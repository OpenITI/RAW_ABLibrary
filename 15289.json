[
  {"content":"\r\n\r\nبسم الله الرحمن الرحيم\r\nبهار بندگى\r\nمرجع عاليقدر حضرت آيت الله العظمى صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nآيت الله العظمى صافى - لطف الله\r\nبهاربندگى ( ويژه مبلغان ماه مبارك رمضان ) / مؤلف : آيت الله العظمى صافى .\r\nقم : مركز تنظيم و نشر آثار حضرت آيت الله العظمى صافى ، 1431 ق = 1389 ش .\r\nص : 80\r\nبها : 10000 ريال\r\nISBN : 978 - 600 - 5105 - 41 - 4\r\nفهرست نويسى براساس اطلاعات فيپا\r\nكتابنامه به صورت زيرنويس .\r\nكتاب حاضر گزيده اى از آثار مرجع عاليقدر حضرت آيت الله العظمى صافى مدظله الشريف مى باشد كه توسط همين انتشارات از كتاب هاى رمضان در تاريخ ، عالى ترين مكتب تربيت و اخلاق ، معارف دين 1 و 2 ، پاسخ كوتاه 1 و 2 ، به مناسبت ماه مبارك رمضان گردآورى شده است .\r\n1 . اسلام - پرسش ها و پاسخ ها . 2 . اسلام - مسائل متفرقه . 3 فقه جعفرى - رساله عمليه . 4 . اسلام - تاريخ . 5 . رمضان - احاديث . الف . مركز تنظيم و نشر آثار حضرت آيت الله العظمى صافى . ب . عنوان . ج . عنوان : بها بندگى ( ويژه مبلغان ماه مبارك رمضان ) .\r\n9 ب 2 ص / 12 BP\r\n076 / 207\r\n1389\r\nمركز تنظيم و نشر آثار\r\nحضرت آيت الله العظمى صافى مدظله الوارف\r\nنام كتاب : بهار بندگى ( ويژه مبلغان ماه مبارك رمضان )\r\nمؤلف : حضرت آيت الله العظمى صافى مدظله الوارف\r\nچاپ چهارم : 1389\r\nشمارگان : 5000\r\nبها : 1000 تومان\r\nشابك : 4 - 41 - 5105 - 600 - 978\r\nسايت الكترونيكى : WWW . SAAFI . NET WWW . SAFI . IR\r\nپست الكترونيكى : SAAFI @ SAAFI . NET\r\nآدرس پستى : قم / انقلاب 6 / پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nسخن ناشر\r\nبسم الله الرحمن الرحيم\r\nدر زمان غيبت حضرت ولى عصر بقية الله الاعظم ارواحنا فداه بايد به حاملان علوم اهل بيت عليهم‌السلام رجوع و مسائل دينى را از آنان سؤال نمود ، بلكه روش و سيره عقلاء در هر علمى پرسش از دانشمندان و كارشناسان همان علم بوده و هست و اين روش در عمل ، مورد تأييد و امضاء شارع مقدس نيز قرار گرفته است .\r\nمجموعه‌اى كه پيش‌روى داريد گزيده‌اى از آثار مرجع عاليقدر حضرت آيت الله العظمى حاج شيخ لطف الله صافى گلپايگانى مدّظله‌الشريف است‌كه از كتاب‌هاى « رمضان در تاريخ » ، « عالىترين مكتب تربيت و اخلاق يا ماه مبارك رمضان » ، « معارف دين جلد 1 و 2 » و « پاسخ‌كوتاه 1 و 2 » كه همگى از تأليفات معظم‌له مىباشد ، گردآورى و به مناسبت ماه مبارك رمضان در اختيار ائمه محترم جمعه و جماعات و مبلّغين عزيز قرار مىگيرد . اميد است اين خدمت ناچيز مورد نظر و قبول قطب عالم امكان حضرت بقية الله الاعظم ارواحنا فداه قرار گيرد .\r\nرمضان المبارك 1431\r\nمطابق با مرداد ماه 1389\r\nمركز تنظيم و نشر آثار معظم له\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nخطبهء شعبانيه\r\nعن أبي الحسن الرضا ، عن أبيه ، عن آبائه ، عن أميرالمؤمنين عليه السلام قال : إنَّ رسول الله صلي الله عليه و آله خَطبَنا ذات يوم فقال صلي الله عليه و آله : أيها الناس ، إنّه قد أقبلَ اليكم شهرُ اللهِ بالبَركة وَ الرّحمة وَ المَغفرة ، شهرٌ هوَ عندَ اللهِ أفضلُ الشّهورِ ، و أيامُهُ أفضلُ الأيامِ ، و لياليهِ أفضلُ اللّيالي ، و ساعاتُهُ أفضلُ السّاعات ، هوَ شهرٌ دُعِيتُم فيهِ الي ضِيافَةِ الله ، وجُعِلتُم فِيهِ مِن أهلِ كرامةِ اللهِ ، أنفاسُكُم فِيهِ تسبيحٌ ، ونَومُكُم فِيهِ عِبادَةٌ ، وَ عَمَلُكُم فِيهِ مَقبولٌ ، و دُعاؤُكُم فِيه مُستجابٌ ، فَسئلوا اللهَ ربَّكم بِنِياتٍ صادِقَة ، و قلوب طاهِرَة أن يوَفّقكم لِصِيامِهِ ، وَ تَلاوة كتابِهِ ، فإنّ الشّقي مَن حُرِمَ غفرانُ اللهِ في هذا الشَّهرِ العَظيم ، وأذكُروا بِجُوعِكُم وَ عَطَشِكُم فِيه جوعَ يومِ القِيامَةِ وَ عَطَشَهُ ، وَ تَصَدّقوا عَلي فُقَرائِكم وَ مَساكِينِكُم ، وَ وَقّروا كِبارَكُم ، وأرحَمُوا صِغارَكُم ، وَ صِلُوا أرحامَكُم ، وَ أحفَظُوا ألسِنَتَكُم ، وغَضّوا عَمّا لا يحِلّ النَّظرُ إليه أبصارَكُم ، و عمّا لا يحلّ الإستِماعُ إليه أسماعَكُم ، وَ تَحَنّنوا علي أيتامِ النّاس يتحَنّنُ عَلَي أيتامِكُم ، وَ تُوبُوا الي اللهِ مِن ذنوبِكُم ، و أرفَعوا إليه أيديكم بالدّعاءِ في أوقاتِ صلواتِكُم ، فإنّها أفضلُ السّاعات ، ينظُرُ اللهِ عزّوجلّ فِيها بالرّحمةِ الي عِبادِهِ ، يحبِبهُم اذا\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nناجَوه ، وَيلبّيهِم اذا نادَوهُ ، وَ يستجيبُ لَهُم اذا دَعَوه .\r\nأيها النّاس ، إنّ أنفُسَكم مَرهونَة بِأعمَالِكُم ، فَفَكّوها بِاستِغفَارِكُم ، وَ ظُهورِكُم ثقيلةٌ مِن أوزارِكُم فَخَفّفوا عَنها بِطولِ سُجُودِكُم ، وإعلَمُوا أنّ اللهَ تَعالي ذِكرُه أقسَمَ بِعِزّتِهِ أن لا يعَذّبَ المُصَلّينَ وَ السّاجِدينَ ، و أن لا يروعَهُم بالنّار يومَ يقومُ النّاسُ لِرَبّ العالَمِينَ . أيها الناسُ ، مَن فَطّرَ مِنكُم صائِماً مُؤمِناً فِي هذا الشّهرِ كانَ لَه بِذلكَ عندَاللهِ عِتقُ رقبَةٍ ، وَ مغفرةٌ لِما مَضَي مِن ذُنُوبِهِ ، قيلَ : يا رَسول‌َاللهِ ، وَ ليسَ كُلّنا يقدِرُ عَلَي ذلكَ ، فقالَ صلّي اللهُ عليه و آله : اتّقوا النّارَ وَ لَو بِشِقّ تَمرَةٍ ، اتقوا النّارَ و لَو بِشَربَةٍ مِن ماءٍ ، أيها الناسُ ، مَن حَسّنَ مِنكم في هذا الشّهرِ خُلقَه كان له جَوازاً علي الصّراطِ يومَ تَزِلُّ فيه الأقدامُ ، و مَن خَفّفَ في هذاالشّهرِ عمّا مَلَكت يمينُهُ ، خَفّفَ اللهُ عليه حِسابَه ، و مَن كَفّ فيه شَرّهُ كَفّ اللهُ عنهُ غَضَبَهُ يومَ يلقاهُ ، و مَن أكرَمَ فيهِ يتيماً اكرَمَهُ اللهُ يومَ يلقاهُ ، و مَن وَصَلَ فيه رَحِمَه وَصَله اللهُ برحمَتِهِ يومَ يلقاه ، وَ مَن قَطَعَ فيهِ رَحِمَهُ قَطَعَ اللهُ عَنهُ رَحمَتَه يومَ يلقاهُ ، و مَن تَطَوّعَ فِيه بِصَلاةٍ كَتَبَ اللهُ لَه بَرائةً مِن النّارِ ، و مَن أدّي فِيهِ فَرضاً كانَ له ثَوابَ مَن أدّي سَبعينَ فَريضةً فِيما سِواهُ مِن الشّهور ، و مَن أكثَرَ فِيهِ مِنَ الصّلاةِ علَي ثَقّلَ اللهُ مِيزانَهُ يومَ تَخِفُّ المَوازِينُ ، و مَن تَلا فِيه آيةً مِنَ القُرآنِ كانَ لَهُ مِثلَ اجرِ مَن خَتَمَ القرآنَ فِي غَيرهِ مِن الشُّهورِ ، أيها النّاسُ ، إنّ أبوابَ الجَنانِ فِي هذا الشَّهرِ مُفَتّحَةٌ فاسئَلوا رَبّكُم أن لا يغلِقَها عليكم .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nو إنّ أبوابَ النّيرانِ مُغلّقةٌ فاسئَلوا ربّكُم أن لا يفتَحُها عَليكُم ، والشّياطِينُ مَغلولَةٌ ، فاسئلوا ربّكم أن لا يسلّطَها عَليكُم ، قالَ اميرالمؤمنين عليه السلام : فَقُمتُ وَ قُلتُ : يا رسول‌َاللهِ ! ما أفضلُ الأعمالِ فِي هذا الشّهرِ ؟ فقالَ صلي الله عليه و آله : يا أبالحسنُ ، أفضلُ الأعمالِ في هذا الشّهرِ ألوَرَعُ عن محارمِ اللهِ عزّوجلّ . ثمّ بَكَي ، فَقلتُ : يا رسول‌َاللهِ ما يبكِيكَ ؟ فقالَ يا علي ، أبكي لِما يستحلّ مِنك في هذا الشّهر . كأنّي بِكَ وَ أنتَ تُصلّي لِرَبّكَ وَ قد انبَعَثَ أشقَي الأولينَ شَقيقَ عاقِرِ ناقَهِ ثمود ، فَضَرَبَكَ ضربَةً علَي قَرَنِكَ فَخَضّبَ منها لِحيتَكَ ، قالَ اميرُالمؤمنينَ عليه السّلام : فَقلتُ : يا رسولَ اللهِ ، و ذلكَ في سَلامَةٍ مِن دِيني ؟ فقال صلي الله عليه و آله : في سلامة من دينك . ثمّ قالَ صلّي الله عليه و آله : يا علي ، مَن قَتلكَ فَقد قَتلَنِي ، و مَن أبغَضَكَ فَقَد أبغَضَني ، و مَن سَبّكَ فَقَد سَبّنِي ، لأنّكَ مِنّي كَنَفسِي ، روحُكَ مِن روحي ، و طِينتُكَ مِن طينتِي ، إنّ الله تبارك و تعالي خَلقنِي و اياكَ ، و إصطَفانِي وَ اياكَ ، و إختارَني للنبوّة ، وَ إختارَكَ لِلإمامَةِ ، و مَن أنكَرَ امامَتَكَ فَقَد أنكَرَ نُبُوّتِي « 1 »\r\nحضرت امام رضا عليه السّلام از پدران بزرگوارش از حضرت اميرالمؤمنين عليه السّلام روايت كرده است كه فرمود : پيغمبر اكرم صلّىالله عليه وآله وسلّم روزى براى ما خطبه خواند و فرمود :\r\nاى مردم ! به درستى كه ماه خدا با بركت و رحمت و آمرزش به\r\n\r\n\r\n","description":"","footnote":"\r\n( 1 ) . بحارالانوار ، ج 96 ، ص 157 ؛ عيون اخبار الرضا ، ج 1 ، ص 295 .\r\n","page_name":" 9 ","page_number":9},
  {"content":"\r\n\r\nشما رو كرده است . ماهى كه نزد خدا بهترين ماه‌ها ، روزهايش بهترين روزها ، شب‌هايش بهترين شب‌ها و ساعاتش بهترين ساعات است . ماهى كه در آن به ضيافت خدا خوانده و از اهل كرامت خدا قرار داده شده‌ايد . نفس‌هاى شما در آن ثواب تسبيح دارد و خواب شما در آن عبادت و عمل شما در آن مقبول و دعاى شما در آن مستجاب است ؛ پس با نيّت‌هاى راست و دل‌هاى پاك ، از خدا درخواست كنيد كه شما را براى روزه و تلاوت قرآن توفيق دهد . به درستى كه شقى و بد عاقبت ، كسى است كه از آمرزش خدا در اين ماه بزرگ محروم شود و به گرسنگى و تشنگى خود در اين ماه ، گرسنگى و تشنگى روز قيامت را ياد كنيد . و بر فقيران و مسكينان خود صدقه بدهيد ، سالمندان را احترام نماييد ، بر صغار و خُردسالان رحم كنيد ؛ و صله ارحام نماييد و زبان‌هاى خود را [ از آن چه نبايد گفت 
  ] و چشم‌هاى خود را از آن چه نبايد به آن نگاه كرد ، نگاه داريد ؛ و گوش‌هاى خود را از آن چه نبايد شنيد حفظ كنيد ، و با يتيمان مردم مهربانى كنيد ، تا با يتيمان شما مهربانى شود ، و از گناهان خود به سوى خدا توبه و بازگشت نماييد و دست‌هاى خود را در اوقات نماز به دعا بلند كنيد كه آن هنگام بهترين ساعت‌ها است . خدا به رحمت به سوى بندگانش نظر مىفرمايد و هرگاه ايشان با او مناجات نمايند ، جواب مىفرمايد و هرگاه او را ندا كنند ، لبيك مىگويد و هرگاه او را بخوانند ، مستجاب مىكند .\r\nاى مردم ! به درستى كه جان‌هاى شما در گرو عمل‌هاى شما است ؛ پس با استغفار ، از گرو بيرون آوريد ، و پشت‌هاى شما از گناهانتان سنگين است . پس به طول دادن سجود ، آن را سبك سازيد . و بدانيد كه خدا به عزّت خود سوگند ياد كرده است كه نمازگذاران و سجده كنندگان را عذاب نكند و آن‌ها را به آتش جهنّم در روز قيامت نترساند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاى مردم ! هر كس از شما مؤمن روزه‌دارى را در اين ماه افطار دهد ، براى او نزد خدا ثواب يك بنده آزاد كردن و آمرزش گناهان گذشته خواهد بود . پس گفته شد : يا رسول‌الله ! همه ما قدرت بر آن نداريم ؛ فرمود : با افطار دادن به روزه‌دار اگر چه به نصف دانه خرما باشد - از آتش بپرهيزيد . اگر چه به شربتى آب باشد .\r\nاى مردم ! هر كس از شما خلق خود را در اين ماه نيكو سازد ، گذشتن از صراط در روزى كه قدم‌ها بر آن بلغزد ، براى او است .\r\nاى مردم ! كسى كه در اين ماه خدمت غلام و كنيز خود را سبك گرداند ، خدا در قيامت حساب او را آسان سازد . و هر كس در اين ماه شرّ خود را باز دارد ، خدا خشم خود را از او در روز قيامت باز دارد . و كسى كه يتيمى را در اين ماه گرامى بدارد ، خدا او را در روز قيامت گرامى دارد . و كسى كه در اين ماه با خويشاوند خود صله نمايد ، خدا او را در قيامت به رحمت خود وصل كند . و كسى كه در اين ماه قطع رحم كند ، خدا در روز قيامت رحمت خود را از او قطع فرمايد . و هر كس در اين ماه نماز مستحبّى به جاى آورد ، براى او برائت از آتش نوشته مىشود . و كسى كه نماز واجب به جاى آورد ، مثل كسى است كه در ماه‌هاى ديگر هفتاد نماز واجب به جا آورد . و كسى كه در اين ماه بسيار بر من صلوات بفرستد ، خدا در روزى كه ميزان‌ها سبك باشد ، ميزان او را سنگين سازد . و هر كس در اين ماه تلاوت آيه‌اى از قرآن كند ، ثواب ختم قرآن در ماه‌هاى ديگر را دارد .\r\nاى مردم ! درهاى بهشت در اين ماه گشوده است ؛ از خدا بخواهيد كه [ اين درها را 
  ] به روى شما نبندد و درهاى آتش ، بسته است ؛ از پروردگار خود بخواهيد كه آن‌ها را به روى شما باز نگرداند . و شياطين دربند هستند ؛ از خدا درخواست كنيد كه آن‌ها را بر شما مسلّط نسازد .\r\nاميرالمؤمنين عليه السّلام فرمود : پس من برخاستم و عرض كردم :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nيا رسول‌الله ! بهترين اعمال در اين ماه چيست ؟ فرمود : يا اباالحسن ! فاضل‌ترين اعمال در اين ماه پارسايى است از آن چه خدا حرام كرده است .\r\nسپس رسول خدا صلّىالله عليه وآله وسلّم گريست . عرض كردم : يا رسول الله ! چه چيز شما را به گريه درآورد ؟ فرمود : گريه مىكنم براى آن چه در اين ماه به تو مىرسد . گويا تو را مىبينم كه براى پروردگارت نماز مىگزارى . و برخواسته است شقىترينِ اوّلين و آخرين جفت پى كننده ناقه ثمود و بر فرقت ضربتى زده است كه با آن ريش تو خضاب شده است . پس ، من عرض كردم : اين در سلامت دين من است . فرمود : در سلامت دين تو است ! سپس فرمود : يا على ! هر كس تو را بكشد ، مرا كشته و هر كس تو را دشمن بدارد ، مرا دشمن داشته ؛ براى اين كه تو از من ، مثل جان منى و طينت تو از طينت من است و تو وصى من و خليفه من بر امّتم هستى !\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيام معظم له به مناسبت حلول ماه مبارك رمضان\r\nبسم الله الرّحمن الرّحيم\r\nقال الله تعالى : « يَا أَيُّهَا الَّذِينَ آمَنُوا كُتِبَ عَلَيْكُمُ الصّيَامُ كَمَا كُتِبَ عَلَي الَّذِينَ مِنْ قَبْلِكُمْ لَعَلَّكُمْ تَتَّقُونَ »\r\nمسلمانان ، امت اسلام ، ماه مبارك رمضان عيد اولياءالله و ميعاد اصفياء الله و بهار قرائت قرآن كريم و موسم حضور در مساجد و ضيافت و ميهمانى خدا و بازگشايى يكى از بزرگترين مدرسه‌هاى عام آموزشى و تربيتى اسلامى را كه شامل همگان از پير و جوان و مرد و زن و عوام و خواص و دانشجو و استاد و كارگر و كارفرما و لشكرى و كشورى و شهرى و روستايى است ، به همه تبريك و تهنيت عرض مىنمايم .\r\nمدرسه‌اى كه كلاس‌هاى بزرگ آن مساجد و نماز جماعت‌ها و مجالس موعظه و تبليغ معارف و احكام و هدايت همگان است و همه در هر درجه از علم و معرفت باشند ، در آن شرف شركت مىيابند و در رأس همه قطب عالم امكان و عدل يگانه قرآن ، حضرت صاحب الزمان مولانا المهدى ارواح‌العالمين له الفدا در آن حضور دارند و بيشتر از هر كس از رحمت‌ها و عنايات الهى كه در اين ماه نازل و متواتر است بهره‌مند مىباشند .\r\nمدرسه‌اى كه كلاس‌هاى كوچك آن خانه‌هاى شخصى و اطاق‌هاى فردى است ، كتاب‌هاى درسى آن قرآن مجيد و نهج البلاغه و احاديث شريفه و صحيفه كامله و دعاى افتتاح و دعاى جامع و معرفت بخش و سازندهء ابوحمزه است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nراستى اين ماه بزرگ چه ماه جامعى است ، ما مسلمانان بايد خدا را از اين برنامه‌ها و فرصت‌هاى خوب و سازنده‌اى كه به امت اسلام موهبت شده است سپاسگزار باشيم .\r\nبايد قدر اين هدايت‌ها را بشناسيم و در حقايق آن تفكر و انديشه داشته باشيم ، در معانى دعاها تأمل كنيم ، پيام‌هايى را كه روزه و اين دعاها به جامعه ما ، به مسؤلين امور ، به افراد و اشخاص ، به مقامات و به لشكرى و كشورى و به توانگران و به فقرا و به علماء و دانشمندان و نويسندگان و همه اقشار دارند به گوش جان بشنويم .\r\nعزيزان ، برادران و خواهران ، خدا مىداند اكنون كه اين سطور را براى آن كه تقديم خدمت شما بنمايم مىنويسم ، جمال ماه رمضان را چنان زيبا و عالم آرا مىبينم و از آن بقدرى احساس لذت و ايمان مىنمايم كه خود را از توصيف آن عاجز مىيابم من بايد بگويم اگر امثال اين بنده حقير ناچيز اين ماه شريف را به اين جمال مىبينيم ، اهل الله و كسانى كه بيشتر و بيشتر به معانى اين ماه و آداب و برنامه‌هاى آن آگاهى دارند آن را در چه جمالى مىبينند .\r\nحضرت رسول اكرم صلوات الله عليه و آله ، و ائمه طاهرين عليهم السلام اين ماه عزيز را در چه جمالى ديده و مىبينند كه در عين حال بخشى و جلوه‌اى از جمال اسلام است .\r\nبرادران و خواهران به اين دين و به اين افتخارات ، به اسلام ، به قرآن به هويت اسلامى ، به عزت اسلامى خود ، به ماه رمضان ، به ولايت اهل بيت عليهم السلام ، بباليد . در اين ماه مبارك با اسلام ، با قرآن با احكام خدا تجديد عهد نماييد ؛ « العزة لله و لرسوله و للمؤمنين » عزت اسلامى ، دين خدا و اخلاق و سنت‌هاى اسلامى را عزيز و گرامى بداريد . در مساجد و مراسم اين ماه شركت نماييد و شكوه التزام خود را به دين و شعائر اسلام نشان بدهيد ؛ در هر كجا و در هر شهر و روستا هر مسجدى را اهلش خالى بگذارند ، آن مسجد به خدا از اهلش\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nشكايت مىنمايد .\r\nفاضل‌ترين اعمال در اين ماه و در همه ماه‌ها ترك گناه ، ترك حرام ، ترك معصيت است ، مواظب و مراقب خود باشيد ، دشمنان اسلام براى ضربه زدن به حيثيت اسلامى ما كمين گرفته و دائماً در توطئه هستند ؛ به اسم آزادى ، به اسم حقوق بشر ، به اسم تساوى زن و مرد و به اسم‌هاى ديگر مىخواهند ما را از اسلام جدا كنند و به شخصيت اسلامى ما ضربه بزنند ، با ايادى خود ، با قلم‌هاى مسموم ، با تبليغات ، با اختلاط زن و مرد ، با زير سؤال بردن احكام خدا معروف را منكر و منكررا معروف جلوه مىدهند ، به هوش باشيد ، در جاى خود بايستيد ، سنت‌هاى اسلامى را محكم نگاه داريد ، دشمن موسيقى را به اسم هنر ، بىبند و بارى و بىاعتنايى به احكام و آداب را به اسم آزادى ترويج مىنمايد .\r\nديگران اگر در تكنيك و صنعت و زور و استيلا و استكبار قدرت يافته‌اند و با اين زور و قلدرى مىخواهند فرهنگ منحط و فاسد خود را بر دنيا حاكم كنند ، در اخلاق ، در انسانيت در حيا و شرافت و وجدان و كرامت بشرى بسيار پست و پوچ و بى محتوا و مصداق\r\n« يَعْلَمُونَ ظَاهِرًا مِنَ الْحَيَاةِ الدُّنْيَا وَهُمْ عَنِ الآخِرَةِ هُمْ غَافِلُونَ » و « . . . أُولَئِكَ كَالأنْعَامِ بَلْ هُمْ أَضَلُّ . . . » ،\r\nمىباشند ، ارزش‌هايشان ضد ارزش و هنرهايشان عيب است ، در برابر چشم ميلياردها انسان مظالمى كه در تاريخ بشريت بىسابقه است ، مرتكب مىشوند و از كسى حيا نمىكنند و خود را متمدن مىشمارند .\r\nدر چنين دنيايى مؤمنان به اسلام و احكام اسلام بينديشند و در حفظ مواقف و مواضع اسلامى سستى نكنند . اين وعده خداست بايد هشيار باشند ، هم بر خود واجب بدانند كه در برابر اين زورگويىها آماده دفاع باشند و به هر سلاح لازم مسلح باشند و هم خطر هجوم‌هاى به اصطلاح فرهنگى آنها را به اسلام و به اخلاق و آداب و سنن اسلامى كم نگيرند و استقلال اسلامى خود را در برابر دشمنان حتى در ظاهر لباس و عادات متعارف حفظ نمايند و فقط به اسلام و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاحكام اسلام بينديشند و در حفظ مواقف و مواضع اسلامى سستى نكنند ، اين وعده خداست : « وَلا تَهِنُوا وَلا تَحْزَنُوا وَأَنْتُمُ الأعْلَوْنَ إِنْ كُنْتُمْ مُؤْمِنِينَ » . « 1 »\r\n\r\n\r\n","description":"","footnote":"\r\n( 1 ) . اين پيام معظم له در رمضان المبارك 1423 ق نگاشته شده است .\r\n","page_name":" 16 ","page_number":16},
  {"content":"\r\n\r\n\r\nروزشمار تاريخى ماه مبارك رمضان « 1 »\r\n\r\nبيعت با ولايتعهدى امام رضا عليه السلام\r\nاز حوادث و اتّفاقات تاريخى كه در ماه مبارك رمضان به وقوع پيوست ، بيعت با ولايتعهدى حضرت امام على بن موسى الرّضا عليه السّلام بود كه بنا به نقل « شيخ مفيد » و ديگران ، در روز اوّل ماه رمضان سال 201 هجرى صورت گرفت .\r\nواقعه واگذارى ولايتعهدى به حضرت رضا عليه السّلام از جانب مأمون يك نقشه سياسى بود . به اين ترتيب كه مأمون براى فرونشاندن آتش انقلابات داخلى و تظاهر به حسن نيّت و ارادت خود به خاندان پيامبر صلّى الله عليه وآله اين عمل را انجام داد .\r\n\r\nوفات جناب ابوطالب عليه السلام\r\nيكى ديگر از اتّفاقات تاريخى ماه مبارك رمضان ، وفات حضرت ابوطالب است . بنا به قول شيخ مفيد قدّس سرّه در هفتم ماه رمضان سال دهم بعثت ، سه سال قبل از هجرت ، ابوطالب يگانه حامى و كفيل پيامبر صلّى الله عليه و آله وسلّم وفات نمود .\r\nهمان بزرگمرد ارجمندى كه از اجتماع قريش و نقشه‌ها و تهديدات و قطع روابط و آزار و اذيّت ايشان بيم نداشت و تا زنده بود ، با خلوص نيّت ، از پيامبر اسلام صلّى الله عليه و آله حمايت كرد و به او گفت :\r\n\r\n\r\n","description":"","footnote":"\r\n( 1 ) . اين متن برگزيده‌اي از كتاب با ارزش « رمضان در تاريخ » معظم له مىباشد .\r\n","page_name":" 17 ","page_number":17},
  {"content":"\r\n\r\nاذْهَبْ يَابْنَ اخي فَقُلْ ما احْبَبْتَ فَوَ اللهِ لا اسَلِّمُكَ لِشَيْيء ابَداً\r\nاى پسر برادرم ! برو و هر چه دوست دارى بگو ؛ به خدا سوگند تو را در هيچ پيش آمدى تنها نمىگذارم .\r\nاز حضرت باقر عليه السلام روايت شده است :\r\nاگر ايمان ابيطالب را در يك كفه ترازو و ايمان اين خلق را در كفه ديگر گذارند ، ايمان او سنگين تر خواهد بود .\r\nمقام آن حضرت چنان رفيع بود كه پيامبر صلّى الله عليه وآله وسلّم در مصيبتش گريان شد و بسيار اندوهناك گرديد .\r\n\r\nوفات حضرت خديجه عليهاالسلام\r\nدر سال دهم بعثت ، سه سال قبل از هجرت ، در ماه مبارك رمضان ، امُّ المؤمنين خديجه ، بانوى مؤمنه و فداكار پس از سپرى شدن شصت و پنج سال از عمر پر بركتش ، در گذشت و بنا به قول « مفيد » ، اين واقعه دردناك ، در روز دهم ماه رمضان اتّفاق افتاد ، و رسول خدا او را به دست خويش ، در حجون مكّه مكرّمه دفن كرد ، و حزن و اندوه آن حضرت ، در مصيبت او به حدّى زياد شد كه آن سال را « عامُ الْحُزْن » نام نهاد .\r\nخاندان خديجه ، از جانب پدر و مادر و اجداد پدرى و مادرى از اصيل‌ترين خانواده‌هاى « جزيرة العرب » و صاحب شرافت و سيادت بودند .\r\nخدا خواست كه اين بانوى بى همتاى حرم نبوّت و مادرِ يازده اخترِ برج امامت و ولايت ، در عقل و ادب و حكمت و بصيرت و معرفت ، نابغه و ممتاز باشد . او نمونه برجسته كمال و نبوغ و فهم و بينش بود كه همانند آن را در ميان مردان و زنان ، كمتر مىتوان يافت و عفّت ، نجابت ، طهارت ، سخاوت ، حسن معاشرت و صميميّت و مهر وفا از جمله صفات برجسته او بود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nاجراى عقد اخوّت\r\nبنا به نقل « مفيد » در روز دوازدهم ماه رمضان ، پيامبر اكرم صلّى الله عليه وآله وسلّم بين اصحاب ، عقد اخوّت قرارداد و بين خود و على عليهما السّلام نيز پيوند برادرى برقرار كرد .\r\nموضوعى كه در اين صحنه مودّت ساز و محبّت آفرين ، جالب و با اهمّيّت بود ، انتخاب حضرت على عليه السّلام توسّط پيامبر صلّى الله عليه وآله وسلّم به برادرى خود بود .\r\nپيامبر صلّى الله عليه وآله وسلّم همه را با هم برادر كرد و به گفته بسيارى از مورّخان و محدّثان ، افرادى را كه هم طراز و هم رتبه بودند ، برادر قرار داد .\r\nبر اين اساس ، براى خود نيز بايد برادرى انتخاب مىكرد . به راستى آن كس كه لايق و شايسته اين مكرمت باشد ، كيست ؟ و آن كس كه بتواند ، قرين و هم طراز پيامبر صلّى الله عليه وآله وسلّم باشد ( جز در مقام نبوّت ) چه شخصيّتى است ؟\r\nاين انتخاب ، يك انتخاب ساده نبود . يقيناً پيامبر صلّى الله عليه وآله وسلّم كسى را براى خود انتخاب مىكرد كه از هر جهت شايسته باشد . برادرى كه همفكر و هماهنگ و همزبان با او باشد ؛ و نسبت به جان و مال و هر چه دارد فداكار باشد و بتواند حقّ برادرى رسول خدا را ادا كند . آرى ، به غير از على ، كسى لايق چنين مقامى نبود كه پيامبر در حقّش فرمود\r\n: « انْتَ مِنّي بِمَنْزِلَةِ هارُونَ مِنْ مُوسي الّا انَّهُ لا نَبِي بَعْدي »\r\n\r\nولادت امام حسن مجتبىعليه السلام\r\nبنا به اختيار « مفيد » قدس سّره در « مسارالشيعه » و « شيخ بهايى » رحمه الله در « توضيح المقاصد » سبط اكبر ، حضرت امام حسن عليه السّلام در پانزدهم ماه رمضان سال سوم هجرت متولّد شد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nپس از آن رسول خدا صلّى الله عليه وآله در گوش راستش اذان ، و در گوش چپش اقامه را قرائت فرمود و بدين گونه نخستين صدايى كه گوش نوزاد با آن آشنا شد ، صداى آشناى جدّش ، خاتم الانبياء صلّى الله عليه وآله بود ؛ صدايى كه ندا دهنده توحيد ، تكبير ، تهليل و نبوّت بود .\r\nپيامبر گرامى صلّى الله عليه وآله به حضرت على عليه السّلام فرمود : آيا اين نوزاد مبارك را نام گذارده‌اى ؟\r\nحضرت على عليه السّلام فرمود : من بر شما سبقت نمىگيرم !\r\nهنوز لحظاتى نگذشته بود كه بشير وحى جبرييل نازل شد و فرمان خدا را به پيغمبر صلّى الله عليه وآله وسلّم رساند : « سمّه حسناً » : او را حسن نام گذار .\r\n\r\nولادت حضرت جواد عليه السلام\r\nبنا به قول « شيخ مفيد » رضوان الله عليه در « مسار الشيعه » ولادت با سعادت حضرت امام محمّد تقى عليه السّلام در پانزدهم ماه مبارك رمضان سال 195 هجرى اتّفاق افتاد .\r\nدر اخلاق كريمه و صفات پسنديده و علم و معرفت و دانش و زهد و تقوا ، وارث اجداد بزرگوار و در عظمت و جلالت زبانزد خاّص و عام بود و شخصيّت هاى بزرگ علمى و دينى در برابر او خاضع و فروتن بودند .\r\n\r\nغزوه بدر\r\nدر هفدهم يا نوزدهم ماه مبارك رمضانِ سال دوّم هجرت ، غزوه بدر اتّفاق افتاد .\r\nاين غزوه ، نخستين مقابله سپاه اسلام با كفر و نبرد اهل توحيد با اهل شرك بود . مشركان در اين جنگ ، از جنبه ساز و برگ و اسلحه و مهمّات بر مسلمانان برترى داشتند و نفرات و افراد آنها تقريباً ، سه برابر سپاه اسلام بود . پيروزى سپاه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاسلام در اين جنگ ، براى آينده اسلام ، از ارزش و اهميّت ويژه‌اى برخوردار بود . و در تعيين مسير تاريخ اسلام ، به حسب ظاهر تأثير فراوان داشت .\r\nقهرمان و يگانه مجاهد و فداكارِ اين غزوه و غزواتِ ديگر ، اميرالمؤمنين عليه‌السّلام بود . با اين كه هنوز سنّ آن حضرت به بيست نرسيده و پيش از اين غزوه در جنگ و نبرد ديگرى شركت نكرده بود ، مردانگىها و شجاعت‌هايى كه از او ظاهر شد ، از افراد با سابقه و رزمندگان و مردان سالخورده ظاهر نگشت .\r\n\r\nفتح مكّه\r\nإِنّا فَتَحْنَا لَكَ فَتْحاً مُبيناً\r\nما تو را پيروزى بخشيديم [ چه 
  ] پيروزى درخشانى !\r\nيكى از بزرگترين فتوحات اسلام و دين توحيد ، « فتح مكّه » بود كه بر حسب كتب معتبره ، در بيستم ماه مبارك رمضانِ سالِ هشتم هجرت اتّفاق افتاد .\r\nتا هشتم هجرت فتوحات و پيروزىهاى فراوانى نصيب اسلام شده بود ؛ امّا شهر مكّه ، همچنان در تصرّف بت پرستان و مشركان باقى مانده ، و بت پرستى ، فساد و انحطاط اخلاقى ، استثمار و استعباد انسان‌ها در آنجا رايج بود .\r\nپيامبر گرامى اسلام صلّى الله عليه وآله به امر خدا با ده هزار نفر از مسلمانان آهنگ شهر مكّه فرمود .\r\nابوسفيان وگروه او از مخالفت و مقاومت نا اميد شده و مكّه بدون هيچ مقاومتِ قابل توجّهى آزاد شد ، و به دين خدا و آيين جديد و قوانين آزاديبخش اسلام گرويد .\r\n\r\nشهادت مولاى متقيان ، اميرمؤمنان‌عليه السلام\r\nيكى از حوادث بزرگ ماه رمضان كه سير تاريخ اسلام را تغيير داد ، شهادت مولاى متقيّان ، امير مؤمنان ، على عليه السّلام بود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعلى عليه السّلام همان كسى است كه پيامبر صلّى الله عليه وآله او را از كودكى با آواز دلنواز و ملكوتى خود مىخوابانيد و نوازش مىكرد و پرورش مىداد ؛ همان كسى كه در غار حرا هنگامى كه پيامبر صلّىالله‌عليه‌وآله به پرستش و عبادت خدا و تفكّر مشغول بود ، او را همراهى مىكرد . على عليه‌السّلام همان كسى است كه پيامبر صلّىالله‌عليه‌وآله تمام علوم خويش را به او آموخت تا نسخه‌اى از اصل باشد .\r\nاو كه موحّد به دنيا آمد ، موحّد از اين جهان گذشت ، و به پرستش بت‌ها آلوده نگرديد . هرگز در اسلام كسى به سابقه او نمىرسد و هيچگاه از پيامبر و دين و روش او جدا نشد و حتّى هفت سال بيش از ديگران با پيامبر صلّىالله‌عليه‌وآله نماز خواند .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n« جوانان مىپرسند » « 1 »\r\n\r\nقرآن\r\n\r\nاعجاز قرآن\r\nس . چرا مىگوييم قرآن معجزه است ؟\r\nج . قرآن مجيد از جهات عديده مانند علو محتوى و فصاحت و بلاغت و سائر خصوصيات به مرتبه‌اى است كه اگر تمام انس و جن جمع شوند نمىتوانند يك سوره يا يك آيه مانند آن بياورند .\r\nقرآن كريم جن و انس را در اين امر تحدّى نموده است « قُل لَّئِنِ اجْتَمَعَتِ الإِنسُ وَالْجِنُّ عَلَي أَن يَاْتُواْ بِمِثْلِ هَذَا الْقُرْآنِ لَا يَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيراً » « 2 » و بعد از قرن‌ها كه از نزول قرآن مجيد گذشته است كسى مانند آن را نياورده با آنكه افراد زيادى در مقام مبارزه با قرآن بوده‌اند .\r\n\r\nتحريف قرآن\r\nس . با مطالعه برخى از كتب اهل سنت شبهاتى براى ما ايجاد گرديده است از جمله تحريف قرآن به عقيده برخى علماى معروف شيعه و ساير مواردى كه در كتب فوق و ديگر كتب موجود است ، ما را در رفع اين شبهات يارى فرماييد .\r\nج . در قرآن كريم هيچگونه تحريفى واقع نشده و در اين رابطه رساله‌اى بنام\r\n« القرآن مصون من التحريف » و بحثى در كتاب « مع الخطيب » با عنوان « صيانة\r\n\r\n\r\n","description":"","footnote":"\r\n( 1 ) . برگزيده‌اى از كتاب معارف دين جلد 1 و 2 ، تأليف معظم له\r\n( 2 ) . سورهء إسراء ، آيه 88 .\r\n","page_name":" 23 ","page_number":23},
  {"content":"\r\n\r\nالكتاب من التحريف » دارم ، مراجعه نمائيد .\r\n\r\nرسم الخط يا رسم الاملا\r\nس . قرآن‌هايى كه در حال حاضر در جهان اسلام مورد استفاده قرار مىگيرد به صورت عمده از دو شيوه نگارشى « رسم المصحف » ( مانند قرآن هاى به خط عثمان طه ) و « رسم الإملاء » ( مانند عمده قرآن‌هاى ايرانى ) تبعيت مىكنند . « روش نگارش رسم المصحف » در قرآن كريم از حدود يكصد سال پيش در حالى در كشور مصر احياء شد كه از به دو اختراع خط نسخ ( حدود قرن چهارم هجرى ) تا آن تاريخ ، غالب قرآن‌هاى مورد استفاده در كشورهاى عربى نيز با « شيوه رسم الإملاء » كتابت شده و حتى غالب نمونه قرآن‌هايى كه در سايت « مركز طبع قرآن ملك فهد عربستان » به نمايش گذاشته شده به « شيوه رسم الإملاء » است . باتوجه به تفاوت‌هايى كه در نگارش كلمات در اين دو شيوه وجود دارد و با عنايت به اصرار برخى از كشورهاى اسلامى بويژه عربستان سعودى بر معرفى و ترويج « شيوه رسم المصحف » به عنوان ميراث مأثور و امر توقيفى كه مورد تأييد شخص حضرت رسول صلى الله عليه و آله است و به حاشيه راندن شيوه « رسم الإملاء » با وجود قدمت هزار ساله ، استفاده فراگير مسلمين و سهولت قرائت آن ، مستدعى است نظر مباركتان را درباره امور ذيل بيان فرماييد :\r\n1 . آيا رسم الخط قرآن امرى توقيفى است ؟ 2 . آيا كتابت قرآن به شيوه رسم الإملاء جايز است ؟ 3 . آيا استفاده از شيوه رسم المصحف در نگارش آيات رجحان شرعى بر رسم الإملاء دارد ؟\r\nج . رسم الخط توقيفى نيست بلكه رسم الخط براى حفظ كلمات قرآن است كه باقى بماند و به آيندگان برسد . و رسم الاملاء مقدم بر رسم المصحف است زيرا رسم المصحف در بسيارى از موارد و بسيارى از كسانى كه قرآن مىخوانند سبب اشتباه و غلط خواندن مىشود در حالى كه بر طبق رسم الاملاء به سهولت و صحيح خوانده مىشود مثلًا بر طبق رسم المصحف در آيه شريفه 35 سوره مباركه بقره چنين نوشته شده « » و بر شيوه رسم الاملاء ( يا آدم ) يا در\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآيات ديگر كلمه طورى نوشته شده كه قرائت آن سبب اشتباه مىشود .\r\n\r\nقرآن يا ترجمه آن\r\nس . ترجمه قرآن‌كريم مهم‌تر است يا قرائت قرآن‌كريم ؟\r\nج . خواندن ترجمه صحيح قرآن كريم نيز بسيار خوب است و فضيلت و ثواب دارد و تا حدودى شخص را با قرآن مجيد آشنا و مربوط مىسازد اما ثوابهاى خاص و مهمّى كه براى قرائت قرآن است به خواندن خود قرآن به همان الفاظ عربى اختصاص دارد . ترجمه هرچه هم دقيق و رسا باشد بالأخره كلام بنده و مخلوق است و قرآن كلام خدا و خالق و هرگز ترجمه قرآن را نمىتوان مثل ترجمه كتاب‌هاى ديگر در كنار هم و مانند هم دانست . بايد ترجمه قرآن را پله اول صعود به معارف الهى و حقائق غير متناهى دانست و صعود را تا هر كجا ممكن است ادامه داد و بديهى است كه تفسير از سطح عميق تر و غناى بيشترى برخوردار است و مفسر بايد علاوه بر تسلط به لغت عرب ، آگاه به روايات وارده از معصومين عليهم السلام درباره آيات قرآنى نيز باشد .\r\n\r\nضمير متكلم مع الغير در قرآن\r\nس . منظور خداوند از آوردن كلمه « ما » كه در بعضى از آيات اشاره شده ، چه كسانى هستند ؟\r\nج . يك نكته آن به اقتضاى اشاره به عظمت متكلّم در مقام بيان بعضى مطالب است كه به ضمير جمع مناسب با بلاغت و تكلّم به مقتضاى حال است ، تا مخاطب ، با توجّه به عظمت متكلّم ، مطلب را - چنان كه بايد و شايد و به طور جدّى - دريافت نمايد و اهميّت آن را درك كند ؛ مثل : « إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ » ، كه به اين تعبير مشحون از اعجاز و متضمّن پنج ضمير جمع ، محفوظ بودن درون قرآن مجيد را به حفظ الهى ، به طور بسيار اكيد و بليغ بيان\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nفرموده است ؛ كه با تعبيرى مثل : « انى نزلت الذكر و انى له لحافظ » بيان نمىشود .\r\nنكته ديگر اين است كه گاهى بعضى كارهاى الهى به واسطه ملائكه - كه جنود و عدد آنها را هم غير از او كسى نمى داند : « و ما يعلم جنود ربّك إلّاهو » - انجام مىگيرد و ملائكه مدبّرات يا مقسّمات و ديگران كه مأموريّت‌هايى دارند ، به عنوان واسطه عمل مىكنند . براى اين كه اشاره به اين باشد كه اين عمل بدون واسطه انجام نشده ، به لفظ جمع متكلّم مع الغير بيان مىشود ؛ مثل اينكه بلا تشبيه مدير يك كارخانه و مؤسّسه - كه همه امور و جريان آن كارخانه به واسطه يا بىواسطه ، كار اوست - مىگويد : اين كار را كرديم ، و گاه ضمير متكلّم وحده بيان مىشود كه عنايت خاص به چيزى و به خلق بلاواسطه چيزى معلوم شود و احتمال مداخله غير و وسايط دفع شود ؛ مثل : « يا موسى اننى انا الله » كه در مثل اين مورد ، استعمال ضمير متكلّم مع الغير منافى با مقصود است .\r\n\r\nاميرالمؤمنين عليه السلام\r\n\r\nعلم اميرالمؤمنين عليه السلام به شهادت خود\r\nس . از خطيبى شنيده‌ام كه حضرت على عليه السّلام از شهادت خود در روز بيست و يكم رمضان به وسيله ابن‌ملجم عليه‌اللّعنة آگاهى داشته است . چرا علاج واقعه قبل از وقوع نكردند با وجود آنكه قرآن فرموده : « لاتلقوا بأيديكم إلى التهلكة » ؟\r\nج . اين ايراد كه با اين علم چگونه اميرالمؤمنين اقدام به هلاكت خود فرموده و با اراده و اختيار به مسجد تشريف بردند ؛ يا بعضى ديگر از ائمه عليهم السّلام دانسته و با عدم اجبار به تناول ، سمّ و زهر را ميل فرمودند ، فقط در اين مورد جارى نيست و نظير آن در موارد ديگر نيز قابل طرح است . جواب اين است كه\r\nاوّلًا ، اين عالم و نظام آن بر اين اساس است كه حوادث و امور مادّى ، جز در\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمواردى كه اعجاز و مصالحى اقتضا كند ، بر مجراى علوم عادّى و مادّى نوع بشر جريان مىيابد . مثلًا با زحمت و كوشش ، داروهاى انواع بيمارىها را كشف و بر قواى طبيعى مسلّط مىشوند ، يا با قدرت و نيروى بدنى و اسلحه و استقامت و شجاعت جهاد مىنمايند ، و دشمن را مغلوب مىسازند . ثانياً ، انبيا و ائمه عليهم‌السّلام در روش زندگى و سلوك ، معاشرات و معاملات و مجالست با اصحاب و مؤمنين و اغيار و اخيار و فجّار ، به طور عادّى و متعارف رفتار مىفرمودند ، و به علم و قدرتى كه به آنها اعطا شده ، جز در موارد استثنايى ، عمل نمى كردند ؛ و از راه علم امامت از خود دفع خطر و فقر و امراض و ابتلائات را نمى فرمودند ؛ چون غير اين روش ، نقض غرض و منافى با حكمت و هدف بعثت انبيا و نصب ائمه هدى عليهم‌السّلام است . ثالثاً ، تكاليف آن بزرگواران هم مثل ديگران اغلب در حدود علوم عادّى و متعارف بوده است ، و مأمور به ترتيب اثر به علوم خاصّى كه دارند ، نبوده اند . در مثل نهى « و لاتلقوا بأيديكم إلى التهلكة » ، مثل ديگران مأمور بوده اند كه به علم عادّى رفتار نمايند . تهلكه منهى عنه در آيه ، همان تهلكه‌اى است كه به علم عادّى و علمى كه براى غير امام حاصل مىشود ، معلوم مىگردد . آنان در انجام تكاليف ، شرايط عامّه را ملاحظه مىفرمودند ، مثلًا اگر اطّلاع از آب به نحو غيرعادّى داشتند ، تكليفشان مثل ديگران تيمّم بوده ؛ چنان كه در قضا و حكومت و تدبير امور نيز به همين نحو عمل مىكردند و به بينه و يمين حكم مىدادند . رابعاً ، شهادت از بهترين وسايل فوز و رستگارى و تقرّب به خداوند متعال است و با علم ، به استقبال آن رفتن ممدوح و پسنديده است . خامساً ، اتمام حجّت و انجام امتحاناتى كه خدا از بندگان خود مىنمايد ، به غير اين نحو كه آن بزرگواران به ظواهر عمل كنند ، امكان پذير نيست .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nعدم تصريح بنام اميرالمؤمنين عليه السلام در قرآن\r\nس . چرا نام على عليه السلام در قرآن نيامده است ؟\r\nج . در مثل است « الكناية ابلغ من التصريح » گاهى به كنايه مقصود را بيان كردن رساتر از تصريح است . در قرآن مجيد آيات متعدد است كه به كنايه به شخص اميرالمؤمنين عليه السلام دلالت دارد يا از اين جهت كه فقط آن حضرت منحصراً مدلول آن مىباشد با اينكه مصداق اظهر و اكمل آن اميرالمؤمنين عليه السلام است كه براى اشخاص آشنا و مخاطب اميرالمؤمنين عليه السلام متبادر مىشود و اين نكته مهمى است كه اين آيات به غير اين قابل تفسير نيست مع ذلك هم اين دو آيه « وَإِنَّهُ فِى أُمِّ الْكِتَابِ لَدَيْنَا لَعَلِى حَكِيمٌ » ( الزخرف / 4 ) و « . . . وَجَعَلْنَا لَهُمْ لِسَانَ صِدْقٍ عَلِيًّا » ( مريم / 50 ) محتمل الانطباق بر آن حضرت است .\r\n\r\nدعا و مناجات\r\n\r\nعربى بودن زبان ادعيه\r\nس . چرا ما بايد راز و نيازهاى خود را به زبان عربى و دعاهاى تكرارى كه صحبت‌هاى شخصى با خداوند است مانند دعاى كميل كه صحبت امام على با خداوند است انجام دهيم ؟ راز و نياز كردن به اين طريق ، زيبا كه نيست حتى براى خيلىها خسته كننده است و اصلًا حال خوبى به انسان دست نمىدهد مگر خداوند عرب زبان است يا اينكه ما انسان‌ها و خداوند مانند كامپيوتر يا ماشينى شبيه مىمانيم كه يكسرى كارها را روزانه عليرغم ميلمان تكرار كنيم ؟\r\nج . در الفاظ عربى نكات ادبى و مضمونى وجود دارد كه به فارسى ادا نمىشود اگر هم ادا شود همه نمىتوانند علاوه بر اينكه اين الفاظ آنچه كه قرآن است وحى الهى است و نكات و جهاتى كه در آن منظور است در چنان حد كمالى است كه بشر نمىتواند كما هو حقه آن را به لغت ديگر و بلكه به لغت\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nعربى و لفظ ديگر ادا كند . اذكار هم همه مأثور و از اهل بيت وحى عليهم السلام رسيده است . مضافاً بر اين كه تعهد بر خصوص اين الفاظ موجب اتحاد شكل و حفظ اساس مىشود و ترجمه آن به زبان‌هاى مختلف به مرور زمان خصوص كه هر كس خودش ترجمه را بگويد موجب اختلاف در اصل مضمون مىشود و معايب زياد دارد و خلاصه براى حفظ اين جهت و رفع اين معايب بايد قرائت و اذكار واجب به عربى باشد وظاهراً در اين گونه دعاها با توجّه به معرفت و كمال آن بزرگواران و نيز احاطه‌اى كه بر نفوس انسان‌ها و تمايلات و هواها و جهالت‌ها و ضلالت‌ها و بىخبرىها و غفلت‌هاى آنها دارند و عاقبت امور را هم مىدانند از لسان آنها در صورت توجّهشان به موقعيّت خود سخن مىگويند و گويا به زبان حال مىفرمايند : اى انسان تو در چنين وضعى قرار گرفته‌اى و بايد حالتت چنين باشد و مشاهده مىكنيم گاهى كسى در خطر عظيمى قرار گرفته و چون بى خبر و غافل است بى تفاوت عمل مىكند و در اين حال شخص عاقل و دلسوزى كه خطر را احساس مىكند به حال او گريه مىكند و در روايات هم مؤيّداتى بر اين امر وجود دارد كه مجال ذكرش نيست . در هر صورت دعا به هر زبانى كه باشد مطلوب است و ثواب دارد .\r\n\r\nسن بلوغ\r\n\r\nسن تكليف دختران\r\nس . با استفاده به كدام منبع فقهى و چه ادلهى سنّ تكليف دختران را 9 سال مىدانيد ؟\r\nج . خداوند متعال كه خالق پسر و دختر است و قدرت و آمادگى و اسرار وجودى آنها را مىداند تفاوت گذاشته سپس پيغمبر اكرم و ائمه هدى صلوات الله عليهم اجمعين آن را به ما خبر دادهند و جهت آن را خودشان مىدانند و آنچه براى ما روشن است و هيچ ترديدى در آن نداريم اصل حكم است و همين اندازه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبراى وجوب اطاعت و معذور نبودن در مخالفت كافى است و اصل حكم از منابع فقهى مانند روايات بدست آمده است .\r\n\r\nروزه\r\n\r\nوجوب روزه\r\nس . چرا روزه واجب است ؟\r\nج . چنان چه مىدانيم روزه داراى فوايد ، حكمت‌ها ، مصالح روانى و اخلاقى ، جسمى ، اجتماعى ، اقتصادى ، بهداشتى ، درمانى و حتّى سياسى است . برخى از حكمت‌هاى اجتماعى روزه عبارتند از :\r\n1 . يكى از فوايد اجتماعى روزه اين است كه روزه ، ارادهء اجتماع را قوى و همّت جامعه را بلند و بر هواها و اميال و شهوات ، حاكم و مسلّط مىسازد . كسى كه توانست مدّت چهارده ساعت كمتر يا بيشتر در شدّت گرما ، طعام و غذا را ترك و زحمت و رنج تشنگى را تحمّل كند ، و از لذايذ جنسى خوددارى نمايد ، مىتواند براى خاطر مصالح بزرگ اجتماعى و براى حفظ شرف و آبروى خود و جامعه نيز شكيبايى ورزد ، و زحمات و دشوارىها و ناراحتىها را براى نيل به مقاصد عالى اجتماعى متحمّل گردد .\r\n2 . يكى ديگر از فوايد اجتماعى روزه ، تذكّر و ياد كردن حال فقرا و طبقه محروم و توجّه به شرافت نفس و علوّ طبع بىنوايان صابر و شكيبا است . اگر روزه‌دار متمكّن و توانگر فقط در ماه رمضان به صبر و شكيبايى مىپردازد و از خوردن غذاهاى لذيذ و اعمال غريزه جنسى خوددارى مىكند ، فقير و محروم صابر و با ايمان ، علاوه بر اجراى برنامه ماه رمضان در دوره سال ، بر محروميّت‌هايى كه دارد صبر مىكند و از حدود شرع تجاوز نمىنمايد و زبان به شكايت از خدا نمىگشايد و به مال كسى چشم طمع ندوخته و به اغنيا و ثروتمندان حسد نمىورزد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n3 . از ديگر فوايد روزه آن است كه روزه‌دار ، حقيقت آزادى و حرّيت را درك مىكند و روزه او را از عبادت ، شهوات ، عادات و پرستش هواى نفس آزاد مىسازد و روح او را ارتقا داده و فكرش را روشن مىنمايد و در پيكر اجتماع ، روح آزادى مىدمد و همه را به خضوع در پيشگاه آفريدگار - كه جز او كسى سزاوار پرستش نبوده و هر مخلوقى از قيد رقيّت و عبوديّت او بيرون نيست - رهبرى مىنمايد و از بشرپرستى و كرنش و تعظيم در برابر صاحبان قدرت‌هاى مادّى و ستمگران باز مىدارد .\r\n4 . روزه ، تمرين اخلاص و پاكى نيّت و تنزّه از ريا ، و اجتناب از شهرت‌طلبى و مدح و ثناى خلق است . اين عيوب و آفات در امور نيك ديگر بيشتر وارد مىشود ؛ ولى روزه‌دار براى رياكارى ناچار به حفظ رژيم روزه و امساك از مفطرات نيست ؛ زيرا ممكن است در خلوت از مفطرات امساك ننمايد و خود را روزه‌دار معرّفى كند .\r\nپس اگر شخصى در تمام مدّت روز و در خلوت و جلوت ، پنهان و آشكار روزه‌دار بود ، علامت پاكى نيّت و صدق باطل و اخلاص او است و فايده آن ، تمرين و تربيت نفس بر خلوص نيّت و طهارت مقصد و پرهيز از حبّ شهرت و عوام فريبى و حبّ جاه و كسب اعتبار در بين مردم است .\r\n5 . يكى ديگر از فوايد اجتماعى روزه حصول ملكه حسن خلق و عفو و گذشت و دورى از كينه‌توزى ، تندخويى ، بدزبانى ، ستيزه‌جويى ، غيبت و دشنام استإ زيرا از جمله تعاليمى كه به طور مؤكّد به روزه‌دار داده شده ، اين است كه مواظب چشم و زبان و گوش خويش باشد و اگر از كسى نادانى و بىادبى ديد يا دشنام و سخن زشتى شنيد به او پاسخ ندهد .\r\nاين برخى از فوايد و حكمت‌هاى اجتماعى روزه بود كه نشان مىدهد كه روزه يك كلاس تربيتى ، اجتماعى و عملى و تعليم سلوك و معاشرت هر چه بهتر و منزّه‌تر و انسانىتر است .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\n« 30 روز ، 30 جلسه احكام شرعى »\r\n\r\nجلسه 1 : روزه\r\n1 . هنگامى كه روزه مىگيرم ، بدنم به شدت سست مىشود و نمىتوانم كارهايى مثل درس خواندن را انجام دهم ، وظيفه من چيست ؟\r\nج . اين گونه ضعف و سستىها تقريباً لازمه روزه است و براى نوع افراد پيش مىآيد ونمىتوان به خاطر آن ، روزه را خورد . مىتوانيد سحر از غذاى مقوى استفاده كنيد و ساعات خواب شب را كمى بيش‌تر نماييد تا در روز دچار مشكل نشويد .\r\n2 . دخترانى كه تازه به سن بلوغ مىرسند ، و قدرت گرفتن همه روزه‌ها را ندارند ، چه وظيفه‌اى دارند ؟\r\nج . هر مقدار از روزه‌ها را كه مىتوانند ، در ماه رمضان بگيرند و قضاى بقيه آن را در طول سال به تدريج بجا آورند . و اگر نمىتوانند روزه بگيرند ، فعلا پرداخت كفاره ( يك مُدّ طعام تقريباً 750 گرم طعام براى هر روز ) كافى است و در سال‌هاى بعد قضاى آن را هم بگيرند .\r\n3 . قضاى روزه‌هاى رمضان سال گذشته را تا رمضان امسال به تأخير انداخته‌ام ، كفاره آن چقدر است ؟\r\nج . براى هر روز ، يك مُد طعام . تقريباً 750 گرم گندم ، آرد ، جو و . . . . به فقير غير سيّد بپردازيد و قضاى آن را هم بعداً بجا آوريد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n4 . آيا در ماه مبارك رمضان ، مىشود سرم يا آمپول ، تزريق كرد ؟ اگر تقويتى باشد چطور ؟\r\nج . احتياط مستحب آن است كه روزه‌دار از استعمال آمپول و سرم خوددارى كند و فرقى بين آمپول‌ها نيست و اگر لازم شد و تزريق كرد روزه او باطل نمىشود .\r\n5 . كسانى كه مىخواهند روايتى از پيامبر صلى الله عليه و آله يا يكى از ائمه عليهم‌السلام نقل كنند ولى نمىدانند كه سند آن درست است يا نه ، چه وظيفه‌اى دارند ؟\r\nج . اگر بخواهند خبرى را كه نمىدانند راست است يا دروغ نقل كنند بنابراحتياط واجب بايد از كسى كه آن خبر را گفته ، يا از كتابى كه آن خبر در آن نوشته شده نقل نمايند .\r\n6 . اگر شخص به قصد بيرون آمدن منى استمناء كند ولى منى خارج نشود ، آيا روزه‌اش باطل مىشود ؟\r\nج . شخص مذكور بايد آن روز را امساك كند و قضاء هم بگيرد ولى كفاره ندارد .\r\n7 . چنانچه از قول عده‌اى از متخصصين و منجمين علم اطمينان پيدا كنيم كه ماه ديده شده است ، آيا مىشود گفت فرداى آن روز اول ماه شوال و عيد فطر است يا بايد حتماً مرجع تقليد خودمان اعلام كند ؟\r\nج . اگر ع - ده‌اى ك - ه از گ - ف - ته آنان يقين يا اطمينان پيدا مىشود ، بگويند ماه را ديده‌ايم اول ماه ثابت مىشود .\r\n8 . چنانچه شخص روزه‌دار در ظهر ماه رمضان بخوابد و در خواب محتلم شود ، آيا بايد فوراً غسل كند يا نه ؟\r\nج . اگر روزه‌دار در روز محتلم شود ، واجب نيست فوراً غسل كند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n9 . مادر بنده سال پيش به بيمارى سختى دچار شد و نتوانست روزه‌هايش را بگيرد . بيمارى او تا امسال ادامه دارد و امسال هم نمىتواند روزه بگيرد . حكم روزه هاى او چيست ؟ لطفاً جواب را روشن بفرماييد تا وظيفه شرعى خود را بدانيم ؟\r\nج . اگر مادر شما به واسطه بيمارى روزه خود را نگرفته و بيمارىاش تا رمضان سال بعد طول بكشد ، ق - ضاى روزه‌هايى را كه نگرفته بر او واجب نيست و بايد براى هر روز يك مد كه تقريباً ده سير است ط - ع - ام ي - ع - نى : گندم يا جو و مانند اينها - به فقير بدهد .\r\n10 . زكات فطره براى كودك شيرخوار واجب است يا خير ؟\r\nج . بلى ، به طفل شيرخوار نيز زكات فطره تعلّق مىگيرد .\r\n11 . فطريه پسر يا دخترى كه در شهرى دور از خود هستند و درس مىخوانند ولى با پول پدر زندگى مىكنند ، بر عهدهء پدرشان است يا خودشان ؟\r\nج . در فرض سؤال فطرة آنها بر عهده پدر است .\r\n12 . پرداخت زكات فطره به كميتهء امداد ، سازمان بهزيستى و بعض مؤسسات خيريه چه صورتى دارد ؟\r\nج . به نظر اينجانب زكات فطره بنابراحتياط واجب بايد به فقراى شيعه اثنى عشرى برسد و مكلّف بايد آنچه را تحت عنوان زكات فطره به اين گونه سازمانها و مؤسسات مىدهد يقين كند كه بدون كم و زياد در مورد مصرف ، ( فقير شيعه اثنى عشرى ) صرف شده و الا ذمّه‌اش برئ نمىشود پس براى هر كس اين يقين حاصل شود ، اشكال ندارد مثلًا كسى كه زكات فطره مىدهد و سيّد نيست بايد يقين كند كه به مصرف فقير غير سيّد رسيده است و به سيد و به مدرسه و مسجد و حسينيه نداده‌اند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nجلسه 2 : تقليد\r\n13 . اعلميت يك مرجع از چه راهى ثابت مىشود ؟ آيا احتياج به علم خاصى است يا اينكه عموم مردم نيز مىتوانند تشخيص بدهند و در بين مراجع عظام در قيد حيات كدام يك اعلم هستند ؟\r\nج . مجتهد و اعلم را از سه راه كه در رساله آمده مىتوان شناخت ؛ يكى از راهها آن است كه دو نفر عالم عادل كه مىتوانند اعلم را تشخيص بدهند اعلم بودن كسى را بگويند به شرط آنكه دو نفر ديگر مانند آنها مخالف نظرشان نباشند و اگر براى شما بعد از تحقيق از اهل خبره اعلم يا محتمل الاعلميه را تعيين نكردند مخيريد از هر يك از مجتهدين تقليد نماييد .\r\n14 . حكم كسى كه بدون تحقيق ، از مرجع تقليد پدر يا مادر خانواده تقليد كرده ، چيست ؟\r\nج . اگر با اطمينان به صحت تحقيق آنها ، مرجعى را اعلم تشخيص داده است ، مانعى ندارد ؛ در غير اين صورت ، لازم است پس از تحقيق ، به مرجع اعلم رجوع كند .\r\n15 . آيا عدول از مرجع تقليد زنده به مرجع تقليد ديگر جايز است ؟\r\nج . عدول از مرجع تقليد زنده به مجتهد ديگر ، بنابر احتياط واجب ، جايز نيست ؛ مگر آن كه مرجع دوم از مرجع اول اعلم باشد .\r\n16 . آيا مىتوان مرجع تقليد خود را تغيير داد ؟ دليل تغيير اين است كه اجراى بعضى از احكام برايم سخت است و ترجيح مىدهم از دستور مرجع ديگرى تقليد كنم .\r\nج . امر مذكور در سؤال مجوز تغيير مرجع تقليد نيست . تنها در صورتى مىتوان به مرجعى ديگر عدول كرد كه مرجع اول شرايط مرجعيت را از دست داده باشد يا اعلميت مرجع دوم احراز شده باشد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nجلسه 3 : طهارت و نجاست\r\n17 . اگر دست يا جايى از بدن نجس شود ، چگونه مىتوان با آب قليل پاك نمود ؟\r\nج . چنانچه بر اثر بول نجس شده باشد ، پس از بر طرف شدن عين نجاست دو مرتبه آب بريزيد ، و اگر بر اثر خون و مانند آن نجس شده باشد ، پس از بر طرف شدن عين نجاست يك مرتبه آب ريختن كافى است .\r\n18 . اگر آب لوله‌كشى روى زمين نجس بريزد و به لباس و بدن ترشّح كند ، آيا همچنان پاك است يا نجس مىشود ؟\r\nج . چون آب لوله‌كشى شهرها به كر متصل است ، به هر موضع نجسى كه برسد آن را پاك مىكند . بنابر اين ، اگر آب لوله‌كشى ، حتى از محلى كه نجس است به انسان ترشح كند پاك است ؛ مگر اين كه عين نجاست ، ( مانند خون ) در آب ترشح شده ، باشد .\r\n19 . چنانچه فرش ، نجس شده باشد ، ولى فراموش كرده باشيم كه كدام قسمت آن بوده ، حال اگر با پاى مرطوب روى آن راه برويم ، آيا پايمان نجس مىشود ؟\r\nج . اگر يقين نداريد كه پاى تر شما با قسمت نجس فرش برخورد كرده است ، محكوم به طهارت است .\r\n20 . آيا خون كم‌تر از درهم كه در نماز بخشيده شده ، پاك است ؟\r\nج . خون كم‌تر از درهم ، نجس و نجس كننده است ؛ ولى اگر در بدن و لباس نمازگزار باشد ، نماز با آن صحيح است .\r\n21 . آيا الكل صنعتى و الكل سفيد پاك است ؟\r\nج . اگر از مُسكر مايع بالاصاله تهيه نشده باشد ، و يا شك در اين جهت داشته باشيد ، پاك است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n22 . حكم استفاده از عطرها و ادكلن‌ها چيست ؟ آيا حكم فرآورده‌هاى كشورهاى مسلمان با غير مسلمان فرق دارد ؟\r\nج . عطرها و ادكلن‌هايى كه در كشورهاى مسلمان يا غير مسلمان ساخته مىشوند ، در صورت شك در طهارت و نجاست آن ، محكوم به طهارت است . از اين رو استفاده از آنها موجب نجس شدن بدن يا لباس نمىشود .\r\n23 . جوهر خودكارى كه روى دست باقى مانده آيا براى وضو و غسل اشكال ايجاد مىكند ؟\r\nج . جوهر خودكار و هر رنگ ديگر اگر جسميت داشته باشد و مانع رسيدن آب به پوست باشد ، بايد بر طرف شود ؛ ولى اگر فقط رنگ است و جسميت ندارد ، مثل اين كه بعد از شستن ، باز اثر آن باقى باشد ، براى غسل و وضو اشكال ندارد .\r\n24 . آيا مىتوان قبل از اذان وضو گرفت و بعد با همان وضو نماز خواند ؟\r\nج . وضو گرفتن به قصد با طهارت بودن مستحب است . بنابراين ، با اين قصد مىتوان قبل از وقت نماز ، وضو گرفت و بعد از داخل شدن وقت نماز ، با همان وضو ، نماز خواند .\r\n25 . گاهى اوقات از من مقدارى آب بىرنگ كه لزج است خارج مىشود . آيا غسل بر من واجب مىشود يا نه ؟\r\nج . غير از بول و منى سه نوع آب از مخرج بول خارج مىشود كه موجب غسل و وضوء نيستند :\r\n1 . آبى كه گاهى بعد از بازى و ملاعبه از انسان خارج مىشود نامش ( مذى ) است و آن پاك است .\r\n2 . آبى كه گاهى بعد از خروج منى بيرون مىآيد و نامش ( وذى ) است كه اگر ظاهر محل تطهير شده باشد پاك است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n3 . آبى كه گاهى بعد از بول بيرون مىآيد و نامش ( ودى ) است كه اگر بول به آن نرسد پاك است .\r\nحال اگر مايع مذكور علائم منى را نداشته باشد و شما شك در منى بودن آن داريد ، محكوم به طهارت است و غسل لازم نيست .\r\n\r\nجلسه 4 : نماز\r\n26 . كسى كه با سرعت به سجده مىرود اگر سرش بيش از يك بار به مهر بخورد حكمش چيست ؟\r\nج . در مواردى كه سر بدون اختيار از محل سجده برمىگردد و دوباره بدون اختيار به محل سجده مىرسد ، يك سجده محسوب مىشود و نماز صحيح است ؛ اما اگر مىتواند بعد از برگشتن سر از محل سجده از فرود دوباره آن به مُهر جلوگيرى كند ؛ بايد از برگشتن سر به سجده خوددارى كند و آن رايك سجده به حساب آورد ( حتّى اگر ذكرسجده را نگفته باشد ) و بعد از نشستن ، دوباره به سجده برود و آن را سجده دوم خودحساب كند .\r\n27 . اگر در حال خواندن نماز ، بچه‌اى مهر را بردارد ، چه بايد كرد ؟\r\nج . اگر چيزى كه سجده بر آن صحيح است در دسترس او باشد ، بايد برهمان سجده كند ؛ و گر نه - اگر وقت وسعت دارد - نماز را بشكند و دوباره با چيزى كه مىتوان بر آن سجده كرد ، نماز بخواند . امّا اگر وقت تنگ است و نماز قضا مىشود ، بايد به لباس خود سجده كند ؛ و اگر آن هم ممكن نبود ، به پشت دست سجده كند .\r\n28 . نمازهاى روزانه در قطب كه شش ماه روز و شش ماه شب است ، چگونه خوانده مىشود ؟\r\nج . نمازها را بايد مطابق افق نزديك‌ترين محلى كه روز و شب طبيعى دارد ، بخوانند ، و يا مطابق افق مناطق معتدل عمل كنند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n29 . فرو بردن ريزه‌هاى غذا كه در بين دندان‌ها است ، در حال نماز چه صورت دارد ؟\r\nج . اشكال ندارد .\r\n30 . اگر دستمال يا چيز نجس ديگرى همراه نمازگزار باشد ، چه حكمى دارد ؟\r\nج . بودن اشيايى مانند دستمال كوچك ، كليد ، چاقو و پول نجس به همراه نماز گزار ، در صورتى كه نجاست آن به بدن و لباس سرايت نكند ، اشكال ندارد .\r\n31 . بعضى از كسانى كه نماز را نشسته مىخوانند ، براى سجده مُهر را برداشته و به پيشانى مىچسبانند ، آيا اين كار صحيح است ، يا بايد پيشانى روى مهر بيايد ؟\r\nج . اگر بتوانند بايد با استفاده از ميز و مانند آن ، محل سجده را بالا بياورند ؛ و اگر به اين مقدار هم نمىتوانند خم شوند ، مُهر را با دست بالا آورده ، پيشانى را بر آن بگذارند .\r\n32 . خواهشمند است احكام نماز و روزه دانشجويان را بيان فرماييد .\r\nج . دانشجويانى كه بين وطن و محل تحصيل تردّد مىكنند سه دسته‌اند :\r\nدسته اوّل : كسانى كه بين وطن و محل تحصيل به صورت مرتّب در هفته يك روز يا بيشتر يا هر ده روز يك بار براى تحصيل سفر كند و ده روز در يك جا نماند ( نه در وطن و نه در محل تحصيل ) و اين رفت و آمد به مدت سه الى چهار ماه يا بيشتر باشد ، در غير سفر اول نمازش تمام و روزه صحيح است ؛ چه در محل خوابگاه و چه در محل تحصيل و چه بين راه .\r\nدسته دوّم : كسانى هستند كه وضع رفت و آمدشان مرتّب نيست كه اغلب بين شهر خود و محل تحصيل هر هفته يا در بين هر ده روز در رفت و آمد نيستند ، آنان حكم مسافر را دارند كه بايد در بين راه و محل تحصيل با عدم قصد اقامه ده روز يا عدم توقف سى روز بدون قصد ، نماز را شكسته خوانده و روزه\r\nنگيرند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدسته سوّم : كسانى هستند كه از وطن به محل تحصيل رفته و قصد توقف ده روز در محل تحصيل دارند كه دراين صورت نماز تمام و روزه صحيح است و چنانچه بيشتر از ده روز درآنجا بماند تا وقتى كه مسافرت نكرده بايد نمازش را تمام بخواند و لازم نيست دوباره قصد ماندن ده روز كند .\r\n\r\nجلسه 5 : احكام خمس\r\n33 . آيا به سود پولى كه در بانك سپرده گذارى شده در صورتى كه خمس اصل پول پرداخت شده باشد خمس تعلق مىگيرد ؟\r\nج . اگر سود بنحو مشروع باشد ، هر مقدار از آن كه مصرف نگردد و تا سر سال خمسى باقى بماند پرداخت خمس آن واجب است .\r\n34 . براى رفتن به عمره مفرده ثبت نام كرده‌ام . قسمتى از پول آن را پرداخته‌ام و بقيه وام است ، آيا لازم است خمس آن‌ها را بپردازم ؟\r\nج . پولى كه پرداخته‌ايد ، اگر از درآمد بين سال بوده خمس ندارد و همچنين وام مذكور خمس ندارد .\r\n35 . پولى را به تدريج براى تهيه خانه پس انداز كرده‌ام آيا به آن خمس تعلق مىگيرد ؟\r\nج . اگر راهى براى تهيه خانه مسكونى مورد نياز فعلى ، غير از پس انداز تدريجى نداريد ، پس انداز مذكور خمس ندارد .\r\n36 . اگر براى جهيزيه دختر پول يا لوازم زندگى كنار بگذاريم آيا خمس دارد ؟\r\nج . جهيزيه براى دخترى كه در سنين ازدواج تهيه مىشود جزء مؤونه است و خمس ندارد ولى پولى كه جهت جهيزيه كنار گذاشته مىشود اين حكم را ندارد\r\nبلى اگر تهيّه بعض اقلام جهيزيه بدون كنار گذاشتن پول كه قهراً سال هم بر آن ميگذرد و براى شخص يك جا خريدن ممكن نباشد در اين صورت به پولى كه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nجهت تهيه آن كنار گذاشته خمس تعلق نمى گيرد .\r\n37 . كسى كه به تقليد از مجتهد ميّت باقى مانده است ، خمس خود را بايد به چه كسى بپردازد ؟\r\nج . لازم است خمس را به مجتهد زنده بپردازد ، و پرداخت به وكيل مجتهد ميت كفايت نمىكند .\r\n\r\nجلسه 6 : خريد و فروش و اجاره\r\n38 . خريد و فروش چك به مبلغ كمتر از مبلغ مندرج در چك بانكى چه صورت دارد ؟ ( البته چكى كه مثلًا مربوط به دو ماه ديگر باشد )\r\nج . خود چك قابل خريد و فروش نيست . بلى ، چنانچه چك صورى نباشد و حقيقتاً كسى طلبى در ذمّه صاحب چك داشته مىتواند آن طلب خود را به ديگرى و يا به خود بدهكار به كمتر بفروشد .\r\n39 . خريد و فروش اسكناس چه حكمى دارد ؟\r\nج . در صورتى كه غرض عقلايى ، مثل تبديل پول كهنه به نو يا پول ريز به درشت يا براى فرار از ربا باشد . اشكال ندارد .\r\n40 . رهن خانه كه فعلًا مرسوم است ، يعنى چند ميليون مىدهند تا صاحب خانه مبلغى را از اجاره كم كند ، آيا وجه شرعى دارد ؟\r\nج . اگر قرض مشروط به كم شدن مال الاجاره باشد ، قرض ربوى و حرام است و اگر مؤجر خانه را به مبلغى اجاره دهد و در ضمن اجاره شرط كند كه فلان مبلغ را مستأجر به او قرض بدهد اشكال ندارد .\r\n\r\nجلسه 7 : حق التأليف و رايت\r\n41 . نظر معظم له را پيرامون حقوق مالكيت فكرى و معنوى ( حق التأليف ، حق اختراع و مواردى همچون توليد بسته‌هاى نرم افزارى بيان فرماييد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nج . به طور كلى مشروعيت مالكيت معنوى كه برآن آثار خاصى مرتب مى كنند و حتى در بعض موارد از ديگران سلب حق مى نمايند و ديگران را از تقليد آن ممنوع مى سازند در نزد اينجانب ثابت نيست .\r\n42 . بعضى اوقات ناچاريم يك يا چند صفحه و گاهى يك فصل از كتابى را براى درس يا تحقيق كپى كنيم ، چه صورت دارد ؟\r\nج . كپى چند صفحه يايك فصل از كتاب ، چاپ كتاب نيست و آن حكم را ندارد ، و اگر مالك آن اذن بدهد اشكال‌ندارد .\r\n43 . شكستن قفل\r\n CD \r\nونسخه بردارى و تكثير آن بدون اجازه از صاحب اصلىاش چه حكمى دارد ؟\r\nج . اگر در موقع فروش ، شرط نشكستن قفل و عدم كپى شده و يا مبنيّاً بر آن فروخته شده باشد ، شكستن قفل و كپى كردن خلاف شرط است و جايز نيست و اگر كسى اين كار را كرد استفاده از آن براى شخص دوم اشكال ندارد .\r\n\r\nجلسه 8 : نذر\r\n44 . نذرهايى براى قبولى در كنكور كرده‌ام كه انجام آن با درس خواندن برايم مشكل است ؛ آيا مىتوانم آنها را تغيير دهم ؟\r\nج . اگر در موقع نذر كردن ، صيغه نذر را به عربى يا فارسى نخوانده باشيد ، چيزى بر شما واجب نيست .\r\n45 . نذرى كرده‌ام ؛ ولى بين دو چيز ( روزه گرفتن و صدقه دادن به فقير ) شك دارم و نمىدانم كدام يك از آن دو است ؛ تكليف چيست ؟\r\nج . اگر صيغه نذر را خوانده‌ايد ، بايد احتياط كرده و به هر دو عمل كنيد .\r\n46 . كفاره نذرى كه عمداً بجا نياورده و مدتى از زمان آن گذشته است ، چگونه است ؟\r\nج . كفاره آن ، آزاد كردن يك بنده يا اطعام شصت فقير و يا گرفتن دو ماه روزه است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nجلسه 9 : مسابقات و شرط بندى\r\n47 . شرط بندى حلال است يا حرام ؟\r\nج . شرط بندى در مواردى مثل مسابقات اسب دوانى و تيراندازى با شرائط مقرّر جايز ، و در ساير موارد جايز نيست .\r\n48 . حكم برد و باخت و جوايز در بازىهاى ورزشى مثل فوتبال و واليبال چيست ؟\r\nج . جوايزى كه از طرف سازمان‌ها و مؤسسات پرداخت مىشود ، حلال است ؛ ولى اگر جايزه از سوى بازيكنان باشد و بازى با شرط برد و باخت برگزار شود ، قمار و حرام است .\r\n49 . آيا بازى با شطرنج و شركت در مسابقات شطرنج و تعليم وتعلم و خريد و فروش آن با توجه به احاديث و روايات و ادله فقهى كه در مورد آن وارد شده است جائز مىباشد ؟\r\nج . به نظر حقير بازى شطرنج و لو بدون برد و باخت باشد و تعليم و تعلم و خريد و فروش آن و شركت در مسابقات به هر نحو باشد حرام است .\r\n\r\nجلسه 10 : قرض و ربا\r\n50 . لطفاً نظرتان را در مورد پولى كه به حساب بانك گذاشته مىشود و به آن سودى تعلق مىگيرد بيان فرماييد ؟\r\nج . در فرض سؤال ، اگر پول خود را به بانك به عنوان وام ندهيد بلكه بانك را\r\nوكيل كنيد كه با پول شما معامله مشروع با رعايت شرايط آن انجام دهد و بانك آن مبلغ را بعنوان منافع معاملات بدهد اشكال ندارد .\r\n51 . جايزه‌هايىكه بانك به صاحبان حساب قرض‌الحسنه مىدهد ، چه صورتى دارد ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nج . اگر در موقع افتتاح حساب ، شرط شركت در قرعه كشى نكرده باشند ، اشكال ندارد ؛ هر چند انگيزه شخص از افتتاح حساب ، شركت در قرعه كشى باشد .\r\n52 . در مورد وامهايى كه ابتدا مبلغى را نزد بانك مىگذاريم و بعد از مدتى 2 يا 3 برابر وام مىدهند يا پس از پرداخت وام ، كارمزد دريافت مىكنند ، چه حكمى دارد ؟\r\nج . بطور كلّى وام به شرط سود ولو بعنوان كارمزد يا به شرط گذاشتن پول براى مدتى دربانك ، وام به شرط مىباشد و حرام است .\r\n\r\nجلسه 11 : معاشرت با اهل كتاب و فرقه‌هاى گوناگون\r\n53 . معاشرت با اهل كتاب و هم‌غذا شدن با آنها چه حكمى دارد ؟\r\nج . ذبائح اهل كتاب مردار و نجس است و خوردن آن جائز نيست و خودشان نيز بنابر احتياط واجب نجس هستند بنابر اين هرچه كه در حال رطوبت با آن ملاقات نمايند بنابر احتياط واجب نجس مىشود .\r\n54 . نظر مبارك در مورد صوفيه و عقائد آنها چيست ؟\r\nج . صوفيه با فرقه‌ها و انشعابات بسيارى كه دارند اگر چه در انحراف در يك سطح نيستند و بسا برخى از آنان خارج از ربقه اسلام شمرده نشوند در مجموع منحرفند و عقائد خاصه‌اى كه دارند غير اسلامى است .\r\n55 . در مورد معامله و نجاست و پاكى و اكل و شرب با بهائيان سؤال داشتم و حكم اجتناب را در مورد اين مطلب مىخواستم .\r\nج . فرقه بهائىگرى دينى ندارند و ضالّ و مضلّ هستند و كافر مىباشند و نجس هستند و با هر چه در حال رطوبت برخورد كنند نجس مىشود و تبليغ و ترويج آنها حرام و معامله با آنها جائز نيست ؛ مؤمنين بايد با شناخت كامل از عقائد حقّه شيعه اثنا عشرى دفاع نموده و خودشان را از شر مكائد شيطانى و دشمنان محافظت نمايند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nجلسه 12 : قوانين و مقررات\r\n56 . چنانچه يكى از كاركنان بانك‌ها يا مؤسسات دولتى با استفاده از اسم و عنوان و تخصص خود در ساعات غير ادارى براى كسى كه مشترى بانك يا مؤسسه است كاركند و حقوق دريافت نمايد در صورتى كه در بانك يا مؤسسه خود به تخصص او نياز باشد و حاضر به انجام كار اضافى نگردد آيا حقوق دوم او چه وضعى دارد حلال است يا حرام ؟\r\nج . جائز است كارمند در غير ساعات ادارى براى ديگران كاركند ، و شرعاً ملزم به قبول اضافه كار در اداره نيست .\r\n57 . انجام كار شخصى در ساعات ادارى ، بدون محاسبه مرخصى ، چه صورت دارد ؟\r\nج . تابع مقررات و اجازه قانونى مسئول مربوط مىباشد .\r\n58 . اگر در اداره‌اى كار مرا راه نمىاندازند مگر باگرفتن پول آيا اين پول را مىشود به عنوان صدقه داد ؟ و با اطمينان به پايمال شدن حق ، آيا شخص مىتواند با دادن رشوه به صورت‌هاى گوناگون ، حق خود را بگيرد و از پايمال شدن حق خود ممانعت كند ؟\r\nج . اگر رسيدن به حق مسلّم و مشروع بدون پرداخت وجهى به كسى كه اداء يا احقاق حق با اوست ميسّر نمى شود جايز است ولى برگيرنده پول حرام است .\r\n59 . اگر براى حلوا درست كردن مثلًا 3 كيلو آرد از نانوائى بخريم آيا اشكال دارد ؟\r\nج . اگر آرد را دولت به نانوا فروخته و شرط كرده كه آن را نان كند و به مردم بدهد بر نانوا فروختن آن جائز نيست و مردم هم نبايد آرد را از نانوا بخرند .\r\n\r\nجلسه 13 : حجاب و رابطه با نامحرم\r\n60 . در عقدها و عروسىها كه معمولًا خانم‌ها با لباس‌هاى ويژه آن مراسم شركت دارند و در اكثر مواقع نيز لباس‌ها ، بدن‌نما است و فيلمبردارى صورت مىگيرد تكليف ما چيست ؟\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nج . اگر مىدانيد يا احتمال مىدهيد كه در آينده اين فيلم‌ها توسط افراد نامحرم مشاهده مىگردد لازم است حجاب كامل خود را موقع فيلمبردارى مراعات كنيد و اگر نمىتوانيد ، از واقع شدن در مقابل دوربين فيلمبردارى خوددارى نماييد .\r\n61 . استفاده از كرم‌هاى چرب كننده ، مرطوب كننده ، ضد آفتاب و . . . بر روى دست و صورت ، اگر به منظور محافظت از پوست به كار برده شود ولو اين‌كه خوشبو باشد و يا باعث سفيد و روشن شدن پوست شوند ؛ چه حكمى دارد ؟\r\nج . اگر آرايش و زينت محسوب نشود ، و بوى خوش آن موجب التذاذ و تحريك نامحرم نگردد اشكال ندارد . ولى در هر صورت بنابر احتياط واجب ، صورت را از نامحرم بپوشاند .\r\n62 . پوشيدن جوراب نازك براى خانم‌ها چه حكمى دارد ؟\r\nج . چون پوشاندن روى پا در مقابل نامحرم واجب است . بنابراين ، استفاده از جوراب نازك كه پوست پا از زير آن پيدا باشد در مقابل نامحرم جايز نيست .\r\n63 . آيا پوشيدن لباس تنگ و كوتاه براى خانم‌ها جايز است ؟\r\nج . لباس خانم‌ها در مقابل نامحرم ، بايد اولًا بدن را بپوشاند و ثانياً به نحوى نباشد كه موجب تحريك نامحرم گردد ، و برجستگىهاى بدن در آن ظاهر باشد .\r\n\r\nجلسه 14 : لباس و زينت\r\n64 . آيا پوشيدن لباس آستين كوتاه براى آقايان جايز است ؟\r\nج . چنانچه مرد بداند زنان با قصد لذت به دست او نگاه مىكنند ، احتياط واجب پوشاندن آن است .\r\n65 . تراشيدن ريش با تيغ چه حكمى دارد ؟\r\nج . تراشيدن ريش با تيغ و كوتاه كردن آن ، اگر مثل تراشيدن باشد ، حرام است . البته لازم نيست ريش بلند گذاشته شود ؛ بلكه به مقدارى كه صدق ريش\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكند كافى است .\r\n66 . آيا زن مىتواند ناخن خود را بلند كند ؟\r\nج . گذاشتن ناخن بلند براى زن مسلمان كار مناسبى نيست و پوشاندنش از نامحرم بنا براحتياط واجب لازم است ؛ چه بلند باشد چه كوتاه .\r\n67 . حكم استفاده بوى خوش براى خانم‌ها چيست ؟\r\nج . اشكال ندارد و لكن در موقع خروج از منزل اگر معطر بودن موجب توجه اجنبى شود از عطر زدن خوددارى شود .\r\n68 . خانم من در مجالس خانم‌ها دوست دارد با لباس نيمه لخت حضور يابد ، آيا اين كار اشكال دارد ؟\r\nج . اگر پوشيدن چنين لباسى در مجالس زنانه معمول باشد و موجب ترويج بدحجابى و فساد اخلاق ولو تدريجاً نباشد مانع ندارد .\r\n69 . حكم طلاى سفيد براى مردان چگونه است ؟\r\nج . طلاى زرد ، اگر مخلوط نقره داشته باشد كه در اصطلاح برخى طلاى سفيد ناميده مىشود ، براى مرد جايز نيست ؛ اما پلاتين كه فلز ديگرى غير از طلا است ، براى مردان اشكال ندارد .\r\n\r\nجلسه 15 : نگاه‌كردن\r\n70 . نگاه به وجه و كفين زن نامحرم بدون شهوت چه صورت دارد ، انداختن عكس زن نامحرم چه صورت دارد ؟\r\nج . نگاه به وجه وكفيّن اگر با قصد لذت باشد حرام است ونظر بدون لذت را هم بنابر احتياط واجب بايد ترك كند و انداختن عكس هم اگر مستلزم نظر نباشد اشكال ندارد و الا حكمش همان است كه گفته شد .\r\n71 . دانش آموزان و دانشجويان دخترى كه در كلاس درس آقايان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشركت مىكنند وظيفه آنها نسبت به نگاه كردن ، سؤال و جواب و ديگر برخوردهاى بين شاگرد و استاد چيست ؟\r\nج . نگاه عمدى با التذاذ و ريبه حرام و بدون آن نيز بنابر احتياط واجب ترك شود و اما صحبت كردن در صورتى كه التذاذ و ريبه در بين نباشد اشكال ندارد و الّا جايز نيست .\r\n72 . نگاه كردن به عكس بانوانى كه آنان را مىشناسيم و حجاب اسلامى ندارند بدون قصد و لذت چه صورتى دارد ؟\r\nج . اشكال دارد .\r\n73 . نگاه كردن به عكس برهنه زنان مسلمان ناشناس بدون قصد لذت چه حكمى دارد ؟\r\nج . چون معرضيت براى فساد دارد جايز نيست .\r\n74 . نگاه كردن به عكس برهنه زنان اهل كتاب و مشركين بدون لذت و شهوت و بدون آنكه مقدمه گناه شود چه حكمى دارد ؟\r\nج . چون معرضيت براى فساد دارد جايز نيست .\r\n\r\nجلسه 16 : پزشكى\r\n75 . آيا بستن لوله براى خانم‌ها اشكال دارد يا نه ؟\r\nج . عقيم كردن زن و يامرد جائز نيست ولى جلوگيرى موقت از انعقاد نطفه اشكال ندارد .\r\n76 . در هفته‌هاى اول حاملگى كه هنوز خلقت جنين كامل نشده است ، سقط جنين چه صورتى دارد ؟\r\nج . پس از انعقاد نطفه ، سقط جنين حرام است و موجب ديه مىگردد و ديه آن بر حسب مراحل خلقت جنين از بيست تا هزار دينار طلا است . [ دينار معادل 18 نخود طلاى مسكوك است 
  ]\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n77 . آيا تغيير جنسيت شرعاً ايراد دارد ؟ ازدواج با كسى كه تغيير جنسيت داده چه حكمى دارد ؟\r\nج . كسى كه جنسيّتش محرز است ، تغيير جنسيت براى او جايز نيست و اگر با عدم جواز ، كسى اين كار را با اين كه تحقّق آن بعيد است انجام دهد و حقيقتاً جنسيّت او ؛ چه در اعضاء ظاهرى بدن و چه اعضاى باطنى تغيير كند به طورى كه واقعاً مرد ، زن شود و با زنان ديگر فرق نداشته باشد و يا بالعكس ، در اين صورت حكم روابط بر اساس جنسيّت جديد است .\r\n78 . اگر دكترى به قسمتى از بدن زن بيمار كه مربوط به محدوده علم خودش نباشد دست بزند و از روى هوا و هوس اين كار را بكند چه حكمى دارد و شخص بيمار باتوجه به اين كه همه چيز را مراعات مىكند و با حجاب مىباشد بايد چكار كند ؟\r\nج . جايز نيست و حرام مىباشد . به طور كلى مراجعه مرد به طبيب زن و بالعكس در صورت وجود مماثل و در غير ضرورت اشكال دارد مگر اينكه هيچگونه گناهى از قبيل لمس و نظر و غير اينها در بين نباشد .\r\n\r\nجلسه 17 : تصرف در مال ديگرى\r\n79 . در دوران كودكى پولى از كسى برداشته‌ام و نمىتوانم مستقيماً مطلب را به او بگويم ، به نظر شما چگونه عمل كنم ؟ آيا مىتوانم\r\nصدقه دهم ؟\r\nج . بايد به طريقى ، پول را به صاحبش برسانيد و لازم نيست بگوييد بابت چه چيز است ؛ مثلًا مىتوانيد به او بگوييد اين پول را سابقاً از من طلب داشته‌اى ؛ و يا به حساب بانكى او واريز كنيد ؛ و يا به وسيله شخص ديگرى پول را به دست او برسانيد ؛ و در هر حال صدقه دادن كفايت نمىكند .\r\n80 . كفش من در مسجد گم شد ، كفش ديگرى بجاى آن برداشتم . كار من چه حكمى دارد و الآن چه بايد كنم ؟\r\nج . اگر بدانيد كفشى كه برداشته‌ايد مال كسى است كه كفش شما را برده ،\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىتوانيد بجاى كفش خود برداريد ؛ ولى اگر قيمت آن از كفش خودتان بيش‌تر باشد ، بايد هر وقت صاحب آن پيدا شد زيادى قيمت را به او بدهيد ؛ و چنانچه از پيدا شدن او نااميد شويد ، بايد با اجازه حاكم شرع ( مجتهد جامع الشرائط ) زيادى قيمت را از طرف صاحبش صدقه بدهيد . اما اگر احتمال مىدهيد كفشى كه برداشته‌ايد مال كسى كه كفش شما را برده نيست ، بايد صاحب آن را پيدا كنيد و چنان كه مأيوس شديد ، آن را از طرف صاحبش به فقير غير سيد صدقه بدهيد .\r\n81 . اگر شاخه درخت كسى در باغ همسايه برود آيا همسايه مىتواند ميوه اين شاخه را تصرف كند ؟\r\nج . در فرض سؤال ، جواز تصرف همسايه در ميوه درخت يا شاخه او منوط به اجازه صاحب درخت است .\r\n\r\nجلسه 18 : تلويزيون و ماهواره\r\n82 . حكم نشان دادن ورزشى بانوان در صدا و سيما را بيان فرماييد ؟\r\nج . به لحاظ مفاسد مترتبه برآن جايز نيست .\r\n83 . حكم اختلاط زنان و مردان هنرمند ؛ در سريال ، فيلم ، اجراى اخبار و يا مصاحبه ، را بيان فرماييد ؟\r\nج . از جمله آداب و رسوم متشرعه جدايى مرد اجنبى از زن اجنبيه و عدم اختلاطشان با يكديگر است كه از روش اهلبيت عصمت و طهارت عليهم‌السلام و بياناتشان در اين خصوص تلقى شده است و آنچه امروز متداول شده كه مرد و زن اجنبى در كنار يكديگر قرار مىگيرند پشتوانه شرعى ندارد بلكه مدارك شرعى بر خلاف آن است .\r\n84 . نشان دادن چهره كامل پيامبرصلى الله عليه وآله و حضرت زهرا\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nعليها السلام و ساير ائمه عليهم السلام چه حكمى دارد ؟\r\nج . نشان دادن چهره حضرت زهرا عليها السلام اهانت به آن حضرت است و بايد ترك شود و نشان دادن چهره حضرت رسول اكرم و ائمه طاهرين صلوات الله عليهم اجمعين چون حاكى از چهره واقعى آن بزرگواران نيست و به اختلاف كسانى كه خود را شبيه ايشان مىنمايند چهره هاى گوناگون كه بسا برخى از آنها نامناسب است ارائه مىشود و اشخاصى كه در نقش شبيه آنها عمل مىكنند گاه در بين مردم اعتبار اخلاقى ندارند و حتى ممكن است اشخاصى باشند كه سوابق خوبى در جامعه ندارند و خلاصه به جهات متعددّ كه در اينجا مجال شرح آن نيست موجب اهانت و تحريف بعضى حقايق مىشود لذا مورد تجويز نيست .\r\n85 . حكم استفاده از ماهواره در غير موارد حرام چيست ؟\r\nج . نظر به اينكه بسيارى از شبكه هاى ماهواره‌اى كه پخش مىشود موجب سوق دادن مردم به شهوات و انحراف و فساد اخلاق مىباشند ، خريد و فروش و استفاده از آن جائز نيست مگر اينكه انسان كاملًا مطمئن باشد كه استفاده غير مشروع نمى كند . در هرحال بسيار بايد مراقب باشيد .\r\n86 . در مورد آهنگ‌هايى كه از تلويزيون و راديو و پخش مىشود و\r\nهمچنين فيلم‌هاى خارجى كه زنان با سرهاى باز و لباس‌هاى ناجور بازى مىكنند آيا تماشاى اين فيلم‌ها اشكال دارد يا خير ؟ و همچنين سرودهايى كه از تلويزيون و راديوپخش مىگردد ؟\r\nج . چون آهنگ‌هاى مورد سؤال نوعاً لهو محسوب مىشود حرام است و همچنين نظر به فيلم‌هاى مبتذل جايز نيست و سرودها اگر به الحان غنا خوانده شود نيز حرام است .\r\n\r\nجلسه 19 : ازدواج\r\n87 . آيا اذن پدر در ازدواج ( موقت يا دايم ) دخترى كه رشيده است\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nوصلاح و فساد خود را درك مىكند شرط است ؟\r\nج . به نظر اينجانب بنابر احتياط لازم اذن پدر يا جدّ پدرى دختر باكره در صحّت نكاح او شرط است و رشيده بودن مجوز عدم اذن نيست ولى چون به نظر حقير بنابر احتياط است رجوع به غير كه اين شرط را معتبر نداند جايز است با رعايت الاعلم فالاعلم .\r\n88 . برادرم دخترى از پرورشگاه آورده است چگونه اين دختر به من و برادران ديگرم محرم مىشود ؟\r\nج . اگر مادر يا خواهر شما يا زن يكى از برادران شما شير داشته باشد ، و سن دختر كم‌تر از دوسال باشد ، مىتوانند از طريق رضاع ( شيرخوارگى ) او را به شما و ساير برادرانتان‌محرم سازند . شرايط رضاع را در توضيح المسائل ملاحظه فرماييد .\r\n89 . برخى از خانواده هاى دختران در مراسم خواستگارى داشتن ماشين و منزل وسيع و مهريه بالا را نشان سعادت زن مىدانند و حتى آن‌را موقوف به حديثى مىنمايند كه « از سعادت زن مهريه بالاى اوست » با اين توجيه بسيارى از ازدواج بر هم مىخورد و شرايط ازدواج بسيار سخت شده و آمار آن كاهش مىيابد . نظر اسلام در اين باره چيست ؟\r\nج . امور مذكور هيچ يك موجب سعادت زن نيست و مستحب است مهريه زن بيشتر از مهر السنه نباشد و دخترانى كه با مهريه كم و شرايط آسان ازدواج كرده و مىكنند سعادتمندند . در كتاب وسائل الشيعه كه از كتب معتبره است نقل شده است « إن من بركة المرأة قلة مهرها و من شؤمها كثرة مهرها » و نيز عن رسول الله صلى الله عليه و آله « افضل نساء امتى اصبحهن وجهاً و اقلهنّ مهراً » .\r\n\r\nجلسه 20 : موسيقى\r\n90 . نظر حضرتعالى در مورد موسيقى و حدود گوش دادن به آن ، چيست ؟\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nج . به نظر اينجانب تمام آهنگ‌هايى كه از آلات طرب مىباشد حرام است و هيچ نوعى جايز نيست .\r\n91 . چنانچه كسى به ناچار در محيطى باشد كه نوار مبتذل پخش مىشود و چاره‌اى ندارد تكليفش چيست ؟\r\nج . استماع و گوش دادن حرام است ، ولى به گوش رسيدن آن حرام نيست . بنابر اين ، در صورت اضطرار ، توقف در آن محيط مانعى ندارد ، به موسيقى گوش ندهد ؛ هر چند به گوش او برسد .\r\n92 استفاده از آلات لهو و موسيقى ، در مراسم عزادارى ، چه حكمى دارد ؟\r\nج . استفاده از آلات مذكور جايز نيست و تفاوتى بين مراسم عزادارى و جشن وجود ندارد .\r\n\r\nجلسه 21 : مراسم و مجالس مذهبى\r\n93 . آيا دست زدن در مجالس مولودى ائمه اطهار عليهم السلام جايز است و همچنين اگر در هنگام دست زدن ، بدن و شانه‌ها باريتم شعر تكان بخورد ، چه حكمى دارد ؟\r\nج . لهو است و اشكال دارد و مخصوصاً اشكالش در صورت دوّم بيشتر است و مشابه مجالس رقص و سماع بعض فرق باطله است و علاوه با احترام و قداست اين مجالس عزيز مناسب نيست و معلوم نيست اين چه گرايشى است كه بعضى به امور لهويه و ملاهى پيدا كرده اند و چه شيطانى پشت ترويج اين حركات است .\r\n94 . پوشيدن لباس سياه رنگ در عزادارى ايام محرّم و صفر چگونه است ( آيا كراهت دارد ؟ )\r\nج . بعنوان عزا و اظهار حزن در مصيبت اهل بيت عليهم السلام مستحب است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n95 . اگر فردى طورى سينه يا زنجير بزند كه بدنش كبود يا قرمز بشود آيا بايد كفاره بدهد ؟\r\nج . اگر ضرر معتد به براى بدن نداشته باشد در عزاى حضرت سيد الشهداء عليه السلام مانعى ندارد .\r\n96 . نظر مبارك راجع به طبل و سنج جهت هماهنگ نمودن سينه و زنجير زدن در عزادارى ماه محرم چيست ؟\r\nج . مراسم عزادارى حضرت سيد الشهداء عليه السلام كه به صورت مجالس روضه و سخنرانى و حركت هيئتهاى عزا برگزار مىشود از شعائر بزرگ مذهب و موجب احياء آثار اهل بيت عليهم السلام و از علائم شعور دينى و تبلور احساسات مذهبى است بايد مظاهر آن مظاهر ايمانى بوده و هر چه از آلايش استعمال اين وسائل و آلات منزه تر باشد و ساده و بى پيرايه تر برگزار شود شكوه معنوى آن برتر و جلوه هاى آموزنده آن بيشتر مىشود اين پيرايه‌ها و آلايش‌ها خصوصاً استفاده از آلات لهو كه شرعاً ممنوع است از حال عزا و سوگوارى و توجه به مفاهيم بلند و آموزنده اين مراسم مانع مىشود اميد است در برگزارى اين شعائر همگان موفق و مشمول عنايات خاصه حضرت بقية اللّه ارواح العالمين له الفدا باشند .\r\n97 . عكس هايى كه از پيامبر صلىالله‌عليه‌وآله و امام حسين عليه السلام و حضرت ابالفضل عليه السلام موجود مىباشد مىگويند اثر يك يهودى است ، آيا صحّت دارد ؟\r\nج . صورت هايى كه به پيامبر اكرم و ائمه معصومين صلوات اللّه عليهم اجمعين نسبت داده مىشود خيالى و سليقه‌اى مىباشد و بهتر اين است كه دوستداران اهل بيت عليهم السلام احاديث و سخنان آن بزرگواران را با خطّ زيبا نوشته و در مساجد و منازل و بناهاى ديگر نصب نمايند . و بهترين عمل در عزادارى ، بيان مصائب آن بزرگواران عليهم السلام بر طبق مدارك معتبره مىباشد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nجلسه 22 : ورزش\r\n98 . بفرماييد براى ورزشكار مسلمان و متعهد چگونه لباسى مناسب است ؟\r\nج . مناسب با ادب و شرف و حيا و وقار مسلمان در لباس ورزشى اين است كه بطورى كه معمول شده كوتاه نباشد و علاوه بر قسمت‌هاى بالاى بدن بين ناف و زانو را هم بپوشاند . ( ما بين السرة و الركبه عورة )\r\n99 . حكم مسابقه بوكس و شمشير بازى چون غالباً به زخمى شدن و صدمه زدن به طرف منجر مىشود چيست ؟\r\nج . بكس جائز نيست و در صورت سياه شدن و يا كبود و يا سرخ شدن و يا مجروح شدن عضو ، ديه دارد كه در توضيح المسائل مقدار هر يك ذكر شده است و شمشير بازى اگر موجب صدمات بدنى باشد همين حكم را دارد .\r\n100 . در بعضى مسابقات ، تماشاگران بر روى برد و باخت بازيكنان شرط بندى مىكنند اين عمل چه حكمى دارد ؟\r\nج . جايز نيست .\r\n101 . ميزان آزادى دختر خانم‌ها از نظر فعاليت هاى ورزشى چگونه است ؟ آيا اينكه دختر خانم‌ها بخواهند مانند كشورهاى خارجى در\r\n. همه زمين‌هاى ورزشى شركت كنند آيا درست است يا نه ؟ چرا ؟\r\nج . حضور بانوان محترمه در زمين‌هاى ورزشى چه براى تماشا و چه براى ورزش به جهت تبعات سوء و مفاسدى كه دارد جايز نيست .\r\n\r\nجلسه 23 : امر بمعروف و نهى از منكر\r\n102 مىخواهم جويا شوم كه اگر سوار ماشينى شده و راننده ماشين نوار ترانه گذاشته باشد حكم در اينجا چيست ؟\r\nج . چنانچه نهى از منكر تأثير نداشته باشد و يا اينكه پياده شدن شما حرجى باشد ، در مواقع مذكور گوش به موسيقى ندهيد انشاءالله موفق باشيد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n103 . شركت نكردن در مجالس عروسى كه نوعاً همراه با لهو و لعب است باعث دشمنى بين اقوام فاميل مىشود ، وظيفه چيست ؟\r\nج . حضور در چنين مجالسى چون مجلس معصيت است ، جائز نيست . لازم بذكر است كه شخص مسلمان نبايد در چنين مجالسى شركت كند و بايد علت آن را بگويد و چنانچه حاضر نشدن وى در مجالس معصيت سبب قطع رحم شود ، اشكال ندارد چرا كه در حقيقت ، علت قطع رحم آنان مىباشند .\r\n\r\nجلسه 24 : صله رحم\r\n104 . چه موقع قطع رحم جايز است ؟\r\nج . صله رحم حتّى با خويشاوندان فاسق واجب است و لازم است در ارشاد آنان تلاش شود . بلى چنانچه سختى و مشقتى در بين باشد ، صله رحم وجوب ندارد ؛ ولى بايد توجّه داشت كه لازم نيست اين عمل با رفتن به منزل ارحام و مهمانى كردن و مهمان شدن و . . . انجام گيرد . همين اندازه كه قطع رحم نشود كافى است و اين كار با پيغام فرستادن يا تماس تلفنى يا نوشتن نامه يا سلام كردن هم محقّق مىشود .\r\n105 . وقتى فرد ببيند برادرش به وظايف دينى 
  ] نماز ، خمس و . . . [ عمل نمىكند و به تذكر هم گوش نمىدهد ، مىتواند رفت و آمد نداشته باشد وصله رحم را به احوال پرسى تلفنى و مانند آن محدود كند ؟\r\nج . صله رحم به نحو مذكور در سؤال كفايت مىكند ؛ هر چند در صورت احتمال تأثير ، بهتر است رفت و آمد را قطع نكند . بلى ، اگر قطع رابطه در توجه او به وظايف شرعى مؤثر باشد ، از باب نهى از منكر لازم است .\r\n106 . اگر پدر و مادر ، با بستگان خود قطع رابطه كنند ، تكليف فرزندان چيست ؟\r\nج . فرزندان به وظيفه خود عمل نمايند ؛ مگر آن كه رفتن آنها موجب آزار\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nوالدين باشد كه در اين صورت ، مىتوانند با نامه يا تماس تلفنى ، صله رحم نمايند .\r\n\r\nجلسه 25 : استخاره\r\n107 . استخاره در چه مواردى است و آيا عمل به آن واجب است يا خير ؟\r\nج . مورد استخاره جايى است كه در انجام كارى ، شخص ، تحقيق خود را انجام داده ولى به نتيجه نرسيده و مردد باقى مانده است ، كه مىتواند استخاره كند . عمل به استخاره واجب نيست لكن اگر استخاره بد آمد ، بهتر است با آن مخالفت نشود .\r\n108 . آيا استخاره با قرآن يا تسبيح وجه شرعى دارد ؟ و در چه مواردى بايد استخاره كرد ؟\r\nج . به نحوى كه مرحوم محدث قمى در حاشيه مفاتيح الجنان نقل فرموده اند اشكال ندارد .\r\n109 . آيا استخاره كردن در مورد ازدواج صحيح است ؟\r\nج . اگر تحقيق كاملى نسبت به اخلاق و ديانت فرد نموده‌ايد و مطمئن هستيد نياز به استخاره نيست .\r\n\r\nجلسه 26 : خرافات\r\n110 . امروزه مشاهده مىگردد وقتى گوسفندى و يا حيوانى را قربانى مىكنند از خون نجس آن حيوان به ماشين و يا درب منزل خود جهت اينكه چشم نخورد مىزنند و يا اينكه در روز تاسوعا و يا عاشورا از خون حيوان ذبح شده به پيشانى افراد عزادار مىزنند اين كارها چه حكمى دارد ؟\r\nج . چنين عملى مستند شرعى ندارد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n111 . آيا ترويج و انجام مراسم خرافى و بدون مبناى علمى و عقلى و دينى نظير چهارشنبه سورى و سيزده بدر و تبليغ افكار و اوهام پوسيده قرون جاهليت مجاز است ؟\r\nج . اگر به قصد ترويج آداب مرده و غير اسلامى و جبهه گيرى در مقابل هويت اسلامى باشد حرام است .\r\n112 . نظر شما در مورد عطسه كردن چيست ؟ آيا بايد صبر نمود ؟ به چه مقدار ؟\r\nج . در مورد سؤال صبركردن لازم نيست .\r\n113 . گرفتن فال حافظ و اعتقاد به صحّت آن آيا وجه شرعى دارد ؟\r\nج . اعتقاد به صحّت آن وجه شرعى ندارد .\r\n114 . نظر جنابعالى در مورد چهارشنبه سورى چيست ؟ اگر بيشتر مردم دوست داشته باشند و عرفاً اشكالى نداشته باشد - در اين جا چطور است ؟\r\nج . از مراسم بعضى از ايرانيان قديم است و چون تشبه به آتش پرستان است مذموم است و براى شخص مسلمان عمل لغوى است و سزاوار است آن را\r\nترك كند هرچند دوست داشته باشد .\r\n\r\nجلسه 27 : دروغ\r\n115 . آيا مىشود براى مزاح و شوخى ، دروغ گفت ؟\r\nج . اگر شنونده مىداند كه گوينده شوخى مىكند حرام نيست ولى اگر طرف مطلب را جدّى تلقى مىكند جايز نيست . مع ذلك در روايت است كه ( لا يجد المؤمن طعم الايمان حتى يترك الكذب جدّه و هزله )\r\n116 . دروغ مصلحتى چه حكمى دارد ؟\r\nج . دروغ مصلحتى به معنايى كه نزد مردم رايج است و در واقع دروغ منفعتى است ، حرام است . موارد جواز دروغ در اسلام مشخص است ؛ از جمله آن‌ها\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nوجود مصلحت اهم ، مثل حفظ جان مؤمن يا رفع نزاع بين دو مسلمان مىباشد .\r\n117 . توريه چيست ؟ آيا توريه مطلقاً جايز است يا توريه‌اى كه مانع مفسده‌اى شود فقط جايز است توريه‌اى كه بدون مفسده و بدون مصلحت و يا توريه‌اى كه مفسده دار باشد حرام است ؟\r\nج . توريه آن است كه انسان از جمله‌اى معنائى را قصد كند كه در واقع صحيح است ولى شنونده به ملاحظه ظاهر و متفاهم عرفى جمله ، چيز ديگرى بفهمد مثلًا كسى دقّ الباب مىكند و از شخصى كه درب را باز مىكند سؤال مىكند فلانى در منزل است و آن شخص كه نمى خواهد بگويد بلى در منزل است جواب مىدهد خير اينجا نيست و قصد مىكند كه در اينجايى كه من ايستاده‌ام نيست و سؤال كننده چنين مىفهمد كه در منزل نيست و توريه مفسده‌دار جايز نيست .\r\n\r\nجلسه 28 : غيبت\r\n118 . غيبت كردن در مسائلى كه اگر درباره آن صحبت نشود ؛ حل\r\nنمىشود ، چگونه است ؛ مثلًا درباره استادى كه خوب درس نمىدهد ؟\r\nج . بيان نقاط ضعف استادان نزد مسؤولان به عنوان گزارش اشكال ندارد . و بطور كلى در مواردى كه مصلحت غيبت ، اهم از مفسده آن باشد غيبت حرام نيست .\r\n119 اگر در اتوبوس نشسته باشيم و دو نفر مشغول غيبت باشند و ما بشنويم ، آيا گناهى مرتكب شده‌ايم ؟\r\nج . چنانچه به غيبت گوش ندهيد و بدون اختيار صداى آن‌ها به گوش شما برسد ، اشكال ندارد .\r\n120 . تقليد كردن از كارهاى ديگران اعم از اعمال و رفتار ديگران و صدا چه حكمى دارد ؟\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nج . اگر راضى نباشد جايز نيست .\r\n121 . اگر كسى بگويد مثلًا مردم فلان شهر آدم‌هاى بدى هستند يا كسبه فلان شهر مردم را اذيت مىكنند آيا جايز است يا نه ؟ اگر منظورش از اين قول بعض مردم آن شهر باشد چه ؟\r\nج . اگر تعبير مذكور ، ظهور داشته باشد در اينكه همه اهل آن شهر چنين هستند يا توهين به اهل آن شهر باشد محل اشكال است .\r\n\r\nجلسه 29 : وظيفه معلّم و دانش‌آموز\r\n122 . تقلب چه حكمى دارد ؟\r\nج . تقلب نوعى خيانت است و جايز نيست ؛ و خيانت در مسائل علمى ، از ساير موارد ، زشت‌تراست و در شأن مسلمان نيست .\r\n123 . در بعضى از مدارس از معلّمين مىخواهند ( نظر به اينكه اين مدارس پولى است نه مجانى ) كه حتماً دانش آموز را نمره قبولى بدهند و رد نكنند ، آيا جايز است براى او نمره قبولى بدهد و ايضاً\r\nدانش آموز هديه مىآورد و البته انتظار دارد آيا قبول هديه‌اش جائز است ؟\r\nج . در فرض سؤال اگر دانش آموز استحقاق آن نمره را با توجه به رتبه تحصيليش نداشته باشد نمره قبولى دادن محل اشكال است و همچنين اگر دادن هديه در دادن نمره قبولى مؤثر باشد بطورى كه اگر آن هديه داده نمىشد معلّم نمره قبولى را بر حسب رتبه تحصيلى نمىداد گرفتن آن جايز نيست .\r\n\r\nجلسه 30 : خوردنىها و آشاميدنىها\r\n124 . از غذاهايى كه غير مسلمان - كتابى يا غيركتابى - درست مىكند اعم از برنج و غير برنج و گوشت و غير گوشت جايز است كه از آنها بخوريم يا خير ؟\r\nج . اگر غذا با دست و يا عضو ديگر غير مسلمان ملاقات كرده باشد خوردن\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nآن جايز نيست و همچنين اگر با گوشت غير مذّكى درست شده باشد .\r\n125 . بين گروهى مردم بخصوص افرادى كه در زمينه شكار حيوانات دخالتى دارند شايع است كه گوشت خرگوش و نوعى جوجه تيغى كه علفخوار است و جثه بزرگى دارد و گويا شكنبه هم دارد مكروه است و مىتوان گوشت اين جانوران را خورد . تقاضا مىنمايم حكم شرعى اين مسأله را بيان بفرماييد .\r\nج . گوشت خرگوش و جوجه تيغى هر نوع كه باشند حرام است .\r\n126 . آيا فروش گوشت كوسه‌ماهى جايز است و حلال مىباشد يا خير ؟\r\nج . كوسه حرام گوشت است و اگر گوشت آن منافع محللّه‌اى داشته باشد فروش آن به منظور صرف در آن منافع اشكال ندارد .\r\n127 . خوردن نوشابه‌هاى خارجى از نظر شرعى چه حكمى دارند آيا شرعاً حرام است يا حلال ؟\r\nج . اگر يقين به نجاست آنها نداشته باشيد مانعى ندارد البته سزاوار است كه\r\nمسلمين از محصولات كفّار كه ضرورتى در مصرف آن ندارند اجتناب نمايند .\r\n128 . آيا استفاده كشمش در داخل غذا كه در بعضى موارد بايد آن را سرخ يا در بعضى مواقع در داخل غذاهاى ديگر در آب جوش قرار مىگيرد جايز است ؟\r\nج . كشمش ، با جوش آمدن و سرخ كردن نجس نمىشود و خوردن آن نيز اشكال ندارد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nاحاديث رمضانيه « 1 »\r\nقالَ رَسُولُ الله‌صلّيالله‌عليه وآله لِجَابِرِ بنِ عَبدِاللهِ : يا جَابِرُ هذَا شَهرُ رَمَضان مَن صامَ نَهارَهُ ، وَ قامَ وَرداً مِن لَيلِه وَ عَفَّ بَطنُهُ وَفَرجَهُ وَ كَفَّ لِسانَهُ خَرَجَ مِن ذُنُوبِه كَخُرُوجِه مِنَ الشَهر . فَقالَ جابِرُ : يا رَسُولَ الله ما احسن هَذا الحَدِيث . فقال رسُولُ الله‌صلّى الله عليه‌و آله‌وسلّم : يا جابرُ و ما اشَدَّ هَذِه الشُرُوط ؛ « 2 »\r\nحضرت رسول صلّىالله‌عليه وآله به جابربن عبدالله انصارى فرمودند : اى جابر . اين ماه رمضان است ؛ هر كسى روزه بگيرد و مقدارى از شب آن را به عبادت مشغول شود و شكم و شهوت و زبانش را نگهدارد ، خارج مىشود از گناهان همچنان كه ماه تمام مىشود . پس جابر سؤال كرد : اى رسول خدا . چه گفتار زيبايى است ! رسول خدا صلّىالله‌عليه وآله فرمودند : اى جابر . و اين شرائط ، بسيار سخت است .\r\n* * * قالَ رَسُولُ الله‌صلّىالله‌عليه وآله :\r\nشهْرُ رَمَضَانَ شَهر فَرضَ اللهُ عَلَيْكُمْ صيامَهُ فَمَن صامهُ ايماناً وَاحتساباً خَرَجَ مِن ذُنُوبِهِ كَيوم وَلَدتهُ امه ؛ « 3 »\r\nماه رمضان ماهى است كه خداوند روزه آن را واجب كرده بر شما .\r\n\r\n\r\n","description":"","footnote":"\r\n( 1 ) . برگرفته ازكتاب‌هاى « رمضان در تاريخ » و « عالىترين مكتب تربيت و اخلاق يا ماه‌مبارك رمضان »\r\n( 2 ) و 2 . وافى ، ج 7 ، ص 55 ، ب 58\r\n( 3 )\r\n","page_name":" 63 ","page_number":63},
  {"content":"\r\n\r\nهر كس از روى ايمان و فرمانبرى روزه بگيرد گناهانش بخشيده مىشود مانند روزى كه از مادرش متولد شده است .\r\n* * * قالَ رَسُولُ الله‌صلّىالله‌عليه وآله :\r\nصوموا تصحّوا\r\n؛ « 1 »\r\nرسول خدا صلى الله عليه و آله مىفرمايد : روزه بگيريد تا سالم باشيد .\r\n* * * قالَ رَسُولُ الله‌صلّىالله‌عليه وآله\r\n: الصَّومُ جُنَّةٌ ؛ « 2 »\r\nروزه سپرى است در برابر آتش جهنم .\r\n* * * قالَ رَسُولُ الله‌صلّىالله‌عليه وآله :\r\nهُوَ شَهرٌ دُعِيتُم فِيهِ الي ضِيافةِ اللهِ وَجعِلتُم فِيهِ مِن اهلِ كَرامةِ اللهِ ؛ « 3 »\r\nماه مبارك رمضان ماهى است كه در آن به ميهمانى الهى دعوت شده‌ايد و مورد اكرام خداوند هستيد .\r\n* * * قال الصادق عليه السلام\r\n: مَن افطَرَ يَوماً مِن شَهر رَمَضان خَرجَ رُوح الايِمانِ مِنه ؛ « 4 »\r\nكسى كه روزى از ماه رمضان را ( بدون عذر ) افطار كند ، روح\r\n\r\n\r\n","description":"","footnote":"\r\n( 1 ) . مستدرك الوسائل ، ج 7 ، ص 502 .\r\n( 2 ) . كافى ، ج 2 ، ص 19\r\n( 3 ) . بحار ، ج 96 ، ص 356 ، ح 35 ، چاپ بيروت\r\n( 4 ) . وافى ، ج 7 ، ص 41 .\r\n","page_name":" 64 ","page_number":64},
  {"content":"\r\n\r\nايمان از او بيرون خواهد رفت .\r\n* * * قال اميرالمؤمنين عليه السّلام\r\n: وَالصِّيامُ ابِتلاء لِاخلاصِ الخَلق ؛ « 1 »\r\nروزه امتحانى است براى خلوص بندگان .\r\n* * * قال الباقر عليه السلام\r\n: بني الاسلامُ عَلي خَمسةِ اشياء ، عَلَي الصَلاةِ ، وَ الزَكاةِ ، وَ الحَجِ ، وَ الصَومِ ، وَ الولَاية ؛ « 2 »\r\nاسلام بر پنج چيز بنا شده است : نماز ، زكات ، حج ، روزه و ولايت .\r\n* * * در حديث است كه « حمزة بن محمّد » به حضرت امام حسن عسكرى عليه‌السّلام نوشت : چرا خدا روزه را واجب فرمود ؟ پاسخ رسيد :\r\nلِيَجِدَ الغَنِي مضض الجُوعِ فَيَحنُو عَلَي الفَقِير ؛ « 3 »\r\nبراى اينكه ثروتمند احساس كند شدت گرسنگى را تا بر فقرا رحم كند .\r\n* * * قال‌الصادق عليه السلام\r\n: انَّما فَرَضَ اللهُ الصِّيامَ لِيَستَوِي بِه الغنِي وَالفَقِير ؛ « 4 »\r\n\r\n\r\n","description":"","footnote":"\r\n( 1 ) . نهج البلاغه ، ج 3 ، ص 208 ، كلمه 253\r\n( 2 ) . المحجّة البيضاء ، ج 2 ، ص 122\r\n( 3 ) . وافى ، ج 7 ، ص 6 ، ب 2\r\n( 4 ) . همان .\r\n","page_name":" 65 ","page_number":65},
  {"content":"\r\n\r\nخداوند روزه را واجب گردانيد تا به وسيله آن غنى و فقير مساوى گردند .\r\n* * * قال الصادق عليه السلام\r\n: الصَّومُ لِي وَ انا اجزِي عَلَيه ؛ « 1 »\r\nخداوند مىفرمايد : روزه براى من است و پاداش آن بر من واجب است .\r\n* * * قالَ رَسُولُ الله‌صلّىالله‌عليه وآله :\r\nاذا صُمتَ فَليَصُم سَمعُكَ وَبَصَرُكَ وَشَعرُكَ وَعَدَّدَ اشياءَ غَيرَ هذا ؛ « 2 »\r\nوقتى روزه مىگيرى بايد گوش تو و چشم تو و موى تو روزه بگيرد . و چيزهاى ديگر را شمرد .\r\n* * * قالَ رَسُولُ الله‌صلّىالله‌عليه وآله\r\n: لا يَكُونَنَّ يَومُ صَومِكَ كَيَوْمِ فطرِكَ ؛ « 3 »\r\nالبتّه روز تو مثل روزى كه روزه نيستى ، نباشد .\r\n* * * قالَ رَسُولُ الله‌صلّىالله‌عليه وآله\r\n: ما مِن عَبد صائِم يَشتِمُ فَيَقُولُ : انِّي صائِمٌ سَلامٌ علَيكَ لااشتِمُكَ كَما تَشتِمُنِي الّا قالَ الرَّبُّ\r\n\r\n\r\n","description":"","footnote":"\r\n( 1 ) . وافى ، ج 7 ، ص 5 ، ب 1\r\n( 2 ) . وافى ، ج 7 ، ص 33 ، ب 34\r\n( 3 ) . همان .\r\n","page_name":" 66 ","page_number":66},
  {"content":"\r\n\r\nتَعالي :\r\nاستجارَ عَبدِي بِالصَّومِ مِن شَرِّ عَبدِي قَد اجرتُهُ النّار ؛ « 1 »\r\nبنده روزه‌دارى نيست كه به او دشنام داده شود و او به دشنام دهنده بگويد : من روزه هستم . سلام بر تو ! من دشنام نمىدهم ؛ چنان چه تو دشنام مىدهى ؛ مگر اين كه پروردگار تعالى مىفرمايد : بنده من به وسيله روزه از شرّ بنده ( به من ) پناه جست . من به تحقيق او را از ( شرِّ ) آتش پناه دادم .\r\n* * * قالَ رَسُولُ الله‌صلّىالله‌عليه وآله\r\n: الشَّقِي مَن حَرُمَ غُفرانَ اللهِ فِي هذَا الشَّهرِ العَظِيم ؛ « 2 »\r\nبدبخت كسى است كه از آمرزش خدا در اين ماه بزرگ محروم بماند و نتواند خود را عوض كند و گناه و معصيت را كنار بگذارد .\r\n* * * قال اميرالمؤمنين عليه السلام\r\n: انَّما هُوَ عيدٌ لِمَنْ قبلَ الله مِنْهُ صيامَه ، وَشَكَر قيامَه ، وكل يوم لايعصي الله فيه فهو عيد\r\n؛ « 3 »\r\nامروز ، عيد است براى كسى كه روزه‌اش مقبول ، و سعى وكوشش مشكور ، و گناهش مغفور شده باشد .\r\n* * * قال اميرالمؤمنين عليه السلام\r\n: الْيَوم لنا عيدٌ ، وَغدا لنا عيد ، و\r\n\r\n\r\n","description":"","footnote":"\r\n( 1 ) . كافى ، ج 3 ، ص 88\r\n( 2 ) . بحارالانوار ، ج 96 ، ص 356\r\n( 3 ) . نهج البلاغه ، ج 4 ، ص 100 .\r\n","page_name":" 67 ","page_number":67},
  {"content":"\r\n\r\nكُلُّ يَوم لا تعصياللهُ فِيه فَهُوَ لَنا عِيد ؛ « 1 »\r\nامروز براى ما عيد است و فردا هم براى ما عيد است و هر روزى را كه در آن معصيّت خدا نكنيم آن روز براى ما عيد است .\r\n* * * قالَ رَسُولُ الله‌صلّىالله‌عليه وآله\r\n: اذا كان يوم عيد الفطر وقفت الملائكة علي ابواب الطرق فنادوا : اغدوا يا معشر المسلمين الي رب كريم بمنّ بالخير ثم يثيب عليه الجزيل لقد امرتم بقيام الليل فقمتم ، و امرتم بصيام النهار فصمتم ، و اطعتم ربكم فاقبضوا جوائزكم فاذا صلّوا نادي مناد : الا ان ربكم قد غفر لكم فارجعوا راشدين الي رحالكم فهو يوم الجائزة ، و يسمي ذلك اليوم في السماء يوم الجائزة ؛ « 2 »\r\nروز عيد فطر ، فرشتگان بر در هر راهى مىايستند و ندا مىدهند : اى مسلمانان . صبح خود را با آرزوى خير از خداوند بخشنده آغاز كنيد تا ثواب بزرگى از طرف خدا به شما برسد . همانا به شب‌زنده‌دارى امر شديد ، انجام داديد و نيز به روزه‌دارى مأمور شديد فرمان برديد ، و پروردگارتان را اطاعت كرديد ، پس جوائزتان را دريافت كنيد . هنگامى كه نماز عيد خوانده مىشود منادى ندا مىدهد : آگاه باشيد كه پروردگارتان شما را آمرزيد ، برگرديد به منازلتان در حالى كه هدايت شده هستيد . امروز روز جائزه و در آسمان هم به همين اسم ناميده شده است .\r\n* * *\r\n\r\n\r\n","description":"","footnote":"\r\n( 1 ) . مستدرك الوسائل ، ج 6 ، ص 154\r\n( 2 ) . منقول از طبرانى و كبير .\r\n","page_name":" 68 ","page_number":68},
  {"content":"\r\n\r\nخطب اميرالمؤمنين علي بن ابيطالب عليه السلام للناس يوم الفطر فقال : يا ايها الناس ان يومكم هذا يوم يثاب فيه المحسنون ، و يخسر فيه المسيئون و هو اشبه يوم بيوم قيامتكم فاذكروا بخروجكم من منازلكم الي مصلاكم خروجكم من الاجداث الي ربكم ، و اذكروا بوقوفكم في مصلاكم وقوفكم بين يدي ربكم و اذكروا برجوعكم الي منازلكم ( رجوعكم الي منازلكم ) في الجنة او النار . و اعلموا عباد الله انّ ادني ما للصائمين و الصائمات ان يناديهم ملك في آخر يوم من شهر رمضان : ابشروا عباد الله فقد غفر لكم ما سلف من ذنوبكم فانظروا كيف تكونون فيما تستأنفون « 1 » ؛\r\nاميرالمؤمنين عليه السلام در روز عيد فطرى خطبه خواند و فرمود : اى مردم اين روز شما روزى است كه در آن نيكوكاران ثواب داده مىشوند ، و بدكاران زيانكار مىگردند ، و شبيه‌ترين روز است به روز قيامت شما . پس ياد كنيد به بيرون آمدنتان از منزلهايتان بسوى نمازگاهتان ، بيرون آمدن خودتان را از قبرها بسوى پروردگارتان ، و ياد كنيد به ايستادنتان در نمازگاهتان ، ايستادنتان را در برابر پروردگارتان ، و ياد كنيد به بازگشت بسوى منازلتان ( بازگشت خود را بسوى منازلتان ) در بهشت يا آتش . و بدانيد بندگان خدا ! كمتر چيزى كه براى مردان و زنان روزه‌دار است اين است كه فرشته‌اى در روز آخر ماه رمضان ندا مىكند : شادمان باشيد بندگان خدا بتحقيق گناهان گذشته شما آمرزيده شد . پس نگاه كنيد چگونه مىباشيد در اعمال و رفتار آينده كه چگونه آغاز مىنمائيد .\r\n\r\n\r\n","description":"","footnote":"\r\n( 1 ) . امالى صدوق ، ص 88 و 89 مجلس 21 .\r\n","page_name":" 69 ","page_number":69},
  {"content":"\r\n\r\n\r\nمناجات اميرالمؤمنين عليه السلام\r\nشب به گوش آمدم از سوى حجاز\r\nناله و صوت مناجات و نياز\r\nناله‌اى كز دل پاكى خيزد\r\nحالت شوق و نشاط انگيزد\r\nنغمه‌اى روح نشين جان پرور\r\nاندر آن سرّ حقيقت مضمر\r\nناله پرشور و صدا پرسوز است\r\nشب ز انوار تجلّى روز است\r\nرهروى حاكم مُلك و ملكوت\r\nبنده‌اى واقف سرّ لاهوت\r\nعاشقى مست ز صهباى وصال\r\nگشته با خالق خود گرم مقال\r\nحمد مىگفت و ستايش مىكرد\r\nبر در دوست نيايش مىكرد\r\nناله‌ى نافذ سوزانى داشت\r\nحالت زار پريشانى داشت\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nتنش از بيم خدا لرزان بود\r\nنازنين ديده‌ى او گريان بود\r\nيار ، بى پرده تماشا مىكرد\r\nخلوت خاص تمنّا مىكرد\r\nاين چنين دُرّ حقايق مىسفت\r\nراز در حضرت جانان مىگفت\r\nاى كه ذكر تو بود اصل شفا\r\nنيست سرمايه‌ى من غير رجا\r\nاز درت كس نشود خائب باز\r\nپاكى از بخل و نياز و انباز\r\nنعمتت هست فزون از احصا\r\nحق شكرت نتوان كرد ادا\r\nياد تو ورد زبانم باشد\r\nحُبّ تو مونس جانم باشد\r\nفخرم اين بس كه تو مولاى منى\r\nخالق و رازق و ملجاى منى\r\nبر درت خوار و حقير آمده‌ام\r\nزار و محتاج و فقير آمده‌ام\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتويى آن خالق قهّار جليل\r\nمنم آن بنده‌ى مسكين و ذليل\r\nچه خوش است آنكه به درگاه خدا\r\nبنده‌اى روى نهد بهر دعا\r\nآن قدر عرض ادب كرد و نياز\r\nكه جهان گشت پر از سوز و گداز\r\nزان مناجات ملايك مبهوت\r\nدشت و صحرا همه جا بود سكوت\r\nناگهان گشت صدايش خاموش\r\nجلوه‌ى دوست نمودش مدهوش\r\nمرغ حق ماند ز تسبيح و نوا\r\nمن در انديشه‌ى آن نغمه سرا\r\nيارب اين صوت مناجاتِ كه بود ؟\r\nكه ز من طاقت و آرام ربود ؟\r\nيارب اين‌صوت روان‌بخش زكيست ؟\r\nهاتفى گفت كه اين صوت على است\r\nاين مناجات على شير خداست\r\nكه از آن ولوله در ارض و سَماست\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nيكّه تاز غزوات اسلام\r\nفاتح خيبر و احزاب لئام\r\nاين على بود كه در بزم حضور\r\nهست چون موسى عمران در طور\r\nشب رود چونكه به خلوتگه راز\r\nبه سوى دوست نمايد پرواز\r\nهمه شب سوز و گدازى دارد\r\nبا خدا راز و نيازى دارد\r\nاز رُخش نور خدا تابان است\r\nمحو در معرفت جانان است\r\nصاحب مكرمت و لطف عميم\r\nمظهر رحمت يزدان رحيم\r\nخود به سر وقت يتيمان مىرفت\r\nكلبه‌ى تنگ فقيران مىرفت\r\nپرسش از حال ضعيفان مىكرد\r\nبا همه رأفت و احسان مىكرد\r\nنشد از معدلتش كس محروم\r\nخصم ظالم بُد و يار مظلوم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nداشت مُلك دو جهان زير نگين\r\nبُد غذايش نمك و نان جوين\r\nآن كز ضربت بِن ملجم دون\r\nحق نما صورت او شد پُر خون\r\nچهره‌ى عدل شد از ظلم نهان\r\nگشت اركان هدايت ويران\r\nكُشته شد شير خدا حبل متين\r\nكُشته شد رهبر ارباب يقين\r\nيا على ! اى تو مُراد دل من\r\nحُبّ تو مايه‌ى آب و گِل من\r\nالكن از مدح تو نطق مَلك است\r\nكمترين پايه‌ى قَدرت فلك است\r\nنامه‌ام پر شده از جرم و گناه\r\nروسياهم به تو آورده پناه\r\nبه درت آمده محتاج عطا\r\n« لطفى صافيت » اى بحر سخا\r\nبه ولايت ، دل محكم دارم\r\nپس چه باكى ز جهنم دارم\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبسته‌ى سنبل گيسوى توام\r\nفخرم اين بس كه سگ كوى توام\r\nمن نجف را به جهان نفروشم\r\nسر كويت به جنان نفروشم\r\nحَرَمت روضه‌ى رضوان من است\r\nدين و دنياى من ايمان من است\r\n« 1 »\r\n\r\n\r\n","description":"","footnote":"\r\n( 1 ) . شعر سرودهء معظم له مىباشد .\r\n","page_name":" 75 ","page_number":75},
  {"content":"\r\n\r\n\r\nنگرشى اجمالى بر آثار حضرت آيت اللّه العظمى صافى مدظله الوارف\r\nنام كتاب - زبان - ترجمه\r\nفقه\r\n1 - توضيح المسائل - فارسى -\r\n2 - منتخب الاحكام - فارسى -\r\n3 - احكام نوجوانان - فارسى - انگليسى\r\n4 - جامع الاحكام در 2 جلد - فارسى -\r\n5 - استفتائات قضايى - فارسى -\r\n6 - استفتائات پزشكى - فارسى -\r\n7 - مناسك حج - فارسى - عربى\r\n8 - مناسك عمره مفرده - فارسى - عربى\r\n9 - هزار سؤال پيرامون حج - فارسى -\r\n10 - پاسخ كوتاه به 300 پرسش در 2 جلد - فارسى -\r\n11 - اعتبار قصد قربت در وقف - فارسى -\r\n12 - رساله در احكام ثانويه - فارسى -\r\n13 - فقه الحج در 4 جلد - عربى -\r\n14 - هداية العباد در 2 جلد - عربى -\r\n15 - هداية السائل - عربى -\r\n16 - حواشى على العروة الوثقى - عربى -\r\n17 - رسائل الخمس من فقه الإمامية - عربى -\r\n18 - صلاة المسافر - عربى -\r\n19 - فقه الخمس - عربى -\r\n20 - أوقات الصلاة - عربى -\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n21 - الاحكام الشرعية ثابتة لاتتغيّر - عربى - فارسى\r\n22 - التعزير ( احكامه و ملحقاته ) - عربى -\r\n23 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n24 - رسالة فى معاملات المستحدثة - عربى -\r\n25 - التداعى فى مال من دون بينة و لا يد - عربى -\r\n26 - رسالة فى المال المعيّن المشتبه ملكيته - عربى -\r\n27 - حكم نكول المدعى عليه عن اليمين - عربى -\r\n28 - ارث الزوجة - عربى -\r\n29 - مع الشيخ جاد الحق فى ارث العصبه ( مسألة التعصيب ) - عربى -\r\n30 - حول ديات ظريف ابن ناصح - عربى -\r\n31 - بحث حول الاستسقام بالازلام ( مشروعية الاستخارة ) - عربى -\r\n32 - الشعائر الحسينيه - عربى -\r\n33 - آنچه هر مسلمان بايد بداند - - تركى\r\nاصول فقه\r\n34 - بيان الاصول در 3 جلد - عربى -\r\n35 - رسالة فى الشهرة - عربى -\r\n36 - رسالة فى حكم الاقل و الاكثر فى الشبهة الحكمية - عربى -\r\n37 - رسالة فى الشروط - عربى -\r\nقرآن و تفسير\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n40 - تفسير آية التطهير - عربى -\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n45 - معارف دين 2 جلد - فارسى -\r\n46 - پيرامون روز تاريخى غدير - فارسى -\r\n47 - نداى اسلام از اروپا - فارسى -\r\n48 - نگرشى بر فلسفه و عرفان - فارسى -\r\n49 - نيايش در عرفات - فارسى -\r\n50 - سفرنامه حج - فارسى -\r\n51 - شهيد آگاه - فارسى -\r\n52 - نويد امن و امان - فارسى -\r\n53 - پاسخ ده پرسش - فارسى -\r\n54 - اصالت مهدويت - فارسى -\r\n55 - تجلى توحيد در نظام امامت - فارسى - عربى\r\n56 - نظام امامت و رهبرى - فارسى -\r\n57 - ولايت تكوينى و ولايت تشريعى - فارسى -\r\n58 - پيرامون معرفت امام - فارسى -\r\n59 - عقيده نجات بخش - فارسى -\r\n60 - به سوى دولت كريمه - فارسى -\r\n61 - باورداشت مهدويت - فارسى - عربى\r\n62 - انتظار ، عامل مقاومت و حركت - فارسى -\r\n63 - فروغ ولايت در دعاى ندبه - فارسى - عربى\r\n64 - معرفت حجت خدا - فارسى -\r\n65 - وابستگى جهان به امام زمان - فارسى -\r\n66 - توضيحات پيرامون كتاب عقيده مهدويت در تشيع اماميه - فارسى - انگليسى\r\n67 - امامت و مهدويت - فارسى -\r\n68 - پيام‌هاى مهدوى - فارسى -\r\n69 - گفتمان مهدويت - فارسى - انگليسى\r\n70 - گفتمان عاشورايى - فارسى -\r\n71 - مقالات كلامى - فارسى -\r\n72 - الى هدى كتاب الله - عربى -\r\n73 - ايران تسمع فتجيب - عربى -\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n74 - رسالة حول عصمة الانبياء و الائمة - عربى -\r\n75 - تعليقات على رسالة الجبر و القدر - عربى -\r\n76 - لمحات فى الكتاب و الحديث والمذهب - عربى -\r\n77 - صوت الحق و دعوة الصدق - عربى -\r\n78 - رد اكذوبة خطبة الامام على ،\r\nعلى الزهرا عليهماالسلام - عربى -\r\n79 - مع الخطيب فى خطوطه العريضة - عربى - اردو / فرانسه\r\n80 - رسالة فى البداء - عربى -\r\n81 - جلاء البصر لمن يتولى الائمة الاثنى عشر - عربى -\r\n82 - حديث افتراق المسلمين على ثلاث و سبعين فرقة - عربى -\r\n83 - من لهذا العالم ؟ - عربى -\r\n84 - بين العلمين ، الشيخ الصدوق\r\nوالشيخ المفيد - عربى - فارسى\r\n85 - مقدّمات مفصلّة على « مقتضب الاثر » و « مكيال المكارم » و « منتقى الجمان » - عربى -\r\n86 - امان الامّة من الضلال والاختلاف - عربى -\r\n87 - البكاء على الامام الحسين عليه السلام - عربى -\r\n88 - النقود اللطيفة على الكتاب المسمى بالاخبارالدخيلة - عربى -\r\nحديث\r\n89 - منتخب الاثر در 3 جلد - عربى - اردو / انگليسى\r\n90 - قبس من مناقب اميرالمؤمنين ( ع ) ( مئة و عشر حديث من كتب عامة ) - عربى - فارسى\r\n91 - احاديث الائمة الاثنى عشر ، اسنادها و الفاظها - عربى -\r\n92 - احاديث الفضائل - عربى -\r\n93 - پرتوى از فضائل اميرالمؤمنين ( ع ) - فارسى -\r\nتاريخ\r\n94 - سيرحوزه‌هاى علمى شيعه - فارسى -\r\n95 - رمضان در تاريخ ( حوادث تاريخى ) - فارسى -\r\nسيره\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n96 - پرتوى از عظمت امام حسين ( ع ) - فارسى -\r\n97 - با عاشوراييان - فارسى -\r\n98 - آينة جمال - فارسى -\r\n99 - از نگاه آفتاب - فارسى -\r\n100 - اشك و عبرت - فارسى -\r\nتربيتى\r\n101 - ماه مبارك رمضان ، مكتب عالى تربيت و اخلاق - فارسى -\r\n102 - راه اصلاح يا امر به معروف و نهى از منكر - فارسى -\r\n103 - با جوانان - فارسى -\r\nشعر\r\n104 - ديوان اشعار - فارسى -\r\n105 - بزم حضور - فارسى -\r\n106 - آفتاب مشرقين - فارسى -\r\n107 - صحيفة المؤمن - فارسى -\r\n108 - سبط المصطفى - فارسى -\r\n109 - در آرزوى وصال - فارسى -\r\nمقاله‌ها و خطابه‌ها\r\n110 - حديث بيدارى ( مجموعه پيام‌ها ) - فارسى -\r\n111 - شب‌پرگان و آفتاب - فارسى -\r\n112 - شب عاشورا - فارسى -\r\n113 - صبح عاشورا - فارسى -\r\nتراجم\r\n114 - زندگانى آيت الله آخوند ملامحمد جوادصافى گلپايگانى - فارسى -\r\n115 - زندگانى جابر بن حيّان - فارسى -\r\n116 - زندگانى بوداسف - فارسى -\r\n\r\n\r\n","description":"","footnote":"","page_name":" 80 ","page_number":80}
  ]