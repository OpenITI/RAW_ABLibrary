[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n . \r\n","description":"","footnote":"","page_name":" فهرست 2 ","page_number":2},
  {"content":"\r\n\r\nفارسنامهء ناصرى\r\nاز\r\nحاج ميرزا حسن حسينى فسائى\r\nتصحيح و تحشيه\r\nاز\r\nدكتر منصور رستگار فسائى\r\nاستاد دانشگاه شيراز\r\nجلد اول\r\nمؤسسه انتشارات امير كبير\r\nتهران ، 1382\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nفسائى ، حسن بن حسن ، 1237 - 1316 ق .\r\nفارسنامه ناصرى / از ميرزا حسن حسينى فسائى ؛ تصحيح و تحشيه از منصور رستگار فسائى . - تهران : اميركبير ، 1367 .\r\n2 ج . : مصور ، نقشه ، جدول ، نمونه ، عكس .\r\n( دوره 2 جلدى ) ISBN 964 - 00 - 0442 - 1\r\n( ج . 1 ) ISBN 964 - 00 - 0443 - X\r\n( ج . 2 ) ISBN 964 - 00 - 0445 - 6\r\nفهرستنويسى بر اساس اطلاعات فيپا .\r\nكتابنامه : ج . 1 . ص . [ 43 
  ] - 49 ؛ همچنين به صورت زير نويس .\r\nچاپ سوم : 1382\r\n1 . فارس - تاريخ . 2 . فارس - جغرافيا . 3 . فارس - اوضاع اجتماعى . 4 . فارس - شاهان و فرمانروايان . الف . رستگار فسايى ، منصور ، 1317 ، مصحح . ب . عنوان .\r\n5 ف 45 الف / 2043 DSR\r\n63 / 955\r\nكتابخانه ملى ايران 78 / 1478 - 67 م\r\nفارسنامهء ناصرى ( جلد اول )\r\nحاج ميرزا حسن حسينى فسائى\r\nتصحيح و تحشيه از دكتر منصور رستگار فسائى\r\nچاپ دوم : 1378\r\nچاپ سوم : 1382\r\nچاپ و صحافى : چاپخانهء سپهر ، تهران\r\nشمارگان : 1500 نسخه\r\nحق چاپ محفوظ است .\r\nISBN : 964 - 00 - 0443 - x ( vol . 1 )\r\nISBN : 964 - 00 - 0442 - 1 ( 2 vol . set )\r\nشابك X - 0443 - 00 - 964 ( جلد اول )\r\nشابك 1 - 0442 - 00 - 964 ( دوره 2 جلدى )\r\nمؤسسه انتشارات اميركبير تهران ، ميدان استقلال .\r\nWWW . AMIR - KABIR . COM\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\nبا احترام و سپاس فراوان به حضور همسرگراميم\r\nسركار خانم هما تدين تقديم مى گردد .\r\nمنصور رستگار فسائى\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n\r\n\r\n[ جلد اول 
  ]\r\nشادروان حاج ميرزا حسن فسائى مؤلف فارسنامه ناصرى .\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n\r\n\r\nفهرست مطالب جلد اول و دوم فارسنامه ناصرى\r\nعكسها و تصويرها و نمودارهاى كتاب 1\r\nمقدمه‌اى بر چاپ دوّم 7\r\nمقدمهء مصحح 9\r\nزندگى و آثار ميرزا حسن فسائى خاندان : 13 ، نياكان : 14 ، پدر ميرزا حسن : 14 ، مادر ميرزا حسن : 15 ، حاج ميرزا حسن حسينى فسائى : 15 ، استادان ميرزا حسن : 16 ، شاگردان ميرزا حسن : 16 ، برادران حاج ميرزا حسن : 17 ، همسران حاج ميرزا حسن : 17 ، فرزندان حاج ميرزا حسن : 17 ، بنى اعمام حاج ميرزا حسن : 19 ، بزرگان خاندان سادات دشتكى : 21 ، املاك ميرزا حسن : 24 ، مبارزهء ميرزا حسن براى استرداد املاك وقفى : 25 ، سفرهاى حاج ميرزا حسن : 26 ، دوستان و معاشران ميرزا حسن : 28 ، شاعرى حاج ميرزا حسن : 29 ، مرگ ميرزا حسن : 32 ، آثار ميرزا حسن : 34 ، چاپهاى فارسنامهء ناصرى : 38 ، منابع فارسنامهء ناصرى : 39 ، فهرست كلّى منابع فارسنامهء ناصرى : 43 ، نثر فارسنامهء ناصرى : 50 ، نمونهء نثر ساده كتاب : 51 ، نمونهء نثر مصنوع كتاب : 56 ، ديوانهاى شعر و شاعران مورد علاقهء ميرزا حسن : 77 ، خصوصيّات واژگانى فارسنامهء ناصرى : 80 ، خصوصيات صرفى و نحوى فارسنامهء ناصرى : 85 ، افكار اجتماعى و انديشه‌هاى ميرزا حسن : 87 ، تحليلى از بخشهاى فارسنامهء ناصرى : 89 ، تحليلى از گفتار اول فارسنامهء ناصرى : 91 ، تحليلى از گفتار دوم فارسنامه : 111\r\nفارسنامهء ناصرى و منابع تاريخى و جغرافيايى فارس و شيراز پيش از فارسنامه ناصرى 124\r\nكتابهايى دربارهء فارس و شهرستانهاى آن از قاجاريه به بعد 129\r\nترجمهء فارسنامهء ناصرى 136\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nپارس و شهرستانهاى آن در شاهنامهء فردوسى 139\r\nتاريخ فارسنامهء ناصرى : گفتار اوّل 1 - مقدمه مؤلف 167\r\n1 - 2 - وقايع رحلت حضرت رسول ( ص ) 171\r\n2 - 2 - وقايع فارس در روزگار خلافت ابو بكر 172\r\n3 - 2 - وقايع فارس در روزگار خلافت عمر 172\r\n4 - 2 - وقايع فارس در روزگار خلافت عثمان 179\r\n5 - 2 - وقايع فارس در روزگار خلافت على بن ابيطالب ( ع ) 181\r\n8 و 7 و 6 - 2 - وقايع فارس در روزگار حضرت امام حسن ( ع ) و معاوية ابن ابى سفيان و يزيد 182\r\n10 و 9 - 2 - وقايع فارس در روزگار مروان بن حكم و عبد الملك بن مروان 185\r\n12 و 11 - 2 - وقايع فارس در روزگار وليد پسر عبد الملك و سليمان بن عبد الملك 191\r\n13 - 2 - وقايع فارس در روزگار عمر بن عبد العزيز 192\r\n16 و 15 و 14 - 2 - وقايع فارس در روزگار يزيد بن عبد الملك و هشام بن عبد الملك و وليد بن زيد 194\r\n19 و 18 و 17 - 2 - وقايع فارس در روزگار يزيد بن وليد بن عبد الملك و ابراهيم بن وليد ، مروان بن محمد بن مروان 195\r\n3 - وقايع فارس در روزگار حكومت عباس 197\r\n1 - 3 - وقايع فارس در روزگار عبد الله سفّاح 198\r\n2 - 3 - وقايع فارس در روزگار ابو جعفر منصور 199\r\n5 و 4 و 3 - 3 - وقايع فارس در روزگار مهدى محمد بن منصور و مهدى و موسى هادى بن مهدى 200\r\n6 - 3 - وقايع فارس در روزگار هارون الرشيد 201\r\n7 - 3 - وقايع فارس در روزگار مأمون 202\r\n8 - 3 - وقايع فارس در روزگار المعتصم بالله 204\r\n9 - 3 - وقايع فارس در روزگار جعفر بن محمد معتصم ( المتوكل على الله ) و\r\n\r\n","description":"","footnote":"","page_name":" فهرست 10 ","page_number":10},
  {"content":"\r\n\r\nمنتصر 205\r\n10 - 3 - وقايع فارس در روزگار المستعين بالله 207\r\n11 - 3 - وقايع فارس در روزگار المعتز بالله 208\r\n12 - 3 - وقايع فارس در روزگار مهتدى بالله 209\r\n13 - 3 - وقايع فارس در روزگار المعتمد على الله 210\r\n14 - 3 - وقايع فارس در روزگار المعتضد بالله 212\r\n15 - 3 - وقايع فارس در روزگار المكتفى بالله 213\r\n4 - وقايع فارس در روزگار صفاريان 213\r\n5 - وقايع فارس در روزگار آل بويه : عماد الدوله 215\r\n1 - 5 - وقايع فارس در روزگار ركن الله 218\r\n2 - 5 - وقايع فارس در روزگار عضد الدوله 218\r\n3 - 5 - وقايع فارس در روزگار شرف الدوله 223\r\n4 - 5 - وقايع فارس در روزگار ابو على بن شرف الدوله 224\r\n5 - 5 - وقايع فارس در روزگار صمصام الدوله 225\r\n6 - 5 - وقايع فارس در روزگار بهاء الدوله 226\r\n7 - 5 - وقايع فارس در روزگار ابو شجاع سلطان الدوله 227\r\n8 - 5 - وقايع فارس در روزگار ابو الفوارس 228\r\n9 - 5 - وقايع فارس در روزگار ابو كالنجار 229\r\n10 - 5 - وقايع فارس در روزگار ابو منصور فولادستون 231\r\n6 - وقايع فارس در روزگار سلاجقه 232\r\n1 - 6 - وقايع فارس در روزگار طغرل 232\r\n2 - 6 - وقايع فارس در روزگار الب ارسلان 233\r\n4 و 3 - وقايع فارس در روزگار ملكشاه و بركيارق 235\r\n5 - 6 - وقايع فارس در روزگار سلطان محمد 236\r\n6 - 6 - وقايع فارس در روزگار سلطان محمود 242\r\n7 - 6 - وقايع فارس در روزگار سنجر 243\r\n8 - 6 - وقايع فارس در روزگار سلطان محمد ، ملكشاه بن محمود 243\r\n\r\n","description":"","footnote":"","page_name":" فهرست 11 ","page_number":11},
  {"content":"\r\n\r\n7 - اتابكان 243\r\n1 - 7 - اتابك ايلدگز و اتابك مظفر 248\r\n2 - 7 - اتابك شمله 249\r\n3 - 7 - مظفر الدين تكلّه 249\r\nسعد بن اتابك زنگى : 252 ، مظفر الدين قتلغ خان ابو بكر : 255 ، اتابك سعد بن ابو بكر : 263 ، تركان خاتون : 263\r\n8 - وقايع فارس در دورهء مغول و تيمورى ، اتابكان و تركمانان 266\r\nهلاكو : 267 ، اباقاآن : 267 ، نكودار : 273 ، ارغون : 275 ، كياخاتون : 279 ، بايدو خان : 281 ، غازان خان : 282 ، سلطان محمد خدابنده : 288 ، سلطان ابو سعيد بهادر خان : 289 ، مظفريان : 290 ، ارپا خان : 291 ، موسى خان : 293 ، سلطان محمد خان : 293 ، جلال الدين مسعود شاه : 295 ، ساتى بيگ :\r\n295 ، سليمان خان : 295 ، امير شيخ حسن كوچك : 296 ، شاه شيخ ابو اسحق : 298 ، امير مبارز الدين :\r\n298 ، شاه شجاع : 307 ، سلطان زين العابدين : 318 ، تيمور گوركان : 320 ، شاه منصور : 321 ، تيمور :\r\n322 ، تا پايان كار آل مظفر : 324 ، اميرزاده پير محمد : 324 ، شاهرخ : 329 ، سلطان محمد : 341 ، بابر : 341 ، الغ بيگ : 343 ، ميرزا عبد الله شيرازى : 346 ، ميرزا ابو سعيد : 346 ، قرايوسف تركمان :\r\n346 ، پير بداق : 346 ، ميرزا سلطان ابو سعيد : 349 ، يعقوب بهادر : 350 ، ميرزا بايسنقر : 354 ، امير ابيه سلطان : 357 .\r\n9 - وقايع فارس در روزگار صفويه 361\r\nشاه اسماعيل : 361 ، شاه طهماسب : 386 ، اسماعيل ثانى : 413 ، فخر النساء : 417 ، حمزه ميرزا :\r\n417 ، شاه عباس : 419 ، شاه صفى : 471 ، شاه عباس ثانى : 477 ، شاه سليمان : 486 ، شاه سلطان حسين : 491 ، طهماسب ثانى : 501 .\r\n10 - افاغنه 496\r\nمحمود افغان : 496 ، اشرف افغان : 504 .\r\n11 - افشاريه 510\r\nنادر : 510 ، شاهرخ : 511 .\r\n12 - زنديه 588\r\nكريم خان زند : 588 ، زكى خان : 619 ، ابو الفتح خان : 620 ، صادق خان : 620 ، عليمراد خان : 624 ، جعفر خان : 630 ، صيد مردان خان : 640 ، لطف على خان : 641 .\r\n\r\n","description":"","footnote":"","page_name":" فهرست 12 ","page_number":12},
  {"content":"\r\n\r\n13 - قاجاريه 610\r\nآقا محمد خان : 610 ، فتح على شاه : 670 ، محمد شاه : 761 ، ناصر الدين شاه : 787 .\r\nتاريخ فارسنامهء ناصرى : گفتار دوم 1 - فارس\r\nمقدمه : 871 ، هواى فارس : 872 ، زمين فارس : 873 ، زراعت و انواع جانوران فارس : 874 ، طول و عرض قبلهء مسلمانان : 871 ، عرض و طول بلد : 883 ، معرفت سمت قبله : 887 ، بيان اقاليم : 889 ، عرض و طول فارس : 899 ، بهرهاى مملكت فارس : 899 .\r\n2 - شيراز 900\r\nپايتخت مملكت فارس : 900 ، بناى شهر شيراز : 901 ، باروى شهر شيراز : 902 ، هواى شيراز : 903 ، آبهاى شيراز : 903 ، صحراى شيراز : 904 ، عرض و طول شيراز : 906 ، يازده محلهء شيراز : 908 ، محلهء اسحق بيگ : 911 ، محلهء بازار مرغ : 921 ، محلهء بالا كفت : 959 ، محلهء درب شاهزاده : 972 ، محلهء درب مسجد نو : 981 ، محلهء سرباغ : 985 ، محلهء سردزك : 1035 ، محلهء سنگ سياه : 1069 ، محلهء لب آب : 1080 ، محلهء ميدان شاه : 1091 ، محلهء يهود : 1183 ، بقاع و تكاياى شيراز : 1186 ، مساجد مسلمانان شيراز : 1205 ، مدرسه‌هاى شيراز : 1220 ، كاروانسراهاى شيراز : 1225 ، باغها و بساتين خارج و داخل شيراز : 1227 .\r\n3 - بلوكات فارس\r\nبلوك اقليد : 1238 ، بلوك آبادهء طشك : 1242 ، بلوك ابرج : 1243 ، بلوك ابرقوه : 1244 ، بلوك اربعه : 1246 ، بلوك اردكان فارس : 1248 ، بلوك ارسنجان : 1250 ، بلوك اسير : 1253 ، بلوك اصطهبانات : 1255 ، بلوك افزر : 1261 ، جزيرهء بحرين : 1263 ، بلوك بشاگرد : 1265 ، بلوك بوانات : 1266 ، بلوك بيدشهر و جويم : 1268 ، بلوك بيضا : 1270 ، خشت : 1296 ، خفر :\r\n1298 ، خنج : 1302 ، خواجه : 1305 ، داراب : 1306 ، دزكرد : 1318 ، دشتستان : 1319 ، ( انگالى : 1323 ، اهرم : 1324 ، خاويز : 1324 ، برازجان : 1324 ، تنگستان : 1326 ، حياط داود :\r\n1327 ، خورموج : 1328 ، دالكى : 1328 ، رود حلّه : 1329 ، زنگنه : 1329 ، زيراه : 1330 ، شبانكاره : 1330 ، گناوه : 1332 ، مضافات بوشهر : 1333 ، ريشهر : 1334 ، بلوك دشتى : 1335 ، بردستان دشتى : 1338 ، ناحيهء بلوك : 1339 ، سناوشنبه : 1340 ، طسوج : 1341 ، ماندستان :\r\n1341 ) ، بلوك رامجرد : 1343 ، رامهرمز : 1346 ، رودان و احمدى : 1348 ، بلوك سبعه ( بيونج :\r\n\r\n","description":"","footnote":"","page_name":" فهرست 13 ","page_number":13},
  {"content":"\r\n\r\n1351 ، خشن‌آباد : 1351 ، طارم : 1351 ، فارغان : 1352 ، فرگ : 1353 ، فين و گهره : 1353 ، گله‌گاه : 1355 ) ، سرچاهان : 1355 ، سرحد چاردانگه : 1356 ، سرحد شش ناحيه : 1358 ، سروستان :\r\n1360 ، بلوك سياخ : 1370 ، شبانكاره : 1373 ، صيمكان : 1374 ، عباسى : 1376 ، علامرو دشت :\r\n1382 ، فامور : 1383 ، فراشبند : 1385 ، فسا : 1386 ، فلّاحى : 1413 ، فيروزآباد : 1416 ، قونقرى : 1424 ، كمين : 1461 ، كنگان : 1462 ، كوار : 1464 ، كوه‌گيلويه : 1466 ، ( باشت :\r\n1471 ، بلاد شاپور : 1471 ، تل خسروى : 1472 ، حومهء ارجان : 1473 ، رون : 1473 ، زيدون ، كوه‌مره ، ليراوى : 1474 ، باوى : 1480 ، بويراحمد : 1481 ، چرام : 1485 ، دشمن زيارى : 1487 ، ده‌دشت : 1487 ، نوئى : 1489 ، طيبى : 1491 ، ليراوى دشت و ايل يوسفى : 1492 ، حومهء بهبهان :\r\n1493 ، زيدون : 1495 ، ليراوى : 1496 ، كوه مره دشت : 1499 ) ، بلوك لارستان : 1519 ، فومستان : 1521 ، ناحيه كورستان : 1521 ، مائين : 1525 ، مالكى : 1525 ، ماهور ميلاتى : 1527 ، مرودشت : 1557 ، مشهد ام النبى يا مشهد مادر سليمان يا مشهد مرغاب : 1558 ، ممسنى : 1560 ، ميمند : 1565 ، نيريز : 1566 .\r\nشعر مؤلف دربارهء فارس 1572\r\n4 - ايلات مملكت فارس 1573\r\n5 - جزيره‌هاى درياى فارس 1586\r\n6 - چشمه‌هاى مشهور مملكت فارس 1591\r\n7 - رودخانه‌هاى مملكت فارس 1600\r\n8 - رودخانه‌هاى مملكت فارس 1602\r\n9 - صحراهاى مملكت فارس 1614\r\n10 - طوايف متفرقهء مملكت فارس 1616\r\n11 - قلعه‌هاى كوهى مملكت فارس 1620\r\n12 - كوههاى مشهور مملكت فارس 1633\r\n13 - معدنهاى مملكت فارس 1637\r\n14 - فهرست نام بلوكات و نواحى و دهات مملكت فارس 1640\r\n15 - حكم ديوانخانهء عدليه 1674\r\n16 - مثنوى پايان فارسنامه 1675\r\n17 - نقشهء بافت قديمى شيراز 1677\r\n\r\n","description":"","footnote":"","page_name":" فهرست 14 ","page_number":14},
  {"content":"\r\n\r\n18 - نقشهء راهنماى استان فارس 1678\r\n19 - فهرست نام كسان در متن كتاب 1679\r\n20 - فهرست نام كسان در مقدمه كتاب 1933\r\n21 - فهرست نام جايها 1971\r\n22 - فهرست اشعار 2063\r\n23 - فهرست نام كتابها 2133\r\nتعليقات ( 1 ) 2163\r\nتعليقات ( 2 ) 2175\r\n\r\n","description":"","footnote":"","page_name":" فهرست 15 ","page_number":15},
  {"content":"\r\n . \r\n","description":"","footnote":"","page_name":" فهرست 16 ","page_number":16},
  {"content":"\r\n\r\n\r\nفهرست عكسها و تصويرها و نمودارهاى كتاب فارسنامهء ناصرى و منابع آنها\r\n1 - عكس صفحهء 7 ( از كتاب اقليم پارس ) : حاج ميرزا حسن حسينى فسائى .\r\n2 - عكسهاى صفحهء 33 از دكتر منصور رستگار فسائى : آرامگاه حاج ميرزا حسن حسينى فسائى و گچ‌برى سقف آرامگاه .\r\n3 - عكس صفحهء 49 : صفحه‌اى از قرآن حسن ، تفسير حاج ميرزا حسن حسينى فسائى .\r\n4 - عكس صفحهء 76 : حاج ميرزا سيد على ( اصل عكس در بقعهء مدرسهء منصوريه ) .\r\n5 - عكس صفحهء 90 : اولاد حاج ميرزا حسن حسينى فسائى ( اصل عكس در بقعهء مدرسه منصوريه ) .\r\n6 - عكس صفحات 352 و 354 : فرمان معافى موقوفهء مدرسهء منصوريه ( از متن فارسنامهء ناصرى ) .\r\n7 - فرمان صفحهء 867 در مورد شكايتهاى مؤلّف فارسنامه ( از متن فارسنامهء ناصرى ) .\r\n8 - نمودارهاى صفحهء 878 ( از متن فارسنامهء ناصرى ) .\r\n9 - نمودار صفحهء 880 ( از متن فارسنامهء ناصرى ) .\r\n10 - صفحهء 888 : دايرهء هنديه ( بازسازى شده بر اساس متن فارسنامهء ناصرى ) .\r\n11 - نمودارهاى صفحهء 890 ( بازسازى شده بر اساس متن فارسنامهء ناصرى ) .\r\n12 - صفحهء 892 : درجات و دقايق در خطّ استوا ( از متن فارسنامهء ناصرى ) .\r\n13 - نمودار صفحهء 894 ( بازسازى شده بر اساس متن فارسنامهء ناصرى ) .\r\n14 - صفحهء 895 : نقشهء مملكت فارس ( از متن فارسنامهء ناصرى ) .\r\n15 - صفحات 896 و 897 : نقشهء مملكت فارس ( از متن فارسنامهء ناصرى ) .\r\n16 - صفحهء 907 : نقشهء هوايى شهر شيراز ( از كتاب بافت قديم شيراز ) .\r\n17 - صفحهء 909 : نقشهء بافت قديمى شيراز ( از كتاب بافت قديمى شيراز ) .\r\n18 - صفحهء 912 : عكس حاجى آقا سيد على اكبر فال اسيرى ( از وقايع اتفاقيه ) .\r\n19 - صفحهء 913 : آرامگاه حافظ ( از وقايع اتفاقيه ) .\r\n\r\n","description":"","footnote":"","page_name":" 1 ","page_number":17},
  {"content":"\r\n\r\n20 - صفحهء 953 : ميرزا محمد على خان شيرازى ( از حقوق‌بگيران انگليس در ايران ) .\r\n21 - صفحهء عكس صفحهء 991 : وصال شيرازى ( از كتاب گلشن وصال ) .\r\n22 - صفحهء 992 : نمونهء خط وصال ( از كتاب گلشن وصال ) .\r\n23 - صفحهء 994 : نمونهء خط وصال ( از كتاب گلشن وصال ) .\r\n24 - صفحهء 996 : وصال و فرزندانش ( از كتاب گلشن وصال ) .\r\n25 - صفحهء 997 : تمثال وقار شيرازى ( از كتاب گلشن وصال ) .\r\n26 - صفحهء 998 : نمونهء خط وقار ( از كتاب گلشن وصال ) .\r\n27 - صفحهء 999 : نمونهء خط وقار ( از كتاب گلشن وصال ) .\r\n28 - صفحهء 1002 و 1003 : ( از كتاب گلشن وصال ) .\r\n29 - صفحهء 1005 : تمثال حكيم شيرازى ( از كتاب گلشن وصال ) .\r\n30 - صفحهء 1006 : نمونهء خط حكيم ( از كتاب گلشن وصال ) .\r\n31 - صفحهء 1008 : تمثال داورى ( از كتاب گلشن وصال ) .\r\n32 - صفحهء 1009 : نمونهء خط داورى ( از كتاب گلشن وصال ) .\r\n33 - صفحهء 1011 : تمثال فرهنگ شيرازى ( از كتاب گلشن وصال ) .\r\n34 - صفحهء 1012 : نمونه خط فرهنگ ( از كتاب گلشن وصال ) .\r\n35 - صفحهء 1014 : تمثال توحيد ( از كتاب گلشن وصال ) .\r\n36 - صفحهء 1015 : نمونهء خط توحيد ( از كتاب گلشن وصال ) .\r\n37 - صفحهء 1017 : تمثال يزدانى ( از كتاب گلشن وصال ) .\r\n38 - صفحهء 1018 : نمونهء خط و نقاشى يزدانى ( از كتاب گلشن وصال ) .\r\n39 - صفحهء 1019 : تمثال همت شيرازى ( از كتاب گلشن وصال ) .\r\n40 - صفحهء 1020 : تمثال عشرت شيرازى ( از كتاب گلشن وصال ) .\r\n41 - صفحهء 1021 : تمثال رحمت شيرازى ( از كتاب گلشن وصال ) .\r\n42 - صفحهء 1022 : روحانى شيرازى ( از كتاب گلشن وصال ) .\r\n43 - صفحهء 1023 : نمونهء خط و نقاشى روحانى ( از كتاب گلشن وصال ) .\r\n44 - صفحهء 1050 : چند تن از فرزندان حاج ميرزا حسن فسائى ( اصل عكس ، در بقعهء مدرسهء منصوريه است ) .\r\n45 - صفحهء 1092 : پسران فرمانفرما ( عكس از كتاب حقوق‌بگيران انگليس ) .\r\n\r\n","description":"","footnote":"","page_name":" 2 ","page_number":18},
  {"content":"\r\n\r\n46 - صفحهء 1128 : عكس قاآنى يا يغماى جندقى ( از كتاب : از صبا تا نيما ) .\r\n47 - صفحهء 1167 : شيخ روزبهان ( از كتاب آتشكده ) .\r\n48 - صفحهء 1168 : پيشانى سنگ قبر شيخ روزبهان اول ( از اقليم پارس ) .\r\n49 - صفحهء 1172 : شوريده ، فصيح الملك ( از غزليات شوريدهء شيرازى ) .\r\n50 - صفحهء 1187 : داخل حرم و ضريح حضرت شاه‌چراغ ( از شيراز در گذشته و حال ) .\r\n51 - صفحهء 1188 : ديوان و گنبد حضرت سيد مير محمد ( از شيراز در گذشته و حال ) .\r\n52 - صفحهء 1189 : بقعهء سيد علاء الدين حسين ( از شيراز در گذشته و حال ) .\r\n53 - صفحهء 1190 : نقاشى بقعهء حضرت سيد علاء الدين حسين ( از آثار عجم ) .\r\n54 - صفحهء 1191 : بقعهء حضرت شاه مير على حمزه ( از آثار عجم ) .\r\n55 - صفحهء 1193 : بقعهء ابش خاتون ( از اقليم پارس ) .\r\n56 - صفحهء 1196 : قبر شيخ ابو زرعه .\r\n57 - صفحهء 1197 : عكس يكى از لوحهاى موجود در بقعهء شيخ ابو زرعه .\r\n58 - صفحهء 1198 : آرامگاه باباكوهى .\r\n59 - صفحهء 1199 : ايوان بزرگ و عمارت هفت تن ( از شيراز در گذشته و حال ) .\r\n60 - صفحهء 1201 : آرامگاه سعدى از جنوب غربى ( از شيراز در گذشته و حال ) .\r\n61 - صفحهء 1202 : سنگهاى قبر چهل‌تنان ( از شيراز در گذشته و حال ) .\r\n62 - صفحهء 1204 : آرامگاه شيخ روزبهان فسائى ( از شيراز در گذشته و حال ) .\r\n63 - صفحهء 1205 : يكى از سنگابهاى مسجد جامع عتيق در موزهء پاريس ( ساختمان و شرح آثار مسجد جامع عتيق ) .\r\n64 - صفحهء 1206 : محراب مسجد جامع عتيق ( ساختمان و شرح آثار مسجد جامع عتيق ) .\r\n65 - صفحهء 1207 : درب شمالى مسجد جامع عتيق شيراز ( ساختمان و شرح آثار مسجد جامع عتيق ) .\r\n66 - صفحهء 1207 : كاشيكارى سردرب دوازده امام و طاق مرواريد ( ساختمان و شرح آثار مسجد جامع عتيق ) .\r\n67 - صفحهء 1208 : كاشيكارى سقف مرواريد ( ساختمان و شرح آثار مسجد جامع عتيق ) .\r\n68 - صفحهء 1210 : ضلع شرقى خدايخانه و منظرهء خدايخانه ( ساختمان و شرح آثار مسجد جامع عتيق ) .\r\n69 - 1211 : كتيبهء معرق ثلث سردر ورودى غربى مسجد جامع ( ساختمان و شرح آثار مسجد جامع\r\n\r\n","description":"","footnote":"","page_name":" 3 ","page_number":19},
  {"content":"\r\n\r\nعتيق ) .\r\n70 - صفحهء 1212 : جبههء شمالى مسجد نو .\r\n71 - صفحهء 1213 : مسجد نو .\r\n72 - صفحهء 1214 : شبستان بزرگ مسجد وكيل ( از تاريخچهء مسجد جامع سلطانى وكيل ) .\r\n73 - صفحهء 1215 : چهل و هشت ستون مسجد وكيل ( از تاريخچهء مسجد جامع سلطانى وكيل ) .\r\n74 - صفحهء 1216 : منبر چهارده پله و سردر ورودى شبستان مسجد وكيل ( از تاريخچهء مسجد جامع سلطانى وكيل ) .\r\n75 - صفحهء 1217 : طاق مرواريد ( از تاريخچهء مسجد جامع سلطان وكيل ) .\r\n76 - صفحهء 1221 : كاشيكارى معرق سقف دهليز ورودى مدرسهء خان .\r\n77 - صفحهء 1222 : سردر مدرسهء خان .\r\n78 - مدرسهء حكيم .\r\n79 - صفحهء 1228 : سرو ناز در باغ ارم شيراز .\r\n80 - صفحهء 1229 : عمارت قديم باغ تخت - باغ تخت در اوائل قاجار ( از بافت قديمى شيراز ) .\r\n81 - صفحهء 1230 : بقاياى باغ تخت ( از بافت قديمى شيراز ) .\r\n82 - صفحهء 1232 : باغ دلگشا و كوشك آن .\r\n83 - صفحهء 1252 : خط نسخ محمد حسين ارسنجانى و مرحوم محمد على اشرف الكتاب .\r\n84 - صفحهء 1290 : بيشهء برم دلك و تماثيل برم دلك ( از متن فارسنامهء ناصرى ) .\r\n85 - صفحهء 1291 : تماثيل قصر ابو نصر - صورت عمارت خرابهء كيانى ( از متن فارسنامهء ناصرى ) .\r\n86 - صفحهء 1308 : صورت مسجد سنگى داراب و صورتهاى كيانى نقش رستم ( از متن فارسنامهء ناصرى ) .\r\n87 - صفحهء 1309 : نقشهء مسجد جامع داراب ( از اقليم پارس ) .\r\n88 - صفحهء 1310 : دهانهء شمال غربى ايوان مسجد جامع داراب ( از اقليم پارس ) .\r\n89 - صفحهء 1311 : تصاوير جنوب غربى و منارهء جنوبى مسجد جامع داراب ( از اقليم پارس ) .\r\n90 - صفحهء 1312 : نقاشى مسجد جامع داراب ( از آثار عجم ) .\r\n91 - صفحهء 1313 : نقش شاپور داراب ( از آثار عجم ) .\r\n92 - صفحهء 1361 : كاخ سروستان در زمان بهرام گور - چهارطاق سروستان ( از فرهنگ مردم سروستان ) .\r\n\r\n","description":"","footnote":"","page_name":" 4 ","page_number":20},
  {"content":"\r\n\r\n93 - صفحهء 1362 : كاخ ايوان كرخه ( از فرهنگ مردم سروستان ) .\r\n94 - صفحهء 1363 : داخل كاخ بهرام گور در سروستان ( از فرهنگ مردم سروستان ) .\r\n95 - صفحهء 1364 : داخل كاخ بهرام گور در سروستان ( از فرهنگ مردم سروستان ) .\r\n96 - صفحهء 1366 : مقبرهء شيخ يوسف ( از فرهنگ مردم سروستان ) .\r\n97 - صفحهء 1367 : سه در شيخ يوسف ( از فرهنگ مردم سروستان ) .\r\n98 - صفحهء 1371 : نقشهء سيراف ( از آثار شهرهاى باستانى خليج فارس ) .\r\n99 - صفحهء 1372 : نقشهء محل خرابه‌هاى سيراف در بندر طاهرى ( آثار شهرهاى باستانى خليج فارس ) .\r\n100 - صفحهء 1378 : نقشهء جغرافيايى گمرون و سورو ( از آثار شهرهاى باستانى خليج فارس ) .\r\n101 - صفحهء 1386 : منظره‌اى از باغ ملى شهرستان فسا ( از كتاب آتشكده ) .\r\n102 - صفحهء 1387 : نقشهء شهرستان فسا ( ترسيم آقاى على اكبر حكمت ) .\r\n103 - صفحهء 1389 : امامزاده حسن فسا ( از كتاب آتشكده ) .\r\n104 - صفحهء 1390 : سرو دريمى ( از كتاب آتشكده ) .\r\n105 - صفحهء 1396 : نمونهء شعر و خط نعمت فسائى .\r\n106 - صفحهء 1402 : ميرزا محمود خان نعمت فسائى .\r\n107 - صفحهء 1404 : نمونهء خط مرحوم ميرزا سيد على فسائى .\r\n108 - صفحهء 1417 : صورتهاى اول تنگ فيروزآباد و ميان تنگ فيروزآباد ( از متن فارسنامهء ناصرى ) .\r\n109 - صفحهء 1421 : عمارات آتشكدهء فيروزآباد فارس ( از متن فارسنامهء ناصرى ) .\r\n110 - صفحهء 1422 : آتشكدهء فيروزآباد ( از آثار عجم ) .\r\n111 - صفحهء 1431 : شكار گنجشك ( از متن فارسنامهء ناصرى ) .\r\n112 - صفحهء 1432 : پيروزى شاپور اول بر والرين ( از اقليم پارس ) .\r\n113 - صفحهء 1433 : نقش پيروزى شاپور اول بر والرين در تنگ چوگان ( از اقليم پارس ) .\r\n114 - صفحهء 1434 : نقش پيروزى شاپور بر والرين در تنگ چوگان ( از اقليم پارس ) .\r\n115 - صفحهء 1435 : مجسمهء بزرگ شاپور در شكفت شاپور ( از اقليم پارس ) .\r\n116 - صفحهء 1455 : منظرهء شرقى بند امير ( از اقليم پارس ) .\r\n117 - صفحهء 1468 : صورتهاى كيانى كوه‌گيلويه در تنگ سروك ( از متن فارسنامهء ناصرى ) .\r\n118 - صفحهء 1532 : نقوش برجستهء نمايندگان گيليكيه ( از اقليم پارس ) .\r\n\r\n","description":"","footnote":"","page_name":" 5 ","page_number":21},
  {"content":"\r\n\r\n119 - صفحهء 1533 : نقوش برجستهء نمايندگان گيليكيه ( از اقليم پارس ) .\r\n120 - صفحهء 1534 : نقوش برجستهء نمايندگان فنيقيه ( از كتاب تخت‌جمشيد اشميت ) .\r\n121 - صفحهء 1535 : نقوش برجستهء نمايندگان يونان و سارد و هند ( از كتاب تخت‌جمشيد اشميت ) .\r\n122 - صفحهء 1536 : دورنماى تخت جمشيد ( از اقليم پارس ) .\r\n123 - صفحهء 1537 : جبههء خارج آرامگاه داريوش اول ( از اقليم پارس ) .\r\n124 - صفحهء 1538 : نقش برجستهء نرسى ( از اقليم پارس ) .\r\n125 - صفحهء 1539 : صورت عمارات تخت جمشيد ( از متن فارسنامهء ناصرى ) .\r\n126 - صفحهء 1541 : كتيبهء داريوش ( از فرمانهاى شاهنشاهان هخامنشى ) .\r\n127 - صفحهء 1542 : كتيبهء داريوش ( از فرمانهاى شاهنشاهان هخامنشى ) .\r\n128 - صفحهء 1544 : كتيبهء داريوش ( از فرمانهاى شاهنشاهان هخامنشى ) .\r\n129 - صفحهء 1546 : كتيبهء داريوش ( از فرمانهاى شاهنشاهان هخامنشى ) .\r\n130 - صفحهء 1548 : كتيبهء داريوش ( از فرمانهاى شاهنشاهان هخامنشى ) .\r\n131 - صفحهء 1550 : نقوش نمايندگان داريوش ( از فرمانهاى شاهنشاهان هخامنشى ) .\r\n132 - صفحهء 1559 : مشهد ام النبى .\r\n133 - صفحهء 1559 : مشهد ام النبى ( از فرصت شيرازى در آثار عجم ) .\r\n134 - صفحهء 1574 و 1575 : نقشهء پراكندگى ايلات و عشاير ايران ( از كتاب ايرانشهر ) .\r\n135 - صفحهء 1593 : چشمهء جوشك ( از بافت قديمى شيراز ) .\r\n136 - صفحهء 1597 : خنب آتشكدهء فسا ( فرصت الدوله ، آثار عجم ) .\r\n137 - صفحهء 1624 : قلعهء اشكنوان ( فرصت الدوله ، آثار عجم ) .\r\n138 - صفحهء 1624 : قلعهء تبر ( فرصت الدوله ، آثار عجم ) .\r\n139 - صفحهء 1626 : قلعهء دختر اصطهبانات ( از اقليم پارس ) .\r\n140 - صفحهء 1627 : بند امير ( فرصت الدوله ، آثار عجم ) .\r\n141 - صفحهء 1674 : حكم ديوانخانهء عدليه ( از متن فارسنامهء ناصرى ) .\r\n142 - صفحهء 1677 : بافت قديمى شيراز ( از بافت قديمى شيراز ) .\r\n143 - صفحهء 1678 : نقشهء راهنماى استان فارس ( از گيتاشناسى ) .\r\n144 - نقشهء سياحتى استان فارس از انتشارات فارس‌شناسى .\r\n145 - نقشهء فارس ، ترسيم ميرزا حسن فسائى .\r\n\r\n","description":"","footnote":"","page_name":" 6 ","page_number":22},
  {"content":"\r\n\r\n\r\nمقدمه‌اى بر چاپ دوم\r\nيزدان پاك را سپاس مىگزارم كه چاپ اوّل فارسنامهء ناصرى را - به تصحيح و تحشيه اينجانب - با اقبال اهل ادب و فرهنگ‌دوستان ايرانى روبه‌رو ساخت و در نتيجه اين كتاب ، در زمرهء كتب برگزيدهء سال 1367 جمهورى اسلامى ايران در رشتهء تاريخ درآمد و نسخ آن به زودى ناياب گرديد .\r\nدر چاپ دوم بر آن شدم تا ضمن رفع نقايص و كاستىهاى چاپ اوّل ، مطالب تازه‌اى همچون فهرست مطالب ، فهرست عكسها و تصاوير را بر كتاب بيفزايم .\r\nوظيفهء خود مىدانم تا از همكار ارجمند آقاى دكتر محمود طاووسى ، استاد محترم دانشگاه شيراز ، كه اينجانب را به رفع برخى از نقايص چاپ اول راهنمايى فرمودند و جناب آقاى دكتر محمد رضا محرّرى ، استاد دانشگاه علوم پزشكى شيراز ، كه خطّ روى جلد چاپ دوم را مرقوم فرمودند و داوران دانشمندى كه اين كتاب را به عنوان كتاب سال 1367 جمهورى اسلامى برگزيدند و مسؤولان و كاركنان محترم انتشارات اميركبير كه زحمات مربوط به تجديد چاپ كتاب را بر عهده گرفتند و آقاى چمن‌خواه كه نامنامهء تازه‌اى براى كتاب فراهم آوردند ، صميمانه سپاس‌گزارى كنم و از خداى بزرگ ، توفيق همگى آنان را آرزو نمايم .\r\nدكتر منصور رستگار فسائى استاد دانشگاه شيراز شيراز ، فروردين 1369\r\n\r\n","description":"","footnote":"","page_name":" 7 ","page_number":23},
  {"content":"\r\n . \r\n","description":"","footnote":"","page_name":" 8 ","page_number":24},
  {"content":"\r\n\r\nبنام خداوند جان و خرد\r\n\r\nمقدمه [ مصحّح 
  ]\r\nفارسنامه ناصرى تأليف مرحوم ميرزا حسن حسينى فسائى ، به قول استاد مرحوم ، محمد تقى بهار ، ملك الشعراء : « كتابى است در غايت نفاست ، مشحون به تاريخ و جغرافيا و رجال و مزارات و كيفيت مملكت فارس ، در كمال سلاست و روانى و غايت اتقان و نهايت صحت و اعتبار . » « 1 »\r\nفارسنامه ناصرى آئينه تمام‌نماى تاريخ و جغرافياى فارس در دوره طولانى بعد از اسلام تا اوائل قرن چهاردهم هجرى است و دقيق‌ترين و نادرترين اطلاعات را درباره « مملكت فارس » با بيانى ساده و لطيف و گوش‌نواز كه از تركيب طبيعى نثر و نظمى فصيح و بليغ نشأت مىگيرد به خوانندگان ارائه مىكند و از كليترين و بااهميت‌ترين وقايع تا جزئيترين و به ظاهر بىاهميت - ترين اتفاقات مربوط به اين قسمت از سرزمين ايران را با دقت و حوصله و وسواس عجيبى ، منعكس مىسازد و از آنجا كه مسائل فارس را به صورتى انتزاعى مطرح نمىكند ، به تاريخ عمومى ايران نيز عنايتى كامل دارد و در نتيجه حوادث فارس ، نمايانگر تحولات اجتماعى و سياسى و اقتصادى ايران مىشود و مؤلف اين اثر گرانقدر ، با ديدى علمى و محققانه به ارائه وسيع اطلاعات و اخبارى مىپردازد كه اگرچه ظاهرا در « مملكت فارس » رخ داده است ، اما در حقيقت « مشتى از خروار » حوادث و مسائل ايران‌زمين در يك دوره تاريخى طولانى است .\r\n« مملكت فارس » در فارسنامه ناصرى حدودى بسيار وسيعتر از فارس كنونى دارد و بخشهائى از سواحل و بنادر خليج فارس ، خوزستان و حتى كرمان امروزى را ، دربرمىگيرد و به همين جهت در فارسنامه ناصرى با « فارس بزرگ » در بطن « ايران بزرگ » سروكار داريم .\r\nفارسنامه ناصرى از به دو انتشار مورد توجه كامل دوستداران علم و ادب قرار گرفت و چند بار تجديد طبع شد اما بتدريج به دليل نوع خط و چاپ ، نداشتن فهرستها و توضيحات لازم ، مهجور مىماند و لازم بود كه چاپى جديد و امروزى از اين كتاب ارائه شود كه نقائص گفته شده را ، فاقد باشد و بتواند جوانان علاقه‌مند را جلب كند و ارباب تحقيق را مفيدتر افتد . بنابراين من بنده ، منصور رستگار فسائى كه با ميرزا حسن فسائى همشهرى است و از ديرباز به فارسنامه ناصرى\r\n\r\n\r\n","description":"","footnote":"\r\n( 1 ) . بهار ، محمد تقى ( ملك الشعراء ) ، سبك‌شناسى ، جلد سوم ، تهران ، اميركبير ، 1337 ، ص 365 .\r\n","page_name":" 9 ","page_number":25},
  {"content":"\r\n\r\nعلاقه‌اى يدرك و لا يوصف داشته است ، كمر همت بربست و با بضاعتى مزجاة ، چند سالى از عمر خويش را صرف تصحيح و تنظيم فارسنامه ناصرى نمود و كتاب را به صورتى كه خوانندگان ارجمند ، اينك در پيش رو دارند ، به ارباب علم و ادب ، تقديم كرد تا كه قبول افتد و چه در نظر آيد .\r\nآنچه درباره اين چاپ جديد از فارسنامه ناصرى گفتنى است بشرح زير است :\r\n1 - اساس كار ما در چاپ جديد ، چاپ اول فارسنامه ناصرى است كه در زمان حيات مؤلف و زير نظر وى ، صورت گرفته است و از روى نسخه‌اى است كه گفتار اول آن به خط ميرزا محمد خان منشى در سال 1312 و گفتار دوم آن به خط عبد الرحيم بن محمد على فيروزكوهى در سال 1313 به تحرير درآمده و در چاپ افست رشديه به زيور طبع آراسته شده است . اما با كمال تأسف ، ميرزا حسن فسائى در اين زمان به ضعف بينائى دچار شده بود و قادر به اصلاح كار خطاطان نبود و در نتيجه چاپ نخستين كتاب ، با اغلاط فراوان همراه شد و در چاپهاى بعدى نيز ، غلطنامه‌اى بر كتاب افزوده نشد . ما اين اغلاط را حتى المقدور رفع كرديم و صورت اصلى را در پاورقى ، نشان داديم .\r\n2 - املاء بعضى از كلمات را كه در روزگار مؤلف غلط پنداشته نمىشد ، اما امروزه به تحقيق جزو اغلاط املائى است اصلاح كرديم ، منتهى در اين مورد اكثرا سعى كرديم نظر به وضوح مطلب فقط يك بار به اين امر در حاشيه اشاره كنيم .\r\n3 - حتى الامكان منابع تاريخى و جغرافيائى و مآخذ اشارات علمى و ادبى كتاب را با توجه به اشارات مؤلف يا به قرينه ، مشخص كرديم و در حاشيه‌هاى كتاب نشان داديم و در اين مورد بعضى اطلاعات اضافى و توضيحى را در حواشى كتاب افزوديم و به همين جهت از بعضى اطلاعات معاصرين سود برديم و تنها به آثار قدما ، اكتفا نكرديم .\r\n4 - بعضى از لغات و جملات و اشعار عربى را توضيح داديم و سرايندگان اشعار يا مآخذ ضرب المثلها و اقوال را ، حتى الامكان معرفى كرديم .\r\n5 - بعضى از اشتباهات لفظى يا تاريخى و جغرافيائى كتاب را در متن اصلاح كرديم و در حاشيه صورت اصلى را مشخص ساختيم .\r\n6 - آيات قرآنى مندرج در متن را با ذكر شمارهء سوره و آيه در حاشيه مشخص كرديم و ترجمه آن را بر حسب ترجمه‌هاى معتبر ضبط كرديم .\r\n7 - تفاوتهاى متن را با متون تاريخى يا ادبى ، در حاشيه مشخص ساختيم .\r\n8 - بعضى مطالب را كه خطاطان در ضمن تحرير كتاب از قلم انداخته و سپس در حاشيه ضبط كرده بودند وارد متن كرديم .\r\n9 - جاى بعضى مطالب را خود مؤلف خالى گذاشته بود كه ما براى حفظ اصالت متن ، آن را به همان صورت در متن جديد آورديم اما گاهى نيز در حاشيه توضيحاتى براى اين موارد ارائه كرديم .\r\n10 - بعضى از جملات ناقص را كه با فعلى تمام يا ربطى معنى كامل مىيافت ، با گذاشتن آن كلمات در داخل قلاب : [ 
  ] كامل كرديم .\r\n11 - در گفتار اول كتاب ، سعى شد تا سالها به سر سطر منتقل شود و در عين حفظ اصالت\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nمتن ، استقلال مطالب ، در بخشهاى مجزا ، نموده شود و در مواردى معدود كه حفظ استقلال مطلب در يك سال معين امكان‌پذير نبود ، جمله را با ويرگول پايان داديم يا فعلى را در داخل قلاب بر آخر آن جمله افزوديم .\r\n12 - در گفتار دوم كتاب كوشش شد تا بلوك ، شهرها ، بخشها و روستاها ، به طرزى مستقل ولى بدون هيچگونه تغييرى در متن ، به خوانندگان ارائه شود تا امكان استفاده بيشتر از كتاب فراهم آمده باشد . در اين مورد شماره‌اى را در قلاب در كنار نام بلوك افزوديم و از آنجا كه مؤلف نامهاى مختلف بلوك را در جايهاى مختلف ، آورده است ، شماره‌هاى داخل قلاب در اين چاپ ، با آنچه مؤلف در تقسيمات فارس نوشته است : ( 63 ) متفاوت است .\r\n13 - در مواردى كه سالها ، حرفى نوشته شده بود ، حتى الامكان به سالهاى عددى تبديل شد .\r\n14 - در مواردى كه نويسنده جاى تاريخى را خالى گذاشته يا عدد طول و عرضى را ارائه نكرده است ، در صورتى كه در متون مشابه ، تاريخ صحيح و مورد اتفاق ، وجود داشت آن سال را در داخل قلاب : [ 
  ] نشان داديم .\r\n15 - در مواردى كه مؤلف ، از سالى به « همين سال » تعبير كرده است ، براى سهولت كار خواننده و دريافت دقيق مطلب ، آن سال را در داخل قلاب : [ 
  ] نشان داديم .\r\n16 - در ترتيب الفبائى بعضى از مطالب كتاب ، « ب » و « پ » ، « ج » و « چ » ، « ك » و « گ » همانند گرفته شده و در يك جا ضبط شده است كه ناگزير آن را به همان صورت ضبط كرديم .\r\n17 - اگرچه صورت به كار برده‌شدهء كلماتى چون « حويزه » در متن صحيح است ، اما به صورت امروزى آن « هويزه » نيز اشاره كرديم .\r\n18 - كاتب سالهاى كتاب را به حروف نوشته است ، ما براى سهولت استفاده خوانندگان ، اين سالها را به عدد نگاشتيم .\r\n19 - اگرچه تاريخهاى متن ، سال هجرى قمرى است كه گهگاه با سالهاى تركى مطابقت داده شده است اما مخصوصا در دورهء قاجار به دليل اهميت حوادث ، معادل مسيحى سالهاى مذكور را با توجه به ترجمه انگليسى دوره قاجار فارسنامه ناصرى ، در حاشيه ارائه كرديم .\r\n20 - نقشه‌ها و تصاويرى را در ارتباط با مطالب ، بر متن افزوديم .\r\n21 - فهرستهائى از قبيل نام كسان ، جايها و كتب بر آخر كتاب افزوديم تا استفاده از كتاب آسانتر باشد .\r\n22 - مقدمه‌اى را بر كتاب نگاشتيم و زندگى و احوال و آثار و شيوهء نويسندگى مؤلف را نشان داديم .\r\nدر پايان ضمن درود بر روان مؤلف بزرگ و بىهمتاى كتاب ، مرحوم مغفور ميرزا حسن فسائى و ستايش عظمت كار وى ، به ناچيزى كار و قصور خود در تصحيح و توضيح اين اثر عظيم اعتراف مىكنيم و اميدواريم كه اين چاپ فارسنامه ناصرى كه به همت و سعى مشكور مسؤولان و كارمندان صديق مؤسسه انتشاراتى اميركبير ، به طبع رسيده است ، مورد قبول اصحاب\r\n\r\n","description":"","footnote":"","page_name":" 11 ","page_number":27},
  {"content":"\r\n\r\nعلم و ادب قرار گيرد و خداى بزرگ به ما توفيق بخشد كه خطاهاى احتمالى اين چاپ را در آينده مرتفع سازيم . ضمنا وظيفه خود مىداند از دوستان دانشمند و گرانمايه : جناب آقاى دكتر حسن خوب‌نظر و جناب آقاى دكتر غلامرضا افراسيابى كه مشوق اينجانب در انجام اين كار بودند و جناب آقاى دكتر جعفر مؤيد شيرازى كه در حل بسيارى از دشواريهاى كتاب ياريم دادند ، سپاسگزارى كند .\r\nدكتر منصور رستگار فسائى\r\n\r\n","description":"","footnote":"","page_name":" 12 ","page_number":28},
  {"content":"\r\n\r\n\r\nزندگى و آثار ميرزا حسن حسينى فسائى\r\n\r\nخاندان :\r\nميرزا حسن حسينى فسائى ، مؤلف فارسنامه ناصرى ، از خاندان كهن سادات دشتكى است و « دشتك » نام يكى از محلات قديمى شيراز است كه تا عهد كريم خان زند يكى از محلات مستقل شيراز بود اما در اين دوران چون حصار شيراز را كوچك كردند اين محله را با محله سردزك و بازار مرغ به هم پيوستند و بخشى از آن را جزء محله لب آب قرار دادند .\r\nاز خاندان سادات دشتكى رجال نامورى برخاسته‌اند و در نواحى مختلف به علم و ادب و سياست و تقوا شهرت يافته‌اند و نامداران اين خاندان را بر حسب محل اقامت ، مىتوان به چهار گروه تقسيم كرد :\r\n1 - گروهى در مكه مىزيستند همانند ميرزا محمد معصوم دشتكى شيرازى .\r\n2 - جماعتى چون نظام الدين احمد كه به حيدرآباد دكن رفتند و هنوز بازماندگان آنها در آنجا اقامت دارند . ( ر ك : مقالات الشعراء ، چاپ هند . )\r\n3 - گروهى در شيراز متوطن بودند كه يا اصالتا در اين شهر اقامت داشتند و يا چون سيد على خان پس از حدود 48 سال اقامت در مكه و هند به شيراز بازآمدند و به تدريس در مدرسه منصوريه پرداختند و ميرزا حسن حسينى فسائى از اين گروه تحت عنوان سلسله ميرزايان فسائى در محله بازار مرغ و سردزك سخن رانده است . سيد على خان مىنويسد : اول كسى كه از خاندان من در شيراز اقامت گزيد ، على ابو سعيد نصيبى است . ( گفتار دوم - اعيان محله سردزك شيراز )\r\n4 - جماعتى از افراد اين خاندان كه اكثر از اولاد سيد على خان بودند به فسا رفتند و در دهكده رونيز عليا و زاهدان و . . . سكونت گزيدند و در شهر فسا مقامات ادارى و سياسى و در روستاهاى آن ، علائق ملكى پيدا كردند . از اين دسته است پدر ميرزا حسن حسينى فسائى كه او نيز ميرزا حسن نام داشت و در شيراز رشد كرد و به رونيز عليا رفت و در همانجا به سال 1237 درگذشت .\r\nمؤلف فارسنامه از اين گروه نيز ، در بلوك فسا سخن رانده است . رجال خاندان سادات\r\n\r\n","description":"","footnote":"","page_name":" 13 ","page_number":29},
  {"content":"\r\n\r\nدشتكى ، علاوه بر آنكه در پهنه علم و ادب تأليفات و تصنيفات فراوان دارند ( كه به زودى به آثار بعضى از آنها اشاره خواهد شد ) در پهنه سياست فارس و ايران نيز ، در ادوار مختلف ، صاحب اثر بوده‌اند و مهمترين رجال سياسى اين خاندان امير غياث الدين منصور دشتكى ( 866 - 949 ه ) است كه در زمان شاه طهماسب صفوى به صدارت عظمى ملقب شد و ميرزا جانى فسائى كه مدتى فرمانروائى فسا را در عهد كريم خان زند بر عهده داشت و مدتى كوتاه در دوره جعفر خان زند ، بر اصفهان حكومت مىكرد و پس از دورهء زنديه از رجال مهم دورهء قاجار شد و از سياست‌سازان اوائل اين عصر ، و راتق و فاتق امور اين بخش از كشور بشمار مىآمد و پس از كشته شدن او ، يكى از فرزندانش : ميرزا ابراهيم از رجال مورد توجه فتحعلى شاه قاجار بود و پادشاه مذكور چون به شيراز مىآمد به خانهء وى مىرفت و فرزند ديگر وى ميرزا هادى بود كه فتحعلى شاه او را « رفيق شاه » مىخواند و فرزند وى محمد حسين خان ، مدتها وكيل مملكت فارس بود و پسر ديگرش ابو الحسن خان ، داماد نواب حسين على ميرزا فرمانفرما بود كه فتحعلى شاه او را به لقب « فرزند مقامى » ملقب كرده بود و خود ميرزا حسن حسينى فسائى مؤلف فارسنامه ناصرى نيز كه برادرزاده ميرزا جانى بود علاوه بر مقام ممتاز علمى و ادبى ، از محارم معتمد الدوله فرهاد ميرزا و احتشام الدوله بود و فرزندان و فرزندزادگان وى با نامهاى مهذب و حكمت و منصورى در سالهاى بعد ، صاحب مقامات سياسى و اجتماعى در فارس و ايران بودند .\r\n\r\nنياكان ميرزا حسن :\r\nميرزا حسن ، خود شجره‌نامهء خانوادگى خود را كه به 37 واسطه به حضرت على بن ابيطالب - عليه السلام مىرسد به شرح زير به تحرير درآورده است : « . . . ميرزا حسن فرزند ميرزا حسن ، ابن ميرزا مجد الدين محمد صدر الدين ، ابن سيد على خان صدر الدين ، ابن احمد نظام الدين ، ابن محمد معصوم ، ابن احمد نظام الدين ، ابن ابراهيم ، ابن سلام اللّه ، ابن مسعود عماد الدين ، ابن محمد صدر الدين ، ابن منصور غياث الدين ، ابن محمد صدر الدين ، ابن ابراهيم شرف المله ، ابن محمد صدر الدين ابن اسحق عز الدين ابن على ضياء الدين ابن عربشاه فخر الدين ابن امير انبه عز الدين ابى المكارم ، ابن امير خطير الدين ، ابن الحسن شرف الدين ابى على ، ابى الحسين ابى جعفر العزيزى ، ابن على ابى سعيد النصيبنى ، ابن زيد الاعثم ابى ابراهيم ، ابن على ابى شجاع الزاهد ، ابن محمد ابى جعفر ، ابن على ابى الحسن ، ابن جعفر ابى عبد اللّه ، ابن احمد نصير الدين السكين النقيب ، ابن جعفر ابى عبد اللّه - الشاعر ، ابن محمد ابى جعفر ، ابن محمد ، ابن زيد الشهيد ، ابن على زين العابدين ( ع ) ابن الحسين - ابى عبد اللّه سيد الشهداء ( ع ) ابن على ابى الحسن امير المؤمنين ابى طالب عليهم السلام . » « 1 »\r\nميرزا حسن به خاندان خود عشق و احترامى بىمانند مىورزد و به همين جهت در جاى جاى فارسنامه ناصرى به اجمال يا تفصيل درباره بزرگان خاندان خويش داد سخن مىدهد .\r\n\r\nپدر ميرزا حسن :\r\nگفتيم كه پدر ميرزا حسن حسينى فسائى ، « ميرزا حسن » ، نام داشت كه آخرين فرزند ميرزا مجد الدين محمد بود كه پدرش در سال 1105 در حيدرآباد متولد شده و در سال 1111 به شيراز آمده بود و از سال 1136 در قريه رونيز فسا رحل اقامت افكنده و در آنجا آباديها\r\n\r\n\r\n","description":"","footnote":"\r\n( 1 ) . رجوع شود به شرح احوال سيد على خان در گفتار دوم همين كتاب در ذكر اعيان محله سردزك شيراز .\r\n","page_name":" 14 ","page_number":30},
  {"content":"\r\n\r\nكرد و در سال 1181 در همانجا جهان فانى را بدرود نمود . ميرزا مجد الدين محمد 7 پسر داشت كه ميرزا حسن يكى از آنها بود كه در سال 1180 متولد شد و در يك سالگى پدر خود را از دست داد و در حمايت برادر بزرگتر خود ، ميرزا جانى فسائى ، تربيت شد و كمالات لايقه را آموخت و خط نسخ تعليق را خوش مىنوشت و از درآمد املاك موروثى خود زندگانى آسوده‌اى داشت و همه عمر را در محال بلوك فسا به‌سر رسانيد و در سال 1207 مدتى به عنوان گروگان از طرف برادرش ميرزا جانى ، در طهران توقف داشت « 1 » و به سال 1237 هجرى درگذشت و در مقبرهء والد خود ، در بقعه ميرزا ، واقع در رونيز علياى فسا ، مدفون گشت . « 2 »\r\n\r\nمادر ميرزا حسن :\r\nدختر حاجى محمد تقى تاجر شيرازى مشهور به آتشى است كه شرح حال وى در ذكر اعيان محله بازار مرغ ، در فارسنامه ناصرى آمده است « 3 » . ميرزا حسن حسينى فسائى درباره مادر خود مىنويسد : « . . . چون حاجى مشار اليه آثار فوز و صلاح را در اين دختر بديد ، كتب ادعيه و رسائل شرعيه‌اش بياموخت و اين زن از برادر خود آقا كاظم مجتهد ، در خانه ، نحو و صرف و فقه آموخت و پدر ، او را به خطاطان سپرد و اين زن در خط نسخ و ثلث از خوشنويسان شد و چندين قرآن و زاد المعاد نوشت كه هديه هر يك از صد تومان مىگذشت . » « 4 »\r\nجد امى ميرزا حسن نيز آقا عبد الحسين تاجر شيرازى است كه شيخ حسين حدائق كتاب تحفة التجار را به خواهش وى نگاشته است . مادر ميرزا حسن در دوران خردسالى فرزند خود درگذشت و به قول ميرزا حسن حسينى فسائى ؛\r\n چو مادر مرا مهر در دل نشاند * برفت از برم ، مادرش بازماند\r\nتوجه نمود او مرا مو به مو * چو ده سال بگذشت ، هم رفت او « 5 » \r\n\r\nحاج ميرزا حسن حسينى فسائى :\r\nميرزا حسن حسينى فسائى بنابر آنچه خود در فارسنامهء ناصرى نگاشته است سومين فرزند ذكور خانوادهء خويش بود كه در سال 1237 در شهر فسا متولد شد اما سه ماه پيش از تولدش ، پدر خود را از دست داده بود و مادر براى زنده نگهداشتن نام و ياد شوهر خويش ، اين آخرين فرزند خود را نيز « حسن » ناميد ولى خود مادر نيز ديرى نپائيد و ميرزا حسن تا ده سالگى در تحت سرپرستى مادربزرگ و سپس برادر ارشد خويش باليد و كسب علم و ادب كرد تا آنجا كه به قول مرحوم فرصت « . . . در فنون عربيه و حكمت الهى و رياضى و طبيعى گوى سبقت از امثال و اقران ، ربود . . . » « 6 »\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، اعيان محله سردزك .\r\n( 2 ) . ر ك وقايع سال 1207 در گفتار اول همين كتاب .\r\n( 3 ) . فارسنامه ناصرى ، گفتار دوم ، اعيان محله بازار مرغ .\r\n( 4 ) . فارسنامه ناصرى ، گفتار دوم ، اعيان محله سردزك .\r\n( 5 ) . فارسنامه ناصرى ، گفتار دوم ، اعيان محله سردزك .\r\n( 6 ) . آثار العجم ، ص 84 .\r\n","page_name":" 15 ","page_number":31},
  {"content":"\r\n\r\n\r\nاستادان ميرزا حسن :\r\nميرزا حسن ابتدا در محضر ابو الحسن خان مجتهد مشهور به فسائى ، مقدمات علوم را فرا گرفت « 1 » و شرح هدايه ميبدى و شرح تجريد و معالم الاصول و مطول را در نزد وى خواند ، سپس از ميرزا محمد على ، مشهور به واحد العين كتاب مفاتيح را فرا گرفت و براى تكميل معلومات خود ، سفرى به اصفهان كرد و به شيراز بازگشت و از محضر مرحوم حاج شيخ مهدى مجتهد كجورى مازندرانى ، فايده‌ها برد و علوم شرعيه و مقاصد كتابهاى رياضيه مانند : فارسى هيئت و شرح چقمينى و شرح بيست باب اسطرلاب ملا عبد العلى بيرجندى خراسانى و كتاب تحرير اقليدس را از او آموخت . « 2 »\r\nميرزا حسن ، در خدمت ميرزا سيد على نياز ، علم طب را فرا گرفت و شرح نفيس و شرح اسباب و شرح تشريح قرشى را بر تشريح قانون و كليات و جزئيات و معالجات كتاب قانون شيخ ابو على سينا را در نزد وى خواند و مدتها در محضر حاجى ميرزا بابا حكيم‌باشى اصفهانى ، طرز معالجات امراض جزئيه و شخصيه را فرا گرفت و در سال 1279 سفرى به تهران و يزد كرد و چون به شيراز بازآمد از سال 1280 هجرى به معالجه بيماران پرداخت و شهرتى كسب كرد چنان كه احتشام - الدوله پسر معتمد الدوله فرهاد ميرزا ، او را براى معالجه مرض نقرس خود به بوشهر احضار كرد « 3 » و ميرزا حسن بيمارى او را درمان كرد و طبيب مخصوص وى گشت .\r\n\r\nشاگردان ميرزا حسن :\r\nميرزا حسن ، در طول عمر پربار خويش ، شاگردانى را تربيت كرد كه خود گهگاه در اين‌باره اشاراتى دارد ، فى المثل مىنويسد : « . . . پس محكمه طبابتم در شيراز رواج گرفت و محسود اماثل شدم و در عصر هر روزه دانسته‌هاى خود را خاطرنشان طلاب علوم مىنمودم . . . » « 4 »\r\nو در شرح احوال حاجى ميرزا جعفر طبيب مىنويسد : « تحصيل كمالات علميه طب و عمليه آن را در منزل مؤلف اين فارسنامه ناصرى نمود . » « 5 » و در احوال ميرزا جلال الدين محمد ذهبى مىگويد : « . . . قدرى لايق از مسائل علوم رياضى را از اين مؤلف فارسنامه ناصرى اخذ نمود » « 6 » و درباره ميرزا احمد طبيب اشارتى چنين دارد كه : « . . . از اول سن شباب ، مقدمات علميه و ادبيه و علم هيئت و نجوم و كليات و جزئيات علميه و عمليه فنون طب و تشريح را از نگارنده اين فارسنامه ناصرى ، بياموخت و چندين تجربيات و امتحانات خود را بر آنچه آموخته بود ، بيندوخت و تاكنون هر روزه مجلس درسش غاص به طلاب علم طب و تشريح است . » « 7 »\r\nو در جائى ديگر در شرح حال حاجى ميرزا سيد على طبيب مىگويد : « . . . تحصيل كمالات\r\n\r\n\r\n","description":"","footnote":"\r\n( 1 ) . ر ك شرح حال حاجى سيد عباس مجتهد كازرونى طباطبائى در گفتار دوم همين كتاب ، در ذيل كازرون .\r\n( 2 ) . رجوع شود به شرح حال ميرزا حسن به قلم خود وى در گفتار دوم همين كتاب ، در ذيل اعيان محله سردزك .\r\n( 3 ) . ر ك گفتار دوم همين كتاب ، اعيان محله سردزك شيراز .\r\n( 4 ) . ر ك گفتار دوم همين كتاب ، در ذكر اعيان محله اسحق بيگ شيراز .\r\n( 5 ) . گفتار دوم همين كتاب ، در ذكر اعيان محله اسحق بيگ شيراز .\r\n( 6 ) . گفتار دوم همين كتاب ، در ذكر اعيان محله بازار مرغ شيراز .\r\n( 7 ) . گفتار دوم همين كتاب ، در ذكر اعيان محله درب مسجد نو شيراز .\r\n","page_name":" 16 ","page_number":32},
  {"content":"\r\n\r\nعلميه و عمليه علم طب نمود و كتاب شرح اسباب را از مؤلف اين فارسنامه ناصرى شنيد و كنون به معالجه مرضى اشتغال دارد . . . » « 1 »\r\nاما جالب‌ترين حكايت از فارسنامه ناصرى كه مبين دانش‌پرورى و استادى ميرزا حسن و در عين حال حاضرجوابى و تيزهوشى اوست چنين است كه حاجى شيخ حسين ناظم الشريعه ، حيلتى برمىانگيزد و مجلسى ترتيب مىدهد تا ميرزا حسن را از توليت موقوفات منصوريه بر كنار سازد و براى اين منظور بايد ميرزا حسن را فاقد عدالت جلوه دهد بنابراين از ميرزا حسن چند مسأله نماز مىپرسد اما ميرزا جواب مىدهد كه : « . . . در فروع دين تقليد از جناب آقا سيد حسين مجتهد نمايم و هر روزه رساله آن جناب را براى اهل خانه خود درس مىگويم و كنيزكى هوشمند دارم كه تمام مسائل نماز را آموخته است ، اگر اهل مجلس اذن دهند ، او را حاضر كنم تا با شما جواب و سؤال علمى نمايد و معلوم گردد كه علم دين كنيز من از شما بيشتر است ، اهل مجلس خنديده ، مجلس را بر هم زده ، بيرون آمدم . . . » « 2 »\r\n\r\nبرادران حاج ميرزا حسن :\r\nحاج ميرزا حسن حسينى فسائى ، دو برادر داشت كه هر دو از او بزرگتر بودند : نخستين محمد نام داشت كه برادر اعيانى وى بود كه در سال 1230 هجرى متولد شده و پس از كسب علوم عقليه و نقليه ، در همه فنون علميه بويژه ، عقليات سرآمد اقران گشته بود و مدتها در شهر رشت اقامت گزيده به تدريس طلاب علوم سرگرم بود و به اندك معيشتى گذران مىنمود و پيوسته به افاده علوم و تدريس كتب ، سرگرم بود و در سال 1289 هجرى در دار الخلافه طهران به رحمت ايزدى پيوست . « 3 »\r\nدومين برادر وى ، حاجى ميرزا باقر نام داشت كه در سال 1232 هجرى در قريه رونيز علياى فسا ، متولد شد و به قول ميرزا حسن حسينى فسائى : « به وفور كرم و سخاوت معروف و به مهماندارى و حسن معاشرت ، موصوف بود . . . » « 4 »\r\n\r\nهمسران حاج ميرزا حسن :\r\nحاج ميرزا حسن حسينى فسائى ، دو همسر اختيار كرد كه نخستين آنها دختر مرحوم ميرزا سيد على نياز بود و دومين آنها كه « مريم » نام داشت صبيه مرحوم حاجى ملا آقا بابا تاجر شيرازى و خواهر مرحوم مهدى نوائى منشىباشى بود و حاج ميرزا حسن با اجازهء همسر اول خود كه فلج شده بود با وى ازدواج كرد . « 5 »\r\n\r\nفرزندان حاج ميرزا حسن :\r\nحاج ميرزا حسن فسائى ، از همسر اول خود دو پسر داشت به نامهاى سيد على و ميرزا جواد .\r\n\r\n\r\n","description":"","footnote":"\r\n( 1 ) . گفتار دوم همين كتاب ، در ذكر اعيان محله سرباغ شيراز .\r\n( 2 ) . گفتار دوم همين كتاب ، در ذكر اعيان محله سردزك شيراز .\r\n( 3 ) . فارسنامه ناصرى ، گفتار دوم ، در ذيل بزرگان محله سردزك شيراز .\r\n( 4 ) . همانجا .\r\n( 5 ) . مقاله آقاى منصور منصورى تحت عنوان ( مهدى نوائى ) آينده ، شماره 8 و 9 ، آبان و آذر 63 ، ص 576 .\r\n","page_name":" 17 ","page_number":33},
  {"content":"\r\n\r\nسيد على در سال 1270 هجرى در شيراز متولد شد و در سال 1294 به بهبهان رفت و از محضر علامه ميرزا محمد على اصفهانى ، هندسه و هيئت و نجوم آموخت و به كمالات فراوان آراسته گشت و در سال 1296 به مكه معظمه مشرف شد و در سال 1297 هجرى به شيراز بازگشت و از او دخترى بازماند كه همسر مرحوم رضا حكمت بود و هنوز در قيد حيات است . « 1 »\r\nميرزا جواد نيز ، در سال 1273 هجرى ولادت يافت و در مدرسه منصوريه شيراز به كسب كمالات پرداخت و از او دو پسر و يك دختر باقى ماند .\r\nمرحوم حاج حسن حسينى فسائى ، از همسر دوم خود نيز صاحب هشت فرزند شد كه چهار تن پسر و چهار تن دختر بودند :\r\nدختر بزرگ ميرزا حسن ، همسر مرحوم شيخ عبد العزيز مؤيد الشريعه شد و چهار دختر از او به وجود آمد .\r\nدختر دوم او همسر مرحوم احمد على خان معظم الدوله گرديد كه از اين ازدواج چهار پسر و سه دختر به وجود آمد ، از چهار پسر وى ، مرحوم على اصغر خان حكمت و ابو الحسن حكمت فوت كرده‌اند و دو پسر ديگر يعنى آقاى حسن على حكمت نويسنده و شاعر معاصر و محمد على حكمت در قيد حياتند .\r\nدختر سوم او ، همسر عبد الحسين ناپلئونى گرديد و از او دو پسر به وجود آمد كه هر دو فوت كرده‌اند .\r\nدختر چهارم او ، به جاى خواهر بزرگش كه فوت كرده بود ، به همسرى مرحوم مؤيد - الشريعه درآمد و از اين ازدواج سه پسر و سه دختر به وجود آمد كه يك پسر به نام آقاى حسام مؤيدى و دو دختر هنوز در قيد حياتند .\r\nپسران مرحوم ميرزا حسن ، از همسر دوم وى ، عبارتند از :\r\nسيد محمد مهذب الدوله كه در 24 ماه ربيع الثانى 1296 هجرى متولد شده بود و يك دوره نماينده مجلس شد و 4 دختر از او باقى ماند .\r\nسيد احمد مهذب كه در جمادى اول سال 1301 هجرى ولادت يافت و او نيز يك دوره به نمايندگى مجلس برگزيده شد و از وى 5 پسر به وجود آمد كه اينك سه تن از آنان زنده‌اند و به مقامات بالاى علمى و اجتماعى رسيده‌اند .\r\nمرحوم سيد احمد مهذب تاريخى در ادامه گفتار اول فارسنامه ناصرى نگاشت كه وقايع اتفاقيه سال 1304 قمرى ببعد را در رابطه با اوضاع فارس و ايران با مدارك و اسناد و عكسهاى لازم در آن به رشته تحرير كشيده بود و آن را در اختيار خواهرزاده خود مرحوم على اصغر حكمت قرار داده بود كه هنوز به چاپ نرسيده است بعلاوه او تأليفاتى ديگر نيز دارد به اسامى امروز مسلمين ، زن جديد ، زن و آزادى ، عالم نو اسلام .\r\nمرحوم سيد احمد مهذب در ذى الحجه سال 1376 هجرى برابر با تيرماه 1336 درگذشت .\r\nسومين پسر مرحوم حاج حسن فسائى ، مرحوم ابو القاسم منصورى است كه نام وى در فارسنامه ناصرى نيامده است زيرا او در سال 1305 متولد شد كه فارسنامه ناصرى به تحرير درآمده بود ، مرحوم ابو القاسم منصورى در سال 1342 خورشيدى درگذشت و در جوار تربت\r\n\r\n\r\n","description":"","footnote":"\r\n( 1 ) . همانجا .\r\n","page_name":" 18 ","page_number":34},
  {"content":"\r\n\r\nپدرش در بقعه شبستان مدرسه منصوريه شيراز مدفون گشت و فرزندش آقاى منصور منصورى است .\r\nچهارمين پسر مرحوم ميرزا حسن فسائى كه نام او نيز در فارسنامه ناصرى نيامده است ( زيرا در 1307 متولد شده بود ) ميرزا محمود نام داشت كه در عنفوان جوانى در محال فسا بيمار شد و مرد و بلاعقب بود « 1 » .\r\n\r\nبنى اعمام حاج ميرزا حسن :\r\nحاج ميرزا حسن در ضمن وقايع و معرفى رجال محلات مختلف شيراز و شهرهاى فارس ، گهگاه از عمو و عموزادگان خويش ياد مىكند كه ما ذيلا به معرفى اين دسته از بستگان او مىپردازيم :\r\nميرزا جانى فسائى : از رجال نامور دورهء زنديه و قاجاريه است كه عم حقيقى ميرزا حسن و خلف الصدق ميرزا مجد الدين محمد فسائى و نوادهء سيد على خان علامه بود . او از همراهان ميرزا محمد كلانتر فارس بود و در روزنامه ميرزا محمد كلانتر مكرر ذكر وى آمده است « 2 » ، ميرزا حسن در ضمن وقايع سال 1201 در گفتار اول فارسنامه مىنويسد كه جعفر خان زند در اين سال « ايالت اصفهان را به جناب ميرزا جانى مشهور به فسائى واگذار فرمود و ميرزاى معزى اليه ، عم حقيقى نگارنده فارسنامهء ناصرى است » « 3 » و در ضمن وقايع سال 1209 مىگويد كه ميرزا جانى كه راتق و فاتق بيشتر امور ديوانى فارس و از اجله اعيان فارس بود از جانب آقا محمد خان قاجار به سمت مشاورت نواب جهانبانى ، فتحعلى خان نايب السلطنه برقرار گرديد . « 4 » اما اين ميرزا جانى در ذيل تاريخ گيتىگشاى از محمد رضاى شيرازى چنين توصيف شده است : « ميرزا جانى فسائى كه از كبر سن ، الف قامتش دال گشته و در السنه و افواه مشهور به فسادى و كنكاش فساد و فتنه را مبادى بود نقش تزوير را بر لوح ضمير تقرير نمود . . . » « 5 » سرانجامى خوش نداشت و در ضمن وقايع سال 1213 فارسنامه مىخوانيم كه : « حسين قلى خان برادر فتحعلى شاه كه حاكم فارس بود ابتدا ميرزا جانى را در ارگ وكيلى ، در حبس و قيد انداخت و سپس آش زهرآلود به جبر و عنف به او خورانيد و او را به درجه شهادت رسانيد و چون جنازه‌اش را از ارگ وكيلى بيرون آوردند كه به آستانه مباركه حضرت شاهچراغ رسانند ، اهل و عيال او از خانه خود كه در ميانه راه بود ، براى تشييع جنازه درآمدند و بعد از ورود به آستانه مباركه ، رحل اقامت انداختند و نواب حسين قلى خان جماعتى را گماشت كه آب و نان را از آن دودمان پيغمبر آخر زمان قطع كنند و روز و شبى گذشت كه جناب سيادت انتساب شيخ محمد مفيد امام جمعه و جماعت فارس آمد و ذرارى رسول خدا ( ص ) را از آستانه مباركه ، به خانه خود برد و تكفل فرمود . . . » « 6 » . حسين قلى خان ، آقا معصوم خفرى را حاكم فسا كرد و دستور داد كه تمام املاك\r\n\r\n\r\n","description":"","footnote":"\r\n( 1 ) . همانجا .\r\n( 2 ) . روزنامه كلانتر ، به اهتمام عباس اقبال آشتيانى ، ص 62 ، 90 ، 103 و 117 .\r\n( 3 ) . فارسنامه ناصرى ، گفتار اول ، وقايع سال 1201 .\r\n( 4 ) . فارسنامه ناصرى ، گفتار اول ، وقايع سال 1209 .\r\n( 5 ) . محمد رضا شيرازى ، ذيل گيتىگشا ، ص 374 .\r\n( 6 ) . فارسنامه ، گفتار اول ، وقايع سال 1213 .\r\n","page_name":" 19 ","page_number":35},
  {"content":"\r\n\r\nميرزا جانى را خراب كند و او قنوات فسا را انباشت . « 1 » فرزندان ميرزا جانى نيز از نظر مؤلف فارسنامه فراموش نشده‌اند و ميرزا حسن اشاراتى به شرح زير به آنها دارد :\r\n1 - ميرزا ابراهيم : سيد المجتهدين حاجى ميرزا ابراهيم پسر ميرزا جانى بود كه فتحعلى شاه چون به شيراز مىآمد به خانهء او مىرفت . « 2 » او مدتى در تهران در گروگان بود « 3 » و كتاب بحر الحقايق و حاشيه بر شرح لمعه و معالم الاصول فقه را نگاشت و در ربيع الاول سال 1255 در شيراز وفات يافت . « 4 »\r\n2 - ميرزا اسماعيل : پسر ميرزا جانى فسائى بود كه مدتى از طرف پدر به عنوان گروگان به نزد آقا محمد خان قاجار در تهران گسيل شد و در اصفهان درگذشت . « 5 »\r\n3 - ميرزا هادى : پسر ديگر ميرزا جانى است كه از رجال مورد توجه فتحعلى شاه بود بطوريكه فتحعلى شاه او را « رفيق شاه » مىخواند و به قول فارسنامه ناصرى : « بر حسب فرمان شاهى ، ميرزا هادى احضار به دار الخلافه طهران گرديد و بعد از ورود جراحتهاى مصائب او به مراهم الطاف خاقان زمان ، التيام يافت و مناصب والدش ، از حكومت بلوكات فارس مانند حومه شيراز و كوه مره و سياخ و كوار و خواجه و فيروزآباد و صيمكان و خفر و جويم و بيدشهر و فسا و داراب و نيريز و اصطهبانات و وظائف و مواجب سلسله او را بيشتر از پيشتر برقرار فرمود و بلوك كمين ، كماكان در تيول او و برادرانش به جاى خود باقى ماند و به خلعتهاى فاخره ، سرافراز گرديد و چون در ايام جهانبانى بودن شهريار تاجدار ، در فارس ، بيشتر اوقات با ميرزا هادى مأنوس بود و او را به عبارت « رفيق » مىخواند در اين زمان ، باز ، در سلام عام او را « رفيق شاه » خطاب مىفرمود و بعد از چهار ماه توقف در دار الخلافه طهران ، عود به شيراز نمود . » « 6 »\r\n4 - ميرزا تقى : خلف الصدق ميرزا جانى بود كه مدتى حكومت بلوك فسا را بر عهده داشت « 7 » و به سال 1231 هجرى درگذشت .\r\nاز نوادگان ميرزا جانى نيز كه فرزند ميرزا هادى بودند ، در فارسنامه ناصرى به شرح زير سخن رفته است :\r\n1 - ميرزا محمد حسين : كه در روزگار فتحعلى شاه ، وكيل الرعاياى مملكت فارس بود و حدود چهل سال به لقب « وكيل » ملقب بود و در سال 1273 هجرى درگذشت . « 8 »\r\n2 - ميرزا محمد كه مدتى حاكم دارابجرد بود . « 9 »\r\n3 - ميرزا ابو الحسن خان : كه داماد نواب حسين على ميرزا فرمانفرما بود « 10 » و به علت صحت نسب سيادت و بزرگوارى ابا و اجداد ، از طرف فتحعلى شاه قاجار به خطاب « فرزند مقامى » مورد لطف قرار گرفت و در ارقام و فرمانها ، او را « فرزند مقامى ، نواب ميرزا ابو الحسن خان » مىنگاشتند . « 11 »\r\n\r\n\r\n","description":"","footnote":"\r\n( 1 ) . همانجا و ص 206 ، جلد دوم ، مجمع الفصحا .\r\n( 2 ) . فارسنامه ناصرى ، گفتار اول ، وقايع سال 1245 هجرى .\r\n( 3 ) و ( 4 ) . فارسنامه ناصرى ، گفتار اول ، وقايع سال 1207 و 1255 .\r\n( 5 ) . همانجا ، گفتار اول ، وقايع سال 1207 .\r\n( 6 ) . همانجا ، گفتار اول ، وقايع سال 1213 .\r\n( 7 ) . همانجا ، گفتار دوم ، بزرگان فسا .\r\n8 و 9 و 10 و 11 . گفتار اول ، فارسنامه ناصرى ، وقايع سال 1245 و گفتار دوم در ذكر بزرگان و اعيان فسا .\r\n","page_name":" 20 ","page_number":36},
  {"content":"\r\n\r\nميرزا حسن ، از اعمام و بنى اعمام ديگر خود نيز به شرح زير سخن رانده است :\r\n1 - ميرزا حسن طبيب : « . . . ملقب به رئيس الاطباء ، خلف الصدق مرحمت پناه حاجى ميرزا عبد اللّه فسائى ، خلف الصدق مرحمت پناه ، ميرزا جواد فسائى ، پسر عم حقيقى نگارنده اين فارسنامهء ناصرى ، در سال 1260 متولد شده در قريه زاهدان فسا كه ملك اربابى پدر و جد اوست ، نشو و نما نمود و بعد از وفات والدش به شيراز آمده ، تحصيل مقدمات علميه نموده ، در خدمت جناب مستطاب احمد طبيب ، كسب مراتب علم طب نمود و گوى سبقت از همگنان ربود و در مقام عمليات اين علم آمده ، شهرتى بىاندازه يافته ، از اطباى مشهور شيراز ، گشته است . « 1 »\r\n2 - ميرزا كاظم : برادر ميرزا جانى كه پس از مرگ برادرش ، حكومت بلوك فسا و پس از آن حكومت بلوك داراب را بر عهده داشت . « 2 »\r\n3 - ميرزا عبد اللّه سرهنگ : سرهنگ فوج شيراز ، برادر ميرزا محمد حسين وكيل كه مدتى حاكم فسا بود . « 3 »\r\n4 - ميرزا على اكبر خان وكيل الملك : فرزند ميرزا محمد ، حاكم فسا . « 4 »\r\n5 - ميرزا سيد حسن : از بنى اعمام مؤلف فارسنامه ناصرى كه در سال 1298 هجرى قناتى در شمال فسا احداث كرد .\r\n\r\nبزرگان خاندان سادات دشتكى :\r\nاگرچه در سلسله نسب ميرزا حسن حسينى فسائى ، بزرگان ارجمند و افاضل والامقام كم نيست اما چند تن از اين بزرگان بيشتر از ديگران مورد توجه مؤلف فارسنامه قرار گرفته‌اند و در ذكر بزرگان و اعيان محله بازار مرغ و سردزك شيراز از آنها به تفصيل سخن رانده است . اين افراد عبارتند از :\r\n1 - امير غياث الدين منصور : از شخصيتهاى محبوب ميرزا حسن است كه سوانح عمر وى را به مناسبتهاى گوناگون در جابجاى فارسنامه ناصرى به تفصيل يا اختصار باز نموده است .\r\nامير غياث الدين منصور بن صدر الدين محمد بن ابراهيم بن محمد بن اسحق بن على بن عربشاه حسنى حسينى دشتكى فارسى ، دانشمند و فيلسوف ايرانى است كه جامع معقول و منقول و داناى فروع و اصول بود و در كلام و فقه دست داشت ، در سال 866 هجرى در شيراز متولد شد و در 14 سالگى داعيه جدل و مناظره با علامه دوانى در مطالب علمى داشت و در 20 سالگى از تحصيل علوم فراغت يافت و در سال 936 هجرى ، در عهد سلطنت شاه طهماسب صفوى به صدارت نائل آمد و « صدر صدور ممالك » لقب يافت و عاقبت در نتيجه بعض مباحثات علمى ( كه تفصيل آن در ضمن حوادث سال 938 در گفتار اول فارسنامه ناصرى آمده است . ) در محضر سلطان با شيخ على محقق كركى ، از صدارت استعفا داد و به شيراز رفت و در آنجا اقامت گزيد و مدرسه منصوريه را تأسيس كرد . « 5 » او را از نظر جامعيت در علوم ، ثالث معلمين\r\n\r\n\r\n","description":"","footnote":"\r\n( 1 ) . همانجا ، گفتار دوم ، اعيان محله لب آب شيراز و آثار العجم ، ص 532 .\r\n( 2 ) . همانجا ، گفتار دوم ، بزرگان فسا .\r\n( 3 ) و ( 4 ) . همانجا ، گفتار دوم ، بزرگان فسا .\r\n( 5 ) . ريحانة الادب ، جلد 3 ، ص 166 و 167 ، تذكره نصرآبادى ، ص 99 ، روضة الصفا ، جلد 8 ، ص 53 و 54 ، احسن -\r\n","page_name":" 21 ","page_number":37},
  {"content":"\r\n\r\nمىگفتند و آثار او به شرح زير است :\r\n1 - اثبات الواجب تعالى\r\n2 - اخلاق منصورى\r\n3 - الاساس در هندسه\r\n4 - الاشارات و التلويحات در حكمت الهى و طبيعى\r\n5 - اشراق هياكل النور عن ظلمات شواكل الغرور ، شرح هياكل النور سهروردى\r\n6 - التجريد در حكمت\r\n7 - تحفه شاهى\r\n8 - التصوف و الاخلاق\r\n9 - تعديل الميزان در منطق\r\n10 - تفسير سوره « هل اتى »\r\n11 - « جام جهان‌نما » به پارسى در حكمت\r\n12 - الجهات\r\n13 - حجة الكلام لا يضاح محجة الاسلام ، در رد حجة الاسلام غزالى\r\n14 - خلاصة التخليص در معانى و بيان\r\n15 - رياض الرضوان\r\n16 - شافيه در تلخيص معالم الشفاء\r\n17 - شرح الطوالع الانوار فى كلام قاضى بيضاوى\r\n18 - قانون السلطنه\r\n19 - اللوامع و المعارج در هيئت\r\n20 - المحاكمات بين حواشى دوانى و حواشى مير صدر الدين ( پدر غياث الدين ) بر شرح مختصر الاصول عضدى\r\n21 - المحاكمات بين حواشى دوانى و حواشى مير صدر الدين بر شرح تجريد\r\n22 - المحاكمات بين حواشى دوانى و حواشى مير صدر الدين بر شرح مطالع\r\n23 - معالم الشفاء ، در طب\r\n24 - معرفة القبله\r\n25 - معيار الافكار ، مختصر تعديل الميزان\r\n26 - مقالات العارفين . . .\r\n( ميرزا حسن به برخى ديگر از آثار او نيز در ضمن وقايع سال 949 هجرى در گفتار اول فارسنامه اشاراتى دارد ) امير غياث الدين منصور در سال 927 براى اتمام رصدخانه مراغه بدانجا رفت و در سال 948 يا 949 هجرى در شيراز درگذشت « 1 » و در جوار مزار پدر خود در\r\n\r\n\r\n","description":"","footnote":"\r\nالتواريخ روملو ، ص 490 ، و وقايع سال 936 ، 938 ، 949 جلد اول فارسنامه و بزرگان محله سردزك شيراز در گفتار دوم فارسنامه ناصرى .\r\n( 1 ) . فارسنامه ناصرى ، گفتار اول ، وقايع سال 949 و گفتار دوم ، در ذكر اعيان محله سردزك كه وفات او را 948 نوشته است .\r\n","page_name":" 22 ","page_number":38},
  {"content":"\r\n\r\nصفه شمالى مسجد شبستانه مدرسه منصوريه مدفون گشت .\r\n2 - امير صدر الدين محمد دشتكى : پدر امير غياث الدين منصور است كه علامه زمان و استاد ارباب الحكم بود و به قول مجالس المؤمنين كنيت وى « ابو المعالى » و لقب او « صدر العلما و صدر الحقيقة » بود . او اول كسى است كه از مطالعه كتب احاديث مشحونه از موضوعه و ضعيفه اجتناب كرد و متوجه علوم كلاميه و حكميه گشته به مرتبه اعاظم حكما و متكلمين رسيد وى در سال 828 ولادت يافت و در رمضان سال 903 هجرى بدست تركمانان بايندرى شهيد شد و در صفه شمالى مدرسه منصوريه شيراز مدفون گشت از مآثر او ، عمارت منصوريه شيراز است كه در سال 893 به انجام رسانيده است و چندين ملك بر آن وقف كرده است . « 1 »\r\n3 - امير غياث الدين منصور ثانى : نواده غياث الدين منصور بن صدر الدين ، شاعر و اديب قرن دهم هجرى كه از سوى مادر خواهرزاده علامه ميرزا محمد زمان مشهدى بود . « 2 »\r\n4 - ميرزا نظام الدين احمد علامه : از افاضل علما و بزرگان عجم است كه به لقب سلطان - الحكما و سيد العلما ملقب بود و چندين كتاب تأليف كرد كه از آن جمله است : اثبات واجب الوجود كه آن را سه نسخه كرده است : « كبير » و « وسيط » و « صغير » و در سال 1015 وفات يافت .\r\n5 - ميرزا محمد معصوم دشتكى شيرازى : فرزند نظام الدين احمد علامه از اعاظم فضلا و علما بود كه در مكه معظمه مىزيست و چندين سال در مسجد الحرام كتابهاى فقه پنج مذهب مسلمانى را علاوه بر كتب تفسير و كلام درس مىگفت و طلاب علوم را از علم خود بهره‌مند مىساخت و در ميانه اهل سنت و جماعت حجاز و اهل مذهب جعفرى صلاح و وفاق انداخت و طريقه خصومت و مشاجرت را برداشت و در سال 1032 درگذشت .\r\n6 - ميرزا نظام الدين احمد مكى شيرازى « 3 » : فرزند ميرزا محمد معصوم بود كه در سال 1027 در طائف متولد شد و در مكه نشو و نما كرد و در سال 1055 بنا به دعوت سلطان عبد اللّه قطب شاه فرمانرواى دكن به حيدرآباد رفت و چون آن پادشاه را پسرى نبود ، دختر خويش را به وى داد و او را رتبه فرزندى خويش بخشيد و احكام مملكتى را در كف كفايت او نهاد ، ميرزا نظام الدين خط نسخ را بسيار نيك مىنوشت و به شاعرى آراسته بود و ديوانى عربى داشت و در سال 1085 در حيدرآباد دكن درگذشت .\r\n7 - ميرزا سيد على خان حسينى حسنى مدنى مكى : فرزند ميرزا نظام الدين است كه از اكابر علماى عصر خويش بود . در سال 1052 در مدينه طيبه متولد شد و مدت 14 سال در مكه معظمه نشو و نما كرد و آنچه را لايق بود تحصيل كرد و در سال 1066 به حيدرآباد دكن رفت و در خدمت پدر و جماعتى از علما و مجتهدين و محدثين و حكما و رياضىدانان و شعرا و لغويان از هر دانشى توشه‌اى فراهم آورد و به اندك زمانى سرآمد فضلاى عصر خود شد و پس از حدود 48 سال توقف در هند در سال 1113 به مكه بازگشت و در سال 1116 بر حسب خواهش شاه سلطان حسين صفوى به اصفهان و سپس به مشهد رفت و به اصفهان بازگشت و پس از مدتى به شيراز آمد و در محله بازار مرغ ، خانه‌اى خريد و در آن سكونت كرد كه در ذى الحجه\r\n\r\n\r\n","description":"","footnote":"\r\n( 1 ) . گفتار دوم ، فارسنامه ناصرى ، اعيان محله سردزك .\r\n( 2 ) . معين ، فرهنگ ، جلد ششم .\r\n( 3 ) . فارسنامه ، حوادث سال 1085 در گفتار اول .\r\n","page_name":" 23 ","page_number":39},
  {"content":"\r\n\r\nسال 1118 درگذشت و در بقعه حضرت شاه‌چراغ مدفون گشت . از آثار اوست :\r\n1 - شرح صحيفه سجاديه مشهور به رياض السالكين\r\n2 - طراز اللغه\r\n3 - شرح صمديه در علم نحو\r\n4 و 5 و 6 - صغير و وسيط و كبير\r\n7 - شرح ارشاد\r\n8 - درجات رفيعه در طبقات شيعه\r\n9 - انوار الربيع\r\n10 - سلافة العصر در محاسن اهل عصر\r\n11 - زهره در علم نحو\r\n12 - تذكره و ديوان شعر عربى\r\n13 - كافيه ( منظوم )\r\n14 - احوال صحابه و تابعين\r\n15 - كتاب بر اغاليط صاحب قاموس\r\n16 - حكم الطيب مشتمل بر ادعيه وارده از حضرت ختمى مرتبت\r\n17 - سلوة الغريب\r\n18 - رسائل متفرقه\r\n19 - غنية الاغانى « 1 »\r\n\r\nاملاك ميرزا حسن :\r\nميرزا حسن علاوه بر توليت املاك وقفى موقوفه مدرسه منصوريه شيراز كه شرح آن جداگانه خواهد آمد ، به ارث يا به كسب ، املاكى داشت كه خود در فارسنامه به آنها اشاره كرده است و ما ذيلا به آنچه در فارسنامه يافته‌ايم اشاره مىكنيم :\r\n1 - علىآباد ده‌شيب ، سه فرسخ ميانه جنوب و مشرق شهر فسا ، در سال 1296 احداث گرديد و ميرزا حسن آن را به ميرزا سيد على و ميرزا جواد پسران خويش هبه كرد . « 2 »\r\n2 - ده‌مدخون ، از دهات بلوك صيمكان ، كه ملك زرخريد او بود . « 3 »\r\n3 - « يازده جفت گاو از 80 جفت گاو از آب چشمه نهر حسن جليان » كه باز به سيد على و ميرزا جواد فرزندان خود بخشيد . « 4 »\r\n4 - معتمد الدوله ، فرهاد ميرزا ، پس از آنكه قناتى احداث كرد و آن را به 14 بخش نمود ، 10 بخش از آن را مجانا در ميان ده تن از بزرگان فارس منجمله ميرزا حسن تقسيم كرد . « 5 » و\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، در ذكر اعيان محله سردزك شيراز .\r\n( 2 ) . فارسنامه ناصرى ، گفتار دوم ، در ذكر بلوك فسا .\r\n( 3 ) . فارسنامه ناصرى ، گفتار دوم ، در ذكر بلوك صيمكان .\r\n( 4 ) . فارسنامه ناصرى ، گفتار دوم ، چشمه‌هاى مملكت فارس .\r\n( 5 ) . فارسنامه ناصرى ، گفتار اول ، وقايع سال 1295 .\r\n","page_name":" 24 ","page_number":40},
  {"content":"\r\n\r\n4 قسمت را وقف نمود .\r\n5 - معزآباد : دهى كه فرسخى جنوبى شيراز است و ملك زرخريد ميرزا حسن بود و به فرزندان خود ميرزا احمد و سيد محمد بخشيد .\r\n6 - ميرزا حسن ابتدا دو طرف خانه در محله ميدان شاه شيراز داشت اما آن را فروخت و در عوض دو طرف خانه در محله دشتك كه در زمان خود وى جزء محله سردزك شد به مبلغ 1700 تومان به نام فرزندان خود حاجى ميرزا سيد على و ميرزا جواد خريد و به آنها بخشيد .\r\n\r\nمبارزه حاج ميرزا حسن براى استرداد املاك وقفى مدرسه منصوريه :\r\nداستان مبارزه حاج ميرزا حسن فسائى براى استرداد موقوفات مدرسه منصوريه شيراز كه به تصرف غاصبان درآمده بود ، به تفصيل و در موارد متعدد ، در فارسنامه ناصرى مندرج است و اصولا همين مبارزه او براى بازگرداندن موقوفات مدرسه منصوريه يكى از انگيزه‌هاى حاج ميرزا حسن فسائى در نگارش فارسنامه ناصرى است . حاج ميرزا حسن فسائى پس از مرگ آقا ميرزا على ، متولى موقوفه منصوريه در سال 1289 به استحقاق متولى اين موقوفه شد و خود در شروع گفتار اول فارسنامه ناصرى در اين‌باره اشاره مىكند كه پس از آنكه با سفرهاى فراوان به نقاط مختلف فارس ، نقشه فارس را كشيد و در سال 1289 به سلطان مسعود ميرزا قاجار ، ارائه كرد ، مورد تشويق قرار گرفت و از وى خواسته شد كه آن نقشه پراكنده را جمع كند و حاج ميرزا حسن چنين كرد و مورد تحسين و تمجيد واقع گرديد ، در سال 1293 به فرمان معتمد الدوله ، فرهاد ميرزا ، بر درازا و پهناى آن نقشه افزود و به ناصر الدين شاه قاجار تقديم كرد و در كنارهء ديگر آن نقشه ، عريضه‌اى نوشت مبنى بر آنكه قريه سهل‌آباد ، مشهور به وقفى ، واقع در بلوك رامجرد فارس ، از موقوفات اجدادى او را حاجى ميرزا هادى معدل الملك و حاجى شيخ حسين ناظم الشريعه عرب ، به عنوان مجهول المالكى به شهادت خود و ناظم الشريعه ، از مجتهدى به يك واسطه خريده ، تصرف كرده‌اند . . . اين عريضه و نقشه فارس ، مورد توجه ناصر الدين شاه قرار گرفت و فرمانى دائر بر استرداد سهل‌آباد وقفى صادر گرديد و ناظم الشريعه در سال 1295 سهل‌آباد را به تصرف ميرزا حسن فسائى داد اما مدتى نگذشت كه ناظم الشريعه حيلتى برانگيخت و نصف سهل‌آباد را به وجه اشتلم ، از تصرف ميرزا حسن ، بازگرفت و تا سال 1304 اين موقوفه همچنان در تصرف وارث او بود .\r\nدر سال 1296 ناصر الدين شاه از معتمد الدوله خواست تا حاج ميرزا حسن ، بلوكات و دهات و كوهها و چشمه‌ها و رودخانه‌هاى فارس را به وضعى كه در نقشه فارس نگاشته است ، در كتابى فراهم آورد و ميرزا حسن ، فارسنامه ناصرى را متعاقب اين درخواست ، تدوين كرد .\r\nاز موقوفات ديگر مدرسه منصوريه ، مزرعه سختان يا سختويه « 1 » است كه به وسيله متولى قبلى يعنى مرحوم آقا ميرزا على به حاجى ميرزا ابو الحسن خان مشير الملك ، وزير سى ساله فارس داده شده بود حاج ميرزا حسن ، مدتها به احترام مشير الملك ، نتوانست سخنى از سختان بگويد تا آنكه مشير الملك درگذشت و حاج ميرزا حسن ، اين مزرعه را متصرف گرديد . مزرعه سختان يا سختويه\r\n\r\n\r\n","description":"","footnote":"\r\n( 1 ) . امروزه بخشى از اراضى اين موقوفه در كوى زهرا ( فرح سابق ) در كنار بلوار فرودگاه شيراز ، آبادان شده و ساختمانهائى در آن احداث گرديده است و عرصه آن هنوز از موقوفات مدرسه منصوريه شيراز است .\r\n","page_name":" 25 ","page_number":41},
  {"content":"\r\n\r\nدر بيرون ، درب فساى شيراز واقع است كه 13 قطعه بوده و بسط كل آن 197 و 9 قفيز از جمله 239 پيمان و 2 قفيز و 4 دانگ قفيز است . « 1 »\r\nميرزا حسن سرپرستى املاك وقفى ديگر موقوفه منصوريه را كه بوسيله امير صدر الدين محمد دشتكى شيرازى وقف شده بود منجمله قريه قصر كرم ( كوشك قاضى ) فسا را بر عهده گرفت و نظم و نسقى شايسته به موقوفات مذكور داد . « 2 »\r\nميرزا حسن علاوه بر حاجى شيخ حسين ناظم الشريعه و مشير الملك با ملا محمد نيريزى و ميرزا على ( ر ك اعيان محله بازار مرغ در گفتار دوم همين كتاب ) نيز بر سر موقوفات مدرسه منصوريه اقامه دعوى مىكند و بالاخره كار به صدور حكم ديوانخانه عدليه منتهى مىشود ( در ماه صفر 1314 ) كه متن آن حكم در پايان گفتار دوم فارسنامه ناصرى مندرج است و به موجب آن :\r\nاولا تمام قريه سهل‌آباد را مجرد به عنوان وقفيت و توليت به تصرف ميرزا حسن درمىآيد ،\r\nثانيا وجه اجاره نصف سهل‌آباد از سنه سيچقان‌ئيل 1293 الى سنه ئيلان‌ئيل 1311 از تركه مرحوم معدل دوم دريافت و به ميرزا حسن ، پرداخت مىشود . همچنين بر حسب فرمانها و احكام ديوان عدليه ، قراء سهل‌آباد و قصر كرم و سختويه رسما از موقوفات مدرسه منصوريه شيراز محسوب مىگردد و توليت آن بر عهده حاج ميرزا حسن فسائى قرار مىگيرد . در كتاب وقايع اتفاقيه گزارش جالبى مندرج است از اعتراض طلاب مدرسه منصوريه شيراز به ميرزا حسن در مورد مشاهره طلاب « 3 » . مظلوميت ميرزا حسن و مبارزات پيروزمندانه وى در استرداد املاك وقفى سبب مىشود كه فارسنامه ناصرى جهتى ضد ستم داشته باشد و پيوسته از ضعفا و مظلومان و محرومان حمايت كند و همه‌جا با باجگيريها ، مالياتهاى ناحق ، بيعدالتى و سهل‌انگاريهاى اجتماعى شديدا مخالفت ورزد . ( ر ك انديشه‌هاى اجتماعى ميرزا حسن در همين مقدمه )\r\n\r\nسفرهاى حاج ميرزا حسن فسائى :\r\nحاج ميرزا حسن فسائى ، يكى از پرسفرترين نويسندگان ايران است . او صرفنظر از مسافرتهائى كه براى كسب علم ، زيارت ، مداوا و تفرج انجام داده است به سفرهاى خستگىآور و طولانى به اقصا نقاط فارس پرداخته و حاصل اين مسافرتها را در نقشه فارس و فارسنامه ناصرى منعكس ساخته است . اهم سفرهاى او كه در فارسنامه ناصرى بدانها اشاره رفته است به شرح زير مىباشد :\r\nدر سال 1275 ، به همراه عبد الباقى ميرزا والى لارستان به بندر نابند رفت و در آنجا ناظر فروش صدف به انگليسيان و حمل صدف به اروپا بود .\r\nدر سال 1277 ، در بوشهر بود و از وصفى كه درباره مهمان‌نوازى حاجى عبد النبى تاجر بوشهرى ( متوفى به سال 1299 ) دارد معلوم مىشود كه مهمان وى بوده است .\r\nمدتى در اصفهان بود و معلومات خود را كاملتر مىكرد .\r\n\r\n\r\n","description":"","footnote":"\r\n( 1 ) . ص 244 ، ثبت وقفنامه‌هاى فارس .\r\n( 2 ) . فارسنامه ناصرى ، گفتار اول ، محله سردزك و بلوك فسا ، از گفتار دوم همين كتاب .\r\n( 3 ) . وقايع اتفاقيه ، به اهتمام سعيدى سيرجانى ، ص 532 .\r\n","page_name":" 26 ","page_number":42},
  {"content":"\r\n\r\nدر سال 1279 ، به تهران رفت و سالى توقف كرد .\r\nدر سال 1280 ، به زيارت آستانه رضوى شتافت و از طريق يزد به شيراز بازگشت .\r\nدر سال 1282 ، در زمان ايالت سلطان اويس ميرزا به بهبهان رفت و كتاب مدارك فقه را در آنجا خواند .\r\nدر سال 1283 ، در بهبهان بود و از ملا على اصغر خوشنويس خواهش كرد تا كلام اللّه مجيد را برايش تحرير كند . و در همين سال در بهبهان كتاب مسالك و مدارك فقه را مطالعه مىكرد .\r\nدر سال 1284 ، به همراه احتشام الدوله سفرى به قلعه گل و گلاب كوه‌گيلويه كرد .\r\nدر سال 1285 ، به همراه احتشام الدوله به قلعه گل بلادزيدون رفت .\r\nدر سال 1286 ، از طريق بهبهان و شوشتر و كرمانشاه به عتبات عاليات رفت و از طريق كرمانشاه و اصفهان به شيراز بازآمد .\r\nدر سال 1287 و 1288 ، از طريق كازرون به بوشهر رفت و در كشتى آتشى سوار شد و به مسقط رفت و از آنجا به عدن شتافت و در روز سوم ذى الحجه همان سال به جده رسيد و شش ساعت از شب هشتم گذشته وارد مكه گرديد و بعد از انجام فرائض حج در 28 همين ماه به مدينه رفت و سپس از جده بوسيله كشتى آتشى به بندر حديده و مسقط سفر كرد و در روز هفتم ربيع الاول به بوشهر رسيد و در روز 25 همين ماه به شيراز درآمد .\r\nدر سال 1292 ، به همراه احتشام الدوله به بندر ديلم رفت و در آنجا به تجربه و قياس مطالب جغرافيائى پرداخت .\r\nدر جوزاى 1293 ، به مصاحبت احتشام الدوله ، سلطان اويس ميرزا قاجار ، به رامهرمز سفر كرد و دوازده روز در كنار قريه « ده اوريا » توقف نمود و مكرر به زيارت قبر « اوريا » شتافت .\r\nدر همين سال به همراه احتشام الدوله به سمت صحراى « مال‌مير » بختيارى كه آن را « ايذج » هم نوشته‌اند رفت و از دامنه كوه سروك از محاذات قريه امام‌زاده بابا احمد تا هفت هشت فرسخ ، از ميانه دو ديوار سنگى كه در دو جانب راه بود ، گذشت .\r\nميرزا حسن در تنگ سروك بهبهان ، نقوش و خطوط كيانى را ديد و سواد آن خطها و صورتها را كه احتشام الدوله در معيت او ثبت كرده بود ، در فارسنامه نگاشت .\r\nدر همين سال ، از چشمه معدن قير رامهرمز ديدن كرد .\r\nدر سال 1294 ، در تمام مدتى كه احتشام الدوله سرگرم آرام كردن مناطق دشتى و دشتستان بود ، ميرزا حسن در خدمت او بود و باتفاق وى به شيراز برگشت .\r\nدر سال 1295 ، به گناوه رفت و با قونسول ولنديزهولند در آنجا ملاقات كرد . در اين سفر نيز همانند بسيارى از سفرهاى قبلى در التزام احتشام الدوله سلطان اويس ميرزا قاجار بود .\r\nدر همين سال با معتمد الدوله سلطان اويس ميرزا به شهر ماه‌رويان ( : ماه‌روبان ) رفت و از آثار آنجا ديدن كرد .\r\nدر سال 1297 ، به همراه احتشام الدوله به بندر بوشهر و بهبهان رفت و از ليراوى و گناوه گذشت و با كشتى بخار به جزيره خارك رفت و اندازه دقيق جزيره مذكور را تعيين كرد .\r\nبعلاوه ميرزا حسن بدون ذكر تاريخ از سفرهاى ديگرى نيز ياد مىكند مانند سفر به ممسنى و\r\n\r\n","description":"","footnote":"","page_name":" 27 ","page_number":43},
  {"content":"\r\n\r\n« سراب بهرام » كه مىنويسد : « اگرچه نگارنده اين فارسنامه ناصرى نقش بهرام را ديده‌ام ، ولى باز شرح آن را از جام‌جم نقل نمودم . » همچنين از سفر خود به صحراى چخونه در دامنه كوه نور كوه‌گيلويه و ديدن مار عجيبى در آن‌جا ياد مىكند .\r\nدر ماه محرم سال 1310 ، ( لوىئيل ) به مصاحبت سلطان اويس ميرزا به لار رفت و افسانه مربوط به شهر لار رى و لار فارس را در آنجا به نظم كشيد .\r\nدر كتاب خاطرات سديد السلطنه در ذكر خاطرات روز دوشنبه دوم شوال 1314 هجرى آمده است كه : « امروز جناب ميرزا حسن فسائى ديدن آمده . . . در سال 1309 به طهران مسافرت كرده و حال باز در خيال رجعت به فارس افتاده » هم در آنجا در ذكر خاطرات روز جمعه 15 شوال مىخوانيم كه : « منزل جناب نظام السلطنه رفتم ، ناهار منزل جناب ميرزا حسن فسائى بودم » . « 1 »\r\nميرزا حسن به دليل علاقه ملكى و اصالت فسائيش ، اغلب اوقات آزاد خود را در اين شهر به‌سر مىبرد و در اشارات متعدد او حتى استنباط مىشود كه مدتها در فسا مىزيسته است و گفتار دوم فارسنامه را « به تاريخ پنجشنبه دهم ماه شعبان معظم سنه هزار و سيصد و چهار سال تنگوزئيل خيريت دليل در قريه قصر كرم ( : كوشك قاضى ) بلوك فسا . . . به دست مؤلف ذليل آرزومند رحمت از فضل رب جليل . . . » تأليف كرده و به پايان رسانيده است . « 2 »\r\n\r\nدوستان و معاشران ميرزا حسن :\r\nميرزا حسن از دوستان و معاشران خود نيز گهگاه در فارسنامه سخن مىگويد ، آنچه از نوشته‌هاى وى قابل درك است آن است كه او مردى مردمدار و دوست‌نواز ، خوش‌صحبت و صميمى بوده است و همگان دوستى او را غنيمت مىشمرده‌اند . او با حكام فارس مخصوصا معتمد الدوله فرهاد ميرزا و فرزندش احتشام الدوله سلطان اويس روابط صميمانه‌اى داشته است و از فرهاد ميرزا در جابجاى فارسنامه به نيكى ياد مىكند و با سلطان اويس نيز به حدى نزديك بود كه در سفر و حضر با وى بود و بنابر آنچه در وقايع اتفاقيه در ذكر شب يكشنبه دويم شهر جمادى الثانى آمده است : « يك نفر غلام سياه مست در كوچه با كارد برهنه ايستاده بود ، حاجى ميرزا حسن حكيم‌باشى سر كار و الا احتشام الدوله مىخواسته عبور كند ، با كارد فانوس مشار اليه را پاره مىكند ، مىخواسته زخمى به او بزند ، فرار مىكند . . . » « 3 » طبيب مخصوص احتشام الدوله و از رجال سرشناس عهد خود بود .\r\nاز معاشران ديگر ميرزا حسن ، حاج سيد عباس مجتهد كازرونى طباطبائى است كه درباره او مىنويسد : « سالها با اين مؤلف فارسنامه محب رفيق و همدرس شفيق بود و در خدمت غفران‌مآب ميرزا ابو الحسن خان مجتهد مشهور به فسائى كتاب مطول را با هم آموختيم . . . » « 4 »\r\nاز دوستان سى ساله ميرزا حسن ، شيخ يحيى امام جمعه و جماعت شيراز بود كه درباره او\r\n\r\n\r\n","description":"","footnote":"\r\n( 1 ) . اين نكته اخير را ، دانشمند گرامى ، آقاى جمشيد صداقت كيش در اختيار اينجانب نهادند . ر ك : سفرنامه سديد - السلطنه مينابى بندر عباسى : ( التدقيق فى سير الطريق ) ، به تصحيح و تحشيه احمد اقتدارى ، تهران ، انتشارات بهنشر ، 1362 ، ص 169 و 173 .\r\n( 2 ) . فارسنامه ناصرى ، پايان گفتار دوم .\r\n( 3 ) . وقايع اتفاقيه ، به اهتمام سعيدى سيرجانى ، انتشارات نوين ، تهران ، 1362 ، ص 329 .\r\n( 4 ) . فارسنامه ناصرى ، گفتار دوم ، بلوك كازرون ، سادات طباطبائى .\r\n","page_name":" 28 ","page_number":44},
  {"content":"\r\n\r\nمىنويسد : « . . . روزهاى دوشنبه هر هفته از ماه و سال در باغهاى موروثى و مكتسبى خود رفته ، با دوستان شفيق و رفيقان صديق بعد از تفاكه و تفكه ، به مكالمات علميه و مطايبات ادبيه ، رفع انقباض از خاطر خود و حضار فرمايد و نزديك به سى سال است كه با نگارنده اين فارسنامه ناصرى به طريق مواسات و شفقت ، رفاقت و صداقت و مسامرت شبانه و مصاحبت روزانه ، سلوك فرموده است . . . » « 1 »\r\nاز معاشران ديگر ميرزا حسن ، مرحوم حاجى ميرزا عبد الرحيم عشرت تخلص بود كه از علما و شاعران نامدار فسائى است و سالها به رياضات شرعيه مرتاض بود و حالات غريبه را از خود بديد « وقتى با نگارنده اين فارسنامه صحبتى از رياضت و صفاى نفس در ميان بود ، بفرمود زمانى چهل روزه پرهيزى داشتم . . . » « 2 »\r\nشوريده شيرازى : شاعر نابيناى فارسى نيز از ارادتمندان ميرزا حسن بود و در قطعه‌اى كه در پاسخ ذكر خير ميرزا حسن از او در مجلس معتمد الدوله به سال 1306 هجرى سروده است ميرزا حسن را چنين ستوده است : « 3 »\r\n حسن خصال ، حسن نام اى حكيم عليم * كه عقل معترف آيد برت به نادانى\r\nمجردى تو ، عيان در شمايل بشرى * فرشته‌اى تو ، نهان در لباس انسانى\r\nبه پاك آينه ماند وجود انور تو * كه ظاهر است ز شخصت صفاى پنهانى\r\nبه بزم معتمد الدوله‌ام ستودى تو * رسيد پايگه بنده‌ات به سلطانى\r\nزهى ستوده حكيمى كه بو على سينا * به دانشى كه توئى ، نيست مر ترا ثانى\r\nجهان به پاكى شخص تو دارد ايدون فخر * چنان كه جسم به پاكى نفس روحانى\r\nمنم كه كشت اميد من از تو سرسبز است * بدان مثابه كه بستان ز ابر نيسانى\r\nاگرچه پيشه شوريده خودستائى نيست * ولى رواست كنون ويژه در سخن‌رانى\r\nمنم كه فارس بنازد به نام من امروز * چنان كه شروان نازد به نام خاقانى\r\nبه دانش اين تن عريان من گواه من است * كه تيغ را نشناسند جز به عريانى\r\nمرا به سايه تيمار لطف خويش بدار * و گرنه ملك دلم رو نهد به ويرانى \r\nميرزا حسن نيز به شوريده علاقه فراوان داشت و در ذكر بزرگان محله سنگ‌سياه دربارهء او مىنويسد : « طينتش از صدق و صفا سرشته و در مزرع خاطرش جز تخم وفا نكشته ، با كمى عمر به بسيارى هوش معروف و با نداشتن بصر به نور بصيرت موصوف ، اگر چشمش از جهانيان بسته است فكرتش از نه سپهر جسته ، تا پاى در دايره شاعرى گذاشته ، روح حكيم رودكى و شيخ ابو العلاى معرى را شاد داشته ، در انشاء قطعات و قصائد ، طرحى خوش انداخته است . . . » « 4 »\r\n\r\nشاعرى حاج ميرزا حسن :\r\nحاج ميرزا حسن فسائى ، در خاندانى اهل ذوق متولد شد ، جد دومش سيد على خان\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، اعيان محله سرباغ شيراز .\r\n( 2 ) . فارسنامه ناصرى ، گفتار دوم ، بلوك فسا .\r\n( 3 ) . فارسنامه ناصرى ، گفتار دوم ، شعراى شيراز .\r\n( 4 ) . فارسنامه ناصرى ، گفتار دوم ، اعيان محله سنگ‌سياه .\r\n","page_name":" 29 ","page_number":45},
  {"content":"\r\n\r\nمنظومه‌اى داشت به نام غنية الاغانى و پدر سيد على خان نيز كه ميرزا نظام الدين احمد مكى شيرازى باشد به حليه شاعرى متحلى بود و ديوانى به عربى داشت و امير شرف الدين ابراهيم بن - صدر الدين نيز كه از اجداد اوست ذوق شاعرانه داشت و حاج ميرزا حسن در فارسنامه ناصرى اشعارى را از آنها نقل كرده است خود ميرزا حسن نيز ذوق شاعرانه داشت و علاوه بر آنكه كتابى در اندرز و نصايح به نام تحفه احتشامى به نظم درآورد « 1 » ، در چند جاى فارسنامه ناصرى نيز اشعار خود را مندرج ساخته است ، اين اشعار مثنوى است و اگرچه از آثار طراز اول محسوب نمىشود اما لطافتى و احساسى دارد و با توجه به همين ذوق شاعرانه اوست كه مىتوان حدس زد كه بسيارى از اشعار مندرج در فارسنامه ناصرى كه سراينده آنها معلوم نيست و بسيار بجا و به مورد در متن كلام جا گرفته است ، سرودهء خود ميرزا حسن باشد . از جمله اشعار ميرزا حسن ، قطعه‌اى است در قالب مثنوى در وصف شيراز :\r\n فارس را ، شيراز چون شيرازه است * وصف او بىحد و بىاندازه است\r\nوصف او را من نتانم آورم * هرچه آرم ، باز ، گويم : قاصرم\r\nدر تموزش ، دمبدم باد شمال * مىوزد ، گرما شود ز او پايمال\r\nدر زمستانش سراسر چون بهار * يخ نبندد جز سه روزى يا چهار\r\nبرف اگر بارد ، نماند هيچگاه * فر خورشيدى كند آن را تباه\r\nچون در او سرما و گرما پا نهشت * گشت مرداد و ديش ، اردىبهشت\r\nدرد و رنج مبرمى در او مبين * پس بگو او را « بهشت دويمين »\r\nسرخ‌رو يا زردرو از درد و رنج * گر كسى باشد ، بود نار و ترنج\r\nباشد ار كس داغ بر دل ، لاله است * ور كسى لب را گزد ، تبخاله است\r\nنيست كس گريان ، مگر ابر بهار * ور كسى افغان كند باشد هزار\r\nگر بجوشد كس ، بود خم شراب * ور خروشد كس بود چنگ و رباب \r\nحاج ميرزا حسن فسائى در گفتار دوم فارسنامه ناصرى ، شرح حالى منظوم از خود سروده است كه ابياتى را از آن ذيلا ذكر مىكنيم . ناگفته نماند كه او را به فردوسى علاقه‌اى فراوان است و اغلب مثنويات خود را در بحر متقارب ( هموزن شاهنامه فردوسى ) سروده است :\r\n ز هجرت هزار و دوصد ، رفته بود * پس از هفت و سى ، كامدم در وجود\r\nخجسته شبى گشت ميلاد من * كه فرمود مادر به من اى حسن\r\nبرفت از برم آنكه بودت پدر * به جائى كه واپس نيايد دگر\r\nسه ماه است بابت شد اندر بهشت * غمم داد و بىغمگسارم بهشت\r\nترا چون حسن بود نام پدر * به يادش حسن گفتمت اى پسر\r\nحسن نام بود و پسنديده كار * به نامش بمانى از او يادگار\r\nچو مادر مرا مهر در دل نشاند * برفت از برم ، مادرش بازماند\r\nتوجه نمود او مرا موبه‌مو * چو ده سال بگذشت ، هم رفت او . . .\r\nز دانشوران ، دانش آموختم * به خاطر همه دانش اندوختم\r\nبه شصت و سه ، عمرم كنون در رسيد * طبيعت ز تدبير دم دركشيد \r\n\r\n\r\n","description":"","footnote":"\r\n( 1 ) . سفرنامه سديد السلطنه ( التدقيق فى سير الطريق ) ، به تصحيح احمد اقتدارى ، تهران ، 1362 ، ص 169 .\r\n","page_name":" 30 ","page_number":46},
  {"content":"\r\n\r\n ز اندام من گردش هور و ماه * نمودند نيروى اعضا ، تباه\r\nنه نوشيدنى ، نوش جانم شود * نه از خوردنيها ، توانم شود . . .\r\nدو چشم از بلور است و دندان ز سنگ * مرا درد نقرس نموده است لنگ\r\nنفس سرد و اندام گشته چو يخ * نشينم پس زانوان چون ملخ\r\nپس از آنچه دوران ز من برده است * يك انبان پر استخوان مانده است\r\nچه سود ار كنم بر جوانى فسوس * كه شد روز عاجم شب آبنوس . . . « 1 » \r\nگاهى نيز داستانى را باز در بحر متقارب به نظم درآورده است نظير افسانه لار رى و لار فارس كه بخشى از آن را ذيلا نقل مىكنيم :\r\n بديديم لارى بسى باشكوه * چه از پشته و گو ، چه از دشت و كوه\r\nهمه دشت و كوه و وهاد و تلال * چو يك‌پاره فيروزه ، اندر خيال\r\nبه هر گوشه‌اى چشمه و جوى بود * مگو چشمه و جو بگو آب رود\r\nز هر پشته و دشت رودى روان * همه رودها ، رود مازندران\r\nهوا آنچنان خوش كه در فرودين * به شيراز و كابل نباشد چنين . . . « 2 » \r\nدر گفتار دوم فارسنامه در پايان شهرها و بلوكات فارس نيز چند بيت بر وزن شاهنامه دارد :\r\n همان مردمى را كه گفتم به نام * در اوراق اين فارسنامه تمام\r\nنكوكار بودند و نيكو خصال * نكوئى نبيند به گيتى زوال\r\nاگر زنده‌اند و اگر مرده‌اند * در اين نامه جاويد ، پاينده‌اند\r\nبود مرده آنكس كه نامش بمرد * نكونام را زنده بايد شمرد\r\nبجز نام نيكو نماند ز كس * در اندرز ناصح همين است و بس\r\nدر اين نامه من مردگان را تمام * همه زنده كردم و ليكن به نام \r\nكه يادآور استفاده‌اى است كه ميرزا حسن از اين ابيات شاهنامه فردوسى برده است :\r\n بسى رنج بردم در اين سال سى * عجم زنده كردم بدين پارسى\r\nچو عيسى من اين مردگان را تمام * سراسر همه زنده كردم به نام \r\nو در پايان گفتار دوم نيز يك مثنوى در بحر رمل دارد :\r\n شكر يزدان را كه از فضل و كرم * وز عنايت كرد يارى دمبدم\r\nتا كه بردم رنج در هر بام و شام * فارسنامهء ناصرى كردم تمام\r\nفارس را در دفترى بنگاشتم * فارسنامه نام او بگذاشتم\r\nفارسنامه فارس را دربر گرفت * زين سخن عاقل نيايد در شگفت . . .\r\nكوه و صحرا ، چشمه و رود و جهات * طول و عرض و فرسخ و شهر و دهات\r\nسربسر در فارسنامه گفتمى * آنچه بايد ، در معنى سفتمى\r\nفارسنامه تار و پود از فارس شد * تار و پود از ريسمان كرباس شد\r\nشاه ما در فارس نامد هيچگاه * فارس را آورده‌ام در پيشگاه . . . \r\n\r\n\r\n","description":"","footnote":"\r\n( 1 ) . صورت كامل اين شعر را در گفتار دوم فارسنامه ناصرى در ذكر بزرگان محله سردزك بخوانيد .\r\n( 2 ) . صورت كامل اين شعر را در گفتار دوم فارسنامه ناصرى در ذكر بلوك لار بخوانيد .\r\n","page_name":" 31 ","page_number":47},
  {"content":"\r\n\r\n\r\nمرگ ميرزا حسن :\r\nميرزا حسن بنابر آنچه خود در شرح احوالش نوشته است در سال 1300 شصت و سه سال داشت و از بيمارى نقرس رنج مىبرد و با افيون و معجون خود را سرحال نگاه مىداشت و به انبانى استخوان بدل شده بود :\r\n به شصت و سه عمرم كنون در رسيد * طبيعت ز تدبير دم دركشيد\r\nز اندام من گردش هور و ماه * نمودند نيروى اعضا ، تباه\r\nنه نوشيدنى نوش جانم شود * نه از خوردنيها توانم شود\r\nاگر خوردنى گرم و تر باشدم * ز اورام نقرس حذر بايدم\r\nبه روز ار بود گرم و خشكم غذا * به حماى غب شب شوم مبتلا\r\nدو روزم غذا گر بود سرد و تر * ز ليثرغس و فالجم در خطر\r\nاگر سرد و خشك آورم بر زبان * شقاق و جرب آيدم ناگهان\r\nشنفتن چو از گوش و هوشم بشد * طنين و دوى ميخ گوشم بشد\r\nدو چشم از بلور است و دندان ز سنگ * مرا درد نقرس نموده است لنگ\r\nبرومندى سينه ز افيون بود * نشاط دل و جان ز معجون بود\r\nبود زور زانو مرا از عصا * نهوض كمر شد ز برش عشا\r\nدماميل من چون بو اسير شد * بو اسير خواهد نواصير شد\r\nدو كف و مفاصل ز سر تا به پى * بلرزد چو عريان به شبهاى دى\r\nچو بيخ گياهى برآرم ز جا * به قوز و به قيله شوم مبتلا\r\nپس از آنچه دوران ز من برده است * يك انبان پر استخوان مانده است \r\nبا همه اين اوصافى كه درباره خود ذكر كرده است ، ميرزا حسن شانزده سال ديگر نيز زيست اما بتدريج تاب و توان خويش را از دست داد ، آنچنانكه در پايان گفتار اول كتاب فارسنامه از ضعف بينائى مىنالد و مىنويسد : « نگاشتن جزوه‌هاى فارسنامهء ناصرى به مركب طبع براى انطباع به سال 1300 رسيد جزوه‌هاى باقىمانده از اصل مسوده تا سال 1312 مفقود الخبر و معدوم الاثر گرديد و بعد از تفتيش بليغ هيچ بدست نيامد و چشم مؤلف فارسنامه را ضعفى عارض گشته كه قوه تأليف و تدارك جزوه‌هاى مفقوده را نداشت ، لهذا اين سال 1300 را آخر تأليف جزو تاريخى فارسنامه قرار داد . » و بالاخره روز يكشنبه دوازدهم رجب 1316 قمرى در شيراز در سن هفتاد و نه سالگى درگذشت و در جوار قبر جد بزرگوارش بانى و واقف مدرسه منصوريه ، در همين مدرسه مدفون گشت و به اشاره مرحوم ميرزا على اصغر خان حكمت دخترزاده آن مرحوم لوحه‌اى جديد به سال 1354 قمرى برابر با 1314 شمسى بر قبر وى نهاده شد و اينك چون به مدرسه منصوريه وارد شويم در سمت راست ما شبستانى است كه در منتها اليه سمت راست آن ، سه قبر به موازات هم موجود است كه اولين قبر سمت راست متعلق به ميرزا حسن فسائى است ، قبر وسط متعلق به غياث الدين منصور است و قبر سمت چپ متعلق به امير صدر الدين محمد دشتكى است و بر صدر اين سه قبر ، قبر ديگرى است كه متعلق به حاج سيد ابو القاسم منصورى است كه سومين پسر از ازدواج دوم ميرزا حسن بود .\r\nمرحوم نعمت فسائى شاعر معاصر او ماده تاريخ فوت ميرزا حسن را در مصراع\r\n « حسن با \r\n\r\n","description":"","footnote":"","page_name":" 32 ","page_number":48},
  {"content":"\r\n\r\n پيمبر دگر حشر دارد » \r\n: ( 1316 ) در قطعه‌اى چنين آورده است :\r\n بزرگ قبيله ، حسن ، شد ز دنيا * كه باران رحمت به گورش ببارد\r\nچو آن پاك فرزند با علم و دانش * كجا مادر دهر ديگر بيارد\r\nكنون « نعمت » از بهر تاريخ گفتا : * « حسن با پيمبر دگر حشر دارد . » \r\n: ( 1316 )\r\nگچ‌برى سقف آرامگاه حاج ميرزا حسن حسينى فسائى مؤلف فارسنامه ، در مدرسهء منصوريه شيراز .\r\nآرامگاه حاج ميرزا حسن حسينى فسائى مؤلف فارسنامه ، در مدرسهء منصوريه شيراز .\r\n\r\n","description":"","footnote":"","page_name":" 33 ","page_number":49},
  {"content":"\r\n\r\n\r\nآثار ميرزا حسن فسائى\r\nميرزا حسن فسائى علاوه بر فارسنامه داراى سه اثر ديگر است :\r\n\r\nالف - تفسير حسن :\r\nقرانى است محشى كه از تفاسير اربعه ترتيب داده شده است . و خود دربارهء اين تفسير مىنويسد : « در ماه شعبان 1283 در بلده بهبهان از ملا على اصغر خوشنويس ، خواهش نوشتن كلام اللّه مجيد نموده ، شروع در نوشتن فرمود ، پس كتاب تفسير مجمع البيان و تفسير بيضاوى و تفسير صافى و تفسير وجيز كه معروفترين تفاسيرند ، حاضر داشت ، عبارات آنها را مختصر كرده ، با يكديگر الفت داده ، در غره رمضان اين سال ، متعلقات تفسيريه سوره مباركه الحمد را در حاشيهء صفحه آن نگاشتم و تفصيل آن مؤلفات بر اين وجه است كه مشكلات اعرابى و صرفى و اشتقاقى و اختلاف قراءات و سند اختلاف ميان هفت نفر قارى كه هر يك مرضى خاطر عموم مسلمانانند مانند ابن كثير مكى ، نافع مدنى ، عاصم كوفى و حمزه كوفى و كسائى كوفى و ابو عمر بصرى و ابن عامر شامى و بعد از اختلاف قراءت ، بيان صنايع معانى و بيانى و بديعى ، بعد حل مشكلات كلاميه ردا على الاشاعره و المعتزله و بعد نزول آيات در شأن اهل بيت طاهرين ( ع ) به اجماع مسلمانان . و چنان كه نگاشتم در روز غره رمضان ، شروع در نوشتن حواشى بر كلام اللّه مجيد شده و در روز هشتم ربيع دويم سنه 1284 به توفيق ايزد متعال به انجام رسانيدم و هيچ روزى را در سفر و حضر تعطيل ناكرده ، اگرچه دو سه سطرى نوشته شد . . . » « 1 » اين قرآن در سال 1312 به چاپ رسيده است .\r\n\r\nب - تحفه احتشامى « 2 » :\r\nكتابى است در اندرز و نصايح به نظم كه براى احتشام الدوله سلطان اويس ميرزا ، پسر معتمد الدوله فرهاد ميرزا سروده شده است .\r\n\r\nج - نقشه مملكت فارس « 3 » :\r\nميرزا حسن مملكت فارس را به دقت تمام سياحت كرده ، نقشه آن را پراكنده نگاشت و در سال 1289 به تشويق فرمانرواى فارس سلطان مسعود ميرزا ظل السلطان\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، اعيان محله سردزك .\r\n( 2 ) . محمد على خان سديد السلطنه ، سفرنامه سديد السلطنه ( التدقيق فى سير الطريق ) ، به تصحيح احمد اقتدارى ، تهران ، انتشارات بهنشر ، 1362 ، ص 169 .\r\n( 3 ) . فارسنامه ناصرى ، گفتار اول ، مقدمه .\r\n","page_name":" 34 ","page_number":50},
  {"content":"\r\n\r\nقاجار آن نقشه پراكنده را جمع نمود و به نظر او رسانيد و مورد تحسين قرار گرفت حدود سه سال بعد در سال 1293 به فرمان معتمد الدوله فرهاد ميرزا بر درازا و پهناى آن نقشه افزوده ، نزديك به دو ذرع شاه ( حدود 190 سانتىمتر ) درازا و يك ذرع و چارك پهنا ( حدود 95 سانتىمتر ) رسيد و نام تمام دهات و جزاير و چشمه‌هاى بزرگ و رودخانه‌ها و كوههاى نامى مملكت فارس ، هر يك را به جاى خود در جدول عرض و طول آن نگاشت و بلوكات را به خطهاى رنگين راست و كج جدا نمود و مقياس ميل و فرسخ ميانه آنها را در كنارهء نقشه نوشت و به ناصر الدين شاه قاجار تقديم كرد . مينورسكى به چاپ مستقل اين نقشه ، اشاره دارد . ( حدود العالم ، صفحه 376 ) و در گفتار دوم نيز نقشه‌اى از فارس موجود است .\r\nميرزا حسن تاريخ جمع‌آورى نقشه فارس را در سال 1295 مىنويسد و مىافزايد « تمام علماى جغرافى فرنگى و ايرانى تصديق بر صحت خطوط طوليه و عرضيه ، درجات و دقائق و ساير اجزا نموده مورد تحسين ملوكانه گشتم و اكنون كه سال 1304 است از اشتغال آنچه را دانسته بودم رنجيده ، مدتهاست گنج قناعت ، در كنج خانه ديده ، آسايشى دارم . » « 1 »\r\n\r\nد - فارسنامه ناصرى :\r\nچون ميرزا حسن فسائى نقشه فارس را به ناصر الدين شاه تقديم كرد ، در ماه ذى الحجه 1296 دستخطى از ناصر الدين شاه به عنوان حاجى معتمد الدوله فرهاد ميرزا صادر شد كه در آن خواسته شده بود كه « مؤلف نقشه بزرگ مملكت فارس ، ترتيب بلوكات و دهات و كوهها و چشمه‌ها و رودخانه‌هاى فارس را به وصفى كه در نقشه تأليفى خود نگاشته ، در كتابى نوشته ، وقايع اتفاقيه هرجائى را به مناسبت بنگارد . » و ميرزا حسن به قول خود بر آن شد كه كتابى بهتر و بيشتر از آنچه فرمايش رفته بود برنگارد و چون اين كتاب را به فرمان ناصر الدين شاه قاجار مىنوشت ، آن را فارسنامه ناصرى خواند و فارسنامه كتابى است مشتمل بر تاريخ ، جغرافيا و جغرافياى تاريخى فارس . ميرزا حسن فارسنامه را به دو گفتار تقسيم كرد ، در گفتار نخست ، احوال پادشاهان و فرمانروايان و اعيان مملكت فارس را از زمان صدر اسلام تا سال 1311 فراهم آورد كه متأسفانه در هنگام چاپ آنچه مربوط به فاصله سالهاى 1300 تا 1311 بود مفقود شد و جستجوى نويسنده براى يافتن مسوده‌ها به جائى نرسيد و چون چشم وى را ضعفى شديد حاصل شده بود و نيروى تأليف و تدارك جزوه‌هاى مفقوده را نداشت ، لهذا سال 1300 را آخر تأليف بخش اول كتاب خود قرار داد .\r\nگفتار دوم فارسنامه را به بيان صفحه زمين فارس و آنچه را خداى تعالى بر آن آفريده يا مردم در آن ساخته‌اند ، اختصاص داد و به ترتيب ضمن بيان مقدمات علميه به ذكر تقسيم فارس در دوره پيش از دولت اسلام ، خصائص شيراز و محلات شيراز ، علما ، شعرا ، وزراء ، بقاع ، مساجد ، مدارس ، بساتين شيراز پرداخت و سپس به ترتيب الفبائى به شرح بلوكات فارس آب و هوا و محصولات و مشاهير و آثار آنها پرداخت و در پايان از ايلات مملكت فارس ، به ترتيب الفبائى ، جزائر خليج فارس ، چشمه‌ها و درياها و درياچه‌هاى فارس ، رودخانه‌ها ، صحراها و طوايف متفرقه ، قلعه‌هاى كوهى ، كوهها و معدنهاى فارس سخن راند و فهرست دهات بلوكات فارس را ضميمه آن ساخت .\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، اعيان محله سردزك شيراز .\r\n","page_name":" 35 ","page_number":51},
  {"content":"\r\n\r\nجلد اول فارسنامه در ذى القعده قوىئيل سنه 1312 به خط محمد صادق بن مقرب الخاقان ميرزا محمد على خان منشى علىآبادى مازندرانى به اتمام رسيد و جلد دوم كه به تاريخ پنجشنبه دهم ماه شعبان معظم سنه 1304 تنگوزئيل در قريه قصر كرم ( : كوشك قاضى ) بلوك فسا ، از تأليف آن فراغت يافته بود ، در روز يكشنبه دوازدهم ماه ذى القعدة الحرام سنه 1313 به خط عبد الرحيم بن محمد على فيروزكوهى تحرير يافت . بعضى از نقاشىهاى كتاب نيز عمل « مسعود » نامى است . اما در حقيقت سال 1304 ، سال اتمام كامل فارسنامه ناصرى نيست و مؤلف قسمتهائى از كتاب را پس از اين سال تنظيم كرده و بر كتاب خويش افزوده است و در نتيجه همانطور كه در پايان بخش اول كتاب اشاره كرده است ، مطالبى تا سال 1311 در گفتار اول فارسنامه وجود داشت كه از ميان رفت و مؤلف بدليل ضعف بينائى امكان بازنويسى آنها را نيافت .\r\nهمچنين در گفتار دوم ، در شرح بلوك سرحد چهاردانگه مىخوانيم كه : « ضابط اين بلوك حاجى نصر اللّه خان سرتيب قشقائى است كه از سال 1309 به لقب و منصب جليل ايلخانى سرافراز است « 1 » . از اشارات مؤلف برمىآيد كه وى وقايع سال 1291 را در سال 1300 هجرى و وقايع سال 1292 را در مورد تعمير مسجد جامع ، در سال 1301 به رشته تحرير كشيده است و وقايع سال 1266 را در سال 1303 هجرى و اطلاعات مربوط به محله سردزك شيراز و وقايع سال 1176 هجرى را در سال 1304 تنظيم مىكرده است و مقالات مربوط به اوضاع شهر شيراز و اهالى و بقاع و تكايا و مساجد و مدارس و بساتين شيراز را در 26 جمادى الاولى سال 1304 به اتمام رسانيده است و در روز دوشنبه غره ماه شعبان 1304 شروع به نوشتن قسمت ايلات مملكت فارس كرده و بخش ايلات فارس ، چشمه‌ها و رودخانه‌ها و درياچه‌ها و جزائر و كوهها و معدنهاى فارس را در فاصله غره شعبان تا دهم شعبان 1304 نگاشته است و وقايع سال 1298 هجرى را به سال 1305 به تحرير درآورده است « 2 » . اگرچه در كيفيت فراهم آوردن مطالب گفتار اول فارسنامه ، در ذكر منابع كتاب سخن خواهيم گفت اما ضرورتا بايد به اين نكته اشاره كنيم كه حاج ميرزا حسن فسائى در تنظيم مطالب گفتار دوم متحمل رنج و زحمات فراوان گشته است زيرا جغرافيانويسان ديگر اغلب معلومات خود را از طريق كتب ، بدست آورده يا با سفرهائى به نواحى مختلف ، كليات مسائل جغرافيائى و تاريخى مراكز يا شهرهاى مهم را به رشته تحرير مىكشيدند اما ميرزا حسن با سفرهاى مكرر و خسته‌كننده به نواحى مختلف فارس جزئيات احوال و اوضاع سياسى ، اقتصادى و حتى فرهنگى روستاها و قراء دوردست را نيز با وسواس و دقتى محققانه مورد توجه قرار داده است ، مثلا در بخش دوم در ذكر بلوك و شهرها ، صرفنظر از اينكه حدود و موقعيت محلى نواحى مورد بحث و تغييرات تاريخى اين نقاط را به دقت نشان مىدهد ، طول و عرض جغرافيائى ، فاصله تا مركز شهر يا بلوك ، انحراف قبله ( كه متأسفانه در بسيارى موارد در اين موضوع اطلاعات كافى علمى در اختيار نداشته و جاى مطلب را خالى گذاشته است ) ، وجه تسميه ، محصولات ، شكار ، آثار قديمى و تاريخى ، رجال گذشته و حال ، خصوصيات روحى و اجتماعى و رسوم مردم آن ناحيه را يادداشت كرده ، در اختيار خوانندگان\r\n\r\n\r\n","description":"","footnote":"\r\n( 1 ) . فارسنامه ناصرى ، پايان گفتار اول و پايان گفتار دوم .\r\n( 2 ) . فارسنامه ناصرى ، گفتار دوم ، قسمت آخر بساتين فارس و آغاز بخش ايلات مملكت فارس .\r\n","page_name":" 36 ","page_number":52},
  {"content":"\r\n\r\nقرار داده است و در طى سفرهاى عديده خود به روستاهاى دور و نزديك ، با پيران و آگاهان به وضع منطقه مصاحبه كرده و از دانسته‌هاى آنها سود جسته است و در عين حال به آنچه در كتابهاى تاريخى و جغرافيائى دربارهء اين آباديها آمده است توجه كرده است .\r\nامتياز اساسى بخش دوم فارسنامه ناصرى ، صرفنظر از اطلاعات متنوع ذيقيمت جغرافيائى و تاريخى و اجتماعى در آن است كه براى نخستين بار ، نويسنده‌اى در كتاب خويش به مردم و اشخاص درجه 2 و 3 جامعه نيز به عنوان اعيان يك محل اشاره كرده است و آنان را به جاودانگى تاريخ سپرده است و فارسنامه ناصرى در اين ميان ، امتيازى ديگر نيز دارد كه از مقام و تمول افراد صرفنظر مىكند و به علماى طراز اول و دوم و حتى درس‌خواندگان و باسوادانى كه در ناحيه كوچكى با اندك فضيلتى در شهر و روستائى زندگى مىكرده‌اند ، بذل توجه مىنمايد .\r\nاز آنجا كه اساس كار ميرزا حسن در تنظيم گفتار دوم فارسنامه ، بر مشهودات و اسناد و منقولات مطلعان است ، اگر گاهى اطلاعات كافى و مقنعى بدست نياورد آن را به صراحت خاطرنشان مىسازد ، مثلا در ذكر بلوك سرحد شش‌دانگه مىخوانيم : « تميز و تشخيص هر يك از اين نواحى از ديگرى به دست نيامد كه نگاشته گردد . . . » « 1 »\r\nهنر ديگر ميرزا حسن ، جمع‌آورى اطلاعات آمارى است كه در آثار تاريخى پيش از وى بندرت ديده مىشود بعنوان مثال در ذكر محلات شيراز مىخوانيم كه : « خانه‌هاى يازده محله شيراز كه در سال 1301 به شماره درآمد 6327 بود و شماره مردمان يازده محله 25284 نفر مرد و پسر و 28323 نفر زن و دختر بود ، عموم خانه‌هاى محلات شيراز را از آجر و گل ساخته و به چوب پوشيده ، به گل اندوده‌اند و در سال 1299 جناب ميرزا على محمد قوام الملك شيرازى بر پشت بام 5 منزل خود مانند فرنگستان تخته آهن ، انداخته است و جناب ميرزا احمد خان مؤيد الملك شيرازى بر پشت بام يك منزل و مقرب الخاقان حاجى ميرزا آقا خان وكيل الملك شيرازى بر پشت بام يك منزل خود نيز تخته آهن انداخته‌اند و اميد كه . . . به اندك زمان پشت بام عموم خانه‌هاى شيراز ، تخته آهن ، اندود گردد . » « 2 »\r\nدر جائى ديگر در ذكر محله اسحق بيگ شيراز مىخوانيم : « محدود است به محله درب شاهزاده و محله بالا كفت و محله لب آب و محله بازار مرغ و شماره خانه‌هاى آن در سال 1301 ، ششصد و هشتاد و هفت درب بود و مردمان آن 2720 نفر مرد و پسر و 2710 نفر زن و دختر و كدخداى اين محله آقا . . . ست و چون به درجه رشد نرسيده است مشهدى حسين را نايب او قرار داده‌اند . » « 3 »\r\nو در ذكر بازار مرغ آمده است : « در اصل دو محله بود ، يكى محله شاه‌چراغ و ديگرى بازار مرغ و اكنون هر دو را بازار مرغ گويند ، محدود است به محله اسحق بيگ و محله لب آب و محله درب شاهزاده و محله ميدان شاه و محله درب مسجد و محله سردزك و شماره خانه‌هاى آن در سال 1301 ، سيصد و هيجده خانه و مردمان آن 1500 ذكور و 1638 نفر اناث بود . » « 4 »\r\n\r\n\r\n","description":"","footnote":"\r\n( 1 ) . فارسنامه ، گفتار دوم ، بلوك سرحد شش دانگه .\r\n( 2 ) . فارسنامه ناصرى ، گفتار دوم ، مقدمه محلات شيراز .\r\n( 3 ) . فارسنامه ناصرى ، گفتار دوم ، مقدمه محلات شيراز .\r\n( 4 ) . فارسنامه ناصرى ، گفتار دوم ، محله بازار مرغ .\r\n","page_name":" 37 ","page_number":53},
  {"content":"\r\n\r\nبعلاوه ميرزا حسن ، در گفتار دوم فارسنامه ، سلسله نسب بسيارى از خاندانهاى فارس را از نابودى رهائى بخشيده و در ضمن نقل رجال نام فرزندان و فرزندزادگان آنها را در جوار سلسله نسب گذشته آنها ثبت كرده است .\r\nپيش از ميرزا حسن ، در هيچيك از كتب فارسى وجوه مختلف اجتماعى و ادبى و تاريخى استانى بدين جامعيت نوشته نشده بود و حتى مطالبى كه در فارسنامه ابن بلخى و شيرازنامه زركوب و كتب مشابه آنها آمده است در برابر وسعت مطالب و اطلاعات فارسنامه ناصرى ، بسيار حقيرگونه مىنمايد .\r\nجامعيت فارسنامه ناصرى ، مخصوصا در معرفى تاريخى و جغرافيائى فارس از زمان تأليف كتاب ، مورد توجه بوده است و خود ميرزا حسن نيز در شعرى كه در پايان گفتار دوم فارسنامه آورده است به اين نكته به شرح زير اشارت دارد :\r\n « فارسنامه ، فارس را دربرگرفت * زين سخن عاقل نيايد در شگفت\r\nكوه و صحرا ، چشمه و رود و جهات * طول و عرض و فرسخ و شهر و دهات\r\nسر بسر در فارسنامه گفتمى * آنچه بايد ، در معنى سفتمى\r\nفارسنامه تار و پود از فارس شد * تار و پود از ريسمان ، كرباس شد\r\nتار و پود فارس چون درهم دويد ، * فارسنامهء ناصرى آمد پديد\r\nفارسنامه گر بخوانى سربسر * فارس را بينى تو بىرنج سفر\r\nشاه ما در فارس نامد هيچگاه * فارس را آورده‌ام در پيشگاه » « 1 » \r\nو از اين شعر ميرزا حسن اين داستان مشهور پديد آمده است كه وقتى فارسنامه را به حضور ناصر الدين شاه بردند ، او را گفتند كه چون شما نتوانستيد به فارس برويد ما فارس را به نزد شما آورديم .\r\n\r\nچاپهاى فارسنامه ناصرى :\r\nبنابر آنچه در پايان فارسنامه ناصرى آمده است ، گفتار اول و دوم فارسنامه ناصرى به تحرير دو تن از كاتبان در ذى القعده 1312 و ذى القعده 1313 به اتمام رسيد و در جمادى - الاول سال 1313 در دار الخلافه طهران در كارخانه آقا سيد مرتضى به اهتمام آقا ميرزا حسن مباشر چاپخانه انجام پذيرفت اما مسلما كار چاپ فارسنامه ناصرى بعد از صفر سال 1314 به صورت كامل به انتها رسيد زيرا در پايان گفتار دوم كتاب ، متن حكم ديوانخانه عدليه ، در استرداد سهل‌آباد وقفى مندرج است كه در صفر سال 1314 صادر شده است ، پس از آن ، كتابخانه سنائى دو نوبت مبادرت به چاپ افست اين كتاب كرده است اما در اين دو چاپ ، عنوان چاپ اول كه به شرح زير است ، حذف شده است :\r\nبسم اللّه الرحمن الرحيم\r\n تاريخ جهان كه قصه خرد و كلان * درج است در او ز شهرياران و يلان\r\nبر هر ورقش نوشته ؛ « فى عام كذا * قد جاء فلان و فلان و فلان »\r\nبقا بقاء خدايست و ملك ملك خداى \r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، آخر فهرست دهات فارس .\r\n","page_name":" 38 ","page_number":54},
  {"content":"\r\n\r\nدر خجسته روزگار فرخنده آثار آفتاب فلك اقتدار و سايه عاطفت حضرت آفريدگار ، قره باصره شهريارى ، غره ناصيه جهاندارى ، خورشيد روشن‌راى ، جمشيد ممالك‌آراى ، اعليحضرت قدر قدرت ، داراى سكندر صولت ، دارنده بخت و بهروزى ، داراى فتح و فيروزى ، داور كشور - گشاى ، پادشه راستين ، سايه لطف خداى ، السلطان بن السلاطين و الخاقان بن الخواقين ، صاحبقران معدلت آثار ، السلطان ناصر الدين شاه قاجار ادام اللّه رايات دولته منصوره و اعداء حضرته مقهوره و زمان امنيت توأمان صدارت عظمى و وزارت كبرى ، حضرت اشرف اكرم افخم ، ملجاء اكابر امم ، مظهر انوار نامدارى ، مصدر آثار كامكارى ، وزير آصف‌جاه ، آصف رعيت‌پناه : امين السلطان ميرزا على اصغر خان صدر اعظم ، دستور معظم آن فريدون‌جاه آصف‌راى ، كز روى صفاراى ملك‌آراى او آئينه اسكندر است ادام اللّه تعالى ايام صدارته و ابقاه اللّه تعالى قائما على وزارته ، اين گفتار اول فارسنامه ناصرى كه جامع اخبار السلاطين و فرمانروايان مملكت فارس است ، تأليف احقر عباد حاجى ميرزا حسن حسينى خلف غفران‌مآب ميرزا حسن شيرازى مشهور به فسائى در سال 1313 در دار الخلافه طهران المحروسه عن آفات الزمان به اعانت جناب جلالت‌مآب ؛ اجل اكرم افخم وزير علوم على قلى خان مخبر الدوله دام اقباله العالى در كارخانه آقا سيد مرتضى به اهتمام آقا ميرزا حسن مباشر چاپخانه در ماه جمادى الاول سال 1313 به انجام رسيد .\r\nهمانند همين مطالب در مقدمه گفتار دوم نيز آمده بود كه از چاپهاى بعدى حذف شده و در پايان آن آمده است كه : « در جمادى الاول سال 1313 در دار الخلافه طهران در كارخانه سيد مرتضى به يد آقا ميرزا حسن به حليه طبع درآمد . »\r\n\r\nمنابع فارسنامهء ناصرى :\r\nحاج ميرزا حسن فسائى ، براى تنظيم فارسنامه ناصرى ، از منابع فراوان و گسترده‌اى سود برده است كه يا به اين منابع مستقيما اشاره كرده يا مطلبى را از آنها گرفته و به شيوه اغلب مورخان به ذكر نام منبع مورد استفاده خود نپرداخته است و ما اغلب در حواشى كتاب به اين موارد اشاره كرده‌ايم اگرچه به علت عظمت و حجم كتاب تعيين تمام مآخذ آن ممكن نيست اما بطور كلى بايد گفت كه منابع فارسنامه ناصرى يا شفاهى است يا كتبى :\r\nمنابع شفاهى فارسنامه عبارتست از : آنچه از ثقات كهنسالان يا مردم مطلع و خبير شنيده و نقل كرده است بدون اينكه نام و مشخصات اين افراد را ذكر نمايد : « آنچه از ارباب وقوف اهل شيراز ، شنيده شده ، هميشه اجداد اين سلسله در زمره بزرگان و مالداران شيراز بوده‌اند . . . » « 1 » بدين ترتيب ، اين قبيل منابع شفاهى مربوط به عصر حاج ميرزا حسن فسائى را نمىتوان بدرستى و دقت شناخت اما مسلما اين افراد كسانى هستند كه محققى چون مؤلف فارسنامه اعتبار كلام و بيان آنها را مىشناسد و به آن اعتماد مىكند .\r\nمؤلف گاهى مشخصات كسى را كه از وى نقل قول كرده است ذكر مىنمايد فى المثل « . . . ميرزا باقر مكتب‌دار شيرازى كه مردى 90 ساله بود ، در چهل و پنج سال پيش از اين مىفرمود كه هر ساله ، سه چهار روز پيش از تيرماه جلالى ، كسبه شيراز در اين صحرا ، بازارى از\r\n\r\n\r\n","description":"","footnote":"\r\n( 1 ) . فارسنامه ناصرى ، گفتار دوم ، محله بالاكفت ، سلسله هاشميه .\r\n","page_name":" 39 ","page_number":55},
  {"content":"\r\n\r\nچوب ساخته ، هرگونه متاعى مىآوردند . . . » « 1 » « . . . از غرايب اتفاقات كه نواب احتشام الدوله . . .\r\nفرموده است آن است كه . . . » « 2 »\r\nمنابع كتبى فارسنامه ناصرى را نيز مىتوان به دو بخش منابع مذكور و منابع غيرمذكور تقسيم كرد : ، منابع مذكور آن دسته از كتب و رسالاتى هستند كه نويسنده به دليل اعتبارى كه براى آنها قائل است ، جابجا از آنها نام مىبرد مثلا « . . . در كتاب شيرازنامه . . . نوشته است كه اثرى از آن شهر باقى نمانده است . . . » ، « در كتاب تاريخ وصاف فرموده است . . . در دولت غازان خان ، اهالى شيراز التماس باروئى كردند . . . شيخ سعدى عليه الرحمه فرموده است . . . » « 3 » منابع كتبى غير مذكور ، كتبى است كه از آنها بدون ذكر نام و مشخصات و بطور كلى سخن مىرود : « . . . در كتابهاى تاريخ ، براى بسيارى مرقد امامزادگان و مدفن اولياى حق . . .\r\nشيراز را برج الاولياء گفته‌اند . . . » يا « . . . در بعضى نوشته‌ها ، گفته‌اند نام قديمى اين بلوك نسايك بوده . . . » « 4 » يا « . . . در نوشتجات قديم دشتستان كه به ملاحظه نگارنده فارسنامه ناصرى رسيد . . . نوشته‌اند . . . » « 5 » يا « . . . چنان كه نگاشته گرديد اين رودخانه زيراه را در نوشتجات قديم رودخانه بنى تميم نوشته‌اند . . . » « 6 »\r\nگاهى نيز مؤلف فارسنامه از افراد درخواست نوشتن مطلبى را كرده و به مشخصات اين افراد اشاره مىكند : « ترجمه خطوط ميخى را على قلى خان مخبر الدوله ، وزير علوم ترجمه كرده ، براى مؤلف فارسنامه فرستاد . . . » « 7 » يا در وصف شوريده شيرازى مىنگارد : « صورت تنقلات به آن عبارت براى نگارنده فارسنامه ، نگاشته ، فرستاد . . . » « 8 » و در ذكر خاندان وصال مىگويد : « . . . چون مؤلف فارسنامه ناصرى به اينجا رسيد و خواست القاب و كمالات اين سلسله را نگارد به حقيقت از عهده نيامده ، زحمت آن را به جناب مستطاب صاحب عنان فصاحت . . . ميرزا ابو القاسم فرهنگ واگذاشت و آنچه را آن جناب به قلم مشكين رقم نوشت ، همان را در اين جاى نگاشت . . . » « 9 » طبيعى است كه در اين قسمت نيز مؤلف فارسنامه با روشن‌بينى خاص خود ، عند اللزوم ويرايشهائى را در اين نوشته‌ها اعمال مىكرده است .\r\nدر مورد اهم منابع گفتار اول فارسنامه ناصرى بايد گفت كه اگرچه تعيين دقيق مآخذ گسترده كتاب بويژه منابع غير مذكور دشوار است اما در ذيل هر واقعه كوشيده‌ايم تا منبع آن را معرفى كنيم و در اين مورد به منابع احتمالا اصيل‌تر و دست اول‌تر نيز اشاره كرده‌ايم فى المثل چون ابن اثير مسلما از تاريخ طبرى استفاده كرده است ما ضمن اشاره به آنچه در تاريخ ابن اثير\r\n\r\n\r\n","description":"","footnote":"\r\n( 1 ) . همانجا ، بساتين شيراز ، گفتار دوم .\r\n( 2 ) . همانجا ، وقايع سال 1287 ، گفتار اول .\r\n( 3 ) . همانجا ، گفتار دوم ، خصايص شيراز .\r\n( 4 ) . همانجا ، وقايع سال 1010 ، گفتار اول .\r\n( 5 ) . همانجا ، گفتار دوم ، رودخانه‌هاى فارس .\r\n( 6 ) . همانجا ، گفتار دوم ، رودخانه‌هاى فارس .\r\n( 7 ) . فارسنامه ، گفتار دوم ، عمارات تخت جمشيد .\r\n( 8 ) . فارسنامه ، گفتار دوم ، اعيان محله سنگ سياه .\r\n( 9 ) . فارسنامه ، گفتار دوم ، اعيان محله سرباغ شيراز .\r\n","page_name":" 40 ","page_number":56},
  {"content":"\r\n\r\nآمده است ، منبع حادثه را در طبرى نيز نشان داده‌ايم و يا اگر در تاريخ زنديه و قاجاريه ، كتابهاى معتبر ديگرى جز آنچه مؤلف بدانها اشاره كرده است موجود باشد كه احتمالا مؤلف آنها را نديده است به آنها نيز اشاره كرده‌ايم تا خواننده علاقه‌مند بتواند اطلاعات بيشترى را از آنها بدست آورد .\r\nدر رابطه با ادوار تاريخى مورد توجه در گفتار اول فارسنامه ناصرى ، بايد گفت كه اگرچه ما در ذيل اكثر حوادث ، منابع مربوط را بازگو كرده‌ايم اما بطور كلى منابع اساسى زير مستقيما يا غير مستقيم در ادوار مختلف مورد استفاده مؤلف فارسنامه ناصرى قرار گرفته است :\r\nاز ابتدا تا وقايع سال 623 ، مهمترين مآخذ كتاب ، كامل التواريخ ، سلجوقنامه ، تجارب - السلف ، شيرازنامه ، جامع التواريخ و روضة الصفا مىباشد . مثلا خود در ذيل وقايع سال 527 هجرى مىنويسد : « وزارت قراچه و حكومت شاه سلجوق از تاريخ كامل برداشته شد و در شيرازنامه به وصفى ديگر نوشته است . . . » « 1 » اما بيشترين سهم را در ميان منابع اين دوره ، كامل التواريخ و روضة الصفا بر عهده دارند .\r\nوقايع سال 624 تا مرگ شاه عباس را بيشتر از گرده حبيب السير ، روضة الصفا ، وصاف ، شيرازنامه ، عالم‌آراى عباسى برداشته است .\r\nوقايع دوره افشاريه و زنديه و قاجاريه را از جهانگشاى نادرى ، عالم‌آراى عباسى ، ناسخ التواريخ ، روضة الصفا ، گيتىگشاى ، روزنامه كلانتر ، تاريخ ذو القرنين و حقايق الاخبار خورموجى برگرفته است .\r\nميرزا حسن در نقل مطالب از منابع بسيار امين است : « نگارنده اين فارسنامه ناصرى ، عبارت روزنامه را بىكم و بيش نگاشتم تا موجب عبرت خوانندگان و حيرت شنوندگان گردد عبارت روزنامه اين است : . . . » ( وقايع سال 1156 - گفتار اول ) .\r\nميرزا حسن ، در استفاده از منابع مختلف ، همانند نقادى به گزين عمل مىكند ، مثلا بدليل آنكه در روضة الصفا تاريخ عصر نادرى بسيار مختصر است مؤلف با استفاده از جهانگشاى نادرى اين نقص را مرتفع مىسازد و در ميانه به قضاوت مىنشيند و گاهى اصلاحات و تصرفاتى در عبارات و جمله‌بنديها انجام مىدهد ، مثلا در جهانگشاى نادرى آمده است : « . . . اصحاب اين اعتقاد از اهل اسلام و قتل و نهب و اسر طرفين كه مسلمان و امت محمديه و برادر دينيه‌اند ، بر يكديگر حرام است . . . » ( ص 394 ) ولى همين عبارت در فارسنامه ناصرى چنين آمده است : « و اصحاب اين اعتقاد از اهل اسلام مىباشند و نهب و اسر فريقين كه مسلمان و امت محمديه و برادر دينىاند بر يكديگر حرام است . . . »\r\nدر ضمن گفتار اول و دوم فارسنامه ناصرى به نمونه‌هائى متعدد از اين روش ناقدانه ميرزا حسن برخورد مىكنيم فى المثل مىنويسد : « . . . اگرچه نگاشتن اين واقعه از روش فارسنامه خارج است . . . اما آنچه در تواريخ صحيح يافتم ، آن را نگاشتم . . . » ( وقايع سال 1216 ) و در جائى ديگر مىخوانيم : « . . . قاضى بيضاوى . . . شروع در نوشتن تفسيرى كه اكنون به تفسير قاضى بيضاوى مشهور است نمود و اين تفسير را از تفسير كشاف علامه زمخشرى اخذ فرموده ، در هرجا خللى يافت اصلاح نمود و هرجا اطنابى ديد ، ايجاز نمود ، صاحب كشاف در ذيل آيه\r\n\r\n\r\n","description":"","footnote":"\r\n( 1 ) . فارسنامه ، گفتار اول ، وقايع سال 527 .\r\n","page_name":" 41 ","page_number":57},
  {"content":"\r\n\r\nشريفه  وَ وَجَدَكَ عائِلًا فَأَغْنى  در سوره و الضحى ، نوشته است : « بمال التجاره او الغنائم » و قاضى در كتاب خود لفظ غنائم را ، انداخته است ، براى آنكه اين سوره مكى است و قبل از وصول غنائم است . . . »\r\nيكى ديگر از منابع فارسنامه ناصرى ، سفرنامه‌ها و آثار نويسندگانى است كه وقايع روزانه دربارها را مىنگاشته‌اند : « . . . در سه كتاب تاريخ قاجاريه كه نگارندگان آنها ، معاصر فتحعلى شاه بودند و وقايع روز به روز را نگاشته‌اند يكى تاريخ ذو القرنين . . . دويم روضة الصفاى ناصرى . . . و ديگرى ناسخ التواريخ سپهر . . . مسطور است كه . . . » ( وقايع سال 1230 )\r\n« . . . در سفرنامه شاهنشاهى به عتبات عاليات كه به قلم سعادت رقم مبارك است ، چنين مرقوم است . . . » ( وقايع سال 1287 - گفتار اول )\r\nدر مورد منابع گفتار دوم فارسنامه ناصرى بايد گفت كه ميرزا حسن در اين بخش از كتابهاى جام‌جم معتمد الدوله فرهاد ميرزا ، نقشه الكسندر جونز ، مستخرجات قبله حكيم دانشور ميرزا عبد الغفار اصفهانى ، معلم و استاد علوم رياضيه مدرسه دار الفنون ، كتب هيئت و حساب ، مزارات شيراز ، شيرازنامه زركوب ، شرح لمعه دمشقى ، طيف الخيال ، قانون ابن سينا ، سلم السموات ، سلافة العصر ، سلوة الغريب ، شرح صحيفه سجاديه ، روضات الجنان ، رياض العلما ، شرح چغمينى ، رسالة الابرار فى اخبار الاخيار و تحرير اقليدس سود برده است اما در واقع هيچيك از اين كتابها نمىتواند جاى نقش اصلى و سازنده مشاهدات و سفرها و يادداشتهاى خود ميرزا حسن را پر كند و با زحمات شخصى و مساعى مبذوله مؤلف در گردآورى اطلاعات و مواد كتاب همسنگ باشد زيرا در بخش دوم كتاب حتى 50 / 1 مطالب از كتب و منابع كتبى نيست و بقيه فقط با تفحص و تجسس شخصى و عينى مؤلف و با صرف وقت و سفرها و مصاحبه‌ها و . . . حاصل شده است به اين جمله‌ها از وى در وصف يك ناحيه دورافتاده فارس كه در هيچ كتابى نيز نيامده است بنگريد تا دقت و مطالعه عينى او را در ترسيم مشهوداتش دريابيد : « ناحيه فين و كهره : ميانه جنوب و مشرق فرگ ، درازى آن از قريه لاور تا قريه آب‌ماه ، يازده فرسخ ، پهناى آن ، از قريه فين تا رودر ، ده فرسخ ، محدود است از جانب مشرق به ناحيه رودان و احمدى و از سمت شمال به ناحيه فارغان و از طرف مغرب به نواحى لارستان و از جانب جنوب به نواحى عباسى ، هواى اين ناحيه بعد از نواحى عباسى از همه گرمسيرات فارس گرمتر است ، آبش از چشمه‌هاى شيرين گواراست ، معيشت اين ناحيه از چوب و شاخه و برگ نخل است ، در همه فين ، 20 خانه بهم پيوسته نباشد بلكه سه چهار خانه در نخلستانها پراكنده است و خانه‌ها را حصارى نيست و در اين ناحيه ، به علاوه نخل ، نارنج و ليمو و ترنج و درخت انبه و چلقوزه ، به خرمى و تنومندى ، فراوان است . . . » ( گفتار دوم - بلوك سبعه ) .\r\nمؤلف فارسنامه در عين حال گاهى به ضعف اطلاعات خود در زمينه‌اى معين اشاره مىكند مثلا در بلوك سرحد شش دانگه ( در گفتار دوم ) مىنويسد : « تميز و تشخيص هر يك از اين نواحى از ديگرى بدست نيامد كه نگاشته گردد . . . »\r\nتمام منابع فارسنامه جنبه تاريخى و جغرافيائى ندارد و بعضى شامل مقدمات علمى ، اطلاعات ادبى ، لغت ، تفسير و . . . مىباشد .\r\n\r\n","description":"","footnote":"","page_name":" 42 ","page_number":58},
  {"content":"\r\n\r\n\r\nفهرست كلى منابع فارسنامهء ناصرى\r\n1 - آتشكده آذر : از لطف على بيگ آذر بيگدلى كه به سال 1174 تأليف شده است :\r\n« . . . در كتاب آتشكده نوشته است نام شريفش شيخ ابو القاسم . . . خلف شيخ ابو حامد كازرونى است . . . » ( گفتار دوم - بلوك كازرون ) .\r\n2 - آثار جعفرى : از ميرزا جعفر وقايع‌نگار خورموجى كه بعدا صورتى كاملتر از آن به نام حقايق الاخبار تدوين گشت ( ر ك حقايق الاخبار در همين فهرست ) اين كتاب براى اولين بار در سال 1276 هجرى قمرى با چاپ سنگى منتشر گرديد .\r\n3 - برهان قاطع : از محمد حسين بن خلف تبريزى : « در برهان قاطع نوشته است در قديم « لاد » نام « لار » بود . . . » ( گفتار دوم - بلوك لارستان )\r\n4 - پريشان : از قاآنى شيرازى : « چنان كه قاآنى فرموده . . . سرحلقه خاموشان و مقصد خرقه‌پوشان . . . » ( گفتار دوم - علماى شيراز )\r\n5 - تاريخ حزين : از شيخ محمد حزين .\r\n6 - تاريخ ذو القرنين : از ميرزا فضل اللّه خاورى كه : « . . . وقايع روزبروز را نگاشته . . . » ( وقايع 1230 - گفتار اول ) « . . . مرحوم ميرزا فضل اللّه خاورى در تاريخ ذو القرنين نگاشته است » ( وقايع سال 1213 - گفتار اول )\r\n7 - تاريخ سرجان ملكم : « . . . در تاريخ سرجان ملكم نوشته است كه ما مجبوريم به احترام - كردن چنين علو همتى كه از نادر شاه ، ظاهر گرديد . . . » ( وقايع سال 1151 - گفتار اول ) .\r\n8 - تاريخ گزيده : از حمد اللّه مستوفى : « . . . صاحب تاريخ گزيده ، او را از مريدان شيخ عبد اللّه خفيف شيرازى ، دانسته . . . » ( گفتار دوم - شعراى شيراز )\r\n9 - تاريخ وصاف : از اديب شرف الدين عبد اللّه كاتب شيرازى . از كتابهاى بسيار مورد توجه و علاقه و استفاده مؤلف فارسنامه ناصرى است كه مخصوصا وقايع سال 656 به بعد و بعضى از خصايص فارس را از آن برگرفته است : « . . . در كتاب تاريخ وصاف فرموده است : در دولت غازانى اهالى شيراز التماس باروئى كردند . . . » ( گفتار دوم - خصائص شيراز )\r\n10 - تحرير اقليدس : در شرح اصول اقليدس از خواجه نصير الدين طوسى : « . . . در شكل\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nعروس كتاب تحرير اقليدس ثابت شده است كه مربع وتر زاويه قائمه برابر است با مجموع دو مربع . . . » ( گفتار دوم - مقدمات علميه )\r\n11 - تفسير مجمع البيان : از شيخ ابو على فضل بن حسن طبرسى ( متوفى به سال 548 ) ، « . . . در تفسير مجمع البيان در ذيل سوره مباركه يس نوشته است . . . » ( وقايع سال 1218 - گفتار اول )\r\n12 - جام‌جم : از فرهاد ميرزا ، معتمد الدوله . ميرزا حسن هم از نظر علمى و هم از نظر شخصى به معتمد الدوله علاقه‌مند است و مرتب از وى و كتابش جام‌جم نقل قول مىكند و از آثار ديگر معتمد الدوله چون قمقام ، سفرنامه مدينة السلام و كنز الحساب ياد مىنمايد : « . . . طول شيراز در كتاب جام‌جم 52 درجه است . . . » ( گفتار دوم - شيراز ) : « اگرچه نگارنده اين فارسنامه ، نقش بهرام را ديده‌ام باز شرح آن را از كتاب جام‌جم كه به احسن عبارات بيان گشته ، نقل نمودم . . . » ( گفتار دوم - بلوك ممسنى )\r\n13 - جهانگشاى نادرى : از ميرزا مهدى خان منشى استرآبادى : « . . . در كتاب جهانگشا نوشته است : چرخ سفله‌جو را ، شاه‌اندازى به خاطر رسيد ، مركب تازىنژاد ، در زير پاى آن حضرت ، سكندرى يافت . . . » ( وقايع سال 1146 - گفتار دوم ) .\r\n14 - حاشيه بر شرح چغمينى : از ملا عبد العلى بيرجندى خراسانى ( ر ك گفتار دوم - مقدمات علميه )\r\n15 - حبيب السير : از غياث الدين بن همام الدين مشهور به خواندمير . تاريخ عمومى از ابتداى بشر تا وفات شاه اسماعيل صفوى يعنى سال 930 اين كتاب كرارا مورد استفاده مؤلف فارسنامه ناصرى قرار گرفته است .\r\n16 - حقايق الاخبار : از ميرزا جعفر حقايق‌نگار خورموجى است كه ابتدا به نام آثار جعفرى در حالات مملكت فارس نگاشته شد و سپس خود مؤلف آن را مفصل‌تر كرده ، حقايق - الاخبار ، ناميد .\r\n17 - خلاصة التواريخ : از ميرزا قاضى احمد قمى : « . . . در جلد پنجم از كتاب خلاصة - التواريخ [ آمده است 
  ] كه مؤلف فقير حديثى از حضرت بهاء الدين عاملى شنيدم . . . » ( وقايع سال 908 - گفتار اول )\r\n18 - رسالة الابرار فى اخبار الاخيار : « . . . در كتاب رسالة الابرار فى اخبار الاخيار آمده كه وى معلم و استاد جميع فضلاى آن زمان بود . . . » ( گفتار دوم - شعراى شيراز ، زكى شيرازى )\r\n19 - رساله دلگشا : تأليف حاجى اكبر نواب شيرازى : « . . . حاوى معقول و منقول حاجى اكبر نواب شيرازى ، در كتاب دلگشا كه از مؤلفات اوست . . . نگاشته است : ميرزا جانى اسم شريفش ميرزا محمد حسين بود . . . » ( گفتار دوم - اعيان محله بازار مرغ )\r\n20 - روزنامه ميرزا محمد كلانتر : از ميرزا محمد كلانتر شيرازى كه كرارا مورد استفاده مؤلف فارسنامه قرار گرفته است : « . . . ميرزا محمد كلانتر در روزنامه خود نوشته است كه بعد از ورود من به شيراز ، جماعتى كه در حسد من بودند ، خدمت خاقان وكيل عرض نمودند . . . » ( وقايع سال 1174 - گفتار اول )\r\n21 - روضات الجنان : از كتابهائى است كه كرارا مورد استفاده مؤلف فارسنامه ناصرى\r\n\r\n","description":"","footnote":"","page_name":" 44 ","page_number":60},
  {"content":"\r\n\r\nقرار گرفته است : « در كتاب روضات الجنان نوشته است : سيد شريف الدين . . . صاحب فهم عميق و نظر دقيق . . . بود . . . » ( گفتار دوم - علماى شيراز ) ( در مراجعه تطبيقى به نظر رسيد كه احتمالا ميرزا حسن از روضات الجنات فى احوال العلماء و السادات استفاده كرده است و به همين دليل ، در اين موارد به روضات الجنات رجوع داده‌ايم ) .\r\n22 - روضة الصفاى ناصرى : از رضا قلى خان هدايت . مجلدات اول تا ششم روضة الصفا را ميرخواند به نام امير عليشير نوائى تأليف كرد و جلد هفتم را احتمالا خواندمير نوشته است و بعدها رضا قلى خان هدايت در زمان قاجاريه جلد هشتم و نهم و دهم را تأليف كرده و به ساير مجلدات افزوده است و آن را روضة الصفاى ناصرى ناميده است و همين سه جلد است كه كرارا مورد استفاده مؤلف فارسنامه ناصرى قرار گرفته است : « . . . در تاريخ روضة الصفاى ناصرى تأليف امير كبير رضا قلى خان هدايت مازندرانى ، مسطور است كه امير ابو دلف از امراى خليفه عباسى . . . » ( وقايع سال 1230 - گفتار اول )\r\n23 - روضة الصفيه : از ميرزا بيك منشى جنابدى : « . . . ميرزا بيك منشى جنابدى در كتاب تاريخ روضة الصفيه نگاشته است كه سبب شيوع ناخوشى در اردوى شاهى آن بود كه سپاه موافق و مخالف در كنار يك نهر ، منزل داشتند . . . » ( وقايع سال 1010 - گفتار اول ) .\r\n24 - رياض العارفين : از رضا قلى خان هدايت . تذكره‌اى است كه در سال 1260 هجرى تأليف شده و داراى شش گلبن و دو روضه و يك فردوس و يك خلد است : « . . . در كتاب رياض العارفين مرقوم است و اين رباعى از اوست . . . » ( شعراى شيراز - گفتار دوم )\r\n25 - رياض العلما : « . . . و صاحب كتاب رياض العلما در ذيل ترجمه حضرت سيد على خان شارح صحيفه سجاديه به تقريب نسبت آن حضرت به جناب احمد نصير الدين . . . عبارتى فرموده است . . . » ( اعيان محله سردزك - گفتار دوم )\r\n26 - سفرنامه مدينة السلام : از معتمد الدوله ، فرهاد ميرزا .\r\n27 - سفرنامه ناصر الدين شاه به عتبات : « در سفرنامه شاهنشاهى به عتبات عاليات ، چنين مرقوم است . . . » ( وقايع سال 1287 گفتار اول ) . همچنين از گزارش سفر همين پادشاه به فرنگستان نيز استفاده شده است .\r\n28 - سفرنامه و ديوان ناصر خسرو قباديانى : « در سفرنامه حكيم ناصر خسرو علوى ، نوشته است ، در سال 443 از بصره به شهر ماه‌رويان آمدم . . . » ( گفتار دوم و بلوك كوه‌گيلويه ) .\r\n29 - سلافة العصر : از سيد على خان جد دوم مؤلف فارسنامه ناصرى كه مكررا در فارسنامه ناصرى مورد استفاده قرار گرفته است : « مرحوم سيد على خان در كتاب سلافة العصر ، نوشته است :\r\nميرزا احمد نظام را سلطان الحكما مىگفتند . . . » ( وقايع سال 971 - گفتار اول )\r\n30 - سلم السموات : از شيخ ابو القاسم بن شيخ ابو حامد ابى نصر كازرونى كه در ذكر احوال جمعى از حكما و شعراست بر سبيل اختصار : « . . . شيخ ابو القاسم بن نصر البيان كازرونى در كتاب سلم السموات نوشته است : چون حضرت مير سيد شريف را . . . » ( گفتار دوم - علماى شيراز )\r\n31 - سلوة الغريب : « . . . جناب علامى ميرزا سيد على خان در كتاب سلوة الغريب ، نوشته است : اول كسى كه از اجداد من به شيراز آمده على ابو سعيد نصيبى است . . . » ( گفتار دوم ، اعيان\r\n\r\n","description":"","footnote":"","page_name":" 45 ","page_number":61},
  {"content":"\r\n\r\nمحله سردزك شيراز )\r\n32 - شاهنامه فردوسى : « چنان كه حكيم فردوسى فرموده است :\r\n چو ديوار شهر اندر آورد گرد * ورا نام كردند داراب گرد » \r\n( بلوك داراب - گفتار دوم )\r\nو در جائى ديگر مىنويسد : « . . . و اين بيت را به فردوسى نسبت دهند :\r\n صفاهان به گودرز كشواد داد * به گرگين ميلاد هم ، لاد ، داد » \r\n( بلوك لارستان - گفتار دوم )\r\n33 - شرح صحيفه سجاديه : از سيد على خان : « . . . ميرزا سيد على خان در كتاب شرح صحيفه سجاديه و سلوة الغريب ، نسب خود را چنين بيان فرموده . . . » ( گفتار دوم - اعيان محله سردزك شيراز ) .\r\n34 - شرح لمعه دمشقى : شرحى است كه شهيد ثانى بر لمعه دمشقيه شهيد اول نوشته و آن از كتب درسى طلاب است . ( فرهنگ معين ) : « . . . در كتاب شرح لمعه دمشقى ، فرسخ شرعى را سه ميل و هر ميل را چهار هزار ذراع و هر ذراعى را 24 انگشت فرموده . . . » ( گفتار دوم - مقدمات علميه ) .\r\n35 - شيرازنامه زركوب : از فخر الدين ابو العباس احمد زركوب شيرازى است در باب شيراز كه به سال 744 تأليف شده ، مؤلف در تدوين كتاب چندان زحمتى به خود نداده و غالب مطالب آن را از كتب ديگران با عين عبارت برداشته و آنها را به نام خود تلفيق كرده و قسمت عمدهء وقايع آن ، مقتبس از تاريخ وصاف است غالبا با عين عبارات وصاف و در آخر كتاب او فصلى است در ذكر طبقات ائمه و مشايخ شيراز ( فرهنگ معين ) .\r\nبهر حال اين كتاب مورد استفاده مكرر مؤلف فارسنامه قرار گرفته است : « در كتاب شيرازنامه كه در سال هفتصد و چهل و اند تأليف شده ، نوشته است كه اثرى از آن شهر باقى نمانده . . . » ( گفتار دوم - خصايص شيراز )\r\n36 - طيف الخيال : از مولانا محمد مؤمن شيرازى مؤلف به سال 1116 : « . . . مولانا محمد مؤمن شيرازى صاحب كتاب طيف الخيال در ذكر اساتيد شيرازى خود نوشته است : فرا گرفتم علم صرف و نحو و معانى و بيان و فقه را از شيخ على تمامى » ( اعيان محله اسحق بيگ - گفتار دوم ) .\r\n37 - عالم‌آراى صفوى : از مؤلفى ناشناخته ( تأليف‌شده به سال 1086 ) .\r\n38 - عالم‌آراى عباسى : تأليف اسكندر بيك تركمان . كتابى است در شرح حال و سلطنت شاه عباس اول و اجداد او تا جلوس شاه صفى كه به سال 1038 تأليف شده است . « . . . اگرچه تعريف قلعه تفليس از تكليف نگارنده كتاب فارسنامه كه بيان فارس مىنمايد بيرون است ليكن بيانى از او نگاشت كه صاحب تاريخ عالم‌آراى عباسى ، نوشته است . . . » ( گفتار اول - وقايع سال 1015 )\r\n39 - عمدة المطالب : « . . . در كتاب عمدة المطالب نوشته است كه در سال 202 از هجرت به امر مأمون خليفه عباسى محمد بن محمد زيد را سم خورانيده مسمومش نمود . . . » ( گفتار دوم - اعيان محله سردزك ) .\r\n40 - قاموس فيروزآبادى : از مجد الدين محمد بن يعقوب شيرازى فيروزآبادى مكنى\r\n\r\n","description":"","footnote":"","page_name":" 46 ","page_number":62},
  {"content":"\r\n\r\nبه ابو طاهر ، اديب و لغت‌شناس زبان عربى ( متولد سال 729 هجرى ) كه كتاب او در لغت به القاموس المحيط موسوم است : « . . . در كتاب قاموس . . . ذراع از طرف مرفق تا سرانگشت ميانى را فرموده . . . » ( گفتار دوم - مقدمات علميه ) .\r\n41 - قانون طب ابن سينا : « . . . چنان كه شيخ الرئيس ابو على سينا در كتاب قانون طب در عنوان ريحان سليمان فرموده است . . . » ( گفتار دوم - مقدمات علميه ) .\r\n42 - قمقام زخار : از معتمد الدوله فرهاد ميرزا كه اغلب فقط به نام آن اشاره دارد .\r\n43 - كامل التواريخ : از ابو الحسن على بن محمد معروف به ابن اثير ، مورخ بزرگ اسلامى كه در سال 630 در بغداد درگذشت . كامل التواريخ ، كتابى است در 12 مجلد كه بر حسب سنوات تنظيم يافته و حوادث را تا سال 629 هجرى دربردارد . اين كتاب از اهم كتبى است كه در گفتار اول فارسنامه مورد استفاده قرار گرفته‌اند : « . . . در كتاب كامل ابن اثير نوشته است كه در ماه رمضان سال 179 رشيد در مكه معظمه عمره را به جاى آورد . . . » ( وقايع سال 179 - گفتار اول ) ، « . . . در كتاب تاريخ كامل ابن اثير از حسن بصرى نقل كرده كه حسن مىگفت از حضرت امير المؤمنين على ، شنيدم . . . » ( گفتار اول - وقايع سال 95 ) .\r\n44 - كتب لغت ؟ : « . . . در كتاب لغة نوشته‌اند چون شهر استخر را پارس پسر سام پسر نوح بساخت ، تمام اين مملكت را پارس گويند . . . » ( گفتار دوم - مقدمات علميه ) .\r\n45 - كشكول بحرينى : از شيخ يوسف بحرينى آل عصفور : « . . . جناب محدث كامل و فقيه فاضل ، شيخ يوسف بحرينى در كتاب كشكول خود ، تاريخ وفات مرحوم سيد على خان را « سر مقر شيراز » نگاشته است . . . » ( گفتار دوم - اعيان محله بازار مرغ شيراز ) .\r\n46 - كنز الحساب : از معتمد الدوله فرهاد ميرزا .\r\n47 - گلستان : از سعدى شيرازى : « . . . اين فرمايش اشاره بود به حكايتى كه شيخ سعدى در كتاب گلستان فرموده است : كه قاضى همدان را حكايت كنند كه با نعلبند پسرى ، سرخوش بود . . . » ( گفتار اول - وقايع سال 1287 )\r\n48 - گيتىگشاى : از محمد صادق نامى اصفهانى در تاريخ خاندان زند . نامى ، از نويسندگان معروف نيمه دوم قرن دوازدهم است كه تاريخ زنديه از آغاز تا حوادث بيست و يكم محرم سال 1200 هجرى را به رشته تحرير كشيده است و اين كتاب مخصوصا در بخش زنديه مورد استفاده مكرر مؤلف فارسنامه ناصرى واقع شده است . « . . . ميرزا صادق نامى تخلص ، صاحب تاريخ زنديه ، نوشته است : فتحعلى خان افشار با ابراهيم بغايرى كه در اردوى اعلى توقف داشت ، . . . » ( گفتار اول - وقايع سال 1175 )\r\n49 - لؤلؤئين : از شيخ يوسف آل عصفور : « . . . جناب معزى اليه در كتاب لؤلؤئين مىنويسد . . . » ( گفتار دوم - بلوك فسا ) .\r\n50 - مجالس المؤمنين : از قاضى نور اللّه بن سيد شريف الدين ( متولد به سال 956 در شوشتر مقتول به سال 1019 ) كتابى است در شرح حال و آثار علما و فقها و پادشاهان و صوفيان كه آن را به سال 993 شروع كرده و به سال 1010 به اتمام رسانيده است اين كتاب در 12 مجلس است و بر مبناى نشر دعوت شيعه است . « . . . جناب قاضى نور اللّه شوشترى شرح حال او را در جلد شانزدهم از كتاب مجالس المؤمنين نگاشته است . . . » ( گفتار دوم - اعيان محله درب\r\n\r\n","description":"","footnote":"","page_name":" 47 ","page_number":63},
  {"content":"\r\n\r\nشاهزاده شيراز )\r\n51 - مرآت البلدان ناصرى : از ميرزا محمد حسن خان اعتماد السلطنه كه شامل فرهنگ جغرافيائى است به سبك معجم البلدان . « . . . در كتاب مرآت البلدان ناصرى كه كتابى چون او براستى كم نوشته شده ، نگاشته است . . . » ( گفتار دوم - بلوك مرودشت ) .\r\n52 - مزارات شيراز : از ابو معين جنيد شيرازى كه مكرر مورد استفاده مؤلف قرار گرفته است « . . . در كتاب مزارات شيراز نوشته است . . . امير عز الدين از اجله سادات كبار و عباد شيراز است . . . » ( گفتار دوم - اعيان محله سردزك ) .\r\n53 - مشكوة الانوار : از محمد بن محمد بن احمد طوسى مكنى به ابو حامد و ملقب به حجة - الاسلام ( متولد در 450 هجرى ، متوفى به سال 505 در طابران طوس ) كتابى است در تصوف و عرفان : « . . . و ابو حامد غزالى در كتاب مشكوة الانوار ، فصل طويلى در حال او نوشته و الفاظى را كه او گفته و گوش مسلمانان از شنيدن آن انكار داشته ، تأويل نموده . . . » ( گفتار دوم - بلوك بيضا ) .\r\n54 - ناسخ التواريخ : از منابع عمدهء فارسنامهء ناصرى است . ناسخ التواريخ معروفترين كتاب تاريخ عمومى دوره قاجاريه كه قريب 15 جلد بزرگ است . مؤلف آن ميرزا محمد تقى متخلص به سپهر ( لسان الملك ) او تأليف خود را در زمان محمد شاه قاجار آغاز كرد و در زمان ناصر الدين شاه ادامه داد و چون درگذشت پسرش عباس قلى خان سپهر كار او را دنبال كرد ولى ناتمام ماند . ( معين ) « . . . در ناسخ التواريخ تأليف ميرزا محمد تقى سپهر تخلص مستوفى - كاشانى مسطور است . . . » ( گفتار اول - وقايع 1230 ) .\r\n55 - نامه خسروان : از جلال الدين ميرزاى قاجار : « . . . نواب جلال الدين ميرزا قاجار در نامه خسروان نوشته است پدرم يعنى شاهنشاه ايران ، فتحعلى شاه ، براى فرزندان خود ، داستان نمود كه . . . » ( گفتار اول - وقايع 1193 ) .\r\n56 - نزهة القلوب : اثر حمد اللّه مستوفى قزوينى . كتابى مهم در جغرافيا و هيئت و شرح بلاد و راههاى ايران كه به سال 740 تأليف شده است و داراى يك مقدمه و سه مقاله و يك خاتمه است .\r\n57 - نظام التواريخ : تأليف قاضى ناصر الدين عبد اللّه بن عمر بيضاوى است مؤلف به سال 674 « . . . در نظام التواريخ نوشته است . . . » ( گفتار دوم - مسجد جامع عتيق ) .\r\n58 - نقشه الكسندر جونز : « . . . بايد دانست كه مقدار طول و عرض بلاد فارس كه در اين كتاب فارسنامه ناصرى نوشته مىشود از كتاب نقشه حكيم الكسندركيت جونس انگليس برداشته شد . . . » ( گفتار دوم - مقدمات علميه ) .\r\n59 - وفيات الاعيان : از شمس الدين احمد بن محمد بن ابى بكر بن خلكان كه اسم كامل كتاب وفيات الاعيان و انباء ابناء الزمان است كه به سال 654 كار تأليف آن آغاز و در سال 672 به پايان رسيده است و در آن شرح حال 846 تن از بزرگان ، امرا ، وزراء و دانشمندان آمده است . اين كتاب كرارا مورد استفاده مؤلف فارسنامه ناصرى قرار گرفته است : « . . . در كتاب ابن خلكان نوشته است : حسين بن منصور حلاج از اهل بيضاى فارس است . . . » ( گفتار دوم - بلوك بيضا ) .\r\n\r\n","description":"","footnote":"","page_name":" 48 ","page_number":64},
  {"content":"\r\n\r\n60 - [ كتب 
  ] هيئت : « . . . در كتابهاى هيئت هر ذراعى مقدار دو شبر و هر شبرى را اندازه 12 انگشت كه در پهنا به هم پيوندد . . . » ( گفتار دوم - مقدمات علميه ) .\r\n61 - كتب هيئت و جغرافيا : « . . . در كتابهاى هيئت و جغرافيا نوشته‌اند : فرسخ و ميلى . . . » ( گفتار دوم - مقدمات علميه ) .\r\nنمونه‌هائى از قرآن حسن تأليف ميرزا حسن حسينى فسائى مؤلف فارسنامهء ناصرى .\r\n\r\n","description":"","footnote":"","page_name":" 49 ","page_number":65},
  {"content":"\r\n\r\n\r\nنثر فارسنامهء ناصرى\r\nگفتيم كه فارسنامه ناصرى به قول مرحوم ملك الشعراى بهار : « كتابى است در غايت نفاست ، مشحون به تاريخ و جغرافيا و رجال و مزارات و كيفيت مملكت فارس و در كمال سلاست و روانى . . . « 1 » » و اساس اين كتاب سليس و روان بر ساده‌گوئى و پرهيز از صنعتگريها و پيچيدگىهاى لفظى نهاده شده است بطورى كه نثرى قابل فهم عموم مردم دارد و اصول ساده - نويسى دورهء قاجار در آن رعايت شده است اما نويسنده گاهى در فواتح كتاب ، در بيان القاب و عناوين افراد ، در ارائه نقل قولها با توجه به منابع و مآخذ كتاب اين روش را رها مىكند و در اين مواقع كتاب جنبه ادبى به خود مىگيرد و در نتيجه بعضى از مباحث و بخشهاى كتاب به نثر مصنوع و آراسته نزديك مىشود . در اين موارد نويسنده از كلمات عربى فراوان ، آيات قرآنى و احاديث نبوى و جملات و اشعار عربى بسيار ، سود مىگيرد ، از كلام شاعران پارسىگو بهره مىبرد و در استفاده از تمثيلات و حكايات و قصص دريغ نمىورزد و مخصوصا در معرفى بزرگان رجال و سلاطين و علما و فقها و حتى بعضى مردم عادى از سجع و موازنه و مترادفات و القاب آراسته ، استفاده مىنمايد و در نتيجه جملات كوتاه و بىپيرايه نثر معمول و مقبول كتاب ، در اين مواقع به جمله‌هائى دراز تبديل مىشود و جاى كلمات همه‌فهم و سادهء هميشگى را كلمات و اصطلاحات و تركيبات مهجور و غريب اشغال مىكند . اما صرفنظر از اين موارد نويسنده مىكوشد تا كلماتى را در استخدام داشته باشد كه در عصر خود وى رايج است بنابراين در شناخت معانى دقيق لغات و مفاهيم خاص آنها ، بسيار دقيق است و گاهى براى روشن‌تر شدن مطلب به معنى كردن آن دسته از لغات مىپردازد كه جنبه محلى دارد يا از اصطلاحات كشاورزى و فنى است و يا به اوزان و نقود مربوط مىشود .\r\nگاهى نيز لغات مهجور عربى ، تركى و حتى فارسى را معنى مىكند و گهگاه براى لغات و كلماتى از قبيل نام شهرها و دهات به توجيهات عوامانه و مصطلح كه از نوع وجه تسميه - سازى عاميانه است مىپردازد .\r\nاغلب در استفاده از منابع ناهمگون با نثر كتاب ، كوشش مىكند تا نثر آنها را با شيوه\r\n\r\n\r\n","description":"","footnote":"\r\n( 1 ) . بهار ، محمد تقى ، ( ملك الشعراء ) ، سبك‌شناسى ، جلد سوم ، ص 365 ، چاپ 1337 ، اميركبير ، تهران .\r\n","page_name":" 50 ","page_number":66},
  {"content":"\r\n\r\nعمومى و ساده كتاب منطبق سازد و آنها را قابل فهم و استفاده عموم بسازد و در اين مواقع مطالب منقول را مختصر و ساده بيان مىدارد و اغلاط موجود در آنها را رفع مىسازد . مؤلف در حذف حروف اضافه و علامت « را » در آخر مفعول بيواسطه ، گشاده‌دست است و به حذف افعال و اجزاء جمله علاقه نشان مىدهد و درصد كاربرد لغات عربى در كتاب بيش از واژه‌هاى فارسى است ولى همچنانكه گفتيم اين امر سبب غموض و ابهام مطالب كتاب نمىشود .\r\n\r\nالف - نمونه نثر ساده كتاب :\r\n« در سال بيست و هشتم هجرى ، اهل استخر ، سر از اطاعت مسلمانان كشيدند و عثمان بن ابى العاص ثقفى شهر استخر را به قهر و غلبه مسخر داشت و متمردين را به سياست رسانيد . . . »\r\n« . . . در سال بيست و نهم هجرى خليفه سيم عبد اللّه بن عامر را حاكم بصره و اهواز و فارس نمود و عبد اللّه بعد از ورود به بصره عبيد اللّه بن معمر را والى فارس كرده ، روانه‌اش داشت و چون مدتى گذشت شاه يزدجرد پادشاه ايران از سپاه عرب شكست يافته به فارس آمد و قبيله شبانكاره . . . با هربذ والى فارس موافقت كرده ، در اطاعت يزدجرد درآمدند و اهالى فارس به هواخواهى يزدجرد سر از اطاعت عبيد اللّه دركشيدند و عبيد اللّه با اهالى فارس جنگ نمود و آنها را تا دروازه استخر رسانيد و خود در خارج دروازه كشته گشت و كار يزدجرد بالا گرفت و مدار سلطنت را به دست هربذ داماد خود . . . واگذاشت و چون اين اخبار به عبد اللّه بن عامر رسيد از بصره به فارس آمد و چند بار جنگ نمود و در هر مصافى ظفر و فيروزى يافت و شهر استخر را به قهر و غلبه بگرفت و اهلش را آرام نمود و شاه يزدجرد و اسمعيل شبانكاره با قبيلهء خود به دارابجرد رفتند . . . »\r\n« . . . در سال پانصد و بيست هفت شاه طغرل و شاه مسعود پسران سلطان محمد چندين مرتبه جنگ كرده ، از همدان به اصفهان آمدند ، شاه طغرل مقاومت نكرده ، قاصد شيراز گرديد و شاه مسعود او را تعاقب نموده در صحراى بيضا تلاقى گشته ، جماعتى از لشكريان او به شاه مسعود پناه بردند و شاه طغرل از صحراى بيضا ، قاصد رى گشت و به جناح تعجيل از فارس گذشت . . . »\r\n« . . . در سال هزار و سى . . . پادشاه كامگار در شهر قندهار به عيش و عشرت گذرانيد و حكومت آن خطه را به گنج على خان والى كرمان شفقت فرمود و چون آغاز گرمى هوا شد موكب همايون به صوب هرات نهضت فرمود و هم در اين سال . . . امام قلى خان والى فارس را براى تسخير جزيره هرموز مأمور فرمود . . . »\r\n« . . . طايفه بيات ، اصل آنها از دشت قبچاق تركستان است كه در زمان قديم با ايل قشقائى به فارس آمده‌اند ، دو قبيله گشته ، يكى با ايل قشقائى موافقت نموده ، صحرانشين شده‌اند و ديگرى در شهر شيراز توطن نموده‌اند . . . »\r\n« . . . بلوك فسا ، آخر سردسيرات و اول گرمسيرات فارس است ، ميانه جنوب و مشرق شيراز ، هواى زمستانش از زمستان شيراز و اصفهان گرمتر و تابستانش از تابستان اين دو شهر خنك‌تر . . . هر حاصلى در هر جاى فارس خوب شود در اين بلوك بهتر گردد ، آبش از كاريزهاى شيرين گوارا . . . ست »\r\nاگرچه ميزان استعمال لغات و تركيبات و جملات و اشعار عربى در فارسنامه ناصرى به دليل فضل وافر و كثرت منابع اديبانه كتاب و احاطه مسلم مؤلف بر ادبيات عرب به نسبت\r\n\r\n","description":"","footnote":"","page_name":" 51 ","page_number":67},
  {"content":"\r\n\r\nاز لغات فارسى بيشتر است اما ميرزا حسن اين امر را وسيله‌اى براى ايجاد صعوبت و اشكال در دريافت مطالب نمىسازد و نثر قابل فهم و روانى را ارائه مىنمايد كه معلول رعايت جهات لفظى و معنوى زير است :\r\n1 - استفاده از زبان معمول و اصطلاحات رائج براى بيان حوادث :\r\n« . . . از شاه ويردى خان نقل شده كه چون سواران فارس به جانب من آمدند ، چون خواستم آنها را به تفنگ بزنم هرچه سعى نمودم ، آتش فتيله روشن نشد و چون روشن مىشد ، نزديك به كاسه تفنگ كه مىرسيد ، خاموش مىشد ، ناچار تفنگ را انداختم و چون دست به كمان و تير بردم ، زه كمان گسيخت ، دانستم بخت خوابيده و نكبت برخاسته است فرياد كردم كه كسى جنگ نكند و خود از برج قلعه بيرون آمده ، خدمت اللّه ويردى رسيدم . . . » ( گفتار اول - حوادث سال 1005 ) .\r\n« . . . در همين سال بنا بر نذر و عهدى كه ميانه خود و خداى تعالى بسته بود ، پياده راه دراز را از دار السلطنه اصفهان تا شهر مشهد مقدس پيمود ، بر احدى تكليف پياده‌روى نفرمود جز محمد زمان سلطان بايندرى تركمان و مهتر سلمان دنبلى ركابدارباشى و ميرزا هدايت اللّه اصفهانى ، نوادهء نجم ثانى كه موافقت كرده ، اعليحضرت شاهنشاهى را ، پياده ، همراهى نمودند و مقرر داشتند كه اين سه نفر طنابى را كه درازاى آن پنجاه ذرع شرعى باشد ، با خود داشته ، از دروازه شهر اصفهان تا دروازه مشهد مقدس را پيموده ، مولانا جلال الدين منجم‌باشى يزدى ، شماره آن را ثبت نمايد و . . . مولانا جلال الدين را بعد از رجوع به دفتر ، شماره طناب پنجاه ذرعى معلوم شد كه از اصفهان تا مشهد مقدس يكصد و نود و نه فرسخ شرعى است . . . » ( گفتار اول - وقايع سال 1009 ) .\r\n2 - استفاده از جملات كوتاه و قابل فهم به استثناء ذكر القاب و اوصاف و تعارفات :\r\n« . . . نادر شاه مىدانست كه سگ سير به شكار و لشكر مالدار به كارزار نمىرود . . . » ( گفتار اول - وقايع سال 1152 ) .\r\n« . . . ميرزا قوام الدين براى امام قلى خان پيغام فرستاد كه در سال پيش ، شاه محمود آمد و به فضل خداى كارى نكرد ، شما چه مىگوئيد . . . »\r\n« . . . طبعش از تحصيل علم رميد و چندى در پى كارهاى ديوانى دويد و از كسب علم بازماند و به عمل ديوانيان نرسيد و اكنون به تحير شبى را به روز مىرساند . . . » ( بلوك سروستان - گفتار دوم ) .\r\n3 - اشتمال كتاب بر اساسىترين وقايع تاريخى و جغرافيائى فارس و گهگاه ايران و توجه به زندگى و احوال ساكنان محلات و قراء و قصبات فارس كه در هيچ كتابى ديگر تا عهد مؤلف بدين حد و با ذكر تمام جزئيات سابقه طرح و بررسى ندارد . بدينمعنى كه مؤلف به قراء و قصبات فارس با همان اهميتى مىنگرد كه به شهرها و مراكز بزرگتر توجه مىنمايد و زندگى رجال معمولى را در شهرها و قراء و قصبات به همان حد ارج مىنهد كه زندگى امرا و وزراء و رجال علم و ادب را معتبر مىشمارد .\r\n4 - درآميختگى بسيار طبيعى نثر و نظم و امثال و حكم فارسى و اصطلاحات عوامانه و همه‌فهم :\r\n\r\n","description":"","footnote":"","page_name":" 52 ","page_number":68},
  {"content":"\r\n\r\n« . . . در عرض راه به عرض نادر شاه رسانيدند كه چندين دانه جواهر شاهى را لشكريان پنهان كرده‌اند ، حكم فرمود تا اسباب تمام سپاه را جستجو كرده ، دربار هر كسى جواهرى را يافتند جزء خزانه نمودند و لشكريان جز اطاعت چاره نداشتند . . . و بزرگان ايران اين معامله را حمل بر تدبير نادر شاه كرده گفتند كه نادر شاه مىدانست سگ سير به شكار و لشكر مالدار به كارزار نمىرود . . . » ( وقايع 1152 - گفتار اول ) .\r\n« . . . بعد از تسخير شيراز و حصول اين مصائب وباى شديد روى داد كه در شيراز موازى چهارده هزار نفر رهسپر سفرت آخرت شدند و به مثل مشهور آنچه از دزد ماند به فالگير رسيد :\r\n اين شرح بىنهايت كز حسن يار گفتم * حرفى است كز هزاران اندر عبارت آمد . . . » \r\n( وقايع سال 1157 - گفتار اول ) .\r\n« . . . از نادانى سه نفر متقلب ، سى هزار نفر بلكه بيشتر از اهل شيراز به قتل و اسيرى رسيدند ، سبحان اللّه تعالى نمىدانم چه نويسم و چه گويم كه از اين مصيبت چه ديدم و چه كشيدم تا كسى نديده ، نداند كه استيلاى بخت النصر و چنگيز خان در پيش اين واقعه كه مختص شيراز بود ، نمودى ندارد :\r\n نقد بازار جهان بنگر و آزار جهان * گر شما را نه بس اين سود و زيان ، ما را بس \r\n( وقايع سال 1156 - گفتار اول ) .\r\n« . . . محمد حسين خان حرامزاده ، خائف گشته بناى فرار گذاشت و . . . قشون روز به روز به محمد حسين خان حرامزاده ملحق مىگرديد . . . » ( همانجا )\r\n« . . . قياقلى آقا . . . كه از سگان در جهنم بود ، والى مملكت فارس گرديد و . . . عبد الرضا نائينى كه هر يك در حرامزادگى نادره روزگار بود به وكالت و حكومت مأمور . . . » ( وقايع سال 1158 - گفتار اول ) .\r\n« . . . لطف على خان از خيال محمد على خان مطلع شد . . . از راه غرور بلكه بخت‌برگشتگى ، اعتنائى ننمود ، جماعت سيستانى ، اطراف منزل او را گرفتند كه دست به بند دهد ، به زبان حال گفت :\r\nنبندد مرا دست ، چرخ بلند . . . » ( وقايع سال 1209 - گفتار اول ) .\r\n« . . . شاه محمود آمد و به فضل خداى كارى نكرد شما چه گوئيد كه گفته‌اند متن چو مغلوط گشت چيست حواشى . . . » ( وقايع سال 1137 - گفتار اول ) .\r\n« . . . اشرف را بر خلاف رضاى شاه محمود وليعهد نمودند ، محمود مىگفت چون دوست دشمن است شكايت كجا بريم . . . » ( وقايع سال 1137 - گفتار اول ) .\r\n« . . . در خلال اين احوال به عرض وكيل رسانيدند كه شيخ على خان به مهر خود بىاطلاع كارگزاران ، وجوه ديوانى ممالك متصرفى وكيل را حواله مىدهد و محصلان شداد مىگمارد ، بعلاوه بر حكمى از نواب وكيل در قبض و بسط امور صادر مىشد غالبا بر خلاف آن حكم مىنمود چنان كه به ضرب المثل مىگفتند شاه مىبخشد و شيخ على خان نمىبخشد و اين معنى باعث گرديد كه هر دو چشم او را ميل كشيده ، كور نمودند . . . » ( وقايع سال 1175 )\r\n« . . . چندين گلوله بر سپاه ايرانى زدند كه گفته‌اند : تيغ غازى دزد را آلت شود . . . » ( وقايع\r\n\r\n","description":"","footnote":"","page_name":" 53 ","page_number":69},
  {"content":"\r\n\r\n1132 ) .\r\n5 - بيان بىتكلفانه عادات و اعتقادات مذهبى - ملى و بومى و عوامانه و به اصطلاح فولكوريك حتى نحوه كشاورزى و تهيه غذاهاى محلى و رسوم شكار و دفع آفات :\r\n« . . . گفت چون شب جمعه است كشتن آنها را به روز شنبه انداختم . . . » ( وقايع سال 1209 ) .\r\n« در زمان عبور از تكيه خواجه شمس الدين محمد حافظ شيرازى ، كتاب ديوان او را خواست و چون بازش داشت اين دو بيت در عنوان صفحه اول به نظر درآمد :\r\n در نمازم خم ابروى تو با ياد آمد * حالتى رفت كه محراب به فرياد آمد\r\nاى عروس ظفر از بخت شكايت منماى * حجله حسن بياراى كه داماد آمد \r\nپس همت از روح خواجه خواسته بجانب تهران شتافت . . . » ( وقايع سال 1209 ) .\r\n« . . . پس از استماع اين قصه پرغصه كلمه مباركه انا للّه و انا اليه راجعون را مكرر نمود . . . » ( همانجا )\r\n« . . . به صوب شكى شتافت كه در آن نواحى شكار اسب وحشى نمايد و حسن بيك والى آن سامان ، پيشكش بيشمار به دربار معدلت شعار آورده گذرانيد و به عرض رسانيد كه بر حسب تجربه در شكار اسب ميمنت و شگون نخواهد بود و بر سلاطين نامباركتر است ، خاطر اشرف از اين عرض كلال يافته ، قبول نفرمود و متوجه شكار اسب گرديد و چندين اسب وحشى را گرفتند و بعد از گرفتارى آنقدر لرزيدند كه تمامت آنها بمردند . . . و در آن منزل مزاج آن اعليحضرت از استقامت منحرف گشته حكماى مسيحادم و اطباى حذاقت شيم از معالجه عاجز شدند و . . . روح همايونش به حظيره قدس شتافت . . . » ( وقايع 930 ) .\r\n« براى تماشاى چشمه ملخ تشريف‌فرما شد . . . در كتابها نوشته و بر زبانها افتاده كه چون جنود نامعدود ملخ دريائى در مملكتى يا ناحيه يا مزرعه‌اى آيد ، مردى از جنابت پاك كوزه طاهرى را از آب آن چشمه پر كرده به نيت بردن آن آب را به همان مملكت يا همان ناحيه يا همان مزرعه كوزه را برداشته ، بگويد مرغ سار ملخ‌خوار را براى فلان‌جا مىخواهم و كوزه را در هيچ موقعى بر زمين نگذارد و بايد سه‌پايه چوبى با او باشد كه در وقت خستگى و خواب آن كوزه را بر آن سه‌پايه آويخته ، استراحت كند و چون از منزل اول حركت كند مرغان سار هجوم آورده شروع در كشتن ملخ نمايند كه هر يكى در روزى چندين هزار ملخ را دو نيمه كند تا تمامت ملخها را تباه كنند سبحان الذى يفعل فى ملكه ما يشاء . . . » ( وقايع 1060 ) .\r\n« . . . نگارنده اين فارسنامه ناصرى به شهادت نواب اشرف و الا احتشام الدوله . . . بكرات از عموم اهالى اين محال : ( تل خسروى ) شنيده است كه اگر سگى بر كبكهاى كوهستان صالحان و بلوط كاران و فيروزآباد كه سه قريه متجاورند حمله كند ، كبكها از زمين بر درخت نشينند و به آشفتگى و تحير به جانب آن سگ نگاه كنند و تا سگ ايستاده است از صداى تفنگ رم نكنند و باشد كه چهار پنج كبك به گلوله تفنگ از درخت بيفتد و باقى همچنان نشسته باشند . . . سبحان من تحير فى حلقة العقول » ( گفتار دوم - ناحيه تل خسروى - صالحان ) .\r\n« . . . در نزديكى شهر ابرقوه تل خاكسترى است كه به اعتقاد اهالى آن سامان ، خاكستر آتش نمرود است كه براى سوختن حضرت خليل افروخت و به عقيده مجوس خاكستر آتش\r\n\r\n","description":"","footnote":"","page_name":" 54 ","page_number":70},
  {"content":"\r\n\r\nكيكاوس است كه براى برائت ذمه سياوش در تهمت سودابه افروخت . . . » ( بلوك ابرقوه ) .\r\n« . . . درخت گز آزاد كه شاه‌گز گويند چون تربيت كنند با آنكه جز آب باران را نبيند مانند درخت سفيد دار بلند و چون چنار چوبش سخت و جوهردار و پوشش خانه‌هاى بزرگان لار و درب خانه و پنجره از چوب شاه‌گز است و چون درخت آن را ببرند و ستاره پروين فوق الارض باشد ، خواه زمستان و خواه تابستان ، چون چوب آن را پوشش خانه كنند در همان سال اول جانورى كه آن را رشميز و موريانه و در عربى ارضه گويند چوب را خورده ، تمام كند و اگر تحت - الارض باشد آن چوب سالها سالم بماند و گويند چون شاخه گز را از جانب كلفتى كه متعارف است در زمين كنند درخت شاه‌گز بلندقامت شود و اگر از جانب باريكى شاخه در زمين كنند يعنى منكوسا درختى پهن پرشاخه مانند درخت زردآلو گشته ، ثمرى دهد گرانبها كه آن را گزباز گويند . . . » ( بلوك لارستان ) .\r\n« . . . نان خورش اهالى خطه لار از درويش و مالدار ، نيازمند و بىنياز ماهىآبه است كه مساكين در هر شب و روز آن را خالص نان خورش كنند و دولتمندان روغن گرم كرده و آب ليمو مخلوط كرده ، صرف نمايند و اگر چندين قسم پختنى و طعام ديگر در سفره باشد جزء اعظم آن سفره ماهىآبه بايد شود و آن را در كتاب طب صحنا گويند و براى آن منافعى نويسند و طريق ساختن آن چنين است كه يك من ماهى متو از سر و دم پاك كرده ، كوبيده با يك من و نيم آب و نيم من نمك آميخته يك ماه يا بيشتر يا كمتر بر آفتاب گذارند ، پس آن را بدست ماليده با پارچه صاف كرده ، نيم من خردل بريان كرده كوبيده و هفتاد مثقال ريشه جوز و به اين اندازه زردچوبه و اگر بخواهند ادويه خوشبو مانند زيره و رازيانه و سياه‌دانه و ميخك از هر يك هفتاد مثقال بر آنها افزوده ، چند روز ديگر بر آفتاب گذارند پس به اندازه خواهش نان خورش كنند . . . » ( بلوك لارستان ) .\r\n« . . . در تواريخ نوشته‌اند وقتى كه گرگين به ايالت لارستان برقرار گرديد از منجم لارى ساعت سعدى بخواست آن منجم بعد از ملاحظه گفت چون هفت سال بگذرد ، ساعتى آيد كه اگر در آن ساعت وارد شهر لار شوى چند هزار سال ايالت لار در دودمان تو بماند و گرگين مدت هفت سال در خارج شهر لار توقف نمود و در آن ساعت وارد شهر لار گرديد و اكنون از آثار ملوك گرگينى در شهر لار ، مسجد جامع و چاربازار . . . است » ( بلوك لارستان ) .\r\n« . . . نگارنده از جماعتى مردمان كهنه سال‌خورده از اهالى فيروزآباد شنيدم كه در حدود سال 1215 جناب حاجى ميرزا محمد اخبارى نيشابورى در قصبه فيروزآباد توقف داشت . . . كه ملخ مصرى محصول بيشتر از بلوكات فارس را خورد پس به بلوك فيروزآباد هجوم آورد و زيان بسيار رسانيد اهل فيروزآباد از جناب ميرزا درخواست دعائى براى دفع و رفع ملخ نمودند آن جناب كلماتى بر پارهء كاغذى نگاشت و فرمود اين كاغذ را در ميان صحراى فيروزآباد بر چوب بلندى بسته بر تلى كه تمامت صحرا ديده شود نصب كنند و به آواز بلند بگويند محمد نيشابورى گفته است الان برويد و چون چنين كردند تمامت ملخها دفعة برخاستند چنان كه مانند ابرى از آفتاب سايه انداختند و رفتند و ديگر نيامدند . . . » ( وقايع سال 1219 ) .\r\n« . . . او را ( ميرزا محمد اخبارى ) نگريستم كه رشته‌اى از پس پشت خود گذرانيده و بر دو جانب آن صورت كه بر ديوار زاويه رسم كرده بود بسته و هر دو چشم بر چهره آن تمثال برگماشته\r\n\r\n","description":"","footnote":"","page_name":" 55 ","page_number":71},
  {"content":"\r\n\r\nبر آن‌سان كه دو پياله خون مينمود و پيوسته كلماتى چند بر زبان داشت و چنان مستغرق آن خيال بود كه از درون شدن و بيرون رفتن من از زاويه هيچ آگاه نگشت القصه اين كار همى كرد تا روزى كه وقت رسيد ، كاردى برگرفت و بر سينه آن نقش ديوار زد و بازآمد و گفت در اين وقت ايشپخدر را كشتند . . . » ( وقايع 1220 ) .\r\n« . . . به تجربه معلوم داشته‌اند كه هر كس سوگند دروغ در اين بقعه ياد كند عمرش در آن سال تمام شود . . . » ( بقاع شيراز ) .\r\n« . . . در شيراز از قديم تاكنون مشهور است كه در ميانه محراب و منبر مسجد جمعه دعا مستجاب شود و هم مشهور است كه اين مسجد هرگز از اوليا خالى نباشد از جناب حاجى شيخ صالح پيشنماز اين مسجد پرسيدند اين مسأله حقيقت دارد يا نه به مطايبه فرمود تا ما در مسجد باشيم چنين است . . . » ( مساجد شيراز ) .\r\n« . . . از خصايص كازرون شكار گنجشك است به اين وضع كه دامى مشبك كه چون او را پر از كاه يا چيز ديگر كنند به شكل صنوبرى شود كه دهان آن فراخ و بتدريج تنگ شود و در پهلوى درخت كنارى گسترده شود و دو ريسمان بر دو جانب دام ببندند و دو نفر سر اين دو ريسمان را گرفته به اندازه پانزده ذرع تا بيست ذرع هر يكى در جانبى بنشيند و هر يك چندين سنگ سفيد يا گچينه در پيش خود گذاشته منتظر آمدن گنجشكها شوند و چندين نى به اندازه سه ذرع به شكل مثلث كه زاويه آن بيخ شبكه باشد به اين وضع نصب كنند كه دو شاخه نى نزديك به سى چهل ذرع دور از شبكه در دو جانب نصب كنند و دو شاخه نى ديگر به دورى شصت هفتاد ذرع از دو شاخه نى اول و نزديك به صد ذرع از يكديگر و همچنين تا به مسافت يك ميدان اسب رسد پس چندين شاخه نى سه ذرعى بر سر هر شاخه لباس كهنه به درازاى نيم ذرع بسته هر يكى را به دست كودكى دهند و اين كودكان نيها را حركت داده ، تمام گنجشكها در ميانه‌نيهاى اول شده به جانب شبكه روند و چون نزديك شوند يكى از آن دو مرد كه سر ريسمان دام را داشت ، برخاسته ، گچينه را به هوا انداخته ، آواز باشه دهد و تمام گنجشكها داخل دام شوند » ( بلوك كازرون ) .\r\n\r\nب - نثر مصنوع كتاب :\r\nگفتيم كه نثر فارسنامه اصولا مبتنى بر ساده‌نويسى است اما گهگاه به دلائل مختلف ، از ساده‌گوئى دور مىشود كه اين موارد را به شرح زير مىتوان خلاصه كرد :\r\nالف : سجع و موازنه كه اغلب در ذكر عناوين و القاب پادشاهان و بزرگان و علما مخصوصا در گفتار دوم كتاب مورد توجه قرار مىگيرد نه در داخل متن و اگر هم در داخل متن سجعى مشاهده شود معمولا از كتب ديگر منقول است نظير آنچه ذيلا مىخوانيم كه از وصاف نقل شده است :\r\n« در كتاب تاريخ وصاف رقم فرموده است . . . قرى الاعالى شيراز كه مصب نهر اعظم بود و عرصه آن نواحى از زلال كوثر مثال غيرت باغ ارم ، در تقسيم مقاسم و ضبط مجارى و مشارب تأكيدى بليغ رفت و در اين باب زلال مياه در مذاق ارباب استحقاق منغص گشت . . . وجه مداوا به هيچ نتوان جست و دست از حياة بايد شست . . . چراغ در آفتاب و خضاب در شباب و تواضع با مستان و اسرار گفتن با زنان و تأسيس بدنامى در امور سلطان . . . » ( خصايص شهر شيراز ) .\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nيا آنچه كه ذيلا از رساله دلگشا منقول است در شرح حال حاجى اكبر نواب است :\r\n« . . . زمانى زبان به منطق گشودم و روزى چند گوى معانى بديع را از ميدان بيان ربودم ، در فنون رياضى رياضات كشيدم و گلهاى بىخار از رياض دفاتر استادان چيدم ، از حكيمان قواعد عقلى و براهينى شنيدم . . . با گوشه‌نشينان صوف‌پوش و ديوانگان عالم هوش گاهى نشستم و در خلوت استفاده را بر روى دل بستم . . . گاهى از تعليم و تعلم فارغ نبودم و در تمام عمر جز طريق هنر نپيمودم هميشه مجالستم با ارباب حال و صاحبان كمال بود و خاطرم را از تضييع عمر گرامى ملال . . . » ( اعيان بازار مرغ ) .\r\nو يا آنچه از تاريخ ذو القرنين خاورى ذكر شده است :\r\n« . . . تفصيل آن چنان كه در تاريخ ذو القرنين نگاشته است : جناب معتمد الدوله را از راه مشغولى به كمالات روحانى توجهى به عالم جسمانى نبود . . . » ( وقايع سال 1228 ) .\r\n« براى زيارت قبر حضرت مقرب حضرت بارى خواجه عبد اللّه انصارى . . . » ( وقايع 991 ) .\r\nب : ميرزا حسن خود نيز در ذكر بعضى از القاب و اسامى و ذكر بعضى از وقايع دست به سجع‌سازى و موازنه‌پردازى مىزند كه بايد گفت در جلد اول كمتر و در بخش رجال گفتار دوم بسيار زيادتر : نمونه‌هائى از گفتار اول :\r\n« . . . استاد بشر و عقل حادى عشر . . . » ( وقايع 938 ) .\r\n« . . . با لشكرى رزم‌آزماى قلعه‌گشاى در شمار مور و نيروى شير با نشاط جوان و تدبير پير حركت خواهم نمود . . . » ( وقايع 1144 ) .\r\n« . . . سخطش جهانى را سوخت و مروتش طريقه انصاف را به جهانيان آموخت . . . شيعه اثنى عشرى در كمال ذلت و نهايت قلت بودند به ضرب شمشير وجودت تدبير مروج مذهب جعفرى و مشيد مبانى طريقه اثنى عشرى گرديد . . . » ( وقايع 930 ) .\r\n« . . . دشمن مغرور است و جمعيتش پرزور و در برابر ما نشسته و به دو جانب . . . پيوسته اگر فتورى در عزم و رزم ما شود راه نجات از همه‌جا بسته شود . ( وقايع 1148 ) .\r\n« . . . از جنگهاى كوچك و بزرگ شكست نيافت و روى را از دشمن برنتافت . . . حصار از عرابه و زنجير بستند و به گلوله تفنگ و توپ لشكر ايران را شكستند . . . » ( همانجا ) .\r\n« . . . اعلم علماى زمان و افضل حكماى دوران ، استاد بشر و عقل حادى عشر امير غياث الدين منصور . . . » ( وقايع 936 ) .\r\nدر گفتار دوم فارسنامه مخصوصا همه‌جا القاب متناسب طبقات مختلف مردم نه تنها اغلب مسجع است كه گاهى به نوعى لفاظى بىمحتوا بدل مىشود و نثر را از سادگى و شفافيت بدور مىسازد و اين امر از معايب بخش دوم فارسنامه و نتيجه تعارف با همزمانان مؤلف است :\r\n« . . . از اجله علماى اين محله است : مولاى انام ، متبوع اهل اسلام ، ناصب مناصب علما و ناهج مناهج فضلا . . . » ( اعيان محله اسحق بيگ ) .\r\n« . . . قدوه فضلا و اخيار ، اسوه اهل علم و ابرار . . . » ( همانجا ) .\r\n« . . . جناب كمالات اكتساب ، اديب اريب ، جامع اساليب ادبيه ، ناهج مناهج عربيه فاضل ممتحن ميرزا ابو الحسن . . . » ( همانجا ) .\r\n« قدوه عظماى زمان ، اسوه ارباب ديوان ، ملاذ طوايف ، مظهر آثار عواطف ، ممهد قواعد\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nراى و تدبير به عقل كامل مشيد مبانى تقرير و تحرير به فضل شامل . . . مقرب الخاقان ميرزا سليمانخان . . . » ( همانجا ) .\r\n« . . . شيخ مشايخ زمان ، قاضى قضات اوان ، صاحب حسب ظاهر وارث نسب ماهر شيخ محمد باقر . . . » ( محله بازار مرغ ) .\r\n« . . . صحيفه كرم ، قدوه صناديد امم ، صاحب حسب ظاهر و نسب طاهر شيخ محمد باقر . . . » ( همانجا ) .\r\n« . . . مقدم ابناى زمان ، مالك زمام بيان ، ناظم امور ، مرتب مصالح جمهور . . . » ( همانجا )\r\n« . . . جناب مستطاب مجمع كمالات حسنه و مستجمع فضايل مستحسنه ، جامع منقول و معقول ، حاوى فروع و اصول ، زبده علما و نخبه فضلا خواجه نصير الدين زمان حاجى اكبر نواب فضيلت توأمان . . . » ( همانجا ) .\r\n« . . . جناب امارت و حكومت دستگاه ، داعى رعيت‌پناه ، امير كامگار ميرزا محمد حسين شريفى صاحب اختيار . . . » ( همانجا ) .\r\n« . . . جليل الاصل جميل الوصف نور حدقة نجابت و نور حديقه اصالت ، عارف دقايق جذبه و سلوك ، مزيل اوهام و شكوك . . . » ( همانجا ) .\r\n« . . . افصح بلغاى عصر در انشاء اشعار و ابلغ فصحاى دهر در افشاى اسرار ، نادره اهالى ناظم درر و لآلى . . . » ( همانجا ) .\r\n« و از اعاظم و اعيان و اشراف و علماء اين محله بلكه شيراز جنت‌طراز بلكه مملكت فارس بلكه ممالك محروسه ايران بلكه اعظم علما و اشراف و اعيان قاطبه مسلمانان عام و خاصه قاطنين كره زمين است : حضرت ستوده خصلت ، ملك اعاظم سادات ، متحلى به اقسام سعادات ، زين عترت مصطفويه ، جمال زمره مرتضويه ، خلف اعاظم اسلاف ، شرف اخلاف عبد مناف ، ناصب رايات ملت بيضا ، ناصر آيات شريعت غرا ، مكمل علوم اولين و آخرين ، متمم مقاصد متقدمين و متأخرين ، مروج دين متين ، مقوى شرع مبين . كاشف حقايق امور مصلح مصالح جمهور . مطاع سلاطين متبوع خواقين ، ظهير الاسلام مجير الانام وارث مناصب اولياء . . . » ( اعيان محله درب شاهزاده ) ( همانجا ) .\r\n« . . . جامع اشتات امور ، عارف مراتب جمهور ، اديب اريب ، حاجى ميرزا احمد نقيب . . . » .\r\n« عالىجاه ، خلاصة الاشباه ، كمالات اكتناه آقا محمد خان كدخدا . . . » ( همانجا ) .\r\n« . . . امير عالى راى و وزير عالم‌آراى ، وارث سرير وزارت از روى استحقاق ، خلاصه وزراى آفاق ، جناب جلالت‌مآب اجل اكرم ، مركز دايره علا ميرزا فتحعلى خان صاحبديوان اعلى . . . » ( محله بالاكفت ) .\r\n« . . . عالى جناب ، كمالات اكتساب ، كشاف مشكلات امراض و حلال مشكلات اسقام ، جالينوس زمان ، محمد بن زكرياى دوران . . . » ( محله سرباغ ) .\r\n« . . . ملك اعاظم تجار ، زبده نتايج اخيار ، قدوه اعيان و اسوه اقران . . . » ( همانجا ) .\r\n« . . . جناب مستطاب ، مجمع آداب ، مقبول قلوب اولى الالباب ، عارف اساليب ادبيه ، واقف قوانين عربيه ، زينت ارباب فضل و حكمت ، غايص بحار معانى به علو همت ، فاضل امجد ، حاجى شيخ احمد . . . » ( همانجا ) .\r\n\r\n","description":"","footnote":"","page_name":" 58 ","page_number":74},
  {"content":"\r\n\r\nميرزا حسن به دليل علاقه مفرطى كه به بزرگان خانواده خود دارد اين القاب را درباره آنها بسيار مفصل‌تر به كار مىبرد كه ذيلا به نمونه‌اى اشاره مىشود : .\r\n« . . . ملك اعاظم سادات ، متجلى به اقسام سعادات ، زبده اعاظم ، قدوه افاخم ، ناصر آيات شريعت غرا ، ناصر رايات ملت بيضا ، صدر صدور زمان سيد على خان الحسينى الحسنى المدنى موطنا الدكنى الهندى ، مسكنا الشيرازى اصلا دويمين جد نگارنده . . . » ( بازار مرغ ) .\r\nو موارد بسيار ديگر كه ذكر آن از حوصله اين گفتار خارج است .\r\nج : استفاده از آيات قرآنى و احاديث نبوى و اشعار و امثله و دعاها و جمله‌هاى معترضه عربى به صورت استشهاد و تمثيل و يا در ادامه كلام ، هم در گفتار اول و هم در گفتار دوم ، مورد كمال استفاده قرار مىگيرد و در اين موارد به نثر فارسنامه ناصرى حالت نثرى فنى و مصنوع مىبخشد :\r\n1 . آيات قرآنى : « . . . از سخط اعليحضرت ظل اللهى ادام اللّه شوكته و دولته نمود  رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ »  ( مقدمه گفتار اول ) .\r\n« . . . بر سر منابر مسلمانان نام حضرت ولايت‌مآب امام المتقين به ناسزائى گفته مىگفته چون عمر ابن عبد العزيز لواى سرورى افراشت . . . فرمان . . فرستاد كه بجاى آن سخنان ناسزا در حق پيشواى اولياء ، آيه كريمه  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى  را تلاوت كنند . . . » ( وقايع سال 95 ) .\r\n« . . . روزى قرآن را باز كرده آيه كريمه  وَ اسْتَفْتَحُوا وَ خابَ كُلُّ جَبَّارٍ عَنِيدٍ  . . . » ( وقايع 126 ) .\r\n« . . . به عقوبت آن گرفتار شود  حَسْبُنَا اللَّهُ وَ نِعْمَ الْوَكِيلُ  . . . » ( وقايع سال 261 ) .\r\n« . . . و آخر كلمه‌اى كه بر زبان او جارى شد آيه كريمه   ما أَغْنى عَنِّي مالِيَهْ هَلَكَ عَنِّي سُلْطانِيَهْ   . . . » ( وقايع سال 372 ) .\r\n« . . . بعد از او نامى از ديلميان برده نشد قال اللّه تعالى  تِلْكَ الْأَيَّامُ نُداوِلُها بَيْنَ النَّاسِ  . . . » ( وقايع سال 448 ) .\r\n« . . . و بلده ابرقوه را قاعا صفصفا نمودند . . . » ( وقايع سال 744 ) .\r\n« . . . دست تسلط و استيلاى شاهزادگان گوركانى از مملكت فارس كوتاه گرديد و مفاد آيه كريمه  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ  . . . » ( وقايع سال 857 ) .\r\n« . . . بر مهر سلطنتى خود نگاشت  إِنَّ اللَّهَ يَأْمُرُ بِالْعَدْلِ وَ الْإِحْسانِ  . . . » ( وقايع سال 883 ) .\r\n« . . . اسيران را كه شماره آنها از سى هزار نفر مىگذشت گنجايش داد  ذلِكَ فَضْلُ اللَّهِ يُؤْتِيهِ مَنْ يَشاءُ *  . . . » ( وقايع 908 ) .\r\n« در آخر سال هشتصد و سى و سه ، نداى  ارْجِعِي إِلى رَبِّكِ راضِيَةً مَرْضِيَّةً  را شنيده . . . » ( همانجا ) . . .\r\n2 . احاديث نبوى و ادعيه : « شاه اسماعيل حديث فى التأخير آفات را خوانده بر داعيه خود افزود . . . » ( وقايع سال 905 ) .\r\n« . . . چون مدتى بگذشت به حديث حب الوطن من الايمان قاصد بلده اردبيل گرديد . . . » ( وقايع سال 908 ) .\r\n« . . . اين حديث را كه به نوعى از پدر خود شنيدم اين است : ان لنا باردبيل كنز واى كنز فليس بذهب و لا فضه و لكنه رجل من اولادى يدخل تبريز مع اثنى عشر الفا راكبا . . . »\r\n\r\n","description":"","footnote":"","page_name":" 59 ","page_number":75},
  {"content":"\r\n\r\n( وقايع سال 908 ) .\r\n« . . . يقول سمعت رسول اللّه ( ص ) يقول نحن بنو عبد المطلب ما عادانا بيت و قد خرب و لا عادانا كلب الا و قد جرب ، من لم يصدق فليجرت . . . » ( علماء شيراز ) .\r\n« شادىكنان و كف‌زنان الحمد للّه الذى اذهب عنا الحزن ان ربنا الغفور شكور مىخواندند » ( وقايع سال 1160 ) .\r\n3 . اشعار عربى : به كار بردن اشعار و مصراعهاى عربى از شاعران نامدار يا گمنام در فارسنامه ناصرى ، اغلب نه تنها نثر را آراسته مىسازد ، درك معنى و مفهوم آن را براى طبقات كثيرى از خوانندگان مشكل مىسازد اين اشعار نيز گاهى در ادامهء كلام و بعنوان جزئى از روايات نقل مىشود و گاهى صرفا براى آراستگى و بعنوان استشهاد به كار گرفته مىشود :\r\n« . . . چندين تير بر قران زده ، اين دو شعر را از خود بگفت : ( وليد بن يزيد بن عبد الملك )\r\n تهددنى بجبار عنيد * فها انا ذاك جبار عنيد\r\nاذا ، جئت ربك يوم الحشر * فقل يا رب مزقنى الوليد » \r\n( وقايع سال 126 ) .\r\n« عضد الدوله شعر عربى را نيكو گفتى و آخر قصيده‌اى كه گفته است اين است :\r\n ليس شرب الراح الا فى المطر * و غناء من جوار فى السحر\r\nغانيات سالبات للنهى * ناعمات فى تضاعيف الوتر . . . » \r\n( وقايع سال 366 ) .\r\n« . . . چون ابو جعفر هاشمى با مقتدى بيعت نمود به آواز بلند بگفت :\r\n اذا مات مناسيد قام سيد \r\nو مقتدى فورا گفت :\r\n قؤول بما قال الكرام فعول . . . » \r\n( وقايع سال 467 ) .\r\n« . . . و قصيدهء حبسيه خواجه عميد الدين اين است :\r\n من يبلغن حمامات ببطحاء * ممتعات بسلسال و خضراء » \r\n( وقايع سال 624 ) .\r\n« قلم تعرض و مطالبه منخسم داشتندى :\r\n فيا طيب آمال نأت ليتها دنت * فيدنوا من العيش المهنى بعيده » \r\n( وقايع سال 624 ) .\r\n« . . . دست از نعمت حيات بايد شست :\r\n يداوى بماء من يغص بلقمة * و كيف اداوى ادشرقت بماء » \r\n( وقايع سال 624 ) .\r\n« . . . از جمله شمس الدين يهودى را حاكم بر تمامت مملكت فارس نمود .\r\n يهود هذا الزمان قد بلغوا * مرتبة لا ينالها ملك\r\nيا معشر الناس قد نصحت لكم * تهودوا قد تهود الفلك » \r\n4 . آيات قرآنى به صورت حل و درج : كم يا بيش در خلال بسيارى از عبارات گفتار اول و دوم فارسنامه ناصرى به كار رفته ، بسيار طبيعى و گوش‌نواز در خلال كلام جاىگزين شده‌اند :\r\n\r\n","description":"","footnote":"","page_name":" 60 ","page_number":76},
  {"content":"\r\n\r\n« . . . اگر به اوصاف متشرعين اهل علمش نگارم متحمل الكذب رأس كل خطيئه شوم . . .\r\nمردمان بيدين به خط و مهرش اموال مسلمانان را به ستم و اشتلم بردند و همه را به نواهى اهل مملكتى نگاشتم كه لا يحب اللّه الجهر بالسوء من القول الا من ظلم » ( محله اسحق بيگ ) .\r\n« . . . در مذاق ارباب استحقاق و لكل اناس مشربهم منغص گشت » ( وقايع سال 624 ) .\r\n5 . ضرب المثلها و حكم عربى : نيز در جابجاى فارسنامه مشاهده مىشود :\r\n« . . . اين جمله در ماه رجب همين سال واقع گشت كه گفته‌اند عش رجباتر عجبا . . . »\r\n( وقايع سال 662 ) .\r\n« . . . خيمه و خرگاه سلطنت خود را بجا گذاشته الفرار مما لا يطاق را ورد خود نمود . . . » ( وقايع سال 1201 ) .\r\n« . . . حتى المقدور در احقاق حقش كوشيدى تا به ديگران چه رسد رحم اللّه معشر الماضين . . . » ( اعيان محله بالاكفت ) .\r\n« به مصداق من طلب شيئا و جد وجد و من قرع بابا و لج ولج . . . » ( اعيان محله سرباغ ) .\r\n« . . . زحمت آن را . . . به . . . ميرزا ابو القاسم فرهنگ واگذاشت كه صاحب البيت ادرى بما فى البيت . . . » ( اعيان محلهء سرباغ ) .\r\n« . . . پس به فرمودهء بزرگان اذا انتهى الامر الى الكمال صار الى الزوال . . . » ( سنگ سياه شيراز ) .\r\n« . . . به قاعده كل شىء يرجع الى اصله در زمان سلطنت كريم خان طاب ثراه باز به منصب ميرابى شيراز سرافراز گرديد . . . » ( محله سرباغ شيراز ) .\r\n« بر گردن او دين چنين بسيار است و الدال على الشىء كفاعله . . . » ( محله سنگ سياه ) .\r\n« . . . قضاياى غيرواقعه را دربارهء نواب نايب الاياله كه دامنش آلوده نبود گفته ، پذيرفته گرديد و گفته‌اند :\r\n صم اذا سمعوا خيرا ذكرت به * و ان سمعوا شرا فكلهم اذن » \r\n( وقايع سال 1258 ) .\r\n« . . . به قاعده الانسان حريص على ما منع سودمند نگشته . . . » ( بازار مرغ شيراز ) .\r\n6 . جملات دعائيه عربى : كه به كرات در جابجاى كتاب براى طبقات مختلف اجتماع به كار مىرود و ما فقط به چند مورد زير اكتفا مىكنيم :\r\n« . . . صاحب شرح الصحيفة السجاديه على صاحبها الف السلام و التحيه » ( مقدمه گفتار اول )\r\n« . . . سلطان مسعود ميرزا قاجار ، ادام اللّه تعالى عمره و عزه و سلطانه . . . » ( مقدمه گفتار اول )\r\n« . . . ناصر الدين شاه قاجار ادام اللّه تعالى عمره و ملكه و دولته و عزه و شوكته . . . » ( مقدمه گفتار اول ) .\r\n« . . . علماى شيراز كثر اللّه امثالهم . . . » ( مقدمه گفتار اول ) .\r\n« . . . حاجى معتمد الدوله ، طول اللّه عمره و عزه . . . » ( مقدمه گفتار اول ) .\r\n« . . . به موجب فرمان اعلى حضرت ظل اللهى روحنافداه . . . » ( مقدمه گفتار اول ) .\r\n« . . . شاهنشاه معدلت اكتناه ، خلد اللّه ملكه . . . » ( مقدمه گفتار اول ) .\r\n\r\n","description":"","footnote":"","page_name":" 61 ","page_number":77},
  {"content":"\r\n\r\n« . . . سهل‌آباد را به تصرف اين بنده داد جزاه اللّه خيرا . . . » ( مقدمه گفتار اول ) .\r\n« . . . دستخط مطاع لازم الاتباع اعليحضرت شهريارى طول اللّه عمره به افتخار حضرت اشرف و الا حاجى معتمد الدوله فرهاد ميرزا ، دام مجده شرف صدور يافت . . . » ( مقدمه گفتار اول ) .\r\n« . . . در سال دهم از هجرت حضرت خير الانام محمد بن عبد اللّه عليه و آله الصلاة و السلام . . . » ( وقايع سال 10 ) .\r\n« . . . يك نفر از صحابه حضرت خير البشر عليه و آله صلوات الاكبر . . . » ( وقايع سال 23 ) .\r\n« . . . در همين ماه از همين سال خلافت ظاهرى به مولاى متقيان امير المؤمنين على بن ابيطالب هاشمى قرشى كرم اللّه وجهه قرار گرفت . . . » ( وقايع سال 35 ) .\r\n« . . . شيخ على بن محمد تمامى لازال كاسمه عليا و ذكره فى الناس جليا . . . » . . . ( محله اسحق بيگ ) .\r\n7 . جملات عربى جايگزين جملات فارسى كه نويسنده مىتوانسته است از آنها صرفنظر كند و جملاتى فارسى را به طريق ترجمه بجاى آنها به كار برد اما سبك و سياق جملات عربى را ترجيح داده است :\r\n« . . . سيد على خان صدر الدين الحسينى الحسنى المدنى مولدا المكى موطنا الدكنى الهندى مسكنا ، الشيرازى اصلا . . . » ( اعيان محله بازار مرغ ) .\r\n« . . . و از اعيان اين محله است مقرب الحضرت الوالا حاجى على اكبر شيرازى » ( محله بازار مرغ ) .\r\n« . . . فاضل كامل ، متمسك بحبل اللّه القوى ، شيخ عبد النبى » ( محله سرباغ شيراز ) .\r\n« . . . شيخ مشايخ زمان متمسك به حبل اللّه المتين ، حاجى شيخ زين العابدين . . . » ( محله سرباغ شيراز ) .\r\n« . . . در كتاب شرح صحيفه سجاديه نسب خود را چنين بيان فرموده است : انا على صدر - الدين ابن احمد نظام الدين . . . اولئك آبائى فجئتنى بمثلهم او اجتمعنا يا جرير المجامع . . . » ( محله سردزك ) .\r\nاما درست چند سطر بعد از اين ذكر متن اصلى به زبان عربى درباره : « احمد نصير الدين السكين النقيب ابن جعفر بن محمد بن محمد ابن زيد الشهيد عبارتى فرموده است كه ترجمه‌اش چنين است بدان كه احمد سكين از مقربان نزديك حضرت امام رضاست . . . » ( سردزك ) .\r\n« . . . استاد ارباب الحكم و المعارف فى الاوان ، الموفق عند اللّه الصمد ، . . . ابد اللّه تعالى ظلال سيادته و شيدت قوانين افاضته و سنادته . . . » ( همانجا ) .\r\n« بعد از وفات او ورثه آن مرحوم بالطوع و الرغبه آن مزرعه را به تصرف . . . بدادند شكر اللّه مساعيهم . . . » ( همانجا ) .\r\n« . . . موعظه پدرانه مؤثر افتاده سبب حصول توبه . . . گرديد به اندازه‌اى كه لم يعهد من احد من الآحاد توبة الى اللّه تعالى به مثل توبة هذا المؤيد من عند رب العباد و لا اثر من قبول التوبة بالنسبة الى احد من التابئين . . . » ( علماى شيراز ) .\r\n« . . . حضرت سيد على خان . . . فرموده است : و من مناقبه الفاخره الشاهد بفضله فى الدنيا و الاخره انه كان قد اصابته فى صغره . . . » ( همانجا ) .\r\n\r\n","description":"","footnote":"","page_name":" 62 ","page_number":78},
  {"content":"\r\n\r\n8 . به كار بردن تركيبات و جملات عربى : « در تحصيل خط . . . به اقصى غاية كوشيده » ( اعيان محله اسحق بيگ ) .\r\n« علم كلام و حكمت را كما ينبغى آموخته ، . . . » ( اعيان محله بازار مرغ ) .\r\n« . . . ماليات ديوانى را . . . موقوف المطالبه مىداشت . » ( اعيان محله درب شاهزاده ) .\r\n9 . به كار بردن فراوان لغات ، اوصاف و تركيبات عربى مخصوصا كلمات جمع و تطبيق صفت و موصوف و . . . و بويژه در قسمت رجال گفتار دوم و بعضى از بخشهاى گفتار اول مضايقتى ندارد :\r\n« در تحرير قباله‌جات شرعيه عديل و نظير ندارد . . . » ( محله سرباغ شيراز ) .\r\n« . . . از املاك موروثه و مكتسبه خود محسود اماثل و اقران بود . . . » ( محله سرباغ شيراز ) .\r\n« . . . عمر شريفش را در وظايف طاعات و لوازم عبادات بسر رسانيد . . . » ( همانجا ) .\r\n« . . . تحصيل كمالات لايقه نموده علوم عربيه و ادبيه را به وجهى نيكو آموخته » ( همانجا ) .\r\n« . . . شغل خود را تحصيل مقاصد علميه و نظم املاك موروثه قرار داده است . . . » ( همانجا ) .\r\n« . . . اول كسى است كه از اين سلسله عليه از مطالعه كتب احاديث مشحونه از موضوعه و ضعيفه اجتناب فرمود و متوجه علوم كلاميه و حكميه گشته به مرتبه اعاظم حكما و متكلمين رسيد . . . » ( همانجا ) .\r\n« . . . مدرس مدرسه رفيعه منصوريه گشته هرروزه طلاب علوم را از افكار ابكار خود بهره‌مند دارد . . . » ( محله سردزك ) .\r\n« ضبط قبوضات و توجيه بروات و محاسبات ديوانى فارس در كف كفايت اوست . . . » ( محله سنگ سياه ) .\r\n« . . . در تحصيل خط نسخ تعليق و شكسته به اقصى غاية كوشيده . . . » ( محله اسحق بيگ )\r\n« . . . فنون رياضى و علم كلام و حكمت را كما ينبغى آموخته . . . » ( محله بازار مرغ ) .\r\n« . . . از جانب سنى الجوانب امناى دولت عليه ايران مأمور به سفارت هندوستان گرديد . . . » ( درب مسجد نو )\r\n10 . اشاره فراوان به كتب عربى : از متون تاريخى و تفسيرى گرفته تا متنهاى درسى پزشكى و صرفى و نحوى . . .\r\n« . . . از مصنفات جليله سلطان الحكما كتاب اثبات واجب الوجود است و آن را سه نسخه فرمود : كبير و وسيط و صغير . . . » ( اعيان محله سردزك ) .\r\n« . . . به حليه شاعرى محلى بود و صاحب ديوان عربى است و چند قصيده و قطعه و تغزل و دوبيتى او را ، ميرزا سيد على خان در كتاب سلافة العصر و سلوة الغريب نقل فرموده است . . . » ( همانجا ) .\r\n« . . . شاهد اين مقال كتب مصنفه و مؤلفه آن جناب است : شرح صحيفه سجاديه مشهور به رياض السالكين و كتاب طراز اللغه و كتاب شرح صمديه در علم نحو ، صغير و وسيط و كبير و كتاب شرح ارشاد و كتاب درجات رفيعه در طبقات شيعه و كتاب انوار الربيع و كتاب سلافة العصر\r\n\r\n","description":"","footnote":"","page_name":" 63 ","page_number":79},
  {"content":"\r\n\r\nفى محاسن اهل عصر و كتاب زهره در علم نحو و كتاب تذكره و ديوان شعر عربى . . . » ( همانجا ) .\r\n« . . . علاوه بر كمالات علميه او را ديوان شعرى است كه جمع نموده در آن اشعار فارسى و عربى خود را و اين چند بيت [ عربى 
  ] از آن ديوان نوشته شد . . . » ( علماى شيراز ) .\r\n« . . . حاشيه والد ماجد خود را به شرح كتاب متوسط كه ناتمام بود ، به انجام رسانيد . . . » ( همانجا ) .\r\n« . . . از مآثر آن جناب . . . كتاب حاشيه قديم و جديد بر شرح تجريد ملا على قوشچى و ديگر حاشيه قديم و جديد بر شرح مطالع و حواشى شريفه شريفيه و آن دو حاشيه مقدم است بر حاشيه قديم مولانا جلال الدين دوانى و ديگر حاشيه بر شرح شمسيه منطق و ديگر حاشيه بر شرح مختصر اصول ابن حاجب ، ديگر حاشيه بر كتاب كشاف و ديگر رساله‌اى در مبحث فياض شرح مطالع ، ديگر رساله فارسى ! ! در بيان كيفيت حدوث قوس قزح كه به فارسى كمان رستم . . . » ( همانجا ) .\r\n« . . . از جمله آنها كتاب اسفار است و شرح هدايه و حاشيه بر الهيات كتاب شفاى شيخ الرئيس و شرح كتاب حكمة الاشراق . . . و كتاب واردات قلبيه و رساله در حدوث عالم و كتاب مسائل قدسيه و قواعد ملكوتيه و رساله در تحقيق تشخص و رساله در تحقيق اتصاف ماهيت به‌وجود و رساله در جواب مسائلى كه از حضرت محقق خواجه نصير الدين طوسى سؤال شده و كتاب اسرار الآيات ، تفسير سورهء مباركه جمعه ، تفسير سوره الطارق ، تفسير سوره الواقعه ، تفسير آيه نور ، تفسير آية الكرسى و كتاب حكمة عرشيه و كتاب مشاعر و رساله اكسير العارفين فى معرفة الحق و اليقين و رساله كسر اصنام جاهليه و رساله اتحاد عاقل و معقول و كتاب شرح اصول كافى . . . » ( همانجا ) .\r\n11 . سجعها : « . . . از جمله تخت طاووس بود كه گنجهاى كاووس و اندوخته‌هاى دقيانوس شايسته رونماى آن بود . . . » ( وقايع سال 1151 ) .\r\n« . . . بنه را گذاشت و على قلى خان را بر آن گماشت و چندين هزار سواره پياده برداشت . . . » ( وقايع سال 1203 ) .\r\n« . . . از پرتو عنايت نادرى پنج شقه علم مىافراشت و دوازده چاوش در جلو اسب خود داشت » ( وقايع سال 1156 ) .\r\n« . . . سرحلقه خاموشان و مقصد خرقه‌پوشان . . . برخى بر آن بودند كه در يمن ايمان جمال سهيل دارد و در ضمن ايقان كمال كميل . بهرحال پيرى پارسى و ميرى پارسا كه فكر جهانى در پايه قدرش نارسا و همواره زبانش از گفتن خاموش و از ياد خويشتن فراموش با اينهمه خاموشى زبان همه و با آن همه فراموشى شبان رمه . . . » ( به نقل از پريشان قاآنى - علماى شيراز ) .\r\n12 . تشبيهات ، كنايات ، استعارات : « به ناخن فتنه‌جوئى روى دولتخواهى را نخراشند . . . » ( وقايع سال 1209 ) .\r\n« از ارتكاب به آن هوش زداى پير و جوان براى آنكه مراتب عيش و نشاط را به كمال رساند . . . اجازه داد و به فتواى مفتى عقل ابواب شادمانى بر چهره اعالى و ادانى برگشاد و كار زاهدان رياكار از خفا به ظهور رسيد . . . » ( وقايع سال 1217 ) .\r\n\r\n","description":"","footnote":"","page_name":" 64 ","page_number":80},
  {"content":"\r\n\r\n« . . . شربت هلاكت چشيد و . . . از دار غرور به منزل سرور رفت . . . » ( وقايع سال 655 و 659 ) .\r\n« . . . به يك ضرب ملك ايگ را از مركب زندگانى پياده نمود . . . ملك . . . دولت را چون سپاه خويش برگشته ديد سلجوق شاه از مقاومت با دريا از پا افتاده ناچار سپاه به بارگاه سلطان . . .\r\nبرد . . . در پايان قلعه سفيد روزش را سياه و عمرش را تباه نمودند . . . » ( وقايع سال 662 ) .\r\n« . . . چندين سال رشته مودت با قيصر روم را استوار بداشت . . . » ( وقايع سال 669 ) .\r\n« . . . عرصه آن نواحى از زلازل كوثر مثال ، غيرت باغ ارم . . . » ( خصائص شيراز ) .\r\n« . . . تمامت اين طايفه سر در چنبر اطاعت درآوردند . . . » ( وقايع سال 905 ) .\r\n13 . استشهادها ، تمثيلها و . . . ميرزا حسن علاوه بر آنكه خود ذوق شاعرانه دارد ، اشعار و حكايات و ضرب المثلهاى فارسى و عربى فراوانى را نيز بخاطر سپرده است كه جابجا به مناسبت در فارسنامه ناصرى از آنها استفاده مىكند :\r\n« . . . لشكر افغان از عقب آنها تاخته ، توپخانه را تصرف نمودند كه گفته‌اند : تيغ غازى دزد را آلت شود . » ( وقايع سال 1134 - گفتار اول ) .\r\n« . . . در سال پيش شاه محمود آمد و به فضل خدا ، كارى نكرد شما چه مىگوئيد كه گفته‌اند : متن چو مغلوط گشت چيست حواشى . . . » ( وقايع سال 1137 گفتار اول ) .\r\n« شاه سلطان حسين در جواب گفت :\r\n به پيران كهن غم سازگار است * تو شاهى كن مرا انده به كار است » \r\n( وقايع سال 1137 - گفتار اول )\r\n« نصف سهل‌آباد را از تصرف اين بنده بازگرفته نه اعتنائى بدين مسلمانى و انديشه‌اى از سخط اعليحضرت ، ربنا افتح بيننا و بين قومنا بالحق و انت خير الفاتحين .\r\n كسى كاين را شنيد و نيست باور * منش خصم و خدايش باد داور\r\nاگر طعنى زند بر من خسيسى * بجز وحشت مباد او را انيسى\r\nبه لعنت باد تا باشد زمانه * تبارش تير لعنت را نشانه » \r\n( مقدمه - گفتار اول )\r\n« . . . ملك سلطان را به قتل آوردند و آفتاب دولت بنى قيصر مختفى و شعله اقبالشان منتفى .\r\n تو قصر قيصرش انگار و دار داراگير * چه سود چون نكند هيچ اقتضاى بقا » \r\n( وقايع سال 626 گفتار اول )\r\n« . . . اتابك قتلغ خان . . . از دار غرور به منزل سرور برفت .\r\n نه خود سرير سليمان به باد رفتى و بس * به هر كجا كه سريرى است مىرود بر باد » \r\n( وقايع سال 659 - گفتار اول )\r\n« خزائن سى ساله اتابك ابو بكر را بر ارباب استحقاق انفاق نمود .\r\n [ آن 
  ] يكى رنج برد و گنج انباشت * ديگرى گنج داد و مردى كاشت » \r\n( وقايع سال 659 - گفتار اول )\r\n« . . . از علماى ترك روايت كرده كه گفته‌اند : ينبغى للقائد العظيم الخطر ، ان يكون فيه\r\n\r\n","description":"","footnote":"","page_name":" 65 ","page_number":81},
  {"content":"\r\n\r\nمن اخلاق البهايم و الطيور عشر خصال ، قلب الاسد و حمله الخنزير و غارت الذئب و صبر الكلب على الجراحه و كياست الثعلب و سكون الهره و حراسة الكركى و حذر الغراب و شجاعة الديك و تحنن الدجاجه . . . » ( وقايع سال 680 - گفتار اول ) .\r\n« . . . اين واقعه در بيست و سيم ماه شوال همين سال ( 683 ) اتفاق افتاد ؛\r\n جهان را همين يك جوانمرد بود * فلك چون حسد برد نگذاشتش \r\nو يكى از شعرا ، اين دو بيت را گفته به حضرت اتابك فرستاد :\r\n شاها رخت از نشاط چون لعلى باد * تخت تو فراز گنبد اعلى باد\r\nهر سر كه نه بر مراد و راى تو بود * بىتن چو سر عماد يوبعلى باد » \r\n( وقايع سال 683 - گفتار اول ) .\r\n« . . . كيخاتو خان ، اجازه نوبت سه‌گانه زدن بيافت و سروش غيبى در پرده مىگفت :\r\n آن را كه چارگوشه عزلت ميسر است * گو پنج نوبه زن كه شه هفت كشورى » \r\n( وقايع سال 692 - گفتار اول ) .\r\n« . . . كيخاتون را گرفته به زه كمان هلاكش نمودند ؛\r\n اى فلك تا كى از جفاهايت * چند از اين گردش غم افزايت\r\nهيچكس را به جان امان ندهد * روز و شبهاى عمر فرسايت\r\nهمه امروز تو ز دى بتر است * تا چه بينم خود ز فردايت » \r\n( وقايع سال 694 - گفتار اول ) .\r\n« . . . اگر ملك فخر الدين بخواهد مرا تلف كند ، به قدر وسع خوددارى كنم .\r\n سر در خطر است نيست بازى كارى * در جان سخن است نيست كوچك‌سخنى » \r\n( وقايع سال 695 - گفتار اول ) .\r\n« . . . ملك شمس الدين ، محمد شاه را بيگناه بكشت و خبر من عان ظالما فقد سلطه اللّه عليه را استوار نمود . »\r\n( وقايع سال 740 - گفتار اول ) .\r\n« . . . خواجه نظام الدين وزير را گرفته ، در خانه سيد عماد الدين محبوسش داشتند چه خوب گفته‌اند :\r\n اگر بد كنى كيفرش بد برى * نه چشم زمانه به خواب اندر است\r\nبر ايوانها نقش بيژن هنوز * به زندان افراسياب اندر است\r\nز روزگار توقع مكن دوام و ثبات * كه گاه گنج نعيم است و گاه رنج ، عذاب » \r\n( وقايع سال 678 - گفتار اول )\r\n« . . . چندين غزل در عشق بغداد خاتون اختراع نمود از جمله آنهاست ؛\r\n بيا به مصر دلم تا دمشق جان بينى * كه آرزوى دلم در هواى بغداد است » \r\n( وقايع سال 736 - گفتار اول )\r\n« . . . بر اردوى ملك اشرف تاخته ، جمعيت آنها را متفرق ساختند :\r\n نادميده صباح دولتشان * به شبانگه رسيده ذلتشان\r\nزود مدت چو مدت ژاله * تنگ دولت چو دولت لاله \r\n\r\n","description":"","footnote":"","page_name":" 66 ","page_number":82},
  {"content":"\r\n\r\n همچنان با هزار وحشت و بيم * دهلى مىزنند زير گليم » \r\n( وقايع سال 743 گفتار اول )\r\n« . . . جنگ در چندين كرت با مبارز الدين بواسطه ملاحظه اوضاع ملكى بود و اين ابيات را مىفرمود :\r\n نيك و بد از ستاره چون زايد * كه خود از نيك و بد زبون آيد\r\nگر ستاره سعادتى دادى * كيقباد از منجمى زادى\r\nكيست از مردم ستاره‌شناس * ره به گنجينه‌اى برد به قياس » \r\n« . . . ديگر آنكه حاجى قوام الدين . . . وفات يافت . خواجه شمس الدين محمد حافظ فرموده است :\r\n درياى اخضر فلك و كشتى هلال * هستند غرق نعمت حاجى قوام ما » \r\n( وقايع سال 753 - گفتار اول )\r\n« . . . شنيدم خوب مىنويسى . سطرى بنويس ، آن شاهزاده اين بيت را نوشت :\r\n سعادت به بخشايش داور است * نه در چنگ و بازوى زورآور است » \r\n« سلطان جلال الدين شاه شجاع اين رباعى را فرمود :\r\n در مجلس دهر ساز مستى بسته است * نى چنگ به قانون و نه دف در دست است\r\nرندان همه ترك مىپرستى كردند * جز محتسب شهر كه بىمى مست است \r\nو خواجه حافظ عليه الرحمه فرمود :\r\n اگرچه باده فرحبخش و باد گلبيز است * به بانگ چنگ مخور مى كه محتسب تيز است » \r\n( وقايع سال 754 - گفتار اول )\r\nگاهى آن‌چنان شعر در تار و پود كلام ميرزا حسن جاى مىگيرد كه تاريخش را رنگ نمونه‌اى از نثرهاى ادبى مىبخشد :\r\n« . . . شاه مجروح گشت و از مداوا فايده نديد تا روز پانزدهم ماه صفر همين سال كه كلمه « پانزدهم شهر صفر » ماده تاريخ است به روضه رضوان خراميد ،\r\n دريغ آن شهنشاه صاحبقران * جم تاج‌بخش ممالك‌ستان\r\nدريغ آنكه ديگر نبيند سپهر * نظيرش در آئينه ماه و مهر\r\nدريغ آن شهنشاه پاك‌اعتقاد * صلاح و پناه بلاد و عباد \r\nچون حكيم ابو النصر صدر الشريعه گيلانى مشغول معالجه مرض آن حضرت بود او را يا به اتهام يا به حقيقت بدنام نمودند . . . و چون به حرم‌سرا پناه برده بود ، او را گرفته به قتل رسانيدند ،\r\n زين شش در بىثبات فانى * رو آر به ملك جاودانى\r\nبر طارم آسمان علم زن * در وادى لامكان قدم زن\r\nدر مملكت قدم قدم نه * كان پرده‌سرا ، ترا حرم به \r\nزمان زندگانى آن پادشاه حميده‌خصال شصت و چهار سال و يك ماه . . . بود .\r\n اگر صد سال مانى ، در يكى روز * ببايد رفت از اين كاخ دلفروز » \r\n( وقايع سال 984 - گفتار اول )\r\n\r\n","description":"","footnote":"","page_name":" 67 ","page_number":83},
  {"content":"\r\n\r\n« . . . پادشاه بيهمال در شب سيزدهم ماه مبارك رمضان سال 985 از خوردن معجون زياده از اندازه درگذشت و تخت سلطنت را براى شاهزاده محمد ميرزا واگذاشت :\r\n اگرچه يقين است از اين خانه رحلت * و ليكن نبود اين كسى را گمانى \r\nايام عمر شاه اسماعيل ثانى چهل و نه سال و مدت سلطنت او يكسال و نيم . . . بود و اين پادشاه در مراتب علميه و مباحث نظريه و شعر و خط نسخ تعليق و صنعت نقاشى بر همگنان فائق بود و اين چند شعر از آن پادشاه است :\r\n تا به قزوين آمدم آسايش جانم نماند * دردمند غم شدم اميد درمانم نماند\r\nبسكه بر ياد رخ هم‌صحبتان بگريستم * اشك خونين قطره‌اى در چشم گريانم نماند\r\nاز ضعيفى همچو تارى شد تنم در پيرهن * غير دست محنت و غم در گريبانم نماند » \r\n( وقايع سال 985 - گفتار اول )\r\n« . . . به گمان خود در يك هفته شهر هرات را مسخر داشته تمامت ممالك محروسه را در كف اقتدار خود مىآورد و غافل از آن‌كه :\r\n فلك تا كه را كارسازى كند * زمانه به خون كه بازى كند » \r\n( وقايع سال 991 - گفتار اول )\r\n« . . . اللّه ويردى بيگ و سايرين كار او را ساختند ؛\r\n نكوخواه مردم شود بختيار * بدانديش را بد بود روزگار » \r\n( وقايع سال 996 )\r\n« . . . با آنكه آفتاب در برج دلو بود ، سردى هوا از حد گذشته چنان كه گفته‌اند :\r\n مرغ آبى مىكند از سوز دل خود را كباب * هركجا همچون سمندر بوى آتش مىبرد\r\nاز دم باد خنك لبهاى خوبان شد كبود * آه ازين سرما كه رنگ از روى آتش مىبرد » \r\n( گفتار اول - وقايع سال 998 )\r\n« . . . بعد از مشاورت صلاح ندانست كه يورش به جانب مشهد مقدس كه آستانه مبارك رضويه است ، انداز و بىحرمتى واقع گردد به مضمون اين مقال :\r\n كردند معاملان افلاك * هر كار به وقت خويش مرهون\r\nتعجيل در آن مكن ، نيارد * تا وعده سر از دريچه بيرون\r\nچون وعده رهن منقضى گشت * آن كار شود به صدق مرهون » \r\n( وقايع سال 1000 - گفتار اول )\r\n« . . . خواجه محمد رضاى قزوينى كه از اولاد عبيد زاكان بود . . . جواهر نظم را به الماس طبع سفته ، اشعار آبدارش را زينت مجلس مىنمود و اين رباعى از اوست :\r\n از گرد رخت بنفشه را لب ، تر شد * بر چهره چليپاى خطت ، زيور شد\r\nگويند كه مهر تيره گردد ز كسوف * خورشيد من از كسوف روشن‌تر شد » \r\n( وقايع سال 1002 - گفتار اول )\r\n« اين تاج . . . را از طلا ساخته به در و ياقوت مرصع داشته به تاج كيخسروى شهرت داشت و لار در اصل لاد بوده چنان كه اين شعر به حكيم فردوسى نسبت دهند :\r\n صفاهان به گودرز كشواد داد * به گرگين ميلاد هم لاد داد » \r\n( وقايع سال 1010 - گفتار اول )\r\n\r\n","description":"","footnote":"","page_name":" 68 ","page_number":84},
  {"content":"\r\n\r\n« . . . بزم نشاط آراسته ، معركه رزم را به مجلس بزم ختم نمودند و اقداح راح را راحت جان‌خستگان فرمودند و مغنيان بدين ترانه سرودند ؛\r\n كه شاها فلك تابع راى تست * سر سركشان و مهان جاى تست\r\nجهان يك‌سر از عدلت آباد باد * دل خلق از دولتت شاد باد\r\nبه ملك سعادت بقاى تو باد * سر دشمنان زير پاى تو باد » \r\n( وقايع سال 1013 - گفتار اول )\r\n« . . . حضرت وليعهد را شاه صفى گفته بر سرير دولت نشاندند كه گفته‌اند :\r\n يكى چون رود ديگر آيد به جاى * جهان را ندارند بىكدخداى » \r\n( وقايع سال 1038 - گفتار اول )\r\n« . . . آب دجله طغيان نموده حصار شهر بغداد و چندين هزار خانه ، خراب كرد چنان كه گفته‌اند :\r\n دجله را امسال رفتارى عجب مستانه بود * پاى در زنجير و كف بر لب مگر ديوانه بود » \r\n( وقايع سال 1044 - گفتار اول )\r\n« . . . در هيچ زمان و هيچ طايفه نگاشته نگشته است كه گفته‌اند :\r\n رحم اللّه معشر الماضين * كه به مردى قدم فشردندى » \r\n( وقايع سال 1137 - گفتار اول )\r\n« . . . ميرزا محمد حسين شريفى شيرازى خدمت [ نادر 
  ] رسيد و گفت استدعا دارم كه رقم توليت و تصرف املاك موقوفه را به من عنايت فرمايند طهماسب قلى خان [ نادر 
  ] صدور اين رقم را به فال نيكو گرفت ليكن در جواب گفت مگر نشنيده‌اى كه گفته‌اند :\r\n چنين گفت با او خداوند رخش * به دشت آهوى ناگرفته مبخش » \r\n( وقايع سال 1142 - گفتار اول )\r\n« . . . روزى طهماسب قلى خان در تكيه خواجه حافظ از ديوان بلاغت نشانش تفأل نموده ، اين غزل در بدايت صفحه آمد :\r\n سزد كه از همه دلبران ستانى باج * چرا كه بر سر خوبان عالمى چون تاج\r\nز چشم مست تو پرفتنه جمله تركستان * به چين زلف تو ماچين و هند داده خراج » \r\n( وقايع سال 1142 - گفتار دوم )\r\n« . . . سپهسالار . . . تدارك تسخير تبريز نموده از ديوان حافظ تفأل خواست و اين غزل را در صفحه تفأل خواندند :\r\n عراق و فارس گرفتى به شعر خود حافظ * بيا كه نوبت بغداد و وقت تبريز است » \r\n( وقايع سال 1142 - گفتار اول )\r\n« . . . سران سپاه در مقام مشاورت شده ، فرمودند كه اين شكست امرى بود مقدر و سر از تقدير نشايد پيچيد ، همه در جواب گفتند :\r\n اشارت ز تو ، كين‌گذارى ز ما * بشارت ز تو ، جان‌سپارى ز ما » \r\n( وقايع سال 1146 - گفتار اول )\r\n« . . . عبد اللّه پاشا به تجاهل‌كارى پرداخته از حركت اعراض مىنمود كه ؛\r\n\r\n","description":"","footnote":"","page_name":" 69 ","page_number":85},
  {"content":"\r\n\r\n گر كنى گوش ور برى دنبم * كه من از جاى خود نمىجنبم \r\n( وقايع سال 1147 - گفتار دوم )\r\n« . . . نه كف پا را از آن دردى نه پشت پا را از آن گردى است و عمارتى ظريف در ميان باغ به وضعى خوب و طرحى تازه و مرغوب بنا نموده حوض قديمى باغ را در صحن اين عمارت انداخته است :\r\n يكى قصر محكم در اين باغ دلكش * يكى حوض دلكش در آن قصر محكم\r\nبه زينت چو گردون به رفعت چو كيوان * به صافى چو كوثر به پاكى چو زمزم\r\nهست باغى نه باغ بلكه بهشت * نه ز باغ ارم به طبع و سرشت\r\nروضه گاهى چو صد نگار در او * سرو و شمشاد بىشمار در او\r\nميوه‌دارانش از برومندى * كرده با خاك سجده پيوندى\r\nسيب چون لعل جامهاى رحيق * نار بر شكل درجهاى عقيق\r\nبه ، چه گوئى پراكنيده به مشك * بسته با خنده‌اى تر از لب خشك\r\nشهد انجير و مغز بادامش * صحن پالوده كرده در كامش\r\nتاك انگور كج نهاده كلاه * ديده در حكم خود سفيد و سياه\r\nسرو كز سايه بادبانه زده * جعد شمشاد را به شانه زده » \r\n« . . . و چون در آن صحرا ، گنبد سياه از هفت گنبدان شاه بهرام بود كه هر يك بمناسبت ستاره رنگى داشت تمامى آن دشت را به مناسبت سورمه گفتند و شيخ نظامى فرموده است :\r\n چونكه بهرام كىقباد ، كلاه * تاج كيخسروى رساند به ماه\r\nبىستونى ز باد كلك انگيخت * كانچه فرهاد كرد از او بگريخت\r\nدر چنان بىستون هفت ستون * هفت گنبد كشيد بر گردون\r\nرنگ هر گنبدى ستاره‌شناس * بر مزاج ستاره كرده قياس\r\nگنبدى كو ز قسم كيوان بود * در سياهى چو مشك پنهان بود \r\nو از فرموده شيخ نظامى برمىآيد كه هفت گنبد در يك دشت بود . . . » ( آباده ، اقليد )\r\n« . . . آب بساتين و زراعت قصبه اصطهبانات از چشمه قهرى و پازهرى است :\r\n گشاده چشمه‌اى از قله كوه * گل سنبل به گرد چشمه انبوه\r\nزمينش در نقاب گل نهفته * گل و سبزه است كاندر هم شكفته » \r\n( اصطهبانات )\r\nو بسيارى از اين نمونه‌ها . . .\r\nگاهى اشعار فارسنامه تكميلى اديبانه و نكته‌سنجانه بر اوصاف طبيعت و مناظر و بناهاست مثلا در ذكر بساتين شيراز مىخوانيم :\r\n« باغ تخت قاجاريه : مبذر اين ( باغ ) هزار من گندم است انواع درختها را در آن كاشته‌اند و اكنون بيشتر آنها خشكيده ، قطع شده و در جاى آن زراعت كنند :\r\n بخفت قمرى و ناله نمىكند به سحر * برفت بلبل و دستان نمىزند به صفير\r\nهمان درخت كه بودى چو قبه مينا * همان زمين كه نمودى چو سبز رنگ حرير\r\nنمانده هيچ از آن و صفها ز بيش و ز كم * نمانده هيچ از آن حله‌ها قليل و كثير » \r\n\r\n","description":"","footnote":"","page_name":" 70 ","page_number":86},
  {"content":"\r\n\r\n« و در باغ دلگشا . . . آب قنات فهندز . . . جارى است :\r\n ميان سبزهء سيراب ، آب جوى پندارى * ز رود نيل گذشته است موسى عمران » \r\n« و در كناره داخلى مشرقى اين باغ ( دلگشا ) حمامى ساخته كه گوئيا جمال الدين عبد الرزاق اصفهانى اين لغز را براى او فرموده است :\r\n چه گوئى چيست آن شكل مدور * كه دارد خيمه با گردون برابر\r\nچو ايوانى كشيده بر سر آب * چو خرگاهى زده بر روى آذر\r\nچو عقل عاقلان هم پاك و هم خوش * چو طبع زندگان هم گرم و هم تر\r\nز آبش رشك برده آب حيوان * ز حوضش شرم كرده حوض كوثر . . . » \r\n« . . . انواع رياحين و گلهاى رنگين از بلاد بعيده آورده ، در صحن اين باغ ( : دلگشا ) بكاشتند گويا حضرت نظامى اين باغ را ديده و اين ابيات را فرموده است :\r\n سوسن از بهر تاج نرگس مست * شوشه زر نهاده بر كف دست\r\nكاتب الوحى گل به آب حيات * بر شقايق به خون نوشته برات\r\nداده خيرى به شرط هم‌جهدى * ياسمن را خط وليعهدى\r\nسرخى گل به سبز ميدانى * پنج نوبت زنان به سلطانى\r\nبلبل آواز بركشيده چو كوس * همه شب تا به وقت بانگ خروس \r\n« . . . در باغ عفيف‌آباد . . . در دو جانب آبشارها ، ريشه مرغ و چمن كاشته سر بهم داده ، « . . . و لار در اصل لاد بود چنان كه اين شعر به حكيم فردوسى نسبت دهند :\r\n صفاهان به گودرز كشواد داد * به گرگين ميلاد هم لاد داد \r\nو چون نام پسر گرگين هم لار بود ، دال را تبديل به را كرده آن را شهر لار گفتند . . . »\r\n( وقايع سال 1010 )\r\nگاهى نيز اشعارى را از تواريخ يا ديوانهاى شعرا مىآورد كه فقط به نام شاعر اشاره دارد :\r\n« . . . جناب فتحعلى خان صبا تخلص ، در تاريخ جلوس او فرموده است :\r\n رسم عدالت چو كرد زنده به تاريخ او * گفت صبا او بود ثانى نوشيروان » \r\n( وقايع سال 1203 )\r\n« . . . چندين مزرعه را از وجوه حلال خريده وقف بر آن خانقاه فرمود كه منافع آن در خوردنى و پوشيدنى اهل خانقاه صرف نمايند ، شيخ سعدى عليه الرحمه فرموده است :\r\n طريقت بجز خدمت خلق نيست * به تسبيح و سجاده و دلق نيست » \r\n( گفتار اول - وقايع سال 1068 )\r\nو گاهى اشعارى از اميران و وزراء دارد :\r\n« . . . نواب ميرزا طاهر قزوينى بر مسند وزارت نشست و او را به لقب اعتماد الدوله سرافراز داشتند . . . و اين رباعى از اوست :\r\n\r\n","description":"","footnote":"","page_name":" 71 ","page_number":87},
  {"content":"\r\n\r\n از مهر على طينت هر كس كه سرشت * هرچند بود هميشه در دير و كنشت\r\nدر دوزخ اگر درآورندش به مثل * جا گرم نكرده مىبرندش به بهشت » \r\n( گفتار اول - وقايع سال 1099 )\r\nو در بعضى از موارد اشعار متضمن اشارتى تاريخى است :\r\n« . . . برحسب خواهش حضرت قيصر روم شاهزاده سلطان بايزيد و چهار نفر پسران او را به ايلچيان سپردند و فرستادگان قيصر بر حسب فرمان قيصرى شاهزاده و چهار نفر پسران او را خبه كرده و در پنج تابوت كه با خود آورده بودند گذاشتند و روانه اسلامبول شدند . . . و مصالحه به انجام رسيد و كلمه الصلح خير تاريخ اين مصالحه گرديد ، چنان كه گفته‌اند :\r\n پادشه روم و شه كامگار * صلح چو كردند بهم اختيار\r\nمنهى اقبال درين كهنه دير * غلغله افكند كه الصلح خير » \r\n( وقايع سال 969 - گفتار اول )\r\nو گاهى شعر به منظور معنى لغوى است :\r\n« تمغا : به معنى باجى است كه از مترددين در بلاد مىگرفته‌اند و نيز به معنى داغى است كه بر ران اسب و ديگر مواشى نهند :\r\n نشان نماند ز تمغا به غير آن داغى * كه در درونه تمغاجى از غم تمغاست \r\n( وقايع سال 972 - گفتار اول )\r\nو نظائر بسيار از اين دست . . .\r\n14 . حكايت‌گوئيها و نكته‌دانيهاى ميرزا حسن : در ضمن حوادث مذكور در فارسنامه ناصرى كه اغلب به تاريخ و جغرافياى فارس مربوط است گاهى به بيان حكايتهاى غريب و اتفاقات مستقلى كه خواه‌ناخواه مبين گوشه‌اى از روحيات اجتماعى و حقايق تاريخى است مىپردازد كه در واقع آئينه‌هاى عبرت تاريخ است :\r\n« . . . از غرايب اتفاقات كه نواب اشرف و الا ، احتشام الدوله سلطان اويس ميرزا حكمران همدان فرمودند آن است كه پيش از ورود [ ناصر الدين شاه به همدان 
  ] مرد تاجر شوشترى در همدان وفات يافت و به تقريبى قاضى همدان اموال او را تصاحب نمود و وارث او را محروم بداشت و چون از جانب حكومت مطالبه ايصال ماليه به وراث شد ، جناب قاضى به عذرهاى غيرموجه متعذر گرديد و چون موكب اعلى ، تشريف‌فرماى همدان شدند و دو سه روزى گذشت روز پانزدهم اين ماه ، علما و اشراف همدان شرفياب حضور مبارك گشتند و چون نوبت معرفى از جناب قاضى رسيد اعليحضرت فرمودند : قاضى همدان ايشانند و اين فرمايش اشاره بود به حكايتى كه شيخ سعدى ( ع ) در كتاب گلستان فرموده است كه قاضى همدان را حكايت كنند كه با نعلبند پسرى سرخوش بود و نعل دلش در آتش ، روزگارى متلهف و پويان و مترصد و جويان و برحسب واقعه‌گويان :\r\n از ياد تو غافل نتوان كرد به هيچم * سركوفته مارم ، نتوانم كه نپيچم \r\nچون اين معامله به سمعش رسيد زائد الوصف رنجيده ، دشنام بىتحاشى دادن گرفته و سقط گفتن . . . چون شب شد جناب قاضى به پاى خود به منزل من آمد و از فرمايش اعلىحضرت سؤال نمود به او گفتم گويا كيفيت معامله شما با ماليه تاجر شوشترى به عرض همايونى رسيده\r\n\r\n","description":"","footnote":"","page_name":" 72 ","page_number":88},
  {"content":"\r\n\r\nباشد و ارادهء انتقام دارند ، قاضى از اين سؤال و جواب سخت ترسيد و روز ديگر اموال تاجر را به وارث او بداد . . . » ( گفتار اول - وقايع سال 1287 )\r\n« از شاه اسماعيل ثانى حكم صادر شد كه تمامت اشياء نفيسه را از خانه او ( سلطان ابراهيم ميرزا ) به دولتخانه شاهى برند چون حليله جليله كه خواهر شاه اسماعيل بود ازين حكم مطلع گرديد در حضور مقربان شاهى كتابها و قطعات را در حوض آب انداخت و جواهرات را در هاون سنگى ريخته ، تمامى آنها را ريزه ريزه فرموده داغ آنها را در دل پادشاه گذاشت و چون سلطان ابراهيم ميرزا دانست كه زمان رحلت نزديك است عريضه خدمت شاه اسماعيل نوشت :\r\n به خون اى برادر ميالاى دست * كه بالاى دست تو هم دست هست\r\nكسى را فلك افسر زر نكرد * كه در آخرش خاك بر سر نكرد \r\nنهايت آنكه چند ماهى قبر ما از قبر شما كهنه‌تر نمايد و بسبب اين اعمال زشت ، بهره‌اى از عمر و دولت نخواهى برد ، مخدوما : در مدت هشت ماه كه پادشاه شده‌اى 44220 نفر ، بىگناه ملتى و دولتى به فرمان پادشاه عادل ! ! كشته شدند كه از آن جمله 320 نفر ذريه رسول خدا بودند و هيچيك به درجه بلوغ نرسيده ، معصوم از گناه بودند ، در روزى كه خداى هر دو جهان قاضى باشد چه جواب خواهى گفت مثل شما مثل بقالى است كه دكان نزديك به غروب آفتاب باز كند و معلوم است كه درجه معامله او به چه اندازه شود و لذت و خوبى جوانى شما گذشته است كه چهل و هشت سال گذرانيده‌ايد خداى غيب‌دان مىداند كه در جنگهاى با كفار گرجستان هميشه طلب شهادت را داشتم و اكنون اميدوارم كه به شهدا ملحق گردم : انا للّه و انا اليه راجعون\r\n بنياد كرده‌اى كه كنى خان و مان ما * اى خان و مان خراب چه بنياد كرده‌اى \r\nپس در ميانه حوض رفته ، غسل كرده ، كفن پوشيده روى به قبله نشست ، پس آن شاهزاده عديم المثال را كشتند و اين واقعه در آخر روز يك‌شنبه پنجم ماه ذى الحجه 984 در دار السلطنه قزوين اتفاق افتاد .\r\n به چشم خويش ديدم در گذرگاه * كه زد بر جان مورى مرغكى راه\r\nهنوز از صيد منقارش نپرداخت * كه مرغى ديگر آمد كار او ساخت\r\nچو بد كردى مشو ايمن ز آفات * كه واجب شد طبيعت را مكافات » \r\n( وقايع سال 984 - گفتار اول )\r\n« . . . در تواريخ نوشته‌اند ايالت خراسان مدتى با فضل پسر يحيى بود و هر ساله علاوه بر وجوه ماليات پيشكشى به اندازه به درگاه خليفه مىفرستاد و در اوايل زمان كراهت خاطر هارون از آل برمك . . . ايالت خراسان را به على بن عيسى بداد و سالى نگذشته ، زايد بر ماليات پيشكشى در حمل هزار شتر كه چندين صد برابر پيشكش معمول فضل بود ، انفاذ بغداد نمود و هارون براى نمايش كار كرده خود فرمود در ميدان بزرگ آنها را عرضه دارند و بعد از حضور و ملاحظه روى به جانب يحيى نموده فرمود اى پدر اينهمه زر و سيم و متاع خراسان و خوارزم و تركستان كه على فرستاده است ، در وقت ايالت فضل در كجا بود ، يحيى بلامهلت گفت در پيش صاحبان اموال . . . » ( وقايع سال 193 - گفتار اول )\r\n تازه جوانى ز عرب هوشمند * گفت به عبد الملك از روى پند\r\nزير همين قبه و اين بارگاه * روى همين مسند و اين تكيه‌گاه \r\n\r\n","description":"","footnote":"","page_name":" 73 ","page_number":89},
  {"content":"\r\n\r\n بر سپرى چون سپر آسمان * غيرت خورشيد ، سرى خون‌چكان\r\nسر كه هزارش سرو افسر فدا * صاحب دستار رسول خدا\r\nبودم و ديدم كه ز ابن زياد * رفت و چها رفت كه چشمم مباد\r\nباز بچندى سر آن خيره‌سر * بد بر مختار به روى سپر\r\nباز چو مصعب سرو سردار شد * دسترس او ، سر مختار شد\r\nشد سر مصعب به مجازات كار * تا چه كند با سر تو روزگار \r\n( وقايع سال 71 - گفتار اول )\r\n« بعد از استيلاى بر مملكت جز لهو و لعب و مستى و طرب تمامت لوازم ملكدارى بر طاق نسيان و فراموشى گذاشت و سر از چنبر تركان خاتون كشيد و در اين حال برادر بزرگترش سلجوقشاه كه در قلعه استخر محبوس بود ، شفاعت‌نامه‌اى [ به 
  ] خدمت برادر نوشت و اين رباعى را مندرج ساخت :\r\n درد و غم و بند من درازى دارد * عيش و طرب تو سرفرازى دارد\r\nبر هر دو مكن تكيه كه دوران فلك * در پرده هزار گونه بازى دارد » \r\n( وقايع سال 660 - گفتار اول )\r\n« غلام سياه ، بىدرنگ داخل حرمسراى شاهى شده ، تركان خاتون را بكشت و سر او را جدا كرده در طشتى گذاشته ، خدمت سلجوقشاه آورد و گفته‌اند :\r\n دار در اين طشت زبان را نگاه * تا سرت از طشت نگويد كه آه » \r\n( وقايع سال 662 - گفتار اول )\r\n« اين ملك شمس الدين همان است كه املح شعرا و ابلغ فصحا ، شيخ سعدى عليه الرحمه ، براى رفع طرح خرما از برادر خود قطعه‌اى فرموده به خواجه ملك شمس الدين فرستاده است :\r\n ز احوال برادرم به تحقيق * دانم كه ترا خبر نباشد\r\nخرماى به طرح مىدهندش * بخت بد از اين بتر نباشد\r\nاطفال پرند و مرد ، درويش * خرما بخورند و زر نباشد\r\nاز غايت فقر دائم او را * شلوار به پاى در نباشد\r\nو آنگه تو محصلى فرستى * تركى كه از او بتر نباشد\r\nچندان بزنندش اى خداوند * كز خانه رهش به در نباشد » \r\n( وقايع سال 676 )\r\n15 . ماده تاريخ و اشعار تاريخى : به دليل ذوق ادبى ، بسيارى از ماده تاريخها را در رابطه با وقايع تاريخى ذكر مىكند كه ذيلا نمونه‌هائى از آن را مىخوانيد :\r\nدر جلوس شاه اسماعيل ثانى مىنويسد :\r\n« . . . مولانا محتشم كاشى سى و دو بيت برشته نظم كشيده كه هر مصراعى تاريخ جلوس اوست :\r\n به كه درين گفته معجز بيان * درج بود نام خداى جهان\r\nشكر كه قيوم كريم احد * جان ده پوزش طلب جان‌ستان\r\nپايه ده عقده ز گيتىگشاى * پادشه ملك بحارس رسان » \r\n( وقايع سال 984 - گفتار اول )\r\n\r\n","description":"","footnote":"","page_name":" 74 ","page_number":90},
  {"content":"\r\n\r\n« . . . نواب سلطان محمد ميرزا در همين ماه ذى الحجه بر اورنگ شاهى قرار گرفت و براى جلوس آن پادشاه ، گفته‌اند :\r\n منت ايزد را كه بنشست از ره عز و شرف * بر فراز مسند شاهى ، شه انجم سپاه\r\nسال تاريخ جلوسش از خرد جستند گفت * « كاش مىبود از ازل سلطان محمد پادشاه » \r\n( وقايع سال 985 - گفتار اول )\r\n« . . . تاريخ جلوس پادشاه جم‌جاه ، شاه عباس را كلمه « ظل اللّه » يافتند و به فكر ديگرى « مروج مذهب » رسيد و بعضى گفتند :\r\n سال تاريخ دل طلب مىكرد * هاتفى بانگ زد كه « ظل اللّه » \r\nو ديگرى گفته :\r\n كرد بر مسند شهنشاهى * چون جلوس آن شه همايون‌گاه\r\nبود چون سايه خداى جهان * سايه انداخت بر عباد اللّه \r\nو ديگرى گفته :\r\n بر مسند خاقانى زد تكيه شه ايران * تاريخ جلوسش شد « عباس بهادر خان » \r\n( وقايع سال 996 )\r\n« در تاريخ اين سفر گفته‌اند :\r\n « گفتا پياده كردم هفتاد حج اكبر » \r\n( وقايع سال 1009 )\r\n« . . . در تاريخ فتح « قلعه گنجه » گفته‌اند :\r\nتاريخ فتح گنجه « كليد شماخى » است ( گفتار اول - وقايع سال 1015 )\r\n« خواجه محمد يوسف قزوينى در تاريخ اين واقعه فرموده است :\r\n چونكه سردار لشكر رومى * داخل ملك ايروان گرديد\r\nدر سه مه گرد قلعه چون بنشست * مهره‌ها بر بساط عربده چيد\r\nماه شوال چون ز بيست گذشت * دهه آخرين به نصف رسيد\r\nدولت شاه دين مساعد شد * لشكر روم منهزم گرديد\r\nپى تاريخ آن خرد گفتا * « آمد امروز شيعيان را عيد » \r\n( وقايع سال 1025 )\r\n« . . . شاه عباس اول . . . در شب پنجشنبه بيست و چهارم ماه جمادى اول اين سال ( : 1038 ) وقت سحر ، داعى حق را لبيك اجابت گفته ، جان را به جان‌آفرين سپرد ؛\r\n بود ظل اللّه تاريخ جلوس * ظل حق تاريخ سال رحلتش » \r\n( وقايع سال 1037 - گفتار اول )\r\n« . . . در اين سال نهرى عميق و وسيع از حوالى حله كنده از نزديكى مسجد كوفه گذرانيده به درياى نجف رسانيدند و در تاريخ اين خيرات جاريه ، گفته‌اند :\r\n شاه اقبال قرين خسرو دين شاه صفى * آنكه خاك قدمش زيور افسر آمد\r\nيافت توفيق كه آرد به نجف آب فرات * آن بشارت به شه از حيدر صفدر آمد\r\nسال تاريخ چو پرسيدم از ايشان گفتند * « آب ما از مدد ساقى كوثر آمد » \r\n( وقايع سال 1042 )\r\n\r\n","description":"","footnote":"","page_name":" 75 ","page_number":91},
  {"content":"\r\n\r\n« . . . حسين على خان زنگنه با آنكه مرد صحراگرد ايلاتى بود از علوم رسميه خصوصا علم فقه بهره كامل داشت و براى رواج علم و كنار در كنار رودخانه خيرآباد بهبهان مدرسه‌اى در كمال وسعت و امتياز ساخت و تاريخ بناى مدرسه را :\r\n « منزل علم و دانش است و ادب » \r\nنگاشته‌اند . . . » ( وقايع سال 1089 - گفتار اول )\r\n« . . . نواب امام ويردى بيك مسجد جامع عتيق شيراز را تعميرى لايق فرمود و تاريخ اين تعمير را بر سنگى نقش كرده در كناره محراب و منبر چهل ستون اين مسجد نصب نمودند :\r\n . . . دلم چو غنچه نهان خواست سال تعميرش * چو گل به خنده خرد گفت با نشاط و سرور\r\nبگو به يارى توفيق ذو الجلال ودود * اساس كعبه دين شد به سعى او معمور \r\n( وقايع سال 1092 )\r\n« . . . در سال 663 ايلخان هلاكو خان . . . بدرود زندگانى نمود چنان كه خواجه نصير الحق و الملة و الدين طوسى رحمة اللّه عليه ، در تاريخ آن فرموده است :\r\n چون هلاكو ز مراغه به زمستانگه شد * كرد تقدير اجل نوبت عمرش آخر\r\nسال بر ششصد و شصت و سه يكشنبه گذشت * كه شب نوزدهم بد ز ربيع الآخر » \r\n( وقايع سال 663 - گفتار اول )\r\n « اباقا خان كه از انصاف و عدلش * جهان بد چون بهشت عدن ، خرم\r\nز هجرت ششصد و هشتاد و عشرون * به ذى حجه نه افزون بود و نه كم » \r\n( وقايع سال 680 - گفتار اول )\r\nمرحوم حاج ميرزا سيد على ، فرزند مرحوم حاج ميرزا حسن حسينى فسائى ، اصل عكس در بقعهء مدرسهء منصوريه .\r\n\r\n","description":"","footnote":"","page_name":" 76 ","page_number":92},
  {"content":"\r\n\r\n\r\nديوانهاى شعر و شاعران مورد علاقهء ميرزا حسن\r\nمؤلف فارسنامه چه در گفتار اول و چه در گفتار دوم ، علاوه بر ذكر بعضى از اشعار خود يا ماده تاريخها ، از شعر بسيارى از شاعران ايرانى و عرب سود برده است با اين تفاوت كه اشعار مذكور در بخش اول بيشتر جنبه تمثيلى يا وقايع‌نگارى و استشهاد دارد ولى در بخش دوم صرفنظر از اينكه بخشهائى بعنوان شاعران شيراز وجود دارد يا در ذكر اعيان و بزرگان هر شهر و محل از شاعران نيز يادى مىشود و اشعارى از آنها ذكر مىگردد در ضمن كلام نيز اشعارى از شاعران نامدار چون فردوسى ، انورى ، نظامى ، صبا و سلمان ساوجى . . . ذكر مىشود كه بيشتر جنبه تكميلى يا توضيحى دارد ، البته بعضى از اشعار نيز بدون ذكر نام شاعران مورد استفاده قرار گرفته است كه ما حتى الامكان ، كوشيده‌ايم تا در حواشى كتاب سرايندگان آنها را معرفى نمائيم .\r\nبطور كلى ميرزا حسن از شاعران ايرانى زير بطور روشن و صريح نام مىبرد و از اشعار آنان سود مىجويد : منوچهرى ، فردوسى ، سعدى ، حافظ ، عبيد زاكانى ، سنائى ، نظامى كمال الدين اصفهانى ، ابراهيم خان لارى ، قاآنى ، محمد يوسف قزوينى ، صباحى ، قائم‌مقام ، سروش و معتمد الدوله فرهاد ميرزا .\r\nسعدى : از شاعرانى است كه كلام او جابجا چه به‌نام و چه بىنام مورد توجه ميرزا حسن فسائى است :\r\n سعديا مرد نكونام نميرد هرگز * مرده آن است كه نامش به نكوئى نبرند \r\n( وقايع سال 372 )\r\n ز احوال برادرم به تحقيق * دانم كه ترا خبر نباشد . . . \r\n( وقايع سال 676 )\r\nو گاهى از اشعار سعدى بدون ذكر نام گوينده استفاده مىكند : « چنان كه گفته‌اند :\r\n جهان اى برادر نماند به كس * دل اندر جهان‌آفرين بند و بس\r\nمكن تكيه بر ملك دنيا و پشت * كه او چون تو بسيار پرورد و كشت \r\n( وقايع سال 1160 )\r\n\r\n","description":"","footnote":"","page_name":" 77 ","page_number":93},
  {"content":"\r\n\r\nفردوسى : از مورد علاقه‌ترين شاعران براى نويسندهء فارسنامه است و اغلب او را با القاب « حضرت فردوسى » ، « جناب فردوسى » و « حكيم فردوسى » . خطاب مىكند :\r\n به سه گنبدان وصطخر گزين * نشستنگه شاه ايران زمين » \r\n( وقايع سال 614 )\r\n« . . . چنان كه اين شعر به « حكيم فردوسى » نسبت دهند :\r\n صفاهان به گودرز كشواد داد * به گرگين ميلاد هم لاد داد » \r\n( وقايع سال 1010 )\r\n« . . . حضرت فردوسى فرموده است :\r\n جهاندار كيخسرو دادگر * نشست از بر تخت با تاج زر\r\nبه بيژن بفرمود تا با كلاه * بياورد لهراسب را نزد شاه\r\nچو ديدش جهاندار برپاى جست * بر او آفرين كرد و بگشاد دست\r\nفرود آمد آن شاه از تخت عاج * ز سر برگرفت آن دلفروز تاج » \r\n( بلوك كوه‌گيلويه )\r\nو اين بيت را به حضرت فردوسى نسبت دهند :\r\n « به جايت برم كت نباشد نشان * به ميمون دژ و قلعه ديده‌بان » \r\n( قلعه‌هاى كوهى فارس )\r\nحافظ : ميرزا حسن به حافظ نيز علاقه فراوان دارد و صرفنظر از اشعارى كه از وى ذكر مىكند ، در ضمن وقايع تاريخى نيز در مواردى تفألاتى را از ديوان حافظ مطرح مىسازد :\r\nحافظ عليه الرحمه فرمود :\r\n اگرچه باده فرح‌بخش و باد گلبيز است * به بانگ چنگ مخور مى كه محتسب تيز است \r\n( وقايع سال 754 )\r\n راستى خاتم فيروزه بو اسحقى * خوش درخشيد ولى دولت مستعجل بود \r\n( وقايع سال 757 )\r\n در عهد سلطنت شاه شيخ ابو اسحق * به پنج شخص عجب ملك فارس بود آباد . . . \r\n( همانجا )\r\n صوفى نهاد دام و سر حقه باز كرد * بنياد مكر با فلك حقه‌باز كرد \r\n( وقايع سال 786 )\r\n خوش كرد ياورى فلكت روز داورى * تا شكر چون كنى و چه شكرانه آورى . . . \r\n( همانجا )\r\n بيا كه رايت منصور پادشاه رسيد * نويد فتح و بشارت به مهر و ماه رسيد . . . \r\n( 789 )\r\n جوزا سحر نهاد حمايل برابرم * يعنى ملازم شاهم و سوگند مىخورم . . . \r\n( همانجا )\r\n« . . . طهماسب قلى خان در تكيه خواجه حافظ از ديوان بلاغت نشانش تفأل گرفت اين غزل در بدايت صفحه آمد :\r\n\r\n","description":"","footnote":"","page_name":" 78 ","page_number":94},
  {"content":"\r\n\r\n سزد كه از همه دلبران ستانى باج * چرا كه بر سر خوبان عالمى چون تاج » \r\n( وقايع سال 1142 )\r\n« . . . از ديوان خواجه حافظ تفأل خواست و اين غزل را در صفحه تفأل خواندند :\r\n عراق و فارس گرفتى به شعر خود حافظ * بيا كه نوبت بغداد و وقت تبريز است » \r\n( وقايع سال 1142 )\r\nبعلاوه در بسيارى از موارد اشعارى از حافظ را بدون ذكر نام وى زينت‌بخش كلام خويش مىسازد :\r\n« . . . در اين چند سال ، بلاد و اسراى ايران را از دست روم و روس و افغان گرفتيم :\r\n حاليا مصلحت وقت در آن مىبينم * كه كشم رخت به ميخانه و خوش بنشينم » \r\nو حاجى معصوم شيرازى . . . به عرض رسانيد كه :\r\n تا ز ميخانه و مى نام و نشان خواهد بود * سر ما خاك در پير مغان خواهد بود » \r\n« . . . اگر آن حضرت . . . ديده را از ما خاكساران برگيرد ما ديده را از خاك درگاهش برنگيريم :\r\n از آستان شاه مغان سر چرا كشيم * دولت در آن سرا و گشايش در آن در است . . . » \r\n( وقايع سال 1148 )\r\n« . . . صاحب تاريخ جهانگشا نگاشته است هر روزه بزم سپهر بسطت را به تجرع اقداح راح ارواح ريحانى پرداخت ،\r\n در سراى مغان رفته بود و آب زده * نشسته پير و صلائى به شيخ و شاب‌زده\r\nشعاع جام و قدح نور ماه پوشيده * عذار مغبچگان راه آفتاب زده . . . » \r\n( وقايع سال 1148 )\r\n« . . . استيلاى چنگيز و بخت النصر . . . در پيش اين واقعه كه مختص شيراز بود نمودى ندارد .\r\n نقد بازار جهان بنگر و آزار جهان * گر شما را نه بس ، اين سود و زيان ، ما را بس \r\n« . . . زمان عبور از تكيه خواجه شمس الدين حافظ كتاب ديوان او را خواست چون بازش داشت اين دو بيت در عنوان صفحه اول به نظر درآمد .\r\n در نمازم خم ابروى تو با ياد آمد * حالتى رفت كه محراب به فرياد آمد\r\nاى عروس ظفر از بخت شكايت منماى * حجله حسن بياراى كه داماد آمد \r\n( وقايع سال 1209 )\r\n\r\n","description":"","footnote":"","page_name":" 79 ","page_number":95},
  {"content":"\r\n\r\n\r\nخصوصيات واژگانى فارسنامه ناصرى\r\nگفتيم كه ميزان واژه‌هاى عربى فارسنامه ناصرى بيش از واژگان فارسى آن است اما اين گروه از لغات بندرت دور از ذهن و غريب جلوه مىكند زيرا به طرزى طبيعى در بافت كلام گنجانيده شده و از هرگونه تعقيد و ابهامى بدور است و ما ذيلا خصوصيات واژگانى فارسنامه را بازمىنمائيم :\r\n\r\n1 . در مورد املاء واژگان فارسى و گاهى عربى كلمات در فارسنامه :\r\nبايد گفت كه مؤلف يا خطاطان ، املاء بعضى از واژه‌ها را به صورتى غلط يا متفاوت با امروز نگاشته‌اند كه ما ذيلا به بعضى از آنها اشاره مىكنيم و يادآور مىشويم كه در چاپ حاضر ضمن آنكه اين كلمات را در متن اصلاح كرده‌ايم در حاشيه صورت اصلى آنها را باز نموده‌ايم :\r\nبرخواستن به جاى برخاستن ( در مورد مشتقات اين واژه نيز به همين‌گونه عمل شده است ) .\r\nپزيرفتن به جاى پذيرفتن\r\nپزيرفته به جاى پذيرفته\r\nتو را به جاى ترا\r\nجايزها به جاى جايزه‌ها\r\nخانها به جاى خانه‌ها\r\nخواموش به جاى خاموش\r\nخدمتگذارى به جاى خدمتگزارى\r\nخوردسالى به جاى خردسالى\r\nسورها به جاى سوره‌ها\r\nشاهزاده‌گان به جاى شاهزادگان ( در مورد هاء غير ملفوظ در آخر كلمات در اتصال به « ان » جمع و « ى » مصدرى همه‌جا اين شيوه معمول شده است ) .\r\nشوريده‌گى به جاى شوريدگى\r\nقلعه‌گيان به جاى قلعگيان\r\nكارگذاران به جاى كارگزاران\r\nكين به جاى كاين\r\n\r\n","description":"","footnote":"","page_name":" 80 ","page_number":96},
  {"content":"\r\n\r\nگماشته‌گان به جاى گماشتگان\r\nلم يذرع به جاى لم يزرع\r\nمؤاثر به جاى مؤثر\r\nمهابا به جاى محابا\r\nمذبور به جاى مزبور\r\nنه‌بود به جاى نبود\r\nهنگامها به جاى هنگامه‌ها\r\nهمچنين جمع بستن بعضى از كلمات فارسى به صورت عربى چون پيغامات و فرامين\r\n\r\n2 . معانى خاص لغات :\r\nدر فارسنامه ناصرى بعضى از لغات در معانى خاص و بدور از كاربرد معمولى آنها به كار برده شده است مانند :\r\nالف - آميختگى به معنى هرج و مرج و آشفتگى و درهم ريختگى : « . . . چون خبر آميختگى سپاه حسن خان به اكبر خان رسيد . . . » ( وقايع سال 1156 - گفتار اول )\r\nمراتب آميختگى مملكت فارس را معروض داشت . . . » ( وقايع سال 1156 - گفتار اول )\r\nب - آرمانيدن : آرام كردن : « . . . شوريدگيهاى آن سامان را به حسن كفايت آرمانيد . . . »\r\n( وقايع گفتار دوم - ميدان شاه شيراز )\r\nج - كاوش : ستيز و دشمنى : « . . . با اعيان لارستان بناى كاوش را گذاشت . . . »\r\n( وقايع سال 1160 )\r\nد - اهالى : حاكمان و متصديان امور : « . . . و ساير بلوك را به اهالى آنها سپردند . . . »\r\n( وقايع سال 1293 - گفتار اول )\r\n« . . . حكومت بلوكات فارس را به اهالى آنها و حكومت بندرعباس را به احمد شاه داد . . . »\r\n( وقايع سال 1293 - گفتار اول )\r\nه - شوريدگى : هرج و مرج و آشوب : « به اندك زمانى شوريدگيها را به جمعيت بازگشت فرمودند . . . » ( وقايع سال 1293 - گفتار اول )\r\nو - لجاره : رجاله ، مردم فتنه‌جو : « . . . با پنجاه هزار لشكر و لجاره وارد شيراز گشت . . . »\r\n( وقايع سال 1157 - گفتار اول )\r\nز - واسوخته . . . : دلزده ، روى برتافته « . . . از مطالعه كتب حديث عامه واسوخته ، متوجه علوم رسميه گرديد . . . » ( علماى شيراز - گفتار دوم )\r\nح - خوددارى : درنگ ، توقف « . . . آنها را شكست فاحش داده كه تا شهر سارى خوددارى نكرده به شيخ ويس خان پيوستند . . . » ( وقايع سال 1199 - گفتار اول )\r\n\r\n3 . معنى كردن واژه‌هاى دور از ذهن :\r\nالف - بكاربردن لغات تركى چون اسامى ماهها از قبيل تنگوزئيل ، لوىئيل ، ايت‌ئيل و معنى كردن واژه‌هاى تركى :\r\nقزل‌اياغ : « . . . قزل‌اياغ در تركى به معنى پاى طلاست . . . »\r\n( وقايع سال 1029 - جلد اول )\r\nقوللر آقاسى : « . . . قوللر در تركى به معنى غلامهاست و « لر » نشانه جماعت و بزرگ ،\r\n\r\n","description":"","footnote":"","page_name":" 81 ","page_number":97},
  {"content":"\r\n\r\nقوللر آقاسى يعنى سركرده غلامان شاهى . . . » ( وقايع سال 1038 - جلد اول )\r\nشاهيسون : « . . . فوجى ترتيب داد و نام آن را شاهيسون نهاد يعنى شاه‌دوست . . . »\r\n( وقايع سال 1038 - گفتار اول )\r\nدوداق : « . . . او را به علت كلفتى لب دوداق مىگفتند . . . » ( وقايع سال 1219 )\r\nانجو : « . . . آن املاك را انجو گفتند يعنى خالصه ديوان . . . »\r\n( گفتار دوم - محله بازار مرغ )\r\nينگچرى : « . . . ايشان را ينگچرى گفتند و « ينگ » به معنى تازه است و « چرى » مخفف چريك است يعنى لشكر تازه . . . » ( وقايع سال 1038 - گفتار اول )\r\nتمغا : « . . . تمغا به معنى باجى است كه از مترددين در بلاد مىگرفته‌اند . . . »\r\n( وقايع سال 972 )\r\nچركس : « . . . نام ايلى از آذربايجان است و گويا اهل اين قريه را از ايل چركس آورده‌اند . » ( گفتار دوم - بلوك دشتستان )\r\nيوخارىباش : « . . . آنها را يوخارىباش گفتند يعنى بالاى سر و طايفه‌اى را « اشاق - باش » يعنى پائين سر ، گوسفند كه به تركى « قوين » است و شتر كه « دوه » است . . .\r\n( وقايع سال 1200 - گفتار اول )\r\nب - معنى كردن لغات عربى :\r\nطباطبا : در كتاب ابن خلكان نوشته است طباطبا به فتح دو طاء بىنقطه و دو باء يك نقطه و دو الف ، لقب ابراهيم بن اسمعيل حسنى است و او را براى آن طباطبا مىگفتند كه روزى از غلام خود جامه خواست و غلام گفت دراعه بياورم ابراهيم كه زبانش لكنتى داشت و قاف را ، طاء مىگفت فرمود طباطبا بياور يعنى قبا ، قبا ، و طباى دوم تأكيد طباى اول است . . . »\r\n( گفتار دوم - بلوك كازرون )\r\nقوس قزح : « . . . قوس قزح كه به فارسى كمان رستم گويند . . . » ( گفتار دوم - علماى شيراز )\r\nدقاق : « . . . يعنى مردمانى كه ابره‌هاى قبا را كوبيده و صاف و راست كنند و « دق » به معنى كوبيدن است . . . » ( كاروانسراهاى شيراز - گفتار دوم )\r\nاقليد : « . . . در لغت عرب به معنى كليد است . . . » ( بلوك اقليد - گفتار دوم )\r\nودع : « . . . صدفى دريائى كه آن را به عربى « ودع » و در فارسى گوش‌ماهى گويند . . . »\r\n( بلوك دشتستان - گفتار دوم )\r\nج - ذكر معنى واژه‌هائى كه كاربرد كشاورزى دارند يا در يك محل معين ، مصطلح مىباشند و ارائه اطلاعات كشاورزى :\r\nسواره بستن : « . . . و در هرجا دره‌اى بود به اصطلاح اهل فارس سواره بست يعنى طاق زده ، جدول را از روى طاق گذرانيد و هرجا بلندى بود ، سوراخ كرده ، جدول را عبور بداد . . . »\r\n( بلوك فسا - گفتار دوم )\r\nخسك‌دانه : « . . . رونياس و گل‌رنگ كه تخم آن را خسك‌دانه گويند . . . »\r\n( بلوك ابرقوه - گفتار دوم )\r\nچلغوزه : « . . . بادام زنگى ، نام ميوه‌اى است به اندازه شفتالو و مغز هسته او را به غلط\r\n\r\n","description":"","footnote":"","page_name":" 82 ","page_number":98},
  {"content":"\r\n\r\n« چلغوزه » گويند براى آنكه چلغوزه را در كتاب طب حب الصنوبر نويسند و صنوبر درخت كاج را گويند . . . » ( بلوك بحرين - گفتار دوم )\r\nنخل شاهانى : « . . . عموم نخلهاى بلده جهرم ، شاهانى است كه لطافت و شيرينى آن ، بهتر از همه خرماهاى روى زمين باشد و چنان روشن است كه هسته آن از ميانش نمايان است . . . » ( بلوك جهرم - گفتار دوم ) .\r\nعمل : « . . . و گفته‌اند عمل داراب بر خلاف همه فارس است كه در سال تر محصولش از نمناكى زمين ضايع شود و در خشك‌سالى به خوبى پروراند . . . » ( بلوك داراب - گفتار دوم )\r\nآسياب‌گردان : « . . . در قديم دو آسياب بر روى يكديگر كه جدول و تنوره و خانه هر يك را از سنگ درآورده‌اند . . . جدول اولى دو آسياب را گردانيده و اراضى دامنه و حوالى مسجد را زراعت نمايد . . . » ( بلوك داراب - گفتار دوم )\r\nديمى و فاريابى : « . . . عموم نخلستان دشتستان ديمى است كه به آب باران زمستانه قناعت كند و چندين نخلستان هم از آب رودخانه دالكى و خشت ، فاريابى در كنارهء اين رودخانه باشد . . . » ( بلوك دشتستان - گفتار دوم )\r\nچم : « . . . چم . . . كناره رودخانه را گويند . . . » ( بلوك دالكى - گفتار دوم )\r\nگاوچاه : « . . . بيشتر كشت و زرع اين بلوك ديمى است و . . . بيشتر آن را از آب گاوچاه به عمل آورند . . . » ( بلوك گله‌دار - گفتار دوم )\r\nپيمان : « . . . باغ تخت شيراز مبذر 1250 من گندم به وزن 720 مثقال صيرفى است كه به اصطلاح اهل شيراز صد پيمان است . . . » ( وقايع سال 1213 - گفتار اول )\r\nد - معنى كردن نام پرندگان و جانوران :\r\n« . . . كبوتر دوشم كه به تركى بلدرچين گويند . . . » ( جانوران فارس - گفتار دوم )\r\n« . . . جغد و بوم كه آن را « بوف » گويند . . . » ( جانوران فارس - گفتار دوم )\r\n« . . . راسو كه آن را موش خرما گويند . . . » ( جانوران فارس - گفتار دوم )\r\n« . . . خارپشت بزرگ را در فارس چوله و در جاى ديگر سيخول گويند . . . »\r\n( جانوران فارس - گفتار دوم )\r\n« . . . سنگ‌پشت كه آن را لاك‌پشت نيز گويند . . . » ( جانوران فارس - گفتار دوم )\r\n« . . . باشه يعنى قرخى . . . » ( جانوران فارس - گفتار دوم )\r\n« . . . مرغ سنگ‌خوار كه آن را به تركى قريقره گويند . . . » ( جانوران فارس - گفتار دوم )\r\n« . . . كبك انجير . . . اين مرغ را جيرفتى نيز گويند . . . » ( جانوران فارس - گفتار دوم )\r\nه - توضيح لغات و اصطلاحات علمى بنابر تعريفات علمى زمان ميرزا حسن : در اين مورد واژه‌هائى چون نقطه ، سطح ، جسم ، دايره ، قطر ، قوس ، قطعه ، درجه ، زاويه ، مثلث ، مربع ، مستطيل ، مخروط ، سهم مخروط ، دايره عظيمه ، قطب و . . . توضيح داده شده است\r\n( ر ك مقدمات علميه - گفتار دوم )\r\nو - توضيح واژه‌هاى مربوط به مسافات چون ميل ، ذراع ، ذرع شاه ، بهر ، فرسخ ، فرسخ كاروانى .\r\nز - توضيح واژه‌هاى مربوط به اوزان و مقياسات از قبيل چارك ، نيم من ، من ، خروار ،\r\n\r\n","description":"","footnote":"","page_name":" 83 ","page_number":99},
  {"content":"\r\n\r\nمن كرمانشاه ، من تبريز ، من شاه ، مثقال ، پيمان . . .\r\nح - توضيح لغات و اصطلاحات جغرافيايى از قبيل : طول و عرض جغرافيائى ، معدل - النهار ، خط استوا ، نصف النهار ، مغرب اعتدال و دايره اول السموات ، دايره عرضيه ، اقاليم هفتگانه . . .\r\n« مبادى طول بلاد فارس در اين كتاب فارسنامه ناصرى همان گرى نيچ رصدخانه را . . .\r\nقرار داد » ( مقدمات علميه ) كه ميرزا حسن اغلب با توجه به كتاب جام‌جم اين طول و عرض بلاد را بدست داده است « معرفت سمت قبله مسلمانان يعنى نقطه‌اى از دايره افق كه اگر نمازگزار روى خود را به آن نقطه بدارد روى او به سمت مكه باشد و علما اتمام اين عمل را به دائره هنديه كنند . . . » ( همانجا )\r\n( ميرزا حسن در فارسنامه موفق به ارائه تمام درجات انحراف قبله نشده و اغلب جاى آن را خالى گذاشته است . )\r\nط - به كار بردن واژه‌هاى فرنگى در نثر و نظم و معنى كردن برخى از آنها :\r\n « در انگلند اهل رياضى گرفته‌اند * با ميل يك درج را اندر حساب سط » \r\n( مقدمه علميه )\r\n« . . . جماعت پرتگال از فرنگستان آمده والى هرموز را فريفته در جزيره . . . لواى اقتدار افراختند . . . » ( وقايع سال 1010 )\r\n« . . . به سفارت استنبل . . . به مصاحبت انجلو چاوش سفير دولت روم . . . »\r\n( وقايع سال 1021 )\r\n« . . . به بندر جرون كه او را بندر گامبرون نيز مىگفتند رفته . . . جماعت پورتكال را از جزيره هرموز بيرون كرده ، بندر جرون يا گامبرون را . . . بندر عباس گفتند . . . » ( وقايع سال 1030 )\r\n« . . . اين جزيره . . . در دست فرنگيان ولنديزى بود و چون جماعت ولنديزى از خيال ميرمهنا مطلع گشتند . . . كپيتان جهازات ولنديزى با كشتيهاى خود در برابر آنها آمده جنگى سخت نمودند . . . » ( وقايع 1180 )\r\n« . . . براى انجام اين خيال سيسيانوف را كه اهالى آذربايجان به ظرافت او را ايشپخدر گفتند مأمور به صوب تفليس فرمود . . . » ( وقايع سال 1218 )\r\n« . . . در عنوان جواب ناپليون ايمپراطور . . . فرانسه . . . » . . . ( وقايع سال 1221 )\r\nاز اشعار خود ميرزا حسن درباره لار رى و لار فارس :\r\n در آن شب كه مرا دمه دررسيد * سه پله به يخ ترمومتر آرميد\r\nسه پله به يخ مانده اى ذووداد * بگفتم به تقسيم سانتىگراد\r\nسپس چون سه شب ترمومتر آرميد * به پنج و شش و هفت پله رسيد . . . \r\n( بلوك لارستان )\r\n« . . . ايلچى دولت نمسه . . . » ( وقايع سال 1146 )\r\nو در گزارش سفرنامه ناصر الدين شاه بفرنگ با بسيارى از اين نامها و اصطلاحات روبرو مىشويم . ر ك : وقايع سال 1290 ببعد\r\n\r\n","description":"","footnote":"","page_name":" 84 ","page_number":100},
  {"content":"\r\n\r\n\r\nخصوصيات صرفى و نحوى فارسنامه ناصرى\r\n\r\n1 - استعمال ضمير « او » به جاى « آن » :\r\n« . . . و اصفهان و اعمال او را مسجد مسلمانى كنم . . . » ( گفتار اول - وقايع سال 369 )\r\n« . . . تو به مملكت فارس رفته و پادشاه او را ديده‌اى . . . » ( وقايع سال 369 - گفتار اول )\r\n\r\n2 - استعمال ياء استمرارى :\r\n« . . . شاگردان فقير را با ابناء ملوك فرق ننهادى و فرزندان خويش را بر دوستان درويش ترجيح ندادى . . . هر جامه كه دوختندى ، پوشيدى . . . و هرچه از خزانه غيب رسيدى صرف فرمودى و چون تمام گشتى وام نمودى . . . »\r\n( گفتار دوم - محله سرباغ شيراز )\r\n« . . . خط نسخ‌تعليق و شكسته را خوش نوشتى كه به خط استادان اين دو خط مشتبه شدى و گاهى در تقاضاى ضبط ناحيه و بلوكى نشدى . . . » ( محله سرباغ شيراز - گفتار دوم )\r\n\r\n3 - فاصله بين اجزاء فعل مركب :\r\n« . . . ناچار پناه به بارگاه سلطان اوليا شيخ مرشد ابو اسحق برده ، درها را بستند . . . » ( وقايع سال 662 - گفتار اول )\r\n« . . . پس عود به رى نمود . . . » ( وقايع سال 365 - گفتار اول )\r\n\r\n4 - بكاربردن وجه وصفى :\r\nبه كرات به عنوان يكى از خصوصيات عمدهء نثر دوره قاجار :\r\n« . . . پس عرضه داشت كه چون اين غلام از راه دور آمده و به كارى بزرگ مأمور گشته . . . هم سپاه را سان ديده و هم ارادت‌كيشى سپاه خراسان را فهميده ، مزيد قوت و اجراى خدمت خواهد بود . . . » ( وقايع سال 1145 - گفتار اول )\r\n« . . . دشمن مغرور است و جمعيتش پرزور ، در برابر ما نشسته و . . . به قلعه ايروان و زنگى پيوسته اگر فتورى در عزم و رزم ما شود از همه‌جا بسته ، پس توكل به قوت ايزدى بايد نمود . . . »\r\n« . . . على مراد خان گرفتار گشته به حضور همايونى رسيده است و پايش را بريده ، چشمهاى او را كنده ، وفات يافت . . . » ( وقايع سال 1149 - گفتار اول )\r\n\r\n5 - حذف اجزاء جمله چون فاعل ، مسند اليه ، مفعول ، مسند ، متمم فعل ، حروف اضافه ، نشانه و ربط :\r\n« . . . پس تمامت گرفتاران رومى را مرخص فرموده ، خرجى راه داده ، بدرقه همراه نموده ،\r\n\r\n","description":"","footnote":"","page_name":" 85 ","page_number":101},
  {"content":"\r\n\r\nروانه اوطان خود نمود . . . » ( وقايع سال 1148 - گفتار اول )\r\n« . . . پانزده هزار نفر از سپاه كينه‌خواه برداشته ، به قصد استقبال سر عسكر نهضت نمود . . . » ( همانجا )\r\n« . . . مقصود ما از احضار شما اين است كه بگويم شاه طهماسب معزول و شاه عباس منصوب ، هر دو پادشاه و پدر بر پدر پادشاه و شاهزاده‌اند . . . » ( وقايع سال 1147 )\r\n« . . . اگر اهالى ايران به سلطنت ما راغب و آسايش خود را طالب باشند . . . »\r\n( وقايع سال 1148 )\r\n« . . . شجاع الملك و سران ، سكونت را بر حركت ترجيح مىدادند كه دشمن بيايد او را بهتر دفع كنيم . . . » ( وقايع سال 1273 )\r\n« . . . جمعى را به شفاعت خدمت ركن الدوله فرستاد . . . » ( وقايع سال 365 )\r\n« . . . آنها را روانه فارس داشته ، محبوس شدند . . . »\r\n« . . . تاجر عود به فارس و قصه صندوق كه از عضد الدوله همراه برده بود به عرض رسانيد . . . » ( وقايع سال 369 )\r\n« . . . از عمرش هفتاد سال گذشته بود و چهل و چهار سال لواى امارت افراشت . »\r\n\r\n6 - تقدم و تأخر اجزاء جمله :\r\n« . . . عبد اللّه پاشا ، از انصراف موكب نايب السلطنه از ظاهر قارص حمل بر سپاه يا سانحه در بلاد ايران نموده ، جمعيت متفرقه خود را جمع داشته كه موافق ثبت دفتر روميه و تقرير محمد آقا ذخيره‌چى كه در جنگ اسير گشت معادل 70 هزار نفر سوار و 50 هزار پياده بود ، عازم ايران گرديد . . . »\r\n\r\n7 - جملات طولانى :\r\n« مدت سفر ميمنت اثر هندوستان از تاريخ غره ماه صفر 1150 كه روز حركت از نادرآباد است تا روز ورود به آن مكان دو سال و هفت روز و مدت حركت از شاه جهان‌آباد تا ورود به نادرآباد يكسال تمام اتفاق افتاد . . . » ( وقايع سال 1153 )\r\n« . . . بر حسب فرمان وكيلى ، تفنگچى و چريك سواحل درياى فارس از حد حصار خفار و نواحى كه مسكن طايفه بنى كعب بود و بنادرات در كشتيهاى ديوانى كه از زمان حضرت نادر شاه باقى بود و كشتيهاى تجار سوار شده به عزم تسخير مسقط حركت نمايند . . . »\r\n( وقايع سال 1180 )\r\n\r\n","description":"","footnote":"","page_name":" 86 ","page_number":102},
  {"content":"\r\n\r\n\r\nافكار اجتماعى و انديشه‌هاى ميرزا حسن\r\nمورخى بزرگ چون ميرزا حسن ، وقتى قلم بدست مىگيرد تا به نگارش وقايع كوچك و بزرگ تاريخى بپردازد ، صرفا وقايع‌نگارى نمىكند و علىرغم بسيارى از حادثه‌نويسان فقط به جلوس و مرگ پادشاهان ، جنگها و آشتىها ، تشكيل و زوال ظاهرى حكومتها اكتفا نمىنمايد بلكه با ديدى عميق و همه‌جانبه ، نه‌تنها انگيزه‌هاى حوادث را درمىيابد ، نتائج و عوارض و عواقب مسائل را نيز مىشناسد و با خوانندگانش در ميان مىنهد .\r\nبه شهادت سطور فارسنامه ناصرى ، ميرزا حسن در همان حال كه قدرت اراده و تصميم و موقع‌شناسى افراد بزرگ را فراموش نمىكند و نقش شخصيتها را در ساختار حوادث تاريخى منكر نمىشود ، شجاعت‌ها و دلاورىهاى افراد را در كنار هدفها و عملكرد آنها به تحليلى بيرحمانه مىكشد ، نقاط قوت و ضعف سياسى و اجتماعى آنها را مىنمايد ، دانائى و تقوا ، فضيلت و كمالات فردى را از دانش‌آموزيها ، جنگ‌آوريها ، سازمان‌دهيها ، مقاومتها ، دادگريها ، رقابتها ، شكست‌ها و پيروزيهاى آنان را به جاى خود مطرح مىكند ولى در عين حال اشتباهات ناشى از خودپسندىها ، گمراهىها ، مال‌اندوزىها ، قساوتها و ستمگرىها و جهالتها را از ياد نمىبرد .\r\nنظرى به آنچه او درباره شاه اسماعيل صفوى ، شاه طهماسب ، نادر ، كريم خان زند ، آقا محمد خان قاجار و لطف على خان زند ، فتحعلى شاه قاجار و بسيارى ديگر از سلاطين قبل و بعد از آنها نگاشته است ، باز نماينده اين روحيه تاريخ‌نگارى است ، يكى بسيار خوب سازمان مىدهد ، از هيچ ، همه‌چيز مىسازد اما قسى القلب و بيرحم است ، ديگرى تقوا و پرهيز مىنمايد ولى در عمل دروغگو و رياكار و بىتقواست و سومى پس از فتوحات فراوان به جنون قدرت دچار مىشود و وحشيگريهائى مىنمايد كه روى چنگيز و تيمور را سپيد مىسازد و چهارمى اگرچه وكيل - الرعاياست ، از كله منار ساختن نيز دريغ نمىورزد و نزديكترين محارم و دوستان خويش را خودبينانه كور مىكند و مىكشد و آقا محمد خان پس از آنكه به بهترين وجهى وحدت ملى و سازمان‌دهى سياسى و اجتماعى و بدر كردن رقيبان را انجام مىدهد ، زشت‌ترين رفتارها را با رقيب شكست‌خورده و درمانده خويش ، انجام مىدهد كه ذكر آن مايه شرم تاريخ‌نويسان است ، كله‌منار مىسازد و مال مىاندوزد و از هرگونه قساوت حيوانى دريغ نمىكند . اما مرگ عبرت - انگيز هر يك از اينها كه بىهرگونه شكوه و همراه با شادى قلوب صورت مىگيرد ، نشان مىدهد\r\n\r\n","description":"","footnote":"","page_name":" 87 ","page_number":103},
  {"content":"\r\n\r\nكه هيچيك از اين قدرتها بر مبناى آنچه واقعا تاريخ را مىسازد ، يعنى قلوب مردم ، استوار نيست و ميرزا حسن با اين ترتيب و علىرغم بعضى تعارفات متداول عصر ، نه تنها مطلق‌سازى نمىكند بلكه قدرت‌ها و ضعفها را در كنار هم مىنشاند و آئينه عبرتى مىسازد كه نگرندگان به تاريخ را راضى و خشنود مىسازد و درسها مىآموزد .\r\nديد اجتماعى ميرزا حسن بسيار منطقى و بلندنظرانه است ، او انسان را محترم ، باارزش ، باتقوا و فضيلت ، شجاع ، فداكار و ميهن‌پرست مىشناسد و هرچه را كه به اين ارزشها خلل وارد مىسازد ، مطرود و غيرانسانى مىداند ، او رياكارى ، استعمار و تحميق توده‌ها را نفى مىكند ، فشارهاى اقتصادى ، ماليات‌گيريهاى بيرحمانه ، ستمگريهاى عوامل قدرت را براى كسب مال اول براى خود و بعد براى حكومت ، برنمىتابد و جابجا با ذكر شواهد و امثله فراوان نظام مبتنى بر قساوت و بيرحمى و بىرمق كردن اقتصادى جامعه را محكوم مىسازد . براى او فارس مشتى نمونه خروار است و آنچه را از خون و آتش و قحطسالى و بىغذائى و بيماريها در فارس مطرح مىكند ، در واقع صرفا متعلق به اين بخش از ايران بزرگ نيست ، نمودار وضع موجود يك جامعه بزرگ ، در سرزمينى بزرگ است در يك عصر مشخص . و آنچه از كمالات نيز مطرح مىكند چون فضيلت‌جوئى ، علم ، رياضىدانى ، صرف و نحودانى ، تجارت ، علم‌آموزى و علم‌اندوزى ، فقاهت و اجتهاد ، لشكرآرائى و هنرمندى كه ، شعر و خط و نويسندگى ، منحصر به فارس نيست . او از دانشمندانى از ديگر نواحى ايران نيز نام مىبرد و ايشان را مىستايد تا بفهماند كه اگرچه ضرورتا از فارس سخن مىگويد همه‌جاى ايران را سراى خويش مىداند و رفاه و سعادت و نيكروزى را براى همه مردم ايران مىخواهد .\r\nاين انديشه‌هاى دقيق و انسانى حساب‌شده ، سبب مىشود كه در فارسنامه ناصرى براى اولين بار ، انسانهاى معمولى با كارها ، هنرها ، قوتها و ضعفهايشان در يك كتاب تاريخى معتبر در گفتار دوم فارسنامه مجالى براى ظهور و نمود بيابند و بهترين دستمايه محققان اجتماعى براى دريافت اوضاع اجتماعى توده‌هاى فراموش شده در تواريخ رسمى و اشرافى و فرمايشى باشند آن هم در دورانى كه از حساس‌ترين ادوار سياسى ايران عزيز و سرافراز است ، دوران نفوذ استعمار ، دورانى كه فقط معدودى از رجال بزرگ فاجعه خزنده استعمار را درك مىكنند ، دوره‌اى كه حقوق‌بگيران و كارگزاران بيگانه همانند صاحبان مشاغل اجتماعى ديگر در كنار طبقات مختلف جامعه ظاهرا آبرومندانه زندگى مىكنند و جامعه ماهيت كارگزارى انگليس و هلند و پرتغال را درك نمىكند و ميرزا حسن در ضبط اين مشاغل و مناصب ، رابطه توطئه قدرتهاى استعمارى را در هرات با ماجراهاى اشغال بوشهر مربوط مىكند و خزش استعمار و فريبها و نيرنگهاى آن را خوب مىشناسد و دقيقا ضمن شرح حوادث تاريخى ، رندانه روزهاى تلخ آينده جامعه استعمارزده را پيش‌بينى مىكند كه از بحرين و هرموز و هرات و آذربايجان و سواحل خليج فارس و درياى خزر آغاز مىشود و روزى به تقسيم ايران در شهريور 1320 مىانجامد\r\nما در مباحث بعدى با تشريح كمالات اجتماعى ، زنان و مردان درجه اول و دوم و سوم ، مشاغل ، شكنجه‌ها و عذابهاى ارباب قدرت ، فشار مأموران مالياتى و امثال آنها به خوبى مىتوانيم تفاوت تاريخ‌نگارى ميرزا حسن را با ديگر تاريخ‌نويسان دريابيم :\r\n\r\n","description":"","footnote":"","page_name":" 88 ","page_number":104},
  {"content":"\r\n\r\n\r\nتحليلى از بخشهاى فارسنامه ناصرى\r\nبطور كلى فارسنامه ناصرى از دو بخش مجزا از يكديگر تشكيل شده است كه نويسنده بر آنها ، نام گفتار اول و گفتار دوم را نهاده است .\r\nدر گفتار اول وقايع تاريخى فارس و گاهى ايران از صدر اسلام تا سال 1300 هجرى به ترتيب گاهشمارى هجرى ارائه مىشود اگرچه ميرزا حسن اين وقايع را تا سال 1312 نوشته بود ولى دوازده سال از اين وقايع مفقود شد و به علت ضعف چشم آن را تجديد نكرد . در اين قسمت به وجود آمدن حكومت اسلامى در ايران ، تغيير قدرت از حكام عرب به فرمانروايان ايرانى ، روى كار آمدن سلسله‌هاى مختلف پادشاهى در ايران و رابطه اين فرمانرواييها با وضع فارس به دقت و وسواس و با استفاده از منابع فراوان مطرح مىشود و بر خلاف كتب تاريخى ديگر كه اولا وقايع بسيار مهم مربوط به سلاطين و جنگها و صلحهاى آنان را مطرح مىسازند و ثانيا به جزئيات وقايع و امور كه گاهى زيربناى حوادث اساسى و بزرگ هستند توجه نمىكنند ، ميرزا حسن از هر دوى اين نقائص اجتناب مىجويد و علاوه بر اثر اوضاع سياسى و اجتماعى حكومتهاى غالب ، بر اوضاع و احوال فارس ، جريانات اجتماعى و اقتصادى و اوضاع و احوال مردم را از ابعاد مختلف مورد بحث و بررسى قرار مىدهد و با نكته‌سنجىهاى خردمندانه و ديد روشنگرانه خويش عمق حوادث را نشان مىدهد و تأثيرات مثبت و منفى آن را بر مردم فارس مىنماياند و صرف‌نظر از مواردى كه به خاندان خودش يا به رجال محبوب صاحب قدرت روزگارش مربوط است در بقيه موارد ، محاسن و معايب را بازمىگويد .\r\nاو مطالب اين بخش از كتاب خود را از خلال دهها كتاب تاريخى و به استناد ديده‌ها و شنيده‌ها و استنباطات شخصى خويش فراهم مىآورد و به همين جهت بخش اول كتاب او صرف‌نظر از اينكه تاريخ اجتماعى و سياسى است ، به ظهور و افول بسيارى از علما و شعرا و بزرگان ، حوادث ارضى و سماوى ، قحطسال‌ها و سالهاى فراوانى ، نبردهاى عقيدتى و دشمنىهاى قومى ، آداب و رسوم محلى ، ويرانيها و آبادانيهاى شهرها ، ايجاد و نابودى مراكز علمى و ادبى و مذهبى و انگيزه‌هاى شخصى يا اجتماعى اين حوادث اشاراتى مشبع و آموزنده دارد و اگرچه در تحت تأثير منابع گاهى القاب و اوصافى را براى رجال و بزرگان مورد بحث\r\n\r\n","description":"","footnote":"","page_name":" 89 ","page_number":105},
  {"content":"\r\n\r\nبه كار مىبرد كه بسيار احترام‌انگيز و حتى تملق‌آميز است اما در ذكر وقايع ، كارش روشنگرى است ، خواننده را فريب نمىدهد و بر حقيقتى سرپوش نمىنهد و گفتنىها را مىگويد و اخلاق نيك و بد مردم را آنچنان كه بوده است بازمىنمايد و به همين جهت گاهى حتى كلامش به مرز خرافات‌گوئى و زودباوريهاى ساده‌لوحانه نزديك مىشود .\r\nگفتار دوم كتاب نيز ، ويژگيهاى خاص و استثنائى خود را دارد كه ما قبلا به اجمال از آنها سخن رانده‌ايم و اينك در دو مبحث تحليلى از گفتار اول و دوم فارسنامه ناصرى ، به تفصيل درباره اين دو گفتار ، گفتگو خواهيم كرد :\r\nچند تن از فرزندان حاج ميرزا حسن :\r\nاز چپ به راست : 1 - آقاى ميرزا سيد محمود خان ( فرزند حاج ميرزا حسن ) 2 - آقاى حاج ميرزا سيد محمد ( مهذب الدوله ) ( فرزند حاج ميرزا حسن ) 3 - آقاى ميرزا سيد احمد ( مهذب الدوله ) ( فرزند حاج ميرزا حسن ) 4 - آقاى ملا غلامحسين مدرس نجوى 5 - حاج ميرزا ابو القاسم منصورى ( فرزند حاج ميرزا حسن )\r\nاصل عكس در بقعهء مدرسهء منصوريه شيراز كه در سال 1319 قمرى گرفته شده .\r\n\r\n","description":"","footnote":"","page_name":" 90 ","page_number":106},
  {"content":"\r\n\r\n\r\nتحليلى از گفتار اول فارسنامه ناصرى\r\nفارسنامه ناصرى ، شايد از معدود كتابهائى باشد كه در گفتار اول خود دقيقا اوضاع و احوال اجتماعى و حوادث و وقايعى را كه ديگر تاريخ‌نويسان متذكر آن نشده يا از آنها به تسامح گذشته‌اند ، مشروحا و دقيقا مطمح نظر قرار مىدهد :\r\nدر اين گفتار نظام حاكم بر جامعه با نظمى منطقى و بهم پيوسته با تمام ابعاد زشت و زيباى آن نشان داده مىشود ، به همان اندازه كه از سلاطين و بزرگان ، وزراء و امراء و حكام و ضابطين و فراشان سخن مىرود ، از علما و دانشمندان و فقها و شعرا و نويسندگان سخن رانده مىشود و به همان حد كه وقايع مهم از قبيل جنگها و تغيير فرمانروايان و قساوتهاى ارباب قدرت مطرح مىشود به زندگى طبقات متوسط و فرودين جامعه نيز توجه مىشود و حسادتها و رقابتها و توطئه‌ها ، نيك‌نفسىها ، خيرانديشىها ، بخشش‌ها ، در جوار شكنجه‌ها و عذابهاى قساوت‌آميز ، مطرح مىگردد .\r\nاز راهزنان ، سرهنگان ، شاهزادگان ، فقها ، واليان فارس و رجال درجه دوم و سوم در شهرهاى كوچك و بزرگ اين بخش از كشور سخن مىرود و از حرصها و مال‌اندوزيهائى كه رمق جامعه را مىگيرد ، از باج‌خواهيها و باج‌دهيهائى كه معلول جامعه‌اى استبدادزده و مرعوب است و از روابط سياسى عصرى كه استعمار كم‌كم جاى پاى خود را به صورتهاى مختلف در نواحى مختلف ايران منجمله فارس استوار مىسازد و توطئه‌ها و فريبها مىآفريند همه و همه در اين كتاب با موشكافى سخن مىرود .\r\nاخلاق اجتماعى ، روابط همجنس‌بازانه ، قدر نازل زنان ، نظربازىها ، فحشاء و منكرات به همان اندازه به ديد مىآيد كه شكنجه‌ها ، كله‌منار ساختن‌ها و چشم كندن‌ها و قتل‌عامها و غارتها و اسير گرفتن‌ها . نويسنده فراموش نمىكند كه آنان‌كه از قدرت نيز فاصله دارند چون شعرا و نويسندگان و تجار و مردم عادى محلات حيدرى و نعمتى چه مسائلى دارند و چگونه اعمال آنها گاهى در سطح جامعه به فاجعه‌هاى شوم و دردانگيز مىانجامد و همين گروه نيز تا مجالى مىيابند چگونه بر هم مىتازند و كار يكديگر را مىسازند . روابط مال‌اندوزانه اجتماعى ، قاضى كه مال يتيمان را مىبرد ، عالمى كه به شهادت ناروا املاك موقوفه‌اى را به ديگرى مىبخشد ، برادرى كه به منظور تصاحب مال برادر ، او را مىكشد ، و رجاله‌ها و ولگردهائى\r\n\r\n","description":"","footnote":"","page_name":" 91 ","page_number":107},
  {"content":"\r\n\r\nكه بر سر مردم مىتازند و بر مال و ناموس آنها چيرگى مىيابند ، همه و همه ، سطور گفتار اول فارسنامه را به آئينه عبرت تاريخ بدل مىكنند .\r\nمؤلف فارسنامه مردى است نكته‌سنج و علت‌ياب و تحليل‌گر ، با زبانى مهربانانه و نرم و لطيف ، همچنانكه در گفتار اول فارسنامه در ذكر رجال طراز اول از قبيل امراء و وزراء و حكما به بيان القاب مسجع و موزون فراوان مبادرت مىورزد ، در گفتار دوم نيز از بذل اين تعارفات و القاب براى افراد و رجال درجه دوم و حتى كودكان دريغ نمىورزد :\r\nاما بىآنكه به ذكر القاب رائج در فارسنامه بپردازيم بايد رجال فارسنامه را ارزيابى كنيم . در گفتار اول فارسنامه ، نظر به كيفيت تاريخ‌نگارى كتاب ، شخصيتها اصولا مردند و از زنان جز معدودى مطرح نمىشوند اينان عبارتند از :\r\n1 - پادشاهان و فرزندان ذكور و خاندان ايشان با توجه به نتائج تاريخى اعمال و افعالشان و ظلم و دادگرى و مهر و كين آنان در فارس .\r\n2 - علما و شاعران و زندگى آنها در رابطه با دربارها و صاحبان قدرت ، تولد و مرگ اين دسته از رجال و بوجود آوردن شاهكارهاى علمى و ادبى بوسيله آنها .\r\n3 - وزراء و سرداران و حكام و كارگزاران و مأمورين دولتى و جنبه‌هاى مثبت و منفى كارهاى ايشان در فارس .\r\nدر اين بخش ما با بسيارى از توطئه‌هاى كلى يا جزئى كه فى المثل به مرگ پادشاهانى چون نادر و آقا محمد خان مىانجامد تا كشته شدن فلان ضابط در توطئه اراذل و اوباش محل سر و كار داريم . اين قسمت از فارسنامه به تحقيق ، يكى از تحليلىترين و عبرت‌آموزترين بخشهاى كتاب است و ميرزا حسن با نكته‌سنجى فراوان به موقع انگيزه‌هاى مخاطرات و دشمنىها ، دوستيها و زد و بندهاى ارباب قدرت و نتائج مثبت و منفى اين اعمال را به تحليل مىگيرد و اغلب با نتيجه‌گيريهاى خاص ، خواننده را با جريان شكل‌گيرى قدرتها و زوال آنها و انگيزه حوادث و رويدادها ، آشنا مىسازد و بدين ترتيب كتاب خود را از بيروحى و بىرونقى و وقايع‌نگارى محض بعضى از مورخان ، بدور مىدارد ، به اين نمونه‌ها بنگريد :\r\nدر ذكر كشته شدن نادرشاه مىنويسد : « . . . نادر به جهت رجحانى كه به مذهب اهل - تسنن داده بود دل مردم ايران را از خود برگردانيد و به كسانى كه معتقد به مذهب شيعه بودند ، اعتمادى نداشت بلكه از جميع اهالى ايران ، ايمن نبود و اعتمادش را بر افغانان و تركمانانى كه با او بودند گماشت و امراى اين دو طايفه در نزد وى كمال احترام را داشتند و هر يك از امراى ايران را كه در نظر مردم رتبه‌اى داشت از پاى درآورد و مزاج اهالى ايران را از خود متنفر نمود و در اين سفر اراده داشت كه تمام ايرانيانى كه در اردوى او بودند به قتل رساند و شكى نيست كه اين‌گونه خيالات ناشى از ديوانگى است ، لهذا بعضى از امراى معتبر ايرانى كه هميشه با او بودند ، دانستند كه نام ايشان در فهرست دفتر كسانى است كه نادر عزم قتل آنها را نموده ، استخلاص خود را در استهلاك او ديدند از جمله : محمد صالح خان قرقلوى افشار ابيوردى ، سرتيپ فوج خاصه و محمد خان قاجار ايرانى و . . . به اشاره على قلى خان مذكور و تمهيد محمد صالح خان و جمعى از هم‌كشيكان كه پاسبان سراپرده دولت بودند ، در نيم شب به بهانه كار واجب به خيمه شاهنشاهى رفتند و چون مردمان معتمد بودند ، قراولان مانع نگشته\r\n\r\n","description":"","footnote":"","page_name":" 92 ","page_number":108},
  {"content":"\r\n\r\nبه درون خيمه شدند و نادر شاه از خواب برخاسته خون دو نفر از آنها را بريخت و محمد صالح خان شمشيرى بر تارك نادرى زده او را بينداخت و ديگران مدد كرده ، سر او را بريده از سراپرده درآمدند و اين واقعه در شب يازدهم جمادى دويم در منزل فتح‌آباد دو فرسخى خبوشان اتفاق افتاد .\r\n جهان اى برادر نماند به كس * دل اندر جهان‌آفرين بند و بس\r\nمكن تكيه بر ملك دنيا و پشت * كه او چون تو بسيار پرورد و كشت . . . \r\n( وقايع سال 1160 - گفتار اول )\r\nو درباره كشته شدن آقا محمد خان قاجار مىنويسد : « . . . حضرت گيتىستان داخل شوش شد و چون سه روز بگذشت ميانه صادق نام گرجى پيشخدمت و خداداد فراش خلوت اصفهانى نزاع شد و آواز آنها چنان بلند گرديد كه حضرت شاهنشاهى را به غضب درآورد و حكم فرمود كه هر دو نفر را به قتل رسانند و صادق خان شقاقى كه از امراى معتبر بود در حق آنها شفاعت نمود ، به درجه قبول نرسيد لكن فرمود چون شب جمعه است كشتن آنها را به روز شنبه انداختم و آن دو نفر را بىكند و زنجير در سراپرده به خدمت سابقه خود باقى گذاشت و از روى تجربت دانسته بودند كه آنچه را وعده كند به‌جا آورد ، پس قطع اميد موجب جسارت آنها گشت و چون پادشاه جمجاه در خواب شد ، عباس فراش خلوت مازندرانى كه با آنها معاهده داشت ، دررسيد و هر سه نفر پاى جلادت را در سراپرده شاهى گذاشتند و با دشنه و خنجر زندگانى حضرت شاهنشاهى را تباه نمودند .\r\n جهانا چه بد مهر و بد خو جهانى * چو آشفته بازار بازرگانى\r\nبهر كار كردم ترا آزمايش * سراسر فريبى سراسر زيانى\r\nوگر آزمايمت صد بار ديگر * همانى همانى همانى همانى . . . \r\n( وقايع سال 1209 )\r\nو در مورد كشته شدن رجال درجه دوم به داستان زير كه ماجراى قتل ضابط كازرون را بازمىگويد بنگريد : « . . . خواجه حسين على افشار ، ضابطى اين بلوك را تصاحب نمود و بعد از او پسرش حسام الدين به حكومت كازرون برقرار گرديد اما حسام الدين خواجه حسين قلى را نايب خود و ضابط كازرون نمود و به اصفهان رفت . . . اشرار محله بازار كازرون او را به ضيافت عروسى بخواستند و چون وارد خانه داماد گرديد ملاحظه نمود از مردمان با كار و بيكار حلقه بسته گشته و جماعتى در ميان حلقه چنان‌كه رسم الوار است با شمشيرهاى برهنه مشغول شمشيربازيند ، چون حلقه مردم را براى عبور خواجه شكستند و خواجه داخل حلقه گرديد ، جماعت شمشيرباز او را به شمشير پاره نمودند چون اين خبر به اصفهان رسيد خواجه حسام الدين با چندين سوار ديوانى بيامدند و آنچه توانستند به اهالى محله بازار نمودند يعنى للنهب ما جمعوا للقتل ما ولدوا ، للحرق ما زرعوا . . . »\r\n( گفتار دوم - بلوك كازرون )\r\n4 - در گفتار اول فارسنامه علاوه بر حوادث تاريخى به مسائل طبيعى از قبيل اثر باد و باران ، خشكسالى و فراوانى نيز توجه مىشود و به آبادانى و ويرانى شهرها ، دهات ، ساختن حصارها و دروازه‌ها ، پلها ، قنوات ، مساجد و مدارس و بقاع و تجديد و تعمير عمارات سلطانى و\r\n\r\n","description":"","footnote":"","page_name":" 93 ","page_number":109},
  {"content":"\r\n\r\nمذهبى و تهيه ضريح و چلچراغها و هديه‌هاى گرانقدر به بقاع متبركه نيز در ضمن حوادث سالهاى مختلف گفتار اول اشاره مىگردد و نقش مردم آبادگر و دسيگر را مطرح مىنمايد .\r\n« . . . از مآثر عمروليث صفار مسجد جامع عتيق شيراز است كه ذكر آن در بقاع شيراز بيايد . » ( وقايع سال 287 )\r\n« از مآثر ركن الدوله كه ايام توقف در شيراز احداث نمود قنات ركن‌آباد است كه منبع آن نزديك به دو فرسخ ميانه شمال و مشرق شيراز و مصب آن صحراى مصلاى شيراز است . . . » ( وقايع سال 351 )\r\n« . . . ابن خلكان گفته است عضد الدوله اول كسى است كه مرقد مطهر حضرت امير المؤمنين على بن ابى طالب سلام اللّه عليه را ظاهر ساخت و عمارت و قبه براى او ساخت . . . »\r\n( وقايع سال 372 )\r\n« . . . بعد از ورود به بغداد خرابيهائى كه در چندين سال بر بغداد وارد آمده ، تعمير نمود و بقاع خير احداث نمود . . . » ( وقايع سال 387 )\r\n« و از مآثر امير عضد الدوله در فارس بند امير است بر رودخانه كربال و تالاب استخر كه به مثل گفته‌اند كوهى را در دريا و دريائى را بر كوه گذاشت . . . » ( وقايع سال 372 )\r\n« . . . ابو سعيد با سيرتى زشت ، شهر شاپور را چنان خراب كرده كه مسكن دد و دام گشته بود . . . » ( وقايع سال 502 )\r\n« جلال الدين چاولى عمارتى در فارس ساخته است كه بند قصار بلوك كربال است كه بر رودخانه كربال فارس ساخته و چندين قريه را معمور داشته است و بند رودخانه رامجرد است كه در قديم بندى داشت و سالها شكسته بلوك رامجرد از كار افتاده بود . . . اتابك آن را آباد و معمور داشت و بلوك رامجرد را چراغ بلوكات فارس نمود . . . » ( وقايع سال 510 )\r\n« . . . ابو نصر لالا . . . در جوار مزار مقدسه ام كلثوم مدرسه وسيع رفيعى بنا نهاده به انجام رسانيد و در نزديكى دروازه استخر مدرسه ديگرى ساخت و در راه عراق رباطى به انجام رسانيد كه آن را رباط لالا گويند » ( وقايع سال 530 )\r\n« . . . حصار شهر را تجديد كرد پس مسجد جامع جديد را كه به مسجد نو شهرت يافته ، وسيع و مانند همت عالى خود رفيع احداث فرمود و درازى اين مسجد . . . و چهار طاق مرتفع . . . و طاق كوچك و چندين شبستان در اين ساخته‌اند . . . » ( وقايع سال 614 )\r\n« در زمستان اين سال قطره بارانى از ابر نباريد و اميد زراعتكاران از منفعت زمين بر باد رفته آتش پريشانى در دلها زبانه كشيد ، آب از كاريزها برنيامد و چشمه‌ها خشكيد ، شتوى فاسد شد ، صيفى باطل گرديد و مردم در پى نان به جان رسيدند . . . تا چهل روز قرص نانى از دكهء خباز درنيامد و چون تابستان رسيد وبائى عظيم در عقب اين بلاى قحطى بروز نمود و چندين هزار نفر از قحط و و با در دار الملك شيراز چهره را در خاك تيره كشيدند . . . »\r\n( وقايع سال 698 )\r\n« . . . چون برج و باروى شيراز نزديك به انهدام شده بود فرمان صادر گرديد باروى رفيع و خندقى عميق بر گرد شهر شيراز احداث كنند . . . » ( وقايع سال 701 )\r\n« . . . چندين قنديل طلا و نقره و ساير ما يحتاج به آن آستانه مباركه برده در رواج و رونق\r\n\r\n","description":"","footnote":"","page_name":" 94 ","page_number":110},
  {"content":"\r\n\r\nآن كوشيد و قرآنى كه به خط خود در طفوليت كتابت كرده بود ، بر روى ضريح مبارك گذاشت . . . » ( وقايع سال 914 )\r\n« . . . فرمان داد تا نجاران هنرمند و مهندسان خاتم‌بند از اطراف بلاد در بغداد جمع شده شش صندوق منقش در كمال تكلف و زيبائى ترتيب دهند و صندوقهاى كهنه قديمى را از آن مرقدهاى مبارك برداشته ، صندوقهاى نو را به جاى آنها گذارند . . . »\r\n( وقايع سال 914 )\r\n« . . . عمارتى لايق مشتمل بر گنبد و رواق و كرياس و مسجد و چندين حجره فوقانى و تحتانى بر مزار كثير الانوار امامزاده سيد علاء الدين حسين در محلهء باغ نو شيراز احداث نمود . . . » ( وقايع 923 )\r\n« . . . طهماسب قلى خان پس از فتح شيراز . . . مبلغ يكهزار و پانصد تومان براى تعمير بقعه مباركه و مقدار 720 مثقال طلاى خالص را قنديلى ساخته به زنجير نقره در حرم محترم شاه‌چراغ آويختند و آن قنديل تا سال 1239 كه تمام عمارات آن بقعه از زلزله خراب شد باقى بود و همان قنديل شكسته را فروخته قيمت آن را به مصارف تعمير خرج نمودند روزى نواب طهماسب قلى خان در تكيه خواجه حافظ از ديوان بلاغت نشانش تفأل نموده اين غزل در بدايت صفحه آمد :\r\n « سزد كه از همه دلبران ستانى باج * چرا كه بر سر خوبان عالمى چون تاج \r\nبشكرانه اين بشارت ، تكيه خواجه را تعميرى لايق نمود . . . »\r\n( وقايع سال 1142 - گفتار اول )\r\n« . . . از اتفاقات آنكه چندين بار بارانهاى هفت شبانه‌روزى بباريد و آنچه خانه از دست افغان بدر رفته بود ، از باران و برف خراب گرديد » ( وقايع همان سال )\r\n« . . . برحسب حكم نواب طهماسب قلى خان ، محصلان ساعى بر ملاك و باغبانان ديوانى و اربابى گماشته ، طوعا او كرها به غرس اشجار و آبادى باغات كه در زمان افغان حتى درختى در آنها نگذاشته بودند پرداختند و تا سه سال اهتمام نمودند و باغات اربابى و ديوانى مانند باغ فردوس و خلد برين و . . . تكاياى جانب جعفرآباد و مصلى و دلگشا . . . به حليه آبادى رسيد . . . و آبادى اين باغها به جائى رسيد كه خالى از اغراق نزديك به سى هزار سرو و كاج و چنار داشت به غير از درختان ثمرى و باغستان قصر الدشت . . . » ( همانجا )\r\n« . . . چون از عهده احمد خان برنيامد بلوك فسا و خفر و كوار را خراب كرده عود به شيراز نمود و باغاتى كه در فتنه تقى خان خراب نگشته بود ، تمامى درختان آنها را بختياريان بريدند و به جاى هيزم فروختند و صرف نمودند . . . » ( وقايع سال 1165 )\r\n« . . . از بامداد تا شش ساعت 5 هزار نفر را كشتند و ضريح مبارك را درهم شكستند و قنديلهاى زر و سيم و جواهر رنگينى كه سالهاى دراز از هر كشورى بدانجا حمل داده ، خزانه نموده بودند به غارت بردند . . . » ( وقايع سال 1216 )\r\n5 - بيرحميها و قساوتهاى صاحبان قدرت ، يك لحظه از نظر تيزبين ميرزا حسن نهان نمانده است ، از شكنجه‌ها گرفته تا كشتارهاى دستجمعى و يا اعمال ضد اخلاقى و ضد انسانى داعيه‌داران حكومت و رياست . به نمونه‌هاى زير بنگريد :\r\n\r\n","description":"","footnote":"","page_name":" 95 ","page_number":111},
  {"content":"\r\n\r\n« . . . در زمان شاه عباس كبير . . . شيخ احمد آقا امبر الامراء مير غضبان كه كسى را به ناحق كشته بود به قصاص رسيد و تفصيل حال او بر اين وجه است كه يكى از اواسط الناس طايفه استاجلو بود و در آغاز سلطنت شاه عباس به خدمت شبانه‌روزى درگاه معلى سرافراز بود و چون كاردانى او در نظر مبارك جلوه نمود به داروغگى شهر قزوين برقرار شد و در آن كار از قساوت قلب دكان سياست را گشوده دست بيداد را دراز كرده ، سيصد نفر از امثال او در اطاعتش درآمدند و چون واجب القتلى به دست آنها مىافتاد او را زنده بر سيخ زده در آتش افروخته كبابش مىنمودند و چون آوازه بيرحمى شيخ احمد آقا به مسامع عز و جلال رسيد ، او را به منصب مير غضب‌باشى افتخار داد ! ! و پانصد نفر سنگدل بر او جمع گشته فوجى معتبر شده ، در سفر و حضر ملازم موكب همايون بودند و اگر فرمان قتل عام شهرى يا طايفه‌اى صادر مىشد جماعت مير غضبان يورش برده ، خرد و بزرگ آنها را مىكشتند و شيخ احمد آقا ، لباس مخصوص براى خود و اتباع خود اختراع نمود كه عمامه‌هاى سرخ بسيار بزرگ بر تاجهاى سرخ ستبر به درازاى ذرعى بسته به پر عقاب آراسته بر سر گذاشته ، لباسهاى سرخ دربر داشتند .\r\nو ملك بيك اصفهانى كه در زمره مير غضبان بود دكانى در برابر شيخ احمد آقا باز كرد و جماعتى را تابع خود نموده و تاج سرخ ستبر از ذرعى درازتر به پربوم آراسته بىعمامه بر سر خود و اتباع خود گذاشت و نام خود و اتباع را گوشت خام‌خوار نهاده ، چون گناهكارى بدست آنها مىافتاد گوش و بينى او را به دندان كنده از دهان فرو مىبردند و گوشت او را زنده ، خام‌خام مىخوردند و آن گروه مردمانى قوىهيكل و كريه‌منظر [ بودند 
  ] كه ريشها را تراشيده و سبلتها را گذاشته بودند . . . » ( وقايع سال 1013 - گفتار اول )\r\n« . . . عليمراد خان بختيارى با عيال گرفتار گشته به حضور همايونى رسيده ، دست و پايش را بريده ، چشمهاى او را كنده ، وفات يافت . . . » ( وقايع سال 1149 )\r\n« . . . محصلان وصول آن وجه . . . بناى جور گذاشته براى هر ده هزار روپيه كه به خزانه نادرى رسانند ، چهل پنجاه هزار روپيه براى خود مىگرفتند و به اين سبب مردمان را در شكنجه و آزار انداختند كه جماعتى به هلاكت رسيدند و بسيارى از اعيان طايفه هندو . . . خود را كشتند و از آزار و شكنجه رستند و عادت بزرگان هندوان است كه هلاك خود را بر رسوائى ترجيح دهند . . . بعد از ورود موكب و الا . . . جماعتى از سركردگان را روانه محلات نمودند كه هر كس بر خلاف نظم حركتى كنند گوش و بينى او ببرند . . . » ( وقايع سال 1150 )\r\n« . . . جماعتى از ايرانيان . . . اجازه كشتن آنها را به مردمان شهرى داده نفرى را باقى نگذاشتند . . . فرمان قتل عام شهر را فرمود و چون دست لشكريان به شمشير رفت دست مردمان شهرى از كار افتاد و از طلوع آفتاب تا نيمه روز هر كه را ديدند كشتند و هرچه را يافتند بردند و در بين آتش در يكى از محلات افتاد و بر عموم شهر سرايت نمود و كسى را ياراى شفاعت نبود . . . در تواريخ شماره مقتولين در اين فتنه را از صد و بيست هزار نفر تا سى هزار نفر نگاشته‌اند . . . » ( وقايع همان سال )\r\n« . . . چون چند نفر رجاله اردو به خودسرى بناى تاراج گذاشته بودند سى نفر از آنها را در درب كشيك خانه گردن زدند . . . » ( وقايع سال 1153 )\r\n« . . . از متمردين لكزيه هر كه را ديدند كشتند و هرچه را يافتند بردند . . . »\r\n( وقايع سال 1155 )\r\n\r\n","description":"","footnote":"","page_name":" 96 ","page_number":112},
  {"content":"\r\n\r\n« . . . از نادانى براى سه نفر متقلب سى هزار نفر بلكه بيشتر از اهل شيراز به قتل و اسيرى رسيدند . . . » ( وقايع سال 1156 )\r\n« . . . در سال 1157 . . . فورا سركردگان نادرى و پنجاه هزار نفر لشكرى و لجاره وارد شيراز گشته ، در مدت چهار پنج ساعت شهر را غارت و خانه‌ها را خراب و زنان و كودكان را اسير كرده مردمان را كشته دو كله‌مناره بزرگ از سر مردم شيراز برپا كردند و از بقاع متبركه و مساجد چشم نپوشيدند و اسباب و قنديلهاى طلا و نقره و ظروف و فرشها را بردند و به مثل مشهور آمدند و كشتند و بردند و رفتند . . . » ( وقايع سال 1157 )\r\n« نادر . . . فرمود بهتر آن است كه به نفس نفيس خود به شيراز رفته ، مردمانش را كشته ، زن و بچه آنها را به تركمان و افغان داده ، شهر را خراب كرده بجاى آن زراعت كنند . . . » ( وقايع سال 1158 )\r\n« نادر فرمود . . . هفتاد و سه نفر فارس كه به قلم ما درآمده برداشته به حضور ما آورد و باقى را چشم كنده . . . پس تمام كورهاى فارسى و نه نفر مستوفى و شصت و سه نفر كلانتران و عمال بلوكات به ضميمه يكصد و شانزده نفر از اهالى كرمان برحسب حكم پادشاه عدالت پناه ! ! كشتند و جنازه آنها را در ميدان انداختند و از سرهاى آنها كه به شمار 1790 نفر بود ، دو كله‌منار ساختند . . . »\r\n( وقايع 1160 )\r\n« . . . چندين نفر از شصت و سه نفر كلانترهاى كور فارس به بينائى كسان خود گريخته ، در اردو پراكنده بودند و نسقچيان از علينقى بيك لر عوض مىخواستند كه عدد كشته فارسيان از شصت و سه نفر كمتر نشود ، كه كله‌مناره ناقص شده مورد مؤاخذه شويم . »\r\n( همانجا )\r\n« . . . نادر شاه فرمان داد اگر از نوكران ديوان و اهل فارس بر خلاف حساب و بىرضاى تو حركتى كنند بىسؤال و جواب تا پنجاه نفر را مرخص هستى گردن بزنى و از گوش بريدن و كور كردن و دست بريدن در صورت خلاف كوتاهى مكن . . . » ( وقايع سال 1160 )\r\n« . . . و عمال ممالك را . . . بدون آنكه از جانب احدى ادعا و شكايتى واقع شود ، آن جماعت را كه در ولايات دستى بلكه ناخنى نداشته كه سر خود را خارد از پا بر فلك كشيده و از ناخن بدر مىكردند تا آن بيگناهان بىدست و پا گشته ، هر كدام ده الف و بيست الف نادرى كه هر يك الفى پنجهزار تومان باشد از دست چوب با قلمهاى شكسته به پاى خود مىنوشتند ، اين دفعه ضرب و تعذيب را بر آنها شديدتر مىكردند تا دستياران خود را به قلم دهند و آن بيچارگان آنچه از خويش و بيگانه و هم‌شهرى و هم‌خانه به خيال مىگذرانيدند به قلم مىدادند تا كار حواله به جائى رسيد كه اگر برگ درختان زر مىشد با عشر عشير از آنچه مىخواستند برابر نمىگشت و مبلغها اسم‌نويسى مىنمودند اگر كسى در مقام انكار درآمده از قبول آن گردن مىپيچيد ، فى الفور طناب به گردنش مىپيچيدند و اگر براى استشهاد دم مىزد ، دردم به شهادتگاه عدمش مىفرستادند ، بايد از خوف جان درصدد تسليم و رضاء معترف به گناهان مامضى شود پس از آنكه تقصيرات آنها در دار الضرب تعذيب سكه به زر مىشد على الحساب گوش و بينى يشان را بريده ، چشمهايشان را كنده باز محصلان براى خلاصى خود ناچار شده بهر كسى\r\n\r\n","description":"","footnote":"","page_name":" 97 ","page_number":113},
  {"content":"\r\n\r\nدچار گشته با او درآويخته ، مطالبه زر مىنمودند و اكثر بيگناهان نقد جان را به علاوه مال تسليم مىكردند . . . و پس از آنكه لاوصولى اين وجوه معلوم مىشد ، با پاهاى مجروح و چشم‌هاى نابينا به زجر و عقوبت رهسپار راه عدم مىنمودند . . . چند نفر هندو ارمنى و مسلمان را در ميدان نقش‌جهان اصفهان آتش افروخته بسوختند و در محرم سال 1160 كه از اصفهان به جانب خراسان مىرفت بهر مملكت كه وارد مىگشت كله‌منارى از رؤس رؤسا و ضعفاى بىگناه ترتيب مىداد . . . » ( وقايع سال 1160 )\r\n« . . . حاجى ابراهيم خان را در پيشگاه سلطنت بازداشتند . . . تا هر دو چشم جهان‌بينش را كندند و زبانش را قطع نمودند . . . » ( وقايع سال 1214 )\r\n« . . . بعد از صدور احكام شرعيه . . . سليمان خان را شمع آجين نمودند يعنى گوشت بدن او را سوراخها كرده در هر سوراخى شمعى فرو برده روشن نموده در شهر و بازار بگردانيدند تا سوزش شمعها به آخر رسيد . . . » ( وقايع سال 1268 )\r\nعلاوه بر نمونه‌هاى مذكور مواردى ديگر از قبيل كور كردن ، گوشت كندن ، گوشتخوارى انسانها ، مايع مذاب بر خميرى كه بر سر انسانها نهاده مىشد ريختن و دو نيمه كردن ، كله‌منار ساختن‌ها و قساوتهاى ارباب قدرت را براى چند روزى بيشتر بر مسند قدرت ماندن را در جابجاى فارسنامه ناصرى مشاهده مىكنيم :\r\n« لشكريان ( كريم خان زند ) در همه‌جا بر آنها تاخته ، جماعتى از آنها را كشتند و اموالشان را بردند و بسيارى را اسير نمودند و . . . و اسراى ليراوى را به حضور ( كريم خان ) رسانيدند ، حكم قتل آنها صادر گشت و از سرهاى آنها كله‌منارى را برپا نمودند . . . »\r\n( وقايع سال 1178 )\r\n« . . . از اتفاقات آنكه در اين روز حضرت صاحبقران ( فتحعلى شاه ) غذا ميل نفرمود و به شربت اكتفا كرده و تمامت طعام نهار را ملازمان ركاب صرف نمودند و معادل پنجاه نفر زياده از آن ماحضر خوردند و به مرض قى گرفتار گشته ، چندان قى نمودند كه بيهوش شدند . . .\r\nميرزا محمد حسين حكيم‌باشى اصفهانى دريافت كه سمى قاتل در ديگهاى مطبخ ريخته‌اند . . . و به شهادت جمعى ثابت شد كه در نزديكى سراب بهرام چشمه‌اى است كه هر كس آب از آن چشمه بنوشد گرفتار قى گردد و در شب گذشته شاگردان مطبخى از آب آن چشمه ، طعام نهار را پخته‌اند ، مؤلف اين فارسنامه گويد بعد از تفحص معلوم اين بنده گرديد كه در آن نواحى از چنين چشمه‌اى نه اسمى شنيده شده و نه رسمى ديده گشته بلكه مردمان سالخورده گويند كارگزاران شاهنشاهى غدرى كردند و چون به هدف نيامد امر را به شهادت دروغ مشتبه نمودند و العلم عند اللّه . . . »\r\n( وقايع سال 1245 )\r\n« . . . چون مردمان باقر خان خود را غريق درياى گرفتارى ديدند ، آنچه زن جوان بود دو نفر دو نفر از خوف اسيرى و ننگ بىسيرتى ، گيسوها را بر يكديگر زده از فراز كوه قلعه گل كه اقلا پانصد ذرع بلندى داشت خود را به زير انداختند . . . » ( وقايع سال 1252 )\r\n« . . . در خارج دروازه باغشاه برجى ساختند و معادل هفتاد هشتاد نفر از قبيله ولى خان و اهالى شول را زنده در ثخن آن برج گذاشته سرهاى آنها را از سوراخ‌هاى برج بيرون كرده\r\n\r\n","description":"","footnote":"","page_name":" 98 ","page_number":114},
  {"content":"\r\n\r\nمردمان شهرى آب و نان به آنها مىدادند تا چند روزى زنده بماندند . . . » ( همانجا )\r\n« . . . جماعتى را مانند احمد سلطان كه رئيس اشرار محله اسحق بيك بود و غلام او را بكشت و هر يكى را دو نيمه كرده بر طاقهاى ميدان بياويخت » ( وقايع سال 1260 )\r\n« . . . فرمان لازم الاذعان صادر شد كه بايد هر كس از اهل اردو ، يك سر از اهل اصفهان را تحويل دهد ، بعضى از اهل علم و تقوى كه ملازم حضرت صاحبقران بودند ، سر از اهل اردو مىخريدند و تحويل تحويلداران مىنمودند در اول روز ، سرى به پنجاه دينار مىخريدند و در آخر روز به يك دينار مىفروختند .\r\nدر روزگار شاه طهماسب : « در خاطر امير معز الدين محمد صدر خطور كرد كه وصلتى به سلسله علويه صفويه نمايد . . . چون اين سخن به عرض همايون رسيد فرمان بر سوختن آن بيچاره صادر شد و او را سوزانيدند . . . » ( وقايع سال 943 )\r\n« . . . القاس ميرزا سرخاب را واسطه نمود كه خدمت حضرت شاهى عرضه دارد كه اگر از كرم شاهانه عصيان القاس ميرزا را عفو مىفرمايد و از كشتن او مىگذرد ، القاس ميرزا را تسليم او كنم پس بفرمان پادشاه جمعى به قلعه مريوان رفته القاس ميرزا را از غصه بيرون آوردند ، چون به نزديكى اردوى اعلى رسيد ، بهرام ميرزا بنابر مصلحت دست و پاى القاس ميرزا را به غل و زنجير مقيد داشت كه همچنان به نظر سياست اثر پادشاه برد و چون پادشاه خبر يافت ، زنجير و غل را از او برداشتند و او را بر الاغى نشانيده ، كلاه بلندى يكذرعى كه دوره او را به پر خروس و بوم و دم روباه آراسته ، بر سر او گذاشتند و قباى خود رنگى از كرباس كه ميانه آستر و رويه آن را از پشم و پنبه بيشتر از آنچه فقرا دوزند ، پر كرده بر وى پوشانيد و مسخرگان و بازاريان و اهل محلات در ركاب و پس و پيش او به زدن تنبك و دهل و سرنا و صنج مشغول شده ، دستك‌زنان و پاىكوبان او را به همان هيئت وارد مجلس همايون نمودند و بعد از دو سه ساعت لباسهاى سخريه را از او درآوردند و . . . فرمود تا القاس ميرزا را به قلعه قهقهه برده محبوس كردند و بعد از پنج شش ماه دو نفر از مستحفظين قلعه آن شاهزاده عالميان را از قلعه به زير انداخته ، وفات يافت . . . » ( وقايع سال 956 - گفتار اول )\r\n« در مدت هشت ماه كه پادشاه شده‌اى ، چهل هزار و دويست و بيست نفر بيگناه ملتى و دولتى بفرمان پادشاه عادل ! ! كشته شدند كه از آن جمله سيصد و بيست نفر ذريه رسول خدا بودند و هيچيك به درجه بلوغ نرسيده و معصوم از گناه بودندى . . . » ( وقايع سال 984 )\r\n« تمامت امرا و اعيان مملكت از مهد عليا حرم محترم پادشاه . . . رنجيده متفق الكلمه بر در عمارات شاهى مجتمع شده بىمحابا داخل حرم‌سرا رفته سيده جليله مهد عليا و والده او را به قتل رسانيده و اين معامله زشت را در خدمت پادشاه به خيرخواهى جلوه دادند . . . »\r\n( وقايع سال 987 )\r\n« . . . اعتماد الدوله در مدرسه مزبوره نشسته با هر كس غدرى داشت به تهمت آنكه در روز جنگ مسامحه نموده آن بيچاره را حاضر مىساختند و به قتل او اشاره مىفرمود و چنان در كشتن آن بيگناهان ساعى بود كه آنى مهلت نمىداد و در ميان مدرسه سر و دست مقتولين به زمين افتاده و زمين را از خون آنها رنگين نمودند . . . » ( وقايع سال 991 )\r\n« . . . عثمان پاشا مكافات اين عمل را بر اهل تبريز انداخت و حكم قتل عام و غارت\r\n\r\n","description":"","footnote":"","page_name":" 99 ","page_number":115},
  {"content":"\r\n\r\nشهر فرمود و هر كس را ديدند كشتند و نزديك به هفت هزار نفر از اهل شهر به درجه شهادت رسيدند و هفت هشت هزار نفر دختر و پسر و زنان ماه‌پيكر را اسير نمودند و در ميان خود خريد و فروخت مىداشتند . . . » ( وقايع سال 993 )\r\n« . . . از امير جلال الدين شاه شجاع روايت كرده كه از جناب مبارزى پرسيدم كه شما هزار نفر را به دست خود كشته‌ايد در جواب فرمود به هشتصد نفر رسيده است . . . »\r\n( وقايع سال 759 )\r\n« . . . مدت 20 روز لشكر قزلباش در ولايت كاخت به قتل و غارت مشغول بودند و شماره كشته‌ها از بيست هزار درگذشت و اسيران گرجى از 30 هزار بيشتر به شماره درآمد . . . »\r\n( گفتار اول - وقايع سال 1024 )\r\n« شاه عباس يكى از محرمان خود را به قتل صفى ميرزا مأمور داشت و بهبود خان نامى به اين امر شنيع مأمور گرديد و صفى ميرزا را بكشت . شاه عباس بعد از كشتن صفى ميرزا پشيمان گشت و بهبود خان را به بدترين عقوبتى گرفتار فرمود كه حكم كرد سر پسر خود را بريده به حضور رساند بعد از آن‌كه سر پسر خود را به حضور آورد شاه عباس از او پرسيد خود را چگونه مىبينى گفت در بدترين حالتى ، پس فرمود بايد خوش باشى كه با پادشاه در يك مصيبت شريك هستى . . . » ( همانجا وقايع سال 1038 )\r\n« شاه عباس بعد از قتل صفى ميرزا دو نفر پسر ديگر خود نواب طهماسب ميرزا و رضا ميرزا را به واهمه‌اى كه از آنها داشت از حليه بصر عارى نمود » ( همانجا )\r\n« . . . اشرف به جانب اصفهان تاخته ، بعد از ورود سه هزار نفر از علما و بزرگان و رعاياى شهر اصفهان را بكشت . . . دو سه روزى نگذشته كه فتحنامه مهمان‌دوست و شكست اشرف به بخت‌برگشتگان شيرازى رسيد و اهل شيراز . . . و مردمان ياوه‌باف و هرزه‌گوى پيش افتاده در هر كوچه افغانى را يافتند كشتند و دقيقه‌اى از خلف عهد فرو نگذاشتند و افغانان صبح زود . . . يورش به جانب شهر شيراز انداخته به سه چهار ساعت شهر را مسخر داشته قتل و غارت نموده ، زنها را به اسيرى بردند و خانه‌ها را سوختند ، بعضى دست و پائى زده عيال خود را به بقاع متبركه و خانقاه برده ، نيم‌جانى درانداخت . . . در اين سال بارانش نمونه طوفان نوح و چندين مرتبه برف آمد كه هر كس از چنگ افغان رست از شدت سرما رخت به آخرت بربست ، بعلاوه قحط و غلا ، فوق العاده گرديد ، هيمه و زغال ناياب بود و بالاى همه دردها ، مرض و با شايع گرديد و آنچه به حساب درآمد بعد از قتل‌عام نزديك به سى هزار نفر از سرما و و با در سلك خاموشان وادى فنا منتظم شدند : . . . طهماسب قلى خان بر اشرف سلطان حمله برده او را شكست داده نزديك به چهار هزار نفر از سپاه افغان و جماعتى از لشكر رومى كشته گشت . . . و افغانانى كه از افغانستان به ايران آمدند هيچ بازگشت نكردند يا در جنگها كشته شدند يا در بيابانها از تشنگى و گرسنگى بمردند و يا اسير شده به غلامى به فروش رسيدند ، جماعتى بر كشتى نشسته به جانب بحرين و لحسا رفتند . هنوز پياده نگشته به حكم شيخ بنى خالد كشته شدند . . .\r\nشيخ محمد حزين نوشته است در مسقط به خداداد خان افغان والى سابق لارستان رسيدم كه به شغل سقائى معيشت مىنمود و اين مكافات مصائبى بود كه بر مردم ايران وارد آوردند و در مدت هفت سال سلطنت نزديك به چهار كرور خلق را كشتند و بهترين ممالك آن را خراب\r\n\r\n","description":"","footnote":"","page_name":" 100 ","page_number":116},
  {"content":"\r\n\r\nداشتند و نيكوترين عمارات را ويرانه ساختند . . . »\r\n( وقايع سال 1142 )\r\n« . . . نواب سپهسالار به ايلغار به آنها رسيده سه چهار هزار نفر از آنها را بكشت و دو هزار نفر را اسير نمود . . . و اسيران رومى را مأمور ارابه‌كشى نمود . . . » ( وقايع سال 1142 )\r\n« . . . طهماسب قلى خان . . . قلعه و بلده خنج را كه اهلش براى اتحاد مذهبى دم از موالات محمد خان بلوچ مىزدند ، مسخر داشته ، اهلش را بكشت . . . » ( وقايع سال 1147 )\r\n« . . . يكى از بروج را به آتش باروت نقب به زير زمين زدند ، هفتصد نفر از روميان تلف شدند . . . »\r\n« . . . خزانه بسيار و چندين توپ و فيل و نفايس و غنايم به دست افتاد و 20 هزار متجاوز از دشمن ، به خاك هلاك افتاد و بيشتر در قيد اسارت . » ( وقايع سال 1150 )\r\n« روز ديگر آقا محمد خان قاجار نائره غضبش زبانه كشيد چنان كه خرمن اهالى كرمان را بسوخت و نزديك به 8 هزار نفر زن و بچه آن بلد را مانند كنيز و غلام به سپاه خود بخشيد و تمامت مردان آن را كشت يا كور نمود . » ( وقايع سال 1209 )\r\n« . . . آقا محمد خان از غايت خشم و غضب ، غلامان تركمان را فرمود تا با آن نادره زمان ( : لطف على خان ) معامله قوم لوط نمودند پس او را از حليه بينائى عارى ساخته به جانب طهرانش فرستادند و برحسب حكم او را بعد از ورود به طهران كشتند . . . » ( وقايع سال 1209 )\r\n« . . . در همين اوقات بفرموده پادشاه قاجار قبر نادر شاه را شكافتند و استخوانهاى او را در كرياس خلوت كريم خانى طهران قرين استخوانهاى كريم خان وكيل نمودند . . . »\r\n( وقايع سال 1210 )\r\n« . . . آقا محمد خان . . . مىدانست كه چندين قطعه از جواهرات نادرى در نزد شاهرخ است و چون از وى مطالبه فرمود به قسمهاى غليظ انكار نمود ، بفرموده حضرت شهريارى او را شكنجه كرده چندين قطعه بعد از عقوبت بروز داد و هر يكى را از بن ديوارى يا از قعر چاهى بيرون مىآوردند تا آنكه حلقه‌اى از خمير بر سرش گذاشتند و روغن داغ در آن حلقه ريختند كه ياقوت بزرگى را بروز داد . . . »\r\n« . . . تمامى اهالى فارس كمر اطاعت عليمراد خان را بستند جز بيچاره مردم شيراز كه بيرون و اندرون شهر گرفتار قتل و كورى و دست و پا بريدن بودند . . . » ( وقايع سال 1195 )\r\nو اين حادثه كه عناد و دشمنى فراشان و توپچىها ، تحريك سياسى مردم را سبب مىشود :\r\n« . . . روزى مردى توپچى در ميدان ارگ شيراز با زنى مطايبه نمود و كار را از مطايبه گذرانيد كه آن زن به فرياد آمد اهل بازار وكيل به حمايت آن زن درآمدند و جماعت توپچى و فراش آذربايجانى بجانبدارى مرد توپچى برخاستند و كار به جنگ رسيد و از دو جانب ازدحام نمودند و جماعتى زخم‌دار شدند و اهل شيراز متفق الكلمه فرياد برآوردند كه اگر نواب فرمانفرما ميرزا احمد را مىخواهد ما را نخواهد و روز ديگر در مساجد و خانه علما رفته كلمه عزل احمد خان را مكرر نمودند و بيشتر مردم سلاح جنگ پوشيدند و ميرزا جعفر سوادكوهى وزير فارس سرا و جهرا در اعلاى اين حادثه مىكوشيد و مردم را در معاندت ميرزا احمد خان متفق\r\n\r\n","description":"","footnote":"","page_name":" 101 ","page_number":117},
  {"content":"\r\n\r\nمىنمود و كار جنگ بازاريان شيراز و توپچى و فراش آذربايجانى را استوار مىداشت چون نواب فرمانفرما از اطاعت اهالى شيراز مأيوس گرديد ، حكم نمود تا بر فراز بامهاى عمارات ديوانى سنگر بستند و سرباز و غلام ديوانى در پشت سنگرها نشستند و دو ارابه توپ در ميدان نقاره‌خانه در برابر درب مسجد وكيل گذاشتند . . . پس مردم بر پشت مدرسه خان سنگر بستند و مدتى ميانه شيرازيان و سرباز و توپچى آذربايجانى كار بر مخاصمت مىگذشت و توپچيان چندين گلوله توپ بر در مسجد وكيل زدند . . . و امتداد آن مخاصمه به درازا كشيد و چون حاجى ميرزا آقاسى محبتى وافر به فرمانفرما داشت ، نمىگذاشت اين وقايع به مسامع شاهنشاه برسد . . . »\r\n( وقايع سال 1255 - گفتار اول )\r\nبعلاوه ميرزا حسن در اين بخش بدون ذره‌اى اغماض از فجايع و جنايات اصحاب قدرت از ظالمترين تا عادلترين ! ! آنها ، سخن مىگويد هرچند اين اشارات گهگاه به وقايع فارس نيز ارتباطى ندارد .\r\n« . . . شاه اسماعيل . . . براى تسخير قلعه گلخندان فيروزكوه از رى گذشته ، قلعه را مفتوح داشت اهلش را به قتل رسانيد . . . » ( وقايع سال 909 - گفتار اول )\r\n« . . . در دويم ماه شعبان سال مذكور غازيان نصرت توأمان شهر طبس را مسخر داشته معادل هفت هشت هزار نفر از اهل آن شهر را كشتند و بعد از اين قتل‌عام آتش غضب حضرت خاقان : ( شاه اسماعيل ) فرونشست . . . » ( وقايع سال 910 )\r\n« رئيس را در قفس كرده به شيراز برده به قتل رسانيدند . . . » ( همانجا )\r\n« . . . فرمان صادر كرد تا تمامت مردم پرناك را به قتل رسانيدند . . . »\r\n( وقايع سال 914 )\r\n« محمد خان شيبانى خود را به چهار ديوار خرابى رسانيده كه راه بيرون شدن نداشت و جماعتى از سپاه قزلباش آن چهارديوارى را محاصره نمودند و تمامى همراهان او را كشتند و كشته خودش را در زير دست و پاى كشتگان يافتند سر او را قزلباشان بريده به حضور خاقان گيتىستان رسانيدند و آن حضرت ( شاه اسماعيل ) فرمان داد تا پوست آن سر را كنده از كاه انباشته براى سلطان بايزيد قيصر روم فرستاد و استخوان آن سر را در طلا گرفته ، پياله ساخته ، در مجلس عشرت در گردش مىآوردند . . . وقتى خاقان سكندر شأن ، سر شيبك خان را در دست گرفته خطاب به خواجه محمود فرمود كه ميدانى اين چيست ، خواجه در جواب گفت . . . هنوز در اين سر دولتى است كه در دست همچو تو پادشاهى است . . . » ( وقايع سال 916 )\r\n« . . . نوشته‌اند كه در آن روز ، هفتاد هزار كس در اصفهان كشته شد . »\r\n( وقايع سال 789 )\r\n« . . . سليمان خان و دوازده نفر بابى را گرفتند و باقى بابيه فرار كردند و هر يك بعد از ديگرى گرفتار شده به سزاى نيت خود رسيدند و آن جماعت بابيه را بعد از صدور احكام شرعيه بر وجوب قتل آنها ، اولا سليمان خان را شمع‌آجين نمودند يعنى گوشت بدن او را سوراخها كرده ، در هر سوراخى شمعى فروبرده ، روشن نموده در شهر و بازار بگردانيدند تا سوزش شمعها به آخر رسيد پس هر يك نفر بابى را به جماعتى از بزرگان و اصناف نوكر و كسبه بازار سپرده ، به كشتن آنها اقدام نمودند مثلا ملا شيخ على كه بزرگ دينى طايفه بابيه بود به علما و طلاب\r\n\r\n","description":"","footnote":"","page_name":" 102 ","page_number":118},
  {"content":"\r\n\r\nعلوم دينى داده ، او را بكشتند . . . » ( وقايع سال 1268 )\r\n« قبيله مكرى » بواسطه مخالفت مذهبى مورد غضب گشته عموم آنها را به قتل رسانيدند . . . » ( وقايع سال 1018 )\r\n6 - رجال درجه سوم و حتى اوباش و اراذل نواحى نيز در فارسنامه فراموش نمىشوند :\r\n« . . . چون هر جمعى را بزرگى كه در اطاعت او شوند ، لازم است آقا محمد خان كدخداى محله سنگ سياه شيراز ، به رياست اهالى پنج محله نعمتى خانه شيراز و ميرزا على تراب خان و آقا محمد حسين كمال خان و على محمد خان فيلى سنگ سياهى و اكبر و باقر پسران حسين پسر مؤمن خان سردزكى و باقر سلطان كه هريك در رتبه خود بزرگ جماعتى بودند در تحت امر و نهى آقا محمد حسن درآمدند و مردمان پنج محله حيدرى خانه شيراز ، احمد سلطان پسر حاجى عبد الحسين ياور فوج سرباز شيرازى را رئيس خود قرار دادند و حاجى اسد شمشيرگر و محمد رحيم رنگريز و اسماعيل بيگ پسر غلام حسين بالاكفتى و كريم پسر حسن خان درب شاهزاده و مراد ميدان شاهى و رضاى تفنگ‌ساز و كاظم بازار مرغى سر در اطاعت احمد سلطان درآوردند پس بر طاقهاى بلند مسجد وكيل . . . سنگر بستند و چندين نفر تفنگچى شيرازى ديگر به رياست حاجى اسد شمشيرگر و محمد رحيم رنگريز بر پشت مسجد مدرسه خان رفته در پس سنگرها نشستند و محمد رحيم رنگريز و نه نفر شمخال‌چى بر فراز دو منارهء مدرسه خان قرار گرفتند . . . و بيشتر روزها اهالى محلات شيراز با نوكرهاى ديوانى به انواع مختلف جنگ داشتند و در هر چند روزى دو سه نفر از طرفين هدف گلوله بلا مىشدند . . . » ( وقايع سال 1255 )\r\n7 - زندگى علما و شاعران و اولياء فارسى نيز در رابطه با دربارها و صاحبان قدرت و يا صرفا بدليل شأن علمى و ادبى و تقوائى ايشان مورد نظر ميرزا حسن فسائى قرار مىگيرد و خلاقيت‌هاى علمى و ادبى اين گروه توأم با احترامات و مدارج اجتماعى آنها ، مورد بحث قرار مىگيرد و سال تولد و مرگ و زادگاه و مدفن ايشان مورد توجه واقع مىشود :\r\n« در سال 195 سيبويه نحوى استاد نحويين در شيراز وفات يافت و نامش عمرو بن - عثمان بن قنبر است و چهل سال از عمرش گذشته بود . . . » ( وقايع سال 195 )\r\n« در سال 394 بهاء الدوله ، نقيب شريف ابو احمد حسين موسوى والد شريفين مرتضى و رضى ، رضى اللّه عنهم را نقيب سلسله علويين فرمود و قضاء قضاوت و امارت حجاج و مظالم را به او رجوع نمود و او را به الطاهر ذو المناقب ملقب ساخت و در اين باب عهدنامه نوشته از شيراز به بغداد فرستاد . . . » ( وقايع سال 394 )\r\n« در سال 396 بهاء الدوله ، نقابت سلسله علميه طالبين عراق را به شريف محمد بن ابى احمد حسين طاهر ذى المناقب تفويض داشت و او را ملقب به رضى ذى الحسيبين نمود و على برادر او را ملقب به مرتضى ذى المجدين گردانيد . . . » ( وقايع سال 396 )\r\n« . . . شريف سيد رضى . . . به روضه رضوان خراميد . . . » ( وقايع سال 406 )\r\n« . . . و اين ملك شمس الدين همان است كه املح شعرا و ابلغ فصحا سعدى عليه الرحمه براى رفع طرح خرما از برادر خود قطعه‌اى فرموده به خواجه ملك شمس الدين فرستاده است :\r\n ز احوال برادرم به تحقيق * دانم كه ترا خبر نباشد . . . » \r\n( وقايع سال 676 )\r\n\r\n","description":"","footnote":"","page_name":" 103 ","page_number":119},
  {"content":"\r\n\r\n« در سال 691 . . . قطب فلك فضائل ، محور كره محاسن و شمايل فخر الحكما و افتخار - الشعراء شيخ مصلح الدين سعدى شيرازى به رحمت ايزدى پيوست و در حجره‌اى از خانقاه خود مدفون گرديد و در تاريخ وفات او گفته‌اند :\r\n شب آدينه بود و ماه شوال * ز تاريخ عرب خاص آمد آن سال\r\nهماى روح پاك شيخ سعدى * سوى جنت برآوردى پر و بال \r\n( وقايع سال 691 )\r\n« . . . شاه شجاع را نسبت به خواجه عماد الدين فقيه كرمانى اعتقادى عظيم بوده و خواجه را گربه‌اى بود كه در نماز با او موافقت مىنمود و شاه شجاع اين معنى را حمل بر كرامت خواجه عماد الدين مىنمود و شمس الدين محمد حافظ اين غزل را در آن مقام فرموده است :\r\n صوفى نهاد دام و سر حقه باز كرد * بنياد مكر با فلك حقه‌باز كرد . . .\r\nاى كبك خوشخرام كجا مىروى بايست * غره مشو كه گربه عابد نماز كرد \r\nو شاه شجاع را با جناب خواجه صفائى نبود و چون بيت\r\n گر مسلمانى از اين است كه حافظ دارد * واى اگر از پس امروز بود فردائى \r\nاز خواجه به عرض شاه شجاع رسيد ، گفت : از مضمون اين بيت دانسته مىشود كه جناب خواجه را اعتقاد به قيامت نيست و پاره‌اى از فقها نوشتند كه شك در وقوع قيامت كفر است و خواجه حافظ مضطرب گشته خدمت مولانا زين الدين ابو بكر . . . قصه بدانديشان را بيان نمود و مولانا فرمود كه مناسب آن است كه بيت ديگرى پيش از اين بگوئى كه فلان چنين گفت تا به مقتضاى آنكه نقل كلمه كفر ، كفر نيست خلاصى يا بى خواجه اين فرد را فرموده در پيش از آن مقطع مندرج ساخت :\r\n اين حديثم چه خوش آمد كه سحرگه مىگفت * بر در ميكده‌اى با دف و نى ترسائى . . . » \r\n( وقايع سال 786 )\r\n« . . . شاه منصور رايت اقتدار در مملكت فارس برافراشت و خواجه حافظ اين غزل را انشاد فرمود :\r\n بيا كه رايت منصور پادشاه رسيد * نويد فتح و بشارت به مهر و ماه رسيد » \r\n( وقايع سال 788 )\r\n« . . . جناب مير سيد شريف شيرازى كه از ابناء دخترى استاد علما امير سيد شريف جرجانى بود در ركاب آن پادشاه مسافرت نمود . . . » ( وقايع سال 909 )\r\n« . . . در همين سال جناب اعلم علماى زمان و افضل حكماى دوران استاد بشر و عقل حادى عشر امير غياث الدين منصور دشتكى شيرازى برحسب خواهش پادشاه دين‌پناه از شيراز تشريف‌فرماى تبريز شده منصب و لقب صدارت عظمى را زينت داده ، ملقب به صدر صدور ممالك گرديد و معنى صدارت در آن زمان قاضى القضاتى بود كه ترويج اوامر دينيه و نهى از مناهى شرعيه و اطلاع بر تعمير بقاع خيرات و توقير زروع و ربوع . . . » ( وقايع سال 936 )\r\n« در سال 981 مولانا مصلح الدين لارى كه سرآمد شاگردان استاد بشر و عقل حادى عشر جناب مير غياث الدين منصور دشتكى شيرازى بود ، وفات يافت . . . » ( وقايع سال 981 )\r\n8 - زنان در فارسنامه : فارسنامه ناصرى از نظر شناخت موقعيت زن ايرانى در ادوار تاريخ\r\n\r\n","description":"","footnote":"","page_name":" 104 ","page_number":120},
  {"content":"\r\n\r\nشواهد بسيارى دارد ، اصولا ميرزا حسن در فارسنامه به ندرت از زنان سخن مىگويد ، زيرا ذكر كار و نام و نشان زنان در رسم زمان وى پسنديده نبوده است و او طبعا به كار زنان كارى ندارد . كتاب او كتاب رجال فارس در ايران است . و اگر به ضرورت هم ذكرى از مادر يا همسر يا دختر يكى از بزرگان لازم شود اغلب نام آنها را نمىبرد اما گهگاه و بندرت نام بعضى از شاهزادگان را كه به لحاظ حوادث تاريخى اهميت دارند و در اغلب كتب تاريخى هم از آنها سخن رفته يا زنانى كه به شاعرى مشتهرند ذكر مىكند و اگرچه در گفتار دوم فارسنامه در ذكر محلات شيراز تعداد زنان و دختران محل را ياد مىآورد از كمالات و سرگرمىها و اشتغالات اين زنان جز در چند مورد سخن نمىگويد كه اين موارد نيز به هر حال نمودار وضع اجتماعى و تاريخى زن ايرانى در ادوار گذشته است : فى المثل در گفتار اول :\r\nهمسر جلال الدين : در حوادث 614 : « . . . ملكه خاتون دختر نيك‌اختر خود را در عقد ازدواج سلطان جلال الدين مينك‌برنى . . . درآورد » ( گفتار اول )\r\nتركان خاتون : در حوادث 650 : « . . . اتابك محمد طفلى چند ساله بود . . . و مادرش تركان خاتون خواهر علاء الدوله كه زنى عاقله و رائى پسنديده داشت مدبر امور ملكى گرديد و سپاه و رعيت را از توجه خاطر خود در مهد آسايش بداشت و خزائن سى ساله اتابك ابو بكر را بر ارباب استحقاق انفاق نمود . . . و تركان خاتون به حزم و احتياط خواجه نظام الدين ابو بكر وزير را با تحف و هدايا به اردوى هلاكو خان فرستاد و هلاكو منشور ايالت . . . روانه شيراز داشت . . . مردمان شيراز تركان خاتون را به مراوده با شمس الدين مياق كه از غلامان خاصه بود و روئى مهوش و روئى دلكش داشت بدنام داشتند . . . » ( همانجا )\r\nدر حوادث 650 : « . . . تركان خاتون . . . محمد شاه را كه داماد [ او 
  ] بود شايسته تاج و تخت دانست اما او سر از چنبر تركان خاتون كشيد . . . » ( همانجا )\r\nحوادث 662 : « . . . سلجوق شاه تركان خاتون را در عقد ازدواج خود درآورد شبى در مستى به خيال بدنامى تركان خاتون به شمس الدين مياق افتاده ، غلام سياهى را خواسته ، سر تركان خاتون را از او بخواست و غلام سياه بىدرنگ داخل حرمسرا شده تركان خاتون را بكشت و سر او را جدا كرده در طشتى گذاشته خدمت سلجوق شاه آورد . . . » ( همانجا )\r\nهمخوابگان جاودانى : « چون هلاكو خان بدرود زندگانى نمود . . . چند دختر فروزان چون اختر با حلى و حلل و اكليل و كلل همخوابه او نمودند تا از وحشت و دلتنگى جا ، و سختى عذاب محفوظ ماند » . . . ( وقايع سال 663 )\r\nآبش خاتون : « . . . پس از كشتن سلجوق شاه وارث مردانه از دودمان سلغرى باقى نماند كار به زنانه كشيد ، حكومت مملكت فارس به اتابك آبش خاتون دختر اتابك سعد كه مادرش تركان خاتون بود رسيد براى آنكه در حباله نكاح منكو تيمور بود . . . و نام سلطنت بر اتابك آبش خاتون مسلم داشت » ( وقايع سال 662 تا 672 )\r\n« زمانى كه اتابك آبش خاتون در ازدواج منكوتيمور درمىآمد مهر و كابين و شيربهاى او چهار دانگ بستان فيروزى و نوروزى و چندين بازار و هشتاد هزار دينار از سدس املاك دار الملك شيراز به حكم شاهى هر ساله معين داشتند . . . » ( وقايع سال 672 )\r\n« اتابك آبش خاتون . . . در تبريز ناخوش گرديد و در سال 685 بگذشت » . . .\r\n\r\n","description":"","footnote":"","page_name":" 105 ","page_number":121},
  {"content":"\r\n\r\n« در سال 719 . . . كليه امور فارس به خداوندزاده گردوچين دختر اتابك آبش خاتون دختر گردوچين دختر شاهزاده منكوتيمور . . . كه مادرش آبش خاتون دختر اتابك سعد بن زنگى است و گردوچين با اين علو نسب به پاكى سيرت و خوبى صورت و حسن اعتقاد وفور عدل و كثرت عبادت معروف بود عنايت گرديد . . . » ( گفتار اول )\r\nدر سال 720 : « بعد از او سلطان خاتون خواهرزاده كردوچين با شوهر خود قرامحمد در شيراز متصدى حكومت گرديد » ( همانجا )\r\n« . . . امير چوپان را دخترى بود بغداد خاتون نام ، به غايت صاحب جمال و داراى كمال و در سال 723 او را در ازدواج امير شيخ حسن . . . درآورد و سلطان ابو سعيد بهادر خان . . . خاطرش در خيال بغداد خاتون قرار گرفت و روزبروز آتش محبتش در اشتداد بود تا صبر از دل سلطان فرار نمود و طاقتش به نهايت رسيد و چندين غزل در عشق بغداد خاتون اختراع نمود از جمله آنها :\r\n بيا به مصر دلم تا دمشق جان بينى * كه آرزوى دلم در هواى بغداد است \r\nپس سلطان ابو سعيد براى امير چوپان پيغام فرستاد كه طلاق بغداد خاتون را بگير تا در ازدواج سلطان درآيد امير از پيغام سلطان برآشفت براى تسليت خاطر سلطان عرض نمود كه زمستان نزديك است و زمستان بغداد مانند بهار بهشت است . . . ميان عاشق و معشوق آتش عشق زبانه كشيد و حاصل شكيبائى را سوخت و ريشه دشمنى امير چوپان در دل سلطان جاى گرفت و امير چوپان صلاح خود را در كناره‌كشى از سلطان ديد . . . امير چوپان فرار كرده به ملك غياث الدين كرت حاكم هرات پناه برد و غياث الدين غدر كرده ، او را بكشت . . . پس آتش عشق سلطان ابو سعيد بيشتر از پيشتر مشتعل گرديد و قاضى مبارك شاه را نزد امير شيخ حسن بزرگ شوهر بغداد خاتون فرستاد و تقاضاى طلاق بغداد خاتون را نمود و شيخ حسن طوعا و كرها او را طلاق داد ، پس از انقضاء زمان عده ، بغداد خاتون با جلالت تمام وارد حرمسراى سلطانى گرديد و كم‌كم كار چوپانيان رونق گرفت . . . » ( وقايع سال 736 ) ( بغداد خاتون بعدا سلطان را مسموم كرد و خودش را نيز به قصاص كشتند . تاريخ مغول ص 335 )\r\n« . . . امير شيخ حسن كوچك شاهزاده ساتى بيك دختر اولجايتو را به پادشاهى برداشته نام او را در خطبه و سكه‌مندرج ساخت . . . امير شيخ حسن ملاحظه نمود كه مملكتى را نامرد زنى كردن امرى ناشايست است طوعا و كرها شاهزاده ساتى بيك را در ازدواج سليمان خان درآورد و او را به پادشاهى برگزيد . . . » ( وقايع سال 739 )\r\n« . . . امير شيخ حسن كوچك شرم را از خود برداشته و آزرم را كنار گذاشته مادر خود را به قراجرى فرستاده همسر و هم‌بسترش نمود . » ( وقايع سال 738 )\r\n« . . . در بين خبر قتل امير شيخ حسن كوچك . . . منتشر گرديد و اصل آن قضيه بر آن وجه است كه در ماه رجب همين سال شيخ حسن ، پسر امير چوپان را به جهتى حبس كرد و عزت ملك خاتون زوجه امير شيخ حسن كوچك با امير يعقوب شاه ، تعلق خاطرى داشت و با او تعشق مىورزيد و چون عزت ملك خاتون اين خبر را شنيد يقين كرد كه كار او برملا شده و امير شيخ حسن مطلع گشته ، آن زن پيشدستى نموده و دو سه نفر زن را با خود يار فرموده ، چون امير شيخ حسن وارد خانه شد ، زنها خايه او را گرفتند و چندان فشردند كه بدرود زندگانى نمود :\r\n ز هجرت نبوى رفت هفتصد و چل و چار * در آخر رجب افتاد اتفاق حسن \r\n\r\n","description":"","footnote":"","page_name":" 106 ","page_number":122},
  {"content":"\r\n\r\n زنى چگونه زنى خير خيرات حسان * به زور بازوى خود خصيتين شيخ حسن\r\nگرفت محكم و مىداشت تا بمرد و برفت * زهى خجسته زنى خايه‌دار و مردافكن \r\n( شعر از سلمان ساوجى ) ( گفتار اول - وقايع سال 744 )\r\nدر تاريخ عصر حافظ آمده است كه : « عزت ملك‌خاتون زن امير شيخ حسن چوپانى كه اصلا رومى بود و واقعه كشته شدن امير شيخ حسن چوپانى ، دو شبانه روز پنهان ماند يعنى از ترس امير شيخ حسن هيچ كس به اندرون رفت و آمد نداشت ، روز سوم امرا و درباريان آگاه شدند و عزت ملك خاتون را دستگير نموده بزارى و خوارى تمام كشتند و اجزاى بدن او را به سر كارد مىبريدند و مىخوردند . . . » ص 58 و 59 .\r\n« در تاريخ عصر حافظ آمده است كه شاه شجاع با زن پدر خود روابط نامشروع داشت و سلمان ساوجى نيز به اين امر اشاره دارد :\r\n نخوانده‌ايم فراوان در اين محقر عمر * كتاب نظم و تواريخ نثر از استاد\r\nنخوانده و نشنيده نديده‌ام ز شهان * كسى كه چشم پدر كور كرد و مادر گاد » \r\n( ص 210 )\r\n« در زمان غيبت شاه محمود در شيراز ، خان‌سلطان زوجه او دختر ملك كيخسرو شاه پسر شاه محمود اينجو ، چنان محافظت برج و باروى شيراز را نمود كه برترى بر او ممكن نبود » ( وقايع سال 765 )\r\n« . . . خان‌سلطان خاتون زوجه شاه محمود باز به انفاذ رسل و رسائل ، شاه شجاع را براى تسخير اصفهان تحريض نمود . . . شاه محمود دانست كه مهيج اين فتنه خان‌سلطان خاتون منكوحه خود اوست و با آنكه جمالى مرغوب و كمالى مطلوب داشت شاه محمود او را بكشت و براى برادر پيغام فرستاد كه ماده فساد دفع گرديد . . . » ( وقايع سال 769 )\r\n« شاه يحيى مادر و خواهر خود را كه مادر و خواهر شاه منصور بود به شفاعت روانه خدمت برادر داشت و . . . بعد از ورود او باز مادر و خواهر شاه يحيى خدمت شاه شجاع آمده در مقام تضرع و زارى ، شفاعت آنها مقبول گشت . . . » ( وقايع سال 777 )\r\n« . . . و دختر ملك عز الدين والى آن مملكت را در عقد ازدواج خود درآورد » ( وقايع سال 785 )\r\n« . . . چون حليمه خاتون والده آنها خواهر اعيانى ميرزا مقصود بيك است خلاف مروت است كه بىسببى عمه بيگناه را در حبس گذارم . . . » ( وقايع سال 898 )\r\n« . . . دختر ستوده‌سير خود را در سلك ازدواج جناب سلطان حيدر درآورد ، در بعضى از تواريخ نام آن مخدره را عالم شاه بيگم گفته‌اند و در كتاب تاريخ ملكم نوشته است نام او را پارسا نوشته است و مادرش عيسوى مذهب ، دختر پادشاه طرابوزن است » ( وقايع سال 908 )\r\n« . . . ملا ركن حكيم كازرونى به مسامع عز و جلال رسانيد كه در خاطر امير معز الدين محمد صدر اصفهانى خطور كرده كه وصلتى به سلسله علويه صفويه نموده شاهزاده سلطانم را مىخواهد كه در حباله نكاح درآورد . . . خاطر شهريار ( : شاه طهماسب ) تيره گشت و . . . فرمان بر سوختن آن بيچاره صادر شده او را سوزاندند » ( وقايع سال 943 )\r\n« . . . هم در اين سال خاطر همايونى از خواهر والاگهر خود تاجلو بيگم رنجيده ، آن مخدره\r\n\r\n","description":"","footnote":"","page_name":" 107 ","page_number":123},
  {"content":"\r\n\r\nرا از حرمسرا بيرون فرستاد و مقرر فرمود كه او را روانه شيراز داشته بقيه عمر را در شيراز بسر رساند پس آن عصمت‌پناه را بر كجاوه نشانده بر شترى بسته به شيراز رسانيدند و بعد از ورود به اندك زمانى وفات يافت ! ! و او را در بقعه متبركه بىبى دختران مدفون ساختند . . . »\r\n( وقايع سال 947 )\r\n« . . . دختر خجسته اختر نواب سلطان ابراهيم . . . در عقد ازدواج ميرزا ابراهيم دشتكى شيرازى درآوردند . . . » ( وقايع سال 971 )\r\n« . . . شاهزاده پريخان خانم ، شاهزاده سلطان حيدر ميرزا را از ميان زنان بيرون آورده ، او را خبه نمودند و سر آن بىگناه را براى امراى استاجلو فرستادند و فتنه را خوابانيدند . . . »\r\n( وقايع سال 984 )\r\n« . . . چون حليله جليله شاهزاده كه خواهر محترمه حضرت شاه اسماعيل بود از اين حكم مطلع گرديد در حضور مقربان شاهى كتابها و قطعات را در حوض آب انداخت و جواهرات را در هاون سنگى ريخته تمامى آنها را ريزه ريزه فرموده داغ آنها را بر دل پادشاه گذاشت . . . »\r\n( همانجا )\r\n« . . . زمام اختيار امورات كليه و جزئيه دولتى در قبضه اقتدار بلقيس زمان مهد عليا فخر النساء بيگم حرم محترم اعليحضرت شاه سلطان محمد والده شاهزادگان سلطان حمزه ميرزا و سلطان عباس قرار گرفت و جميع امرا و اعيان . . . به زيارت آستانه آن ملكه جهان سرافراز مىشدند و مير قوام الدين به وزارت مهد عليا سرافراز گرديد . . . و شاهزاده پريخان خانم همشيره مكرمه چون به شهادت تمامت اعيان و امرا باعث قتل شاهزاده سلطان حيدر ميرزا شده بود فرمان قضا جريان صادر كرده كه خليل خان افشار حاكم كوه‌گيلويه آن مهدعليا را به قتل رساند و خليل خان اطاعت كرده آن مستوره را روانه سفر آخرت نمود . . . و تمامت امورات در قبضه اقتدار مهدعليا فخر النساء بيگم قرار گرفت و بطورى شوكت آن عليا جاه ارتقاء پذيرفت كه هر روزه امراى بزرگ و خوانين سترگ بنده‌وار ، به درگاه او شتافته به لوازم بندگى قيام مىنمودند . . . » ( وقايع سال 985 )\r\n« . . . تمامت امرا و اعيان مملكت از مهدعليا حرم محترم پادشاه كه به اقتدار و بىمشاورت و مشاركت متصدى امور سلطنت بود رنجيده متفق الكلمه در استيصال آن مخدره گشته عوام و خواص بر در عمارات شاهى مجتمع شده بىمحابا داخل حرمسرا رفته سيده جليله مهدعليا فخر النساء بيگم و والده او را . . . به قتل رسانيدند و اين معامله زشت را در خدمت پادشاه به خير - خواهى جلوه دادند و پادشاه صبور عذر آنها را پذيرفت » ( وقايع سال 987 )\r\n« روز ديگر شش نفر از امرا را كه در قتل مهدعليا فخر النساء بيگم متهم بودند به فرمان نواب كامياب عباس ميرزا به قتل رسانيدند . . . » ( وقايع سال 985 )\r\n« . . . يعقوب خان بكتاش خان را كشته سر او را روانه اصفهان داشت و اموال بكتاش خان و زوجه او دختر مير ميران يزدى را برداشته عود به شيراز نمود . . . » ( وقايع سال 998 )\r\n« چون مادر يعقوب كنيزى بود كه پادشاه مغفور شاه طهماسب به ابراهيم خان ذو القدر بخشيده بود يعقوب خان به خيال ماليخوليائى مىگفت وقتى مادرم را به پدرم بخشيدند و از حرمسرا درآمد مرا از حضرت پادشاه در حمل داشت و مملكت فارس به ارث و استحقاق ملك موروث من است . . . » ( وقايع سال 998 )\r\n\r\n","description":"","footnote":"","page_name":" 108 ","page_number":124},
  {"content":"\r\n\r\n« . . . شاه صفى . . . عمه محترمه خود را كه بانوى حرمسراى پادشاه مغفور بود از حرمسرا اخراج فرمود . . . » ( وقايع سال 1041 )\r\n« گرگين خان دختر ميرويس را بر سبيل تحكم و بهانه‌جوئى خواستگارى نموده كه به حرمسراى گرگين روانه دارد پس ميرويس به ظاهر چنان خدمتگزار گرگين خان گرديد كه او را در خواب غفلت انداخت و دخترى نيكومنظر كه در خانه بخدمتگزارى داشت به نام دختر خود براى گرگين خان روانه داشت و گرگين خان را از خود راضى داشت روزى ميرويس داماد دروغى خود را در باغ به ضيافت خواست و اتباع او و گرگين خان و كسان او را به قتل رسانيد » ( همانجا )\r\n« . . . در همين روزها مادر شاه محمود ( افغان ) از قندهار وارد اصفهان شد به گمان مردم كه بايد مانند حرمسرايان سلطنتى و مهدعليا او را پذيرائى نمايند كه ديدند پيرزنى بر شترى نشسته از بازار اصفهان گذشت و افغانان مىگفتند اين شترسوار مهدعليا مادر شاه محمود است »\r\n( وقايع سال 1036 )\r\n« . . . اشرف افغان نسبت به جماعتى از افغانان كه تعلق خاطر به شاه محمود داشتند اطمينانى نداشت همه را بكشت و جنازه آنها را در ميدان نقش‌جهان اصفهان انداخت و حكم نمود مادر شاه محمود را در يك شب هم‌آغوش كشتگان نمودند . . . » ( وقايع سال 1037 )\r\n« . . . شاه طهماسب . . . در اصفهان . . . داخل حرمسرا گرديد ، زنى كه در لباس خدمتگاران بود حضرت شاه طهماسب را دربر كشيد و مانند مرده بر زمين افتاد چون شاه طهماسب به دقت ملاحظه نمود ، مادر او بود كه در مدت غلبه افغان از حرمسرا بدر نرفته در زمره خدمتكاران افغانان برقرار مانده بود . . . » ( وقايع سال 1142 )\r\n« پس از قتل‌عام هند بوسيله نادر . . . « . . . مخدره سراپرده گوركانيه را براى نواب شاهزاده نصر اللّه ميرزا خطبه نموده ، در تهيه اسباب عروسى شده هفته‌اى را به عيش و عشرت گذرانيدند . . . »\r\n( وقايع سال 1150 )\r\n« روزى از قمر الدين خان وزير محمد شاه پرسيد چند نفر زن در خانه دارى در جواب گفت 850 نفر ، نادر شاه روى به امراى ايرانى كرده فرمود 150 نفر زن ديگر از اسرا به خانه وزير بفرستيد تا منصب مين‌باشى داشته باشد . . . » ( وقايع سال 1152 )\r\n« . . . شيخ عبد النبى را دختر جميله‌اى بود و جماعتى اوصاف حميده او را خدمت [ زكى 
  ] خان عرض كرده ، خان را فريفته جمال ناديده او نمودند و زكيخان از مفارقت دختر در سوز و گداز افتاد و آرام نداشت و ناچار گشته به توسط بعضى راز خود را به شيخ اظهار داشته خواهش مواصلت كرد شيخ به ظاهر قبول نمود و زكى خان را به هرموز دعوت نمود و عشق دختر چنان زكى خان را آشفته نمود كه از آداب سردارى غافل گشته با چند نفر از نزديكان به هرمز شتافته ، شيخ همان روز ورود زكيخان را محبوس نمود . . . » ( وقايع سال 1180 واند )\r\n« . . . والده ماجده او ( آقا محمد خان قاجار ) دختر اسكندر خان قاجار قيونلو خواهر محمد خان عمه اميركبير سليمان خان در خانه جناب سيد مفيد توقف داشت و ولادت اين مولود را مخفى مىداشت . . . » ( وقايع سال 115 )\r\n« آقا محمد خان . . . از تمامت بزرگان فارس مطالبه زن و فرزند به رسم گروگان فرمود و جناب حاجى ابراهيم خان فرزند خود اسد اللّه خان كه طفلى نه ساله بود و مادر او كه زنى از اعيان دشتستان\r\n\r\n","description":"","footnote":"","page_name":" 109 ","page_number":125},
  {"content":"\r\n\r\nاست به گروگان سپرده روانه قزوين گرديد . . . » ( وقايع سال 1207 )\r\n« . . . چون اخبار قتل و نهب و اسر اهالى گرجستان به ملكه روس خورشيد كلاه مشهور به كاترين رسيد . . . » ( وقايع سال 1210 )\r\n« نواب مهدعليا و ستركبرى والده ماجده شاهنشاه ( فتحعلى شاه ) شرف نزول ارزانى داشت و معلوم گرديد كه خبر مخالفت حسين قلى خان به عرض مهدعليا رسيده ، به موجبات اصلاح ميانه دو فرزند زبان گشود . . . » ( وقايع سال 1213 )\r\n« چون مهدعليا بدرود زندگانى نمود نواب حسين قلى خان را از هر دو ديده نابينا نمودند و در سال ديگر ره‌سپر سفر آخرت گرديد . . . »\r\n« . . . زنان را از حلى و حلل عارى داشتند و ننگ ناموسى را بر احدى نگذاشتند »\r\n( وقايع سال 1216 )\r\n« چون مردان خود را غريق درياى گرفتارى ديدند آنچه زن جوان بود دو نفر دو نفر از خوف اسيرى و ننگ بىسيرتى گيسوها را بر يكديگر گره زده از فراز كوه قلعه گل كه اقلا پانصد ذرع بلندى داشت خود را به زير انداختند . . . » ( وقايع سال 1252 )\r\nدر گفتار دوم فارسنامه نيز از زنانى سخن مىرود اما بسيار كمتر از گفتار اول ، چه در اين بخش اگرچه ميرزا حسن از آمار زنان و دختران محلات شيراز ياد مىكند ولى فقط از مردان آن محل سخن مىراند و بندرت از زنان سخنى مىگويد جز در چند مورد كه نمونه‌هائى از آن را ذيلا مىخوانيد . مثلا درباره مادر خود ميرزا حسن :\r\n« . . . والده ماجده‌ام صفوة مسلمات زمان و زبده عابدات اوان ، صبيه مرضيه سلمان عهد و ابو ذر عصر حاجى محمد تقى تاجر شيرازى مشهور به آتشى [ است 
  ] و چون حاجى مشار اليه آثار فوز در اين دختر بديد كتب ادعيه و رسائل شرعيه‌اش بياموخت و برادر ماجد آن دختر كه طلبه علوم بود آنچه را از نحو و صرف و فقه از استاد مىآموخت در خانه به خواهر القا مىنمود . . . و چون حاجى معزى اليه ميل آن دختر را علاوه بر تحصيل علوم به خطنويسى دانست اسباب چيز - نويسى براى او فراهم آورده تا در مدت زمانى در زمره خوش‌نويسان خط نسخ و ثلث محسوب آمد و چندين كلام اللّه و زاد المعاد بنوشت كه هديه هر يكى از صد تومان مىگذشت . . . »\r\n( اعيان محله سردزك - گفتار دوم )\r\n چو مادر مرا مهر بر دل نشاند * برفت از برم مادرش بازماند\r\nتوجه نمود او مرا مو به مو * چو ده سال بگذشت هم رفت او \r\n( همانجا )\r\n« . . . هر روزه رساله آن جناب را براى اهل خانه خود درس مىگويم و كنيزكى هوشمند دارم كه تمام مسائل نماز را آموخته است ، اگر اهل مجلس اذن دهيد ، او را حاضر كنم تا با شما جواب و سؤال علمى نمايد و معلوم گردد كه علم دين كنيز من از شما بيشتر است . . . »\r\n( همانجا )\r\nعفت شيرازى : نام او سكينه بيگم نسابه متخلص به عفت در سال 1190 در شيراز متولد گشته ، تحصيل كمالات لايقه را نموده ، عذرا آمده باكره رفته است به ذهن وقاد و طبع نقاد شعارى بلندپايه فرموده است و در سال 1250 و اند وفات يافت . . . » ( اعيان محله سردزك )\r\n\r\n","description":"","footnote":"","page_name":" 110 ","page_number":126},
  {"content":"\r\n\r\n\r\nتحليلى از گفتار دوم فارسنامه\r\nدر گفتار دوم فارسنامه ، ميرزا حسن به تبيين و توضيح اوضاع و احوال جغرافيائى و اقليمى فارس و شهرهاى آن مىپردازد و پس از بيان مقدمات علميه ، از شيراز و خصائص و بناها و بقاع و بساتين و علما و شعراء و وزراء آن سخن مىراند و چون به شهرها و بلوكات فارس مىرسد ، كارى را انجام مىدهد كه هنوز پس از بيش از صد سال كه از تأليف اين كتاب مىگذرد ، مشابهى نيافته است .\r\nاو همانند محققى خردمند و جستجوگر به گردآورى اطلاعات درباره فارس پرداخته است و سالها رنجى توانفرسا بر خويشتن هموار كرده ، ده‌هاى دور و نزديك و شهرهاى كوچك و بزرگ فارس را در چهارچوبه محدوده فارس شناخته‌شده آن روزگار ، مورد توجه قرار داده است و در اين كار نيز نظم و ترتيب و منطق علمى حاكم بر كل كتاب را معمول مىدارد .\r\nآنچه در گفتار دوم كتاب بوضوح به چشم مىآيد آن است كه ميرزا حسن مىكوشد تا بلوك ، شهرها و روستاها را به طورى جامع معرفى نمايد و به قول خودش گفتار دوم را ، « در بيان صفحه زمين فارس و آنچه را خداى تعالى بر آن آفريده يا مردمان ساخته‌اند ، نمودم مانند شهر شيراز و محلات آن و اعيان هر محله و بقاع و بساتين و بلوكات فارس و قصبات و عرض و طول و سمت قبله مسلمانان آنها و دهات و جهت و نسبت قصبات به شهر شيراز و جهت و نسبت دهات به قصبات پس ايلات فارس و تيره‌هاى ايلات و جزائر و چشمه‌هاى مشهور و درياچه و رودخانه‌ها و قلعه‌هاى خداآفرين كه بر فراز كوهها آفريده . . . پس نام كوههاى مشهور فارس ، پس معدنهاى فارس را به وصفى كه در نقشه مملكت فارس به اختراع اين بنده مرتسم گشته است به ترتيب حروف ايرانى با ملاحظه حرف دوم و سيم بلكه چهارم و پنجم ، تا جستن نام هر بلوكى و قصبه و قريه‌اى و همچنين در ساير چيزها آسان گردد مثلا اگر بخواهيم بدانيم كه نام بلوك كازرون و قريه نودان كازرون در كجاى اين فارسنامه است اولا رجوع به فهرست دهات بلوكات در آخر اين كتاب نموده نودان را در ترتيب نون و واو و دال و الف و نون بخوانيم كه از توابع كازرون است پس ملاحظه عنوان كاف و الف و زاى و راء يعنى كازرون نموده در عنوان بلوكات جستجو كرده كازرون را بيابيم پس در ذيل كازرون در عنوان نون و واو و دال و الف و نون ،\r\n\r\n","description":"","footnote":"","page_name":" 111 ","page_number":127},
  {"content":"\r\n\r\nنودان را خواهيم يافت . و جهت و نسبت كازرون را نسبت به شيراز و جهت و نسبت نودان را به كازرون معلوم داريم . . . » ( مقدمه گفتار دوم )\r\nآنچه در توضيح و تكميل مطالب بالا بايد افزوده شود آن است كه ميرزا حسن تمام موارد فوق را به اضافه مقدمات علميه و بجز تعيين انحراف قبله كه اغلب جاى آن را خالى گذاشته است به كمال انجام داده است اما جز آنچه گفته است موارد ديگرى را نيز در كتاب عظيم خود به انجام رسانيده است كه نمودار دقت و همه‌جانبگى نگرش ميرزا حسن در ارائهء اوضاع كامل از شهرها و روستاهاست :\r\n1 . آب و هوا و محصولات : ميرزا حسن در بيان اوضاع و احوال جغرافيائى بلوك فارس ، نقش آب و هواى اين نواحى را كه در ايجاد انواع محصولات و يا سكونت جوامع تأثيرى اساسى دارد هرگز فراموش نمىكند :\r\n« . . . هواى چهار فصلش : ( شيراز ) معتدل و نسيم صبا و شمالش راحت‌دل ، آب تابستانه را به برف كوه دراك سرد كنند ، آب چاهش شيرين و ناگوار ، درختان سردسيرى و گرمسيرى و شليل و گيلاس و انار و انجير و نخل و نارنج در خانه‌هاى شيراز به خوبى پرورش كند و زيانى از سرماى زمستان و گرمى تابستان نبيند و بازار شيراز در همه وقت پر از ميوه‌هاى گوناگون است ، درويش و مال‌دار در تناول ميوه‌جاتش يكسانند ، درخت كاج و چنار و سرو و بيد و گردو و سفيدارش تنومند شوند و مانند خربوزه قصر خليل و حومه و سهل‌آباد . . . ديده نگشته است ، از روز اول برج سرطان تا نيمه جدى هر روزه انگور را از درخت چيده ، بر پشت بارگير گذاشته در كوچه و بازار به عجز و انكسار فروشند و نزديك به پنجاه سال است در دامنه كوههاى شمالى و مغربى از ربع فرسخ تا فرسخ و نيمى از شيراز درخت انگور ديمى به عمل آمده ثمرى فراوان دهد . . . » ( خصايص شيراز )\r\n« . . . آبهاى صحراى شيراز همه از قنات است جز آب چشمه جوشك كه شرح آن در عنوان چشمه‌ها بيايد و گواراترين آنها آب قنات زنگى است و ركنى چنان كه خواجه حافظ فرموده است :\r\n ز ركن‌آباد ما صد لوحش اللّه * كه عمر خضر مىبخشد زلالش \r\nو قنات زنگى . . . به اصطلاح رعيتى يك بيل بيشتر آب ندارد و قنات ركنى . . . صحراى مصلى و باغ جهان‌نما و باغ نو و تكيه هفت‌تنان و چهل‌تنان و تكيه خواجه حافظ را آب دهد و پرآب‌ترين قنوات شيراز قنات فهندز است ( كه ) باغ دلگشا را آب داده صحراى جبل زايجان را شرب كند . . . و آب اين قنات در اواخر پائيز و تمام زمستان چنان گرم است كه . . . از آن آب بخار بلند گردد و در تابستان خنك . . . » ( همانجا )\r\nبلوك اردكان : « . . . از سردسيرات فارس است هواى تابستانش چون ماه ثور شيراز باشد . . . برف كوهستانش محتاج به محافظت نباشد اهلش در تابستان از ايوان بيرون نخسبند ، آبش از رودخانه شش‌پير و رودخانه اردكان است زراعتش گندم و جو و نخود و عدس و لوبياى قرمز و ذرت مكه است . . . » ( بلوكات فارس الف )\r\n« . . . ارسنجان . . . هواى آن بلوك از سردى مايل به اعتدال ، باغستان خوبى دارد و كوهستان و صحرائى مرغوب ، جويش پر از صنوبر و كوهش پر از سمن ، راغش پر از بنفشه ، باغش پر از بهار ، انار و انجير را نيكو پروراند . . . زراعت آن گندم و جو و پنبه و شلتوك و كنجد\r\n\r\n","description":"","footnote":"","page_name":" 112 ","page_number":128},
  {"content":"\r\n\r\nو خشخاش است . . . » ( همانجا )\r\n« . . . اصطهبانات : . . . آب بساتين و زراعت قصبه اصطهبانات از چشمه قهرى و پازهرى است در بهار نزديك به ده سنگ آسياگردان آب دهد و در سالهاى خشك گاهى آبش چنان كم شود كه به اندازه معاش اهل بلد نباشد . . . » ( همانجا )\r\n« بيضا : . . . هواى آن از سردى مايل به اعتدال است . . . و عموم كشت آن گندم و جو و شلتوك و پنبه و كنجد و كرچك . در بعضى از دهات آن زراعت خشخاش دارند ، آبش از چشمه و بعضى از قنات . . . » ( بلوك بيضا )\r\n« . . . تنگستان : . . . چون در گودى واقع شده ، هواى بسيار گرمى دارد ، نخلستان بسيار دارد . » ( بلوكات - تاء )\r\n« . . . بلوك جره . . . اين بلوك از گرمسيرات فارس . . . است هوايش نخل و نارنج و ساير مركبات را نيكو پروراند ، محصولش ، گندم و جو و پنبه و كنجد و شلتوك است ، آبش از رودخانه جره و چشمه است . » ( بلوكات - ج )\r\n« . . . جهرم : از گرمسيرات فارس است . . . زراعتش گندم و جو ديمى و فاريابى و خشخاش و پنبه و كنجد و تنباكو است ، آب اين بلوك از چشمه و قنات است هواى آن از گرمى مايل به اعتدال است انواع ميوه‌هاى سردسيرى و گرمسيرى در بساتين آن فراوان ، نخل آن بلوك از عموم نخلهاى گرمسيرات فارس و بصره و بغداد . . . تنومندتر و بارآورتر است . . . »\r\n( بلوكات فارس - ج )\r\n« . . . در اين سال بارانش نمونه‌اى از طوفان نوح و چندين مرتبه برف آمد كه هر كس از چنگ افغان رست از شدت سرما رخت به آخرت بربست بعلاوه قحط و غلا فوق العاده گرديد هيمه و زغال ناياب بود و بالاى همه دردها و مرض و با شايع گرديد . . . » ( وقايع سال 1142 - گفتار اول )\r\n2 . داستان شهرها و بناى آنها و تعبيرات بيش و كم عاميانه در وجه تسميه اين شهرها نيز از امتيازات فارسنامه است . در اين بخش ميرزا حسن فسائى اولا از بعضى كتب لغت مثل برهان قاطع ثانيا از بعضى كتب تواريخ چون نزهة القلوب و ثالثا از بعضى شنيده‌ها و اقوال عاميانه و رابعا از بعضى استنباطات شخصى سود برده است :\r\n« . . . اقليد در لغت به معنى كليد است كه آن را مفتاح گويند يعنى آن بلوك ، كليد گشودن مملكت فارس است هر كه آن را فتح نمود ، گويا فارس را فتح نموده است . . . » ( بلوك اقليد )\r\n« . . . ابرج در اصل « بره » به فتح اول و ثانى بود پس الف كمالى را به قاعده زبان درى بر او افزوده ، ابره ، گرديد پس تصرف عربى در او شده ، ابرج گفتند مانند فيروزه و فيروزج و بنفشه و بنفسج و بره در لغت فارسى هر چيز خوب و نيك و آراسته را گويند و براى خوبى آب و هوا و ميوه‌هاى گوناگون او را به اين نام گفتند . . . » ( بلوك ابرج )\r\n« . . . ابرقوه در اصل « بر كوه » بود يعنى سينه كوه ، الفى بر آن افزودند ، « ابر كوه » گرديد ، پس تصرف عربى در او نمودند ، « ابرقوه » گفتند . . . » . ( بلوك ابرقوه )\r\n« بلوك افزر وجه تسميه آن است كه افزر مخفف افزار است كه آلات پيشه‌وران باشد . . .\r\nشايد فراز آنها را در اين بلوك مىساخته‌اند . . . » ( بلوك افزر )\r\n« . . . اردكان در لغة نوعى از جداول و اشكال نجومى باشد و چون قصبه آن در ميان دو\r\n\r\n","description":"","footnote":"","page_name":" 113 ","page_number":129},
  {"content":"\r\n\r\nكوه نزديك بهم كه گويا با قصبه‌اى كه به درازا افتاده ، سه جدول نجومى است ، يا آنكه ارد به معنى قهر و غضب است و كان معدن را گويند چون اهالى آن فتنه‌دوست و جنگجو بودند چنان كه اكنون چنين‌اند . . . » ( بلوك اردكان )\r\n« . . . ارسنجان براى خوشى آب و هوا آن را ارسن‌كان گفتند يعنى شايسته و سزاوار محفل براى آنكه ارسن ، محفل و مجلس است و كان يعنى سزاوار و بعد از تصرف عربى ارسنجان گفتند . . . » ( بلوك ارسنجان )\r\n« اصطهبانات . . . در اصل استهبانات است . استه انگور است و بان نگاهدارنده . »\r\n( بلوك اصطهبانات )\r\n« . . . بوانات در اصل « بونات » است يعنى بهره‌ها براى آنكه بون بهره و حصه باشد و « آت » نشانه جمع است . . . » ( بلوك بوانات )\r\n« . . . بيدشهر ، « بيد » در لغت موش و كرمكى كه جامه پشمين را بخورد و درختى باشد معروف و بيدشهر معنى « شهر موش » يا « شهر آن كرمك » يا « شهر آن درخت » . . . »\r\n( بلوك بيدشهر )\r\n« بيضا . . . را براى اين بيضا گويند كه لشكر عرب چون سپاه عجم را شكست داد بر كوهى كه مشرف به اين بلوك بود برفتند و قلعه و دهات آن را سفيد بديدند براى آنكه خاك اين صحرا مايل به سفيدى است آن را بيضا گفتند . . . » ( بلوك بيضا )\r\n« توج به فتح تاء و تشديد واو و فتحه . . . و اين شهر را « توز » به ضم تا و سكون واو ، نيز گفته‌اند و جامه لطيف خوش‌رنگ ريسمانى را در اين شهر مىبافند و آن را « توزى » گويند . . . »\r\n( بلوك توج )\r\n« . . . جره در اصل گره بوده چنان كه گفته‌اند :\r\n برو از خطه شيراز و گشايش مطلب * ز آنكه از زير « گره » دارد و از بالا « بند » \r\nمراد از « گره زير » ، جره است كه در جانب شيب شيراز است و مراد از « بند بالا » بند امير است . . . » ( بلوك جره )\r\n« . . . خشت . . . در لغت قسمى از حلوا باشد كه آن را در ظرفى ريخته تا يك‌پارچه و قرص شود و چون خرماى اين بلوك را كه شيرين‌تر از حلواست در جلد كرده يكپارچه شده حمل اطراف كنند اين بلوك را خشت گفته‌اند » ( حاشيه بلوك خشت )\r\n« . . . خفر در اصل خبر به باء ابجد است يعنى محكم و استوار و پيچيده . . . » ( بلوك خفر )\r\n« خنج . . . در اصل « خنگ » به ضم خا و سكون نون و كاف فارسى بوده يعنى گوشهء بيغوله و بعد از تصرف عربى كاف مبدل به جيم گشته آن را « خنج » گويند . . . » ( بلوك خنج )\r\n« . . . داراب . . . كلمه دار در لغت عجم به معنى پرورنده است پس داراب يعنى پرورنده آب و اين بلوك را به اين نام گفته‌اند براى فراوانى چشمه‌هاى آب گوارا و رودخانه‌هاى بسيار و اين بلوك را « داراب‌جرد » كه در اصل « داراب‌گرد » است نيز گويند براى آنكه در شاهنامه فرموده است اين شهر را داراب كيانى پسر بهمن . . . بساخت و گرد به معنى شهر باشد و « جرد » معرب آن است و چون هماى دختر بهمن داراب را بزاد در صندوقش گذاشت بر روى آب فرات روانه‌اش داشت و به اين جهت او را داراب گفتند . . . » ( بلوك داراب )\r\n\r\n","description":"","footnote":"","page_name":" 114 ","page_number":130},
  {"content":"\r\n\r\n« . . . رامجرد . . . در اصل رام‌گرد است يعنى شهر شاد و خرم يا شهر خداى بزرگ يا شهر فرشته براى آنكه « رام » به معنى شاد و خرم و خداى بزرگ و نام فرشته نيز باشد و « گرد » به معنى شهر است . . . » ( بلوك رامجرد )\r\n« . . . رامهرمز : معنى رام در عنوان رامجرد گفته شد و هرمز به ضم ها و سكون را و ضم ميم نام روز اول از هر ماه فارسيان است و نام فرشته‌اى كه مصالح آن روز در دست اوست و نام ستاره مشترى و نام پسر انوشيروان و نام رب الارباب نيز مىباشد و معنى رامهرمز « شاد و خرم باد هرمز » ( بلوك رامهرمز )\r\n« . . . بلوك صيمكان . . . در اصل سىمكان بود و « سين » را بدل به صاد نموده‌اند . . . »\r\n( بلوك صيمكان )\r\n« . . . موغستان . . . موغ در لغة آتش‌پرست و ستان به معنى جاى بسيارى و انبوهى چيزها باشد مانند گلستان و سروستان و هندوستان و اين ناحيه در قديم جاى آتش‌پرستان بود . . . »\r\n( ناحيه موغستان )\r\n« . . . بلوك فامور . . . پامور به باى فارسى است براى كوچكى اين بلوك آن را پامور گفتند . . . »\r\n( بلوك فامور )\r\n« . . . نام فسا در اصل بسا به باء يك نقطه بود و بعد از تصرف عربى باء را به فاء تبديل نمودند و بسا در لغت به معنى بس است يعنى كفايت كرد يا به معنى بسيار است وجه تسميه شايد وقتى كه اين ناحيه را آباد كردند بعد از ملاحظه گفتند اين آبادى براى اينجا بس است و يا آنكه اين آبادى بسيار شد در كتاب نزهة القلوب نوشته است بناى قصبه فسا از طهمورث كيانى است پس گشتاسب پسر لهراسب تجديد عمارتش فرمود پس بهمن پسر اسفنديار به تماميش پرداخت . . . » ( بلوك فسا )\r\n« . . . گور . . . گور به معنى دشت باشد و اعراب گور را جور گفتند . . . » ( بلوك فيروزآباد )\r\n« . . . در تواريخ نوشته‌اند كه طهمورث ، شهر شاپور را بساخت و . . . آنها را كوره يا خوره شاپور بگفت . . . » ( بلوك كازرون )\r\n« . . . بلوك كنگان . . . در قديم اين بلوك را سيراف مىگفتند و قصبه آن را نيز سيراف و آن بلد خراب گشته و محله‌اى از آن باقى مانده است و آن را بندر طاهرى گويند و سالهاست قصبه اين بلوك را كنگان قرار داده‌اند . . . » ( بلوك كنگان )\r\n« . . . كوار ، سبدى را گويند كه ميوه‌ها در او كرده ، بار نموده ، از جائى به جائى برند و براى بسيار فواكه و حمل آنها از اين بلوك او را كوار گفتند . . . » ( بلوك كوار )\r\n« . . . بلوك كوه‌گيلويه اين اسم را بر اين بلوك براى آن گذاشته‌اند كه اگر كوهستان آن را نسبت به صحراى آن دهند از نيمه ده يك بلكه چار يك ، ده يك باز كمتر باشد و « گيلو » به كسر كاف تازى و سكون ياء دو نقطه و ضم لام و سكون واو ، نام ميوه‌اى است در كوهستان كه در فارسى آن را كيالك و در اصفهان كويج و در طهران زال‌زالك گويند و درخت كيالك در كوهستان اين بلوك بيشتر از همه‌جاى مملكت فارس باشد و اگر آخر كلمه واو ساكن باشد لفظ « يه » را بر او بيفزايند مانند عسلو و مزرعه طغو و قريه دهو و فضلو شبانكاره كه آنها را عسلويه و طغويه و دهويه و فضلويه گويند . . . » ( بلوك كوه‌گيلويه )\r\n\r\n","description":"","footnote":"","page_name":" 115 ","page_number":131},
  {"content":"\r\n\r\n« . . . بهبهان . . . اهل كوه‌گيلويه ، چادر سياه را « بهان » گويند و در زمستان از باران و تابستان از آفتاب آزار كشيدند . در اين جاى چند خانه از خشت و گل ساخته خود را آسوده داشتند و جمعى ديگر كه هنوز در چادرها توقف داشتند از خانه‌هاى خشتى جويا شدند ، در جواب گفتند : « به از بهان » است ، پس به « بهبهان » شهرت يافت . . . » ( بلوك كوه‌گيلويه )\r\n« . . . يكى را چار بنيچه و ديگرى را ليراوى گويند و بنيچه جمعى را گويند كه بر املاك و مردمان پيشه‌كار بندند . . . » ( بلوك كوه‌گيلويه )\r\n« . . . در كتاب برهان قاطع نوشته است : در قديم « لاد » نام شهر لار بود كه در اين زمان دال به راء تبديل گرديده ، لار گويند و اين بيت را نسبت به فردوسى دهند :\r\n صفاهان به گودرز كشواد داد * به گرگين ميلاد هم « لاد » داد \r\n( بلوك لارستان )\r\n« . . . جواسم . . . اهالى بندر لنگه در اصل اعراب جواسم‌اند . . . كه از طايفه بنى جاشم است كه جمع آن را جواشم گويند و عوام الناس « جواسم » گفتند . . . » ( ناحيه لنگه از نواحى لارستان )\r\n« . . . شهر استخر كه آن را اصطخر نيز گويند و در نقشه‌هاى قديم و جديد فرنگى ، پرس‌پليس نگارند ، پايتخت پادشاهان كيان بود ، در اين بلوك است و استخر تالاب بزرگ و آبگير بزرگ را گويند چون در اين شهر كوهى است كه آن را دز استخر و قلعه استخر گويند و بر سر آن كوه ، تالاب بزرگى است اين شهر را به نام آن تالاب ، استخر گفتند . . . » ( بلوك مرودشت )\r\n« . . . مروست . . . در اصل « مرو » بود پس براى تميز از مرو خراسان آن را « مروشاذان » گفتند چنان كه مروخراسان را « مروشاهيجان » . . . » ( بلوك مروست )\r\n« . . . مشهد ام النبى . . . مشهد محل شهادت و قبر انبيا و اوليا و بزرگان دين را گويند و چون قبر مادر جمشيد در اين بلوك است و به اعتقاد قديمى عجم ، جمشيد پيغمبر بود بعد از استيلاى عرب بر عجم اين بلوك را مشهد ام النبى گفتند و چون عجم حضرت سليمان و جمشيد را يك نفر دانسته‌اند آن را مشهد مادر سليمان نيز گفتند . . . » ( بلوك مشهد ام النبى )\r\n« . . . در قديم محله بازار را محله سهادخانه مىگفتند و اهل نيريز سهاد را به معنى فولاد دانند براى آنكه در كنار اين محله كارخانه فولادسازى بود . . . » ( بلوك نيريز )\r\n3 . اگرچه ميرزا حسن فسائى در گفتار دوم به بيان « اعيان هر محله » البته فقط مردان و اولاد ذكور اشاره مىكند اما در واقع در اين بخش صرفا به بيان « اعيان » نمىپردازد چه در اين بخش او علاوه بر اينكه به ذكر حتى مكرر علما و عرفا ، حكام و سرداران ، مالكان و امثال آنها مىپردازد ، اشاراتى به طبقات اجتماعى خاص ، دارد كه از آنجمله‌اند كدخدايان ، كسبه و تاجران ، خطاطان ، هنرمندان ، كارگزاران بيگانگان ، كارمندان تلگرافخانه ، ياوران و سرهنگان ، اطباء و حتى كسانى كه بخت يارشان نبوده است و سواد و كمالى نيافته‌اند ، چه دوستش باشند و چه دشمن ، همچنين سلسله نسب خانواده‌ها را با همه پيچيدگيهاى گيج‌كننده آنها و حتى بچه‌ها و فرزندان خردسال آنها بازمىگويد . به اين مثالها توجه فرمائيد :\r\n\r\nكدخدايان :\r\n« . . . كدخداى اين محله آقا . . . است و چون به درجه رشد نرسيده است مشهدى حسين را نايب او قرار داده‌اند . . . » ( اعيان محله اسحق بيگ شيراز )\r\n« . . . كدخداى اين محله ، عالىجاه آقا عبد الحسين است كه به سبب حداثت سن او ،\r\n\r\n","description":"","footnote":"","page_name":" 116 ","page_number":132},
  {"content":"\r\n\r\nآقا محمد حسن را كه مردى كامل است نايب از كدخدا قرار داده‌اند . . . » ( اعيان محله بازار مرغ )\r\n« . . . كدخداى آن ، عاليجاه آقا محمد است . . . » ( اعيان محله بالاكفت ) .\r\n\r\nخطاطان :\r\n« . . . ملا على عسكر ارسنجانى از اين قصبه برخاسته است و . . . كتابت كلام اللّه مجيد و هدايت عباد اللّه را شعار خود فرمود و خط نسخش خط نسخى بر خطوط استادان نسخ‌نويس بركشيد . . . » ( بلوك ارسنجان )\r\n« . . . ملا شفيع صدر سروستانى ، خط شكسته را از شكسته‌نويسان درست‌تر نويسد و در اين فن شهرت يافته است . . . » ( بلوك سروستان ) . . .\r\n« . . . حاجى ميرزا سيد حسين خان . . . پايه خط شكسته را بالا برده و در زمره خوش‌نويسان محسوب گرديد و در فنون سوارى و شكاراندازى گوى سبقت را از بزرگان اين شغل ربود . . . »\r\n( بلوك فسا )\r\n\r\nتجار و كسبه :\r\n« . . . حاجى ميرزا بابا . . . عمل تجارت و معامله را به نهايت آورد »\r\n( اصطهبانات )\r\n« . . . حاجى ميرزا صادق حسينى ، صاحب ضياع و عقار و مال التجاره گشت » ( همانجا )\r\n« . . . حاجى محمد على بيك جهرمى ، جامع رياست و تجارت و زراعت نواحى جهرم بود »\r\n( جهرم )\r\n« . . . حاجى ميرزا ابراهيم تاجر وكيل رعاياى جهرم است » ( همانجا )\r\n« . . . حاجى محمد على از درستكارى و راستگوئى و امانتدارى در تجارت عربستان و ايران و هندوستان مشهور آفاق گشته سالها در بندر مخا و حديده و جده و بمباى رايت تجارت افراشته تا اقصى بلاد چين و فرنگستان معاملات كلى مىنمود . . . » ( بلوك دشتستان )\r\n« حاجى عبد المحمد ملك التجار است . . . و سرمايه تجارت را افزوده مال التجارتش به اقصى بلاد رسيده . . . » ( همانجا )\r\n\r\nزارعان :\r\n« . . . مادام عمر مشغول زراعت املاك خود بود . . . » ( بلوك اصطهبانات )\r\n« . . . معيشتى از چند درخت ليمو و انار و گندم و جو ديمى كه به دست خود كشتى . . . [ داشت 
  ] » .\r\n( بلوك داراب )\r\n« . . . و از مآثر او مزرعه فرد بالاشهر ششده است كه اكنون به اكبرآباد شهرت يافته است . . .\r\nو چهل جفت گاو از اين آب و زمين زراعت نمود . . . » ( بلوك فسا )\r\n« . . . در ناحيه شيب كوه فسا چندين قنات و مزرعه احداث نمود » ( همانجا )\r\n\r\nواعظان و مذكران و نقيبان :\r\n« حاجى ملا امين واعظ آوازه آوازش بر منابر گوشزد خاص و عام گرديده هزاران مستمع در گرد منبر وعظش مجتمع مىشدند چند سال است به مرض بحة الصوت مبتلا گشته . . . » ( بلوك اصطهبانات )\r\nحاجى سيد فضل اللّه سالهاست در شيراز به نشر احاديث و ذكر مصيبت اهل‌بيت رسالت ( مشغول است ) . ( بلوك سروستان )\r\n« . . . حاجى ميرزا احمد نقيب حكم و مواعظ را در لباس افسانه و نصايح را در سخنان پراكنده ( گفته است ) . ( اعيان محله بازار مرغ )\r\n« منزل خود را تعزيه‌خانه جناب سيد الشهدا كرده شبهاى جمعه مشغول تعزيه‌دارى بود . . . »\r\n( اعيان محله سرباغ )\r\n\r\n","description":"","footnote":"","page_name":" 117 ","page_number":133},
  {"content":"\r\n\r\n\r\nطبيبان :\r\n« حاجى ميرزا باقر طبيب حسينى در فنون علميه و عمليه مقاصد علم طب سرآمد اهل زمان خود بود و معالجات غريبه از او بروز نمود . . . » ( اعيان محله سرباغ شيراز )\r\n« . . . حاجى ميرزا ابو القاسم طبيب : سالها در شيراز مشغول معالجه مرضى بود . . . » ( همانجا )\r\n« . . . ميرزا غياث طبيب : مشغول به عمل طبابت است . . . » ( همانجا )\r\n« . . . حاجى ميرزا سيد على طبيب قدوه اطبا و اسوهء حكما ، جالينوس ثانى . . . » ( همانجا ) . . .\r\n\r\nقضاوت :\r\n« . . . قاضى حسين بعد از پدر خود به قضاوت و حكم شرعى در ميانه مردم برقرار بود . . . »\r\n( بلوك اصطهبانات )\r\n« . . . مولانا مجد الدين اسماعيل فالى نزديك به چهل سال در مملكت فارس قاضى القضاة و نافذ الاحكام بود . . . » ( بلوك گله‌دار )\r\n« . . . امام عمر بن على بيضائى ، سالها قاضى قضات مملكت فارس بود و خلف الصدقش . . . مشهور به قاضى بيضاوى است . . . و براى تحصيل منصب قاضى قضاتى از شيراز به شهر تبريز رفت . . . »\r\n( بلوك بيضا )\r\n« شيخ محمد امين شيخ الاسلام به جاى برادر خود بر مسند قضاوت و احكام نشست »\r\n( اعيان بازار مرغ شيراز )\r\n\r\nكارگزاران ديوانى :\r\n\r\nكارمندان ديوانى :\r\n« . . . شيخ عبد الرسول خان ، راتق و فاتق امور ديوانى شهر بود . . . »\r\n( بلوك دشتستان )\r\n« . . . چندى در پى كارهاى ديوانى دويد . . . » ( بلوك سروستان )\r\n\r\nمستوفيان :\r\n« . . . سالها به رياست دفترخانه مملكت فارس برقرار بود . . . » ( بلوك فامور )\r\n« . . . مدتى در دفترخانه ديوانى در زمره مستوفيان فارس برقرار بود . . . » ( بلوك فامور )\r\n« . . . سالهاست به منصب استيفاى ديوانى برقرار است . . . » ( محله بالاكفت شيراز )\r\n« . . . آقا هادى دفتردارى و مباشرى را ضميمه منصب ميرابى نمود » ( محله سرباغ شيراز )\r\n« . . . در سال 301 به كارگزارى مملكت فارس و وزارت وظائف و مستمريات برقرار گرديد . . . » ( اعيان بازار مرغ )\r\n« . . . بعد از تحصيل كمالات لايقه به هندوستان رفته ، سالها به عاملى و حكومت بعضى از بلاد هندوستان اشتغال داشته ، اموال لايقى جمع نموده ، قدرى را به عنوان قرض به دولت بهيه انگليس سپرد . . . » ( اعيان محله سرباغ )\r\n\r\nكارپردازان و كارگزاران داخلى و خارجى :\r\n« . . . بعد از وفات پدر به وكالت دولت بهيه انگليس در شيراز برقرار شد » ( همانجا )\r\n« . . . حاجى ميرزا عبد اللّه كارگزار سواحل درياى فارس . . . مدتى در بندر بمباى توقف كرد و به شيراز آمد و امناى دولت عليه او را كارگزار مسقط و بر عمان فرمودند . . . و كارگزارى عموم بنادر فارس را قبول كرد . . . » ( اعيان محله بازار مرغ )\r\n« . . . محمد نبى خان . . . سفير هندوستان گشته به مصاحبت باليوز بصره و صاحب‌منصبان انگليس . . . روانه بمباى گرديد و حكمران بمباى هر روزه بطرزى تازه عيشى مهنا براى او آماده مىداشت و مدت پنج ماه در بمباى به عشرت گذرانيد پس به ولايت بنگاله و شهر كلكته برفت و نزديك سالى به عزت ، عشرت و كام دل را حاصل نموده عود به بندر بمباى و از هندوستان عود\r\n\r\n","description":"","footnote":"","page_name":" 118 ","page_number":134},
  {"content":"\r\n\r\nبه شيراز كرده روانه دار الخلافه طهران گرديد و جناب محمد نبى خان سفير كبير را وزير نمودند »\r\n( اعيان درب مسجد نو شيراز )\r\n« در سفارتخانه دولت بهيه انگليس منشى رسائل و دفتردار گشته است » ( محله سرباغ )\r\n« . . . به منصب كارپردازى امور خارجه مملكت فارس برقرار گرديد . . . » ( محله سنگ‌سياه )\r\n« . . . پس به منصب كارگزارى امور خارجه گيلان مأمور و برقرار آمد . . . » ( همانجا )\r\n« . . . اولاد او به ايالت صوبه هند سرافراز شدند و چون صوبه در تصرف دولت بهيه انگليس درآمد ، نام ايالت و حكومت را در اولاد نواب محمد رضا خان باقى گذاشتند و مبلغى وجه نقد هر ماهى براى حاكم و بنى اعمامش برقرار بداشتند . . . » ( اعيان ميدان شاه )\r\n« . . . و هر ماهه سيصد و شصت تومان به وجه مشاهره از دولت بهيه انگليس دريافت مىنمود . » ( همانجا )\r\n« ميرزا محمد على خان نواب هندى . . . از پانصد تومان مواجب ايرانى و ماهانه انگليس معيشت نمود » ( همانجا )\r\n« حسن خان مدتى در شيراز به وكالت دولت بهيه انگليس برقرار بود . . . و در دستگاه مختار دولت بهيه انگليس ، منشى اول سفارتخانه گرديد . » ( همانجا )\r\n« . . . جعفر قلى خان نواب هندى چند سال به وكالت دولت عليه انگليس در شيراز سرافراز بود . . . » ( همانجا )\r\n« . . . ميرزا على اكبر بعد از وفات پدر به وكالت دولت بهيه انگليس در شيراز برقرار شد . . . »\r\n( محله سرباغ شيراز )\r\n« مادام زندگانى به لوازم شغل استيفا كوشيده سرآمد اقران گشت » ( محله سردزك شيراز )\r\n« به منصب جليل استيفاى ديوانى سرافراز گرديد . . . » ( محله سرباغ شيراز )\r\n\r\nسرهنگان :\r\n« ميرزا عبد اللّه خان ، سرهنگ فوج سربازى شيرازى [ بود . . . 
  ] » ( بلوك فسا )\r\n« ميرزا عبد اللّه خان سرهنگ چند سال به سرهنگى فوج سرباز شيراز برقرار بود »\r\n( اعيان بازار مرغ )\r\n« . . . از شيراز به آذربايجان رفته به منصب لشكر نويس‌باشى آن مملكت سرافراز آمد . . . »\r\n( اعيان محله بالاكفت )\r\n« . . . در فوج تفنگچيان شيرازى به منصب ياورى برقرار بود . . . » ( سردزك شيراز )\r\n« به منصب سركردگى تفنگچيان شيرازى ، سرافراز گرديد . . . » ( محله بالاكفت )\r\n« فتح اللّه خان ، مباشر عمل سرهنگى بود . . . » ( اعيان محله سرباغ )\r\n« به منصب سرتيپى فوج سرباز قشقائى برقرار گرديد . . . » ( اعيان ميدان شاه )\r\n\r\nكودكان و نوجوانان :\r\n« خلفان صدقش عالىجنابان فضائل اكتسابان . . . ميرزا فضل اللّه و ميرزا حبيب به احترام تمام در زمره اهل علم مشغول تحصيل كمالات علميه مىباشند . . . »\r\n( اعيان محله سرباغ )\r\n« ميرزا آقامير و حاجى ميرزا على اكبر هر دو در عنفوان جوانى به فراغت بال زندگانى نمايند »\r\n( همانجا ) .\r\n« . . . ميرزا مصطفى در عنفوان جوانى است . . . » ( همانجا )\r\n\r\n","description":"","footnote":"","page_name":" 119 ","page_number":135},
  {"content":"\r\n\r\n« . . . در اول سن رشد و تميز است . . . » ( همانجا )\r\n« ميرزا آقا در اول سن تميز و رشد است . . . » ( همانجا )\r\n« ميرزا حيدر خان در اول سن شباب است . . . » ( سردزك شيراز )\r\n« در سن طفوليت به آموختن هنرهاى كودكان پرداخته‌اند . . . » ( اعيان محله بازار مرغ )\r\n\r\nميرابها :\r\n« . . . حاجى محمد تقى ميراب منصب ميرابى را تصاحب نمود . . . »\r\n( محله سرباغ شيراز )\r\n« . . . حاجى ميرزا محمد ميراب جز منصب ميرابى تقاضاى شغلى ديگر ننمود » ( همانجا )\r\n« . . . « ميرزا فضل اللّه ميراب به منصب ميرابى برقرار است . . . » ( همانجا )\r\n« . . . در اوائل حال صاحب منصب ميرابى كه موروثى پدر و اجدادش بود گرديد پس ترقى نموده به منصب استيفاى ديوانى رسيد » ( اعيان سرباغ شيراز )\r\n\r\nوكالت :\r\n« بعد از وفات پدر به شغل وكالت برقرار شد و در لوازم آن شغل مسامحه و مساهله نموده از شغل وكالت منعزل گرديد . . . » ( اعيان محله سرباغ شيراز )\r\n\r\nميرآخور :\r\n« حاجى نصر اللّه خان . . . چون به شيراز آمد به منصب ميرآخورى حضرت فرمانفرما مفتخر گرديد . . . » ( محله بالاكفت )\r\n\r\nخوانسالار :\r\n« محمد اسماعيل خان . . . سالها در خدمت نواب محمد تقى ميرزا به منصب خوان‌سالارى برقرار بود . . . » ( محله بالاكفت )\r\n\r\nضابطى :\r\n« اباعن جد به ضابطى بلكه مالكى آن بلوك سرافراز بود . . . » ( همانجا )\r\n« . . . سالها به ضابطى بلوك صيمكان مىپرداخت » ( سردزك شيراز )\r\n« . . . در عنفوان جوانى به ضابطى بلوك صيمكان برقرار است » ( همانجا )\r\n\r\nپهلوانان :\r\n« . . . در سوارى و تيراندازى و دلاورى و هيئت بشره و تنومندى و خوبى اندام يگانه اهل زمان خود بود . . . » ( محله ميدان شاه )\r\n« . . . چون دلاورى و زورآزمائى از او بروز نمود او را تهمتن گفتند . . . »\r\n( محله ميدان شاه شيراز )\r\n\r\nپهلوانان :\r\n« . . . آقا نصير سردزكى در بزرگى جثه و تناسب اعضا و جمال صورت و قوت بازو و زور سرپنجه و دلاورى و زورآزمائى عديل نداشته و در هنگام جنگ حيدرى و نعمتى شيراز يك نفر او را برابر صد نفر شمرده‌اند . شنيده‌ام اندام او با خوبى چهره و تناسب اعضا به اندازه يك نفر و نيم مرد ميانه اندام بود و با اين بنيه و زور خوئى خوش و طبعى شكسته داشت »\r\n( سردزك شيراز )\r\n\r\nسندنويسان :\r\n« . . . در تحرير قباله‌جات شرعيه عديل و نظير ندارد . . . »\r\n( اعيان محله سرباغ شيراز )\r\n« مرحوم كريم خان . . . مهر سلطنتى را به او سپرده ، ثبت فرامين و احكام را به او واگذاشته بود . . . » ( سنگ‌سياه شيراز )\r\n\r\nمعلمان :\r\n« محمد صادق زندگانى خود را در تعلم و تعليم علوم دينيه ( مشغول بود ) . »\r\n( اعيان محله سرباغ )\r\n\r\nآبله‌كوب :\r\n« ميرزا على نقى ، در عمل آبله‌كوبى اطفال مهارتى تمام دارد و در هر سالى\r\n\r\n","description":"","footnote":"","page_name":" 120 ","page_number":136},
  {"content":"\r\n\r\nچند صد نفر اطفال شهرى را از مرض كورى و آبله‌روئى برهاند » ( بازار مرغ شيراز )\r\n\r\nمنشىباشى :\r\n« به جوهر ذاتى لوازم علم انشاء را آموخته به منصب منشىباشى رسيده . . . »\r\n( درب مسجد نو )\r\nعده‌اى از رجال در گفتار دوم فارسنامه ناصرى ، صرفا به دليل وضع آسوده و مرفه زندگيشان توصيف مىشوند اما برعكس فقر فقيران را به صورتى مطرح مىكند كه ناكامروائى آنان را با احترام بازمىگويد :\r\n\r\nكامروايان :\r\n« . . . ميرزا ابو تراب خان بيضائى ، بيشتر اوقات زندگانى خود را به آسايش گذرانيده از املاك موروثه خود معيشتى مىنمود . . . » ( اعيان محله سرباغ )\r\n« در عنفوان جوانى معيشتى به وسعت دارد . . . » ( سرباغ شيراز )\r\n« . . . شيخ محمد على مادام حيات با عزتى تمام معيشت نمود . . . » ( سرباغ شيراز )\r\n« . . . ميرزا نصر اللّه در طلب مناصب ديوانى نبود به منفعت املاك موروثى قناعت كرده گذرانى داشت . . . » ( سرباغ شيراز )\r\n\r\nنامرادان :\r\n« . . . در اوان جوانى منتظر فرج آسمانى است . . . » ( اعيان محله سردزك )\r\n« . . . مادام حيات در ظل حمايت برادران معيشتى نمود . . . » ( اعيان محله لب آب )\r\n« . . . در عنفوان جوانى به قليل مواجب ديوانى معيشتى دارد ولى هنوز مساعدت بخت را نيافته . . . » ( ميدان شاه شيراز )\r\n« . . . طبعش از تحصيل علم رميد ، از كسب علم بازماند و اكنون در تحير شبى را بروز مىرساند . . . » ( سروستان )\r\n« . . . طبعش از امامت و نماز رميده ، در پى امور ديوانى افتاده ، هرگز سودى نبرده است بلكه گاهى مردم را گرفتار كند و گاهى گرفتار مردم شود . . . » ( اعيان اصطهبانات )\r\n« . . . عمر خود را در بيهوده‌كارى مىگذرانند . . . » ( بازار مرغ شيراز )\r\n« . . . ميرزا محمد على همه چيز را دانسته است و اقبال را نشناخته است »\r\n( محله لب آب شيراز )\r\n« . . . تحصيل كمالات لايقه شاهزادگان را نموده ، تاكنون بختش مساعدت نكرده است . . . » ( همانجا )\r\n\r\nديوانگان :\r\n« ميرزا اسمعيل از اوايل عمر به مرض ماليخوليا مبتلا شده سالها بماند و از غرايب اعمال او اينكه پيرزنى كه در طفوليت او را پرستارى نمود ، شايد براى تربيت ، او را آزارى كرده بود ، دشمنى اين زن را در دل داشت و بعد از چهار سال از ديوانگى كه او را در حبس و قيد داشتند ، صبح زودى برخاسته به پرستاران خود بگفت در شب گذشته جماعتى از اولياى حق در اين منزل فرود آمده دست رحمتى بر سر و تن من كشيده همه ديوانگى را از من بيرون نمودند و للّه الحمد ديگر باكى ندارم پس رخت حمام خود را خواسته به حمام برفت ، پس خدمت اقوام و عشاير خود رسيد و مطلب را به همان منوال بگفت و جز كلمات عاقلانه نگفت و تفتيش از مال و ملك خود نموده در مقام محاسبه آنها برآمد و در چند روز به مهمانى برفت و هم مهمانى نمود پس خواهش كرد كه مادر سيد محمد را يعنى همان پيره‌زنى كه در اوايل حال مربى او بود بياوريد تا از آن آب‌گوشت‌هائى كه در زمان طفوليت من ، مىساخت بسازد و چون اين خبر\r\n\r\n","description":"","footnote":"","page_name":" 121 ","page_number":137},
  {"content":"\r\n\r\nبمادر سيد محمد رسيد در كمال اضطراب گفت من از چشمهاى ميرزا اسماعيل مىترسم كه مرا بكشد و چند روز ديگر بگذشت تا آنكه عاقلى ميرزا اسماعيل به درجه شهرت رسيد ، مادر سيد محمد به منزل ميرزا اسماعيل آمده ، آب‌گوشت را آماده كرده به زودى عود به منزل خود نمود و چون چندبار آمد و شد كرد و نشان ديوانگى از او نديد شبى توقف نمود صبح آن روز هر كس آمد درب خانه ميرزا اسماعيل را بسته ديد پس همسايگان از بام به زير آمده مادر سيد محمد را كشته ، به چوبى آويخته ديدند و ميرزا اسماعيل كف‌زنان و رقص‌كنان مكشوف العوره مىگويد چند روز زحمت كشيدم و خود را به ديوانگى زدم تا آنكه قصاص زمان طفوليت خود را از اين پيره‌زن بدبخت گرفتم . . . » ( اعيان محله بازار مرغ )\r\n\r\nدعانويسان :\r\n« جماعتى از بزرگان دست ارادت به دامنش زدند و در استشفاى مرضى ادعيه مأثوره را مىنوشت و خلقى را به شفا مىرساند . . . » ( اعيان محله بازار مرغ )\r\n« . . . حاجى مهدى مدرس . . . استشفاى مرضى را به ادعيه مأثوره مىنمود . . . » ( همانجا )\r\n4 - ميرزا حسن در معرفى رجال ، اوصاف و تخصص‌ها و مهارتهائى را براى آنها ذكر مىكند كه مىتواند اعتقادات رائج به كمالات و ارزشهاى معتبر را در دوران او ، بازگو نمايد و ماذيلا نمونه‌هائى را از اين كمالات رائج و مورد توجه ، ذكر مىكنيم . كه اين موارد غير از بحثهاى كلى درباره امرا ، علما ، شعرا ، سرداران و سلاطين و وزراء و ديگر مراتب حكومتى است .\r\n\r\nزبان‌آموزى :\r\n« به شهر لندن رفت و خط و زبان انگليسى را آموخت »\r\n( اعيان محله ميدان شاه )\r\n\r\nنوآموزى :\r\n« هر سه نفر در دبستان آموزگارى برقرارند . . . » ( بالاكفت شيراز )\r\n\r\nانگليسىدانى :\r\n« كمالات ايرانى و زبان انگليسى را آموخته ، محسود اماثل گشته است . . . » ( سرباغ شيراز )\r\n« براى تحصيل زباندانى و خط انگليسى از شيراز به بمبئى رفت » ( اعيان محله ميدان شاه )\r\n\r\nفرانسه‌دانى :\r\n« در تحصيل كمالات و زبان فرانسه كمال كوشش را بجا مىآورد »\r\n( بالاكفت شيراز )\r\n\r\nعربىدانى :\r\n« . . . علوم عربيه و ادبيه را به وجهى نيكو آموخته در تكميل فقه و اصول كوشيده » ( اعيان محله سرباغ شيراز )\r\n« . . . به ميراث از علوم عربيه بهره برده و از لغت فرانسه اندكى آموخته »\r\n( اعيان محله بالاكفت )\r\n\r\nحسابدانى و تحرير و سياق :\r\n« در مبادى عمر كمالات لايقه و محاسبات دفترى و خط تحرير و سياق را بياموخت » ( بالاكفت شيراز )\r\n\r\nخطنويسى :\r\n« . . . تحصيل كمالات را نموده ، خط شكسته را خوب نوشت . . . »\r\n( اعيان محله بالاكفت )\r\n\r\nرسوم رسميه :\r\n« در مكتب‌خانه ادبيه نشسته ، آداب و رسوم رسميه را بياموخت پس مشغول تحصيل مقدمات علميه گشته . . . » ( همانجا )\r\n\r\nفقه و تفسير :\r\n« كسب كمالات لايقه نموده از علوم عربيه و فقه و تفسير بهره يافت »\r\n( اعيان سرباغ شيراز )\r\n\r\n","description":"","footnote":"","page_name":" 122 ","page_number":138},
  {"content":"\r\n\r\n\r\nخط و ربط :\r\n« . . . در تحصيل مراتب خط و ربط چند سالى سر كرده . . . »\r\n( اعيان بالاكفت شيراز )\r\n\r\nخط نسخ‌نويسى :\r\n« . . . انواع كمالات را آموخته خط نسخ تعليق را به اعلى درجه خوش نوشت . . . » ( همانجا )\r\n\r\nامور محاسبات و دفتردارى :\r\n« كمالات لايقه را نموده محاسبات دفترى را به وجه احسن بياموخت . . . » ( همانجا )\r\n« . . . در زمره خوشنويسان محسوب است . . . و ضبط قبوضات و توجيه بروات و محاسبات ديوانى فارسى با اوست » ( اعيان محله سنگ سياه )\r\n\r\nمنشىگرى :\r\n« كسب كمالات خط و ربط نموده به جوهر ذاتى لوازم علم انشاء را آموخته به منصب منشىباشى رسيده . » ( درب مسجد نو )\r\n« . . . در فنون انشاء و تحرير رسائل ، فريد دهر و وحيد عصر بود . . . »\r\n( سردزك شيراز )\r\n\r\nطب و نجوم :\r\n« مقدمات علميه و ادبيه و علم هيئت و نجوم و كليات و جزئيات علميه و عمليه و فنون طب و تشريح را از نگارنده بياموخت . . . » ( درب مسجد نو شيراز )\r\n\r\nرياضى و فقه :\r\n« . . . در اوائل حال تحصيل مقدمات علميه را نموده . در فنون رياضى و علم فقه گوى سبقت را از همگنان خود ربودند . . . » ( سرباغ شيراز )\r\n« . . . كسب كمالات علميه نمود از علوم رياضى بهره وافر يافت و در اشعار فارسى و عربى و تواريخ تسلطى تمام داشت » ( فسا )\r\n\r\nعلوم دينيه :\r\n« . . . زندگانى خود را در تعلم و تعليم علوم دينيه و امامت جماعت مسلمانان بسر برد . . . » ( محله سرباغ شيراز )\r\n« . . . شغل مشاغل آنها تحصيل مراتب علميه و مقاصد يقينيه و انتظام املاك موروثه است . . . » ( محله سرباغ شيراز )\r\n\r\nتاريخ‌دانى :\r\n« ميرزا على خان در علم تاريخ سرآمد اقران است . . . »\r\n( محله سرباغ شيراز )\r\n\r\nمهمان‌نوازى و حسن سلوك :\r\n« در حسن سلوك و كوچك‌دلى و مهمان‌نوازى سرآمد قران است » . ( محله سردزك )\r\n\r\nسازندگان بناهاى عام المنفعه :\r\n« حاجى سليمان . . . چندين عمارت خيريه در جهرم بساخت . . . »\r\n( جهرم )\r\n« از مآثر ميرزا مهدى مزرعه فرد بالا شهر ششده است . . . » ( فسا )\r\n« مسجد حاجى مشير الملك از بناهاى ميرزا ابو الحسن خان مشير الملك است »\r\n( مساجد شيراز )\r\n« مسجد حاجى باقر تاجر شيرازى . . . در محله سردزك » ( مساجد شيراز )\r\n« مسجد حاجى ميرزا محمد تاجر شيرازى در محله سرباغ » ( مساجد شيراز )\r\n\r\n","description":"","footnote":"","page_name":" 123 ","page_number":139},
  {"content":"\r\n\r\n\r\nفارسنامه‌ها و منابع تاريخى و جغرافيائى درباره فارس و شيراز پيش از فارسنامه ناصرى\r\nپيش از فارسنامه ناصرى كتب متعددى دربارهء فارس و شهرستانهاى آن تأليف شده است ، از اين كتب بعضى صرفا نام « فارسنامه » را بر خود دارند مانند فارسنامه ابن بلخى و بعضى چون شيرازنامه يا مزارات شيراز مستقلا به بررسى تاريخ يا جنبه‌اى از شهرهاى فارس پرداخته‌اند و گاهى ، كتبى چون حدود العالم و نزهة القلوب و امثال آنها نيز به تفصيل به فارس و شهرها و رجال و آب و هواى آن ، در كنار بررسى ساير شهرها و استانهاى ايرانى اشاره داشته‌اند كه ما ذيلا به معرفى آنها مىپردازيم :\r\n\r\nالف - كتب مستقل درباره تاريخ و جغرافياى فارس و شهرهاى آن :\r\n\r\n1 . فارسنامه ابن بلخى :\r\nاولين كتابى است كه نام فارسنامه را بر خود دارد اما به نظر نمىرسد كه ميرزا حسن فسائى اين كتاب را در اختيار داشته يا ديده باشد ، زيرا مطلقا در فارسنامه ناصرى بدان اشاره‌اى ندارد و مسلم است كه ميرزا حسن اگر اين كتاب را ديده بود همانند موارد ديگر از آن سخن مىراند و در مقام بيان حوادث يا قراء و قصبات به آن اشاره مىنمود .\r\nفارسنامه ابن بلخى در زمان ابو شجاع محمد بن ملكشاه نوشته شده است و نويسنده كه به قول خودش « بنده را تربيت پارس بوده است اگرچه بلخىنژاد است « 1 » » به فرمان پادشاه كوشيده است كه پارس را كه « طرفى بزرگ است از ممالك محروسه و همواره دار الملك و سريرگاه ملوك فارس بوده است روشن گردانيده آيد و نهاد و شكل آن و سير ملوك پيشينگان و عادات حشم و رعيت و چگونگى آب و هوا و شمار هر بقعتى از آن معلوم كند و عبرت آن معاملات بر قانون قديم و قانون كه اكنون معتبر است معين شود تا علم اشرف سلطانى بدان احاطت يابد . . . » « 2 » بنابراين ، ابن بلخى با هدفى محدود و بقول خودش با بيانى مختصر در اواخر قرن پنجم هجرى به كار تأليف اين كتاب دست زده و از كتابهاى معتبر فارسى و از منابع تاريخى و جغرافيائى پيش از اسلام سود برده است و گهگاه از سنى ملوك الارض و تاريخ طبرى و بعضى كتب عربى و فارسى بهره برده است و كتاب خود را با اين عنوان در وصف فارس شروع مىكند كه : « ولايت\r\n\r\n\r\n","description":"","footnote":"\r\n( 1 ) . فارسنامه ابن بلخى ، ص 3 ، چاپ لسترانج و نيكلسن .\r\n( 2 ) . همانجا ، ص 3\r\n","page_name":" 124 ","page_number":140},
  {"content":"\r\n\r\nپارس منسوب است به پارس و اين پارس منسوب است به پهلو و پهلوى بدين پهلو و پارس ولايتى است سخت نيكو چنان كه هم سهل است و هم جبل و هم بر و هم بحر و باز هرچه در سردسيرها و گرمسيرها باشد جمله در پارس يابند . . . » « 1 » نويسنده آنگاه به وصف پارس و احوال و مردم آن مىپردازد و سپس به شرح چهار دسته از پادشاهان پيشدادى و كيانى و اشكانى و ساسانى مىپردازد و پس از اين بخش كه در واقع تاريخ فارس پيش از اسلام است به تاريخ فارس پس از اسلام مىپردازد و تاريخ گشودن فارس و مقاومت فارسيان را نشان مىدهد و آنگاه به بسط پارس و اعمال آن ، شكل پارس و كوره‌ها و شهرهاى آن به تفكيك مىپردازد و در ضمن بيان كوره‌ها و شهرها و دهات خصوصيات جغرافيائى و تاريخى آنها را نيز بطور كلى بازمىگويد .\r\nمعتبرترين چاپ فارسنامه ابن بلخى در سال 1339 هجرى قمرى برابر با 1921 ميلادى در كمبريج انگلستان بوسيله گاى لسترانج و رينولد نيكلسن انجام گرفته و چاپى به سال 1313 در تهران به كوشش سيد جلال تهرانى و چاپى نيز در شيراز به سال 1343 شمسى به كوشش مرحوم علينقى بهروزى فراهم آمده است و چاپى ديگر نيز در سال 1345 بوسيله آقاى وحيد دامغانى از آن انجام گرفته است .\r\n\r\n2 . شيرازنامه\r\nشيخ فخر الدين ابو العباس احمد بن ابى الخير زركوب تأليف 734 هجرى قمرى كه آن را بنام حاج قوام الدوله وزير تأليف كرده است . اين كتاب داراى يك مقدمه و چند فصل است در جغرافياى شيراز و تاريخ پادشاهان و اميران فارس و مشايخ و فاضلان و صوفيان شيراز ، منابع اين كتاب فارسنامه ابن بلخى ، تاريخ حمزه اصفهانى است و از بعضى كتب ديگر از قبيل وصاف و عتبى هم استفاده مىكند . شيرازنامه نثرى ساده و روان دارد و مؤلف به ذكر اشعار علاقه دارد و سنوات وقايع را نيز گاهى با شعر ذكر مىكند .\r\nاز شيرازنامه چند چاپ در ايران انجام گرفته است كه چاپ نخست آن بوسيله آقاى بهمن كريمى در سال 1310 و 1350 در تهران و چاپ ديگر بوسيله آقاى دكتر اسماعيل واعظ جوادى است كه در سال 1350 بوسيله بنياد فرهنگ ايران منتشر شده است .\r\nشيرازنامه مشتمل بر مقدمه و چند فصل است كه فصل اول : مشتمل بر ذكر مزيت اقليم فارس بر اقاليم ديگر ، حدود فارس ، كوره اصطخر ، كوره دارابجرد ، كوره فيروزآباد ، كوره شاپور و كوره قباد است و در فصل دوم به ذكر شهر شيراز و خصوصيات و مزاياى آن مىپردازد و تاريخ فارس از دوره آل بويه تا نزول امير مبارز الدين را بازمىگويد و در فصل آخر به ذكر علما و مشايخ فارس بخصوص شيراز مىپردازد و ما در بخش منابع فارسنامه نيز از اين كتاب كه مكررا مورد استفاده ميرزا حسن قرار گرفته است ، ياد كرده‌ايم .\r\n\r\n3 . مزارات شيراز\r\nيا هزار مزار از معين الدين ابو القاسم جنيد بن محمود بن محمد شيرازى ترجمه عيسى بن جنيد چاپ جهان‌نما شيراز - 1320\r\nاين كتاب ترجمه شد الازار فى حط الاوزار عن زوار اهل المزار مىباشد كه به زبان عربى است ( ر ك : شد الازار . . . )\r\nميرزا حسن از اين كتاب تحت عنوان مزارات شيراز مفصلا استفاده كرده و ما در بخش\r\n\r\n\r\n","description":"","footnote":"\r\n( 1 ) . همانجا ، ص 4 .\r\n","page_name":" 125 ","page_number":141},
  {"content":"\r\n\r\nمنابع فارسنامه نيز از اين كتاب سخن رانده‌ايم .\r\n\r\n4 . شد الازار فى حط الاوزار عن زوار اهل المزار :\r\nاز معين الدين ابو القاسم جنيد بن محمود است كه در سال 791 تأليف شده و موضوع آن مزارات شيراز و شرح حال گروهى از علما و عرفا و فقها و محدثانى است كه در شيراز و گورستانها و بقاع مختلف اين شهر مدفونند . اين كتاب بكوشش مرحوم قزوينى و عباس اقبال در سال 1328 در 622 صفحه به چاپ رسيده است در همين كتاب است كه از كتابهاى زير درباره فارس و شيراز نشان مىيابيم :\r\n1 . تاريخ شيراز : ابو القاسم هبة الدين عبد الوارث بن على بن احمد شيرازى .\r\n2 . تاريخ فارس : محمد بن عبد العزيز شيرازى .\r\n3 . تاريخ مشايخ فارس : صائن الدين حسين بن محمد سليمان .\r\n4 . مشيخه فارس : از ابو الحسن على بن محمد ديلمى .\r\n5 . طبقات اهل شيراز : ابو عبد اللّه قصار .\r\n\r\n( 5 ) آثار جعفرى :\r\nاز ميرزا جعفر حقايق‌نگار خورموجى در حالات مملكت فارس كه بعدا در سال 1296 آن را مفصل‌تر كرده و حقايق الاخبار ناميده است .\r\n\r\n( 6 ) حقايق الاخبار\r\nر ك : به آثار جعفرى .\r\n\r\n( 7 ) روزنامه ميرزا محمد كلانتر فارس :\r\n« . . . اين كتاب كه در حقيقت روزنامه زندگى ميرزا محمد كلانتر است مشتمل بر وقايع سالهاى 1142 تا 1200 هجرى است و اين دوره مقارن است با تمام مدت سلطنت افشاريه و قسمت اعظم سلطنت زنديه و چون در قسمتى از اين سنوات خال بزرگ مؤلف ، ميرزا محمد حسين شريفى و پس از وى خود او كلانتر فارس بوده‌اند وقايعى كه در اين ايام در فارس اتفاق افتاده است و مؤلف به رأى العين ديده يا از معاصرين شنيده ، در روزنامه خود ثبت كرده است ، همين نكته ، اعتماد خواننده را به صحت آنها بيشتر مىكند و بر اهميت كتاب مىافزايد مطالبى را كه مؤلف در روزنامه خود آورده ، غالبا بكر است و در هيچ كتاب ديگرى نمىتوان يافت مخصوصا آنچه به زنديه و كشمكش‌هاى خانه - برانداز ايشان راجع است به كلى تازگى دارد و در همين دوره‌هاست كه خود مؤلف به علت داشتن سمت كلانترى فارس مركز مهم امراى زند و مشاغل ديگر در دستگاه ايشان از رجال مهم دولت زنديه محسوب مىشده و كم و بيش خود او نيز در بعضى از جريانات كار ايشان دخيل بوده است » « 1 » چاپ اول و دوم اين كتاب در تهران به كوشش استاد فقيد عباس اقبال آشتيانى به انجام رسيده است .\r\n\r\n( 8 ) تاريخ گيتىگشا در تاريخ زنديه :\r\nاين تاريخ بدان جهت كه تمام وقايع آن كم و بيش از فارس نشأت مىگيرد يا در فارس جريان مىيابد با فارس ارتباطى استوار دارد مرحوم سعيد نفيسى درباره اين كتاب مىنويسد « 2 » : تاريخ گيتىگشا تأليف ميرزا محمد صادق نامى دبير و نويسنده معروف و تواناى نيمه دوم قرن دوازدهم است و از آغاز تاريخ تا حوادث بيست و يكم محرم 1200 را دربرمىگيرد و از آنجا كه عمر نويسنده به اتمام آن وفا نمىكند دو ذيل بر آن نوشته مىشود :\r\nنخست : ذيل ميرزا عبد الكريم بن على رضا الشريف شيرازى كه تا حوادث اواسط پادشاهى\r\n\r\n\r\n","description":"","footnote":"\r\n( 1 ) . عباس اقبال آشتيانى ، روزنامه ميرزا محمد كلانتر ، ص 1 .\r\n( 2 ) . تاريخ گيتىگشا ، ميرزا محمد صادق موسوى نامى ، به اهتمام سعيد نفيسى ، و تحرير و تحشيه دكتر بيات ، ص 12 .\r\n","page_name":" 126 ","page_number":142},
  {"content":"\r\n\r\nلطف على خان زند را در برمىگيرد .\r\nدوم : ذيل ميرزا محمد رضاى شيرازى شامل خاتمه تاريخ لطف على خان تا انقراض اين سلسله به دست قاجارها و از اين قرار اين سه كتاب رويهمرفته شامل يك دوره كامل و دقيق از تاريخ سلسله زنديه است . در تاريخ سلسله زند چند كتاب به زبان فارسى نوشته شده كه علاوه بر آنچه در فوق آمد مىتوان از كتابهاى زير نام برد :\r\n1 . تاريخ گلشن مراد : تأليف ميرزا ابو الحسن غفارى كاشانى است كه در سال 1210 آن را به اتمام رسانيده است .\r\n2 . تاريخ زنديه : تأليف على رضا بن عبد الكريم شيرازى كه در ليدن توسط ارنست‌بير مستشرق آلمانى در سال 1888 ميلادى چاپ شد و شامل وقايع جانشينان كريم خان است .\r\n3 . منظومه درة التاج : در احوال على مراد خان زند كه در سال 1194 ميرزا عبد اللّه خان شهاب ترشيزى شاعر معروف قرن دوازدهم متوفى به سال 1215 به نظم درآمده است .\r\nدر فارسنامه ناصرى از گيتىگشا و ذيل آن استفاده شده و مكررا به آن اشاره گرديده است .\r\n\r\nب - كتب جغرافيائى عمومى كه فصولى درباره فارس دارند :\r\n\r\n1 . حدود العالم من المشرق الى المغرب :\r\nقديم‌ترين كتاب جغرافيايى عمومى به زبان فارسى است كه در سال 372 تأليف شده و فصلى از آن در ذكر ناحيه پارس است . در اين كتاب پس از ذكر حدود پارس مىخوانيم : « . . . و اندر وى شهرهاى بسيار است و مردمانى بسيارند و ناحيتى است آبادان و توانگر با نعمتهاء گوناگون و جاى بازرگانان و اندر وى كوهها و رودهاست و مستقر خسروان بوده است و مردمان اين ناحيت مردمانىاند سخن‌دان و خردمند و اندر كوههاء وى معدنهاء زرست و از وى جامه‌هاء گوناگون خيزد از كتان و پشم و پنبه و آب گل و بنفشه و آب طلع و بساطها و فرشها و زيلويها و گليمهاى باقيمت خيزد و از وى هرچه به دريا نزديك است گرمسير است و هرچه به بيابان نزديك است سردسير است . . . و اندر وى آتشكده‌هاى گران است و آثار قديميان را بزرگ دارند و زيارت كنند و بيشترين شهرهاى پارس را كوه است به نزديكى وى . . . » .\r\nآنگاه به وصف شهرهاى شيراز ، اصطخر ، دزپسر عماره ، سيراف ، جم ، گور ، بحيركان ، نجيرم ، صعاده ، كنافه ، توز ، كازرون ، سينيز ، ريشهر ، ماهىروبان ، ارغان ، بزرگ ، نوبندگان ، بيشاور ، وايكان ، جويم ، گويم ، بيضا ، زرقان ، بسا ، تمستان ، داراگرد ، رم ، كارزين ، كاريان ، سميران ، كيثر ، جهرم ، خير ، ايج ، اصطهبانات ، آباده ، ابرقوه ، . . . سخن مىرود .\r\nاين كتاب يك بار در سال 1314 بوسيله آقاى سيد جلال طهرانى و سپس بوسيله آقاى دكتر منوچهر ستوده در سال 1340 به چاپ رسيده است .\r\n\r\n2 . مختصر البلدان :\r\nتأليف ابو بكر احمد بن محمد بن اسحاق همدانى : ابن فقيه ، كه در حدود 290 هجرى تأليف شده و فصلى درباره فارس دارد . ر ك ترجمه فارسى ، ص 8 تا 18 ، چاپ بنياد فرهنگ ترجمه ، ح . مسعود .\r\n\r\n3 . البلدان :\r\nيعقوبى مؤلف به سال 279 - 278 .\r\n\r\n4 . المسالك الممالك :\r\nاز اصطخرى كتابى جغرافيائى عمومى كه در قرن چهارم به زبان عربى تأليف شده و فصلى مشبع در جغرافياى فارس دارد . اين كتاب در ليدن و تهران به چاپ\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nرسيده است . و معول است به صور الاقاليم ابو زيد بلخى .\r\n\r\n5 . احسن التقاسيم فى معرفة الاقاليم :\r\nاز شمس الدين ابو عبد اللّه محمد بن احمد مقدسى معروف به بشارى از جغرافيانويسان قرن چهارم مؤلف به سال 275 .\r\n\r\n6 . صورة الارض :\r\nاز ابن حوقل كه در قرن چهارم به زبان عربى تأليف شده و ترجمه فارسى آن نيز منتشر شده است و بخش مفصلى از آن به جغرافياى فارس و شهرهاى آن اختصاص دارد و مسالك و الممالك از همين نويسنده كه از معتبرترين كتابهاى جغرافيائى است كه معول به المسالك الممالك ابن خردادبه و الخراج قدامة بن جعفر است .\r\n\r\n7 . مسالك و الممالك ابن خردادبه :\r\nكتابى در جغرافيا اين كتاب در حدود 232 تأليف شده و مؤلف در بيان حدود زمين و مسالك و الممالك آن بر كتاب بطلميوس اعتماد كرده است .\r\n\r\n8 . معجم البلدان :\r\nتأليف ياقوت بن عبد اللّه الحموى الرومى البغدادى مشهور به ياقوت حموى متوفى به سال 626 هجرى قمرى مخصوصا جلد چهارم آن ، چاپ بيروت 1955 .\r\n\r\n9 . تقويم البلدان :\r\nاز عماد الدين اسماعيل معروف به ابن ابى الفدا .\r\n\r\n10 . نزهة القلوب :\r\nحمد اللّه مستوفى تأليف شده به سال 740 هجرى ، كتاب مهمى در علوم جغرافيا و هيئت و شرح بلاد و راههاى ايران كه مشتمل است بر يك مقدمه و 3 مقاله كه در مقاله سوم آن كه به صورت مستقل بوسيله گاى لسترانج در 1915 در ليدن منتشر شده است و فصل مشبعى درباره فارس و شهرهاى آن دارد ( ر ك : ص 112 تا 142 ) .\r\n\r\n11 . آثار البلاد قزوينى .\r\n\r\n12 . جغرافياى حافظ ابرو :\r\nمؤلف به سال 817 .\r\n\r\n13 . مرآت البلدان :\r\nمحمد حسن خان اعتماد السلطنه مؤلف به سال 1294 .\r\n\r\n14 . رياض السياحه ، حدائق السياحه ، بستان السياحه شيروانى .\r\nبعلاوه در كتابهاى تاريخى از طبرى و سنى ملوك الارض ، البدء و التاريخ ، تاريخ مسعودى و وصاف گرفته تا تاريخ گزيده و جهانگشاى نادرى و جام‌جم . . . ، كم و بيش وقايعى از فارس را در خود دارند .\r\n\r\n","description":"","footnote":"","page_name":" 128 ","page_number":144},
  {"content":"\r\n\r\n\r\nكتابهائى دربارهء فارس و شهرستانهاى آن از قاجاريه به بعد\r\nدر دوره ناصرى به نگارش تاريخ و جغرافياى ايران توجهى خاص مبذول مىشود و علاوه بر فارسنامه ناصرى كتابهاى ديگرى نيز درباره فارس تدوين مىشود كه از اهم آنهاست :\r\n\r\n1 . آثار العجم :\r\nمرحوم ميرزا محمد نصير فرصت شيرازى آن را تأليف و در سال 1353 هجرى در بمبئى به چاپ رسيده است و چند چاپ بعدى نيز از آن صورت گرفته است . مرحوم فرصت مىنويسد : « در چند مدت قبل يكى از صاحبان دولت انگليس . . . دستور العملى نوشته فرستاد كه فقير بعضى از آثار قديم فارس را نقشه برداشته و پاره‌اى از مرتفعات را مهندسى نموده و برخى از اراضى را مساحت كرده به جهت مشار اليه بفرستم لهذا چندى پى سپر دشت و بيابان شده ، اين خدمت مرجوعه را به انجام رسانيدم پس از فرستادن نقشه‌هاى جامع كتابچه‌اى در تفصيل آنها نوشته بودم . . . همواره در اين خيال بودم كه نقشه‌هاى مذكوره را از روى اصل آنها تجديد نمايم و تفصيل آنها را دو مرتبه بنگارم و به طبع رسانم تا كتابى شود و از فيضش خاص و عام را بهره كامل حاصل شود در اين اوان كه عبارت است از سنه 1310 هجرى . . . آقاى حسين قلى خان نظام السلطنه حكمران فارس . . . حكم به احضار اين بنده فرمود و پس از ملاحظه بعضى از صنايع و نقشه‌هائى كه از كلك هنر سلكم سر زده بود . . . فرمودند امكنه بسيار نيز در فارس هست كه هنوز قدمى در آنها نگذاشته و نقشه‌اى برنداشته‌اى بايد آنها را هم همتى گماشته ، رفته ، نقشه برداشته بنياد تلفيق كتابى نمائى . . . همتى گماشتم و قدمى برداشتم . . .\r\nمطالبى را كه در عرض راه سفر روز بروز هنگام برداشتن نقشه آثار قديمه مىنوشتم و بهر مكانى كه مىرسيدم در اوراق متفرقه يادداشت مىنمودم آنها را به عينه در اين دفتر جمع‌آورى كرده ، مجموعه‌اى ساختم و آن را موسوم نمودم به آثار عجم » . « 1 »\r\nآثار العجم داراى دو جلد است كه در آن فهرست بعض بلوكات و قصبه‌جات فارس و بعضى منازل ، جبال و قلاع فارس ، دريا و درياچه‌ها ، پل‌ها و رودخانه‌ها و قنوات و چشمه‌ها و ابنيه و امكنه و آثار قديمه و نقوش و اشكال آنها ، شيراز و متعلقات آن ، بعضى از سلاطين قديمه و متأخر ، حوادث فارس و اصحاب و عرفاى متقدمين و متأخرين و علما و فصحا و مجتهدين و حكما\r\n\r\n\r\n","description":"","footnote":"\r\n( 1 ) . آثار العجم ، چاپ 1354 ، بمبئى ، ص 4 .\r\n","page_name":" 129 ","page_number":145},
  {"content":"\r\n\r\nو شعراى فارس و شيرازى بهمراه اشعارى از خود مؤلف ذكر شده است .\r\n\r\n2 . حقايق الاخبار خورموجى :\r\nاز حاجى ميرزا جعفر خان حقايق‌نگار خورموجى است كه ابتدا آن را به نام آثار جعفرى در حالات مملكت فارس نوشت و بعد در سال 1296 آن را مفصلتر كرده به نزهة الاخبار موصوف گردانيد در فارسنامه شرح حال حاجى ميرزا جعفر حقايق‌نگار در ذيل بزرگان محله سرباغ شيراز چنين آمده است :\r\n« . . . اصل او از ناحيه خورموج دشتستان است ابا عن جد به ضابطى آن ناحيه برقرار بوده‌اند . . . حاجى ميرزا جعفر در مبادى عمر به ضابطى ناحيه خورموج برقرار گرديد و در سال 1258 حاجى خان حاكم نواحى دشتى به قهر و غلبه قلعه خورموج را تصرف نمود و حاجى ميرزا جعفر خان فرار كرده مدتى در تنگستان بماند ، پس به شيراز آمده توقف نمود و با بزرگان مراوده كرد و در زمره آنها محسوب گرديد و در سال 62 به امارت ديوانخانه عدليه شيراز سرافراز آمد و با اهل كمال مجالست نموده از كمالات رسميه بهره وافر ديد و در كتب سير و تواريخ ممارست كرده اطلاعى كامل بيافت و تاريخ آثار جعفرى را نگاشته به نظر اولياى دولت رسانيده به لقب حقايق‌نگارى مفتخر گرديد پس تاريخى مفصل نوشته نامش را نزهة الاخبار گذاشت و در سال 1301 در عراق عرب به رحمت ايزدى پيوست . . . » ( اعيان محله سرباغ )\r\n\r\n3 . رساله دلگشا :\r\nاز حاجى اكبر نواب شيرازى در ذكر بقاع و مساجد و . . . شعراى شيراز .\r\nدر سال 1237 تا 1240 ه « 1 »\r\n- در دوره معاصر نيز تاريخ ، جغرافيا ، تمدن ، فرهنگ ، آداب و رسوم و مشاهير فارس ، مورد توجه محققان بسيار قرار گرفته و آثار فراوانى در اين زمينه‌ها ، چاپ و منتشر شده است كه ذيلا به اهم آنها ، اشاره مىشود :\r\n1 . پركارترين محقق معاصر دربارهء فارس و تمدن اين سرزمين ، استاد على سامى است كه صرف‌نظر از مقالات و تأليفاتى كه در گزارش كاوشهاى باستانى پاسارگاد ، تخت جمشيد ، آثار تاريخى مرودشت ، تمدنهاى هخامنشى و ساسانى و تمدنهاى پيش از هخامنشى دارند آثارى نيز در تاريخ پارس و شيراز تأليف كرده‌اند كه ذيلا به برخى از آنها اشاره مىشود :\r\n1 . پاسارگاد يا قديم‌ترين پايتخت ايران : چاپ شيراز ، 1330 .\r\n2 . شرح آثار تاريخى جلگه مرودشت : چاپ شيراز ، 1331 .\r\n3 . تاريخ پارس در عهد باستانى : چاپ شيراز ، 1332 .\r\n4 . شرح آثار تاريخى شيراز : ( به انگليسى ) چاپ شيراز ، 1335 .\r\n5 . تاريخچه شيراز و شرح آثار باستانى شيراز : ( به زبان فارسى ) ، 1337 .\r\n6 . شيراز : 1347 .\r\n7 . پارسه ، شيراز : 1351 .\r\n8 . شيراز ديار سعدى و حافظ : 1347 ، شيراز ، در 646 صفحه .\r\n9 . شيراز شهر سعدى و حافظ : 1337 ، در 228 صفحه .\r\n2 . مرحوم على نقى بهروزى ( متوفى 16 / 1 / 1363 ) نيز علاوه بر چاپ فارسنامه ابن بلخى ، تأليفاتى درباره فارس و شيراز دارد كه اهم آنها عبارتند از :\r\n1 . بناهاى تاريخى و آثار هنرى جلگه شيراز : از انتشارات اداره كل فرهنگ و هنر فارس ، آبان 1349 ، در 300 صفحه .\r\n\r\n\r\n","description":"","footnote":"\r\n( 1 ) . نويسنده اين مقاله اين كتاب را تصحيح و آماده چاپ ساخته است .\r\n","page_name":" 130 ","page_number":146},
  {"content":"\r\n\r\n2 . تاريخچه شهر شيراز و اماكن تاريخى و بناهاى باستانى در شهر شيراز : اداره كل موزه‌ها و حفظ بناهاى تاريخى ، در 33 صفحه .\r\n3 . تاريخچه ساختمان و شرح آثار تاريخى و هنرى مسجد جامع عتيق شيراز .\r\n4 . تاريخچه مسجد جامع سلطانى وكيل : انتشارات كل فرهنگ و هنر استان فارس ، آبانماه 1350 ، 60 صفحه .\r\n5 . واژه‌ها و مثلهاى شيرازى و كازرونى : انتشارات كل فرهنگ و هنر استان فارس ، 1348 ، 656 صفحه .\r\n6 . حافظ را بشناسيد : كتابفروشى معرفت ، 1355 ، در 82 صفحه .\r\n7 . سعدى را بشناسيد : كتابفروشى معرفت ، 1355 ، 70 صفحه .\r\n8 . شهر شيراز يا خال رخ هفت كشور : 1334 ، 224 صفحه .\r\n9 . فهرست كتب خطى كتابخانه آستان حضرت احمد بن موسى : جلد اول ، شيراز ، 1360 ، 337 صفحه .\r\n10 . فهرست كتب خطى كتابخانه آستان حضرت احمد بن موسى : شيراز 1360 ، 648 صفحه .\r\n11 . فهرست كتب خطى كتابخانه ملى فارس : 2 جلد با همكارى محمد صادق فقيرى ، 1351 ، مجموعا 816 صفحه .\r\n- و از ديگر نويسندگان معاصر نيز اين آثار را درباره فارس و شيراز خوانده‌ايم :\r\n1 . تاريخ بافت قديمى شيراز : كرامت اللّه افسر ، انجمن آثار ملى ، تهران 1353 ، 320 صفحه .\r\n2 . اقليم پارس : سيد محمد تقى مصطفوى ، انجمن آثار ملى ، تهران 1343 ، 679 صفحه .\r\n3 . تخت جمشيد : ( با همكارى على سامى ) ، شيراز ، 1334 .\r\n4 . تخت جمشيد : تهران ، 1330 .\r\n5 . دار العلم شيراز : صدر الدين محلاتى . كانون دانش پارس ، شيراز ، 1333 ، 108 صفحه .\r\n6 . شيراز در گذشته و حال : اتحاديه مطبوعاتى فارس ، شيراز ، 1339 ، 620 صفحه از حسن امداد .\r\n7 . راهنماى آثار تاريخى فارس : شيراز ، 1339 ، 144 صفحه ، از حسن امداد .\r\n8 . دانشمندان و سخن‌سرايان فارس : محمد حسين ركن‌زاده آدميت ، در چهار جلد از سال 1337 تا 1340 .\r\n9 . فارس و جنگ بين الملل اول : محمد حسين ركن‌زاده آدميت ، تهران ، 1349 ، 524 صفحه .\r\n10 . بازيهاى محلى فارس : ابو القاسم فقيرى ، اداره كل فرهنگ و هنر فارس ، 1353 ، 142 صفحه .\r\n11 . قصه‌هاى مردم فارس : ابو القاسم فقيرى ، تهران ، 1349 در 128 صفحه .\r\n12 . گوشه‌هائى از فرهنگ مردم فارس : ابو القاسم فقيرى ، شيراز ، 1357 در 162 صفحه .\r\n13 . نهضت آزادىخواهى مردم فارس در انقلاب مشروطيت ايران : جهانگير قائمقامى ،\r\n\r\n","description":"","footnote":"","page_name":" 131 ","page_number":147},
  {"content":"\r\n\r\n1359 ، 496 صفحه .\r\n14 . ولايات فارس در زمان خلفا : صدر الدين محلاتى ، 1334 ، 60 صفحه . « 1 »\r\n15 . گوشه‌اى از حوادث فارس : مرتضى مدرسى چهاردهى ، ( در مجله بررسيهاى تاريخى 1355 ) .\r\n16 . پزشكان نامى فارس : دكتر محمد تقى ، دانشگاه شيراز ، شيراز ، 248 صفحه .\r\n17 . تاريخچه حزب دمكرات فارس : على مراد فراشبندى ، تهران ، 1359 ، 264 صفحه .\r\n18 . راهنماى فارس : بهمن كريمى ، تهران ، 1347 ، 148 صفحه .\r\n19 . پارس و شهرستانهاى آن در شاهنامه فردوسى ( مقاله ) دكتر منصور رستگار فسائى ، آينده ، شماره 5 ، سال هفتم ، مرداد 1360 ، ص 344 تا 350 .\r\n20 . بزرگان شيراز : رحمت اللّه مهراز ، انجمن آثار ملى ، 1348 ، 530 صفحه .\r\n21 . پژوهشى درباره امور نظامى و غيرنظامى فارس : ( مقاله ) بررسيهاى تاريخى شماره 1 و 6 ، سال 4 .\r\n22 . نويد ديدار : سه گفتار به زبان محلى شيراز ، محمد جعفر واجد ، 1353 ، شيراز ، 494 صفحه .\r\n23 . حسينيه مشير : صادق همايونى ، تهران ، 1355 ، 52 صفحه .\r\n24 . گوشه‌هائى از آداب و رسوم مردم شيراز : صادق همايونى ، شيراز ، 1353 ، 208 صفحه .\r\n25 . آثار شهرهاى باستانى سواحل و جزاير خليج فارس : از انتشارات انجمن آثار ملى ، از احمد اقتدارى .\r\nدرباره شهرستانهاى مهم فارس جز شيراز نيز در دوره معاصر كتبى منتشر شده است كه ذيلا به برخى از آنها اشاره مىشود :\r\nالف - آباده : 1 . بازيهاى محلى آباده : جمشيد صداقت‌كيش ، 1360 ، 132 صفحه .\r\n2 . تاريخ و جغرافياى آباده : عبد الرحيم شريف ، 1345 ، 192 صفحه .\r\n3 . جغرافياى محلى شهرستان آباده ، عليرضا رضانيا ، 1355 ، 40 صفحه .\r\n4 . سرشمارى عمومى نفوس و مسكن شهرستان آباده : سازمان برنامه ، 1346 ، 145 صفحه .\r\n5 . فرهنگ جغرافيائى شهرستان آباده ، جمشيد صداقت‌كيش ، 1362 ، 100 صفحه .\r\nب - اصطهبانات : 1 . سرشمارى نفوس و مسكن آبانماه شهرستان استهبان : ( 1355 ) ، تهران ، 1359 ، 107 صفحه .\r\nج - اقليد : سرشمارى عمومى نفوس و مسكن آبانماه 1355 شهرستان اقليد : تهران 1359 ، 107 صفحه .\r\n\r\n\r\n","description":"","footnote":"\r\n( 1 ) . ر ك : سرزمينهاى خلافت شرقى از لسترانج ، بخش فارس .\r\n","page_name":" 132 ","page_number":148},
  {"content":"\r\n\r\nد - اوز : تاريخ دلگشاى اوز : حاج محمد هادى كرامتى ، تهران 1333 ، 130 صفحه .\r\nه - برازجان و تنگستان : 1 . خاندان تنگستانى : على مراد فراشبندى ، تهران ، 1355 ، 174 صفحه .\r\n2 . گوشه‌هائى از تاريخ انقلاب مسلحانه مردم مبارز تنگستان و دشتى و دشتستان : 1362 ، 254 صفحه .\r\n3 . دليران تنگستانى : محمد حسين ركن‌زاده آدميت ، تهران ، 1310 ، 128 صفحه .\r\nو - جهرم : 1 . بزرگان جهرم : محمد كريم اشراق ، تهران 1351 ، 406 صفحه .\r\n2 . جهرم : ادارهء آموزش و پرورش ، 1350 .\r\n3 . جهرم : جمشيد احمدىفر ، شيراز ، 1354 ، 22 صفحه .\r\n4 . سرشمارى عمومى نفوس و مسكن جهرم : سازمان برنامه ، تهران ، 1346 ، ص 78 .\r\n5 . سرشمارى نفوس و مسكن جهرم : ( 1355 ) سازمان برنامه ، تهران ، 1358 ، 108 صفحه .\r\n6 . شهرستان جهرم : جلال طوفان ، 1351 ، 368 صفحه .\r\n7 . كاشت خرما در جهرم : هما خاكسار ، دانشگاه شيراز ، 1358 .\r\nز - داراب : 1 . تصويرى از خصوصيات اجتماعى ، اقتصادى شهرستان داراب : دفتر برنامه‌ريزى ، شيراز ، 1358 ، 102 صفحه .\r\n2 . سرشمارى عمومى نفوس و مسكن آبانماه شهرستان داراب : ( 1355 ) ، 1359 ، 108 صفحه .\r\n3 . سرشمارى عمومى نفوس و مسكن داراب : تهران ، 1346 ، 92 صفحه .\r\nح - زرقان .\r\n1 . فرهنگ مردم زرقان : محمد جعفر ملك‌زاده ، 1358 ، 120 صفحه .\r\nط - سروستان : 1 . فرهنگ مردم سروستان : صادق همايونى ، 1349 ، 555 صفحه .\r\nى - فسا : 1 . آتشكده : نشريه دبيرستان حكمت فسا ، به سرپرستى منصور رستگار ، شيراز ، 1343 ، 160 صفحه .\r\n2 . ويژگيهاى جمعيتى فسا بر اساس سرشمارى : ( 1345 ) محمد كريم منصوريان ، دانشگاه شيراز ، 1354 .\r\n3 . سالنامه فرهنگ فسا : غلامحسين نديمى ، شيراز ، 1328 ، 76 صفحه .\r\n\r\n","description":"","footnote":"","page_name":" 133 ","page_number":149},
  {"content":"\r\n\r\n4 . سرشمارى از كارگاههاى كشور ، مشخصات پايه‌اى فسا : سازمان برنامه ، 1354 ، 36 صفحه .\r\n5 . سرشمارى عمومى نفوس و مسكن فسا : سازمان برنامه ، تهران 1346 ، 94 صفحه .\r\n6 . سرشمارى نفوس و مسكن فسا : سازمان برنامه ، 1358 ، 130 صفحه .\r\n7 . روزبهان يا شطاح فارس : غلامحسين نديمى ، شيراز ، 1345 ، 128 صفحه .\r\n8 . روزبهان‌نامه : محمد تقى دانش‌پژوه ، انجمن آثار ملى ، تهران ، 1347 ، 490 صفحه .\r\n9 . اثبات واجب ميرزا مسيحاى فسائى : ( مقاله ) آرام‌نامه ، تهران ، 1361 ص 113 تا 155 .\r\n10 . نشريه محمدى در پيرامون تاريخ و جغرافياى فسا : محمد محمدى ، 1329 ، 200 صفحه .\r\n11 . ابن درستويه : ( مقاله ) محمد مهدى پورگل ، نشريه دانشكده الهيات و معارف اسلامى مشهد ، شماره 11 ، تابستان 1353 ، ص 102 تا 107 .\r\nك - فيروزآباد : 1 . رجال فيروزآباد : ابو الحسن فياضى ، شيراز ، 1326 ، 62 صفحه .\r\n2 . سرشمارى عمومى نفوس و مسكن شهرستان فيروزآباد ؛ آبانماه ( 1355 ) ، سازمان برنامه ، تهران ، 1359 ، 168 صفحه .\r\n3 . سرشمارى عمومى نفوس و مسكن فيروزآباد : سازمان برنامه ، 1346 ، 76 صفحه .\r\n4 . فيروزآباد فارس : ادارهء آموزش و پرورش فارس .\r\nل - كازرون : 1 . دو عارف از كازرون : منوچهر مظفريان ، 130 صفحه .\r\n2 . راههاى آثار تاريخى كازرون : شيراز ، 1349 ، 40 صفحه .\r\n3 . راههاى شاپور كازرون : وزارت فرهنگ و هنر ، 22 صفحه .\r\n4 . سرشمارى عمومى نفوس و مسكن كازرون : آبانماه ( 1355 ) سازمان برنامه ، 1359 ، 77 صفحه .\r\n5 . سرشمارى نفوس و مسكن كازرون : ( 1355 ) ، 1358 ، 107 صفحه .\r\n6 . شهر سبز ، كازرون : محمد جواد بهروزى ، شيراز ، 1346 ، 294 صفحه .\r\nم - لار ، لارستان : 1 . بازار قيصريه لار : اللّه قلى اسلامى ، اداره كل فرهنگ و هنر فارس ، شيراز .\r\n2 . سرشمارى عمومى نفوس و مسكن لار : سازمان برنامه ، 1346 ، 76 صفحه\r\n3 . سرشمارى نفوس و مسكن لار : ( 1355 ) ، تهران ، 1359 ، 190 صفحه .\r\n4 . لارستان : اداره آموزش و پرورش ، 1350 .\r\n5 . لارستان كهن : احمد اقتدارى ، تهران ، 1334 ، 222 صفحه .\r\n\r\n","description":"","footnote":"","page_name":" 134 ","page_number":150},
  {"content":"\r\n\r\nن - مرودشت : 1 . آثار باستانى جلگه مرودشت : على سامى ، 1333 ، 208 صفحه .\r\n2 . سرشمارى نفوس و مسكن مرودشت : ( 1355 ) ، 1359 ، 168 صفحه .\r\nس - ممسنى 1 . شهرستان ممسنى : آقاجانيان ، دانا ، دانشگاه شيراز ، 1354 .\r\n2 . پژوهشى در خصوصيات اقتصادى و اجتماعى و جمعيتى ممسنى : دانشگاه شيراز ، 1354 ، 106 صفحه .\r\n3 . خوزستان و كوهكيلويه و ممسنى : احمد اقتدارى ، تهران ، 1359 ، 1046 صفحه .\r\n4 . سرشمارى عمومى نفوس و مسكن ممسنى : سازمان برنامه ، تهران ، 1346 ، 76 صفحه .\r\n5 . سرشمارى نفوس و مسكن ممسنى : ( 1355 ) سازمان برنامه ، تهران ، 1359 ، 108 صفحه .\r\n6 . سفرنامه ممسنى : ميرزا فتاح گرمرودى ، 190 صفحه .\r\n7 . گزارش اجمالى در مورد ممسنى : تقى طاهرى ، عظيم رهين ، تهران ، 1354 .\r\nع - نىريز : 1 . سرشمارى عمومى نفوس و مسكن شهرستان نىريز : ( آبانماه 1355 ) : سازمان برنامه ، 1359 ، 108 صفحه .\r\n2 . سرشمارى عمومى نفوس و مسكن نىريز : سازمان برنامه ، 1346 ، 76 صفحه .\r\n3 . تذكره سازگار وضع جغرافيائى و بيوگرافى فضلا و شعرا و خطاطان نىريز : خليل سازگار ، 244 صفحه .\r\n- براى اطلاع بيشتر از آثار گوناگون درباره فارس رجوع شود به اثر بسيار مفيد كتاب - شناختى فارس از عزيز ديهيمى كه در آن به معرفى 1060 مقاله ، كتاب ، پايان‌نامه ، گزارش . . .\r\nدرباره فارس اشاره شده است و در سال 1363 بوسيله انتشارات نويد شيراز به چاپ رسيده است .\r\n\r\n","description":"","footnote":"","page_name":" 135 ","page_number":151},
  {"content":"\r\n\r\n\r\nترجمه فارسنامه ناصرى\r\nاگرچه در كتب محققان و مورخين اروپائى كه از قرن چهاردهم هجرى به بعد تأليف شده ، از فارسنامه ناصرى مكررا استفاده و بدان رجوع شده است « 1 » اما تنها كوشش ممتاز و بسيار ارزنده كه در آشنا ساختن بيگانگان با اين كتاب صورت گرفته است ، ترجمهء انگليسى بخش قاجار ، از گفتار اول فارسنامه ناصرى است تحت عنوان :\r\n History of Persia under Qajar Rule \r\nكه بوسيله پروفسور  Herbert Busse  صورت پذيرفته و در سال 1972 در سلسله انتشارات ميراث ايران :  ( Persian Heritage )  وابسته به سازمان علمى و فرهنگى يونسكو ، در چاپخانه دانشگاه امريكائى كلمبيا ، چاپ و در نيويورك و لندن منتشر گرديد ، اين كتاب داراى مقدمه و پيش‌گفتارى است در 39 صفحه و متنى در 494 صفحه كه مشتمل بر ذيل ، كتابشناسى و فهرست راهنما مىباشد .\r\nهمچنانكه از نام كتاب برمىآيد ، مترجم ، تاريخ ايران را در دورهء قاجار بر اساس بخشى از گفتار اول فارسنامه ناصرى ترجمه كرده و وقايع سالهاى 1194 هجرى قمرى ( برابر با 1780 ميلادى ) تا 1300 هجرى قمرى را ( برابر با 1882 ميلادى ) به اختصار و با همان نظم موجود در فارسنامه ناصرى از نظر تداوم سالهاى حوادث ؛ در آن مندرج ساخته است : سالهائى كه سلسله قاجار به عنوان يكى از پرحادثه‌ترين ادوار تاريخى ايران ، به روى كار آمده و سلاطين آن مخصوصا آقا محمد خان ، فتحعلى شاه ، محمد شاه و ناصر الدين شاه مورد توجه ميرزا حسن فسائى در فارسنامه ناصرى قرار داشته‌اند .\r\nاما ناگفته نبايد گذاشت كه اين ترجمه اولا بخشى است از فارسنامه ناصرى مربوط به دوره قاجار تا عصر مؤلف .\r\nثانيا : فارسنامه شامل همه دورهء قاجار نيست ، زيرا سلسله قاجار تا سال 1344 هجرى قمرى ادامه يافت در حالى كه فارسنامه ناصرى وقايع فارس و ايران را تا سال 1300 هجرى دربر دارد .\r\n\r\n\r\n","description":"","footnote":"\r\n( 1 ) .\r\n Minorsky , V . Hudud al - Alam : The Region of The world , London , 1937 , p . 376 . \r\n","page_name":" 136 ","page_number":152},
  {"content":"\r\n\r\nثالثا : فارسنامه ناصرى اگرچه به كلياتى از وقايع مىپردازد و در نتيجه تاريخ عمومى ايران را نيز دربرمىگيرد اما در واقع هدف اصلى از آن ، نگارش تاريخ فارس در متن تاريخ ايران است .\r\nدر ترجمه انگليسى كتاب پيش‌گفتارى از آقاى دكتر احسان يارشاطر دبير انتشارات ميراث ايران وجود دارد كه در آن به مقام ارجمند ميرزا حسن فسائى در تاريخ‌نگارى اشاره شده ، او را يكى از هوشمندترين محققان و مورخانى دانسته‌اند كه با دسترسى به اسناد و منابع دست اول و رجال نامدار و شاهدان عينى توانائى آن را يافته‌اند كه به تحرير مطالبى معتبر بپردازند كه در جائى ديگر نمىتوان بدان دسترسى يافت .\r\nمترجم كتاب آقاى\r\n Busse \r\nنيز در مقدمه و گفتارى دربارهء ميرزا حسن فسائى و فارسنامه ناصرى ، پس از ارائه بحثى دربارهء خاندان مؤلف و احوال شخصيه او ، در نقدى نه‌چندان مفصل ، ميرزا حسن و كار وى را به خواننده مىشناساند و كيفيت تاريخ‌نگارى و اوضاع و احوال اجتماعى عصر مؤلف را بازمىنمايد و بر ارزشهاى والاى كار مؤلف تأكيد مىكند و نكته - سنجانه بر بعضى از نقاط ضعف كتاب ، انگشت مىنهد .\r\nمترجم ، بدون آنكه به توالى سالها در متن اصلى ، آسيبى برساند ، معادل تاريخى سنوات را به سال مسيحى در حواشى كتاب ارائه مىكند . ( كه اين بخش از حواشى ، مورد استفاده فراوان ما در تطبيق سالهاى فرنگى با سالهاى هجرى در دوره مورد بحث در حاشيه‌هاى چاپ حاضر قرار گرفته است . ) بعلاوه عناوينى را براى فصول چهارگانه كتاب انتخاب كرده است كه ، به شرح زير است :\r\n1 . فصل اول تحت عنوان : « آقا محمد شاه » است و عناوين اصلى آن عبارت است از : ابتداء كار ( ص 5 ) سرنگونى خاندان زند ( ص 33 ) كوشش براى احياء خاندان صفوى و سلطنت آقا محمد خان ( ص 65 ) .\r\n2 . فصل دوم ؛ عنوان « فتحعلى شاه » را بر خود دارد و عنوانهاى بخش‌هاى اصلى آن عبارت است از : تحكيم قدرت ( ص 77 ) فتح خراسان ( ص 89 ) به سوى صلح ، عهدنامه گلستان ( ص 107 ) دوره مذاكره با بيگانگان ( ص 144 ) آخرين كوشش براى استرداد ارمنستان و آذربايجان ( ص 174 ) تمركز سياست داخلى ( ص 185 ) دردسرها در فارس ( ص 201 ) و آخرين اقدامات ( ص 227 ) .\r\n3 . فصل سوم مربوط است به سلطنت « محمد شاه » كه در بخشهاى زير مورد بحث قرار گرفته است : منازعه بر سر جانشينى ( ص 231 ) كوشش براى كسب تفوق در افغانستان ( ص 250 ) سياست در جنوب ايران ( ص 261 ) .\r\n4 . فصل چهارم « ناصر الدين شاه » در بخشهاى : مشكلات داخلى ( ص 282 ) جدال با امام مسقط بر سر تصرف بندرعباس ( ص 303 ) كوشش تازه براى كسب تفوق بر افغانستان و مداخله انگليسيان در خليج فارس ( ص 319 ) فارس در ناامنى ( ص 355 ) آخرين توافق بر سر مسأله بندرعباس ( ص 358 ) همزيستى با تركان عثمانى ( ص 368 ) گامى به سوى اصلاحات و تجدد ( ص 374 ) و فرمانروائى كارآمد و روشنفكر در فارس ( ص 386 ) .\r\nبعلاوه در ذيل هر يك از اين فصول و عناوين اصلى ، عنوانهاى فرعى ديگرى نيز انتخاب\r\n\r\n","description":"","footnote":"","page_name":" 137 ","page_number":153},
  {"content":"\r\n\r\nشده است و در پايان ترجمه متن ذيلى روشنگرانه و مفيد در تكميل اطلاعات داده شده در متن ( ص 421 ) و كتابشناسى ( ص 433 ) و فهرست راهنما ( ص 441 ) بر كتاب افزوده شده است كه استفاده از آن را بسيار ساده مىسازد . ( مترجم همچنين در ترجمه هر صفحه از متن ، شماره آن صفحه را ذكر مىكند ) .\r\nمترجم در ترجمه اين بخش از فارسنامه ناصرى تنها رئوس مطالب را به انگليسى برگردانده است و از ترجمه اشعار و ضرب المثلها و وقايع جزئى و احيانا نامربوط خوددارى كرده است اما با كوششى مجدانه در حواشى كتاب ، اطلاعات بسيار مفيدى را از قبيل برابر روز و ماه و سال مسيحى با روز و ماه و سال هجرى ، اصطلاحات و لغات خاص ، نام شهرها و رجال . . . در اختيار خواننده قرار مىدهد و بدين ترتيب در فصل اول كتاب 284 حاشيه ، در فصل دوم 505 حاشيه و در فصل سوم 176 حاشيه و بالاخره در فصل چهارم 520 حاشيه ، در توضيح و تبيين مطالب ، بر كتاب افزوده شده است . در ترجمه گاهى لغزشهاى جزئى ديده مىشود مانند اشتباهات چاپى در تاريخ‌گذارى از قبيل اينكه تاريخ تولد ميرزا حسن فسائى را به جاى 1237 ، ( 1327 ) يا تاريخ 27 ربيع الاول را ( 7 ربيع الاول ) يا تاريخ كشته شدن آقا محمد خان را به جاى 1213 ، ( 1313 ) ضبط كرده‌اند . يا بجاى 13 ذىحجه 1250 ( 11 ذىحجه ) آمده است ( ص 239 ) يا آنكه بيستم رمضان 1211 را ( بيست و سوم رمضان ) آورده است يا آنكه « پس از سلخ ربيع الاول 1295 ) ، ( پنجم رجب ) ترجمه شده ( ص 394 ) يا آنكه دهم صفر 1242 را ، ( دوم صفر ) ترجمه كرده است ( ص 177 ح 315 ) .\r\nعيب ديگر مربوط به تواريخ كتاب در ترجمه آن است كه اغلب واژه‌هائى از قبيل اوائل ، اواسط ، اواخر را در متن به تاريخ دقيق اول ، وسط و آخر ماه ترجمه مىكند . ( ر ك : ص 150 حاشيه 199 )\r\nگاهى نيز در نقل اعداد متن و ترجمه تفاوت ديده مىشود مانند آنكه 72 پوند را در متن به 82 پوند تغيير داده است ( ص 259 ترجمه و 295 متن ) همچنين كلماتى مهم نيز از متن حذف شده مانند آنكه در متن « ابو الحسن خان را مأمور به رفتن به روم و فرانسه و نمسه و انگلستان كرد » آمده است و در ترجمه واژه « نمسه » فراموش شده است ( ص 155 ) و گاهى كلماتى را متفاوت از متن نوشته است چون « نوئى » در متن كه در ترجمه « جوئى  Javi  » آمده است يا كلمه كميز را كه در متن به ضم اول نوشته شده ولى مترجم آن را به فتح اول ضبط كرده است ( ص 307 )\r\nبعضى از وقايع نيز در ترجمه حذف شده است مانند رفتن فتحعلى شاه به قم و كاشان در سال 1234 . مترجم گاهى در تقدم و تأخر مطالب در متن دخالت كرده است مانند آنچه در ص 150 از ترجمه آمده است .\r\nدر حواشى نيز گاهى جستجوئى دقيق ارائه نشده است مانند آنكه تاريخ فتح هرات را در ناسخ التواريخ و ديگر منابع ، در روز 25 صفر 1273 نوشته‌اند ولى در فارسنامه ناصرى « صفر 1273 » است كه مترجم محترم متذكر آن نشده است .\r\nصرفنظر از اين نقايص بسيار جزئى ، سعى مترجم عاليقدر مشكور و زحمات وى بسيار ارزنده است .\r\n\r\n","description":"","footnote":"","page_name":" 138 ","page_number":154},
  {"content":"\r\n\r\n\r\nپارس و شهرستانهاى آن در شاهنامه\r\nپارس كه در كتيبه‌هاى هخامنشى به صورت  Parsa  ( ) آمده است « 1 » در اصل نام يكى از اقوام جنوبى ايران است كه مقر ايشان نيز « پارس » نام داشته است .\r\nاز اين قوم دو خاندان بزرگ هخامنشى و ساسانى به پادشاهى ايران رسيدند و يونانيان ،  Persai  را از نام اين قوم گرفتند و به تمام ايران اطلاق كردند و ازين رو  Persia  يا  Perse  كه معرب آن « فارس » است ، در زبانهاى اروپائى به همه ايران اطلاق گرديد . « 2 » در كتيبه مزار داريوش در نقش رستم مىخوانيم كه داريوش خود را از حيث نسب پسر ويشتاسپ و از لحاظ دودمان ، هخامنشى و از جهت طايفه پارسى و از حيث ملت آريائى مىنامد . « 3 » در آنجا آمده است :\r\n« من داريوش شاه بزرگ ، شاه شاهان ، شاه كشورهاى شامل همه‌گونه مردم ، شاه در اين زمين دورودراز پسر ويشتاسپ هخامنشى ، پارسى ، پسر پارسى ، آريائى ، داراى نژاد آريائى . « 4 » و در جائى ديگر در همين كتيبه آورده است كه او و سپاهيانش پارسى بوده‌اند : « . . . اگر فكر كنى كه چند بود آن كشورهائى كه داريوش شاه داشت پيكرها را ببين كه تخت را مىبرند آنگاه خواهى دانست . . . كه نيزه مرد پارسى دور رفته . . . آنگاه به تو معلوم مىشود كه مرد پارسى خيلى دور از پارس جنگ كرده است » . « 5 »\r\nدر باب وجه تسميه پارس ، ابن فقيه همدانى مورخ نامدار قرن سوم مىنويسد « فارس را به نام فارس بن طهمومرث نام كرده‌اند و پارسيان به دو منسوبند چه ايشان از فرزندان اويند « 6 » » اما ابن بلخى در فارسنامه مىنويسد : « ولايت پارس منسوب است به پارس و اين پارس منسوب است به پهلو و پهلوى بدين پهلو ، و پارس ولايتى است سخت نيكو چنان كه هم سهل است و\r\n\r\n\r\n","description":"","footnote":"\r\n( 1 ) . شارپ ، ولف نارمن ، فرمانهاى شاهنشاهان هخامنشى ، ص 148 ، شيراز ، خرداد 1343 .\r\n( 2 ) . معين ، دكتر محمد ( مصحح ) برهان قاطع ، حاشيه 8 ، ص 349 ، برهان قاطع ، جلد اول ، تهران 1330 .\r\n( 3 ) . كريستن سن ، ايران در زمان ساسانيان ، ترجمه رشيد ياسمى ، ص 29 ، چاپ سوم ، تهران ، 1345 .\r\n( 4 ) . شارپ ، ولف نارمن ، فرمانهاى شاهنشاهان هخامنشى ، ص 79 ، شيراز ، خرداد 1343 .\r\n( 5 ) . شارپ ، ولف نارمن ، فرمانهاى شاهنشاهان هخامنشى ، ص 81 ، شيراز ، خرداد 1343 .\r\n( 6 ) . ابن فقيه ، البلدان ، ترجمه مسعود ، ص 8 .\r\n","page_name":" 139 ","page_number":155},
  {"content":"\r\n\r\nهم جبل و هم بر و هم بحر و باز هرچه در سردسيرها و گرمسيرها باشد جمله در پارس يابند . » « 1 »\r\nبنابر ضبط ولف ، در شاهنامه فردوسى 51 بار « پارس » به معنى سرزمين و پهلو پارس به كار رفته است « 2 » :\r\n هم از پهلو پارس و كوچ و بلوچ * ز گيلان جنگى و دشت سروچ \r\n سوى پهلو پارس بنهاد روى * جوان بود و بيدار و ديهيم جوى \r\nو در يك مورد « پارس » به صورت نام يكى از قهرمانان عهد يزدگرد به كار برده شده است ، در شاهنامه نخستين بار با نام « پارس » در عهد پادشاهى « نوذر » مواجه مىشويم كه در آنجا « پارس » بخشى از ايران است و معناى عام ايران را ندارد در غرر ثعالبى از پارس در عهد فريدون نشان مىيابيم . در آنجا آمده است كه « فريدون ايران را كه شامل خراسان و عراق و ايلات فارس و كرمان و اهواز و جرجان و طبرستان تا حد شام بود ، به ايرج بخشيد . » « 3 »\r\n« نوذر » شاه ايران ، در نبرد با افراسياب شكست خورد و فرزندان خود طوس و گستهم را فراخواند و آنان را به رفتن به پارس فرمان داد :\r\n شما را سوى پارس بايد شدن * شبستان بياوردن و آمدن . . . « 4 » \r\nو افراسياب چون از عزيمت خاندان شاهى به پارس آگاه شد ،\r\n يكى نامور ترك را كرد ياد * سپهبد كرو خان ويسه‌نژاد\r\nسوى « پارس » فرمود تا بركشيد * به راه بيابان سر اندر كشيد « 5 » \r\nو قارن فرمانده سپاه ايران و ديگر ايرانيان نيز براى پاسدارى از نام خويش و حفاظت خاندان شاهى بر آن شدند :\r\n كه ما را سوى « پارس » بايد كشيد * نبايد برين جايگاه آرميد\r\nچو پوشيده‌رويان ايران سپاه * اسيران شوند از بد كينه‌خواه\r\nكه گيرد بدين دشت نيزه بدست * كرا باشد آرام و جاى نشست « 6 » \r\nاين داستان كه در غرر نيز با اندك تفاوتى آمده است ، چنين ادامه مىيابد كه سرداران ايرانى نيمه‌شبان به « پارس » رو نهادند و نوذر شهريار كه خود نيز بدنبال اين گروه شتافته بود گرفتار شد و ويسه نيز به فرمان افراسياب رهسپار پارس گشت تا كرو خان را يارى كند و با قارن درآويزد :\r\n ز درد پسر ويسه جنگجوى * سوى « پارس » چون باد بنهاد روى \r\n« 7 »\r\n\r\n\r\n","description":"","footnote":"\r\n( 1 ) . ابن بلخى ، فارسنامه ، به كوشش لسترانج و نيكلسن ، ص 4 ، چاپ كمبريج ، 1921 .\r\n( 2 ) . ولف ، فرهنگ شاهنامه :  Glossar Zu Firdosis Scahname  ، ص 177 .\r\n( 3 ) . ثعالبى ، غرر ، ترجمه فارسى : شاهنامه ثعالبى ، مترجم هدايت ، ص 19 ، و ر ك : آفرينش و تاريخ ، ترجمه شفيعى كدكنى ، ص 125 .\r\n( 4 ) . فردوسى ، شاهنامه ، چاپ مسكو ، جلد دوم ، ص 21 ، بيت 240 .\r\n( 5 ) . فردوسى ، شاهنامه ، چاپ مسكو ، جلد دوم ، ص 24 ، بيت 275 .\r\n( 6 ) . فردوسى ، شاهنامه ، چاپ مسكو ، جلد دوم ، ص 25 ، بيت 294 .\r\n( 7 ) . ثعالبى ، شاهنامه ثعالبى ، ترجمه هدايت ، ص 19 .\r\n","page_name":" 140 ","page_number":156},
  {"content":"\r\n\r\n چو از « پارس » قارن به هامون كشيد * ز دست چپش لشكر آمد پديد « 1 » \r\nقارن ، كرو خان را كشت ، ويسه را به سختى شكست داد و از اين پس به نظر مىرسد كه « پارس » قرارگاه شاهى ايران شده باشد و به همين جهت هم « پارس » اغلب به معنى ايران به كار برده مىشود : زال‌زر پس از آگاهى از كشته شدن اغريرث بدست افراسياب ، لشكر آراست و از زابلستان به « پارس » شده و در خوار رى با افراسياب روبرو گرديد . « 2 »\r\n سپهبد سوى « پارس » بنهاد روى * همى رفت پرخشم و دل كينه‌جوى « 3 » \r\nو چون « زو » و « افراسياب » جهان را در ميان خود تقسيم كردند « زو » به پارس و « زال » به زابلستان بازگشتند :\r\n سوى « پارس » لشكر برون راند زو * كهن بود ليكن جهان كرد نو\r\nسوى « زابلستان » بشد زال زر * جهانى گرفتند هر يك به بر « 4 » \r\nدر اخبار الطول آمده است كه « زاب » ( : زو ) در سرزمين فارس ظهور كرد و افراسياب را خلع كرد و خود را پادشاه خواند « 5 » پس از زو تا عهد كيكاوس ، « پارس » همچنان مقر حكومت بود و كيقباد پس از پيروزى بر افراسياب و آشتى با وى ؛\r\n از آنجا سوى « پارس » اندر كشيد * كه در « پارس » بد گنجها را كليد\r\nنشستنگه آنگه به استخر بود * كيان را بدان جايگه فخر بود \r\nو كيكاوس پس از بازگشت از مازندران به پارس و ايران آمد :\r\n سپرد آن زمان تخت شاهى بدوى * وز آنجا سوى « پارس » بنهاد روى\r\nچو كاوس در شهر ايران رسيد * ز گرد سپه شد هوا ناپديد « 6 » \r\nو چون از زندان هاماوران نيز رها گشت :\r\n بيامد سوى « پارس » كاوس‌كى * جهانى بشادى نو افگند پى « 7 » \r\nدر غرر « 8 » هم از آمدن كيكاوس به پارس سخن رفته و آمده است كه چون كيكاوس به سيراف رسيد « سران سپاه و خويشانش از فارس و عراق به دو پيوسته با خود به بابل منتقلش نمودند » . « 9 »\r\nكيخسرو نيز پس از نبردهائى كه در چين و ماچين انجام داد به « پارس » نزد كيكاوس\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد دوم ، ص 28 ، بيت 334 .\r\n( 2 ) . فردوسى ، شاهنامه ، جلد دوم ، ص 24 ، بيت 538 .\r\n( 3 ) . فردوسى ، شاهنامه ، جلد دوم ، ص 45 ، بيت 37 .\r\n( 4 ) . دينورى ، ابو حنيفه ، اخبار الطوال ، ص 11 .\r\n( 5 ) . فردوسى ، شاهنامه ، جلد دوم ، ص 73 ، بيت 175 .\r\n( 6 ) . فردوسى ، شاهنامه ، جلد دوم ، ص 124 ، بيت 880 .\r\n( 7 ) . فردوسى ، شاهنامه ، جلد دوم ، ص 150 ، بيت 350 .\r\n( 8 ) . ثعالبى ، غرر ، ترجمه فارسى : شاهنامه ثعالبى ، مترجم هدايت ، ص 73 .\r\n( 9 ) . ثعالبى ، غرر ، ترجمه فارسى : شاهنامه ثعالبى ، مترجم هدايت ، ص 75 .\r\n","page_name":" 141 ","page_number":157},
  {"content":"\r\n\r\nآمد . « 1 » و جانشين وى لهراسب نيز در « پارس » بزم‌آراست . « 2 »\r\nداراب شاه ايران نيز از روم به پارس رو نهاد « 3 » و داراى داراب از همين پارس آهنگ نبرد با روميان كرد و به پيكار با اسكندر شتافت « 4 » اما پس از دوبار جنگ ، از اسكندر شكست يافت و نااميدانه نگران پارس و مردم آن بود : « 5 »\r\n چو دارا بر آن كرسى زر نشست * برفتند گردان خسروپرست\r\nچنين گفت كامروز مردن به‌نام * به از زنده دشمن بر او شادكام\r\nهمه پادشاهى سكندر گرفت * جهاندار شد تخت و افسر گرفت\r\nچنين هم نماند بيايد كنون * همه « پارس » گردد چو درياى خون\r\nزن و كودك و مرد گردند اسير * نماند برين بوم برنا و پير\r\nمرا گر شويد اندرين يارمند * بگردانم اين رنج و درد و گزند « 6 » \r\nدر دوره شاهان اشكانى ، پارس ديگر مركز حكومت نبود و اردوان اشكانى پس از مرگ بابك پسر خود بهمن را فرمانرواى پارس ساخت :\r\n گرفتند هر مهترى ياد « پارس » * سپهبد به مهتر پسر داد « پارس » « 7 » \r\nو « پارس » در همين هنگام مركز به‌پا خاستن و ظهور فرمانروائى تازه بنام اردشير بابكان بود :\r\n« چون ملك از اسكندر چهارصد سال و بقول ترسايان پانصد و بيست سال و بقول مغان دويست و شصت سال بگذشت اردشير بابك بيرون آمد به زمين فارس به شهر اصطخر » . « 8 »\r\nفردوسى داستان گريختن اردشير را از درگاه اردوان آنچنان بازمىگويد كه گوئى پارس را همان ايران مىداند بدين معنى كه چون اردشير با گلنار كنيز اردوان سخن از گريز مىگويد مىخواهد كه از رى به ايران برود و در عمل نيز به پارس مىرود :\r\n دل مرد برنا ( اردشير ) شد از ماه تيز * از آن پس همى جست راه گريز\r\nبه دو گفت گر من به « ايران » شوم * ز رى سوى « شهر دليران » شوم\r\nتو با من سگالى كه آئى به راه * گر ايدر بباشى به نزديك شاه\r\nچنين داد پاسخ كه من بنده‌ام * نباشم جدا از تو تا زنده‌ام \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد پنجم ، چاپ مسكو ، ص 361 ، بيت 2147 و ص 377 ، بيت 2390 .\r\n سر هفته را كرد آهنگ رى * سوى پارس نزديك كاوس‌كى\r\nبزرگان سوى پارس كردند روى * برآسوده از رزم و از گفتگوى \r\n( 2 ) . فردوسى ، شاهنامه ، جلد ششم ، چاپ مسكو ، ص 10 ، بيت 30 :\r\n چنان بد كه در ( پارس ) يكروز تخت * نهادند زير گل افشان درخت\r\nبفرمود لهراسب تا مهتران * برفتند چندى ز لشكر سران \r\n( 3 ) . فردوسى ، شاهنامه ، جلد ششم ، چاپ مسكو ، ص 378 ، بيت 93 .\r\n( 4 ) . فردوسى ، شاهنامه ، جلد ششم ، چاپ مسكو ، ص 385 ، بيت 67 ، و ر ك بلعمى ، به كوشش مشكور ، ص 71 .\r\n( 5 ) . فردوسى ، شاهنامه ، جلد ششم ، چاپ مسكو ، ص 393 ، بيت 203 .\r\n( 6 ) . فردوسى ، شاهنامه ، جلد هفتم ، چاپ مسكو ، ص 124 ، بيت 216 .\r\n( 7 ) . درباره شاهان پارس ، رجوع شود به ايران در زمان ساسانيان ، ص 104 و 105 .\r\n( 8 ) . بلعمى ، ترجمه تاريخ طبرى ، به كوشش دكتر مشكور ، ص 81 ، تهران ، 1327 ، خيام .\r\n","page_name":" 142 ","page_number":158},
  {"content":"\r\n\r\n بپوشيد خفتان و خود برنشست * يكى تيغ زهر آب داده بدست\r\nهمان ماه رخ بر دگر بارگى * نشستند و رفتند يكبارگى\r\nاز ايوان سوى « پارس » بنهاد روى * همى رفت شادان‌دل و راه‌جوى « 1 » \r\nدر كارنامه اردشير بابكان نيز چنين آمده است كه :\r\n« كنيزك . . . هنگامى كه به نزديك اردشير آمد پيش اردشير »\r\n« باز گفت ، اردشير چون آن سخن شنود »\r\n« منش به گريختن از آنجا نهاد و به »\r\n« كنيزك گفت كه اگرت منش با من راست و يگانه »\r\n« هست . . . بشويم »\r\n« اگر يزدان فره ايرانشهر به يارى ما رسد . . . « 2 » »\r\n« اردشير اسب . . . زين كرد يكى خود برنشست »\r\n« و يكى كنيزك برنشست و راه پارس »\r\n« گرفت و به شتاب همى رفت « 3 » »\r\nاردشير به پارس آمد و در آنجا نبرد درگرفت و بر بهمن چيرگى يافت :\r\n مر او را فراوان نمودند گنج * كجا بهمن آگنده بود آن به رنج\r\nدرمهاى آگنده را برفشاند * بنيرو شد از پارس ، لشكر براند « 4 » \r\nو به رى شتافت و اردوان را كشت و پس از اين پيروزى ،\r\n سوى پارس آمد ز رى نامجوى * برآسوده از رزم و از گفت‌وگوى « 5 » \r\nچون شاپور ذو الاكتاف به پادشاهى نشست پارس را مورد توجه خود قرار داد :\r\n عرابى ذو الاكتاف كردش لقب * چو از مهره بگشاد كفت عرب\r\nوز آنجايگه شد سوى « پارس » باز * جهانى همه برد پيشش نماز « 6 » \r\nو اعراب را كه از راه بحرين به « پارس » تجاوز كرده بودند گوشمالى سخت داد . فردوسى تنها تجاوز اعراب به طيسفون را موجب خشم شاپور مىداند ، اما در تاريخ بلعمى آمده است :\r\n« جمعى بسيار از عرب گرد آمدند و از حدود دريا به پارس آمدند و خواستهاء مردم بستدند و چهارپايان براندند و شهرها بگرفتند و كس ايشان را بازنداشت و سالى چند بماندند كه ملك كودكى بود و كس هيبت نداشت . . . تا شاپور بزرگ شد « 7 » و خطبه كرد كه از همه دشمنان ما ،\r\n\r\n\r\n","description":"","footnote":"\r\n( 1 ) . فردوسى ، شاهنامه ، چاپ مسكو ، جلد هفتم ، ص 126 ، بيت 261 .\r\n( 2 ) . فره‌وشى ، ( مصحح ) ، كارنامه اردشير بابكان ، ص 29 ، تهران ، 1354 ، دانشگاه تهران .\r\n( 3 ) . فره‌وشى ، ( مصحح ) ، كارنامه اردشير بابكان ، ص 31 ، تهران 1354 ، دانشگاه تهران .\r\n( 4 ) . فردوسى ، شاهنامه ، چاپ مسكو ، جلد هفتم ، ص 133 ، بيت 393 .\r\n( 5 ) . فردوسى ، شاهنامه ، چاپ مسكو ، جلد هفتم ، ص 136 ، بيت 438 ، بعقيده زاره احتمال مىرود كه اردشير در سال 226 ميلادى در مسقط الراس خود پارس تاجگذارى كرده باشد يا در معبد اناهيتا در شهر استخر يا در تنگه نقش رجب نزديك استخر ، زيرا كه اردشير و شاهپور در اين نقطه نقش جلوس خود را در سنگ حجارى كرده‌اند .\r\nكريستن سن ، ايران در زمان ساسانيان ، ص 110 .\r\n( 6 ) . فردوسى ، شاهنامه ، جلد هفتم ، ص 226 ، بيت 119 ، مسكو ، 1968 .\r\n( 7 ) . بلعمى ، ترجمه تاريخ طبرى ، به تصحيح محمد جواد مشكور ، ص 100 .\r\n","page_name":" 143 ","page_number":159},
  {"content":"\r\n\r\nعرب بترند ايشان آمدند و در پادشاهى « پارس » فساد كردند و مردمان را كشتند و من آهنگ ايشان خواهم كردن « 1 » . . . پس برفت و به كار پادشاهى « پارس » شد و بر آن عرب تاخت كرد كه آنجا آمده بودند از بحرين سوى دريا و آن شهرهاى پارس گرفته بودند ايشان را همه بكشت و كس را زنده نگذاشت . . . « 2 » پس به سواد عراق آمد و به پارس آمد و شهرى آنجا بنا كرد و آن را بشاپور نام كرد . » « 3 »\r\nدر روزگار يزدگرد گناهكار نيز دلاوران ايرانى كه داوطلب پرورش بهرام گور بودند در پارس گرد آمدند :\r\n بزرگان چو در پارس گرد آمدند * بر تاجور يزدگرد آمدند « 4 »\r\nز رومى و هندى و از پارسى * نجومى وگر مردم هندسى « 5 » \r\nو چون يزدگرد درگذشت او را در دخمه‌اى در پارس به خاك سپردند « 6 » و بار ديگر بزرگان براى تعيين جانشين يزدگرد در پارس انجمنى آراستند . ثعالبى اين محل را مدائن نوشته است ( ص 26 شاهنامه ثعالبى ) :\r\n جهانى پرآشوب شد سربسر * چو از تخت گم شد سر تاجور\r\nبه ايران رد و موبد و پهلوان * هرآنكس كه بودند روشن روان\r\nبدين كار در پارس گرد آمدند * بسى زين نشان داستانها زدند\r\nكه اين تاج شاهى سزاوار كيست * ببينيد تا از در كار كيست « 7 » \r\nبلعمى همانند ثعالبى كه پايتخت يزدگرد را « مدائن » مىداند « 8 » در ذكر پادشاهى وى آورده است كه : « يزدگرد از مدائن به پارس رفت و از پارس به جرجان و قصد خراسان كرد و بهر شهرى كه برسيد ستم مىافزود . » « 9 » در مجمل التواريخ آمده است كه « به طوس خوراسان اسبى خنگ پيدا شد لگدى زدش و بكشت » « 10 » اما ثعالبى محل مرگ يزدگرد را جرجان مىداند « 11 » چون بهرام گور به پادشاهى نشست از پارس به پيكار با خاقان ترك به آذربايجان رونهاد :\r\n چو از پارس لشكر فراوان ببرد * چنين بود راى بزرگان و خرد « 12 » \r\nدر دوره پيروز از پارس سوفزا ( : سوخرا ، سوفرا ) برخاست كه پيروز او را به دستورى .\r\nبلاش برگزيد :\r\n\r\n\r\n","description":"","footnote":"\r\n( 1 ) . بلعمى ، ترجمه تاريخ طبرى ، به تصحيح محمد جواد مشكور ، ص 101 .\r\n( 2 ) . بلعمى ، ترجمه تاريخ طبرى ، به تصحيح محمد جواد مشكور ، ص 102 .\r\n( 3 ) . بلعمى ، ترجمه تاريخ طبرى ، به تصحيح محمد جواد مشكور ، ص 103 .\r\n( 4 ) . فردوسى ، شاهنامه ، جلد هفتم ، ص 267 ، بيت 66 ، چاپ مسكو ، 1968 .\r\n( 5 ) . فردوسى ، شاهنامه ، جلد هفتم ، ص 268 ، بيت 70 ، چاپ مسكو ، 1968 .\r\n( 6 ) . فردوسى ، شاهنامه ، جلد هفتم ، ص 285 ، بيت 375 ، چاپ مسكو ، 1968 .\r\n( 7 ) . فردوسى ، شاهنامه ، جلد هفتم ، ص 286 ، بيت 396 ، چاپ مسكو ، 1968 .\r\n( 8 ) . بلعمى ، ترجمه تاريخ طبرى ، به اهتمام دكتر مشكور ، ص 116 و 109 .\r\n( 9 ) . بلعمى ، ترجمه تاريخ طبرى ، به اهتمام دكتر مشكور ، ص 109 .\r\n( 10 ) . ؟ ، مجمل التواريخ و القصص ، به تصحيح ملك الشعراء بهار ، ص 68 و 69 ، تهران ، 1318 .\r\n( 11 ) . ثعالبى ، غرر ، ترجمه فارسى : شاهنامه ثعالبى ، ص 261 .\r\n( 12 ) . فردوسى ، شاهنامه ، جلد هفتم ، ص 388 ، بيت 1456 ، چاپ مسكو ، 1968 .\r\n","page_name":" 144 ","page_number":160},
  {"content":"\r\n\r\n يكى پارسى بود بس نامدار * ورا سوفزا خواندى شهريار « 1 » \r\n( از سوفزا در هنگام بحث درباره شيراز سخن خواهيم گفت ) مردم پارس سوفزا را بىنهايت دوست مىداشتند :\r\n همه پارس او را شده چون رهى * همى بود با تاج شاهنشهى « 2 »\r\nهمه پارس چون بنده او شدند * بزرگان پرستنده او شدند « 3 » \r\nانوشيروان چون مملكت را به چهار استان تقسيم كرد ، پارس يكى از اين چهار استان ايران بود كه با اهواز و مرز خزر سومين استان كشور به حساب مىآمد :\r\n جهانرا ببخشيد بر چار بهر * وز او نامزد كرد آباد شهر\r\nنخستين خراسان از او ياد كرد * دل نامداران به دو شاد كرد\r\nدگر بهره زان بد قم و اصفهان * نهاد بزرگان و جاى مهان\r\nوزين بهره بود آذرآبادگان * كه بخشش نهادند آزادگان\r\nوز ارمينيه تا در اردبيل * بپيمود بينا دل و بوم گيل\r\nسيوم پارس و اهواز و مرز خزر * ز خاور ورا بود تا باختر\r\nچهارم عراق آمد و بوم روم * چنين پادشاهى و آبادبوم « 4 » \r\nثعالبى در غرر اخبار ملوك الفرس نيز به اين چهار بخش كشور اشاره كرده و نوشته است : « انوشيروان كشور را به چهار منطقه تقسيم كرد : قسمت اول شامل خراسان و مضافات آن مىشد كه عبارت از طخارستان و زابلستان و سيستان بود . قسمت دوم شامل مدى كه عبارت از رى و همدان و نهاوند و دينور و كرمانشان ( : قرميسين ) و اصفهان و قم و كاشان و ابهر و زنجان و ارمنستان و آذربايجان و جرجان و طبرستان بود . قسمت سوم عبارت بود از فارس و اهواز و قسمت چهارم عراق تا يمن و حدود شام و سرحدات روم » . « 5 »\r\nدر روزگار هرمز در پارس گنجهاى سليح فراوان وجود داشت كه هرمز آنها را براى نبرد با ساوه شاه در اختيار بهرام چوبين قرار داد :\r\n چو آگاهى آمد بر شهريار * كه داننده بهرام چون ساخت كار\r\nز گفتار و كردار او گشت شاد * در گنج بگشاد و روزى بداد\r\nهمه گنجهاى سليح نبرد * به پارس و به اهواز در باز كرد « 6 » \r\nدر مناظره بهرام گور با فغفور چين : ساوه شاه ، بار ديگر فردوسى يكى بودن پارس و ايران را با يكى دانستن پارسى و ايرانى چنين عنوان مىكند :\r\n سپهدار ( بهرام چوبين ) آمد ز پرده‌سراى * درفشى درفشان به‌سر بر به پاى\r\nچو فغفور چينى بديدش بتاخت * سمند جهانرا به خوى در نشاخت \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 12 ، بيت 90 ، چاپ مسكو ، 1970 .\r\n( 2 ) . فردوسى ، شاهنامه ، جلد هشتم ، ص 31 ، بيت 31 ، چاپ مسكو ، 1970 .\r\n( 3 ) . فردوسى ، شاهنامه ، جلد هشتم ، ص 31 ، بيت 41 ، چاپ مسكو ، 1970 .\r\n( 4 ) . فردوسى ، شاهنامه ، جلد هشتم ، ص 56 ، بيت 63 ، چاپ مسكو ، 1970 .\r\n( 5 ) . ثعالبى ، غرر ، ترجمه فارسى : شاهنامه ثعالبى ، مترجم هدايت ، ص 293 ، تهران ، 1328 .\r\n( 6 ) . فردوسى ، شاهنامه ، جلد هشتم ، ص 342 ، بيت 469 ، مسكو ، 1970 .\r\n","page_name":" 145 ","page_number":161},
  {"content":"\r\n\r\n بپرسيد و گفت از كجا رانده‌اى * كنون ايستاده چرا مانده‌اى « 1 »\r\nشنيدم كه از پارس بگريختى * كه آزرده گشتى و خون ريختى\r\nچنين گفت بهرام كاين خود مباد * كه با شاه ايران كنم كينه ياد\r\nچنين گفت پس با پسر ساوه شاه * كه اين بدگمان مرد چون يافت راه\r\nبه دو گفت رو پارسى را بگوى * كه ايدر بخيره مريز آب‌روى\r\nچو بشنيد بهرام گفتار اوى * بخنديد ز آن تيز بازار اوى\r\nچنين داد پاسخ كه شاه جهان * اگر مرگ من جويد اندر نهان\r\nچو خشنود باشد ز من شايدم * اگر خاك بالا بپيمايدم\r\nفرستاده آمد بر ساوه شاه * بگفت آنچه بشنيد ز آن رزمخواه\r\nبه دو گفت رو پارسى را بگوى * كه چندين چرا بايدت گفتگوى « 2 » \r\nولى چون همين بهرام چوبين بر خسروپرويز شوريد بر آن بود تا قدرت را از « پارس » به « رى » كه زادگاه وى بود منتقل سازد :\r\n به دو گفت بهرام كاى بد كنش * نزيبد همى بر تو جز سرزنش\r\nهمه دوستان بر تو بر دشمنند * به گفتار با تو ، بدل با منند\r\nبزرگى من از پارس آرم به رى * نمانم كزين پس بود نام كى\r\nبرافرازم اندر جهان داد را * كنم تازه آئين ميلاد را « 3 » \r\nاما خزروان خسرو ، بهرام را پند مىداد كه :\r\n ز كار گذشته به پوزش گراى * سوى تخت گستاخ مگذار پاى\r\nوگر بيم دارى ز خسرو به دل * پى از پارس وز طيسفون برگسل « 4 » \r\nآنچه در اينجا در ارتباط با پارس از تذكر آن ناگزيريم درياى پارس يا خليج فارس است كه درياى عجم نيز ناميده مىشد . در شاهنامه آمده است :\r\n به شهر كجاران به درياى پارس * چو گويد ز بالا و پهناى پارس « 5 » \r\nدرباره اين دريا در حدود العالم آمده است كه « هرجائى را ازين درياى اعظم بدان شهر و ناحيت بازخوانند كه به دو پيوسته است چونانكه درياى پارس و درياى عمان » « 6 » و مسعودى در مروج الذهب آورده است كه « از همين دريا خليج ديگرى منشعب مىشود كه درياى پارس است و به ديار ابله و خشبات و . . . بصره مىرسد « 7 » و ابن بلخى از اين دريا به صورت بحر و درياى پارس ياد كرده است : « بحر پارس ، اين درياء پارس طيلسانى است از درياى بزرگ كى آن را بحر اخضر خوانند و نيز بحر محيط گويند هر طيلسانى كه ازين دريا در زمين ولايتى آمده\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 352 ، بيت 638 ، مسكو ، 1970 .\r\n( 2 ) . فردوسى ، شاهنامه ، جلد هشتم ، ص 353 ، بيت 647 ، مسكو ، 1970 .\r\n( 3 ) . فردوسى ، شاهنامه ، جلد نهم ، ص 32 ، بيت 365 ، مسكو ، 1971 .\r\n( 4 ) . فردوسى ، شاهنامه ، جلد نهم ، ص 59 ، بيت 827 ، مسكو ، 1971 .\r\n( 5 ) . فردوسى ، شاهنامه ، جلد هفتم ، ص 139 ، بيت 500 ، مسكو ، 1968 .\r\n( 6 ) . حدود العالم ، به تصحيح منوچهر ستوده ، ص 12 ، تهران 1340 .\r\n( 7 ) . مسعودى ، مروج الذهب ، ترجمه ابو القاسم پاينده ، ص 107 ، تهران 1344 .\r\n","page_name":" 146 ","page_number":162},
  {"content":"\r\n\r\nاست آن را بدان ولايت بازخوانند چون درياى پارس و درياى عمان و درياى بصره و مانند اين و ازين جهت ، اين طيلسانى را درياى پارس مىگويند . » « 1 »\r\nاما از شهرستانهاى پارس نيز در شاهنامه نشان مىيابيم البته بدون آنكه بخواهيم شهرستانهاى پارس بزرگ گذشته را در اينجا مطرح سازيم تنها به چند شهر كه امروزه نيز در فارس قرار دارند به ترتيب الفبائى اشاره مىكنيم :\r\n1 - استخر در نسخه‌هاى مختلف شاهنامه بصورتهاى : اسطخر « 2 » ، اصطخر « 3 » ، سطخر « 4 » ، صطخر « 5 » ، صطرخ « 6 » ضبط شده است . در حدود العالم آمده است كه « اصطخر شهرى بزرگ است و قديم و مستقر خسروان بوده است و اندر وى بناها و نقشها و صورتهاء قديم است و او را نواحى بسيار است و اندر وى بناهاست عجب كه آن را مزگت سليمان خوانند . . . » « 7 » در دوره كيانيان ، استخر پايتخت ايران بود و در اوستائى لقب  Staxra  بمعنى استوار ، قوى و محكم است و گويا شهر استخر را بمناسبت استحكامات ظاهرا بدين نام خوانده‌اند يعنى مستحكم . « 8 »\r\n نشستنگه آن‌گه به اصطخر بود * كيان را بدان جايگه فخر بود « 9 » \r\nكيقباد در اصطخر مىنشست و پس از آنكه مدتها ، بلخ پايتخت ايران بود بار ديگر در زمان داراب ، اصطخر پايتخت ايران گشت و داراب از همين شهر به نبرد با اسكندر رو نهاد و اسكندر نيز در همين شهر داراب را شكست داد .\r\n سكندر بيامد به اصطخر پارس * كه ديهيم شاهان به دو فخر پارس « 10 » \r\nدر روزگار اردوان بزرگ فرمانرواى اصطخر بابك بود :\r\n به اصطخر بد بابك از دست اوى * كه تنين خروشان بد از شست اوى « 11 » \r\nاردشير بابكان از مردم استخر ، ياريهاى فراوان ديد و با بهمن اردوان كه فرمانروائى استخر را يافته بود درآويخت و بهمن را از استخر گريزاند و خود به فرمانروائى استخر رسيد و آنگاه ؛\r\n سپاهى ز اصطخر بىمر ببرد * بشد ساخته تا كند رزم كرد « 12 » \r\nبلعمى در مورد فرمانروائى بابك و اردشير در اصطخر داستانهائى مفصل دارد « 13 » و در\r\n\r\n\r\n","description":"","footnote":"\r\n( 1 ) . ابن بلخى ، فارسنامه ، به تصحيح لسترانج ، نيكلسن ، ص 153 ، كمبريج ، 1921 .\r\n( 2 ) . ولف ، فرهنگ شاهنامه ، ص 60 ، چاپ دوم ، 1965 ، آلمان ، و ر ك : حاشيه شماره 6 همين صفحه .\r\n( 3 ) . ولف ، فرهنگ شاهنامه ، ص 64 ، چاپ دوم ، 1965 ، آلمان .\r\n( 4 ) . ولف ، فرهنگ شاهنامه ، ص 523 ، چاپ دوم ، 1965 ، آلمان .\r\n( 5 ) . ولف ، فرهنگ شاهنامه ، ص 590 ، چاپ دوم ، 1965 ، آلمان .\r\n( 6 ) .\r\n گزيده سوارى ز شهر صطخر * كه آن مهتر آن را به دو بود فخر \r\n28 ر 302 ر 9 .\r\n چو بر كام او گشت گردنده چرخ * ببخشيد دارابگرد و صطرخ \r\n2146 ر 136 ر 9 .\r\n( 7 ) . حدود العالم ، به تصحيح منوچهر ستوده ، ص 131 ، تهران ، 1340 .\r\n( 8 ) . معين ، حاشيه 4 ، برهان قاطع ، جلد اول ، ص 124 .\r\n( 9 ) . فردوسى ، شاهنامه ، جلد دوم ، ص 73 ، بيت 176 .\r\n( 10 ) . فردوسى ، شاهنامه ، جلد ششم ، ص 394 ، بيت 226 ، مسكو ، 1967 .\r\n( 11 ) . فردوسى ، شاهنامه ، جلد هفتم ، ص 116 ، بيت 63 ، چاپ مسكو ، 1968 .\r\n( 12 ) . فردوسى ، شاهنامه ، جلد هفتم ، ص 136 ، بيت 449 ، چاپ مسكو .\r\n( 13 ) . بلعمى ، ترجمه تاريخ طبرى ، ص 81 و 82 و 87 ، به تصحيح دكتر مشكور ، تهران 1337 .\r\n","page_name":" 147 ","page_number":163},
  {"content":"\r\n\r\nمجمل التواريخ نيز داستان همانند بلعمى است « 1 » ابو حنيفه دينورى داستان بابك و اردشير را به اختصار چنين آورده است : « پس از گذشتن 266 سال از دوره شهريارى ملوك الطوائف اردشير پسر بابك ظهور كرد . . . اردشير در شهر اصطخر فارس برخاست » . « 2 »\r\nو بقول ابن بلخى « اردشير به پارس خروج كرد و اصطخر بدست گرفت و لشكرها را نواخت كرد و بر تخت نشست و تاج بر سر نهاد » . « 3 »\r\nچون شاپور ذو الاكتاف به پارس آمد در اصطخر قرار گرفت ؛\r\n همى رفت شادان به اصطخر پارس * كه اصطخر بد بر زمين فخر پارس « 4 » \r\nپايتخت يزدگرد بزه‌كار در اصطخر بود و بهرام گور براى ديدار پدر از يمن به اصطخر آمد . « 5 » و پس از رسيدن به پادشاهى ؛\r\n درم داد و آمد به شهر صطخر * بسر بر نهاد آن كيان تاج فخر « 6 » \r\nگروهى از خاندان بهرام در اصطخر مىزيستند و قباد از اصطخر پايتخت خود را به طيسفون كشيد :\r\n سوى طيسفون شد ز شهر صطخر * كه آزادگان را به دو بود فخر « 7 » \r\nو انوشيروان مهرآذر پارسى را از اصطخر به درگاه فراخواند تا با مزدك به مباحثه پردازد .\r\nهرمز ساسانى نيز در سال دو ماه در اصطخر كه هوائى خوش و معتدل و شبهائى كوتاه داشت بسر مىبرد . « 8 »\r\nابن فقيه مورخ قرن سوم درباره استخر مىنويسد كه حوزه استخر شامل روستاهاى بيضا و بهران اسلان و ايرج . . . كورد ، ابرقويه . . . بود . « 9 »\r\nپسا : در حدود العالم آمده است كه پسا شهرى است خرم ، بزرگ ، و او را قهندز است و ربض است و جاى بازرگان است و با خواسته فراوان . « 10 »\r\nدرباره نام اين شهر پروفسور  Baily  تصور كرده است كه  Pa - Saya  ممكن است در فارسى قديم  Pasa  بوده باشد و اين  Pa - Saya  در لغت به معنى جاى سكونت يا اردوگاه باشد . « 11 »\r\nدربارهء بناى فسا افسانه‌هائى وجود دارد : ابن بلخى بناى آن را به بهمن نسبت مىدهد و مىنويسد : « پسا ، بهمن پدر دارا بنا كردست و شهرى است بزرگ چنان كه بسط آن چند اصفهان باشد » . « 12 »\r\n\r\n\r\n","description":"","footnote":"\r\n( 1 ) . مجمل التواريخ و الفصص ، ص 32 و 33 ، به تصحيح مرحوم بهار .\r\n( 2 ) . دينورى ، ابو حنيفه ، اخبار الطوال ، ترجمه نشات ، ص 45 ، تهران ، 1346 .\r\n( 3 ) . ابن بلخى ، فارسنامه ، به تصحيح نيكلسن و لسترانج ، ص 60 ، كمبريج ، 1921 .\r\n( 4 ) . فردوسى ، شاهنامه ، جلد هفتم ، ص 248 ، بيت 531 ، مسكو ، 1968 .\r\n( 5 ) . فردوسى ، شاهنامه ، جلد هفتم ، ص 277 ، بيت 234 ، مسكو ، 1968 .\r\n( 6 ) . فردوسى ، شاهنامه ، جلد هفتم ، ص 375 ، بيت 1237 ، مسكو ، 1968 .\r\n( 7 ) . فردوسى ، شاهنامه ، جلد هشتم ، ص 29 ، بيت 2 ، مسكو 1968 .\r\n( 8 ) . فردوسى ، شاهنامه ، جلد هشتم ، ص 328 ، بيت 226 ، مسكو ، 1968 .\r\n( 9 ) . ابن فقيه ، البلدان ، به تصحيح مسعود ، تهران ، 1349 .\r\n( 10 ) . حدود العالم ، به تصحيح منوچهر ستوده ، ص 134 ، تهران ، 1340 .\r\n( 11 ) .  Acta Iranica , III - 1975 , P . P . 309 .  .\r\n( 12 ) . ابن بلخى ، فارسنامه ، ص 130 ، به تصحيح لسترانج و نيكلسن ، 1291 .\r\n","page_name":" 148 ","page_number":164},
  {"content":"\r\n\r\nاما طبرى بناى فسا را به گشتاسپ نسبت داده است « 1 » و ثعالبى و حمد اللّه مستوفى همين نكته را احتمالا از طبرى گرفته و نوشته‌اند « گشتاسپ شهر فسا را در فارس بنا نهاد « 2 » » اما ابن فقيه بناى شهر فسا را به پسا پسر طهمورث منسوب مىداند و مىنويسد « طهمورث را ده فرزند بود ، جم و شيراز و استخر و فسا ( : پسا ) . . . به هر يك اينان شهرى را داد كه به نام و نسبت هموست « 3 » » در البلدان ابن فقيه آمده است كه : از فسا تا شهر دارابگرد هژده فرسنگ است روستاهاى آن چنين است . . . كرم ، جهرم و نىريز و فستجان . . . « 4 »\r\nدر شاهنامه نام فسا در بيت زير آمده است :\r\n به دربر يكى مرد بد از نسا * پرستنده و كاردار پسا « 5 » \r\nكه مربوط به روزگار پادشاهى بهرام گور و كمين كردن وى به خاقان ترك است .\r\nولف نيز در فرهنگ خود موارد استعمال اين نام را در نسخه‌هاى مختلف شاهنامه در ذيل « بسا » ذكر كرده است . « 6 »\r\nجهرم : اين شهر يكى از شهرهاى كهن فارس است . بنابر حدود العالم « جهرم شهرى است خرم و از وى زيلو و مصلى نماز نيكو خيزد » « 7 » اين نام اگرچه در متن بعضى از نسخه‌هاى پهلوى كارنامه اردشير بابكان نيامده است « 8 » اما در آخرين چاپ اين كتاب به صورت « زرهم » آمده است « 9 » فارسنامه ابن بلخى بناى جهرم را به بهمن نسبت داده و نوشته است كه « شهر فسا و بستكان و جهرم و آن اعمال بهمن بنا كرد » . « 10 »\r\nفردوسى حادثه‌هاى تاريخى را كه در اين شهر گذشته است از روزگار داراى داراب آغاز مىكند كه داراب شكست خورده و گريزان از ساحل فرات به جهرم و از آنجا به اصطخر شتافت :\r\n جهاندار دارا به « جهرم » رسيد * كه آنجا بدى گنجها را كليد\r\nهمه مهتران پيش بازآمدند * پر از درد و گرم و گداز آمدند\r\nخروشان پسر چون پدر را نديد * پدر همچنين چون پسر را نديد\r\nهمه شهر ايران پر از ناله بود * به چشم اندرون آب چون ژاله بود\r\nز جهرم بيامد به شهر صطخر * كه آزادگان را بر آن بود فخر « 11 » \r\nدر روزگارى كه اردشير بابكان در كرمان سرگرم نبرد با هفتواد و لشكر وى بود در اين\r\n\r\n\r\n","description":"","footnote":"\r\n( 1 ) . طبرى ، تاريخ الرسل و الملوك ، ص 405 و 406 ، به نقل از حاشيه 5 تاريخ بلعمى ، به تصحيح دكتر مشكور ، تهران .\r\n( 2 ) . ثعالبى ، شاهنامهء ثعالبى ، ترجمه هدايت ، ص 118 ، تهران 1328 ، و تاريخ گزيده ، به تصحيح دكتر نوائى ، ص 93 ، تهران ، 1339 .\r\n( 3 ) . ابن فقيه ، البلدان ، ترجمه ح . مسعود ، ص 8 ، تهران ، 1349 .\r\n( 4 ) . ابن فقيه ، البلدان ، ترجمه ح . مسعود ، ص 16 ، تهران ، 1349 .\r\n( 5 ) . فردوسى ، شاهنامه ، جلد هفتم ، ص 391 ، بيت 1513 ، و حاشيه 11 همان صفحه .\r\n( 6 ) . ولف ، فرهنگ شاهنامه ، ص 143 .\r\n( 7 ) . حدود العالم ، به تصحيح منوچهر ستوده ، ص 135 ، چاپ تهران ، 1340 .\r\n( 8 ) . فره‌وشى ، بهرام ، كارنامه اردشير بابكان ، ص 63 ، حاشيه 3 ، چاپ تهران ، 1354 .\r\n( 9 ) . فره‌وشى ، بهرام ، كارنامه اردشير بابكان ، ص 63 ، چاپ تهران ، 1354 .\r\n( 10 ) . ابن بلخى ، فارسنامه ، به تصحيح نيكلسن و لسترانج ، ص 54 ، كمبريج ، 1921 .\r\n( 11 ) . فردوسى ، شاهنامه ، جلد ششم ، ص 392 ، بيت 191 ، چاپ مسكو ، 1967 .\r\n","page_name":" 149 ","page_number":165},
  {"content":"\r\n\r\nشهر حادثه‌اى اتفاق افتاد كه باعث شد اردشير نبرد با هفتواد را از ياد ببرد و به كار دشمن خانگى خويش بپردازد ، اين دشمن خانگى كه آرامش اردشير را بهم زده بود « مهرك نوش‌زاد » بود كه از جهرم به استخر آمده و گنج شاه را به تاراج داده بود :\r\n به « جهرم » يكى مرد بد بدنژاد * كجا نام او مهرك نوش‌زاد\r\nچو آگه شد از رفتن اردشير * و زآن ماندن او بر آن آبگير\r\nز جهرم بيامد به ايوان شاه * ز هر سو بياورد بىمر سپاه\r\nهمه گنج او را به تاراج داد * به لشكر بسى بدره و تاج داد « 1 » \r\nاردشير به پيشنهاد راى زنان خويش ؛\r\n سپه برگرفت از لب آبگير * سوى پارس آمد دمان اردشير « 2 »\r\nهمى رفت روشن‌دل و يادگير * سرافراز تا خوره اردشير « 3 »\r\nبرآسود يك چند و روزى بداد * بيامد بر مهرك نوش‌زاد\r\nبه جهرم چو نزديك شد پادشا * نهان گشت ز او مهرك بىوفا\r\nدل پادشا پر ز پيكار شد * همى بود تا او گرفتار شد\r\nبه شمشير هندى بزد گردنش * به آتش درانداخت بىسر تنش « 4 » \r\nآنگاه اردشير بىرحمانه و خشمناك ، پس از آنكه دشمن خويش را سر بريده و تنش را در آتش سوخته بود ؛\r\n هر آنكس كز آن تخمه آمد به مشت * به خنجر هم‌اندر زمانش بكشت\r\nمگر دخترى كان نهان گشت از اوى * همه شهر از او گشت پرجستجوى « 5 » \r\nاردشير چون پيشگويى كيد هندى را درباره اين دختر و ازدواج او با پسرش شاپور شنيد ، خشمناك شد و افسرده و نگران گشت كه :\r\n بفرمايم اكنون كه جويند باز * ز روم و ز چين و ز هند و طراز\r\nبر آتش چو يابمش بريان كنم * بر او خاك را زار و گريان كنم\r\nبه جهرم فرستاد چندى سوار * يكى مرد جوبنده و كينه‌دار\r\nچو آگاه شد دخت مهرك بجست * سوى خان مهتر به كنجى نشست\r\nچو بنشست آن دخت مهرك به ده * مر او را گرامى همى كرد مه\r\nبباليد بر سان سرو سهى * خردمند با زيب و با فرهى\r\nمر او را در آن بوم همتا نبود * به كشور چنو سرو بالا نبود « 6 » \r\nاما سرنوشت كار خود را كرد و شاپور دختر مهرك را ديد و به دو دل بست و با وى\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هفتم ، ص 146 ، بيت 620 ، چاپ مسكو ، 1968 .\r\n( 2 ) . فردوسى ، شاهنامه ، جلد هفتم ، ص 147 ، بيت 644 ، چاپ مسكو ، 1968 .\r\n( 3 ) . فردوسى ، شاهنامه ، جلد هفتم ، ص 149 ، بيت 685 ، چاپ مسكو ، 1968 .\r\n( 4 ) . فردوسى ، شاهنامه ، جلد هفتم ، ص 149 ، بيت 691 ، چاپ مسكو ، 1968 .\r\n( 5 ) . فردوسى ، شاهنامه ، جلد هفتم ، ص 149 ، بيت 693 ، چاپ مسكو ، 1968 .\r\n( 6 ) . فردوسى ، شاهنامه ، جلد هفتم ، ص 166 ، بيت 201 ، چاپ مسكو ، 1968 .\r\n","page_name":" 150 ","page_number":166},
  {"content":"\r\n\r\nپيوند زناشوئى بست و اورمزد از اين پيوند زاده شد . شاپور رازى كشنده سوفراى شيرازى نيز از خاندان مهرك بود « 1 » در كارنامه اردشير بابكان نيز آمده است كه :\r\nاردشير از آنجا باز به اردشير خره آمد و كار با « مهرك نوش‌زادان » كرد و مهرك كشت و شهر و جاى و هيرو خواسته همگى به خويش كرد « 2 »\r\nاما در همين اوان در جهرم سباك « 3 » مىزيست :\r\n يكى نامور بود نامش سباك * ابا آلت و لشكر و راىپاك\r\nكه در شهر جهرم بد او پادشا * جهانديده با داد و فرمان روا\r\nمر او را خجسته پسر بود هفت * چو آگه شد از پيش بهمن برفت\r\nز جهرم بيامد سوى اردشير * ابا لشكر و كوس و با دارو گير\r\nفراوان جهانجوى بنواختش * بزود آمدن ارج بشناختش\r\nمر او را بجاى پدر داشتى * بران نامدارانش سر داشتى « 3 » \r\nسباك كه در نسخه‌هاى مختلف شاهنامه به صورت تباك و بواك آمده است ، درست نيست و صورت صحيح آن در كارنامه اردشير به صورت بناك  Bunak  ضبط شده است كه به معنى ريشه و بن‌دار و اصيل است « 4 » بعلاوه داستان شاهنامه در مورد اينكه بناك از جهرم برخاست با كارنامه اردشير متفاوت است زيرا در آنجا مىخوانيم كه چون اردشير به رامش اردشير رسيد ، مردى بزرگ‌منش بناك‌نام بود و از سپاهان كه از دست اردوان گريخته بود آنجا بنه داشت خود با شش فرزند و بس سپاه و گند به نزديك اردشير آمد و سوگند خورد . . . كه تا زنده باشم خود با فرزندان فرمان‌بردار تو باشم اردشير خرم بود و آنجا روستائى كه رامش اردشير خوانند فرمود كردن بناك با سواران آنجا هشت « 5 »\r\nچون يزدگرد بزه‌كار درگذشت ، بهرام‌گور به يارى منذر براى تصاحب تخت شاهى از يمن رو به ايران نهاد و به جهرم كه دشتى بىآب بود رسيد :\r\n چو منذر به نزديك جهرم رسيد * بر آن دشت بىآب لشكر كشيد \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هفتم ، ص 169 ، بيت 247 و 251 ، چاپ مسكو ، 1968 ، و جلد هشتم شاهنامه ، ص 32 ، بيت 57 .\r\n( 2 ) . فره‌وشى ( مصحح ) ، كارنامه اردشير بابكان ، ص 77 ، تهران 1354 .\r\n( 3 ) . فردوسى ، شاهنامه ، جلد هفتم ، ص 132 ، بيت 374 ، چاپ مسكو ، 1968 .\r\n( 4 ) . فره‌وشى ، ( مصحح ) ، كارنامه اردشير بابكان ، ص 45 ، حاشيه 3 ، تهران 1354 .\r\n( 5 ) . فره‌وشى ، ( مصحح ) ، كارنامه اردشير بابكان ، ص 47 ، حاشيه 3 ، تهران 1354 .\r\n","page_name":" 151 ","page_number":167},
  {"content":"\r\n\r\n سراپرده زد راد بهرامشاه * بگرد اندر آمد ز هر سو سپاه\r\nبه منذر چنين گفت كاى راىزن * به جهرم رسيدى ز شهر يمن « 1 » \r\nو در همين‌جا بود كه ايرانيان براى گزينش بهرام به شاهى به راىزنى پرداختند و چون بهرام به پادشاهى رسيد و اموال براهام جهود را مصادره كرد براى حمل اموال اين جهود از جهرم هزار شتر خواست . « 2 »\r\nپس از مرگ آزرم‌دخت ايرانيان فرخ‌زاد را كه در جهرم بود فراخواندند و به پادشاهى نشاندند . « 3 » . . .\r\nخوره ( : خره ) اردشير : مجمل التواريخ اين شهر را همان پيروزآباد ( : فيروزآباد ) مىداند و مىنويسد « اردشير همت به عمارت عالم آورد . . . يكى اردشير خوره خواند و آن پيروزآباد است از پارس و پيش از آن گور خواندندى و گور و گار دو نام است از گو ( : پشته و گودال ) و كنده نه‌چنان گور كه مردمان را كنند كه در آن وقت پارسيان را ناوس بود گور ، خود ندانستندى . » « 4 »\r\nكه تقريبا ترجمه‌اى است از سخن حمزه اصفهانى كه او نيز همين يگانگى را بازمىگويد و مىنويسد :\r\n« و اما اردشير خره فهى مدينه فيروزآباد من ارض فارس و كانت تسمى كور و كوراسمان للوهده و الحفره لا للقبر و اللحد و الفرس لم تعرف القبور و انما كانت تغيب الموتى فى الدهمات و النواويس ثم نقل على بن بويه اسمها الى فيروزآباد . » « 5 »\r\nاما ابن بلخى « خوره اردشير » را جدا از فيروزآباد مىداند و مىنويسد : « اردشير به پارس يك كوره ساخته است آن را اردشير خوره گويند و فيروزآباد از جمله آن است . » « 6 »\r\nفردوسى بناى اين شهر را به اردشير بابكان نسبت مىدهد و مىگويد كه اردشير « خوره اردشير » را پس از پيروزى بر اردوان بنا كرد و سپس آن را « گور » ناميد :\r\n سوى پارس آمد ز رى نامجوى * برآسوده از رزم وز گفتگوى\r\nيكى شارستان كرد پر كاخ و باغ * به دو اندرون چشمه و دشت و راغ\r\nكه اكنون گرانمايه دهقان پير * همى خواندش « خوره اردشير »\r\nيكى چشمهء بيكران اندر اوى * فراوان از اورود بگشاد و جوى\r\nبرآورد ز آن چشمه آتشكده * به دو تازه شد مهر و جشن سده\r\nبه گرد اندرش باغ و ميدان و كاخ * برآورده شد جايگاه فراخ\r\nچو شد شاه با دانش و فر و زور * همى خواندش مرزبان شهر گور\r\nبگرد اندرش روستاها بساخت * چو آباد كردش كس اندر نشاخت « 7 » \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هفتم ، ص 292 ، بيت 498 ، مسكو 1968 .\r\n( 2 ) . فردوسى ، شاهنامه ، جلد هفتم ، ص 318 ، بيت 238 ، مسكو 1968 .\r\n( 3 ) . فردوسى ، شاهنامه ، جلد نهم ، ص 309 ، بيت 1 ، مسكو 1971 .\r\n( 4 ) . ؟ ، مجمل التواريخ و القصص ، به تصحيح مرحوم بهار ، ص 61 .\r\n( 5 ) . حمزه اصفهانى ، تاريخ سنى ملوك الارض و الانبيا ، ص 33 ، چاپ كاويانى ، برلين .\r\n( 6 ) . ابن بلخى ، فارسنامه ، به كوشش لسترانج و نيكلسن ، ص 60 ، چاپ كمبريج .\r\n( 7 ) . فردوسى ، شاهنامه ، جلد هفتم ، ص 136 ، بيت 445 ، چاپ مسكو ، 1968 .\r\n","page_name":" 152 ","page_number":168},
  {"content":"\r\n\r\nاردشير چون از نبرد با پاسداران كرم هفتواد توفيقى نيافت به خوره اردشير شتافت « 1 » و پس از پيروزى بر هفتواد و يارانش :\r\n ز پرمايه چيزى كه بد دلپذير * همى تاخت تا « خره اردشير » « 2 » \r\nدر زند و هومن يسن نيز چنين مىخوانيم كه : « اردشير . . . به پارس آمد و شهرستانى كه اردشير خوره خوانند برپا كرد و در آن نزديكى ور ( : درياچه ) بزرگى كند و آب چهار جوى ازش برآورد و آتش به‌ور در نشاست و كوه ستبرى را كنده و رود راوك ( : در بندهشن كوهى به نام راوك ناميده شده ) ازش روان كرد . . . » « 3 » فرمانرواى اين شهر به قول بلعمى « مهرك » بود : « و هم در پادشاهى وى شهرى بود و در وى ملكى بود نام وى مهرك ، اردشير خوره نام شهر و آن ملك به وى نامه كرد و او را به طاعت خويش خواند پس اردشير تاختن كرد و او را نيز بگرفت و بكشت » « 4 »\r\nهرمزد پير دادگر در روزگار قباد ساسانى در خره اردشير مىزيست انوشيروان او را به مباحثه با مزدك فراخواند ؛\r\n كس آمد سوى « خره ( : خوره ) اردشير » * كه آنجا بد از داد هرمزد پير « 5 » \r\nو مهران ستاد سردار بزرگ و مدبر ايرانى در روزگار خسروپرويز نيز از اين شهر بود :\r\n يكى مرد بازارگان مايه‌دار * بيامد همانگه بر شهريار\r\nبه دو گفت شاه از كجائى بگوى * كجا رفت خواهى چنين پوى پوى\r\nبه دو گفت كز خره اردشير * يكى مرد بازارگانم دبير\r\nبه دو گفت نامت چه كرد آنكه زاد * چنين داد پاسخ كه مهران ستاد « 6 »\r\nاز آن پس به بازارگان گفت شاه * كه اكنون سپه را كدام است راه\r\nنشست تو در « خره اردشير » * كجا باشد اى مرد مهمان‌پذير « 7 » \r\nو گراز سردار خسروپرويز با 12 هزار سپاهى در اين شهر پايگاه داشت :\r\n سپه رفت تا « خره اردشير » * هر آنكس كه بودند برنا و پير « 8 » \r\nداراب‌گرد : اين شهر نيز از شهرهاى قديمى فارس است كه در حدود العالم به صورت « داراگرد » آمده و چنين توصيف شده است : « داراگرد شهرى است خرم و آبادان و بسيار خواسته و هوائى بد و از وى موميائى خيزد كى ( به همه ) جهان جائى ديگر نبود و اندر نواحى وى كوههاست از نمك سپيد و سرخ و زرد و هر رنگى و از او خوانها كنند نيكو . . . » « 9 »\r\nبنابر شاهنامه ، اين شهر را « داراب ، ساخته است و فردوسى داستان آن را چنين بيان مىكند\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هفتم ، ص 149 ، بيت 685 ، چاپ مسكو ، 1968 .\r\n( 2 ) . فردوسى ، شاهنامه ، جلد هفتم ، ص 154 ، بيت 698 ، چاپ مسكو ، 1968 .\r\n( 3 ) . . . زند و هومن يسن ، به تصحيح صادق هدايت ، ص 184 ، اميركبير ، تهران ، 1342 .\r\n( 4 ) . بلعمى ، ترجمه تاريخ طبرى ، به كوشش مشكور ، ص 84 ، تهران ، 1337 .\r\n( 5 ) . فردوسى ، شاهنامه ، جلد هشتم ، ص 47 ، بيت 302 ، چاپ مسكو ، 1970 .\r\n( 6 ) . فردوسى ، شاهنامه ، جلد نهم ، ص 70 ، بيت 1025 ، چاپ مسكو ، 1971 .\r\n( 7 ) . فردوسى ، شاهنامه ، جلد ، نهم ، ص 71 ، بيت 1038 ، چاپ مسكو ، 1971 .\r\n( 8 ) . فردوسى ، شاهنامه ، جلد نهم ، ص 242 ، بيت 3887 ، چاپ مسكو ، 1971 .\r\n( 9 ) . حدود العالم ، به كوشش منوچهر ستوده ، ص 134 ، از انتشارات دانشگاه تهران ، 1340 ، تهران .\r\n","page_name":" 153 ","page_number":169},
  {"content":"\r\n\r\nكه چون داراب پسر هماى چهرزاد بر تخت پادشاهى نشست مردم را به داد خود مژده داد و از هرسو مردم با هديه‌ها به نزد وى آمدند ،\r\n چنان بد كه روزى ز بهر گله * بيامد كه اسپان ببيند يله\r\nز پستى برآمد به كوهى رسيد * يكى بىكران ژرف دريا بديد\r\nبفرمود كز روم و از هندوان * بيارند كارآزموده گوان\r\nبجويند ز آن آب دريا درى * رسانند رودى بهر كشورى\r\nچو بگشاد داننده از آب‌بند * يكى شهر فرمود بس سودمند\r\nچو ديوار شهر اندر آورد گرد * ورا نام كردند داراب‌گرد\r\nيكى آتش افروخت از تيغ كوه * پرستنده آذر آمد گروه « 1 » \r\nدر بلعمى و غرر اخبار ملوك الفرس و مجمل التواريخ نيز بناى اين شهر به داراب منسوب است : « و داراب‌گرد شهرى است در فارس كه داراب آن را بنا كرد » . « 2 »\r\nو اردشير بابكان در آنجا بوسيله « بيرى » ملك داراب‌گرد تربيت شد و « چون بيرى بمرد اردشير شهر داراب‌گرد بگرفت و ميان مردمان داد كرد و تواضع و رعيت او را دوست گرفتند و اردشير مولود خود منجمان را بنمود همه گفتند ملك زمين بيشتر به تو رسد . » « 3 »\r\nو داراب نخستين پايگاه پيشرفت و جنگاوريهاى اردشير بابكان بود . « 4 »\r\nدر غرر اخبار ملوك الفرس نيز آمده است كه « دارا به ايجاد ابنيه و عمارات رغبت بسيار داشت شهرى بنام دارابجرد در ايالت فارس بنا كرد و اسيران يونانى را در آن مستقر و آتشكده بسيار در آن ايجاد نمود . » « 5 »\r\nو مجمل التواريخ مىنويسد : « داراب از عمارت به پارس اندر ، داراب كرد بنا كرد و ناحيت اكنون بدان بازخوانند و پيش از آن اسبان فركان ( : حمزه : استان فركان ، ( ص 29 ) ) اما ابن بلخى در كيفيت گشايش آب دريا و ساختن رودها در داراب سخنى ديگر دارد . او مىنويسد داراب « دارابگرد ( : دارابگرد ) از پارس بكرد و خندقى گرد بر گرد آن ساخته است كه آب آن مىزايد و قصر آن پديد نيست » « 6 » همو درباره داراب مىنويسد : « شهرى است مدور چنان كه به پرگار كرده‌اند و حصارى محكم در ميان شهر و خندقى كه به آب معين برده‌اند و چهار دروازه بدين حصار است . . . و موميائى از آنجا خيزد و كانى است كه از هفت رنگ نمك از آنجا خيزد . » « 7 »\r\nمرحوم بهار عقيده دارد كه دارابگرد مخفف داراآباد كرد است بهار مىنويسد : « شهرت دارابجرد ( : دارابگرد ) كه تصور شده است از لفظ « دارآب » و « گرد » مشتق است و هر تصورى ناصواب است چه آن نام در اصل « دارابادگرد » است . كه بعدها « دارابدگرد » و « دارابجرد » شده\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد ششم ، ص 374 ، بيت 23 ، چاپ مسكو ، 1967 .\r\n( 2 ) . بلعمى ، ترجمه تاريخ طبرى ، به كوشش مشكور ، ص 82 ، چاپ تهران ، 1337 .\r\n( 3 ) . بلعمى ، ترجمه تاريخ طبرى ، به كوشش مشكور ، ص 83 ، چاپ تهران ، 1337 .\r\n( 4 ) . بلعمى ، ترجمه تاريخ طبرى ، به كوشش مشكور ، ص 84 ، چاپ تهران ، 1337 .\r\n( 5 ) . ثعالبى ، غرر اخبار ملوك الفرس ، ترجمه فارسى : شاهنامه ثعالبى ، ترجمه هدايت ، ص 84 ، تهران ، 1328 .\r\n( 6 ) . ابن بلخى ، فارسنامه ، به كوشش لسترانج و نيكلسن ، ص 55 ، چاپ كمبريج ، 1921 .\r\n( 7 ) . ابن بلخى ، فارسنامه ، به كوشش لسترانج و نيكلسن ، ص 129 ، چاپ كمبريج ، 1921 .\r\n","page_name":" 154 ","page_number":170},
  {"content":"\r\n\r\nاست و قريه دارابه هم در خراسان نظير آن است . » « 1 » بنابر شاهنامه چون خسروپرويز به پادشاهى نشست ، فرمانروائى دارابگرد را به شاپور داد . « 2 »\r\nرام اردشير : فردوسى گويد كه اردشير بابكان 6 شهر بنا كرد :\r\n يكى خواندم خوره اردشير * كه گردد ز بادش جوان ، مرد پير\r\nكز او تازه شد كشور خوزيان * پر از مردم و آب و سود و زيان\r\nدگر شارستان گندشاپور نام * كه موبد از آن شهر شد شاد كام\r\nدگر بوم ميسان و رود فرات * پر از چشمه و چارپاى و نبات\r\nدگر شارستان بر كه اردشير * پر از باغ و پر گلشن و آب‌گير\r\nچو رام اردشير است شهرى دگر * كز او بر سوى پارس كردم گذر\r\nدگر شارستان اورمزد اردشير * هوا مشكبوى و به جوى آب شير « 3 » \r\nكه اگرچه در بعضى نسخه‌هاى شاهنامه بجاى « رام اردشير » « خور آوردشهر » « 4 » آمده است اما در اكثر نسخ « رام اردشير » است كه بقول فردوسى بر سر راه فارس قرار داشته است و در كارنامه اردشير بابكان اين كلمه « رامش اردشير » آمده است :\r\n« چون به جائى كه رامش اردشير ( : رام اردشير ) خوانند رسيد مردى بزرگ‌منش بناك‌نام كه از سپاهان از دست اردوان گريخته بود بدانجا بنه داشت . . . اردشير خرم گشت و آنجا روستائى كه رامش اردشير ( : رام اردشير ) خوانند آباد فرمود . » « 5 »\r\nياقوت به نقل از حمزه اصفهانى « رام اردشير » را شهر توج بين اصفهان و خوزستان در جبال آورده است « 6 » .\r\nحمزه نام ديگر اين شهر را « ريشهر » ضبط كرده و گفته است : « و اما رام اردشير فلا اعرف موقعها و اما « رام اردشير » فالمسمى بلغة اهل الزمان ريشهر . » « 7 » اما ابن بلخى بدون اينكه از « رام اردشير » نام ببرد در وصف ريشهر مىگويد : « پس . . . به زمين پارس روى نهادند و اعمال كى بر ساحل دريا بود بگشادند و به توج آمدند و بگرفتند و آنجا مقام كردند و اين توج از كوره اردشير خوره است . . . » « 8 » و همو در جائى ديگر مىگويد كه اين شهر بر كنار دريا قرار دارد . « 9 »\r\nشيراز : مقدسى ، شيراز را شهرى از « اردشير خوره » مىداند كه اردشير خوره و اصطخر و شاپور و دارابجرد چهار كوره فارس را تشكيل مىدادند « 10 » در حدود العالم آمده است كه « شيراز\r\n\r\n\r\n","description":"","footnote":"\r\n( 1 ) . بهار ، ملك الشعراء ، بهار و ادب فارسى ، به كوشش محمد گلبن ، ص 224 جلد دوم ، تهران ، سازمان كتابهاى جيبى ، 1351 .\r\n( 2 ) . فردوسى ، شاهنامه ، جلد نهم ، ص 136 ، بيت 2146 به بعد ، مسكو ، 1971 .\r\n( 3 ) . فردوسى ، شاهنامه ، جلد هفتم ، ص 192 ، بيت 647 ، مسكو ، 1968 .\r\n( 4 ) . ر ك ، شاهنامه ، جلد هفتم ، ص 192 ، حاشيه 38 ، مسكو ، 1968 .\r\n( 5 ) . كارنامه اردشير بابكان ، به كوشش كسروى ، تهران ، بهمن ماه 1343 ، ص 25 .\r\n( 6 ) . فره‌وشى ، كارنامه اردشير بابكان ، ص 45 .\r\n( 7 ) . حمزه اصفهانى ، سنى ملوك الارض و الانبياء ، ص 33 ، چاپ كاويانى ، برلين ، 1844 .\r\n( 8 ) . ابن بلخى ، فارسنامه ، به كوشش لسترانج و نيكلسن ، ص 114 ، چاپ كمبريج ، 1931 .\r\n( 9 ) . ابن بلخى ، فارسنامه ، به كوشش لسترانج و نيكلسن ، ص 149 ، چاپ كمبريج ، 1931 .\r\n( 10 ) . مقدسى ، آفرينش و تاريخ ، ترجمه شفيعى كدكنى ، ص 63 ، چاپ تهران ، 1350 .\r\n","page_name":" 155 ","page_number":171},
  {"content":"\r\n\r\nقصبه پارس است شهرى بزرگ و خرم و با خواسته و مردمان بسيار و دار الملك است و اين شهر را به روزگار اسلام كرده‌اند و اندر وى يكى قهندزست قديم سخت استوار . . . » « 1 » اما فردوسى نخستين‌بار در ذكر در دوره كيانيان و روزگار كيخسرو و از شيراز سخن مىگويد و بدين ترتيب بر ديرينه سالى شيراز تأكيد مىكند :\r\n سر هفته را كرد آهنگ رى * همه ره به آرامش و رود وى\r\nدو هفته درين شهر بخشيد مرد * سوم هفته آهنگ شيراز كرد\r\nهيونان فرستاد چندى زرى * سوى پارس نزديك كاوس‌كى « 2 » \r\nقدمت شيراز اگرچه بدليل متون مختلف تاريخى و مدارك باستانشناسى نيازى به توضيح و تفسير ندارد اما بايد گفت كه : نام شيراز ظاهرا در الواح عيلامى مكشوف در تخت جمشيد به صورتهاى  Shir - Si - is  ( شيرازى ايش ) « 3 » آمده است و نشان مىدهد كه در عهد هخامنشى اين شهر دائر و در آنجا كارگران و صنعتگران مشغول كار و احداث بنائى بوده و دستمزد از خزانه دريافت مىكرده‌اند و تدسكو  Tedesco  در مجله انجمن شرقى امريكائى حدسى زده است و نام اين شهر را از دو كلمه  Sher  ( : خوب ) +  raz  ( همريشه رز : مو ) گرفته ، استاد بنونيست اين وجه اشتقاق را پسنديده‌اند ولى استاد هنينگ اين وجه را رد كرده اظهار داشته‌اند كه « شر بمعنى خوب در لهجه‌هاى شرقى ايران و همچنين در يك لغت پارتى و در لهجه‌هاى جنوبى و غربى سابقه ندارد . . . » « 4 »\r\nدر دوره اشكانى ، بهرام كه او را « اردوان بزرگ » مىخواندند فرمانرواى شيراز تا اصفهان بود :\r\n ورا بود شيراز تا اصفهان * كه دانند خواندش مرز مهان « 5 » \r\nاما شيراز در دوره ساسانى قهرمان‌ساز است و اين قهرمان دلاور « سوفرا » ست كه اين نام در نسخه‌هاى مختلف شاهنامه به صورتهاى « سوفزا » « شوخان » « سرخوان » « سرخاب » « سغرا » هم ضبط شده است « 6 » اگرچه ولف جز « سوفرا » و « سوفراى » را در فرهنگ خود نياورده است « 7 » ولى يوستى صورت « سوخرا » را براى اين نام برگزيده « 8 » و « سرخوان » را نيز صورتى ديگر از اين نام دانسته است « 9 » ابو حنيفه دينورى اين نام را « شوخر » ضبط كرده است . « 10 »\r\nبه نظر مىرسد شكل پهلوى آن سوخرگ  Sokhragh  باشد يا  Sokhrai  « 11 » . كريستن سن نيز\r\n\r\n\r\n","description":"","footnote":"\r\n( 1 ) . حدود العالم ، به كوشش منوچهر ستوده ، ص 130 ، چاپ تهران ، 1340 .\r\n( 2 ) . فردوسى ، شاهنامه ، ص 361 ، جلد پنجم ، چاپ مسكو ، 1967 .\r\n( 3 ) . سامى ، على ، واژه شيراز در شاهنامه فردوسى ، هنر و مردم ، دورهء جديد ، شماره 121 ( 1351 ) ، 49 - 52 .\r\n( 4 ) . معين ، ( مصحح ) ، برهان قاطع ، ص 1322 ، حاشيه 2 ، تهران ، 1331 .\r\n( 5 ) . فردوسى ، شاهنامه ، جلد هفتم ، ص 116 ، بيت 62 ، مسكو ، 1968 .\r\n( 6 ) . فردوسى ، شاهنامه ، جلد هشتم ، ص 12 ، بيت 90 ، مسكو ، 1970 .\r\n( 7 ) . ولف ، فرهنگ لغات شاهنامه ، ص 533 ، 1965 .\r\n( 8 ) . يوستى ، نامنامه ، ص 305 ، 1960 .\r\n( 9 ) . يوستى ، نامنامه ، ص 289 ، 1963 .\r\n( 10 ) . دينورى ، ابو حنيفه ، احمد بن داود ، اخبار الطول ، ترجمه صادق نشات ، ص 63 ، تهران ، 1346 .\r\n( 11 ) . ؟ ، مطالعات ايرانى ، جلد اول ، گزارش شعبه ادبى آكادمى امپراطورى وين ، وين ، 1888 ، و ص 317 ايران در زمان ساسانيان ، حاشيه 6 .\r\n","page_name":" 156 ","page_number":172},
  {"content":"\r\n\r\nصحيح كلمه را  Sohhra  مىداند و مىنويسد كه او « از تخمه كارن و مسقط الرأسش بلوك اردشير خوره واقع در پارس بوده است » ( طبرى ، ص 873 و 877 نلد كه ص 121 و 136 ) « 1 »\r\nكريستن سن مىافزايد : « در عهد پيروز ساسانى مقتدرترين نجباى ايران دو تن بودند يكى زرمهر يا سوخرا از خانواده بزرگ قارن « 2 » كه اصلا شيرازى و حكمران سكستان بود و لقب « هزارفت » داشت فردوسى درباره سوفرا مىگويد كه او پارسى دلاورى بود از شيراز كه پدرش قارن نام داشت ، پيروز ساسانى چون به نبرد با تركان شتافت بلاش را به نيابت پادشاهى منصوب كرد و سوفرا را نيز به دستورى بلاش برگزيد ؛\r\n كه باشد نگهبان تخت و كلاه * بلاش جوان را بود نيكخواه\r\nبدان كار شايسته بدسوفزاى * يكى نامور بود پاكيزه‌راى\r\nجهانديده از شهر شيراز بود * سپهبد دل و گردن‌افراز بود\r\nهم او مرزبان بد بزابلستان * به بست و بغزنين و كابلستان « 3 » \r\nاما پيروز در نبرد با هيتاليان كشته شد و سوفرا در عين ترديد به توانائى بلاش در گرفتن انتقام ، به گردآورى سپاه پرداخت :\r\n چو آگاهى آمد سوى سوفزاى * ز پيروز بىراى و بىراهنماى\r\nز مژگان سرشكش به رخ برچكيد * همه جامه پهلوى بردريد\r\nز سر برگرفتند گردان كلاه * به ماتم نشستند با سوگ شاه\r\nهمى گفت بر كينه شهريار * بلاش جوان چون بود خواستار\r\nبدانست كان كار بىسود شد * سر تاج شاهى پر از دود شد\r\nسپاه پراگنده را گرد كرد * بزد كوس وز دشت برخاست گرد\r\nفراز آمدش تيغ‌زن صد هزار * همه جنگجوى از در كارزار . . . « 4 » \r\nسوفرا از زابلستان به مرو شتافت و به خوشنواز فرمانرواى هيتالى نامه نوشت و او را به نبرد فراخواند و خود از مرو به كشميهن رو نهاد و با سپاه خوشنواز روبرو گشت و سوفرا خوشنواز را تيغى زد ولى خوشنواز جان بدر برد و به سوفرا پيشنهاد آشتى داد و سوفرا بخاطر رهائى گرفتاران ايرانى اين درخواست را پذيرفت و خوشنواز قباد و ديگر اميران ايرانى را آزاد كرد . « 5 »\r\nفردوسى احساس و انديشه‌هاى سوفرا را در پذيرش آشتى چنين توصيف مىكند :\r\n چنين گفت با سركشان سوفزاى * كه امروز ما را جزين نيست راى\r\nكزيشان از اين پس نجوئيم جنگ * به ايران بريم اين سپه بىدرنگ\r\nكه در دست ايشان بود كيقباد * چو فرزند پيروز خسرونژاد\r\nهمان موبد موبدان اردشير * ز لشكر بزرگان برنا و پير \r\n\r\n\r\n","description":"","footnote":"\r\n( 1 ) . كريستن سن ، ايران در زمان ساسانيان ، ترجمه رشيد ياسمى ، چاپ سوم ، تهران ، 1345 .\r\n( 2 ) . به نظر مىآيد كه سوخرا نام خانوادگى شاخه‌اى از دوده كارن بود كه زرمهر نيز بدان منسوب بود . ر ك ص 317 ايران در زمان ساسانيان ، ح 6 .\r\n( 3 ) . فردوسى ، شاهنامه ، جلد هشتم ، ص 19 ، بيت 210 ، چاپ مسكو ، 1970 .\r\n( 4 ) . فردوسى ، شاهنامه ، جلد هشتم ، ص 19 ، بيت 217 ، چاپ مسكو ، 1970 .\r\n( 5 ) . فردوسى ، شاهنامه ، جلد هشتم ، ص 23 تا 25 ، چاپ مسكو ، 1970 .\r\n","page_name":" 157 ","page_number":173},
  {"content":"\r\n\r\n اگر جنگ سازيم با خوشنواز * شود كار بىسود بر ما دراز\r\nكشد آنكه دارد ز ايران اسير * قباد جهانجوى چون اردشير\r\nاگر نيستى در ميانه قباد * ز موبد نكردى دل و مغز ياد\r\nگر او را ز تركان بد آيد به روى * نماند به ايران جز از گفتگوى\r\nيكى ننگ باشد كه تا رستخيز * بماند ميان دليران ستيز « 1 » \r\nاما كريستن سن منكر روياروئى سوفرا با هيتاليان شده و نوشته است : « مور خان ايران براى حفظ آبروى قوم خود قصه‌اى ساخته‌اند كه زرمهر ( : سوفرا ) از پادشاه هفتاليان ( : هيتاليان ) انتقام كشيد و عاقبت با آن طايفه صلحى شرافتمندانه كرد زيرا پادشاه هفتاليان مجبور شد كه تمام غنائمى را كه در جنگ اخير از پيروز گرفته بود پس بدهد و دختر او را نيز مسترد دارد اما در حقيقت اين دختر مسترد نشد و پادشاه هفتاليان از او دخترى پيدا كرد كه بعد زوجه كواذ ( : قباد ) اول پادشاه ساسانى گرديد . » « 2 » كريستن سن مىافزايد كه منابع آن عصر از اين جنگ و انتقام هيچ ذكرى نكرده‌اند . « 3 »\r\nابو حنيفه دينورى نيز درگيرى نبرد ميان سوفرا و خوشنواز را ذكر نكرده و گفته است كه چون فيروز به نبرد با اخشوان خاقان ( : خوشنواز ) رو نهاد « شوخر ( : سوفرا ) نام يكى از وزراى بزرگ كشور را كه مقام و پايه قارنى داشت به اداره مملكت گماشت » . « 4 »\r\nو چون خود در نبرد كشته شد « فراريان ماجرا را به اطلاع « شوخر » رسانيدند پس شوخر مردم را به جنگ و پيكار با تركان ترغيب و تشجيع كرد قاطبه مردم ايران از كشورى و لشكرى با او همراه گشتند و براى جبران آن شكست عظيم رو به سرزمين تركان نهادند اخشوان خاقان ترك از شوخر و سپاه انبوهى كه همراه داشت مرعوب گرديد كس نزد شوخر فرستاد و گفت در صورتى كه از پيشرفت خوددارى كنى موبد و فيروزدخت و تمامى اسيران و اموال و خزاين و ابزارى را كه به تصرف درآورده‌ام مسترد دارم شوخر تقاضاى او را پذيرفت و به ايران بازگرديد . » « 5 » ثعالبى نيز سخنى از نبرد سوفرا با خوشنواز نگفته است . « 6 »\r\nفردوسى مىگويد كه پس از اين آشتى سوفرا با قباد و ديگر اسيران رها شده به ايران آمد و مردم ايران از سوفرا قهرمانى فاتح ساختند و بقول بلعمى خواستند كه پادشاهى به دو دهند ولى نپذيرفت و پيروز كار و تدبير ملك به دو سپرد « 7 » فردوسى نيز در شاهنامه آورده است كه :\r\n همه چامه گر سوفرا را ستود * به بربط همى رزم تركان سرود\r\nمهانرا همه چشم بر سوفراى * از او گشته شاد و به دو داده راى\r\nهمه شهر ايران به دو گشت باز * كسى را كه بدكينه خوشنواز \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 25 ، بيت 324 ، چاپ مسكو ، 1970 .\r\n( 2 ) . كريستن سن ، ايران در زمان ساسانيان ، ترجمه رشيد ياسمى ، ص 319 ، چاپ سوم ، تهران ، 1345 .\r\n( 3 ) . كريستن سن ، ايران در زمان ساسانيان ، ترجمه رشيد ياسمى ، ص 319 ، حاشيه 2 ، چاپ سوم ، تهران ، 1345 .\r\n( 4 ) . دينورى ، ابو حنيفه ، اخبار الطوال ، ترجمه صادق نشات ، ص 63 ، تهران ، 1346 .\r\n( 5 ) . دينورى ، ابو حنيفه ، اخبار الطوال ، ترجمه صادق نشات ، ص 64 ، تهران ، 1346 .\r\n( 6 ) . ثعالبى ، شاهنامه ثعالبى ، ترجمه هدايت ، ص 278 ، تهران ، 1328 .\r\n( 7 ) . بلعمى ، ترجمه تاريخ طبرى ، به كوشش مشكور ، ص 140 ، تهران ، 1337 .\r\n","page_name":" 158 ","page_number":174},
  {"content":"\r\n\r\n بدان پهلوان دل همه شاد كرد * روان را ز انديشه آزاد كرد\r\nببد سوفراى از جهان بىهمال * همى رفت زين‌گونه تا چارسال\r\nنبودى جز آن چيز كو خواستى * جهان را به راى خود آراستى\r\nچو فرمان او گشت در شهر فاش * به خوبى بپرداخت گاه از بلاش\r\nبه دو گفت شاهى نرانى همى * بدانرا ز نيكان ندانى همى\r\nهمى پادشاهى ببازى كنى * ز پرى وز بىنيازى كنى\r\nقباد از تو در كار داناترست * بدين پادشاهى تواناترست\r\nبه ايوان خويش اندر آمد بلاش * نيارست گفتن كه ايدر مباش « 1 » \r\nثعالبى مىگويد بلاش او را سپهبد عراق و فارس ناميد و سوفرا هميشه از مراحم اين پادشاه برخوردار بود . « 2 »\r\nاما در اين‌باره دينورى مىنويسد كه « بلاش پس از چهار سال شهريارى درگذشت و شوخر كشور را بعد از وى به برادرش قباد پسر فيروز سپرد » « 3 » اما ثعالبى از رقابت بلاش و قباد پس از مرگ پدر سخن مىگويد و نتيجه مىگيرد كه « عاقبت بلاش غالب آمد و حكومت در دست گرفت و قباد فرار كرد و به خاقان پادشاه ترك پناهنده شد كه بكمك او بر برادر خود بتازد و اعيان و وجوه مردم ايران بر بلاش گرد آمدند و با او عهد عبوديت و تبعيت بسته با اطاعت كامل تاج بر تاركش نهادند . . . و تقاضا نمودند كه سپهبد سوفرا را در ازاى شجاعتها كه به منصه ظهور رسانيده پاداش خير دهد بلاش مسؤولشان را اجابت كرد . . . خاقان با سى هزار سوار ، قباد را ( به ايران ) اعزام داشت ولى همين كه قباد به نيشابور رسيد خبر مرگ بلاش را به او دادند و كارش خودبخود رونق و اعتبار يافت » « 4 » اما كريستن سن معتقد است كه بلاش ظاهرا مردى نيك‌نهاد و خوش‌نيت بود كه قصد داشت ملت را خوشبخت كند : « . . . با وجود اين بلاش مردى نبود كه كشور ايران در آن وقت به وجود او احتياج وافر داشت ناخورسندى بزرگان تعميم يافت و پس از چهار سال سلطنت بلاش را خلع و كور كردند و قباد پسر پيروز را بر تخت سلطنت نشانيدند بلاشك محرك اصلى اين انقلاب زرمهر ( : سوخرا ) بوده است ( ر ك : دينورى و فردوسى ) كه ظاهرا مصالح سياسى را در نظر داشته زيرا قباد چندين سال پس از شكست پيروز نزد پادشاه هفتاليان بعنوان گروگان بسر برده بود و روابط نيكوئى با آن طايفه داشت ، ايرانيان اميد داشتند كه انتخاب او از فشار هفتاليان بكاهد ظاهرا پس از نصب قباد با وجود اينكه كما فى السابق هفتاليان از ايران خراج مىگرفتند در روابط آنها سهولتى ايجاد شد » « 5 » .\r\nفردوسى مىگويد كه سوفرا قباد را كه شانزده ساله بود از استخر به طيسفون آورد « 6 » و بر تخت نشاند .\r\nولى هفت سال در واقع خود حكمران ايران بود ؛\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 28 ، بيت 372 ، چاپ مسكو ، 1970 .\r\n( 2 ) . ثعالبى ، شاهنامه ثعالبى ، ترجمه هدايت ، ص 278 ، تهران ، 1328 .\r\n( 3 ) . دينورى ، ابو حنيفه ، اخبار الطوال ، ترجمه صادق نشات ، ص 646 ، تهران ، 1346 .\r\n( 4 ) . ثعالبى ، شاهنامه ثعالبى ، ترجمه هدايت ، ص 281 ، تهران ، 1328 .\r\n( 5 ) . كريستن سن ، ايران در زمان ساسانيان ، ص 320 ، ترجمه رشيد ياسمى ، چاپ سوم ، تهران ، 1345 .\r\n( 6 ) . فردوسى ، شاهنامه ، جلد هشتم ، ص 29 ، بيت 2 ، مسكو ، 1970 .\r\n","page_name":" 159 ","page_number":175},
  {"content":"\r\n\r\n جوان بود سالش سه پنج و يكى * ز شاهى ورا بهره بود اندكى\r\nهمى راند كار جهان سوفراى * قباد اندر ايران نبد كدخداى\r\nهمه كار او پهلوان راندى * كسى را بر شاه ننشاندى\r\nنه موبد بد او را نه فرمان‌رواى * جهان بد بدستورى سوفراى « 1 » \r\nو چون قباد به 23 سالگى رسيد سوفرا به نزد او رفت و اجازه خواست تا به شيراز بازگردد ؛\r\n بيامد بر تاجور سوفرا * بدستورى بازگشتن به جاى\r\nسپهبد خود و لشكرش ساز كرد * بزد كوس و آهنگ شيراز كرد\r\nهمى رفت شادان سوى شهر خويش * ز هر كام برداشته بهر خويش\r\nهمه پارس او را شده چون رهى * همى بود با تاج شاهنشهى\r\nبدان بد كه من شاه بنشاندم * به شاهى بر او آفرين خواندم\r\nگر از من كسى زشت گويد بدوى * ورا سرد گويد ، براند ز روى\r\nهمى باژ جستى ز هر كشورى * ز هر نامدارى و هر مهترى « 2 » \r\nاما ثعالبى رفتن سوفراى را به فارس نتيجه توطئه قباد مىداند و مىنويسد : « قباد به منظور دور كردن سوفرا از دربار او را به حكومت فارس برقرار و بدان ايالت اعزام داشت » « 3 » ولى بلعمى از دور شدن سوفراى از درگاه سخنى نمىگويد و مىنويسد : « قباد سوفراى را خليفه كرد و گفت ترا حق بر من واجب است كه پدرم ترا استوار داشت و ملك به تو سپرد و ديگر آنكه خون فيروز را طلب كردى و آن خواستها همه باز ستدى . . . سوفراى كار همى راند و شهرها بنا كرد و هيچ ملك چنان بنا نكرد از شهرها به حدود فارس و اهواز كه وى كرد نام او « ايكان » ( ارجان : طبرى ) و هم در پارس شهرى بنا كرد نام آن شهر كازرون و حلوان ديزاو بنا كرد و شهرى ديگر بنا كرد به حدود خيلان قبادآباد نام كرد و امروز قواديان خوانند و ترمد نيز او بنا كرد و شهرى است در تسمية البلدان او بنا كرد و آن را « ورم » خوانند و نيز آن قباديان خوانند بر لب جيحون پس چون از ملك قباد پنجسال بگذشت سوفراى همان كار همى داشت مردمان و سپاه بر وى گرد آمده بودند و هيچ كار آن مملكت بدست قباد نمانده و سوفراى خود هيچ كار به دو دست بازنداشته بود قباد آن ذل برنتوانست داشتن و او را بند نمىتوانست كردن كه همه سپاه سوفراى داشت . » « 4 » فردوسى در كيفيت دلگيرى قباد از سوفراى آورده است كه چون سوفراى در پارس خود را « شاه نشان » مىخواند و از قباد فرمان نمىبرد و از مردمان باژ مىگرفت و پارسيان مطيع او شده بودند در نتيجه سعايت رازداران ، قباد در انديشه نابودى او افتاد تا بتواند قدرت پادشاهى خود را اعمال كند ؛\r\n چو آگاهى آمد به سوى قباد * ز شيراز وز كار بيداد و داد\r\nهمى گفت هر كس كه جز نام شاه * ندارد ز ايران و گنج و سپاه \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 30 ، بيت 25 ، مسكو ، 1970 .\r\n( 2 ) . فردوسى ، شاهنامه ، جلد هشتم ، ص 31 ، بيت 34 ، مسكو ، 1970 .\r\n( 3 ) . ثعالبى ، شاهنامه ثعالبى ، ترجمه هدايت ، ص 282 ، تهران ، 1329 .\r\n( 4 ) . بلعمى ، ترجمه تاريخ طبرى ، به كوشش مشكور ، ص 142 ، تهران 1337 .\r\n","page_name":" 160 ","page_number":176},
  {"content":"\r\n\r\n نه فرمانش باشد به چيزى نه راى * جهان شد همه بنده سوفراى\r\nهرآنكس كه بدرازدار قباد * بر او بر سخنها همى كرد ياد\r\nكه از پادشاهى به نامى پسند * چرا كردى اى شهريار بلند\r\nز گنج تو آكنده‌تر گنج او * ببايد گسست از جهان رنج او\r\nهمه پارس چون بنده او شدند * بزرگان پرستنده او شدند\r\nز گفتار بد شد دل كيقباد * ز رنجش بدل برنكرد ايچ ياد « 1 » \r\nفردوسى در ادامه داستان چنين مىگويد كه قباد براى نابودى سوفراى به راىزنى پرداخت و سرانجام بر آن شد تا شاپور رازى را كه از خاندان مهرك و با سوفرا دشمن بود از رى فراخواند و نامه‌اى درشت بوسيله او به سوفرا نوشت و با شاپور و سپاهى به شيراز فرستاد ، اما سوفرا چنان بزرگوار و جوانمردانه با او روبرو شد كه از قهرمانى بزرگ چون وى شايسته بود و همين امر سبب شد كه ساده به دام دشمن درافتد :\r\n چو آگاه شد ز آن سخن سوفراى * همانگه بياورد لشكر ز جاى\r\nپذيره شدش با سپاهى گران * گزيده سواران و جوشن وران\r\nرسيدند پس يك به ديگر فراز * فرود آمدند آن دو گردن‌فراز\r\nچو بنشست شاپور با سوفراى * فراوان زدند از بد و نيك راى\r\nبه دو داد پس نامه شهريار * سخن رفت هرگونه دشوار و خوار\r\nچو برخواند آن نامه را پهلوان * بپژمرد و شد كند و تيره روان\r\nچو آن نامه برخواند شاپور گفت * كه اكنون سخن را نبايد نهفت\r\nترا بند فرمود شاه جهان * فراوان بناليد پيش مهان\r\nچنين داد پاسخ به دو پهلوان * كه داند مرا شهريار جهان\r\nبدان رنج و سختى كه بردم ز شاه * برفتم ز زابلستان با سپاه\r\nبه مردى رهانيدم او را ز بند * نماندم كه آيد به رويش گزند\r\nمرا داستان بود نزديك شاه * همان نزد گردان ايران سپاه\r\nگر ايدونكه بند است پاداش من * ترا چنگ دادن به پرخاش من\r\nنخواهم زمان از تو پايم به بند * بدارد مرا بند او سودمند\r\nز يزدان وز لشكرم نيست شرم * كه من چند پالوده‌ام خون گرم\r\nبدانگه كجا شاه در بند بود * به يزدان مرا سخت سوگند بود\r\nكه دستم نبيند مگر دست تيغ * به چنگ آفتاب اندر آرم به ميغ\r\nمگر سر دهم گر سر خوشنواز * به مردى ز تخت اندر آرم به گاز\r\nكنونم كه فرمود بندم سزاست * سخنهاى ناسودمندم سزاست\r\nز فرمان او هيچ‌گونه مگرد * چو پيرايه‌دان بند بر پاى مرد « 2 » \r\nشاپور پاى سوفراى را ببست و با وى به درگاه شاه رو نهاد ؛\r\n بياوردش از پارس پيش قباد * قباد از گذشته نكرد ايچ ياد \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 31 ، بيت 42 ، تهران ، 1970 .\r\n( 2 ) . فردوسى ، شاهنامه ، جلد هشتم ، ص 35 ، بيت 98 ، مسكو ، 1970 .\r\n","page_name":" 161 ","page_number":177},
  {"content":"\r\n\r\n بفرمود كو را به زندان برند * به نزديك ناهوشمندان برند\r\nبه شيراز فرمود تا هرچه بود * ز مردان و گنج و ز كشت و درود\r\nبياورد يكسر سوى طيسفون * سپردش به گنجور او رهنمون « 1 » \r\nدينورى ، در اخبار الطوال نحوه دستگيرى و كشتن سوفرا را به نحوى ديگر بيان مىكند و مىنويسد كه چون قباد كمر به قتل سوفرا بست شاپور رازى را كه از فرزندان مهران بزرگ و عامل او بر بابل و خطرنيه بود به درگاه فراخواند و راز خويش را با وى در ميان نهاد و او را مأمور كشتن سوفرا كرد : « روز بعد شاپور نزد قباد آمد ديد شوخر ( : سوفرا ) در خدمتش نشسته است ، شاپور از طرفى كه شوخر نشسته بود سوى قباد رفت ، شوخر اعتنائى به شاپور ننمود ، شاپور طنابى را كه در دست داشت به گردن شوخر انداخت و آن را به گردنش پيچيد و روى زمين كشانيد تا از مجلس بيرون برد و با قيدى آهنين مقيد نمود و به زندانش افكند و قباد به قتلش فرمان داد و به قتل رسيد . » « 2 »\r\nثعالبى ، همانند فردوسى سعايت اطرافيان قباد را دليل كشته شدن سوفرا مىداند و نحوه مرگ و دستگيرى او را نظير شاهنامه ذكر مىكند و مىنويسد : « همين كه سوفرا از دربار دور شد معاندين و حسودان زبان به ذم او گشوده به قصد خرابى كار و سقوط او از مقامى كه داشت تهمتها به او بستند و بر خلاف حقيقت كارها به او نسبت دادند و شاه را به مخاصمت با او واداشته به خلع و بندش تحريض كردند » « 3 » بلعمى داستان دستگيرى سوفرا را مفصل‌تر بيان مىكند و پس از بيان مقدمات مىنويسد : « چون روز بود سوفراى پيش قباد بايستاده بود سپهبد درآمد و ايستاد و حديث مىكرد سپهبد ( : شاپور ) با سوفراى حديث درشت كرد سوفراى جواب بازداد سپهبد خشم گرفت و او را دشنام داد سوفراى با وى جنگ كرد و قباد خاموش شده بود ، سپهبد كمر بگشاد و به گردن سوفراى افكند و از پيش قباد او را بيرون برد و بزندان كرد و سوفراى مردى پير بود و سپهبد جوان و سوفراى با وى برنيامد و ديگر روز او را بكشت و قباد از سوفراى برست و كار ملك به خود گرفت » « 4 » فردوسى مىگويد چون زندانى كردن و مصادره اموال سوفرا شاه را خشنود نمىساخت ، و سرانجام از بيم شورش ياران سوفرا كمر به كشتن وى بست ؛\r\n بفرمود پس تاش بيجان كنند * بر او بر دل و ديده پيچان كنند\r\nبكردند پس پهلوان را تباه * شد آن گرد فرزانه و نيكخواه « 5 » \r\nاما ايرانيان چون از كشته شدن ناجوانمردانه سوفرا آگاهى يافتند به قيامى بزرگ دست يازيدند :\r\n خروشى برآمد ز ايران به درد * زن و مرد و كودك همى مويه كرد\r\nبرآشفت ايران و برخاست گرد * همى هر كسى كرد ساز نبرد\r\nهمى گفت هر كس كه تخت قباد * اگر سوفرا شد به ايران مباد \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 35 ، بيت 103 ، مسكو ، 1970 .\r\n( 2 ) . دينورى ، اخبار الطوال ، ترجمه نشات ، ص 69 ، تهران ، 1346 .\r\n( 3 ) . ثعالبى ، شاهنامه ثعالبى ، ترجمه هدايت ، ص 282 ، تهران ، 1328 .\r\n( 4 ) . بلعمى ، ترجمه تاريخ طبرى ، مشكور ، ص 143 .\r\n( 5 ) . فردوسى ، شاهنامه ، جلد هشتم ، ص 35 ، بيت 111 ، مسكو ، 1970 .\r\n","page_name":" 162 ","page_number":178},
  {"content":"\r\n\r\n سپاهى و شهرى همه شد يكى * نبردند نام قباد اندكى\r\nبرفتند يكسر به ايوان شاه * ز بدگوى پردرد و فريادخواه\r\nكسى را كه بر شاه بدگوى بود * بدانديش او و بلاجوى بود\r\nبكشتند و بردند ز ايوان‌كشان * ز جاماسب جستند چندى نشان\r\nورا برگزيدند و بنشاندند * به شاهى بر او آفرين خواندند\r\nبه آهن ببستند پاى قباد * ز فر و نژادش نكردند ياد « 1 » \r\nثعالبى نيز به انتقام‌جوئى ياران و دوستداران سوفرا از قباد اشاره دارد و مىنويسد : « اعيان افسران از كشتن سوفرا و بيگناهى او و عمليات برجسته‌اى كه كرده بود قباد را تقبيح كردند و بر مسببين قتل او تاخته و همه را كشتند و چون از قباد و عمليات زشتش ترس و وحشت داشتند او را خلع كرده دستش را از سلطنت كوتاه و برادرش جاماسب را به پادشاهى اختيار كردند . » « 2 »\r\nبنابر شاهنامه و غرر ثعالبى و اخبار الطوال و تاريخ بلعمى پس از دستگيرى قباد او را به دست پسر سوفرا كه « زرمهر » نام داشت سپردند تا هرسان كه خواهد با وى رفتار كند . « 3 »\r\nاگرچه در بعضى متون « زرمهر » و « سوفرا » را يكى دانسته و « زرمهر » را نام « سوفرا » نوشته‌اند « 4 » و كسانى چون ثعالبى از او سخن نگفته‌اند اما فردوسى « زرمهر » را پسر سوفرا مىخواند و اين قول هماهنگ است با آنچه دينورى در اخبار الطوال و بلعمى در تاريخ خود نوشته‌اند . « 5 » فردوسى داستان اين پارسىزاده بزرگوار را چنين بازمىگويد :\r\n يكى پور بد سوفرا را گزين * خردمند و پاكيزه و بآفرين\r\nجوانى بىآزار و زرمهر نام * كه از مهر او بد پدر شادكام\r\nسپردند بسته به دو شاه را * بدان‌گونه بدراى بدخواه را\r\nكه آن مهربان كينه سوفراى * بخواهد به درد جهان كدخداى\r\nبىآزار زرمهر يزدان‌پرست * نسودى ببد با جهاندار دست\r\nپرستش همى كرد پيش قباد * وز آن بد نكرد ايچ بر شاه ياد\r\nجهاندار زو ماند اندر شگفت * ز كردار او مردمى برگرفت « 6 » \r\nبنابر شاهنامه « زرمهر » با « قباد » به مهربانى و نيكى رفتار كرد و با او پيمان بست و سوگند خورد و قباد او را به رازدارى خود برگزيد و تاج و تخت خود را مديون او دانست ،\r\n چو بشنيد زرمهر پاكيزه‌راى * سبك بند را برگشادش ز پاى « 7 » \r\nو با پنج تن از ياران قباد ؛\r\n شب تيره از شهر بيرون شدند * ز ديدار دشمن به هامون شدند \r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 36 ، بيت 121 ، مسكو ، 1970 .\r\n( 2 ) . ثعالبى ، شاهنامه ثعالبى ، ترجمه هدايت ، ص 283 ، تهران ، 1328 .\r\n( 3 ) . فردوسى ، شاهنامه ، جلد هشتم ، ص 36 ، بيت 125 ، چاپ مسكو ، 1970 .\r\n( 4 ) . كريستن سن ، ايران در زمان ساسانيان ، ترجمه رشيد ياسمى ، ص 317 ، تهران ، 1345 ، چاپ سوم .\r\n( 5 ) . دينورى ، ابو حنيفه ، اخبار الطوال ، ترجمه صادق نشات ، ص 69 ، چاپ تهران ، 1346 و تاريخ بلعمى ، ص 140 ، چاپ مسكو .\r\n( 6 ) . فردوسى ، شاهنامه ، جلد هشتم ، ص 36 ، بيت 130 ، مسكو ، 1970 .\r\n( 7 ) . فردوسى ، شاهنامه ، جلد هشتم ، ص 38 ، بيت 142 ، مسكو ، 1970 .\r\n","page_name":" 163 ","page_number":179},
  {"content":"\r\n\r\n سوى شاه هيتال كردند روى * ز انديشگان خسته و راه‌جوى « 1 » \r\nو « زرمهر » تا رسيدن « قباد » به پادشاهى با او بود . اگرچه فردوسى ديگر جز از بزرگوارى وى در سلطنت هرمز سخن نرانده است « 2 » و ليكن دليل رهانيدن « قباد » را سزاوار نبودن ديگر برادرانش براى شاهى مىداند :\r\n نگه كرد زرمهر هر كس را نديد * كه با تاج بر تخت شاهى سزيد\r\nچو بر شاه افگند زرمهر مهر * بر او آفرين خواند گردان سپهر\r\nاز او بند برداشت تا كار خويش * بجويد كند تيز بازار خويش « 3 » \r\nدينورى « زرمهر » را يكى از پنج معتمدان قباد مىشناسد كه همچنانكه در شاهنامه نيز آمده است دختر دهقانى را در اهواز براى قباد خواستگارى مىكند « 4 » اما بلعمى به نكته‌اى اشاره مىكند كه ناشى از بدبينى شديد ايرانيان نسبت به قباد است او مىنويسد :\r\n« گويند ( قباد ) زرمهر را نيز بكشت و ليكن نه درست است » « 5 »\r\nدر دوره پادشاهى هرمز پسر انوشيروان نيز دلاورى ديگر از شيراز برخاست بنام « سام اسفنديار » كه از فارس سپاه برگرفت و به يارى خسروپرويز به آذربايجان رفت . « 6 » بندارى ، سام بن - اسفنديار را فرمانرواى شيراز مىداند . « 7 »\r\nگور : همچنانكه قبلا اشاره شد همان خوره اردشير است و ما تنها بذكر نكته‌اى كه بلعمى درباره اين شهر آورده است اكتفا مىكنيم : « و اين جور شهرى است كه در فارس خرم‌تر از آن نيست با اسپرغمها و ميوه و درختها و آبهاى روان و اين گلاب پارسى از جور آورند و اردشير را مراد بود كه نشست خويش به جور كند و گروهى گويند كه آنجا شهر نبود و اين شهر جور را اردشير بنا كرد و خويشتن را كوشكى و حصارى و آتشكده‌اى بساخت . » « 8 »\r\nاما در ترجمه كارنامه اردشير بابكان در توضيح اين نكته كه « اردشير . . . خواسته و زر و سيم . . . به گوار گسيل كرد . . . » « 9 » آمده است كه : « فردوسى بجاى « گوار » ، خره اردشير - اردشير خوره آورده است و گوار  Guwar  يا كوار بنابر فارسنامه ابن بلخى شهركى است از كوره اردشير » « 10 »\r\nمنصور رستگار فسائى\r\n\r\n\r\n","description":"","footnote":"\r\n( 1 ) . فردوسى ، شاهنامه ، جلد هشتم ، ص 38 ، بيت 145 ، مسكو ، 1970 .\r\n( 2 ) . فردوسى ، شاهنامه ، جلد هشتم ، ص 414 ، بيت 1638 ، مسكو ، 1970 .\r\n( 3 ) . فردوسى ، شاهنامه ، جلد هشتم ، ص 414 ، بيت 1640 ، مسكو ، 1970 .\r\n( 4 ) . دينورى ، ابو حنيفه ، اخبار الطوال ، ص 69 و 70 ، به تصحيح نشات ، تهران ، 1346 ، و ر ك شاهنامه جلد هشتم ، ص 38 .\r\n( 5 ) . بلعمى ، ترجمه تاريخ طبرى ، به كوشش مشكور ، ص 143 ، تهران .\r\n( 6 ) . فردوسى ، شاهنامه ، جلد هشتم ، ص 422 ، بيت 1743 ، چاپ مسكو ، 1970 .\r\n( 7 ) . بندارى ، الشاهنامه ، جلد دوم ، ص 195 ، تهران ، 1970 ، چاپ اسدى .\r\n( 8 ) . بلعمى ، ترجمه تاريخ طبرى ، به اهتمام دكتر مشكور ، ص 84 .\r\n( 9 ) . فره‌وشى ( مصحح ) ، كارنامه اردشير بابكان ، ص 87 ، و حاشيه 2 همان صفحه ، تهران ، 1354 ، انتشارات دانشگاه تهران .\r\n( 10 ) . ابن بلخى ، فارسنامه ، به كوشش لسترانج و نيكلسن ، ص 134 ، كمبريج ، 1921 .\r\n","page_name":" 164 ","page_number":180},
  {"content":"\r\n\r\nتاريخ فارسنامهء ناصرى\r\n\r\nگفتار اول\r\n\r\n","description":"","footnote":"","page_name":" 165 ","page_number":181},
  {"content":"\r\n . \r\n","description":"","footnote":"","page_name":" 166 ","page_number":182},
  {"content":"\r\n\r\n\r\n[ مقدمه مؤلف 
  ]\r\nبسم اللّه الرحمن الرحيم ستايش پيغمبران و نيايش رهبران كه « درود كردگارشان باد » ، سزاوار درگاه ايزدى است كه خرد را به آدمى داد تا خوب را از بد شناخت و شناخته‌ها را نگاشت و به يادگار گذاشت تا خردمندان آينده ، بىسختى آزمايش زشت را گذاشته ، نيك را فراگرفته ، خود و مردمان فرومايه را از درستكارى به آسايش رسانند . و چون روزگار آزموده‌ها را نويسد « 1 » آن را تاريخ گويند يعنى ماه و روز ، آنها را نگاشت .\r\nو اين بنده گنهكار ، نيازمند آمرزش از درگاه كردگار بخشندهء آمرزگار حاجى ميرزا حسن - شيرازى مشهور به فسائى « 2 » ابن غفران‌مآب « 3 » ميرزا حسن بن مغفور ميرزا محمد مجد الدين « 4 » ابن مغفور السيد على صدر الدين المعروف به السيد عليخان الحسينى الحسنى المدنى مولدا الملكى موطنا الشيرازى اصلا ( طاب ثراه ) « 5 » ، صاحب شرح الصحيفة السجاديه « 6 » ( على صاحبها الف السلام و التحيه « 7 » ) مملكت فارس را بدقت تمام سياحت نموده ، نقشهء آن را پراگنده نگاشت و در سال هزار و دويست و هشتاد و نه به تشويق ( حضرت اسعد ارفع امجد و الا « 8 » ، شاهنشاه‌زادهء اعظم ، ظل -\r\n\r\n\r\n","description":"","footnote":"\r\n( 1 ) . در متن : ( نويسند ) به قياس تصحيح شد .\r\n( 2 ) . ميرزا حسن فسائى در سال 1237 هجرى در فسا متولد شد و در نزد ابو الحسين خان پسر عم خود به تحصيل علوم و ادبيات پرداخت و سپس براى تكميل تحصيل به اصفهان رفت و پس از دو سال به شيراز بازگشت و نزد حاج شيخ - مهدى كجورى رياضيات و طب را نزد سيد على نياز آموخت . در سال 1283 در بهبهان به نوشتن تفسير قرآن مشهور به تفسير حسن پرداخت و سپس به مكه و مدينه مشرف گرديد و در سال 1316 هجرى قمرى در شيراز درگذشت و مدفن وى در مدرسه منصوريه شيراز است . ( ر ك مقدمه همين كتاب )\r\n( 3 ) . غفران‌مآب : عنوانى كه پيش از نام درگذشتگان آورند . آنكه در بازگشت به حق مورد بخشايش است . مرحوم .\r\n( 4 ) . دربارهء نياكان ميرزا حسن رجوع شود به متن و مقدمه همين كتاب .\r\n( 5 ) . طاب‌ثراه : جمله‌اى دعائى به معنى : ( پاك و پاكيزه باد خاك او . )\r\n( 6 ) . درباره شرح‌حال سيد عليخان رجوع شود به همين كتاب در ذيل محله سردزك شيراز و علماى فارس .\r\n( 7 ) . جمله‌اى دعائى به معنى : ( بر صاحب آن هزار درود و سلام باد ) .\r\n( 8 ) . ( بهروزتر ، بلندپايه‌تر ، و بزرگوارتر ) .\r\n","page_name":" 167 ","page_number":183},
  {"content":"\r\n\r\nالسلطان ) ، سلطان مسعود ميرزا قاجار « 1 » ( ادام اللّه تعالى عمره و عزه و شوكته « 2 » ) آن نقشه پراگنده را جمع نمودم و به نظر حضرت خجسته اخترش رسانيده مورد تحسين شدم و در سال 1293 به فرمايش حضرت اشرف ارفع امجد و الا حاجى معتمد الدوله « 3 » ، فرهاد ميرزا قاجار ( ادام اللّه تعالى عمره ) بر درازا و پهناى آن نقشه افزوده ، نزديك به دو ذرع شاه « 4 » ، درازا ، و يك ذرع و چارك « 5 » ، پهنا ، رسيد و نام تمام دهات و جزائر و چشمه‌هاى بزرگ و رودخانه‌ها و كوههاى نامى مملكت فارس ، هر يك را به جاى خود در جدول عرض و طول آن نگاشتم و بلوكات « 6 » را به خطهاى رنگين راست و كج ، جدا نمودم و مقياس ميل و فرسخ ميانهء آنها را در كنارهء نقشه نوشته ، تقديم ( حضور مبارك اعليحضرت قوى شوكت ، صاحبقران « 7 » ، نصرت توأمان ، شاهنشاه جم‌جاه ، پادشاه اسلاميان پناه ، خديو معدلت شعار ، ) ناصر الدين شاه قاجار ( ادام اللّه تعالى عمره و ملكه و دولته و عزه و شوكته ) « 8 » داشتم و در كنارهء ديگر آن نقشه ، عريضه به خاك پاى مبارك همايونى نمودم « 9 » كه : قريه سهل‌آباد مشهور به وقفى « 10 » ، واقعه در بلوك رامجرد از موقوفات اجدادى اين بندهء دعاگو را حاجى ميرزا هادى معدل الملك و حاجى شيخ حسين ناظم الشريعهء عرب « 11 » بعنوان مجهول المالكى به شهادت خود ناظم -\r\n\r\n\r\n","description":"","footnote":"\r\n( 1 ) . ظل السلطان . . . : مسعود ميرزا پسر ناصر الدين شاه قاجار كه در سال 1266 هجرى متولد شد و در سال 1277 به يمين الدوله ملقب گشت و در سال 1278 به حكومت مازندران و در سال 1286 با لقب ظل السلطان به فرمانروائى فارس رسيد و جمعا سه بار حاكم فارس شد و بعدا به حكومت اصفهان رسيد . ظل السلطان مقتدرترين شاهزاد قاجار در عهد خود بود . او اغلب آثار هنرى صفويه را در اصفهان محو نمود و تا سال 1305 بر اصفهان و نواحى جنوب و غرب ايران حكومت داشت و در زمان مظفر الدين شاه مجددا به حكومت اصفهان و يزد منصوب شد و پس از چند سال انزوا در « باغ نو » اصفهان به سال 1336 هجرى قمرى درگذشت و جنازه‌اش را از اصفهان به مشهد بردند . او بسيار قسى القلب بود . تاريخ مسعودى از اوست .\r\n( 2 ) . جمله دعائى به معنى : ( خداوند آفريننده عمر و عزت و شوكت او را پايدار بداراد ) .\r\n( 3 ) . فرهاد ميرزا معتمد الدوله پسر عباس ميرزا بود كه به سال 1233 هجرى متولد گشت و از سال 1250 تا 1252 حكمران خوزستان و لرستان و تا سال 1255 در غياب محمد شاه نايب السلطنه بود . در سال 1257 حكمران فارس شد و چون ناصر الدين شاه عازم سفر فرنگ گرديد فرهاد ميرزا را به نيابت سلطنت گماشت و وى با طرح توطئه‌اى شاه را به عزل سپهسالار برانگيخت ولى خود متهم شد كه با انگليسيان رابطه دارد و به همين جهت ناصر الدين شاه او را مورد بىمهرى قرار داد . پس از چندى به سفر مكه رفت و كتاب ( هداية السبيل ) را نگاشت و در بازگشت به حكومت فارس رسيد تا آنكه در سال 1305 درگذشت . قبر او در قسمت شرقى مزار كاظمين معروف به باب فرهادى است از آثار او علاوه بر هداية السبيل ، نصاب انگليسى ، كنز الحساب ، جام‌جم ، زنبيل ، قمقام زخار ، وفيات الاعيان و مجمع الامثال را مىتوان نام برد .\r\n( 4 ) . ذرع شاه : مقياس طول معادل 12 / 1 متر .\r\n( 5 ) . چارك : يك چهارم .\r\n( 6 ) . بلوكات : جمع بلوك به سياق عربى به معنى : ناحيه‌اى شامل چند قريه و ده و دهستان .\r\n( 7 ) . صاحبقران : پادشاه عظيم الشان عادل كه دولتش دوام داشته باشد . اين تعبير را از احكام نجوم گرفته‌اند زيرا اثر بعضى قرانات كواكب همچون قران زحل و مشترى در بيت طالع دليل است بر اينكه مولود پادشاهى عادل و جهانگير و ملكش پايدار است . ( همائى ، التفهيم مقدمه ص يو ) .\r\n( 8 ) . خديو معدلت شعار : پادشاه دادگر .\r\n( 9 ) . به خاك پاى . . . عريضه نمودم : به شاه عرضحال كردم .\r\n( 10 ) . دربارهء قريه سهل‌آباد رجوع شود به همين كتاب در بخش بلوكات : بلوك رامجرد .\r\n( 11 ) . مرحوم ميرزا حسن فسائى در همين كتاب شرح مختصرى از احوال حاجى شيخ حسين ناظم الشريعه عرب را در ذكر بزرگان و اعيان محله اسحق بيك شيراز آورده است . بدانجا رجوع شود .\r\n","page_name":" 168 ","page_number":184},
  {"content":"\r\n\r\nالشريعه از مجتهدى به يك واسطه خريده ، تصرف نموده‌اند و اين بنده خدمت علماى شيراز و دار الخلافهء طهران و عتبات عاليات ، عارض گشته ، كتابچه استشهادنامه و وقفنامهء قديم و احكام جماعتى از علما كه هر يك در زمان خود ، حجة الاسلام مسلمانان بودند مانند :\r\nغفران‌مآبان شيخ محمد حسن حجة الاسلام نجفى « 1 » ، استاد فقها و حاجى سيد اسد اللّه ، حجة الاسلام اصفهانى و حاجى شيخ عبد الرحيم بروجردى و حاجى محمد جعفر آباده‌اى را به حضور آنها فرستادم و بعد از ملاحظه نوشته‌جات هر يك از مجتهدين ( دامت بركاتهم ) « 2 » ، مانند جنابان مستطابان حجة الاسلام آقاى حاجى ملا على طهرانى و حجة الاسلام آقاى حاجى سيد على بحر العلوم نجفى و آقا سيد صادق مجتهد طهرانى و حاجى شيخ زين العابدين مجتهد مازندرانى و آخوند ملا محمد مجتهد ايروانى و آخوند ملا حسين فاضل اردكانى يزدى و جناب آقا ميرزا محمد حسن مجتهد آشتيانى و جناب سلطان العلما حاجى شيخ يحيى امام جمعه « 3 » و جماعت مملكت فارس و تمام علماى شيراز ( كثر اللّه امثالهم « 4 » ) هر يك حكم بر وقفيت آن و حقيت توليت « 5 » اين بندهء دعاگو فرمودند [ و 
  ] به مهر و خط خود نگاشتند و بعد از گذشتن اسناد و احكام شرعى و نقشه فارس و عريضهء اين بنده از لحاظ مبارك شاهنشاهى ( خلد اللّه ملكه « 6 » ) ، فرمان مهر لمعان « 7 » قضاشيم « 8 » قدر توأمان « 9 » ، در استرداد سهل‌آباد وقفى ، شرف صدور يافت و بعد از وصول فرمان مبارك به شيراز ، حضرت اشرف امجد و الا ، حاجى معتمد الدوله ( طول اللّه عمره و عزه « 10 » ) مجلسى را مشحون از علما و اركان دولت و تجار شيراز بياراست و عاليجناب ، حاجى شيخ حسين ناظم الشريعه را حاضر داشت و احكام وقفيه سهل‌آباد و فرمان مهر لمعان مبارك را ، كلمه به كلمه به زبان شريف خود بر اهل مجلس برخواند و خطوط و امهار « 11 » آنها را به يك‌يك حاضرين نماياند ، پس به ناظم الشريعه فرمود تاكنون اگر اعتنائى به احكام شرعيه وقفيه سهل‌آباد ، نشده ، مكافات و جزاى آن به عالم آخرت افتاده اما به موجب فرمان اعليحضرت ظل اللهى ، ( روحنا فداه « 12 » ) كه از قديم گفته‌اند چه فرمان يزدان چه فرمان شاه ، يا سهل‌آباد را بايد واگذاشت يا جواب پسنديده بايد داشت ، ناظم الشريعه سكوت نمود و حضار مجلس گفتند : « بايد سهل‌آباد را به تصرف وقف دهيد » .\r\n\r\n\r\n","description":"","footnote":"\r\n( 1 ) . رجوع شود به علماى شيراز در همين كتاب .\r\n( 2 ) . جمله‌اى دعائى به معنى : بر دوام و پيوسته باد بركتهاى ايشان .\r\n( 3 ) . شيخ يحيى فرزند شيخ ابو تراب امام جمعه شيراز است كه در همين كتاب در ذكر سلسله جليله امام جمعه ( از اعيان محله سرباغ شيراز ) احوال وى آمده است .\r\n( 4 ) . جمله دعائى به معنى : ( خداوند مانندهاى ايشان را افزون كناد ) است .\r\n( 5 ) . حق توليت : حق عهده‌دارى و سرپرستى امور موقوفات و مزارات .\r\n( 6 ) . جمله دعائى به معنى : ( خداوند پادشاهى او را جاويد بداراد ) .\r\n( 7 ) . به درخشندگى خورشيد .\r\n( 8 ) . شيم جمع شيمه به معنى : خلقها - طبيعتها - عادتها .\r\n( 9 ) . فرمان مهر لمعان ، قضاشيم ، قدر توامان : فرمانى كه به درخشندگى خورشيد است و هم طبيعت قضا و همزاد قدر است .\r\n( يعنى نفوذ آن چون قضا و قدر قطعى و بيدرنگ است ) .\r\n( 10 ) . جمله دعائى به معنى : ( خداوند عمر و عزت او را طولانى كناد ) .\r\n( 11 ) . جمع مهر ( به ضم اول ) .\r\n( 12 ) . جمله دعائى به معنى : ( روان ما برخى او باد ) .\r\n","page_name":" 169 ","page_number":185},
  {"content":"\r\n\r\nپس به فرمودهء حضرت معزى اليه « 1 » صورت گفتگوى مجلس را بر رقمى نگاشته به مهر شريف مزين داشت و احياى مراسم مسلمانى و اظهار عدالت اعليحضرت شاهنشاه معدلت اكتناه « 2 » ، ( خلد اللّه ملكه ) فرمود و در ماه شعبان از سال 1295 سهل‌آباد را به تصرف اين بنده داد كه ( جزاه اللّه خيرا « 3 » ) و حاجى ميرزا هادى معدل الملك خداى تعالى را حاضر و ناظر دانسته ، اطاعت احكام شرع نموده ، نيمه سهل‌آباد را از اين بنده اجاره نمود و ناظم الشريعه در سال 1299 حيلتى تازه برانگيخت و نصف سهل‌آباد را به وجه اشتلم « 4 » از تصرف اين بنده بازگرفته نه اعتنائى به دين مسلمانى و نه انديشه از سخط اعليحضرت ظل اللهى ( ادام اللّه شوكته و دولته ) نمود .  رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ وَ أَنْتَ خَيْرُ الْفاتِحِينَ  . « 5 »\r\n كسى كاين را شنيد و نيست باور * منش خصم و خدايش باد داور\r\nاگر طعنى زند بر من خسيسى * بجز وحشت مباد او را انيسى\r\nبه لعنت باد تا باشد زمانه * تبارش تير لعنت را نشانه \r\nدر ماه ذى الحجه سال 1296 دستخط مطاع لازم الاتباع « 6 » اعليحضرت شهريارى ( طول اللّه عمره ) به افتخار حضرت اشرف و الا حاجى معتمد الدوله فرهاد ميرزا ( دام مجده « 7 » ) شرف صدور يافت كه بايد مؤلف نقشهء بزرگ مملكت فارس ، ترتيب بلوكات و دهات و كوهها و چشمه‌ها و رودخانه‌هاى فارس را به وضعى كه در نقشهء تأليفى خود نگاشته در كتابى نوشته وقايع اتفاقيه هر جائى را به مناسبت بنگارد و اين احقر عباد « 8 » به خواستهء ايزد متعال كتابى را بهتر و بيشتر از آنچه فرمايش رفته است برنگارم و چون نگارش اين كتاب به فرمايش شاهنشاه مالك رقاب « 9 » ، سپهر قدر ، قمر ركاب ، قطب فلك بختيارى ، مركز دايرهء جهاندارى ، پادشاه معدلت شعار ، ناصر الدين شاه قاجار « 10 » ، ( ادام اللّه عمره و دولته ) مىباشد آن را فارسنامه ناصرى گفتم مشتمل بر دو گفتار :\r\nگفتار اول در احوال پادشاهان و فرمان‌روايان و اعيان مملكت فارس از زمان صدر دولت عليهء اسلام « 11 » ( دامت شوكتها ) تا سال ئيلان « 12 » ئيل 1311 .\r\n\r\n\r\n","description":"","footnote":"\r\n( 1 ) . مشار اليه ، كسى كه چيزى به او نسبت داده شده .\r\n( 2 ) . كسى كه با عدالت به كنه امور مىرسد و به ماهيت آنها پىمىبرد .\r\n( 3 ) . جمله دعائى به معنى : خداوند او را به نيكى پاداش دهاد .\r\n( 4 ) . گرفتن چيزى به زور ، تندى ، خشونت ، تعدى .\r\n( 5 ) . آيه 89 از سوره الاعراف : پروردگارا بگشا ميان ما و ميان قوم ما براستى و تو بهترين گشايندگانى .\r\n( 6 ) . دستخط و فرمانى كه پيروى از آن لازم است .\r\n( 7 ) . جمله دعائى به معنى : ( پيوسته باد بزرگوارى او ) .\r\n( 8 ) . حقيرتر بندگان .\r\n( 9 ) . مالك رقبه‌ها ، خداوند گردنان ، مهتر اشخاص .\r\n( 10 ) . پسر محمد شاه قاجار است كه چهارمين پادشاه سلسله قاجار مىباشد . او در ششم صفر سال 1247 متولد شد و در سال 1264 بعد از وفات محمد شاه در تبريز به جاى پدر نشست ، حدود پنجاه سال سلطنت كرد و در 66 سالگى به سال 1313 در حضرت عبد العظيم بدست ميرزا رضا كرمانى به ضرب طپانچه كشته شد و در همانجا به خاك سپرده گشت .\r\n( 11 ) . از آغاز حكومت بلندپايه اسلام .\r\n( 12 ) . ئيلان‌ئيل : سال مار . به حساب منجمان ترك ششمين سال از دوره اثنى عشرى تركان .\r\n","page_name":" 170 ","page_number":186},
  {"content":"\r\n\r\nگفتار دويم در بيان صفحهء فارس از شهر شيراز و اعيان و بقاع « 1 » و بساتين « 2 » آن شهر و بلوكات و ايلات و كوهها و چشمه‌ها و رودخانه‌هاى مملكت فارس .\r\n\r\n[ وقايع رحلت حضرت رسول ( ص ) 
  ]\r\nببايد دانست كه اول ناحيه از نواحى فارس كه در تحت اقتدار مسلمانان درآمد جزيرهء بحرين « 3 » است كه در درياى فارس « 4 » افتاده ، در سال دهم از هجرت ( حضرت خير الانام « 5 » محمد بن - عبد اللّه « 6 » عليه و آله الصلاة و السلام « 7 » از مكهء معظمه به - مدينه طيبه ) جارود بن عمرو عبد القيس « 8 » نصرانى با قبيله عبد القيس از جزيره بحرين به مدينه طيبه رفته به دست بوسى جناب خاتم الانبياء ( ص ) مشرف گشته به شرف اسلام رسيد و علم دين مسلمانى را بياموخت و حضرت ختمى مرتبت ( ص ) علاء بن حضرمى « 9 » را كه از زمره صحابه بود مأمور فرموده ، با جارود بن عمرو روانه بحرين گرديد و بعد از ورود آنها ساير قبيله‌هاى بحرين مانند قبيله بكر بن وائل و قبيله ذريعه مسلمان شدند .\r\nدر اواخر ماه صفر يا اوائل ماه ربيع الاول سال 11 هجرى خاتم الانبيا محمد بن - عبد اللّه صلوات اللّه عليه و آله كالبد عنصرى مبارك را به‌جا گذاشته اعلى عليين را مشرف داشت و\r\n\r\n\r\n","description":"","footnote":"\r\n( 1 ) . بقاع جمع بقعه به معنى : خانه‌ها و سراىها .\r\n( 2 ) . بساتين جمع بستان است به معنى : باغها و بوستانها .\r\n( 3 ) . ناحيتى است با مردم بسيار و شهرها و دهها و جايهاى آبادان . ( حدود العالم ، ص 169 ، چاپ ستوده ) .\r\n( 4 ) . ( چهارم خليج پارس خوانند از حد پارس برگير با پهناء اندك تا به حدود سند . . . ) . ( حدود العالم ، ص 12 ، چاپ ستوده ) .\r\n( 5 ) . لقب حضرت پيغمبر به معنى : بهترين مردم .\r\n( 6 ) . محمد بن عبد اللّه بن عبد المطلب بن هاشم بن عبد مناف مكنى به ابو القاسم . ولادت در 571 ميلادى . نام مادر آن حضرت آمنه و پدر او عبد اللّه بود و روز تولد آن حضرت را دوازدهم و به روايتى هفدهم ربيع الاول گفته‌اند . پدر آن حضرت پيش از ولادت وى و مادرش در شش سالگى او درگذشتند و سرپرستى محمد ( ص ) را ابتدا جد وى عبد المطلب و سپس عمويش ابو طالب عهده‌دار گشتند . حضرت محمد ( ص ) در 25 سالگى با خديجه ازدواج كردند و در چهل - سالگى در هنگامى كه حضرت محمد ( ص ) در غار حراء نزديكى مكه به عبادت مشغول بودند به پيغمبرى برگزيده شدند و آن حضرت ابتدا خويشان خود را به مسلمانى فراخواندند و سپس آشكارا به دعوت پرداختند و چون مشركان قريش به آزار ايشان برخاستند در سال 13 بعثت خود از مكه به مدينه مهاجرت فرمودند و در طول اقامت در مدينه با قبايل عرب جنگيدند و به سال يازدهم هجرت درگذشتند .\r\n( 7 ) . جمله دعائى به معنى : ( بر او و خاندانش درود و سلام باد ) .\r\n( 8 ) . جارود بن عمرو بن عبد القيس كه ابن اثير او را جارود بن معلى عبدى مىخواند از ياران حضرت پيغمبر بود كه تا هنگام وفات رسول اللّه در نزد ايشان بود و از ثابت‌قدمان اسلام به‌شمار مىآمد و در حمله به پارس كشته شد .\r\n( كامل التواريخ ، ج 1 ، ص 77 و 370 ) .\r\n( 9 ) . بنا به قول حمد اللّه مستوفى ، علاء ابن عبد اللّه حضرمى از حضرموت و مردى شجاع بود كه فتوح بسيار كرد . ( تاريخ - گزيده ، ص 239 ) ، و يكى از هشت نفر فرستادگان رسول خدا به نواحى مختلف بود . او به نزد منذر در بحرين فرستاده شد . ( مجمل التواريخ ، ص 249 ) ابو بكر او را به اميرى بحرين منصوب كرد ( كامل التواريخ ، ص 43 ) ، و او اتباع منذر را از محاصره نجات داد ( كامل التواريخ ، ص 77 ) ، در زمان عمر از امارت بحرين عزل گرديد ( همان كتاب ، ص 369 ) ، و قدامة بن مظعون بجاى او منصوب شد ولى بعدا بار ديگر به امارت بحرين مستقر گرديد و به جنگ با مرتدين پرداخت و پيروز شد و سپس به ايران تاخت و لشكريان خود را به چند دسته تقسيم نمود و گروهى را به سردارى جارود بن معلى و گروه ديگرى را به فرماندهى خليد بن منذر با كشتى به سوى ايران فرستاد و اين سپاه تا استخر پيش رفتند ولى هر دو كشته شدند . خود علاء در دوره خلافت عمر درگذشت به مرز ساس از زمين بنى تميم . ( كامل ، ص 239 ) .\r\n","page_name":" 171 ","page_number":187},
  {"content":"\r\n\r\nاز عمر شريفش شصت و سه سال گذشته بود .\r\n\r\n[ وقايع فارس در روزگار خلافت ابو بكر 
  ]\r\nدر همين ماه از همين سال [ 11 
  ] جماعتى ابو بكر عبد اللّه بن ابى قحافه تيمى « 1 » قرشى را به خلافت برداشته با او بيعت نمودند و چون خبر ارتحال سيد كائنات « 2 » به بحرين رسيد بيشتر قبائل آن از دين مسلمانى برگشتند و قبيله عبد القيس و جارود ، بزرگ آنها بر اسلام خود باقى بماندند « 3 » و علاء بن حضرمى از بحرين به مدينه بازگشت و ابو بكر بعد از اطلاع بر واقعه ، لشكرى را به امارت علاء بن حضرمى روانه بحرين داشت و بعد از ورود سپاه ، قبيله عبد القيس به لشكر مسلمانان پيوسته با ساير قبائل ، جنگى سخت نموده ، قبايل را شكسته ، به دين مسلمانى برگردانيدند .\r\n\r\n[ وقايع فارس در روزگار خلافت عمر 
  ]\r\nدر ماه جمادى دويم سال 13 هجرى خليفه اول ، ابو بكر عبد اللّه وفات يافت و شصت و سه سال از عمرش گذشته بود و نزديك به دو سال و نيم ، زمان خلافت داشت « 4 » و به نص وصيت او ، ابو حفص عمر بن خطاب عدى قرشى « 5 » به جاى او نشست و ارباب حل و عقد با او بيعت به خلافت نموده او را امير المؤمنين گفتند .\r\nدر سال 14 هجرى علاء بن حضرمى را از ايالت بحرين معزول داشته عثمان بن ابى العاص ثقفى را والى بحرين نموده روانه‌اش داشت . « 6 »\r\nدر سال 15 هجرى قدامة بن مظعون « 7 » به ايالت بحرين برقرار گرديد .\r\nدر سال 16 هجرى باز حكومت بحرين به علاء بن حضرمى عود نمود و چون خبر استيلاى سعد بن ابى وقاص « 8 » بر عراق عجم به بحرين رسيد علاء بن حضرمى ، بىاجازه از مصدر خلافت « 9 » ، از سران سپاه بحرين و عمان كه در تحت اقتدار او بودند يورش به جانب فارس را\r\n\r\n\r\n","description":"","footnote":"\r\n( 1 ) . مسعودى نام و نسب ابو بكر را چنين آورده است : ( عبد اللّه بن عثمان ابو قحافة بن عامر بن عمرو بن كعب بن سعد بن - تيم بن مرة بن كعب ، و روى مره نسب او با رسول اللّه مىپيوندد و لقب او عتيق بود زيرا رسول اللّه او را بشارت داده بود كه آزاد شدهء خدا از آتش جهنم است و گويند از آن‌رو عتيق ناميده شد كه همه مادرانش آزاد بوده‌اند . هنگامىكه به خلافت رسيد پدرش هنوز زنده بود . ( مروج الذهب ، ج 1 ، ص 655 ) .\r\n( 2 ) . خبر درگذشت حضرت محمد ( ص ) . . .\r\n( 3 ) . رجوع شود به ( بيان مرتد شدن اهل بحرين ) در كامل التواريخ ، جلد دوم ، صفحات 77 تا 82 .\r\n( 4 ) . مسعودى مدت خلافت ابو بكر را ( دو سال و سه ماه و ده روز ) مىداند . ( ر ك : مروج الذهب ، جلد اول ، ص 654 ) ، كامل التواريخ نيز همين مدت را ذكر كرده است ج 2 ، ص 164 .\r\n( 5 ) . وى عمر بن خطاب بن عبد العزى بن قرط بن رباح بن عبد اللّه بن زراح بن عدى بن كعب بود و در كعب نسب او با نسب پيغمبر ( ص ) به هم مىپيوندد ، مادرش خنتمه دختر هشام بن مغيره بود . . . وى را فاروق گفتند از اينجهت كه ميان حق و باطل را امتياز مىداد . كنيه او ابو حفص بود و اول كسى بود كه امير المؤمنين ناميده شد و عدى بن حاتم او را بدين نام خواند . . . و اول كسى كه بدين عنوان بر منبر او را دعا كرد ابو موسى اشعرى بود . . . ( مروج الذهب ج 1 ص 662 ) .\r\n( 6 ) . در باب ( عثمان بن ابى العاص ) رجوع شود به فارسنامه ابن بلخى ، صفحات 113 ، 114 ، 115 و 116 ، چاپ نيكلسن .\r\n( 7 ) . مسعودى در مروج الذهب او را از جمله كسانى مىداند كه تمايلات عثمانى داشتند و در سال 38 هجرى از بيعت با حضرت على ( ع ) دريغ كردند ( ر ك : جلد اول ، ص 709 ) ، و رجوع شود به كامل التواريخ ، جلد دوم ، ص 369 .\r\n( 8 ) . براى آگاهى از شرح حال سعد و فتوحات او رجوع شود به كامل التواريخ ، ترجمه عباس خليلى ، جلد دوم ، ص 214 تا 280 .\r\n( 9 ) . رقابت علاء بن حضرمى با سعد وقاص باعث شد كه علاء ، علىرغم آنكه ( عمر او را از دريانوردى و تجاوز از حد خود منع كرده بود ) بر آن شود كه در ايران كارى نمايان انجام دهد . ( ر ك : كامل التواريخ ، جلد دوم ، ص 369 و 370 . )\r\n","page_name":" 172 ","page_number":188},
  {"content":"\r\n\r\nدرخواست نموده و تمامى امراء لشكر رأى علاء را پسنديده ، چندين كشتى بزرگ و كوچك را فراهم آوردند .\r\nدر سال 17 هجرى علاء حضرمى لشكرى از شجاعان عرب را انتخاب فرموده و جارود بن معلى را بر جماعتى و سوار بن همام را بر جمعى ديگر و خليد بن منذر « 1 » را بر فوجى امير نمود و امارت همه را بر خليد بن منذر گذاشت و لشكر عرب را بر كشتىها ، نشانيدند [ و 
  ] از دريا به سواحل فارس رسانيد [ ند 
  ] . پس خليد با سران سپاه مشاوره نمود كه والى فارس تا ورود ما را ندانسته ، بايد به جانب شهر استخر كه پايتخت مملكت فارس است هجوم آورده ، شهرهاى ميانه راه را مسخر نموده ، شهر استخر را محاصره نمائيم و به نيروى اسلام شهر را در تصرف آوريم و به اين عزم از ساحل دريا حركت نمودند « 2 » و هربدنام ، داماد شاه يزدجرد سپهسالار فارس از آمدن سپاه عرب و قصد شهر استخر مطلع گرديد با سپاه آماده كه در يكى از شهرهاى كنارهء درياى فارس داشت ، از دنبال سپاه عرب شتافته ، حايل ميانه عرب و ساحل دريا گرديد ، پس خليد ، سردار عرب به سپاه خود بفرمود : « عجم شما را نخواست بلكه شما براى جنگ و غنيمت آمديد و كشتىهاى ما و مملكت فارس براى كسى است كه پاى مردانگى را فشرده ، فيروزى عايد او گردد . » پس با سپاه عجم جنگ نمودند و سوار بن همام و جارود بن معلى كشته شدند « 3 » و خليد مردانگىها نمود و بسيارى از بزرگان عجم را بكشتند و چندين جنگ ديگر نموده ، گاهى فيروزى ، گاهى شكست يافته و فسخ عزيمت شهر استخر را نموده ، همه‌جا در جنگ و گريز ، از نواحى فارس ، قصد بصره نمود « 4 » سپاه عجم از پس و پيش آنها دور نمىشدند و زمان اين جنگ و گريز به درازا كشيد و خبر گرفتارى سپاه عرب در فارس به مدينهء طيبه رسيد .\r\nخليفهء ثانى عمر بن خطاب ( رضى اللّه عنه ) بفرمود كه عتبة بن غزوان « 5 » والى بصره ، لشكر بحرين و عمان را كه در فارس گرفتار جنگ و گريز بودند اعانت كرده ، مدد رساند و عتبه دوازده هزار نفر مرد جنگى را به سردارى احنف بن قيس « 6 » روانه فارس بداشت و چون سپاه بصره ، در فارس به لشكر بحرين رسيد ، خليد بن منذر با سپاه نو و كهنه با لشكر عجم جنگ كرده ، اندكى\r\n\r\n\r\n","description":"","footnote":"\r\n( 1 ) . در كامل التواريخ ( خليد بن مندر بن ساوى ) است . ( جلد دوم ، ص 370 ) .\r\n( 2 ) . مؤلف اين قسمت را از كامل التواريخ ابن اثير گرفته است . ر ك : كامل التواريخ ، ج 2 ، ص 369 .\r\n( 3 ) . ابن اثير محل جنگ و كشته شدن اين دو تن را ( طاوس ) مىداند . ( ر ك : كامل التواريخ ، جلد دوم ، ص 370 ) .\r\n( 4 ) . ابن اثير دليل عزيمت اين سپاه را به بصره چنين نوشته است كه : ( خواستند راه بصره را طى كنند زيرا راه دريا را ايرانيان بسته بودند ) . كامل التواريخ ، جلد دوم ، ص 370 .\r\n( 5 ) . يكى از سرداران عرب كه عمر او را به سال چهاردهم هجرى به محل بصره فرستاد تا شهرى بسازد و بعضى گفته‌اند كه در بهار سال شانزدهم بصره پىافكنده شد و چون عتبه به محل بصره رفت آنجا را سرزمين هند مىگفتند . . . ( مروج - الذهب ، جلد اول ، ص 676 ) ، عتبه پس از 3 سال از تاريخى كه لشكر اسلام را نجات داد درگذشت ( ر ك : ج 2 ، ص 372 ، كامل ) . و بيان امارت عتبه بن غزوان در بصره ( جلد 2 ، ص 281 كامل ) .\r\n( 6 ) . ابن اثير ، احنف بن قيس را يكى از سرداران اين سپاه مىداند كه به همراه عاصم بن عمرو ، عرفجة بن هرثمه رهسپار ايران شد . ( كامل التواريخ ، جلد دوم ، ص 371 ) ، فرماندهى لشكر ايران را در اين نبرد ( شهرك ) بر عهده داشت .\r\n( همان صفحه ) . دربارهء احنف بن قيس رجوع شود به صفحات 30 ، 31 ، 41 ، 88 و 335 ، مروج الذهب ، جلد دوم .\r\n","page_name":" 173 ","page_number":189},
  {"content":"\r\n\r\nفيروزى يافته ، فارس را به‌جا گذاشته ، از طريق ارجان « 1 » و رامهرمز « 2 » و جراحى « 3 » به جانب بصره شتافت و چون اين اخبار به مدينه طيبه رسيد از جانب خلافت فرمان صادر گرديد كه تمامى لشكر عرب از نواحى بصره و بحرين و عمان بر تمامى فارس هجوم نمايند و لوائى براى مجاشع بن - مسعود « 4 » فرستاده او را مأمور به فتح كورهء اردشير يعنى نواحى فيروزآباد و كورهء شاپور يعنى نواحى كازرون فرمود و لوائى ديگر براى عثمان بن ابى العاص ثقفى فرستاد « 5 » و او را مأمور به تسخير كوره استخر يعنى نواحى مرودشت نمود و لوائى ديگر براى سارية بن زنيم كنانى « 6 » روانه داشت و او را مأمور به فتح كورهء داراب‌جرد يعنى نواحى داراب و فسا و جهرم فرمود و اين سردارها ، تهيه « 7 » و تدارك سفر فارس نموده در سال هيجدهم هجرى با سپاه آماده از بصره حركت نموده و به نواحى دورق « 8 » و جراحى كه همسايه رامهرمز است رسيدند و سپاه فارس به فرموده هربذ سپهسالار لشكر و شهرك والى فارس در شهر توج كه آن را توز نيز گفته‌اند و بيان آن در گفتار دويم اين فارسنامه در عنوان بلوكات بيايد مجتمع شدند و سرداران عرب به فرمودهء خليفه ثانى هر يك به جانب آن ناحيه تاخت نمودند و چون بزرگان فارس تفرق عرب را در نواحى دانستند مردم خود را براى برابرى با عرب از شهر توج روانه داشتند « 9 » پس مجاشع بن مسعود اولا قصد كورهء شاپور چنان كه مأمور بود نمود و در نزديكى شهر توج كه از توابع كورهء شاپور « 10 » است با سپاه عجم تلاقى كرده ، جنگ نموده ، فتح از جانب عرب گرديد . پس شهر توج را محاصره كرده در اندك مدتى شهر را به قهر و غلبه گرفته ، مردمش را كشتند و اموالش را بردند و بازماندگان را به دادن\r\n\r\n\r\n","description":"","footnote":"\r\n( 1 ) . از شهرهاى فارس ، ( شهرى است بزرگ و خرم و با خواسته بسيار و نعمت فراخ و هوائى درست . . . ) ( حدود العالم ، ص 133 ) .\r\n( 2 ) . رام اورمزد شهرى است بزرگ و خرم و آبادان و با نعمت بسيار و جاى بازرگانان بر حد ميان پارس و خوزستان ( حدود العالم ، ص 138 ) .\r\n( 3 ) . از دهستانهاى شادگان از شهرستان خرمشهر كنونى .\r\n( 4 ) . دربارهء مجاشع بن مسعود رجوع شود به جلد دوم كامل ابن اثير ، ص 395 - ابن اثير او را مجاشع بن مسعود سلمى مىداند . ابن بلخى ، ابن ابى العاص را گشايندهء قسمتى از كوره شاپورخوره مىداند . ( ر ك : فارسنامه ابن بلخى ، ص 115 )\r\n( 5 ) . ( و ابن عثمان برادرش حكم بن ابى العاص را با لشكرى از عبد قيس و ازد و تميم و غير ايشان بفرستاد و جزائر بنى كاوان ( كه عرب آن را عبد قيس نام نهاد ) بستدند . . . و روى به زمين پارس نهادند . . . ) . ( فارسنامه ابن بلخى ، چاپ نيكلسن ، ص 114 ) .\r\n( 6 ) . در متن : ( كتانى ) ، تصحيح شد . ابن بلخى مىنويسد : ( سال بيستم . . . عثمان بن ابى العاص قصد كوره دارابجرد كرد و پسا و جهرم و فستجان ( را گرفت ) و قرار داد كه از آن كوره جمله دو هزار هزار درم خدمت بيت المال كنند . . . و در سال بيست و سوم از هجرت بازگشتند ) . ( فارسنامه ، ص 115 ) ، اما ابن اثير مىگويد عمر پرچم فسا و دارابجرد را به سارية بن زنيم كنانى . . . فرستاد ) . ( ص 395 ، كامل ، جلد دوم ) ، و ر ك : طبرى ( سارية بن زنيم كنانى الدئلى ) ( ص 2569 ر 5 ) .\r\n( 7 ) . در متن : تحيه .\r\n( 8 ) . ر ك : كامل ، ابن اثير ، جلد دوم ، ص 381 .\r\n( 9 ) . ر ك : فارسنامه ، ابن بلخى ، ص 114 ، ابن بلخى مىنويسد : والى پارس از قبل يزدجرد شهرك مرزبان بود كه بدست سوار بن همام كشته شد .\r\n( 10 ) . ابن بلخى مىنويسد : ( اين توج از كوره اردشيرخوره است ) . ( ص 114 ) ، ( به قديم شهركى بزرگ بوده است مقام عرب را شايد كه گرمسير عظيم است و در بيابان افتاده است . . . پس عضد الدوله قومى از عرب شام بياورد و آنجا بنشاند ) . ( ص 135 ، همان كتاب ) .\r\n","page_name":" 174 ","page_number":190},
  {"content":"\r\n\r\nجزيه و سرشمارى امان دادند .\r\nعثمان بن ابى العاص به مأموريت خود قصد كورهء استخر نمود و اهالى آن به استقبال درآمده ، در صحراى فراشبند يا جره « 1 » كه نزديك شهر جور « 2 » يعنى فيروزآباد است با عرب جنگ كرده ، شكست‌يافته ، به جانب شهر استخر گريختند و عثمان بن ابى العاص به صحراى فيروزآباد درآمده شهر جور را به قهر و غلبه بگرفت و بر اهالى آن جزيه مقرر داشت ، پس بجانب شهر استخر شتافت و بلوك خواجه و ميمند و كوار « 3 » و كربال « 4 » را قتل و غارت نمود و هربذ والى استخر و داماد شاه يزدجرد قبول جزيه نموده اهل استخر را آسوده بداشت . پس عثمان بن ابى العاص اهالى بلوك رامجرد « 5 » و بيضا « 6 » و كوه مره « 7 » را به دادن جزيه و سرشمارى واگذاشت . پس از صحراى شيراز و دشت ارجن « 8 » گذشت ، قصبهء كازرون را كه سه فرسخ بيشتر از شهر شاپور است تصرف نمود و به مال المسالمه قناعت فرمود و چون فتح شهر شاپور ميسر نگشت به جانب شهر نوبندگان « 9 » كه قصبه بلوك شولستان « 10 » و هشت فرسخ شمالى شهر شاپور است تاخته ، شهر نوبندگان را مانند كازرون تصرف نمود و از اهالى آن مال المسالمه گرفته به قصد تسخير شهر ارجان كه\r\n\r\n\r\n","description":"","footnote":"\r\n( 1 ) . ( پس عثمان بن ابى العاص در كوره شاپورخوره رفت و اصل اين كوره بشاپور است و ديگر شهرها چون كازرون و جره و نوبندگان و . . . از اعمال آن است و جنگهاى عظيم رفت پس به صلح بستدند بعد ما كه مردم ولايت نعمتى بسيار بدادند و جزيه به خود گرفتند سال شانزدهم . . . ) . ( فارسنامه ، ابن بلخى ، ص 115 ) .\r\n( 2 ) . ( شهرى است خرم ، اردشير بابكان كرده است و مستقر او بودى و از گرد او بارهء محكم است و از وى گلاب جورى خيزد كه به همه جهان ببرند . . . ) . ( حدود العالم ، ص 131 و 132 ) ، ابن بلخى مىنويسد : ( فيروزآباد را به قديم جور گفتندى و به روزگار كيانيان اين شهرى بزرگ بود و حصارى عظيم داشت . . . ) . ( فارسنامه ، ابن بلخى ، ص 137 ) .\r\n( 3 ) . ( شهركى است سخت خوش و خرم ، و نواحى بسيار دارد . . . بيشترين حوائج شيراز و آن حدود از آنجا آورند و غله بسيار خيزد . . . ) . ( فارسنامه ، ابن بلخى ، ص 134 ) .\r\n( 4 ) . ( نواحى كربال پيش از اين بند ( فخرستان : بند رامجرد ) صحرا بود بىآب و عضد الدوله تقدير كرد كه چون اين بند مىبساخت آب رود كر بر آن صحرا عظيم مىگرفت پس صانعان بياورد و مالها بسيار بذل كرد تا مصرفهاء آب بساختند . . . ) . ( فارسنامه ، ابن بلخى ، ص 151 ) .\r\n( 5 ) . ( رامجرد ناحيتى است بر كنار رود كر و بندى بر آب كرده بودند از قديم . . . آن را فخرستان نام نهادند ) . ( فارسنامه ، ابن بلخى ، ص 128 ) .\r\n( 6 ) . ( شهركى است كوچك اما نيكو و آش و طور از حدود و نواحى بيضاست ) . ( فارسنامه ، ابن بلخى ، ص 129 ) .\r\n( 7 ) . ر ك : فارسنامه ناصرى ( : همين كتاب ) ، بلوكات فارس ، ناحيه زيدون ، كوه مره و ليراوى .\r\n( 8 ) . ر ك : حدود العالم ، ص 16 ، و فارسنامه ابن بلخى ، ص 154 .\r\n( 9 ) . ( شهرى است خرم و بانعمت و خواسته بسيار ) . ( حدود العالم ، ص 133 ) ، از شهرهاى كوره شاپورخوره ( فارسنامه ، ابن بلخى ، ص 115 ) ، نوبندگان ( : نوبنجان ) ، پيش از اين شهرى بود بزرگ و نيكو و در ايام فترت ابو سعد كازرونى به نوبتها آن را بغارتيد و بكند و بسوخت چنان كه تا مسجد جامع بسوخت و سالها چنان شد كه ماوى شير و گرگ و دد و دام بود و مردم در جهان آواره شدند و خلايقى از ايشان در غربت بمردند . . . هواى آنجا گرمسير است معتدل و آب روان بسيار دارد و شعب بوان از نواحى نوبندگان است . . . ) . ( فارسنامه ، ابن بلخى ، ص 146 و 147 ) .\r\n( 10 ) . ( بلوكى از توابع شاپور كازرون كه طايفهء ممسنى از ايلهاى فارس در آنجا ساكنند ) . ( فرهنگ معين ، جلد پنجم ، ص 933 ) .\r\n","page_name":" 175 ","page_number":191},
  {"content":"\r\n\r\nقصبهء كورهء قباد « 1 » است از بلوك شولستان و قريهء باشت « 2 » و صحراى ليشتر « 3 » گذشته شهر ارجان را تسخير نموده ، به دادن مال المسالمه ، اهالى آن را امان داد .\r\nپس با لشكر عرب از بلوك زيدون « 4 » و ناحيه ليراوى « 5 » كه در ساحل درياى فارس است به قصد شهر جنابه يعنى گناوه « 6 » و شهر ريشهر « 7 » كه در اين زمان هر دو از بلوك دشتستان فارس است گذشته ، شهر گناوه كه بندر معمورى بود محاصره نمود و به اندك وقتى مسخر داشت و چندين هزار اوقيه « 8 » طلا و نقره به مال المسالمه از اهل گناوه بازيافت نمود و به قصد تسخير شهر ريشهر روانه گرديد .\r\nدر بعضى از تواريخ نوشته‌اند چون عثمان بن ابى العاص شهر توج را بگشود شهرك نام مرزبان فارس به جانب شهر ريشهر گريخت و سپاه انبوهى در گرد خود حاضر داشت و عثمان برادر خود « حكم » را براى تسخير شهر ريشهر روانه داشت پس جنگ سختى ميانه عرب و عجم درافتاد و عجم شكست يافت و شهرك مرزبان كشته گشت و شهر ريشهر را مسخر داشتند « 9 » و در اين وقت لشكر لارستان و فال و قير و كارزين « 10 » و فومستان در شهر جهرم اجتماع داشتند و عثمان بن ابى العاص ثقفى به قصد شكست لشكر عجم و تسخير جهرم از بلوك دشتستان و دشتى و درگاه گذشته قصبهء خنج و قصبه افزر « 11 » و شهر كارزين را مسخر داشت و مال - المسالمه گرفت و لشكر عجم از جهرم به جانب كارزين سپاه عرب را استقبال نموده ، شكست\r\n\r\n\r\n","description":"","footnote":"\r\n( 1 ) . كوره قبادخوره ، ارجان : در ابتدا قبادين فيروز پدر كسرى انوشيروان بنا كرد و شهرى بود بزرگ با نواحى بسيار اما به روزگار فتور و استيلاء ملحدان اباد هم اللّه خراب گشت . . . جلاجان و نيو و دير از اعمال ارجان است و هوا و آب و احوال آن همچنان است كه ارجان . ) ( فارسنامه ، ابن بلخى ، ص 148 ) .\r\n( 2 ) . ر ك : فارسنامه ، ابن بلخى ، ص 160 و ص 153 - آثار شهرهاى باستانى خليج . . . ر ك : همين كتاب فارسنامه - ناصرى ، بلوكات فارس از ناحيه باوى كوه‌گيلويه .\r\n( 3 ) . ( ليشتر : شهركى است با هواى درست و بسيار كشت و از وى فندق خيزد ( و از شهرهاى ناحيت جبال است ) .\r\n( حدود العالم ، ص 141 ) ، و ر ك : همين كتاب ، بلوكات فارس از ناحيه باوى كوه‌گيلويه .\r\n( 4 ) . ر ك : فارسنامه ناصرى ، ناحيه زيدون كهكيلويه : بلوكات فارس ، ناحيه زيدون - كوه مره و ليراوى .\r\n( 5 ) . در متن : ( ليرادى ) . يكى از طوايف كوه‌گيلويه فارس . ليراوى به دو دسته : ليراوى كوه و ليراوى دشت تقسيم مىشود .\r\n( فرهنگ معين ، جلد 6 ، ص 1851 ) ، و ر ك : همين كتاب بلوكات فارس - ناحيه زيدون - ليراوى .\r\n( 6 ) . ( شهركى است بر كنار دريا و آن را به پارسى گنفه ( گناوه - جنابا ) خوانند يعنى آب‌گنده و شهرى كه نامش آب‌گنده باشد صفت ناخوشى و گندگى هست و آب آن به شرح محتاج نشود و هيچ نخيزد از آنجا كه باز توان گفت ) . ( فارسنامه ابن بلخى ، ص 149 ) .\r\n( 7 ) . شهركى است بر كنار دريا نزديك قلعه امير فرامرز بن هداب هواى آن گرمسيرى است بغايت . . . سرحد است ميان ارجان و خوزستان . . . ( فارسنامه ، ابن بلخى ، ص 149 ) . و ( ر ك : ص 137 تا 203 آثار شهرهاى باستانى سواحل و جزاير خليج فارس ، اقتدارى ) .\r\n( 8 ) . مقياسى است براى وزن و آن برابر با 12 / 1 رطل ، 5 ر 7 مثقال ، 40 درم خالص ، ج : اواقى .\r\n( 9 ) . ر ك : فارسنامه ، ابن بلخى ، ص 114 .\r\n( 10 ) . ر ك : فارسنامه ، ابن بلخى ، ص 135 ، 140 ، 152 ، 164 .\r\n( 11 ) . از بلوك قير و كارزين . ر ك : بلوكات فارس در همين كتاب . در آثار العجم آمده است : ( قلعه شهريارى در گرمسير است ما بين بلوك خنج و بلوك افزر ) . ( ص 415 ، چاپ دوم ، 1354 ، بمبئى ) ، و ( اقليم پارس ، مصطفوى ، ص 358 ) ر ك : فارسنامه ناصرى ، بلوك افزر بخش بلوكات فارس .\r\n","page_name":" 176 ","page_number":192},
  {"content":"\r\n\r\nفاحش يافته ، پراگنده شدند و لشكر عرب شهر جهرم را محاصره نمود و در اندك وقتى مسخر داشت و سارية بن زنيم كنانى « 1 » كه از جانب خلافت مأمور تسخير كوره داراب‌جرد « 2 » بود از ناحيه فيروزآباد و صيمكان « 3 » و خفر « 4 » گذشته وارد جلگاء سروستان گرديد و لشكر عجم از فسا « 5 » و داراب و فرگ « 6 » و قيس « 7 » و بندر جرون « 8 » كه اكنون بندر عباس است و شيل « 9 » و ميناب « 10 » تا نهايت\r\n\r\n\r\n","description":"","footnote":"\r\n( 1 ) . طبرى او را ( سارية زنيم الكنانى الدئلى ) خوانده است اما در متن ( كناتى ) آمده است كه تصحيح شد . ( ر ك : طبرى ، جلد 5 ، ص 2569 ، چاپ بريل ، 1964 ) ، در كامل التواريخ هم ( كنانى ) است . ( ر ك : ج 2 ، ص 395 ) ، و ر ك :\r\nتاريخ گزيده ص 182 ، حمد اللّه مستوفى مىنويسد نبرد ايرانيان به سردارى شهرك با اعراب در ولايت فسا و دارابگرد دو ماه به طول انجاميد .\r\n( 2 ) . ر ك : حدود العالم ، ص 134 ، و فارسنامه ، ابن بلخى ، ص 55 ، 115 ، 129 ، 131 ، 159 ، 162 و 165 ، و آثار - العجم ، ص 93 .\r\n( 3 ) . ابن بلخى اين نام را ( صمكان ) ضبط كرده و اين شهر را از عجايب دنيا مىداند . ( از بهر آنك در ميان اين شهر رود مىرود و پلى بر آن رود است يك نيمه شهر كه از اين جانب رود است بر كوه نهاده است و سردسير است . . .\r\nو ديگر نيمه كه آن جانب رود است گرمسير است . . . ) . ( ص 139 ) صيمكان : ( در پنج منزلى شيراز است ) فارسنامه ، ابن بلخى ، ص 163 .\r\n( 4 ) . ابن بلخى آن را ( خبرك ) ضبط كرده است ( ر ك : فارسنامه ، ص 123 ) ر ك : آثار العجم ، ص 17 ، در ذكر بلوك خفر و ر ك : اقليم پارس ، ص 86 .\r\n( 5 ) . ر ك : حدود العالم ، ص 31 ، 134 و 135 ، فارسنامه ، ابن بلخى ، ص 115 ، 130 ، 134 ، 139 ، 162 . آثار العجم ، ص 83 .\r\n( 6 ) . لسترنج مىنويسد : ( شرقىترين راهى كه به ساحل دريا مىرفت راهى بود كه به بندر مقابل جزيره هرمز مىرفت و از آنجا در امتداد ساحل به شهر هرموز منتهى مىشد و . . . از شيراز به سروستان و فسا مىرسيد و از آنجا به دارابگرد و فرگ و طارم مىرفت و از آنجا به شهر سور و . . . نزديك بندرعباس مىرسيد . ) ( سرزمينهاى خلافت شرقى ، ص 317 ) ، در مسالك و الممالك استخرى اين نام به صورت ( فرج ) آمده است . ر ك : ( ص 101 ، 116 ، 117 ) ، حمد اللّه مستوفى اين كلمه را ( برك ) مىنويسد و مىگويد : ( برك و طارم دو شهر كند و برك بزرگتر است و قلعه‌اى محكم دارد و به سرحد كرمان است ) . ( نزهة القلوب ، چاپ ليدن ، ص 138 ) ، و ر ك : فارسنامه ناصرى ، بلوك سبعه : فرگ .\r\n( 7 ) . اين كلمه در متن ( فين ) است ولى با توجه به جغرافياى محل حادثه بايد ( قيس ) باشد كه همان جزيره كيش است ، تصحيح شد . ( ر ك : فارسنامه ابن بلخى ، ص 114 ، 136 و 141 ، و آثار باستانى شهرهاى خليج فارس ، ص 571 و 573 و 842 ) . ، و ر ك : فارسنامه ناصرى در ذكر جزائر خليج فارس : جزيره قيس .\r\n( 8 ) . اين نام در متون مختلف به صورتهاى جرون ، گرون ، گمبرون - گميرون - كامرون ، كارون - گامرون ، گمبر و گمر و زرون ضبط شده است . اعتماد السلطنه مىنويسد : ( جرون تعريب ( گرون ) است ) . ( ر ك : بندرعباس و خليج فارس ، تهران ، 1342 ، ص 61 و 62 ) ، اين شهر ( در زمان نفوذ و اقتدار پرتغاليها بندر گامبرون خوانده مىشد و پس از آنكه شاه عباس به تقويت انگليسىها در سال 1622 ميلادى آن را از تصرف آنها خارج كرد اسم خود را بر آن گذاشت و به بندرعباس موسوم شد ) . ( آثار باستانى خليج فارس ، ص 537 و 538 و 575 ) .\r\n( 9 ) . شيل يا شيلاو همان سيراف است . ( ر ك : طبرى ، جلد سوم ، ص 1989 ) . اصطخرى مىنويسد : بعد از شيراز آبادترين شهر فارس است و به وسعت شيراز ( مسالك و الممالك ، ص 31 ، 36 ، 96 ، 100 ، 113 ، 114 ، 117 ، 119 ، 121 ، 134 ) . و در حدود العالم مىخوانيم كه ( شهرى بزرگ است و گرمسير است و هوائى درست دارد و جاى بازرگانان است و بارگاه پارس است . ( ص 131 ) و ياقوت حموى مىنويسد : ( از شيراز تا سيراف شصت فرسخ است ) . ( معجم البلدان ، چاپ لايپزيك ، ص 211 و 212 ) ، و ( ر ك : آثار باستانى شهرهاى خليج فارس ، ص 330 ، 424 ، 426 و 814 ) ، و ( ر ك : فارسنامه ابن بلخى ، ص 136 ) و ( غلامرضا معصومى ، سيراف ، ص 5 ) ، بلاذرى مىگويد كه : در اين محل يك ماه در ميان ايرانيان با اعراب جنگ بود . ( فتوح البلدان ، ص 263 ، ترجمه فارسى ) .\r\n( 10 ) . اين شهر بر خرابه‌هاى هرمز كهنه بنا شده و مينا و ميناب خوانده مىشود . شرف الدين على يزدى در قرن هشتم -\r\n","page_name":" 177 ","page_number":193},
  {"content":"\r\n\r\nناحيه موغستان « 1 » كه در نواحى بلوك فسا مجتمع بودند به استقبال سپاه عرب تا ناحيهء مموئى « 2 » شتافته و بعد از جنگ شكست يافتند و چون سپاه عرب به صحراى تنگ كرم « 3 » سه فرسخى شهر فسا رسيد ، لشكر عجم تداركى ديده به استقبال آمده در صحراى سردشت فسا ، فرسخى بيشتر شمالى شهر فسا ، ساز جنگ نمودند و شكست يافتند و بعضى در شهر فسا متحصن گشته و جماعتى در دم دشت فسا كه در دامنهء كوه بنارجان ، فرسخى كمتر جنوبى فساست ، توقف نمودند و روز ديگر لشكر عرب در دم دشت با سپاه عجم جنگ نمودند و چنان شد كه لشكر عرب در ميانه سپاه عجم و كوه بنارجان محصور گرديد و چون سستى در عرب و نيروئى در عجم پيدا گرديد ، سارية بن زنيم خود و لشكر عرب را به كوه بنارجان رسانيد و شبى در فراز آن كوه بماند و روز ديگر سپاه عجم به قصد تدمير « 4 » عرب از دامنه كوه ، بالا رفتند و چون بلندى در دست عرب بود عجم را شكستند و چندين هزار نفر را كشتند و شهر فسا و شهر داراب تا موغستان عباسى « 5 » كه نهايت خاك فارس است از كنارهء دريا در تصرف سارية بن زنيم كنانى درآمد .\r\nتاريخ‌نويسان « 6 » اهل سنت در كتابهاى خود نوشته‌اند و استاد اطباء حاذق قرشى « 7 » در كتاب شرح قانون طب در مبحث كيفيت ابصار نگاشته است كه : يكنفر از صحابه حضرت خير البشر عليه و آله صلوات اللّه الاكبر كه در روز جنگ سارية بن زنيم با سپاه عجم در دامنهء اين كوه در مدينه طيبه توقف داشت به نور بصيرت و گوش هوش ، چون زارى ساريه و سران سپاه\r\n\r\n\r\n","description":"","footnote":"\r\nاز قلعه مينا و هرموز كهنه نام برده است . ميناب در چهارده فرسنگى بندرعباس واقع است . ( شهرهاى باستانى خليج فارس ، ص 575 ) .\r\n( 1 ) . موغستان كه در كناره دريا معادل جزيره هرمز است ، تياب و ميناب حاليه‌اند . موغستان به معنى نخلستان است .\r\n( شهرهاى باستانى خليج فارس ، ص 581 ) ، اما خود نويسنده فارسنامه ناصرى آن را به معنى جاى آتش‌پرستان مىداند ( ر ك : بلوكات فارس - موغستان ) .\r\n( 2 ) . در فارسنامه ناصرى از دو ناحيه به نام مموئى سخن رفته است يكى در ناحيه رامهرمز و يكى در ناحيه فسا - ر ك :\r\nفارسنامه ناصرى ، بلوك رامهرمز و فهرست بلوكات .\r\n( 3 ) . آبادى در حدود سه فرسنگى شمال شرقى فسا كه ابن بلخى از آن بعنوان شهركى نزديك فسا نام برده است .\r\n( فارسنامه ، ص 130 ) ، و مىنويسد : ( هواى آن معتدل است و آب روان و جامع و منبر باشد و غله و ميوه و بعهد اتابكى چون حادثه پرگ افتاد مگر ايشان بىادبى كردند پس به غارت داد و خراب شد . ) و ( ر ك : آثار العجم ، ص 85 و 86 ) .\r\n( 4 ) . به معنى نيست كردن ، هلاك كردن ، تباه گردانيدن .\r\n( 5 ) . ر ك : همين كتاب ، بلوكات فارس ، ناحيه موغستان .\r\n( 6 ) . ر ك : طبرى ، جلد 5 ، ص 2700 و 2701 . طبرى عين همين داستان را آورده و آن صحابى را كه فوقا بدان اشاره شده است عمر بن خطاب مىداند . حمد اللّه مستوفى نيز همين حكايت را تكرار كرده است ( ر ك : تاريخ گزيده ، ص 182 ) ، اما مىافزايد ( بعضى گويند اين معنى در كوه نهاوند بوده است و در كوه نهاوند غارى است ، اين آواز از آن غار به گوش ساريه رسيده . . . ) . در مجمل التواريخ اين داستان چنين آورده شده است : ( عمر روز آدينه بر منبر بود و خطبه همى كرد و گفت من دوش در خواب ديدم كه ساريه با كافران حرب كردى و شك نيست كه ساريه را كافران ستوه همى كنند . . . اگر پشت به كوه بازدهد بهتر باشد پس بانگ كرد و گفت يا سارية الجبل الجبل بفرمان خداى تعالى بشنيدند و همه سپاه گفتند آواز عمر است و همچنان كوه پناه گرفتند و بعد از آن چون آمدند همان روز درست آمد كه عمر خطاب گفته بود بر منبر و اين سخنى معروف است ) . ( مجمل التواريخ ، ص 278 ) .\r\n( 7 ) . دربارهء حاذق قرشى اطلاعى بدست نيامد .\r\n","page_name":" 178 ","page_number":194},
  {"content":"\r\n\r\nعرب را بديد و بشنيد به آواز بلند ، فرياد زد : « الجبل يا ساريه » يعنى اى ساريه پناه به كوه ببر [ و 
  ] خود و سپاه عرب را از شر دشمن آسوده بدار ، اهل مدينه از اين فرياد بى جا تعجب نمودند و ساريه و تمام سپاه عرب كه در دم دشت فسا گرفتار بودند اين آواز را شنيدند و بزرگان سپاه ، صاحب آواز را شناخته ، پناه به كوه بردند و رستگار شدند و تمامى اين ظفر و فيروزى عرب در مملكت فارس تا سال بيست و سيم از هجرت بود . « 1 »\r\n\r\n[ وقايع فارس در روزگار خلافت عثمان 
  ]\r\nدر تاريخ كامل ابن اثير نوشته است : روزى در بازار مدينه طيبه ابو لؤلؤ ، غلام مغيرة بن - شعبه « 2 » خدمت امير المؤمنين عمر خليفه دويم رسيد و بگفت : آقاى من خراجى از اندازه گذشته بر من گذاشته است عمر پرسيد چه مبلغ است ؟ گفت : روزى دو دينار ، عمر پرسيد چه حرفه‌اى دارى ؟ گفت نجارم و نقاش و حداد . عمر گفت با اين كارها دو دينار ، باك نيست . باز پرسيد شنيده‌ام گفته‌اى مىتوانم آسيائى را بسازم كه از باد بگردد و بايد چنين آسيائى را از براى من بسازى « 3 » . ابو لؤلؤ بگفت آسيائى براى تو بسازم كه شهرتش از مغرب و مشرق بگذرد . پس خليفه روى به اصحاب خود نمود كه اين عجم مرا به كشتن تهديد نمود پس در صبحى كه عمر مشغول به نماز جماعت بود ابو لؤلؤ از صفوف نماز گذشته با خنجر چندين زخم به عمر بزد ، آن زخمى كه در زير نافش بود باعث مردنش گرديد « 4 » و در شب 27 ماه ذى الحجهء آن سال وفات يافت « 5 » و مدت عمرش شصت و سه سال بود و ده سال و شش ماه « 6 » خلافت نمود . پس بنا به وصيت او ، حضرت مولاى متقيان على بن ابيطالب و عثمان بن عفان و طلحه و زبير و سعد بن - ابى وقاص و عبد الرحمن بن عوف رضى اللّه عنهم در مشورتخانه نشستند « 7 » و آخر كار خلافت به عثمان بن عفان اموى قرشى ( رضى اللّه عنه ) قرار گرفت « 8 » و در اين سال حكومت نواحى فارس با امراى سپاه عرب كه هر يكى ناحيه‌اى را متصرف بودند برقرار بماند .\r\nدر سال 28 هجرى اهل شهر استخر سر از اطاعت مسلمانان كشيدند و عثمان بن - عفان ( رضى اللّه عنه ) ، عبد اللّه بن عامر پسر خالوى خود را حاكم بصره و اهواز و فارس نمود و\r\n\r\n\r\n","description":"","footnote":"\r\n( 1 ) . اين سال مصادف است با كشته شدن عمر بدست ابو لؤلؤ ، ( فيروز ايرانى ) . ر ك : مجمل التواريخ ، ص 280 .\r\n( 2 ) . از سرداران اسلام بود كه تا هنگام خلافت حضرت على ( ع ) حيات داشت و از بيعت با آن حضرت دريغ كرد ( سال 38 هجرى ) ، و سپس به حكومت كوفه رسيد و در همين سمت درگذشت . ( مروج الذهب ، جلد دوم ، ص 29 ) .\r\n( 3 ) . اين داستان را طبرى نيز عينا آورده است . ( ر ك : تاريخ طبرى ، جلد پنجم ، ص 2722 و 2723 ) ، و مسعودى ( جلد اول ، ص 677 ) و مجمل التواريخ ( ص 280 ) و تواريخ ديگر نيز ذكر كرده‌اند .\r\n( 4 ) . ر ك : طبرى ، ج 5 ، ص 2723 ، مسعودى مىنويسد : ( عمر سحرگاه مىرفت و مردم را براى نماز بيدار مىكرد چون بر ابو لؤلؤ گذشت برجست و سه ضربه به عمر زد كه يكى زير شكم او خورد و همان بود كه سبب مرگش شد و دوازده تن از اهل مسجد را ضربت زد كه شش تن از آنها بمردند و شش تن بماندند خويشتن را نيز خنجر بزد كه بمرد ) . ( مروج الذهب ، جلد اول ، ص 677 ) و ر ك : كامل التواريخ ، جلد چهارم ص 82 ببعد ، كه مىنويسد ابو لؤلؤ مسيحى بود و عمر را شش ضربت زد .\r\n( 5 ) . مسعودى مىنويسد : ( روز چهارشنبه چهار روز از ذى حجه مانده سال 23 هجرى ) ، ( مروج الذهب جلد اول ، ص 661 ) .\r\n( 6 ) . مسعودى مدت خلافت او را ده سال و شش ماه و چهار روز مىداند . ( ر ك : مروج الذهب ، جلد اول ، ص 661 ) .\r\n( 7 ) . ر ك : طبرى ، جلد پنجم ، ص 2724 ، و مسعودى ، مروج الذهب ، جلد اول ، ص 661 .\r\n( 8 ) . ( وى عثمان بن عفان بن ابى العاص بن امية بن عبد شمس عبد مناف بود و ابو عبد اللّه و ابو عمرو كنيه داشت ولى ابو عبد اللّه معروف‌تر است ) . ( مسعودى ، مروج الذهب ، جلد اول ، ص 688 ) ، و ر ك : تاريخ گزيده ، ص 186 .\r\n","page_name":" 179 ","page_number":195},
  {"content":"\r\n\r\nعبد اللّه بن عامر « 1 » بعد از ورود به بصره عبيد اللّه بن معمر « 2 » را والى فارس كرده روانه‌اش داشت و چون مدتى گذشت شاه يزدجرد پادشاه ايران از سپاه عرب شكست يافته به فارس آمد « 3 » و قبيله شبانكاره كه چندين هزار خانه‌وار بودند و شرح حال آنها در ذيل گفتار دويم اين فارسنامه در عنوان شبانكاره بيايد با « هربذ » والى فارس موافقت كرده در اطاعت يزدجرد درآمدند و اهالى فارس به هواخواهى يزدجرد سر از اطاعت عبيد اللّه بن معمر دركشيدند و عبيد اللّه با اهالى فارس جنگ نمود و آنها را تا دروازه شهر استخر رسانيد و خود در خارج دروازه كشته گشت « 4 » و كار يزدجرد بالا گرفت و مدار سلطنت را به دست « هربذ » داماد خود و اسماعيل رئيس قبيله شبانكاره واگذاشت و چون اين اخبار به عبيد اللّه بن عامر رسيد از بصره به فارس آمد و چندين‌بار جنگ نمود و در هر مصافى ظفر و فيروزى يافت « 5 » و شهر استخر را به قهر و غلبه بگرفت و اهلش را آرام نمود و شاه يزدجرد و اسماعيل شبانكاره ، با قبيله خود به دارابجرد برفتند و عبد اللّه بن عامر با « هربذ » داماد شاه يزدجرد مصالحه فرمود و كليهء امور فارس را به دست او واگذاشت و مجاشع - ابن مسعود را از دنبال شاه يزدجرد و قبيله شبانكاره فرستاد و شاه يزدجرد در داراب توقف نكرده ، به كرمان رفته ، قاصد سجستان گرديد « 6 » و عبد اللّه بن عامر نيز به دارابجرد برفت و با حشم شبانكاره ، مصالحه نمود و اسماعيل بزرگ آنها را ، نايب كارهاى « هربذ » قرار داد و نواحى داراب‌جرد را منتظم نمود كه خبر شورش اهل شهر استخر و شهر فيروزآباد را رسانيدند و عبد اللّه بن عامر از داراب به فيروزآباد بيامد و شهر را محاصره نمود و زمان محاصره به درازا كشيد و از اتفاقات آنكه شبى سگى به چادر يكنفر از لشكر عرب آمده ، سفرهء نانى را ربود و صاحب سفره از دنبال آن سگ برفت و ديد كه سگ از رخنهء باروى شهر داخل گرديد و مرد عرب از عقبش درآمد و مردم شهر را از اين رخنه بى خبر ديده ، عود به اردو نموده و واقعه را بگفت و با جماعتى از آن رخنه داخل شهر گشته ، آواز به تكبير برداشتند و يك دروازهء شهر را گشوده اهل اردو وارد شهر شدند « 7 » و از قتل\r\n\r\n\r\n","description":"","footnote":"\r\n( 1 ) . طبرى او را ( عبد اللّه بن عامر بن كريز ) مىداند كه در سال 29 هجرى به حكومت رسيد . ( جلد 5 ، ص 2828 ) .\r\nيعقوبى نيز مىنويسد ( عثمان . . . در سال 29 ، ابو موسى اشعرى را از كار بر كنار كرد و بجاى او عبد اللّه بن عامر بن - كريز را كه در آن روز 25 ساله بود قرار داد . . . ) ، ( تاريخ يعقوبى ، جلد دوم ، ص 59 ) ، كامل التواريخ نيز اين حادثه را مربوط به سال 29 هجرى مىداند ( ر ك : جلد سوم ، ص 163 ) و ر ك : فارسنامه ، ابن بلخى ، ص 116 ، شهرستانى انتصاب او را به حكومت بصره از اشتباهات عثمان مىداند ر ك : ملل و نحل ، ص 42 .\r\n( 2 ) . طبرى او را ( عبيد اللّه بن معمر التيمى ) مىداند كه به همراه شبل بن معبد البجلى به فارس رفت ( ج 14 ، ص 369 ) ، ولى يعقوبى او را ( عبيد اللّه بن معمر تميمى ) مىخواند ( ر ك : تاريخ يعقوبى جلد دوم ، ص 59 ) .\r\n( 3 ) . رجوع شود به اخبار الطوال ، ص 153 ، ترجمه فارسى و كامل التواريخ جلد 3 ص 198 .\r\n( 4 ) . ر ك : طبرى ، جلد 5 ، ص 2830 ، و كامل التواريخ ، جلد 3 ، ص 163 ، و يعقوبى ، جلد 2 ، ص 59 ، و فارسنامه ، ابن بلخى ، ص 116 ، و ر ك : مجمل التواريخ ص 283 .\r\n( 5 ) . ( عبد اللّه عامر . . . سوگند خورد كه چندان بكشد از مردم اصطخر كه خون براند ، به اصطخر آمد و به جنگ بستد و خون همگان مباح گردانيد و چندانكه مىكشتند خون نمىرفت تا آب گرم بر خون مىريختند . . . عدد كشتگان كه نامبردار بودند چهل هزار كشته بود بيرون از مجهولان . . . ) . فارسنامه ، ابن بلخى ، ص 116 .\r\n( 6 ) . ( در اين هنگام مردم استخر سر از اطاعت پيچيدند و يزدگرد با گروهى از فارسيان بدانجا رفت . . . و پيروزى از آن مسلمانان شد و يزدگرد به خراسان گريخت پس به مرو رفت . . . ) اخبار الطوال ، ص 153 ، ترجمه فارسى و رجوع شود به كامل التواريخ ، جلد سوم ، ص 198 .\r\n( 7 ) . ابن اثير همين داستان را عينا نقل كرده و آن را مربوط به محاصره شهر ( جور ) مىداند . ( ر ك : كامل ، جلد سوم ، ص 164 ) .\r\n","page_name":" 180 ","page_number":196},
  {"content":"\r\n\r\nو غارت تقصير نكردند و عبد اللّه بن عامر بعد از اين فتح به استخر آمده به قهر و غلبه آن شهر را پايمال حوادث نمود و ايالت و شهر استخر را به شريك بن اعور « 1 » واگذاشت و شريك در سال اول از ايالت خود مسجد جامعى در شهر استخر بساخت .\r\nدر سال 31 هجرى ، خليفه سيم عثمان بن عفان ( رضى اللّه عنهم ) ايالت مملكت فارس را به مصقلة بن هبيره شيبانى « 2 » عنايت نمود . « 3 »\r\nدر سال 35 هجرى جماعتى از اعيان مسلمانان از سوء سلوك كارگزاران خليفه سيم شكايت را به آستانه خلافت بردند و باعث را مروان بن حكم « 4 » ، پسر عموى خليفه سيم ، شمردند و از جانب خلافت اعتنائى به سخن دادخواهان نشد « 5 » بلكه مروان از جانب عثمان تهديد به قتل پيغام فرستاد و شعلهء اين فتنه روزبروز بالا گرفت تا در ماه ذى الحجهء اين سال خليفه سيم : عثمان بن عفان را در مدينه طيبه در خانهء او ، او را بكشتند و مدت هشتاد و دو سال از عمرش گذشته بود « 6 » ، دوازده سال خلافت نمود .\r\n\r\n[ وقايع فارس در روزگار خلافت على بن ابيطالب ( ع ) 
  ]\r\nو در همين ماه ، از همين سال [ 35 
  ] خلافت ظاهرى به مولاى متقيان امير المؤمنين على بن ابيطالب هاشمى قرشى « 7 » ( كرم اللّه وجهه « 8 » ) قرار گرفت و آن جناب ايالت كليهء بصره و اهواز و فارس را به عبد اللّه بن عباس پسر عم خود عنايت فرمود .\r\nدر سال 37 هجرى عبد اللّه بن عباس « 9 » ، مصقلة بن هبيرهء شيبانى را از فارس برداشت و سهل بن حنيف « 10 » را والى و امير آن مملكت فرمود .\r\nدر سال 39 هجرى اهل فارس سر از چنبر اطاعت سهل بن حنيف دركشيدند و چون اين خبر به مصدر خلافت رسيد ، بعد از مشاورت با ارباب حل و عقد به عبد اللّه بن عباس « 11 » فرمود\r\n\r\n\r\n","description":"","footnote":"\r\n( 1 ) . طبرى او را ( شريك بن الاعور الحارثى ) مىداند ( ر ك : جلد 5 ص 2885 ، ) ، ابن اثير مىنويسد : پس از آنكه عبد اللّه بن - عامر پارس را كاملا تصرف كرد 5 حاكم بر فارس گماشت ( كامل ، ص 164 جلد 3 ، ) . در مجمل التواريخ و القصص نيز مىخوانيم كه : ( عبد اللّه بن عامر نامه فرستاد به عثمان كه اينجا اميران بسيارند و ولايت فراخ ، عثمان پنج امير ديگر بر آن نواحى نصب كرد ) . ( ص 283 ) ، و رجوع شود به كامل التواريخ ، جلد سوم ، ص 206 ، دربارهء شريك بن - اعور .\r\n( 2 ) . دربارهء مصقله رجوع شود به طبرى ، ص 3435 - 3439 و 3442 .\r\n( 3 ) . در همين سال ، ( يزدجرد شهريار كشته شد به مرو اندر ، بر دست آسيابانى بعد از غدر كردن ماهوى . . . ) ( مجمل - التواريخ ، ص 284 ) .\r\n( 4 ) . دربارهء مروان حكم رجوع شود به طبرى ، جلد 14 ، ص 542 .\r\n( 5 ) . ر ك : طبرى جلد ششم ، حوادث سال 35 و كامل ابن اثير ، جلد 3 ، ص 252 ، و مروج الذهب ، جلد 2 ، ص 695 ، و تاريخ يعقوبى ، جلد 2 ، ص 71 و تاريخ گزيده ، ص 190 .\r\n( 6 ) . ر ك : مشروح قتل عثمان در كامل التواريخ ، جلد 3 ، ص 280 تا 298 ، ابن اثير مىنويسد : تاريخ قتل او 18 ذيحجه سال 35 و روز جمعه بود .\r\n( 7 ) . ر ك : طبرى ، جلد 14 ، ص 397 .\r\n( 8 ) . جمله فعلى دعائى به معنى : خداوند ذات ( : روى ) او را گرامى داراد .\r\n( 9 ) . ر ك : طبرى ، جلد 14 ، ص 327 .\r\n( 10 ) . طبرى او را ( سهل بن حنيف بن واهب انصارى ) مىخواند ( جلد 14 ، ص 257 ) .\r\n( 11 ) . ( امير المؤمنين على ( ع ) . . . ولايت عراق و پارس جمله به عبد اللّه بن عباس سپرد . . . مردم اصطخر ديگرباره سربرآوردند و غدر كردند عبد اللّه بن عباس لشكر آنجا كشيد و اصطخر به قهر بگشاد و خلايقى بىاندازه بكشت . . . ) فارسنامه ، ابن بلخى ، ص 117 .\r\n","page_name":" 181 ","page_number":197},
  {"content":"\r\n\r\nكه زياد بن ابيه طائفى « 1 » را والى فارس و كرمان نموده ، روانه مقصودش دارد و زياد بن ابيه بعد از ورود به فارس ، نظمى بسزا داد [ و 
  ] به جانب كرمان برفت و به اندك وقتى بر تمام آن نواحى استيلا يافت ، عود به فارس نمود و شهر استخر را مقر حكومت قرار داد و در نزديكى استخر قلعه‌اى بساخت و آن را « قلعهء زياد » بگفت و بعد از مدتها « منصور يشكرى » « 2 » در آن قلعه متحصن گرديد و آن قلعه را بعد از آن « قلعهء منصور » گفتند و مؤلف فارسنامه ناصرى گويد كه شايد قريهء زيادآباد بلوك بيضا ، در اين زمان همان « قلعه زياد » باشد و قريهء منصورآباد بلوك رامجرد همان قلعه « منصور يشكرى » باشد براى آنكه اين دو قريه به مسافت نه فرسخ و شش فرسخ از تخت‌جمشيد كه در يك جانب شهر استخر بوده ، دور افتاده‌اند « 3 » .\r\n\r\n[ وقايع فارس در روزگار حضرت امام حسن ( ع ) و معاوية ابن ابى سفيان و يزيد 
  ]\r\nدر 21 ماه رمضان سال 40 هجرى حضرت امام المتقين ، على بن ابيطالب ، خليفهء رسول اللّه ( ص ) در محراب مسجد كوفه به شمشير عبد الرحمن بن ملجم مرادى ، به مرتبهء جليلهء جميلهء شهادت فائز گشته « 4 » سراى فانى را گذاشته ، به اعلى عليين خراميد . زمان زندگانى آن حضرت شصت و سه سال بود و مدت خلافت ظاهريش نزديك به پنج سال رسيد و برحسب وصيت آن جناب تمامى اهالى كوفه و بيشتر عراق عرب با ولد ارجمندش حضرت امام حسن ( ع ) بيعت به خلافت نمودند « 5 » و چون آن حضرت شقاق و نفاق اهل كوفه و عراق را بديد ، خير امت را خواست و كرها ، سلطنت را به معاوية بن ابى سفيان اموى قرشى واگذاشت و اين واقعه در سال 41 هجرى اتفاق افتاد .\r\nپس معاوية بن ابى سفيان ، خود را امير المؤمنين خواند و نامه‌اى به زياد بن ابيه طائفى « 6 » ، والى مملكت فارس نوشت كه اموالى از فارس نزد تو جمع گشته بايد تمامت آنها را ، روانه دارى و زياد در جواب معاويه نگاشت آنچه را جمع نمودم ، در وجوه مملكت‌دارى ، خرج نمودم و آنچه باقى مانده است ، براى صرف در نزول حوادث گذاشته‌ام و معاويه امارت بصره و فارس را به بسر بن - ارطات « 7 » عنايت نمود و بسر بعد از ورود به بصره عبد الرحمن و عبيد اللّه و عباد ، پسران زياد را در بصره گرفته ، حبس نمود و نامه‌اى به زياد نوشت كه اگر از آمدن نزد من و بيعت با معاويه تهاون كنى ، تمامى اولاد تو را خواهم كشت ، چون نامه بسر به زياد رسيد در جواب نوشت كه من از جاى خود نخواهم شد تا خداى تعالى ميان من و معاويه ، حكم كند و اگر پسران مرا\r\n\r\n\r\n","description":"","footnote":"\r\n( 1 ) . زياد بن ابى سفيان ، ر ك : طبرى ، ص 3448 ، و كامل التواريخ ، ج 4 ، ص 353 .\r\n( 2 ) . ر ك : طبرى ( منصور اليشكرى ) ج 6 ص 3450 ، مؤلف فارسنامه اين قسمت را از كامل ابن اثير گرفته است . ر ك :\r\nكامل التواريخ ، ج 4 ، ص 208 .\r\n( 3 ) . ر ك : در همين كتاب بلوكات فارس ، بلوك رامجرد و بلوك بيضا .\r\n( 4 ) . ر ك : طبرى ، جلد ششم ، ص 3457 ، مسعودى مىنويسد : ( خلافت وى تا وقتى به شهادت رسيد چهار سال و نه ماه و هشت روز و بقولى چهار سال و نه ماه و يك روز كم بود . . . وقتى به شهادت رسيد شصت و سه سال داشت . . . ) مروج الذهب ، جلد دوم ، ص 706 .\r\n( 5 ) . ر ك : طبرى ، جلد هفتم ، ص 1 تا 14 ، مسعودى ، مروج الذهب ، جلد دوم ، ص 1 تا 6 ، تاريخ يعقوبى ، جلد دوم ، ص 141 و 142 ، تاريخ گزيده ، ص 198 و 199 و 200 ، و كامل التواريخ ، جلد 4 ص 244 .\r\n( 6 ) . ر ك : كامل التواريخ ، ابن اثير ، جلد چهارم ، ص 264 .\r\n( 7 ) . ر ك : طبرى ، جلد ششم ، ص 3452 ، و جلد هفتم ، ص 14 ، و ر ك : كامل التواريخ ، جلد چهارم ، ص 263 . مسعودى پسران زياد را ( عبيد اللّه و سالم ) مىداند . مروج الذهب ، ج 2 ، ص 10 .\r\n","page_name":" 182 ","page_number":198},
  {"content":"\r\n\r\nكشتى ، رجوع آنها با خداى آنهاست و در آخرت حسابى در كار خواهد بود ، بعد از رسيدن نامهء زياد به بصره ، بسر در كشتن پسران زياد يك جهت گرديد و ابو بكره ، برادر مادرى زياد از بسر بن - ارطات مهلتى در قتل آنها بخواست ، پس به كوفه آمد و از خدمت معاويه ، نامهء خلاصى پسران زياد را گرفته ، عود به بصره نمود و بسر آنها را رها فرمود و در آخر اين سال معاويه ، عبد اللّه بن - عامر « 1 » ، والى سابق فارس ، پسر خالوى عثمان بن عفان ، خليفه سيم را والى بصره و فارس نموده روانه‌اش داشت .\r\nدر سال چهل و دوم ، زياد بن ابيه به معاوية بن ابى سفيان ، ملحق گرديد « 2 » و سبب آن بود كه زياد اموالى را از فارس در بصره نزد برادرزادهء مادرى خود عبد الرحمن بن ابى بكره « 3 » به امانت داشت و خبر به معاويه رسيد مغيرة بن شعبه را براى اخذ آن اموال روانهء بصره داشت و مغيره بعد از ورود به بصره ، در گرفتن اموال از عبد الرحمن مسامحه نمود و به جانب معاويه بازگشت و خبر امانت اموال زياد را در نزد عبد الرحمن بدروغ نسبت داد و معاويه در كار زياد با مغيره مشورت نمود و گفت مىترسم كه زياد با يكنفر از اهل بيت نبوت بيعت كند و با اين مكنت و استيلا ، باز جنگ خلافت را از سر گيريم پس مغيره به معاويه گفت مىتوانم زياد را نزد تو آورم و رشتهء برادرى او را به تو پيوندم به شرطى كه مسالمه‌نامه‌اى به او فرستى ، معاويه قبول نمود ، پس مغيره مسالمه‌نامهء معاويه را با نامهء خود به جانب زياد فرستاد و بعد از رسيدن اين دو نامه به فارس ، زياد بن ابيه و جماعتى از اعيان فارس از شهر استخر بيرون آمده و از شهر شاپور كازرون و شهر نوبندگان شولستان و شهر ارجان بهبهان و رامهرمز و خوزستان و اهواز گذشته ، خدمت معاويه رسيد و به چندين مصلحت پر از فضيحت معاويه ، زياد را پسر ابو سفيان گفته ، او را به برادرى خود « 4 » اختيار نمود و او را به ايالت و امارت عراق عرب و فارس و كرمان و يزد و خراسان و سيستان ، مفتخر فرموده .\r\nو در ماه ربيع الاول سال 45 زياد بن ابيه كه معاويه ، او را پسر ابو سفيان گفته ، برادر خود نموده بود ، وارد بصره گرديد و به اندك وقتى تمام آن نواحى را منتظم بداشت . « 5 »\r\nدر اواخر ماه صفر سال 49 هجرى امام حسن بن امير المؤمنين على بن ابيطالب ( ع ) از دار فنا به روضهء رضوان بقا ، خراميد و چهل و هفت سال از عمر مباركش گذشته بود « 6 » و مدت خلافتش\r\n\r\n\r\n","description":"","footnote":"\r\n( 1 ) . ر ك : كامل التواريخ ، جلد چهارم ، ص 266 ، و طبرى ، جلد هفتم ، ص 15 .\r\n( 2 ) . ر ك : طبرى جلد هفتم ، ص 22 ، و كامل التواريخ ، جلد چهارم ، ص 276 .\r\n( 3 ) . ر ك : طبرى ، جلد چهارده ، ص 345 ، مجمل التواريخ و القصص ، ص 295 ، و كامل التواريخ ، ابن اثير ، جلد چهارم ، ص 276 و 277 .\r\n( 4 ) . ( و اين به سال چهل و چهارم بود ) . مروج الذهب ، جلد دوم ، ص 10 ، در كامل التواريخ آمده است كه : در سال چهل و چهار معاويه ، زياد بن سميه را به خود منتسب كرد ( : برادر دانست ) ، براى اطلاع از مشروح اين ماجرا ، ر ك :\r\nكامل التواريخ ، جلد چهارم ، ص 306 تا 312 .\r\n( 5 ) . ر ك : كامل التواريخ ، جلد چهارم ، ص 316 ، و ر ك : طبرى ، جلد 7 ، ص 69 .\r\n( 6 ) . ( . . . وفات امام حسن ( ع ) در سن پنجاه و پنج سالگى به سبب مسموميت بود و در بقيع با مادرش فاطمه دختر پيغمبر - خدا ( ص ) دفن شد ) . ( مروج الذهب ، جلد دوم ، ص 1 ) . ( . . . به زهر كشته شد كه زنش داد بفرمان معاويه كه مال پذيرفتش و آنك او را از بهر پسرش بخواهد و حسن را چهل و سه سال عمر بود و پنجاه و پنج نيز روايت است - و مروان بن الحكم امير مدينه بود بر وى نماز كرد بفرمان برادرش حسين . . . ) ، ( مجمل التواريخ ، ص 294 ) ، ابن اثير -\r\n","page_name":" 183 ","page_number":199},
  {"content":"\r\n\r\nاز شش ماه نگذشت . « 1 »\r\nچون سال 53 هجرى دررسيد زياد نامه‌اى به معاويه نوشت كه عراق عرب و اهواز و خوزستان و فارس و كرمان و يزد و خراسان و سيستان را به دست چپ خود نگاهداشته‌ام و دست راست ، بيكار گذاشته‌ام كه از جانب تو حجاز را كه مولد و منشاء من و پدران من است ، مضبوط بدارم ، معاويه خواهش زياد را كه برادر ساختگى او بود قبول نمود ، در همين سال ورمى در دست زياد بروز نمود كه به آن ورم پيش از وصول به حجاز وفات يافت و پنجاه و سه سال زندگانى نمود و چون خبر وفات زياد به معاويه رسيد ، تمامى بلادى را كه در تصرف زياد بود به اولاد او واگذاشت . « 2 »\r\nدر سال شصتم هجرى معاوية بن ابى سفيان در شهر دمشق زندگانى را بدرود نمود و هفتاد و پنج سال از عمرش گذشته بود و نوزده سال بر سرير سلطنت ، بىمخاصمت دشمنى ، نشست « 3 » ، پس برحسب وصيت او ، جماعتى از اعيان دمشق و بنى اميه با يزيد « 4 » پسر او به خلافت بيعت نمودند و او را بر سرير مملكت نشانيدند و يزيد هيچ تغيير و تبديلى در امر واليان ممالك روا نداشت و فارس در دست پسران زياد باقى گذاشت .\r\nدر روز عاشورا [ ى 
  ] محرم سال 61 هجرى ، حضرت سيد الشهدا ، امام مظلوم ، حسين بن - امير المؤمنين على بن ابيطالب ( ع ) بعد از پنجاه و هشت سال زندگانى به عز شهادت فائز گرديد . « 5 »\r\nدر ماه ربيع الاول سال 64 هجرى يزيد بن معاويه بعد از سى و هشت سال زندگانى وفات يافت « 6 » و معاوية بن يزيد به جاى پدر نشست و بعد از سه ماه وفات يافت و بيست و سه سال از\r\n\r\n\r\n","description":"","footnote":"\r\nمىنويسد : ( جعده دختر اشعث بن قيس كندى همسرش به او سم داد و او را كشت . . . سعيد بن عاص هم بر نعش او نماز خواند ) . ( كامل ، جلد چهارم ، ص 341 ) ، و ر ك : تاريخ گزيده ، ص 198 تا 201 .\r\n( 1 ) . ر ك : مروج الذهب ، جلد دوم ، ص 1 و 2 و 3 ، - ر ك : تاريخ گزيده ، ص 200 - حمد اللّه مستوفى مىنويسد : ( مدت عمرش چهل و پنج سال و چهار ماه و نوزده روز و مدت خلافتش شش ماه بعد از پدر هشت سال و چهار ماه و پانزده روز امام بود بيست و پنج حج كرد بيشتر به پياده ) .\r\n( 2 ) . مسعودى همين داستان را آورده است . ( ر ك : مروج الذهب ، جلد دوم ، ص 29 ) ، و مىنويسد : ( وقتى مردم مدينه از حكومت وى خبردار شدند . . . به خداوند استغاثه كردند و سه روز به قبر پيغمبر ( ص ) پناهنده شدند زيرا از ظلم وى خبر داشتند ) .\r\n( 3 ) . ر ك : طبرى ، جلد هفتم ، ص 198 : طبرى مىنويسد : ( در ماه رجب سال 60 در دمشق درگذشت به روز پنجشنبه ) اما مسعودى مىنويسد كه ( او در رجب سال شصت و يك در هشتاد سالگى درگذشت و در دمشق نزديك باب - الصغير به خاك رفت ) . ( مروج الذهب ، جلد دوم ، ص 7 ) ، اما ديگران همان سال 60 را نوشته‌اند . ر ك : تاريخ - گزيده ، ص 262 ، تاريخ يعقوبى ، جلد دوم ، ص 174 ، اما مستوفى مدت عمر او را هشتاد و يك سال مىداند و مدت خلافتش را نوزده سال و سه ماه ، ( تاريخ گزيده ، ص 263 ) ، و يعقوبى مىنويسد : كه ( او هفتاد و هفت يا بقولى هشتاد سال عمر كرد و حكومتش نوزده سال و هشت ماه بود ) ، ( ص 174 ) .\r\n( 4 ) . ر ك : طبرى ، جلد هفتم ، ص 216 . طبرى مىنويسد : با يزيد در رجب سال 60 بيعت شد . مسعودى مىگويد : دوران وى سه سال و هشت ماه و هشت روز كم بود . ( مروج الذهب ، جلد دوم ، ص 57 ) .\r\n( 5 ) . ر ك : طبرى ، جلد هفتم ، ص 295 ببعد ، ر ك : مروج الذهب جلد اول ، ص 58 ببعد .\r\n( 6 ) . طبرى مىنويسد : در قريه‌اى از قراء حمص كه حوارين خوانده مىشد در سرزمين شام در ربيع الاول سال 64 در سى و سه سالگى درگذشت ( جلد هفتم ، ص 428 ) ، اما مسعودى مىنويسد : در هفدهم صفر سال 64 درگذشت ، ( ر ك :\r\nمروج الذهب ، جلد دوم ، ص 57 ) .\r\n","page_name":" 184 ","page_number":200},
  {"content":"\r\n\r\nعمرش گذشته بود « 1 » .\r\n\r\n[ وقايع فارس در روزگار مروان بن حكم و عبد الملك بن مروان 
  ]\r\nدر همين سال [ 64 
  ] مروان بن حكم اموى قرشى به جاى معاوية بن يزيد بن معاوية بن - ابى سفيان بنشست و بر نواحى شام مسلط گرديد « 2 » .\r\nدر همين سال [ 64 
  ] عبد اللّه بن زبير قرشى « 3 » در مكه معظمه دعوى خلافت نمود و جماعتى با او بيعت نمودند و اهالى حجاز و عراق عرب و فارس و خراسان به خلافت او راضى شدند .\r\nدر ماه رمضان سال 65 هجرى مادر خالد بن يزيد بن معاويه كه بعد از يزيد در ازدواج مروان بن حكم اموى درآمده بود بالشى بر دهان مروان گذاشت و تا نمرد برنداشت « 4 » و بعد از وفات او ، عبد الملك بن مروان به جاى پدر نشست « 5 » . پس امر خلافت ميانه عبد اللّه بن زبير و عبد الملك بن مروان متزلزل بود و جماعت خوارج براى تصرف بصره جمعيتى نمودند و اهل بصره مهلب بن ابى صفره ازدى « 6 » را براى دفع خوارج اختيار كرده ، با جماعتى از دليران بصره حمله بر خوارج نموده ، آنها را شكست بدادند و از اهواز و فارس دور نموده تا نواحى كرمان رسانيدند « 7 » پس مهلب بن ابى صفره به اقتدارى تمام به حكمرانى مملكت فارس متمكن گرديد . « 8 »\r\nدر سال 68 هجرى چون ايالت و امارت عراق و بصره به مصعب بن زبير قرار گرفت مهلب بن - ابى صفره را از فارس بخواست و او را والى موصل و ارمنيه نمود و عمر بن عبيد اللّه بن معمر را كه پدرش مدتى به ايالت فارس سرافراز بود والى فارس فرمود « 9 » .\r\nجماعت خوارج بعد از عزل مهلب از فارس ، ازدحام نموده در استخر قرار گرفتند « 10 » و\r\n\r\n\r\n","description":"","footnote":"\r\n( 1 ) . ر ك : طبرى ، جلد هفتم ، ص 429 .\r\n( 2 ) . ر ك : مروج الذهب ، جلد دوم ، ص 77 .\r\n( 3 ) . ر ك : كامل التواريخ ، جلد ششم ، ص 356 . ابن اثير مىنويسد : در سال شصت و چهار خوارجى كه عبد اللّه زبير را يارى مىدادند از او جدا شدند زيرا عبد اللّه از طرفداران عثمان بود كه خوارج با او بشدت مخالف بودند ، ( ر ك : كامل ، ج 6 ، ص 6 و 7 ) .\r\n( 4 ) . ر ك : طبرى ، جلد هفتم ، ص 577 ، بقول طبرى اين زن دختر ( ابى هشام بن عتبه ) بود . ابن اثير او را دختر ( ابو هاشم - بن عتبه ) مىنويسد اگر چه متن خود را كاملا از طبرى ترجمه كرده است . ( ر ك : كامل التواريخ ، جلد ششم ، ص 37 ) .\r\nمحل وفات مروان بن حكم را در دمشق به سن 63 سالگى نوشته‌اند و مدت خلافتش را نه يا ده ماه .\r\n( 5 ) . بيعت با عبد الملك در روز وفات مروان بود . ( كامل ، جلد 6 ، ص 40 ) ، ( ر ك : مروج الذهب ، جلد دوم ، ص 94 ) .\r\n( 6 ) . ر ك : طبرى ، ج 7 ، ص 583 ، طبرى او را در آن زمان فرمانرواى خراسان مىداند و ابن اثير مىنويسد : مهلب از پذيرفتن درخواست مردم بصره خوددارى كرد و امارت خراسان را پيش كشيد اما مردم بصره نامه‌اى از طرف ابن زبير جعل كردند و به او دادند و مهلب از ميان مردم بصره دوازده هزار تن را انتخاب كرد و قصد خوارج نمود . ( ر ك :\r\nكامل ، جلد ششم ، ص 44 و 45 ) .\r\n( 7 ) . مهلب خوارج را در كنار نهر ( تيرى ) شكست داد و بهزيمت كرد و خوارج به اهواز رفتند و از آنجا به ( منادر ) پس - نشستند ولى مهلب را شكست دادند و او را به عقب‌نشينى به ( عاقول ) واداشتند و برادر مهلب را نيز كشتند ) ، ( كامل ، ج 6 ، ص 47 ) ، اما مهلب دوباره با خوارج نبرد كرد و فرمانده آنها ( عبد اللّه بن ماحوز ) را كشت و خوارج به كرمان و اصفهان گريختند . ( كامل ، ج 6 ، ص 49 ) .\r\n( 8 ) . ر ك : طبرى ، ج 8 ، ص 719 ، و كامل ، ج 6 ، ص 138 .\r\n( 9 ) . در طبرى : ( عمر بن عبيد اللّه بن معمر التيمى كه بوسيله مصعب بر فارس فرمانروا گرديد . ) ( ج 8 ، ص 753 ) ، و ازارقه ( : خوارج ) با انتصاب او به فارس بازگشتند .\r\n( 10 ) . ر ك : كامل ، ابن اثير ، ج 6 ، ص 160 ، كه مىنويسد : فرماندهى خوارج را در استخر ( زبير بن ماحوز ) داشت . ( و ر ك :\r\nطبرى ، ج 8 ، ص 754 ) .\r\n","page_name":" 185 ","page_number":201},
  {"content":"\r\n\r\nعمر بن عبيد اللّه ، وارد دار الامارهء استخر گرديد و عبيد اللّه پسر خود را به جنگ خوارج فرستاد و عبيد اللّه كشته گشته « 1 » پس عمر با جماعت خود بر خوارج حمله كرده ، آنها را شكستند و تا ناحيهء شاپور كازرون و در مرتبهء ديگر باز خوارج را شكست داد و آنها را به اصفهان دوانيد « 2 » .\r\nبعد از چند ماهى خوارج از نواحى اصفهان ، از كوهستان كوه‌گيلويه و ده‌دشت ، به ارجان بهبهان آمده ، توقفى نكرده ، از رام‌هرمز و اهواز گذشتند و چون خبر رجوع از اصفهان و عبور از فارس و اهمال « 3 » عمر بن عبيد اللّه ، به مصعب بن زبير رسيد ، بفرمود كه اگر عمر از خوارج شكست يافته بود بهتر از اين است كه در كار آنها مداهنه نمود ، عمر بعد از شنيدن اين مقالهء مصعب ، لشكرى را به تعجيل از دنبال خوارج برده ، تا آنها را به دجيل « 4 » بغداد رسانيد ، ليكن مصعب او را سرزنش نموده از ايالت فارس معزولش داشت « 5 » و مهلب بن ابى صفرهء ازدى را كه بصيرتى تمام در كار فارس و دفع خوارج داشت ، از موصل و ارمنيه بخواست و به ايالت فارس و دفع خوارج مأمورش داشت و اين وقايع در سال 69 اتفاق افتاد .\r\nدر سال 71 عبد الملك بن مروان بن حكم اموى از شام به عراق عرب بيامد و با مصعب - بن زبير جنگ كرده ، فتح نموده و مصعب را كشتند « 6 » و سر او را در دار الامارة كوفه به حضور عبد الملك بياوردند .\r\n تازه جوانى ز عرب هوشمند * گفت به عبد الملك از روى پند « 7 »\r\nزير همين قبه و اين بارگاه * روى همين مسند و اين تكيه‌گاه\r\nبر سپرى چون سپر آسمان * غيرت خورشيد ، سرى خون‌چكان\r\nسر كه هزارش سر و افسر فدا * صاحب دستار رسول خدا\r\nبودم و ديدم كه ز ابن زياد * رفت و چها رفت كه چشمم مباد \r\n\r\n\r\n","description":"","footnote":"\r\n( 1 ) . ر ك : كامل ، ابن اثير ، ج 6 ، ص 161 ، و طبرى ، ج 8 ، ص 754 . طبرى مىنويسد : در پل طمستان نبرد شديدى درگرفت كه بكشته شدن عبيد اللّه انجاميد .\r\n( 2 ) . طبرى مىنويسد : عمر بن عبيد اللّه در پل طمستان بر خوارج پيروز شد آنها پل طمستان را خراب كرده به اصفهان و كرمان رفتند و پس از آمادگيهاى لازم قصد فارس كردند و به شاپور و ارجان رفتند . ( طبرى ، ج 8 ، ص 754 ) ، و ر ك :\r\n( كامل ، ج 6 ، ص 161 ) .\r\n( 3 ) . ابن اثير ، اهمال عمر بن عبيد اللّه را بدان دليل مىداند كه در فارس با خوارج كه تجديد قوا كرده بودند و از فارس و از محلى كه عمر انتظار آنها را نداشت گذشته و به شاپور و ارجان و اهواز رفته بودند جنگ نكرد و مصعب به او نامه‌اى نوشت كه : ( تو ماليات را دريافت و استيفا مىكنى و از مقابله دشمن مىپرهيزى ) ، ( كامل ، ج 6 ، ص 161 ) .\r\n( 4 ) . ( دجيل ولايت معتبر است و از دجله آب مىخورد و بدين سبب دجيل مىخوانند ) . ( نزهة القلوب ، ص 41 ) .\r\n( 5 ) . طبرى اين داستان را در ضمن وقايع سال 71 هجرى آورده است . ( ر ك : ج 8 ، ص 807 ) .\r\n( 6 ) . طبرى اين حادثه را مربوط به سال 71 هجرى مىداند ولى مىنويسد كه بعضى آن را مربوط به سال 72 مىدانند . ( ر ك :\r\nطبرى ، ج 8 ، ص 813 ) ، مسعودى نيز اين واقعه را مربوط به سال 72 مىداند و مىنويسد : ( اسب مصعب را پى كردند و پياده ماند ، عبيد اللّه زياد سوى وى رفت و دو ضربت بهم زدند ، مصعب زودتر ضربتى بسر عبيد اللّه زد ، . . .\r\nعبيد اللّه نيز ضربتى بزد و او را كشت و سرش ببريد و نزد عبد الملك آورد . . . ) ( مروج الذهب ، ج 2 ، ص 111 ) ، و در مجمل التواريخ مىخوانيم : ( اندر آخر سال هفتاد عبد الملك به كوفه آمد و مصعب بن الزبير را بكشت ) ، ( ص 303 ) ، ( قتل مصعب در دير جاثليق نزديك نهر دجيل رخ داد ) ، ( كامل ، ج 6 ، ص 227 ) ، ( و سى و شش سال داشت ) ، كامل ، ج 6 ، ص 232 . مسعودى مىنويسد : قتل مصعب روز سه‌شنبه 13 جمادى الاول سال 72 اتفاق افتاد . ( مروج - الذهب ، ج 2 ، ص 112 ) .\r\n( 7 ) . اين شعر از صادق تفرشى متخلّص به هجرى است ( يادداشت آقاى سيد حسين عبّاس‌پور ) .\r\n","page_name":" 186 ","page_number":202},
  {"content":"\r\n\r\n باز بچندى سر آن خيره‌سر * بد بر مختار به روى سپر\r\nباز چو مصعب سر و سردار شد * دسترس او ، سر مختار شد\r\nشد سر مصعب به مجازات كار * تا چه كند با سر تو روزگار « 1 » \r\nو عبد الملك بعد از شنيدن اين وقايع ، بفرمود تا آن قصر و عمارت را خراب كردند « 2 » .\r\nدر سال 72 عبد الملك ، خالد بن عبد اللّه « 3 » را والى بصره و فارس فرمود و خالد ، مهلب بن ابى صفره را از ايالت فارس و جنگ با خوارج بازداشته ، عامل خراج اهوازش نمود و عبد العزيز « 4 » ، برادر خود را مأمور به جنگ خوارج نمود و او را روانه فارس فرمود و چون جماعت خوارج ، خبر از عزل مهلب يافتند ، از نواحى كرمان به داراب آمده « 5 » ، دست تعدى را گشودند و عبد العزيز ، سپاه فارس را ضميمه لشكر عرب نموده ، در داراب با خوارج ، جنگ كرد و شكستى فاحش يافت و بيشتر لشكرش كشته گشت و خود با سى نفر سوار فرار كرده ، از داراب تا رام‌هرمز عنانرا بازنكشيد « 6 » .\r\nمهلب بن ابى صفره چون خبر از عبد العزيز گرفت ، دانست كه از خوارج گريخته است مهلب ، خالد بن عبد اللّه والى بصره و فارس را در بصره خبر از واقعه بداد و خالد صورت حال را به عبد الملك فرستاد و عبد الملك ، خالد را سرزنش نمود كه مهلب را از فارس برداشتى و عامل خراج اهوازش داشتى و نوشته‌اى به بشر بن مروان ، برادر خود ، نوشت و به كوفه فرستاد كه خالد و مهلب را ، اعانت كند و در اين زمان ، خوارج تمامى فارس را تا رام‌هرمز در تحت اقتدار داشتند و مهلب و خالد و لشكر كوفه و بصره ، در رام‌هرمز بر خوارج تاختند و آنها را شكست داده « 7 » ، دست از آنها بازنداشتند تا تمامى اسبهاى خوارج سقط گشته ، پياده به اهواز گريختند « 8 » .\r\nدر سال 73 حجاج بن يوسف ثقفى با سپاه شام از مدينهء طيبه گذشته به مكه معظمه كه مقر\r\n\r\n\r\n","description":"","footnote":"\r\n( 1 ) . مسعودى در مروج الذهب مىنويسد كه : ( مروان بن معاويه فزارى براى من نقل كرد كه سر امام حسين ( ع ) را ديدم كه آوردند و در قصر حكومت كوفه پيش روى عبيد اللّه بن زياد نهادند پس از آن سر عبيد اللّه را ديدم كه آوردند همانجا و پيش‌روى مختار نهادند پس از آن سر مختار را ديدم كه آوردند و پيش‌روى مصعب بن زبير نهادند ، پس از آن سر مصعب بن زبير را ديدم كه بياوردند و در همانجا پيش عبد الملك نهادند . ( مروج الذهب ، ج 2 ، ص 113 ) .\r\n( 2 ) . ( عبد الملك برخاست و بگفت تا طاق آن محل را خراب كردند . . . ) . ( مروج الذهب ، ج 2 ، ص 113 ) .\r\n( 3 ) . مسعودى او را ( خالد بن عبد اللّه بن خالد بن اسيد ) مىنويسد : ( ر ك : مروج الذهب ، ج 2 ، ص 113 ) ، ر ك : طبرى ، ج 8 ، ص 822 .\r\n( 4 ) . ( عبد العزيز بن عبد اللّه بن خالد بن اسيد ) ، ( ر ك : طبرى ، ج 8 ، ص 822 ) .\r\n( 5 ) . ر ك : طبرى ، ج 8 ، ص 822 ، و كامل التواريخ ، ج 6 ، ص 246 : ابن اثير مىنويسد : ( عبد العزيز با سپاه خود آهسته راه‌پيمائى مىكرد و لشكرش بدون احتياط و انضباط بودند چون روبرو شدند سپاهيان گريختند عبد العزيز هم زن خود دختر منذر بن جارود را از دست داد و جان خود را برداشت و گريخت و آن زن را به مزايده گذاشتند و قيمت وى بالغ بر صد هزار درهم گرديد . . . اما يكى از خوارج گردنش را زد ) .\r\n( 6 ) . ر ك : طبرى ، ج 8 ، ص 823 ، و كامل التواريخ ، ج 6 ، ص 246 .\r\n( 7 ) . ر ك : طبرى ، ج 8 ، ص 824 ، و كامل التواريخ ، ج 6 ، ص 249 .\r\n( 8 ) . ابن اثير مىنويسد : ( بشر ، عتاب بن ورقاء را با چهار هزار سوار ( به تعقيب خوارج فرستاد ) و خوارج را دنبال كردند تا اسبهاى آنها يكباره هلاك و نابود شد و خود آنها دچار خستگى و گرسنگى و هر دو لشكر پياده به اهواز پناه بردند و خوارج آسوده شدند ) . ( كامل ، ص 249 ، جلد 6 ) .\r\n","page_name":" 187 ","page_number":203},
  {"content":"\r\n\r\nخلافت عبد اللّه بن زبير بود بيامد و شهر مكه را بر عبد اللّه محاصره نمود « 1 » و زمان محاصره به هفت ماه رسيد و در جمادى اين سال ، حجاج ، مكه را بگشود و عبد اللّه بن زبير بعد از جد و جهد بسيار ، چندين زخم برداشت تا او را بكشتند و حجاج سر او را براى عبد الملك فرستاد و جنازه‌اش را بر دار زدند و حجاج قدغن نمود كه تا « اسماء ذات النطاقين » دختر ابو بكر خليفه اول ( رض ) مادر عبد اللّه ابن زبير شفاعت نكند ، جنازهء او را از دار فرو نياورند و با آنكه اين جنازه و دار ، در معبر آن زن بود و هر روزه از پاى آن دار مىگذشت ، هيچ نگفت و مدتى بگذشت تا آنكه روزى اسماء در كناره دار ايستاده ، بگفت هنوز وقت آن نيامده كه اين سوار پياده شود ، چون اين خبر به حجاج رسيد ، گفت اين سخن از اسماء ، شفاعت است و جنازهء عبد اللّه را از دار فرود آورده ، دفن نمودند « 2 » و زندگانى عبد اللّه به هفتاد و دو سال رسيد « 3 » . در بعضى از تواريخ نوشته‌اند : چون محمد بن - يوسف ثقفى برادر حجاج والى كورهء استخر گرديد و شهر استخر از جنگها و محاصره‌هاى پىدرپى رو به خرابى گذاشت .\r\nدر سال 74 هجرى در جلگاى شيراز به طالع سنبله دايره‌اى بركشيد و بناى شهر شيراز را گذاشت « 4 » .\r\nدر سال 75 هجرى حجاج بن يوسف از جانب عبد الملك بن مروان والى كوفه و بصره و عراق عجم و اهواز و خوزستان و فارس و كرمان ، جزو خراسان و سيستان گرديد و بعد از ورود و انتظام امور رعيتى براى دفع طايفه خوارج و اعانت بر مهلب بن ابى صفره ازدى ، كه مدتها در برابر خوارج فارس مكث داشت ، از بصره نهضت نموده در رستاق‌آباد « 5 » كه تا لشكرگاه مهلب هيجده فرسخ بود ، توقف نمود و در ميانه لشكر حجاج مخالفت افتاد « 6 » و هر كس بر خلاف\r\n\r\n\r\n","description":"","footnote":"\r\n( 1 ) . ( محاصره ابن زبير بوسيله حجاج در مكه اول ذى قعده سال هفتاد و دوم آغاز شد . . . و مدت محاصره پنجاه روز بود ) ، ( مروج الذهب ، ج 2 ، ص 116 ) . طبرى مىنويسد : مدت جنگ بين عبد اللّه و حجاج شش ماه و هفده شب بود و نوشته‌اند كه ابن زبير در اول ذى القعده سال 72 آغاز شد و در 17 جمادى الاول سال 73 عبد اللّه كشته شد و مدت محاصرهء او هشت ماه و هفده شب بود - در مورد ( اسماء ذات النطاقين ) رجوع شود به تاريخ گزيده ، ص 273 و اما ذات النطاقين لقب اسماء است . ( ابو عمر گويد : اين لقب ، رسول خدا ( ص ) به وى داد چه او در آن وقت كه پيامبر هجرت فرمود سفره‌اى تهيه كرد و چيزى بايست تا سفره در وى بندد وى خمار ( چادر - مقنعه ) خويش به دو نيم كرد و به نيمى سفره را استوار كرد و نيمه ديگر را ميان‌بند ساخت . . . پيغمبر ( ص ) به دو فرمود : ترا به بهشت به جاى اين ميان‌بند دو ميان‌بند دهم از اين‌رو به او ( ذات النطاقين ) يعنى صاحب دو كمربند گفتند . ) ( ر ك : حبيب السير جزء دوم از جلد ثانى ، ص 250 ، فهرست عقد الفريد و الاعلام زركلى ، ج 1 ، ص 101 ، لغت‌نامه دهخدا ، ذ .\r\n( 2 ) . ر ك : تاريخ بيهقى ، ص 190 تا 192 ، چاپ دكتر غنى ، فياض .\r\n( 3 ) . حمد اللّه مستوفى اين داستان را در تاريخ گزيده آورده است . ر ك : ص 273 - 276 ، تاريخ گزيده .\r\n( 4 ) . ( . . . حجاج بن يوسف مدبر كار او بود و برادر خويش محمد بن يوسف را به نيابت خويش به پارس فرستاد و او را والى آن ولايت گردانيد و محمد بن يوسف بناء شيراز اوگند . . . ) ( فارسنامه ، ابن بلخى ، ص 132 ) ( به زمان اسلام محمد بن يوسف ثقفى برادر حجاج بن يوسف ساخت و تجديد عمارتش كرد و به روايتى عمزاده‌اش محمد بن قاسم بن - ابى عقيل تجديد كرد تاريخ تجديد عمارتش سنه اربع و سبعين هجرى طالع برج سنبله . . . ) ( نزهة القلوب ، ص 114 ) .\r\n( 5 ) . ر ك : كامل التواريخ ، ج 6 ، ص 296 ، و ر ك : طبرى جلد هشتم ، ص 873 و 874 ، طبرى اين نام را ( رستقباد ) ضبط كرده است و مىنويسد : ( نزل رستقباد قريبا من دستوى فى آخر شعبان ) ، ( ج 8 ، ص 874 ) .\r\n( 6 ) . ابن اثير مىنويسد : حجاج اضافه جيره‌اى را كه ابن زبير براى سپاه برقرار كرده بود باطل ساخت عبد اللّه و ابن جارود و -\r\n","page_name":" 188 ","page_number":204},
  {"content":"\r\n\r\nرأى حجاج بود به سياست رسيد ، پس حجاج ، مهلب را بر قتل خوارج تحريض نمود و مهلب به استظهار حجاج بر خوارج بتاخت و آنها را از رام‌هرمز تا قصبهء كازرون دوانيد و بر گرد لشكر خود خندقى كند و در برابر خوارج كه در قصبهء كازرون بودند بنشست و تا سالى در ميانه كازرون و شهر شاپور كه سه فرسخ ميانه مغرب و شمال كازرون است سپاه مهلب و خوارج جنگ داشتند « 1 » . و چون نواحى كرمان در تصرف جماعتى از خوارج بود و مال و منال آن نواحى زيادتى بر مخارج آنها نداشت ، و مهلب كار معيشت را بر خوارج كازرون تنگ نمود و اين خوارج از تنگى معاش عازم كرمان شدند و مهلب سر راه بر آنها بگرفت و با لشگر خود بر خوارج حمله بردند و از دو جانب از كشته ، پشته گرديد و بازماندگان خوارج راه كرمان را گرفته ، از سروستان « 2 » و رونيز « 3 » و نيريز « 4 » و سيرجان گذشته ، وارد كرمان شدند و مهلب از پى آنها بتاخت و آنها را تا چهار فرسخى شهر جيرفت كه در آن زمان پايتخت نواحى كرمان و مأمن خوارج بود تاخت كه در جيرفت « 5 » ، ميانهء خوارج مخالفت افتاده يكديگر را كشته ، بازماندگان به جانب طبرستان رفتند و مهلب به فيروزى از كرمان و فارس به عراق آمد و حجاج او را تبجيل « 6 » و تعظيم داشت . اين جمله تا سال 77 بود .\r\nدر سال 80 هجرى ، حجاج ، عبد الرحمن بن محمد بن اشعث « 7 » بن قيس را سردار لشكر كرده براى استيصال رتبيل ، پادشاه كابل « 8 » كه سالى گذشته و در اداء جزيه مسامحه داشت ، مأمور داشت و عبد الرحمن با سپاه فراوان از بصره حركت كرده ، از اهواز و فارس و كرمان و\r\n\r\n\r\n","description":"","footnote":"\r\nهمراهانش با حجاج به مخالفت برخاستند و مردم هم در خفا بدانان يارى دادند و عبد اللّه در سال 76 تمرد خود را آشكار كرد و بر لشكر حجاج حمله برد و خيمه حجاج را غارت كردند و با حجاج به پيكار پرداختند اما ابن جارود ناگهان تيرى خورد و كشته شد و سر او را بر نيزه كردند . . . ( كامل ، جلد ششم ، ص 295 تا 304 ) ، و ر ك : طبرى ، جلد هشتم ، ص 874\r\n( 1 ) . ر ك : طبرى ، ج 8 ، ص 875 ، طبرى مىنويسد كه : مهلب به اتفاق ابن محنف به رامهرمز رفت و چنين است در كامل - التواريخ ( ر ك : ج 6 ، ص 305 ) ، و ابن محنف در همين نبرد كشته شد .\r\n( 2 ) . ( ولايتى گرمسير و آب و هوايش مخالف بود درخت خرما بسيار دارد . . . از شيراز تا سروستان دوازده فرسنگ و از او تا فسا هشت فرسخ ) ( نزهة القلوب ، ص 117 و 187 ) ، و ر ك : بلوك سروستان در همين كتاب فارسنامه ناصرى .\r\n( 3 ) . ( شهركى است در راه فسا هوايش معتدل است به گرمى مايل و آب روان دارد ) . ( نزهة القلوب ، ص 139 ) . و رجوع شود به همين كتاب ، بلوكات فسا .\r\n( 4 ) . ( نيريز و خيره دو شهر كند و قلعه نيز دارند و آنجا كشمش بسيار بود و هوايش بگرمى مايل است ) . ( حمد اللّه - مستوفى ، نزهة القلوب ، ص 138 ) ، و ر ك : همين كتاب بلوكات فارس بلوك نيريز .\r\n( 5 ) . ( شهرى است نيم فرسنگ اندر نيم فرسنگ و جائى آبادان است و بسيار نعمت ايشانرا رودى است كه شست آسيابگردانند و اندر جويهاى آن خاك زر يابند ( حدود العالم ، ص 126 ) ، ( مجاشع بن مسعود جيرفت را فتح كرد ) . فتوح البلدان ، ص 264 .\r\n( 6 ) . تبجيل : به معنى بزرگ داشتن و احترام كردن .\r\n( 7 ) . ر ك : طبرى ، جلد 8 ، ص 1042 . طبرى و مسعودى او را عبد الرحمن بن محمد بن اشعث گفته‌اند . ( ر ك : مسعودى ص 134 ، و مروج الذهب ، ج 2 ، ص 310 ) . مسعودى مىنويسد : ( حجاج حكومت سيستان و بست و رخج را به عبد الرحمن - بن محمد بن اشعث داده بود و وى با طوايف ترك و غور و خلج و . . . رتبيل بجنگيد ) . ( مروج الذهب ج 2 ، ص 134 ، ر ك : درباره خانوادهء اشعث به حواشى مرحوم قزوينى بر چهار مقاله ، ص 204 ، چاپ ليدن ، 1327 هجرى .\r\n( 8 ) . طبرى او را فرمانرواى تركستان مىداند . ر ك : تاريخ طبرى ، ج 8 ، ص 1042 ، در مجمل التواريخ و القصص اين نام را ( زنبيل ) آورده مىنويسد : ( عبد اللّه بن ابى بكره به سجستان رفت و با زنبيل حرب كرد و سجستان گشوده شد ) .\r\n( ص 304 ) .\r\n","page_name":" 189 ","page_number":205},
  {"content":"\r\n\r\nسجستان گذشته به كابلستان رسيد . رتبيل بىجنگ و جدال ، بلاد خود را گذاشته به هندوستان شد و عبد الرحمن غنيمت بيشمار بدست آورده به حجاج نوشت كه جنگ با اهل كابلستان را تا سالى واگذارم تا از راهها و كوهستان آنها باخبر شوم ، حجاج رأى او را ناصواب دانسته ، او را توبيخ و سرزنش كرده ، نوشت : اگر در جنگ مسامحه كنى ، ديگرى را بر تو امير كنم » . بعد از رسيدن اين نامه عبد الرحمن ، سران سپاه را جمع كرده در مخالفت با حجاج انباز داشته ، اولا ، بر مخالفت حجاج و موافقت با خود ، از آنها بيعت گرفت « 1 » و بعد از مدتى بر عزل عبد الملك از خلافت . پس ممالك سجستان و كرمان و فارس و اهواز را حق خود دانسته ، عطف عنان به جانب حجاج نمود و با سپاه بيكران نزديك به عراق رسيد حجاج بعد از اطلاع بر واقعه به شوشتر بيامد و جماعتى را به استقبال عبد الرحمن فرستاد . بعد از تلاقى ، شكست بر سپاه حجاج آمده ، عود به شوشتر نمودند و به حجاج ملحق گشته روانه عراق شدند .\r\nدر ذى حجه سال 81 ، عبد الرحمن به امارت حكومت وارد بصره گرديد و كارش بالا رفته ، چندين مرتبه با حجاج جنگ كرد ، گاهى غالب و گاهى مغلوب آمد .\r\nدر سال 83 [ عبد الرحمن 
  ] از حجاج شكست يافت و از عراق ، قاصد سجستان گشته ، از اهواز و فارس و كرمان گذشته ، چون نزديك به سجستان شد « 2 » ، عياض شيبانى « 3 » كه از جانب خود عبد الرحمن حاكم آن نواحى بود ، عبد الرحمن را به قلعه‌اى آورده ، براى رضاجوئى از حجاج غدر كرده ، عبد الرحمن را مقيد داشت . رتبيل ، پادشاه كابل « 4 » به عياض فرستاد كه يا عبد الرحمن را مرخص كن يا منتظر جنگ باش ، عياض ، طوعا و كرها عبد الرحمن را از قيد مرخص داشت [ و 
  ] عبد الرحمن به پادشاه كابل ملحق گرديد و فارس و كرمان و سجستان ، به حجاج عود\r\n\r\n\r\n","description":"","footnote":"\r\n( 1 ) . دينورى در اخبار الطوال مىنويسد : ( علت خروج او اين بود كه . . . حجاج گفت : هر وقت چشمم بر اين مرد مىافتد فكر مىكنم گردن او را بزنم . . . و عبد الرحمن گفت به خدا قسم كه از كوشش بازنايستم تا رگ گردن او را قطع كنم ) .\r\n( ص 336 ) ، ( پس روزى براى خروج بر حجاج تعيين كرد همگى بدون كم و كاست در همان روز خروج كردند و مردم هم از آنان پيروى كردند و برفتند تا به اهواز رسيدند ) . ( ص 337 ) ، مسعودى مىنويسد : ( اين اشعث سوى كرمان رفت و عبد الملك را خلع كرد مردم بصره و ناحيهء جبال مجاور كوفه و بصره نيز اطاعت او كردند حجاج سوى بصره رفت و ابن اشعث به مقابله او شتافت و جنگهاى بزرگ در ميانه رفت . ابن اشعث به كوفه آمد و در محل معروف به دير الجماجم مقابل شدند و هشتاد و چند جنگ در ميانه رفت و به سال هشتاد و دوم بود نتيجه به ضرر ابن اشعث بود و او سوى ملوك هند رفت ) . ( مروج الذهب ، ج 2 ، ص 135 ) دينورى مىنويسد : عبد الملك ده هزار سوار به پيكار ابن - اشعث فرستاد ( اخبار الطوال ، ص 339 ) .\r\n( 2 ) . مسعودى اين واقعه را مربوط به سال 82 مىداند . ( ر ك : مروج الذهب ، ج 2 ، ص 135 ) . دينورى محل جنگ را سرزمين اهواز مىداند . ( اخبار الطوال ، ص 339 ) .\r\n( 3 ) . تاريخ طبرى به اين نام اشارتى ندارد ولى ابن اثير او را عياض بن هميان شيبانى و حاكم بست مىداند . ( ر ك : كامل ، ج 7 ، ص 67 ) .\r\n( 4 ) . دينورى مىنويسد : ( عبد الرحمن به پادشاه تركان پناه برد و نزد او بماند عبد الملك به پادشاه تركان نامه‌اى نوشت و او را از سركشى و تمرد و خروج عبد الرحمن آگاه ساخت و از پادشاه تركان خواست تا او را برگرداند ( و او ) عبد الرحمن را با صد تن از معتمدان خود گسيل داشت چون او را در قريه‌اى ميان راه ، در قصرى منزل دادند عبد الرحمن از بام قصر برآمد و خود را بر زمين افكند و بمرد . ( اخبار الطوال ، ص 340 ) ، و ( ر ك : طبرى ، ج 8 ، ص 1086 ) و ( طبرى ، ج 8 ، ص 1123 ) .\r\n","page_name":" 190 ","page_number":206},
  {"content":"\r\n\r\nنمود « 1 » .\r\nدر سال 85 حجاج نامه به پادشاه كابل فرستاد [ و 
  ] او را تهديد نمود كه اگر عبد الرحمن را به من نرسانى ، تمامت مملكتت « 2 » را خراب كنم ، پادشاه از آن نامه متنبه گشت [ ه 
  ] سر عبد الرحمن را براى حجاج فرستاد .\r\nدر سال 86 عبد الملك زندگانى را بدرود نمود و شصت سال عمر و بيست و سه سال سلطنت داشت « 3 » و عبد الحميد پسر يحيى فارسى وزير او بود و اين عبد الحميد ، افضل فضلاى عصر خود و مخترع علم سياق دفترى [ و 
  ] ديوانى است . اختراع منها و من ذلك و فذلكه و حشو و بارز حساب از اوست .\r\n\r\n[ وقايع فارس در روزگار وليد پسر عبد الملك و سليمان بن عبد الملك 
  ]\r\nدر همين سال [ 86 
  ] وليد پسر عبد الملك « 4 » به جاى پدر نشست و حجاج را بر نواحى باقى گذاشت .\r\nدر سال 94 حضرت امام زين العابدين على بن الحسين ، سلام اللّه عليهما ، به روضهء رضوان خراميد و سن مباركش پنجاه و هفت سال بود .\r\nدر سال 95 زمان سلطنت وليد بن عبد الملك ، رشتهء زندگانى حجاج گسيخته ، اهالى نواحى از شر او رسته ، آسوده گشتند « 5 » . از سال هفتاد و پنج تا نود و پنج حكومت مملكت فارس بىمداخلهء غير ، با حجاج بود . خود در بصره و كوفه و پيشكاران و نايبانش در فارس ، لواى سرورى مىافراشتند . اگر امارت سپاه فارس با كسى بود ، عمل جمع خراج را به ديگرى مىداشت و به اتفاق با يكنفر مىگذاشت . چنان كه گاهى به مهلب بن ابى صفره ازدى [ و 
  ] گاهى به محمد بن - يوسف برادر حجاج و وقتى با قاسم بن ابى عقيل پسر عم حجاج بود .\r\nدر كتاب تاريخ كامل ابن اثير « 6 » ، از حسن بصرى نقل كرده كه حسن مىگفت از حضرت امير المؤمنين على بن ابيطالب عليه السلام شنيدم كه بر منبر مىفرمود : « از اهل عراق ايمنى جستم ، خيانت كردند . نصيحت نمودم ، بد پنداشتند . خداوندا مسلط كن بر آنها كسى را كه به اين اوصاف باشد . » و يك‌يك از اوصاف را بشمرد و بعد از چندين سال تمامت آنها را در\r\n\r\n\r\n","description":"","footnote":"\r\n( 1 ) . ( پس به سال هشتاد و سه به شهر مرو ، مهلب بن ابى صفره بمرد ) . ( مجمل التواريخ ، ص 304 ) .\r\n( 2 ) . در متن ( مملكت ) .\r\n( 3 ) . ( عبد الملك مروان به روز شنبه چهاردهم شوال هشتاد و ششم بمرد پس از عبد اللّه بن زبير سيزده سال و چهار ماه و هفت - روز كم حكومت كرد . . . وقتى بمرد شصت و شش سال داشت و بيشتر از اين هم گفته‌اند ) . ( مروج الذهب ، ج 2 ، ص 95 ) .\r\nمستوفى مدت فرمانروائى او را چه در زمان عبد اللّه زبير و چه پس از او بيست و يكسال و يك ماه مىداند . ( ر ك : تاريخ گزيده ، ص 277 ) .\r\n( 4 ) . ( در همان روز كه عبد الملك وفات يافت در دمشق با وليد بن عبد الملك بيعت كردند وليد نيز در نيمه جمادى الاخر سال نود و ششم در دمشق وفات يافت دوران حكومتش نه سال و هشت ماه و دو روز بود و در هنگام مرگ چهل و سه سال داشت و كنيه‌اش ابو العباس بود ) . ( مروج الذهب ، ج 2 ، ص 159 ) .\r\n( 5 ) . ( مرگ حجاج در ماه شوال سنه نود و پنج بود . امارت و ايالت او در عراق بيست سال بود هنگام مرگ وصيت كرد كه فرزندش عبد اللّه بن حجاج پيشنماز و امير جنگ كوفه و بصره ، زيد بن ابى كبشه و مستوفى خراج يزيد بن ابى مسلم باشد وليد هم . . . هيچيك از امراء حجاج را تغيير نداد . ) ( كامل ، ج 7 ، ص 190 ) مجمل محل مرگ حجاج را ( واسط ) مىداند كه آن شهر را خود حجاج بنا كرده بود . ( ص 305 )\r\n( 6 ) . ر ك : كامل التواريخ ، جلد هفتم ، ص 192 و 193 .\r\n","page_name":" 191 ","page_number":207},
  {"content":"\r\n\r\nحجاج يافتم و يقين داشتم همان است كه فرمود « 1 » .\r\nحجاج پنجاه و چهار سال زندگانى نمود و حجاج در وقت مرض ، امارت تمام سپاه نواحى را به زيد بن ابى كبشه داد و عمل خراج را بتمامها به يزيد ابن ابى مسلم واگذاشت . بعد از وفات حجاج ، وليد بن عبد الملك تمامت آنها را مسلم داشت « 2 » .\r\nدر سال 96 وليد بن عبد الملك بعد از چهل و پنج سال زندگانى وفات يافت « 3 » و تمامت سپاه و رعيت و اهل حل و عقد ، با سليمان بن عبد الملك « 4 » به عقد خلافت بيعت كردند و سليمان در همين سال ، يزيد بن ابى مسلم را كه عامل خراج عراق و فارس و ماوالاه بود معزول داشته كارهاى عراق را به يزيد بن مهلب بن صفره واگذاشت « 5 » .\r\n\r\n[ وقايع فارس در روزگار عمر بن عبد العزيز 
  ]\r\nدر سال 99 : سليمان بن عبد الملك وفات يافت « 6 » و تمامت وجوه سپاه و رعيت ، با عمر بن - عبد العزيز بن مروان بن حكم اموى به خلافت بيعت كردند « 7 » و از زمان سلطنت معاوية بن ابى سفيان تا سال وفات سليمان بن عبد الملك ، خطبه‌خوانان بر سر منابر بلاد مسلمانان ، نام حضرت ولايت مآب ، امام المتقين ، على بن ابيطالب سلام اللّه عليه را به ناسزائى مىگفتند [ متن : مىگفته 
  ] چون عمر عبد العزيز لواى سرورى افراشت اين بدنامى و ننگ بزرگ را از بلاد مسلمانان برداشت و فرمان و احكام براى واليان بلاد فرستاد كه بر سر منابر به جاى آن سخنان ناسزا ، در حق آن پيشواى اولياء ، آيه كريمهء  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى  را تلاوت كنند « 8 » و يزيد بن مهلب را از كارهاى عراق معزول داشت و امارت و عمل خراج بصره و توابع آن كه مملكت فارس و اهواز و كرمان بود به عدى بن ارطات فزارى واگذاشت « 9 » .\r\n\r\n\r\n","description":"","footnote":"\r\n( 1 ) . حسن بصرى گويد : حضرت على ( ع ) او را چنين وصف كرده بود : ( او زباله‌كش است ، او رودها را جارى مىكند ولى خود حاصل آنها را مىبرد و سبزه را مىخورد و بهره را مىربايد و پوستين را مىپوشد ) . كامل التواريخ ، ج 7 ، ص 193 .\r\n( 2 ) . ر ك : كامل التواريخ ، ج 7 ، ص 190 . و مروج الذهب ، ج 2 ، ص 159 . و طبرى ، ج 8 ، ص 1268 .\r\n( 3 ) . ر ك : حوادث سال 86 و حواشى مربوط به همين كتاب .\r\n( 4 ) . ( روز شنبه نيمه جمادى الاخر سال 96 در دمشق با سليمان بن عبد الملك بيعت كردند او در روز جمعه ده روز از صفر مانده سال نود و نهم در مرج‌ودابق وفات كرد مدت حكومتش دو سال و هشت ماه و پنج روز بود و هنگام مرگ سى و نه - سال داشت ) . مروج الذهب ، ج 2 ، ص 176 . در كامل التواريخ مدت حكومت او نه سال و هفت ماه ذكر شده است .\r\nر ك : كامل ، ج 7 ، ص 203 .\r\n( 5 ) . ر ك : كامل التواريخ ، ج 7 ، ص 206 ، ر ك : طبرى ، ج 9 ، ص 1312 ، ماوالاه : آنچه بر آن حكمرانى داشت .\r\n( 6 ) . ( او بسيار خواره بود درد شكمش گرفت و بمرد و ديگر روايت گويند به شام بمرد بدابق ) مجمل التواريخ ، ص 307 .\r\n( 7 ) . ( روز جمعه ده روز مانده از صفر سال نود و نهم به خلافت رسيد و به روز جمعه پنج روز مانده از رجب سال صد و يكم درگذشت خلافتش دو سال و پنج ماه و پنج روز بود و هنگام مرگ سى و نه ساله بود قبر وى در دير سمعان است ) . مروج - الذهب ، ج 2 ، ص 185 .\r\nالذهب ، ج 2 ، ص 185 . و ر ك : كامل ج 7 ، ص 235 . ر ك : طبرى ، ج 9 ، ص 134 .\r\n( 8 ) . ر ك : مروج الذهب ، جلد دوم ، ص 187 : مسعودى مىنويسد : عمر بجاى ناسزا به على ( ع ) اين آيه را گذاشت :\r\n رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا ، رَبَّنا إِنَّكَ رَؤُفٌ رَحِيمٌ  ( و بقولى اين آيه را بجاى آن نهاد :  ( إِنَّ اللَّهَ يَأْمُرُ . . . )  بقولى هر دو آيه را نهاد و مردم تاكنون اين دو آيه را در خطبه مىخوانند . ) ( مروج الذهب ، ج 2 ، ص 187 ) . و ر ك : كامل التواريخ ، ج 7 ، ص 242 .\r\n( 9 ) . ر ك : كامل التواريخ ، ج 7 ، ص 244 .\r\n","page_name":" 192 ","page_number":208},
  {"content":"\r\n\r\nدر سال 100 : محمد بن على بن عبد اللّه بن عباس بن عبد المطلب ، جماعتى از مردمان كاردان براى دعوت خلافت خود « 1 » ، به اطراف خراسان و عراق فرستاد و سبب آن بود كه جمعى از شيعهء اهل بيت نبوت ( ص ) بعد از شهادت حضرت امام حسين عليه السلام ، محمد بن على بن - ابيطالب مشهور به محمد حنفيه را ، خليفه و جانشين آن حضرت دانستند و بعد از وفات محمد ، عبد اللّه پسر او را و بعد از عبد اللّه ، پسر او : ابو هاشم را .\r\nو ابو هاشم « 2 » در مرض موت خود به محمد بن على گفت كه اين امر يعنى خلافت و سلطنت خاصه پسر تو خواهد بود و اين سخن به شيعهء عراق و خراسان از پيش هم گفته بود ، بعد از وفات ابو هاشم ، تمامت شيعهء او با محمد بن على بيعت نمودند .\r\nعمر بن عبد العزيز در ماه رجب سال 101 وفات يافت « 3 » ، با آنكه زمان سلطنت او از بيست و نه نگذشت ، نام نيكش ، تا ساليان دراز مانده و بماناد .\r\nدر همين سال [ 100 
  ] : مردم با يزيد بن عبد الملك « 4 » به خلافت بيعت كردند .\r\nدر همين سال [ 100 
  ] : يزيد بن مهلب بر بصره فائق گشته يزيد بن عبد الملك [ را 
  ] از خلافت بصره و توابع آن معزول داشته از جانب خود جماعتى را مأمور به حكومت فارس و كرمان و خراسان داشت « 5 » .\r\nچون سال هجرت به 102 رسيد يزيد بن مهلب بعد از جنگهاى بسيار با سپاه شامى ، مغلوب گشته ، سر او را براى يزيد بن عبد الملك بردند « 6 » و حكومت عراق و فارس و ماوالاه به مسلمة بن عبد الملك قرار يافت « 7 » و مسلمه بصره و توابع آن را به عبد الملك بن بشر بن مروان واگذاشت « 8 » .\r\nچون سال هجرت به 105 رسيد در ماه شعبان يزيد بن عبد الملك وفات يافت و از عمر او چهل سال گذشته بود .\r\nدر همين سال [ 105 
  ] : هشام بن عبد الملك « 9 » بر سرير سلطنت به جاى يزيد نشست و\r\n\r\n\r\n","description":"","footnote":"\r\n( 1 ) . ر ك : تاريخ طبرى ، جلد نهم ، ص 1358 ، طبرى مىنويسد : محمد در سرزمين شراة مىزيست . ر ك : كامل التواريخ ، ج 7 ، ص 254 ، بقول طبرى ، اين كاردانان عبارت بودند از ميسره كه به عراق فرستاده شد ، محمد بن خسيس كه با عكرمه سراج و ابو محمد الصادق و حيان عطار به خراسان رفت .\r\n( 2 ) . ابو هاشم عبيد اللّه بن محمد در سال 99 وفات يافت كه هنگام مراجعت از بلاد شام به او زهر داده بودند . ( كامل ، ج 7 ، ص 244 ) .\r\n( 3 ) . ر ك : حوادث سال 99 ، و حاشيه مربوط در همين كتاب .\r\n( 4 ) . ( روز جمعه پنج روز مانده از رجب سال يكصد و يك به قدرت رسيد كنيه‌اش ابو خالد مادرش عاتكه دختر يزيد بن معاويه بود او در روز جمعه پنج روز مانده از شعبان صد و پنج در بلقا از توابع دمشق در سى و هفت سالگى درگذشت و چهار سال و يك ماه و دو روز حكومت كرد . ) مروج الذهب ، ج 2 ، ص 198 . مؤلف فارسنامه ناصرى در ذكر حوادث سال 105 عمر او را چهل سال مىداند .\r\n( 5 ) . ر ك : طبرى ، ج 9 ، ص 1379 .\r\n( 6 ) . در ماه صفر سال 102 ، طبرى ، ج 9 ، ص 1395 .\r\n( 7 ) . ر ك : طبرى ، ج 9 ، ص 1416 ببعد .\r\n( 8 ) . ر ك : طبرى ، ج 9 ، ص 1417 .\r\n( 9 ) . ر ك : طبرى ، ج 9 ، ص 1466 . مسعودى مىنويسد : هشام روز جمعه پنج روز مانده از شوال سال 105 به حكومت -\r\n","page_name":" 193 ","page_number":209},
  {"content":"\r\n\r\nامارت عراق و فارس و كرمان و خراسان كه با عمر بن هبيره فزارى « 1 » بود ، هشام او را معزول داشته ، ايالت آن نواحى را به خالد بن عبد اللّه قسرى بجلى « 2 » ، واگذاشت و خالد ، ابان بن وليد « 3 » را به حكمرانى فارس داشت .\r\nدر كتاب ابن خلكان نوشته [ شده است 
  ] در سال 113 به ماه ربيع الاول ، ابو جعفر محمد - الباقر بن زين العابدين ، على بن الحسين بن على بن ابيطالب سلام اللّه عليهم بعد از پنجاه و هفت سال زندگانى به روضهء رضوان خراميد « 4 » .\r\nدر تاريخ كامل ارتحال آن حضرت را در سال 114 دانسته و روز شهادت « 5 » جد بزرگوارش حضرت امام حسين بن على سلام اللّه عليهما ، سه سال از زندگانى آن حضرت گذشته بود يعنى ولادت آن جناب در ماه صفر سال پنجاه و هفت بود .\r\n\r\n[ وقايع فارس در روزگار يزيد بن عبد الملك و هشام بن عبد الملك و وليد بن زيد 
  ]\r\nدر سال 120 : هشام بن عبد الملك ، خالد بن عبد اللّه قسرى بجلى « 6 » را از حكمرانى عراقين و فارس و ماوالاه معزول داشته ، تمام كارهاى خالد را به يوسف بن عمر ثقفى « 7 » واگذاشت و يوسف امارت بصره و توابع را به كثير بن عبد اللّه سلمى داد « 8 » .\r\nدر سال 125 : هشام بن عبد الملك زندگانى را بدرود نموده به اشباه خود پيوست . و پنجاه و پنج سال از عمرش گذشته بود .\r\nدر همين سال [ 125 
  ] : بزرگان بنى اميه و سران سپاه با وليد بن يزيد بن عبد الملك « 9 » ، به عقد خلافت بيعت كردند و چون اهل اسلام او را متجاهر به فسق بلكه به سخنان كفرآميز ديدند از او رميدند .\r\nدر سال 126 : او را كشتند .\r\n\r\n\r\n","description":"","footnote":"\r\nرسيد و در ششم ربيع الاخر 125 و در 53 سالگى درگذشت و مدت حكومتش نه سال و هفت ماه و يازده روز بود ) .\r\nمروج الذهب ، ج 2 ، ص 207 .\r\n( 1 ) . طبرى او را ( عمر بن هبيرة الفزارى المثنى ) مىداند . ( ر ك : ج 9 ، ص 1349 ) .\r\n( 2 ) . طبرى او را ( خالد بن عبد اللّه القسرى ابو الميثم بن النصرانيه ) مىداند . ( ج 9 ، ص 1382 ) .\r\n( 3 ) . ر ك : طبرى ، ج 3 ، ص 14 .\r\n( 4 ) . ر ك : وفيات الاعيان و انباء ابناء الزمان ، جلد سوم ، ص 314 ، چاپ قاهره ، 1948 ، ابن خلكان مىنويسد : تولد آن حضرت روز سه‌شنبه سوم صفر سال 57 هجرى بود و در ربيع الاول سال 113 درگذشت بنا بر بعضى روايات در 23 رجب سال 114 يا 117 يا 118 درگذشت . حمد اللّه مستوفى تولد آن حضرت را روز آدينه ششم صفر سال 65 هجرى و وفات آن حضرت را روز دوشنبه پانزدهم رجب 117 مىداند . ( ر ك : ص 203 ، تاريخ گزيده ) ، و مدت عمرش را 52 سال و 5 ماه و دوازده روز و مدت امامتش را 22 سال و هفت ماه و هشت روز مىداند .\r\n( 5 ) . ر ك : كامل ، جلد چهارم ص 217 و ح 2 همان صفحه در حوادث سال 114 ، ابن اثير تاريخ رحلت آن حضرت را بقولى 115 دانسته است . ( چاپ بيروت ، دار الكتب العربيه ) .\r\n( 6 ) . ابن اثير عزل خالد بن عبد اللّه القسرى را به تفصيل آورده است . ر ك : كامل التواريخ ، جلد چهارم ، ص 235 ، چاپ بيروت . و ر ك : طبرى ، جلد نهم ، ص 1641 . كامل ، كشته شدن او را به سال 126 مىداند . ر ك : جلد چهارم ، ص 262 . و طبرى ، جلد نهم ، ص 1812 .\r\n( 7 ) . ر ك : طبرى ، جلد نهم ، ص 1647 . و كامل ، جلد چهارم ، ص 236 ، چاپ بيروت ، و كامل جلد چهارم ، ص 256 .\r\n( 8 ) . ر ك : طبرى ، جلد نهم ، ص 1666 ، طبرى او را كثير بن عبد اللّه السلمى ، ابو العاج خوانده است .\r\n( 9 ) . ر ك : طبرى ، جلد نهم ، ص 1740 ، طبرى داستان او را در ص 1740 ، جلد نهم نوشته است . و ر ك : كامل ، جلد چهارم ، ص 264 .\r\n","page_name":" 194 ","page_number":210},
  {"content":"\r\n\r\nروزى قرآن را باز كرد و آيهء كريمه :  « وَ اسْتَفْتَحُوا وَ خابَ كُلُّ جَبَّارٍ عَنِيدٍ »  « 1 » را ديده قرآن مبارك را بينداخت و چندين تير بر قرآن زده اين دو شعر را از خود بگفت :\r\n تهددنى بجبار عنيد * فها انا ذاك جبار عنيد\r\nاذا ما جئت ربك يوم حشر * فقل يا رب مزقنى الوليد « 2 » \r\n\r\n[ وقايع فارس در روزگار يزيد بن وليد بن عبد الملك و ابراهيم بن وليد ، مروان بن محمد بن مروان 
  ]\r\nبعد از كشتن وليد ، وجوه معارف با ، يزيد بن وليد بن عبد الملك « 3 » بيعت خلافت كردند و يزيد بعد از تمكن ، يوسف بن عمر را از عراق و فارس معزول داشته ، منصور بن جمهور « 4 » را بجاى او فرستاد و زمانى نگذشت كه منصور را معزول داشته ، تمامت نواحى را به عبد اللّه بن عمر بن - عبد العزيز داد .\r\nدر همين سال [ 126 
  ] : به ماه ذى الحجه ، يزيد بن وليد بن عبد الملك وفات يافت « 5 » و او را يزيد ناقص مىگفتند كه از ارزاق سپاه و ارباب استحقاق كم كرده بود و شش ماه زمان خلافت او بود .\r\nبعد از مردن يزيد ، جمعى با ابراهيم بن وليد بن عبد الملك « 6 » بيعت كردند ليكن امرش نظمى نگرفت و مروان بن محمد او را از خلافت خلع بداشت .\r\nدر سال 127 : مروان بن محمد بن مروان كه او را مروان حمار گويند به شام آمد و براى خود بيعت خلافت از وجوه معارف بگرفت « 7 » و عراق و بصره و توابع آن از فارس و اهواز و كرمان به عبد اللّه بن عمر بن عبد العزيز باقى گذاشت « 8 » .\r\nدر همين سال [ 127 
  ] : عبد اللّه بن معاوية بن عبد اللّه بن جعفر طيار بن ابيطالب رضى اللّه - تعالى عنهم ، مردمان عراق را براى خلافت خود ، دعوت نمود « 9 » ، جماعتى با او بيعت كرده\r\n\r\n\r\n","description":"","footnote":"\r\n( 1 ) . آيه 15 ، سوره ابراهيم ( : 14 ) .\r\n( 2 ) .\r\n گردن‌كش ستيزه‌جو را تهديد مىكنى ؟ * اينك من گردنكش ستيزه‌جويم\r\nوقتى روز محشر پيش پروردگار خويش رفتى * بگو اى پروردگار ، وليد مرا پاره كرد \r\n( ترجمه پاينده ، مروج الذهب ، ج 2 ، ص 219 )\r\nابن اثير مىنويسد : پس از آن مدتى برنيامد كه كشته شد . ( الكامل فى التاريخ ، جلد چهارم ، ص 269 ، چاپ بيروت ، 1967 ) .\r\n( 3 ) . ر ك : طبرى ، جلد نهم ، ص 1775 ببعد . و همچنين ، ر ك : كامل ، ص 269 ، چاپ بيروت .\r\n( 4 ) . ر ك : طبرى ، جلد نهم ، ص 1836 . و كامل ، جلد چهارم ، ص 271 . و طبرى ، جلد نهم ، ص 1854 .\r\n( 5 ) . ابن اثير مىنويسد : در ده روز مانده از ذى الحجه سال 126 پس از 6 ماه و دو شب يا دوازده شب خلافت ، در دمشق مرد . نام مادرش را ( شاه‌آفريد ) يا ( شاه‌فرزند ) دختر فيروز بن يزدگرد نوشته‌اند . ( ر ك : كامل ، جلد چهارم ، ص 278 ، چاپ بيروت ) . و ر ك : طبرى ، جلد نهم ، ص 1873 در همين‌جا طبرى رواياتى را نقل مىكند مبنى بر اينكه مدت خلافت او پنج ماه و چند شب بود .\r\n( 6 ) . ر ك : طبرى ، جلد نهم ، ص 1875 .\r\n( 7 ) . طبرى مىنويسد : در اين سال در دمشق با مروان بن محمد بيعت شد . ج 9 ، ص 1890 .\r\n( 8 ) . ر ك : طبرى ، جلد نهم ، ص 1854 .\r\n( 9 ) . عبد اللّه در كوفه مردم را به خلافت خود دعوت كرد و عبد اللّه بن عمر بن عبد العزيز با وى جنگيد و او را به هزيمت واداشت . ( ر ك : طبرى ، جلد نهم ، ص 1879 ) . اين اتفاق در محرم سال 127 اتفاق افتاد . و ر ك : ص 284 ، جلد چهارم ، كامل ، چاپ بيروت .\r\n","page_name":" 195 ","page_number":211},
  {"content":"\r\n\r\nمردمان بسيارى بر او جمع گشته و در نواحى عراق ، جنگها نمود ، گاهى غالب و گاهى مغلوب آمده ، به مدائن « 1 » برفت و بسيارى از مردم عراق به او پيوسته ، بر كرمانشاهان و همدان و رى و اصفهان سلطنت يافت .\r\nدر سال 129 : محارب بن « 2 » موسى يشكرى كه در مملكت فارس قدرى بلند و رتبه‌اى ارجمند داشت به دار الامارهء استخر آمده ، عامل عبد اللّه بن عمر بن عبد العزيز را از استخر براند و طوعا و كرها بيعت خلافت را براى عبد اللّه بن معاويه از تمامت مردم استخر گرفته ، پس به كرمان برفت و آن سامان را متصرف گشته ، جماعتى از سران سپاه شام به او پيوستند و عود به فارس نموده ، به شيراز آمد و مسلم بن مسيب « 3 » را كه در شيراز عامل عبد اللّه بن عمر بود بكشت .\r\nپس محارب بن موسى به اصفهان رفته ، خدمت عبد اللّه بن معاويه رسيد و او را با اساسه خلافت و رايات سلطنت به فارس آورده از دار الامارهء استخر با فر فريدونى بر اورنگ جمشيدى قرار گرفت و بزرگان بنى هاشم و بنى اميه كه از مروان روىگردان بودند به او پيوستند مانند :\r\nابو جعفر منصور بن محمد بن على بن عبد اللّه بن عباس « 4 » و عبد اللّه و عيسى اولاد على بن عبد اللّه « 5 » - ابن عباس و سليمان بن هشام بن عبد الملك « 6 » و منصور بن جمهور « 7 » و شيبان بن عبد العزيز خارجى « 8 » .\r\nهم در اين سال [ 129 
  ] : محارب بن موسى يشكرى « 9 » سر از چنبر اطاعت عبد اللّه بن معاويه بركشيد و براى تصرف شهر شاپور برفت و يزيد برادر عبد اللّه بن معاويه با محارب جنگ كرده ، محارب را شكسته ، او را به نواحى كرمان رسانيد و محارب در كرمان توقف نمود .\r\nبعد از ورود محمد بن اشعث ، محارب احترامى بيافت و بعد از زمانى ميانه تنافر شده محمد محارب را با بيست و چهار نفر از پسران او را بكشت « 10 » و عبد اللّه بن معاويه در دار الامارهء استخر تمكن داشت تا آنكه در همين سال عامر بن ضباره « 11 » و داود بن يزيد بن عمر بن هبيرهء « 12 » - فزارى كه پدرش سپهسالار سپاه عراق بود براى دفع عبد اللّه روانه فارس شدند و يزيد بن -\r\n\r\n\r\n","description":"","footnote":"\r\n( 1 ) . طبرى مىنويسد : او به مدينه رفت و بر حلوان و جبال چيرگى يافت و . . . بر ماهين و همدان و قومس و اصفهان و رى مسلط گشت . ر ك : طبرى ، جلد نهم ، ص 1880 ، و ص 1976 همان كتاب .\r\n( 2 ) . در متن مجارين موسى يشكرى ، ( تصحيح شد ) . طبرى او را ( محارب بن موسى مولى بنى يشكر ) ناميده است . ( ر ك :\r\nجلد نهم ، ص 1976 ) . و چنين است در كامل ، ( ر ك : جلد چهارم ، ص 306 ، چاپ بيروت ) .\r\n( 3 ) . ر ك : طبرى ، جلد نهم ، ص 1977 . و كامل ، جلد چهارم ، ص 306 ، چاپ بيروت ، و كامل كه سال مرگ مسلم بن - مسيب را 128 هجرى مىدانند .\r\n( 4 ) . ر ك : كامل ، جلد چهارم ، ص 306 ، چاپ بيروت . و طبرى ، جلد نهم ، ص 1977 .\r\n( 5 ) . ر ك : طبرى ، جلد نهم ، ص 1977 . كامل ، جلد چهارم ، ص 306 ، چاپ بيروت .\r\n( 6 ) . ر ك : طبرى ، جلد نهم ، ص 1977 . كامل ، جلد چهارم ، ص 306 ، چاپ بيروت .\r\n( 7 ) . ر ك : طبرى ، ص 1977 . و كامل ، جلد چهارم ، ص 306 ، چاپ بيروت .\r\n( 8 ) . ر ك : طبرى ، ص 1977 ، كه او را ( شيبان بن الحلس بن عبد العزيز الشيبانى الخارجى ) مىداند . و چنين است در كامل .\r\nر ك : جلد چهارم ، ص 306 ، چاپ بيروت .\r\n( 9 ) . ر ك : طبرى ، جلد نهم ، ص 1978 ، و كامل ، جلد چهارم ، ص 306 ، چاپ بيروت .\r\n( 10 ) . ر ك : طبرى ، جلد نهم ، ص 1978 ، و كامل ، جلد چهارم ، ص 306 ، چاپ بيروت .\r\n( 11 ) . در متن ( عامر بن ضياره ) تصحيح شد . طبرى او را عامر بن ضبارة المرى مىداند . ( ر ك : طبرى ، جلد نهم ، ص 1885 و 1980 .\r\n( 12 ) . ر ك : طبرى ، جلد نهم ، ص 1978 .\r\n","page_name":" 196 ","page_number":212},
  {"content":"\r\n\r\nعمر بن هبيره فزارى ، معن بن زائده « 1 » را كه در شجاعت و سخا ، ثانى حاتم طائى است ، از جانب ديگرى روانه فارس داشت ، پس معن با سپاه عبد اللّه بن معاويه در مرو شاذان « 2 » كه اكنون او را مروست گويند ، جنگ نمود و شكست فاحش بر سپاه عبد اللّه افتاد و يكنفر از اولاد ابو لهب در آن جنگ كشته شد و فرمودهء اهل بيت طهارت كه « يكنفر از بنى هاشم در مرو شاذان مدفون شود « 3 » ، » به صحت پيوست پس معن بن زائده دانست كه عبد اللّه بن معاويه در شيراز است با سپاه خود شيراز را محاصره داشته ، عبد اللّه از شيراز گريخته از طريق كرمان به جانب خراسان تاخت ، او را در شهر هرات كشتند و تاكنون قبرش زيارتگاه است و مقبره‌اش به قبرستان سادات شهرت يافته « 4 » و معن بن زائده چندى به امارت در مملكت فارس گذرانيد « 5 » .\r\n\r\n[ وقايع فارس در روزگار حكومت عباس 
  ]\r\nدر سال 132 در ماه ربيع الاول : كوكب دولت بنى عباس طالع گشت و شرح آن بر اين وجه است كه :\r\nدر ذيل سال صدم از هجرت گفته شد كه جماعتى از شيعه بعد از شهادت حضرت امام حسين سلام اللّه عليه ، محمد بن على بن ابيطالب ، رضوان اللّه عليهم را خليفهء به حق دانسته و بعد از او عبد اللّه بن محمد و بعد از او ابو هاشم بن عبد اللّه و گفته‌اند ابو هاشم در مرض موت خود اين امر را به محمد بن على بن عبد اللّه بن عباس تفويض نمود . چون محمد بن على در سال 126 وفات يافت [ و 
  ] ولايت عهد را به پسر خود ابراهيم داد « 6 » . چون شيعهء خراسان با او بيعت كردند ابو مسلم « 7 » خراسانى را بر آن جماعت امير نمود و او را امام گفتند و مروان حمار ، ابراهيم امام را در همين سال گرفته او را بكشت « 8 » .\r\n\r\n\r\n","description":"","footnote":"\r\n( 1 ) . ر ك : طبرى ، جلد نهم ، ص 1978 .\r\n( 2 ) . اصطخرى اين نام را ( مروسف ) ضبط كرده مىنويسد : ( مروسف منبر ندارد ) ، ( ص 98 ، مسالك و ممالك ، و حمد اللّه - مستوفى مىنويسد : ( مروست ديهى بزرگ است ) ( نزهة القلوب ، ص 122 ، چاپ ليدن ) . و ر ك : همين كتاب كه مىنويسد : ( از سردسيرات فارس است و در اصل مرو بود پس براى تمييز از مرو خراسان آن را مرو شاذان گفتند چنانچه مرو خراسان را مرو شاهجهان . . . ) ، ( ر ك : بخش بلوكات فارس ، بلوك مروست ) . و ر ك : فارسنامه ، ابن بلخى ص 125 . و ر ك : كامل ، ابن اثير ، جلد چهارم ، ص 306 .\r\n( 3 ) . ( يقتل رجل من بنى هاشم بمرو الشاذان ) ( كامل ، جلد چهارم ، ص 306 ) .\r\n( 4 ) . ابن اثير نيز مىنويسد كه : قبر او در هرات زيارتگاه است . ( ر ك : كامل ، جلد چهارم ، ص 307 ) . مسعودى مىنويسد :\r\nچون عبد اللّه بن معاوية بن عبد اللّه بن جعفر كه ديار اصطخر را در تصرف داشت به خراسان رفت ابو مسلم او را بگرفت . . . ) ( مروج الذهب ، جلد دوم ، ص 247 ) ، ماجرا از اين قرار بود كه پس از آنكه عبد اللّه بن معاويه در كوفه با عبد اللّه بن - عمر بن عبد العزيز جنگ كرد ولى امان گرفت و به مدائن رفت و از آنجا به اصفهان و فارس تاخت و آنجا را گرفت و از آنجا به خراسان افتاد و به طمع ابو مسلم صاحب الدعوه كه در مرو بود به هرات شتافت اما در راه اسير شد و چون به ابو مسلم خبر دادند ابو مسلم نوشت كه او را بكشند و قتل او بر دست مالك بن الميثم و به امر ابو مسلم بود .\r\nر ك : مجمل التواريخ و القصص ، ج 2 ، ص 313 .\r\n( 5 ) . در مجمل التواريخ آمده است كه : ( . . . اصل معن از يمن بود مردى با نسب و دلير و معروف به مبارزات و در سخاوت وجود آيتى بود در آن عصر . . . و به سجستان بمرد . ) ( ص 334 - 333 ) ، اما مرحوم بهار در حاشيه 4 ، ص 334 همين كتاب مىنويسد : ( معن بن زائده را در سيستان به شهر بست خوارج بكشتند ) .\r\n( 6 ) . ر ك : مروج الذهب ، جلد دوم ، ص 241 ببعد .\r\n( 7 ) . در متن ( ابو مسلح ) تصحيح شد . درباره ابو مسلم ، ر ك : مروج الذهب ، جلد دوم ، ص 243 .\r\n( 8 ) . ر ك : مروج الذهب ، جلد دوم ، ص 247 تا 249 . مسعودى مىنويسد : ( سر ابراهيم را در كيسه‌اى كردند كه آهك نرم در آن بود ساعتى بلرزيد و بيحركت شد ) . ( ص 248 ) .\r\n","page_name":" 197 ","page_number":213},
  {"content":"\r\n\r\n\r\n[ وقايع فارس در روزگار عبد الله سفّاح 
  ]\r\nدر همين سال [ 132 
  ] : تمامت شيعهء ابراهيم امام ، در عراق با ابو العباس عبد اللّه سفاح « 1 » برادر كهتر ابراهيم امام بيعت كردند و ابو مسلم مروزى در نواحى خراسان دعوت بيعت براى ابراهيم امام طوعا و كرها از تمامت اهل خراسان گرفت و همه را در چنبر اطاعت آورده بود ابو العباس سفاح بعد از انتظام امر بيعت « 2 » ، سپاهى از عراق فراهم آورد و عم خود عبد اللّه بن - على بن عبد اللّه بن عباس « 3 » را امير لشكر كرده ، براى استيصال مروان حمار روانه داشت و در هر مصافى ، فيروزى با عبد اللّه بود تا در بوصير از توابع مصر در آخر ذى حجهء 132 كشته گشته سر او را براى ابو العباس سفاح بردند و دولت امويه به مروان حمار سپرى گرديد « 4 » .\r\n بودند از سران اميه چهارده * بگرفته‌اند جملهء آفاق سربسر\r\nاول معاويه پسر هند بيوفا * از بعد او يزيد جفاكار بدگهر\r\nآنگه معاويه بد و مروان و بعد از آن * عبد الملك وليد و سليمان و پس عمر\r\nآنگه يزيد و باز هشام است و پس وليد * وز بعد او يزيد و ابراهيم بر اثر\r\nمروان بن محمد ، آن كش لقب حمار * بد آخرين و نيست جز اين چارهء دگر \r\nمروان را براى آن حمار « 5 » گفتند كه عرب سر هر صد ساله را حمار گويد و اول سلطنت معاويه را از سال 28 هجرى شمرده‌اند كه واليان بلاد اعتنائى به احكام خليفهء سوم نداشتند ، خصوصا معاويه كه به مقتضاى وقت و صلاح خود ، امر سلطنت را مىگذرانيد و اول سلطنت مروان در سال 127 بود .\r\nدر همين سال 132 : ابو مسلم مروزى ، محمد بن اشعث را والى مملكت فارس نمود « 6 » ، از خراسان به فارس آمد و ابو العباس سفاح ، عيسى بن على ، عم خود را روانهء فارس داشت و عيسى طوعا و كرها در اطاعت محمد بن اشعث شد .\r\nمحمد تا سال 134 : لواى اقتدارش افراشته بود ، پس يحيى بن محمد ، عم ديگر سفاح\r\n\r\n\r\n","description":"","footnote":"\r\n( 1 ) . ر ك : مروج الذهب ، جلد دوم ، ص 255 ببعد .\r\n( 2 ) . مردم با ابو العباس سفاح عبد اللّه بن محمد بن عباس بن عبد المطلب در شب جمعه سيزدهم ربيع الاخر سال صد و سى و - دو و بقولى در چهارشنبه يازدهم ربيع الاخر و بقولى در نيمه جمادى الاخر همانسال بيعت كردند مدت خلافت او پنج سال و نه ماه و بيست روز بود و در روز يكشنبه دوازدهم ذى الحجه سال صد و سى و شش در سى و سه سالگى و بقولى در بيست و نه سالگى در شهر انبار كه خود بنا كرده بود مرد . ( ر ك : مروج الذهب ، جلد دوم ، ص 255 ) .\r\n( 3 ) . ر ك : مروج الذهب ، مسعودى ، جلد دوم ، ص 260 . و كامل ، ابن اثير ، جلد چهارم ، ص 327 ، چاپ بيروت .\r\n( 4 ) . ر ك : كامل ، جلد چهارم ، ص 330 ، چاپ بيروت . ابن اثير تاريخ قتل مروان را بيست و هفتم ذى الحجه مىداند .\r\nمسعودى قتل او را در اوائل سال 132 مىداند و اقوالى را دال بر اينكه در محرم و بقولى در صفر همانسال بود ذكر مىنمايد . بوصير را مسعودى از دهكده‌هاى فيوم واقع در مصر عليا مىداند .\r\n( 5 ) . مسعودى لقب او را ( جعدى ) مىداند ( ر ك : مروج الذهب ، جلد دوم ، ص 236 ) . و ر ك : تاريخ گزيده ، ص 287 ، كه قول مؤلف ماخوذ از آن است . مرحوم بهروز معتقد بود كه كلمهء ( حمار ) در اصل ( هومر ) يعنى شمارهء خوب و مقدس است و آن به سالهاى بشارتى اطلاق مىشده چنان كه در گفتار امام محمد بن على نيز بدان تصريح شده است .\r\nمرحوم نوائى نيز اين قول را پسنديده . و نوشته است ( من اين توجيه را بهتر از ساير توجيهات كه دور از ذهن و خنك هستند مىدانم بخصوص كه در يعقوبى ، جلد سوم ، ص 41 ، به سنه حمار اشاره شده است ) . ر ك : تاريخ گزيده ، ص 287 .\r\n( 6 ) . ر ك : كامل ، ابن اثير ، جلد چهارم ، ص 340 ، چاپ بيروت .\r\n","page_name":" 198 ","page_number":214},
  {"content":"\r\n\r\nامارت مملكت فارس را يافته با جلالت تمام وارد گرديد ،\r\nو در سال 135 : هم در فارس وفات يافته به اشباه خود پيوست « 1 » .\r\n\r\n[ وقايع فارس در روزگار ابو جعفر منصور 
  ]\r\nدر ذى الحجه سال 136 : ابو العباس سفاح بدرود زندگانى نمود « 2 » ، سى و سه سال از عمرش گذشته بود ، چون قبل از موسم حج ، ابو مسلم مروزى از ابو العباس سفاح ، تقاضاى امارت حج را نمود ، ابو العباس گفت برادر مكرمم ابو جعفر منصور اين تقاضا را كرده به او واگذاشته‌ام ، ابو مسلم به متابعت ابو جعفر به مكه معظمه مشرف شد . [ ند : متن 
  ] « 3 » بعد از خبر وفات ابو العباس ، ابو مسلم با ابو جعفر بيعت نمود و تمامت اهل حل و عقد ، بيعت ابو جعفر را قبول نمودند « 4 » .\r\nدر سال 137 : ابو جعفر منصور ، ابو مسلم مروزى را بكشت « 5 » .\r\nدر سال 145 : ابو جعفر منصور عباسى بناى شهر بغداد را گذاشت و در تاريخ كامل ابن - اثير نوشته است پهناى باروى شهر بغداد را از جانب زير پنجاه ذراع قرار داد و بالاى او بيست ذراع « 6 » .\r\nدر سال 148 : و به ماه شوال امام به حق ناطق ، جعفر بن محمد الصادق ( ع ) بعد از شصت و سه سال زندگانى به روضهء رضوان خراميد و در قبرى كه پدر بزرگوار و جد نامدار و عم عالى مقدارش حضرت امام حسن سلام اللّه عليهما مستور بودند مدفون گرديد « 7 » .\r\nدر سال 150 : ابو حنيفه نعمان بن ثابت ( رض ) امام اعظم اهل سنت و جماعت بدرود زندگانى را نمود [ ا 
  ] و در سال هشتاد از هجرت متولد شده بود و در تواريخ نوشته‌اند ، روز وفات ابو حنيفه ، روز ولادت امام شافعى است « 8 » .\r\n\r\n\r\n","description":"","footnote":"\r\n( 1 ) . ر ك : كامل ، ابن اثير ، جلد چهارم ، ص 345 ، چاپ بيروت .\r\n( 2 ) . ر ك : حاشيه حوادث سال 132 ، در همين كتاب .\r\n( 3 ) . ر ك : تاريخ گزيده ، ص 292 - 293 ، چاپ دكتر نوائى .\r\n( 4 ) . بيعت با ابو جعفر منصور ، عبد اللّه بن محمد بن على بن عبد اللّه عباس بن عبد المطلب وقتى انجام شد كه وى در راه مكه بود عيسى بن على عمويش براى او بيعت گرفت و اين در روز يكشنبه دوازدهم ذى الحجه سال صد و سى و شش بود .\r\nمنصور در آن وقت چهل و يك ساله بود وفاتش نيز در اثناى سفر مكه در بستان بنى عامر بود و در آنهنگام شصت و سه - سال داشت . بعضى محل فوت او را در بطحاء نزديك بئرميمون گفته‌اند . ( ر ك : مسعودى ، جلد دوم ، ص 284 ، مروج الذهب ) .\r\n( 5 ) . ر ك : طبرى ، جلد دهم ، ص 84 تا 87 و ص 99 تا 116 و ص 292 تا 298 . مروج الذهب و تاريخ گزيده ، جلد دوم ، ص 293 ببعد .\r\n( 6 ) . بلاذرى مىنويسد : ( چون ابو جعفر منصور به خلافت رسيد . . . منزل به بغداد برد و شهر آن را آبادان گردانيد و بناهاى آن استوار ساخت و آن را مدينة السلام ناميد و حصار كهن آن را كه از دجله تا صراط كشيده شده بود مرمت كرد ) .\r\nفتوح البلدان ، ص 92 .\r\n( 7 ) . مستوفى مىنويسد : ( سى و يك سال و هشت روز امام بود در روز دوشنبه نهم ربيع الاول سنه ثلاث و ثمانين هجرى به مدينه متولد شد . شصت و پنجسال و چهار ماه و نيم عمر يافت از ائمهء معصوم هيچكس چندين عمر نيافت و به غير از على مرتضى ( ع ) هيچ امام از او عالمتر نبود . در اول پسر مهتر اسماعيل را ولىعهد كرده بود و بسبب شرب خمر او را خلع كرد و به موسى كاظم داد و اسماعيل پيش از امام صادق درگذشت . . . امام جعفر صادق روز دوشنبه بيست و سوم رجب سنه ثمان و اربعين مائه : ( 148 ) درگذشت و به بقيع مدفون شد . . . ) تاريخ گزيده ، ص 203 و 204 .\r\n( 8 ) . خاقانى سروده است :\r\n اول شب بو حنيفه درگذشت * شافعى آخر شب از مادر بزاد . \r\n( ديوان ، چاپ سجادى ، ص 859 ) .\r\n","page_name":" 199 ","page_number":215},
  {"content":"\r\n\r\nشافعى مذهبان گويند چون ابو حنيفه ، ولادت شافعى را دانست ، علم و فضلش را بيشتر از خود سنجيد ، به سراى آخرت برفت و حنفى مذهبان گويند تا ابو حنيفه از سراى فانى بيرون نرفت ، شافعى نيامد .\r\nدر سال 156 : فرمانروائى مملكت فارس و اهواز ، بر عمارة بن حمزه قرار گرفت « 1 » .\r\nدر اوائل سال 158 : به فرمان منصور حكمرانى فارس به نصر بن حرب بن عبد اللّه « 2 » رسيد .\r\nهم در اين سال [ 158 
  ] : ابو جعفر منصور خليفهء عباسى در ششم ذى الحجه در سن شصت و سه سال [ گى 
  ] در منزل بئر ميمونه نزديكى مكه معظمه بدرود زندگانى را نمود و خبر وفات او در نيمهء ذى الحجه به بغداد آمده ، تمامت اهل بغداد ، با مهدى محمد بن منصور « 3 » عقد بيعت را استوار نمودند .\r\nدر سال 159 : حكومت فارس و اهواز به عمارة بن حمزه « 4 » بازگشت .\r\nدر سال 160 : حكمرانى فارس و اهواز و بحرين و عمان به محمد بن سليمان « 5 » واگذار گرديد .\r\nدر سال 165 : فرمانروائى اهواز و فارس و كرمان و عمان و بحرين بر نعمان « 6 » غلام خاصهء مهدى خليفه ، قرار گرفت .\r\nدر سال 166 : تمامت آن نواحى را از نعمان گرفته به معلى « 7 » ، غلام ديگر خليفه دادند .\r\nدر سال 167 : فرمانفرمائى فارس و ماوالاه بر يحيى بن خالد بن برمك « 8 » قرار گرفت .\r\n\r\n[ وقايع فارس در روزگار مهدى محمد بن منصور و مهدى و موسى هادى بن مهدى 
  ]\r\nدر سال 169 : در ماه محرم ، مهدى محمد بن منصور بعد از چهل و سه سال زندگانى وفات يافت « 9 » و بيعت خلافت را در همان روز وفات مهدى ، براى پسرش موسى هادى « 10 » گرفتند ، با آنكه\r\n\r\n\r\n","description":"","footnote":"\r\n( 1 ) . ر ك : طبرى ، جلد دهم ، ص 357 و 358 و 359 .\r\n( 2 ) . طبرى او را نصر بن حرب التميمى مىخواند . ر ك : جلد دهم ، ص 384 .\r\n( 3 ) . ( كنيه او ابو عبد اللّه بود و مادرش ام موسى . . . به روز شنبه ششم ذى الحجه سال صد و پنجاه و هشت براى او بيعت گرفتند . تولد او بسال صد و بيست و هفت بود و در شب پنجشنبه پنج روز مانده از محرم سال 169 درگذشت مدت خلافتش ده سال و يك ماه و پانزده روز بود و هنگام مرگ چهل و سه سال داشت و هارون الرشيد بر او نماز كرد ) . مروج - الذهب ، ج 2 ، ص 313 .\r\n( 4 ) . ر ك : طبرى ، ج 10 ، ص 459 ، كه مىنويسد : در اين سال عمارة بن حمزه به سرپرستى ديوان خراج بصره و سرزمين آن منصوب شد . و همچنين ص 470 ، كه مىنويسد : عمارة بن حمزه در سال 159 به حكمرانى كوره‌هاى دجله و اهواز و فارس منصوب شد . و ر ك : كامل ، ج 5 ، ص 54 ، چاپ بيروت .\r\n( 5 ) . ر ك : كامل ، ج 5 ، ص 58 ، چاپ بيروت ، كه مىنويسد : محمد بن سليمان والى بصره و كوره‌هاى دجله و بحرين و عمان و اهواز شد .\r\n( 6 ) . در كامل آمده است كه حكمرانى اين نواحى به ( المعلى ) غلام مهدى برقرار شد اگرچه در نسخه‌ها ( النعمان ) است كه تحريف آن نام است . ( ر ك : ص 66 ، ج 5 ، و حاشيه 1 همان صفحه ) . طبرى نيز اين نام را ( معلى ) آورده است ( ر ك : طبرى ، ج 10 ، ص 514 ) .\r\n( 7 ) . معلى خود در سال 166 همچنان حاكم نواحى اهواز و فارس و كرمان و عمان بود و تغيير سمت يادشده ناشى از تحريف نام به نعمان است . ر ك : طبرى ، ج 10 ، ص 518 . و كامل ، ج 5 ، ص 68 ، چاپ بيروت .\r\n( 8 ) . طبرى مىگويد كه : در سال 167 معلى همچنان فرمانرواى فارس و نواحى مجاور آن بود . ر ك : ج 10 ، ص 521 .\r\n( 9 ) . روز مرگش پنجشنبه دو روز مانده از محرم سال 169 و مدت خلافتش ده سال و يك ماه و نيم و بقولى ده سال و چهل و نه روز بود و در قريه ماسبذان درگذشت . ر ك : طبرى ، ج 10 ، ص 526 .\r\n( 10 ) . هادى در گرگان سرگرم نبرد با مردم طبرستان بود . ر ك : طبرى ، ج 5 ، ص 545 .\r\n","page_name":" 200 ","page_number":216},
  {"content":"\r\n\r\nهادى در نواحى جرجان بود .\r\nو در ماه ربيع الاول سال 170 : موسى هادى بن مهدى محمد بن منصور ، خليفه عباسى بعد از بيست و شش سال زندگانى وفات نمود « 1 » .\r\nدر همان روز تمامت صناديد عرب و عجم با هارون الرشيد بن مهدى « 2 » برادر كهتر موسى - هادى ، به خلافت بيعت كردند . در آن روز بيست و دو سال از عمرش گذشته بود و در اين سال حكمرانى فارس و بحرين و يمامه و عمان و اهواز ، با محمد بن سليمان بن على بود « 3 » .\r\nدر سال 173 : محمد بن سليمان بن على در بصره وفات يافت و تماميت اموالش را ، رشيد از براى خود ضبط نمود « 4 » .\r\nدر سال 179 : مالك بن انس بن مالك ( رض ) كه ركنى از چهار اركان مذهب اهل - سنت و جماعت است ، در ماه ربيع الاول اين سنه ، وفات يافت « 5 » .\r\nدر 25 شهر رجب سال 183 : حضرت امام موسى كاظم « 6 » ( ع ) به روضهء رضوان خراميد و از عمر مباركش پنجاه و پنج سال گذشته بود و نزديك به چهار سال به ظلم رشيد در خانهء سندى بن - شاهك كه از خواص رشيد است ، محبوس بود .\r\nدر كتاب تاريخ كامل ابن اثير نوشته است كه در ماه رمضان سال 179 : رشيد در مكه - معظمه عمره را به جاى آورده ، به مدينه طيبه آمده ، بر سر قبر منور حضرت رسالت پناهى ( ص ) آمده ، براى افتخار عرض نمود : السلام عليك يا رسول اللّه يابن عم ، پس حضرت كاظم ( ع ) نزديك آمده ، عرض كرد : السلام عليك يا ابت ، رخسارهء هارون الرشيد تغيير كرده و كرها گفت : فخر اين است كه تو گفتى ، پس آن حضرت را با خود از مدينه به بغداد آورده ، محبوسش داشت تا به درجهء شهادت فائز گرديد « 7 » .\r\n\r\n[ وقايع فارس در روزگار هارون الرشيد 
  ]\r\nهارون الرشيد در سال 193 در اوايل ماه جمادى دويم « 8 » در شهر طوس خراسان وفات يافت و از سخنان سخت‌تر از سنگ كه يحيى بن خالد برمكى « 9 » وزير بزرگ در جواب هارون -\r\n\r\n\r\n","description":"","footnote":"\r\n( 1 ) . وفات او را در شب جمعه نيمه ربيع الاول سال 170 نوشته‌اند و محل وفاتش در عيساباد و چهارده ماه خلافت كرد .\r\n( ر ك : طبرى ، ج 5 ، ص 579 ) .\r\n( 2 ) . او ، ( الرشيد هارون بن محمد بن عبد اللّه بن محمد بن على بن عبد اللّه بن عباس ) است كه در شب جمعه همزمان با مرگ موسى هادى به خلافت برگزيده شد او در سال 145 در رى و در زمان خلافت منصور متولد شد و مادرش خيزران نام داشت . ( ر ك : طبرى ، ج 5 ، ص 599 ) .\r\n( 3 ) . ر ك : كامل ، ج 5 ، ص 83 ، چاپ بيروت ، و طبرى ، ج 10 ، ص 605 .\r\n( 4 ) . ر ك : كامل ، ج 5 ، ص 86 ، چاپ بيروت . ابن اثير مىنويسد هارون شصت هزار هزار قلم اموال محمد بن سليمان را به تفتين برادر خود او ، جعفر بن سليمان تصرف كرد زيرا وى را مدعى خلافت مىدانست . و ر ك : طبرى ، ج 10 ص 607 .\r\n( 5 ) . ر ك : كامل ، ابن اثير ، ج 5 ، ص 101 ، چاپ بيروت . ابن اثير او را مالك بن انس الاصبحى مىنامد .\r\n( 6 ) . در كامل ، ابن اثير آمده است كه آن حضرت را به اين دليل كاظم مىگفتند كه ( به كسى كه او را آزار مىداد نيكى مىكرد . . . ) ر ك : كامل ، ج 5 ، ص 108 .\r\n( 7 ) . ر ك : كامل التواريخ ، ج 5 ، ص 108 ، چاپ بيروت .\r\n( 8 ) . ابن اثير مىنويسد : ( در سيم ماه جمادى الاخر بسبب مرض درگذشت ) . كامل ، ج 5 ، ص 129 ، چاپ بيروت .\r\n( 9 ) . بنا بقول ابن اثير ، فضل بن يحيى بن خالد نيز در همين سال در زندان رقه درگذشت . كامل ، ج 5 ، ص 129 ، چاپ بيروت .\r\n","page_name":" 201 ","page_number":217},
  {"content":"\r\n\r\nالرشيد بگفت و هارون شنفته ، طوعا و كرها « 1 » متلقى « 2 » به قبول فرمود آن است كه در تواريخ نوشته‌اند « 3 » : ايالت خراسان مدتى با فضل پسر يحيى بود و هر ساله علاوه بر وجوه ماليات پيشكشى به اندازه ، به درگاه خليفه مىفرستاد و در اوائل زمان كراهت خاطر هارون از آل برمك ، بىمشورت از يحيى ، ايالت خراسان را به على بن عيسى بداد و سالى نگذشته ، زائد بر ماليات پيشكشى در هزار حمل شتر كه چندين صد برابر پيشكش معمولى فضل بود انفاذ بغداد نمود و هارون براى نمايش كاركرده خود فرمود بايد در ميدان بزرگ آنها را عرضه دارند و بعد از حضور و ملاحظه روى به جانب يحيى نموده ، فرمود : اى پدر اينهمه زر و سيم و متاع خراسان و خوازرم « 4 » و تركستان كه على فرستاده است در وقت ايالت فضل در كجا بود ؟ يحيى بلامهلت گفت در پيش صاحبان اموال و به اندك زمانى آشفتگيها در خراسان از سخت كارى على بن عيسى روى بداد تا مأمون به زحمت خراسان را منتظم بداشت .\r\n\r\n[ وقايع فارس در روزگار مأمون 
  ]\r\nدر همين سال [ 193 
  ] : برحسب وصيت رشيد ، خلافت ميانهء محمد امين و عبد اللّه مأمون قرار گرفت « 5 » از آنجا كه دو سلطان بر ملكى نگنجد ، هر يك از آن دو برادر ، الملك عقيم ، خوانده ، بر خلاف رضاى ديگرى سلوك نمودند .\r\nدر سال 195 : سيبويه نحوى استاد نحويين در شيراز وفات يافت و نامش عمرو بن - عثمان بن قنبر است و چهل سال از عمرش گذشته بود « 6 » .\r\nدر سال 198 : مخالفت در ميانهء امين و مأمون بالا گرفته ، امين از خلافت منعزل شده ، او را بكشتند و خلافت به تمامها بر مأمون قرار گرفت « 7 » .\r\nدر سال 201 : عبد اللّه مأمون ، خليفه ، خواست بزرگى دنيا و آخرت را جمع كرده ، خلافت عظمى را به كسى كه لايق و سزاوار است واگذارد ، از همه عالميان ، حضرت على بن موسى بن - جعفر صادق سلام اللّه عليهم را كه در خلق و خلق و علم و ورع و زهد و تقوى و نسب و حسب بر تمامت اهل روى زمين برترى داشت اختيار كرده او را وليعهد خود در حياة و خليفهء به حق در مماتش نمود و در دويم ماه رمضان اين سال اين مهم بزرگ را مجرى ساخته ، آن حضرت را\r\n\r\n\r\n","description":"","footnote":"\r\n( 1 ) . طوعا و كرها : خواه ناخواه ، به ميل يا اجبار .\r\n( 2 ) . متلقى : پذيرنده ، درك كننده .\r\n( 3 ) . مشروح اين داستان را بيهقى در تاريخ خود آورده است . ر ك : تاريخ بيهقى ، ص 414 تا 418 ، چاپ فياض و غنى ، تهران 1324 .\r\n( 4 ) . در متن ( خارزم ) .\r\n( 5 ) . هارون مامون را ولايتعهد دوم كرده و اموال و سپاه را به او واگذاشته بود و امين را وليعهد اول خود ساخته بود ، بدينمعنى كه در سال 186 رشيد در مكه عهدنامه ولايتعهد را نوشت و بگواهى حاضران رسانيد كه امين به مامون وفادار باشد و مامون نسبت به امين و اينكه مامون پس از امين خليفه شود . ( ر ك : كامل ، وقايع سال 186 تا 193 ، ج 5 ، صفحات 110 تا 135 ) .\r\n( 6 ) . ابو بشر عمر بن عثمان بن قنبر فارسى بيضاوى و سپس عراقى مصرى ملقب به سيبويه در 148 هجرى برابر با 765 ميلادى متولد شد و در تاريخ 180 هجرى برابر با 796 ميلادى درگذشت ( پانزده سال پيش از گفته فارسنامه ناصرى ) ، او اعلم مردم در نحو عربى بود و او را پيشواى مذهب بصريان در نحو دانند . كتاب مشهور او ( الكتاب ) است در نحو و مقبره وى در محله سنگ سياه شيراز است . ( ر ك : فرهنگ معين ، جلد پنجم ) .\r\n( 7 ) . اشاره به تسلط طاهر است بر بغداد . ( ر ك : حوادث سال 198 ، در كامل ، ج 5 ، ص 148 ) .\r\n","page_name":" 202 ","page_number":218},
  {"content":"\r\n\r\nبه لقب رضا خواندند « 1 » يعنى رضا از آل محمد صلوات اللّه عليهم .\r\nدر سال 202 : عبد اللّه مأمون ، ام حبيب دختر خود را در عقد ازدواج حضرت رضا - سلام اللّه عليه و ام الفضل دختر ديگر خود را در زوجيت حضرت جواد محمد تقى بن رضا سلام اللّه - عليهما درآورد « 2 » .\r\nدر اواخر ماه صفر سال 203 : از شهر طوس [ على بن موسى الرضا ( ع ) 
  ] به روضهء رضوان خراميد « 3 » . اين ، تاريخ رحلت آن حضرت در كامل ابن اثير است و در كتاب ابن خلكان نوشته است : ابو الحسن على الرضا ( ع ) در سال 153 در مدينه متولد شده و در اوائل صفر سال 202 رحلت فرموده است و شيخ ميثم بحرينى عمر آن حضرت را پنجاه و پنج گفته است . اللّه اعلم .\r\nدر سال 205 « 4 » : محمد بن ادريس شافعى ( رض ) كه ركنى از مذهب اهل سنت و جماعت است وفات يافت و عمرش پنجاه و پنج سال بود .\r\nدر اواخر رجب سال 218 : عبد اللّه مأمون خليفه عباسى وفات يافت [ ا 
  ] و در سال 170 متولد شده بود و در بيشتر اوقات با علما و حكماء و فقهاء و اهل تفسير و علوم رياضى ، مصاحبت داشتى و در اواخر زندگانى بر بيشتر از اهل علم فائق بودى و رغبتى تمام در حكمت و كلام و علوم رياضى داشت و در ايام او بسيارى از كتب يونانى به عربى نقل شد و خود ممارست در آنها داشت چنان كه شكل پنجم از مقالهء اول كتاب اقليدس به نام او شهرت يافته ، شكل مأمونيش گويند « 5 » .\r\nدر كتاب تفسير مجمع البيان در ذيل سورهء مباركهء يس در آيه  وَ لَا اللَّيْلُ سابِقُ النَّهارِ  « 6 » نوشته است كه حضرت رضا سلام اللّه عليه در شهر مرو در مجلس مأمون فرمودند در مدينه طيبه\r\n\r\n\r\n","description":"","footnote":"\r\n( 1 ) . ر ك : كامل ، ابن اثير ، ج 5 ، ص 183 ، چاپ بيروت . لقب آن حضرت ( الرضا من آل محمد ) بود . در متن « ملقب رضا »\r\n( 2 ) . مامون در همين سال خود با بوران دختر حسن بن سهل ازدواج كرد و عروسى پرشكوهى برگزار كرد . ( ر ك : تاريخ گزيده ، ص 313 ) . و يك دختر خود ام حبيب را به زوجيت على بن موسى الرضا و دختر ديگرش ام الفضل را به همسرى محمد بن على بن موسى الرضا داد و بدين ترتيب پدر و پسر دو دختر مامون را به زنى داشتند . ر ك : كامل ، ابن اثير ، ج 5 ، ص 193 ، چاپ بيروت . مستوفى نام همسر حضرت رضا و دختر مامون را ( زينب ) مىنويسد . ر ك : تاريخ گزيده ، ص 312 .\r\n( 3 ) . كامل ، سبب وفات آن حضرت را افراط در خوردن انگور مىداند كه منجر به مرگ مفاجا شد . ( ر ك : كامل ، ج 5 ، ص 193 ) . اما حمد اللّه مستوفى مىنويسد ( شيعه گويند به فرمان مامون در انگور زهرش دادند و بدان درگذشت ) مستوفى تاريخ وفات آن حضرت را روز شنبه هفتم شوال سال 203 مىنويسد . ( ر ك : تاريخ گزيده ، ص 205 ) همو درباره تاريخ تولد آن حضرت مىنويسد كه : در روز سه‌شنبه يازدهم ذى قعده سال 151 در مدينه متولد شد . اما مؤلف فارسنامه ، تاريخ فوت آن حضرت را از كامل ابن اثير گرفته است . ( ر ك : ج 5 ، ص 193 ) .\r\n( 4 ) . سال دويست و پنج غلط و سال 204 درست است . ( ر ك : كامل ، ج 5 ، ص 196 ) . ابن اثير سال تولد او را 150 مىنويسد .\r\n( 5 ) . ابن اثير مىنويسد : كه مامون در دوازده شب مانده از ماه رجب درگذشت و مدت خلافت او بيست سال و پنج ماه و بيست و سه روز بود . ( كامل ، ج 5 ، ص 227 ) اما مستوفى مدت خلافت او را بيست سال و هفت ماه مىداند . ( تاريخ - گزيده ، ص 315 ) و سبب مرگ او را آنكه : انجير تازه آرزو كرده بود . . . بسيار بخورد و رنجور گشت و درگذشت .\r\nو به روايتى گويند برادرش معتصم او را مسموم كرد .\r\n( 6 ) .  لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ  : آيه 40 ، سورهء يس ، معنى آيه چنين است : ( نه ( از گردش منظم عالم ) خورشيد را شايد كه به ماه فرا رسد و نه شب به روز سبقت گيرد و هر يك بر مدار معينى شناورند ) .\r\n","page_name":" 203 ","page_number":219},
  {"content":"\r\n\r\nمردى از بنى اسرائيل پرسيد ، شب پيش از روز خلقت شده يا روز پيش بوده ، فضل بن سهل « 1 » عرض كرد شما چه فرموديد آن حضرت به گفتار گوهربار ، فرمودند ، اما از كلام اللّه مجيد  وَ لَا اللَّيْلُ سابِقُ النَّهارِ  اما از علم حساب براى آنكه طالع دنيا سرطان است و كواكب در مواضع شرف خود ، پس آفتاب بر دائرهء نصف النهار در برج حمل كه موضع شرف اوست بود كه برج دهم از سرطان است به توالى بروج . پس مأمون و حضار اظهار خرمى از اطلاع آن حضرت نمودند و شاعر گفته :\r\n نه كار كج جهان را ، تو راست تانى كرد * چگونه راست كنى چون كج است كار جهان\r\nز رفتن سرطان جز كجى نديده كسى * حكيم طالع عالم نيافت بر سرطان \r\nدر روز خلافت مأمون اهل حل و عقد ، بيعت خلافت را با ابو اسحق محمد بن هارون الرشيد ، برادر كهتر مأمون استوار داشته ، او را المعتصم باللّه گفتند « 2 » .\r\nدر روز پنجم ذيحجه سال 220 : حضرت امام محمد تقى جواد ، ابن امام على الرضا سلام اللّه - عليهما در بغداد به رحمت ايزدى و اصل آمد و بيست و پنج سال از عمر مباركش گذشته بود « 3 » .\r\n\r\n[ وقايع فارس در روزگار المعتصم بالله 
  ]\r\nدر همين سال به فرمان معتصم شهر سرمن‌رآى را بساختند و معنى آن : مسرور شد كسى كه او را ديد « 4 » .\r\nدر سال 227 : معتصم ، محمد بن هارون الرشيد ، زندگانى را به ماه ربيع الاول گذارد و از عمرش چهل و هفت سال گذشته بود « 5 » و از اتفاقات غريبه است كه معتصم هشتمين از خلفاى عباسى است و هشتمين از نسل عباس بن عبد المطلب است و او را هشت پسر بود و هشت دختر و هشت سال و هشت ماه سلطنت بنمود .\r\nدر همين سال [ 227 
  ] : عقد خلافت را براى هارون بن محمد معتصم خليفه عباسى بستند و او را الواثق باللّه گفتند « 6 » .\r\n\r\n\r\n","description":"","footnote":"\r\n( 1 ) . فضل بن سهل ذو الرياستين كه وزير مامون بود از مشوقان مامون در گزينش حضرت رضا به وليعهدى بود . . . او را در حمام كشتند به سال 202 هجرى . ( ر ك : كامل ، ج 5 ، ص 191 ) . و ر ك : تاريخ گزيده ، ص 311 و 312 ، دربارهء فضل بن سهل .\r\n( 2 ) . ( هشتم است از عباس و هشتم خليفه و هشت سال و هشت ماه و هشت روز خلافت كرد و چهل و هشت سال عمر داشت و هشت پسر و هشت دختر و هشت هزار غلام داشت و هشت فتح بزرگ كرد و هشت بار هزار هزار دينار ميراث گذاشت بدين اعتبار او را خليفه مثمن خوانند ) . ( تاريخ گزيده ، ص 316 ) .\r\n( 3 ) . ( او را در كنار جدش موسى بن جعفر ( ع ) دفن كردند ) . ( كامل ، ج 5 ، ص 237 ) ( شانزده سال و هشت ماه و بيست و شش روز امام بود و بيست و چهار سال و نه ماه و هيجده روز عمر يافت و روز شنبه سوم رجب سال 220 درگذشت . . .\r\nو در محله كرخ بغداد دفن شد . گويند بفرمان معتصم مسموم شد ) . ( تاريخ گزيده ، ص 206 ) .\r\n( 4 ) . ( شهر سامره را در اول سرمن‌راى مىگفتند . معتصم آن را دار الملك ساخت ) . ( تاريخ گزيده ، ص 318 ) ، ضمنا در سال 224 مازيار بن قارن در طبرستان خروج كرد و طريقه خرم‌دينان را بنياد نهاد و پس از جنگ با سپاه معتصم بدار آويخته شد . ( تاريخ گزيده ، ص 318 ) .\r\n( 5 ) . ر ك : كامل ، ج 5 ، ص 265 . ( به سامره مدفون است ) ، ( تاريخ گزيده ، ص 319 ) .\r\n( 6 ) . ( در فضل و بلاغت درجه عالى داشت و او را بدين سبب ، مامون الاصغر خوانند ، اشعار نيكو دارد ) ، ( تاريخ گزيده ، ص 319 ) .\r\n","page_name":" 204 ","page_number":220},
  {"content":"\r\n\r\nدر سال 232 : سلطنت را گذاشته ، بدرود زندگانى نمود و از عمرش سى و دو سال گذشته بود و سبب وفاتش را نوشته‌اند بناخوشى استسقاى لحمى مبتلا شد ، او را براى معالجه در تنور گرمى گذاشته ، خفتى در ناخوشى خود ديد بار ديگر تنور را گرم‌تر از اول كرده بيشتر از اول در او نشست و بعد از بيرون آمدن چند ساعتى بيش زنده نماند « 1 » .\r\n\r\n[ وقايع فارس در روزگار جعفر بن محمد معتصم ( المتوكل على الله ) و منتصر 
  ]\r\nدر همين سال [ 232 
  ] : اهل مشورت لواى خلافت و سلطنت را براى جعفر بن محمد - معتصم ، افراشته او را المتوكل على اللّه گفتند « 2 » .\r\nبعد از استقلال متوكل در همين سال [ 232 
  ] : محمد بن ابراهيم بن مصعب را والى مملكت فارس نمود [ و او 
  ] با ابهت و جلال وارد فارس گرديد . « 3 »\r\nدر سال 235 : از متوكل ، احكام به اطراف بلاد مسلمانى بردند كه تمامت اهل ذمه از يهود و نصارا و مجوس كمربند زنبور بسته ، طيلسان عسلى بپوشند « 4 » و شاعر اين دو چيز را در شعر آورده كه :\r\n اينك عسلى « 5 » دوخته دارد مگس نحل * پيش لب شيرين تو زنبور ميان را « 6 » \r\nدر سال 236 : جعفر متوكل ، محمد بن اسحق بن ابراهيم بن مصعب « 7 » پسر برادر محمد بن - ابراهيم ، والى فارس را صاحب اختيار در امر فارس نمود و محمد بن اسحق ، عم خود را از حكمرانى فارس معزول داشت و پسر عم ديگر خود حسين بن اسماعيل بن ابراهيم بن مصعب را فرمانفرماى فارس نمود و حسين بعد از ورود به فارس در روز عيد نوروز چندين هديه براى عم خود محمد بن ابراهيم فرستاد از جمله حلواى بسيار لذيذى بود ، محمد از آن حلوا بيشتر از عادت بخورد پس به فرمان برادرزاده خود محبوس گشته ، موكلان او چندان تشنه‌اش داشتند كه بعد از دو روز از تشنگى هلاك گرديد .\r\nو هم در آن سال [ 236 
  ] : متوكل خانه‌هاى مجاورين قبر جناب سيد الشهدا حسين بن -\r\n\r\n\r\n","description":"","footnote":"\r\n( 1 ) . يعقوبى مىنويسد : ( معتصم روز پنجشنبه يازده شب مانده از ماه ربيع الاول سال 227 بدرود زندگانى گفت و در قصر خود ( جوسق ) دفن شد ، سن او چهل و نه سال و حكومتش 8 سال بود ( تاريخ يعقوبى ، جلد دوم ، ص 505 ) اما در كامل ، ابن اثير سن او را بقولى چهل و هفت سال و دو ماه و هيجده روز و بقولى ديگر چهل و هفت سال و هفت ماه نوشته است . ( ج 5 ، ص 265 ) .\r\n( 2 ) . او ( ابو الفضل جعفر بن معتصم ) است ، ( او با شيعه تعصب داشتى و در سنه ثلاث و ستين و ماتين گور حسين بن - على ( ع ) . . . خراب كرد چنان كه زمين را شخم كردند و مردم را از زيارت كردن و مجاور شدن منع نمود و آب در صحرا افكند تا گور به كلى باطل گردد چندانكه گور بود آب حيرت آورد و به آنجا نرسيد بدين سبب آن را مشهد حائرى خوانند ) . ( تاريخ گزيده ، ص 322 ) . و ( چهارده سال و نه ماه و نه روز خلافت كرد و در منتصف شوال سنه سبع و اربعين - و ماتين به ارشاد پسرش بر دست غلامان كشته شد و . . . عمرش چهل و دو سال . . . بود ) . تاريخ گزيده ، ص 325 .\r\n( 3 ) . ر ك : كامل ، ج 5 ، ص 279 .\r\n( 4 ) . ( به فرمان متوكل مردم اديان ديگر را غيار بدوختند ) . تاريخ گزيده ، ص 324 .\r\n( 5 ) . پارچه زردرنگى كه اهل ذمه جهت امتياز بر دوش جامه مىدوختند . سعدى راست :\r\n اين حلاوت كه تو دارى نه عجب كز دستت * عسلى دوزد و زنار ببندد زنبور \r\nكاتب در متن ( نحل ) را از آخر مصراع اول به اول مصراع دوم برده است .\r\n( 6 ) . بيت از سعدى است در غزلى به مطلع :\r\n ساقى بده آن كوزه ياقوت روان را * ياقوت چه ارزد بده آن قوت روان را \r\n( 7 ) . ر ك : كامل ، ج 5 ، ص 287 .\r\n","page_name":" 205 ","page_number":221},
  {"content":"\r\n\r\nعلى سلام اللّه عليهما [ را 
  ] خراب كرده بجاى آنها زراعت كردند « 1 » و هر كس به زيارت قبر آن حضرت مىرفت از جان و مال ايمن نبود . « 2 »\r\nدر سال 241 : احمد بن حنبل شيبانى ركن چهارم مذهب اهل سنت و جماعت وفات يافت و از عمرش هفتاد و هفت سال گذشته بود . « 3 »\r\nدر سال 247 : غلامان ترك ، متوكل را به رضا و امضاء محمد منتصر بن جعفر متوكل بكشتند « 4 » و سبب كشتن او ، سخت‌گيرى در مواجب و سيورسات سپاه و ظلم و تعدى بر رعيت و سخنان زشت به وليعهد خود منتصر كه گاهى او را منتظر و گاهى مستعجل مىگفت « 5 » و بسيارى ولع و مداومت او به شرب خمر « 6 » و اظهار كينه و عداوت نسبت به سادات علويه و سخنان ناهنجار در حق حضرت امير مؤمنان و مولاى متقيان على بن ابيطالب سلام اللّه عليه كه مقلدان در مجلس شرب خمر متوكل ناگفتنيها و ناكردنىها مىگفتند « 7 » و مىنمودند . از جمله وقتى در مجلس متوكل عبادهء مخنث كه از ندماى متوكل بود كه سرى كچل داشت بالشى بر شكم خود بسته و سر را برهنه نموده ، در مجلس متوكل رقص مىنمود و مطربان آواز در آواز انداخته به جاى كلمه طيبه مباركه ، « الانزع « 8 » البطين « 9 » الاصلع « 10 » البطين « 11 » خليفة المسلمين مىخواندند و محمد بن متوكل اشاره به منع نمود ، متوكل اشاره را دانسته محمد منتصر روى به پدر كرده كه اى امير المؤمنين آن كسى كه نامش را اين سگ بزشتى مىبرد ، پسر عم تو و سرور طايفهء تو و افتخار تست . متوكل اعتنا نكرده به مغنىها گفت با هم بخوانند « 12 »\r\n\r\n\r\n","description":"","footnote":"\r\n( 1 ) . ر ك : كامل ، ج 5 ، ح 2 ، صفحه قبل و ص 287 .\r\n( 2 ) . مؤلف به حوادث سال 237 هجرى در ضمن وقايع سال 254 همين كتاب نيز اشاره كرده است . بدانجا رجوع شود .\r\n( 3 ) . ابن اثير مىنويسد كه او در ربيع الاول اين سال وفات يافت . ر ك : كامل ، ج 5 ، ص 297 .\r\n( 4 ) . ( روز سه‌شنبه سوم شوال 247 جماعتى از تركان از جمله ( بغاى ) صغير ، اوتامش ، باغر . . . بر متوكل كه در مجلسى خلوت كرده بود ، درآمدند و او را با شمشيرهاى خود كشتند و فتح بن خاقان ( وزير او را ) نيز با وى به قتل رسانيدند ) .\r\nتاريخ يعقوبى ، جلد دوم ، ص 522 .\r\n( 5 ) . ( متوكل پسر خود منتصر را وليعهد كردى و مسخرگان بر او گماشتى چنان كه روزى به مادرش دشنام دادند ، روزى شخصى او را منتصر خواند متوكل گفت او را منتصر مخوان ، منتظر خوان كه منتظر مرگ من است ) . تاريخ گزيده ، ص 322 .\r\n( 6 ) . در تاريخ بناكتى ، آمده است كه ( مدمن الخمر بود ) ( تاريخ بناكتى ، ص 170 ) . و ر ك : طبرى ، جلد يازده ، ص - 1456 .\r\n( 7 ) . در متن ( ناگردنى ) .\r\n( 8 ) . مردى كه مو از هر سوى پيشانى او رفته باشد .\r\n( 9 ) . آنكه شكمش بزرگ باشد . بزرگ‌شكم ، شكم‌آور .\r\n( 10 ) . كسى كه موهاى جلو سر وى ريخته باشد . داغ‌سر .\r\n( 11 ) . در حاشيه تاريخ گزيده آمده است : عبادهء مخنث ، بالشى در زير لباس روى شكم خود مىبست و سر خود را كه طاس بود برهنه مىكرد و در برابر متوكل مىرقصيد و حاضران آوازخوانان مىگفتند كه : ( قد اقبل الاصلع البطين خليفة المسلمين ) و اشاره ايشان به شاه مردان على بن ابى طالب ( ع ) بود كه نوشته‌اند اصلع و ابطن بوده است . منتصر پدر را ملامت نمود و عبادهء مخنث را منع و تهديد نمود و گفت اى خليفه آيا اين مرد ، پسر عم و شيخ اهل بيت تو و مايهء فخر ترا مسخره نمىكند ؟ تو اگر چيزى خواهى درباره او بگوى اما بدين سگها اجازه تجاوز مده . . . ) . ( تاريخ - گزيده ، ص 322 و 323 ، ح 4 . و كامل ، ج 5 ، ص 287 .\r\n( 12 ) . در متن ( بخور بخوانيد ) .\r\n","page_name":" 206 ","page_number":222},
  {"content":"\r\n\r\n غار الفتى فى ابن عمه * رأس الفتى فى حر امه « 1 » \r\nمحمد منتصر بر كشتن پدر يك جهت گشته تا او را بدست باغر تركى بكشت « 2 » و روز بعد از كشتن متوكل مردمان با منتصر به عقد خلافت بيعت كردند .\r\nدر سال 248 : محمد منتصر بن جعفر متوكل خليفهء عباسى بدرود زندگانى نمود و از عمرش بيست و پنج سال گذشته بود و زمان خلافتش « 3 » از چهارم ماه شوال سال 247 تا پنجم ربيع دويم چهل و هشت بود و از شش ماه نگذشت كه مانند شيرويه پسر خسروپرويز ، زمان زندگانيش سپرى گرديد « 4 » . در تاريخ كامل نوشته است : منتصر اعمال قبيحه متوكل را براى فقها گفته ، فتوى قتل او را دادند « 5 » و او را به حق ، ناحق كشتند و به مكافات دهرى كه گفته‌اند :\r\n « پدركش پادشاهى را نشايد * اگر شايد بجز شش مه نباشد » « 6 » \r\nگرفتار گرديد و منتصر بر خلاف طريق پدر ، در عدل و احسان را باز كرد و با علويين به وجه احسن معاشرت نمود و فدك را به اولاد حسنين سلام اللّه عليهما رد فرمود و مردم را به زيارت حضرت امير المؤمنين و حضرت سيد الشهدا امام حسين سلام اللّه عليهما ترغيب و تحريض نمود « 7 » و از كلمات منتصر است كه : و اللّه ما عز ذو باطل و لو طلع القمر من جبينه و لا ذل ذو حق و لو اتفق - العالم عليه « 8 » .\r\n\r\n[ وقايع فارس در روزگار المستعين بالله 
  ]\r\nدر اين سال [ 248 
  ] : اهل حل و عقد ، رشته خلافت را براى ابو العباس احمد بن - محمد معتصم بن هرون الرشيد ، استوار داشته ، او را المستعين باللّه گفتند و اولاد متوكل را براى آنكه :\r\n مبادا كه بهمن شود تاجدار * به ياد آورد خون اسفنديار « 9 » \r\nاز سلطنت محروم نمودند .\r\nچون حسين بن اسمعيل بن ابراهيم بن مصعب از فارس بيرون برفت ، حكمرانى را به پسر عم خود عبد اللّه بن اسحق بن ابراهيم بن مصعب واگذاشت . « 10 »\r\nدر سال 250 : سپاه نامور فارس بر عبد اللّه بن اسحق شوريده ، منزلش را غارت كردند و\r\n\r\n\r\n","description":"","footnote":"\r\n( 1 ) . در كامل ، مصراع اول ( غار الفتى لابن عمه ) است . ر ك : ج 5 ، ص 287 . غار به معنى دهن و دهانه و فرج و شكم و حر به كسر اول به معنى فرج زن است .\r\n( 2 ) . دربارهء ( باغر ) رجوع شود به تاريخ گزيده ، ص 325 .\r\n( 3 ) . در متن : ( خلافت‌اش ) .\r\n( 4 ) . عبارات ماخوذ از تاريخ گزيده است . ر ك : تاريخ گزيده ، ص 325 ، ابن اثير نيز با اشاره به پدركشى شيرويه و منتصر اشاره دارد . ( ر ك : كامل ، ج 5 ، ص 310 . )\r\n( 5 ) . ر ك : كامل ، جلد پنجم ، ص 310 .\r\n( 6 ) . بيت بر وزن خسروشيرين نظامى است ولى آن را در اين كتاب نيافتم . كلمه « نباشد » منطقا بايد « نپايد » باشد .\r\n( 7 ) . ر ك : كامل ، ج 5 ، ص 311 . در متن بجاى ( تحريض ) ( تحريص ) است .\r\n( 8 ) . سوگند به خداوند كه عزيز نمىشود كسى كه بر حق نيست اگرچه ماه از پيشانى وى بتابد و خوار نمىشود صاحب حق اگرچه عالميان بر ضد او متفق شوند .\r\n( 9 ) . بيت بر وزن شاهنامه است ولى از فردوسى نيست .\r\n( 10 ) . ر ك : طبرى ، ج 3 ، ص 1636 - 1534 . و ر ك : تاريخ يعقوبى ، جلد دوم ، ص 530 .\r\n","page_name":" 207 ","page_number":223},
  {"content":"\r\n\r\nمحمد بن حسن بن قارى را كه رتبه پيشكارى او را داشت كشتند « 1 » .\r\nدر سال 251 : بيشتر مردم از مستعين خليفه رنجيده ، جماعتى از بيعت او اعراض نموده ، در بيعت محمد بن جعفر متوكل عباسى درآمدند و او را المعتز باللّه گفتند و جماعتى در بيعت احمد مستعين بن معتصم باقى بودند و با جماعت ديگر جدال كردند .\r\nتا در سال 252 : مستعين خود را از خلافت معزول داشته به خلافت المعتز باللّه راضى گشت .\r\n\r\n[ وقايع فارس در روزگار المعتز بالله 
  ]\r\nدر همين سال [ 252 
  ] : معتز خليفه ، مستعين معزول را روانه سفر آخرت فرمود « 2 » .\r\nهم در اين سال [ 252 
  ] : حكمرانى مملكت فارس به على بن حسين بن شبل ارزانى گرديد « 3 » .\r\nدر سال 254 : در بيست و پنجم ماه جمادى دويم ، حضرت امام على النقى بن امام محمد - الجواد التقى ابن امام على الرضا سلام اللّه عليهم به جوار رحمت الهى رسيد و ولادت آن حضرت سيزدهم ماه رجب سال 212 « 4 » بود و شيخ ميثم بحرينى عمر آن جناب را چهل و يك سال و نه ماه گفته است « 5 » .\r\nو در سال 237 « 6 » : صالح بن نصر كنانى بر سيستان غلبه كرد و يعقوب بن ليث صفار كه به معنى رويگر است و گذران اين پدر و پسر در سيستان از رويگرى بود با صالح موافقت داشت و طاهر بن عبد اللّه بن طاهر والى خراسان ، سيستان را از دست صالح بگرفت ، پس درهم بن حسين بر سيستان فائق آمد و يعقوب را سپه‌سالار سپاه خود نمود و چون درهم از ضبط بلاد و نظم سپاه عاجز آمد ، يعقوب به حسن « 7 » تدبير اختيار را از درهم گرفته در رتق و فتق ملكى ، تصرفى\r\n\r\n\r\n","description":"","footnote":"\r\n( 1 ) . ( ابن قريش به ناحيه اصطخر رفت و با سپاه مكاتبه كرد و به آنان اعلام كرد كه مىخواهد بر عبد اللّه بن اسحاق بتازد ( سپاه ) به يارى وى برخاستند . . . و على بن حسين بازگشت و بر عبد اللّه حمله برد و او را از خانه‌اش بيرون كرد و اموال و اثاثش را غارت نمود و . . . عبد اللّه به بغداد بازگشت و على بن حسين را بر خود امارت دادند ) . تاريخ يعقوبى ، جلد دوم ، ص 530 .\r\n( 2 ) . مستعين سه سال و نه ماه و دو روز خلافت و بيست و هفت سال عمر كرد در مدت خلافت از سست‌رائى شش وزير نشاند . سعيد حاجب او را خفه كرد . ( ر ك : تاريخ گزيده ، ص 327 - 326 ) . ر ك : كامل ، ج 5 ، ص 331 . در - مورد استعفاء مستعين ر ك : تاريخ يعقوبى ، جلد دوم ، ص 531 .\r\n( 3 ) . ر ك : طبرى ، جلد سوم ، ص 1698 ، 1705 ، 1741 . و كامل ، ج 5 ، ص 340 .\r\n( 4 ) . حمد اللّه مستوفى مىنويسد كه ( روز شنبه منتصف رجب 214 در مدينه متولد شد ) . ( تاريخ گزيده ، ص 206 ) ، در تاريخ گزيده آمده است كه عمر آن حضرت ( سى و نه سال و يازده ماه و هيجده روز ) بود . ( ص 206 ) .\r\n( 5 ) . ابن ميثم : على بن ميثم بحرينى يا بحرانى ملقب به كمال الدين و مفيد الدين و عالم ربانى از اكابر علماى اماميه قرن هفتم هجرى است ( بعد از سال 681 هجرى ) كه فقيه ، محدث ، فاضل ، اديب كامل ، حكيم متاله و فيلسوف و متكلم بود . ( ر ك : ريحانة الادب ، جلد ششم ، ص 174 ، چاپ دوم ، تهران 1335 ) در الاعلام زركلى آثار او چنين است :\r\nالقواعد ، استصقاء النظر فى امامة الائمه الاثنى عشر ، آداب البحث و تجريد البلاغه ( جلد هشتم ، ص 293 و 294 چاپ سوم ) . او استاد علامه حلى است و شرح نهج البلاغه را به نام عطاملك جوينى حكمران بغداد و عراق ، تاليف و در سال 679 فوت كرده است . ( تاريخ مغول ، ص 503 و 504 ) .\r\n( 6 ) . مؤلف اين واقعه را كه برحسب تقدم تاريخى مىبايد بعد از وقايع سال 236 ضبط مىكرد در اينجا آورده است تا تمهيد مقدمه‌اى باشد براى حوادث سال 255 و روى كار آمدن يعقوب ليث .\r\n( 7 ) . در متن ( به حس ) .\r\n","page_name":" 208 ","page_number":224},
  {"content":"\r\n\r\nتمام نموده مالك سيستان گرديد و روزبروز شوكتش افزود و از همه‌جا لشكر بر گرد او جمع شده ، آواز سلطنتش منتشر گرديد « 1 » .\r\nدر سال 255 : يعقوب بن ليث از سيستان ، لشكرى به كرمان بياورد و على بن حسين بن - شبل كه فرمانفرماى مملكت فارس بود ، طوق بن مغلس را سردار سپاه فارس كرده به مبارزات يعقوب ، به كرمان فرستاد ، بعد از تلاقى شكست بر سپاه فارس افتاده ، طوق را اسير كردند « 2 » و چون يعقوب ، لباسهاى پاك قيمتى در بر طوق بديد ، چكمهء خود را درآورد كه قدرى نان خشك در او بود ، به طوق گفت دو ماه بيشتر است كه چكمه از پاى بيرون نياورده و به نان خشك كه در چكمه مىگذاردم ، گذران كرده‌ام و شما را با اين لباس مىبينم ، پس يعقوب ، طوق بن مغلس و سران سپاه او را زنجير كرده ، روانه مملكت فارس گرديد و على بن حسين « 3 » والى فارس با سپاهى انبوه ، به استقبال يعقوب آمد ، در جنگ اول شكست ديده ، خودش اسير و لشكرش پراگنده گرديد ، يعقوب با شكوه تمام وارد شهر شيراز گشت « 4 » ، آنچه از اموال على بن حسين ملكى را ديد ، ضبط كرده ، عود به سيستان نمود .\r\n\r\n[ وقايع فارس در روزگار مهتدى بالله 
  ]\r\nدر همين سال [ 255 
  ] : اتراك كه سران سپاه بغداد بودند ، مطالبه جيره و مواجب از دستگاه خلافت نموده ، المعتز باللّه از عهده نيامده ، او را گرفته ، معذب داشته معزولش نموده « 5 » محبوسش داشتند و سه روز آب و نانش نداده وفات يافت و بيست و چهار سال از عمرش گذشته بود « 6 » .\r\nدر همين سال [ 255 
  ] : با محمد بن هرون الواثق باللّه به خلافت بيعت نموده ، او را مهتدى باللّه گفتند .\r\nدر سال 256 : باز لشكريان بر مهتدى شوريده ، مطالبه حقوق خود را مىنمودند ، مهتدى از عهده نيامده ، جمعى با او موافقت كرده ، با لشكريان جدال نموده و شكست بر اتباع مهتدى افتاده ، او را گرفته ، معذب داشتند تا جان از قالبش بدرود نمود و از عمرش سى و هشت سال گذشته بود و رفتار مهتدى با رعيت و لشكرى و در تقوى و عبادت و زهد مانند عمر عبد العزيز بود و مكرر مىگفت : خجالت دارم كه چرا در بنى عباس مانند عمر عبد العزيزى در بنى اميه نباشد « 7 » .\r\n\r\n\r\n","description":"","footnote":"\r\n( 1 ) . ر ك : كامل ، ج 5 ، ص 337 . در ضمن وقايع سال 253 .\r\n( 2 ) . ر ك : كامل ، ج 5 ، ص 340 ، و ر ك : تاريخ گزيده ، ص 328 .\r\n( 3 ) . هو : ( على بن الحسين بن شبل ) ر ك : كامل ، ج 5 ، ص 340 . در طبرى ، على بن الحسين بن قريش بن شبل ( ج 3 ، صفحات 1698 ، 1705 ، 1741 ) .\r\n( 4 ) . در كامل آمده است كه چون يعقوب وارد شيراز شد مردم را امان داد و على را به انواع عذابها معذب داشت و به خليفه نامه‌اى نوشت و از او فرمانبردارى نمود و هديه‌هاى گرانقدرى براى وى فرستاد و پس از چندى به سيستان بازگشت و على را نيز با خود برد . ( ج 5 ، ص 341 ) .\r\n( 5 ) . در متن : نمود .\r\n( 6 ) . در تاريخ گزيده آمده است : ( معتز برادر خود مؤيد را . . . در زير برف كرد تا بسرما بمرد و در لحاف سمور بمردم نمود و گفت به مرگ طبيعى مرده است لاجرم او نيز از خلافت برنخورد . تركان جامگى خواستند ، در خزانه مال نبود . . . ماجرى دراز شد تركان شمشير كشيدند . . . بر در او آمدند . . . غلامان دررفتند و او را بيرون كشيدند و در آفتاب بداشتند و الزام كردند تا خود را خلع كرد و به مطالبات زجر نمودند تا هرچه داشت بداد و در حمامى گرم بردند و آب و يخ زهرآلود دادند بدان درگذشت و بروايتى در حبس از گرسنگى بمرد ) . ( ص 329 ) .\r\n( 7 ) . ر ك : كامل ، ج 5 ، ص 355 . تاريخ گزيده ، ص 329 . تاريخ يعقوبى ، جلد دوم ، ص 538 .\r\n","page_name":" 209 ","page_number":225},
  {"content":"\r\n\r\nدر همين سال [ 256 
  ] : ابو العباس احمد بن جعفر متوكل عباسى را به زيور خلافت و سلطنت آراستند و او را المعتمد على اللّه گفتند و فرمان‌روائى فارس را با حرث بن سيما « 1 » گذاشته و در اين سال محمد بن و اصل بن ابراهيم تميمى فارسى و احمد بن ليث كرد فارسى با حرث بن سيما جنگ كرده ، حرث را بكشتند و محمد بن و اصل ، لواى اقتدار را در مملكت فارس برافراشت .\r\nدر سال 260 : حضرت امام حسن عسكرى « 2 » ( ع ) قرين رحمت الهى آمده به روضهء رضوان خراميد ، ولادت باسعادت آن حضرت در سال 231 بوده و در تاريخ كامل در سال [ دويست و 
  ] - سى و دو نوشته است و شيخ ميثم بحرينى « 3 » عمر آن حضرت را سى و دو سال گفته است و آنحضرت را عسكرى براى آن گويند كه چون معتصم ، خليفه عباسى شهر سرمن‌راى را بساخت و عسكر خود را يعنى لشكر خود را در آن شهر منزل بداد ، آن شهر را عسكر گفتند و چون آن جناب در آن شهر توقف داشت و مدفون گرديد ، او را عسكرى گفتند و شيخ ميثم بحرينى اعمار حضرت - رسول و ائمه اثنى عشر فرقه اثنى عشرى سلام اللّه عليهم را چنين فرموده است :\r\n حسن مز و حسين ، نح‌له * و ابنه زن و كذاك الباقر\r\nجعفر سه و لموسى نه‌له * مثله سنا على الطاهر\r\nو جواد كه له و ابن له * مب و ربع العام منه قاصر\r\nحسن لب و ابو الكل له * مثل سن المصطفى سج ظاهر \r\n\r\n[ وقايع فارس در روزگار المعتمد على الله 
  ]\r\nدر سال 261 : معتمد فرمانروائى فارس را به موسى بن بغا واگذاشت و موسى عبد الرحمن بن - مفلح را كه جوانى بيست و يك ساله بود ، والى اهواز و فارس كرده ، روانه داشت و چون محمد بن - و اصل كه در فارس رايت خودسرى افراشته بود ، از آمدن عبد الرحمن باخبر گرديد از مملكت فارس ، لشكرى برداشته به استقبال عبد الرحمن آمده در رام‌هرمز تلاقى فريقين گشته و محمد بن - و اصل فائق آمده ، عبد الرحمن را اسير كرد و معتمد خليفه عباسى ، خلاصى عبد الرحمن را از محمد بن و اصل خواسته ، اجابت ناكرده ، عبد الرحمن را بكشت و اظهار داشت كه وفات يافت .\r\nچون خبر استيلاى محمد بن و اصل بر مملكت فارس و غلبه بر عبد الرحمن و اخذ اموال او ، به يعقوب بن ليث رسيد ، ديگ طمع را به جوش آورده ، از سيستان به جانب فارس تاخته ، سراپردهء سلطنت خود را در بلوك بيضاى فارس كه مرغزارى وسيع دارد برپا نمود و محمد بن و اصل ، ابو بلال مرداسى « 4 » خالوى خود را از رام‌هرمز به شفاعت خدمت يعقوب فرستاد و يعقوب مسالمه - نامه با چند نفر از نزديكان خود را نزد محمد بن و اصل فرستاد و محمد در خيال غدر افتاد [ و 
  ] فرستاده‌ها را حبس كرده كه بىخبر بغتتا بر سپاه يعقوب يورش آورده او را تباه كند و چون از شولستان گذشت و نزديك بيضا شد ، در روز گرمى از كوهستان سخت گذشت ، در وقت ظهر\r\n\r\n\r\n","description":"","footnote":"\r\n( 1 ) . ر ك : كامل ، ج 5 ، ص 360 .\r\n( 2 ) . ر ك : كامل ، ج 5 ، ص 373 . در تاريخ گزيده آمده است كه : ( حسن بن على بن محمد بن على بن موسى ( ع ) در روز - دوشنبه دهم ربيع الاخر سنه 232 در سامره به وجود آمد و بيست و هفت سال و ده ماه و بيست و هشت روز بزيست . . . ) ( ص 206 ) .\r\n( 3 ) . ر ك : حاشيه حوادث سال 254 در همين كتاب .\r\n( 4 ) . در كامل : ابو بلال مرداس ( ج 6 ، ص 2 ) . طبرى او را ( ابو بلال مرداس بن اديه ) مىنامد . ( ( ر ك : طبرى ، ج 14 ، ص 79 ) .\r\n","page_name":" 210 ","page_number":226},
  {"content":"\r\n\r\nپياده شده كه استراحت كند و جمعى از همراهان او در كوهستان از تشنگى و گرسنگى بمردند و اين خبر به يعقوب رسيد ، سران سپاه خود را جمع كرده و قصه را بگفت و ابو بلال مرداسى را خواسته كه محمد بن و اصل چون غدر نمود ، البته به عقوبت آن گرفتار شود ،  حَسْبُنَا اللَّهُ وَ نِعْمَ - الْوَكِيلُ  « 1 » ، فورا با سواران شيردل روى به جانب محمد بياورد و بعد از تلاقى ، بىدرنگ ، شكست بر سپاه محمد بن و اصل افتاد و فيروزى با يعقوب شده ، تمامت اموال محمد كه از عبد الرحمن بن - مفلح گرفته بود عايد لشكر يعقوب گرديد و محمد بن و اصل فرار نمود « 2 » .\r\nدر سال 262 : يعقوب با سپاه خود « 3 » به جانب اهواز برفت و با لشكر معتمد خليفه جنگها كرده گاهى غالب و بيشتر مغلوب گرديد و محمد بن و اصل باز در مملكت فارس لواى اقتدار افراشت و معتمد فرمان حكمرانى فارس براى محمد بن و اصل فرستاد و يعقوب در اواخر اين سال از اهواز عود به فارس نمود .\r\nدر سال 263 : به خيال تصرف اهواز افتاد چون به شهر نوبندگان « 4 » كه در آن زمان در كمال آبادى قصبهء شولستان « 5 » بود رسيد ، چندى توقف كرد ، عمال خليفه از اهواز و شوشتر بيرون رفتند و نواحى « 6 » در تصرف يعقوب درآمد « 7 » .\r\nدر سال 265 : يعقوب در اهواز به مرض قولنج « 8 » مبتلا گرديد و در همين مرض رسولى از جانب معتمد خليفه نزد يعقوب آمده ، نامهء فرمانروائى مملكت فارس براى او آورد ، يعقوب رسول خليفه را خواست و شمشيرى و گردهء نان خشكى حاضر كرد و به رسول گفت : اگر از اين مرض ، مردم ، من از خليفه و خليفه از من آسوده است و اگر شفا يافتم ، اين شمشير ميانهء من و خليفه حكم است و روز ديگر بدرود زندگانى نمود « 9 » و عمرو بن ليث برادر يعقوب به جاى برادر نشست ، تمامت متصرفى او را كفايت نمود و عريضه ضراعت‌آميز ، خدمت خليفه فرستاد و عذر خواست و خليفه فرمان حكمرانى فارس و سيستان و سند و كرمان و اصفهان را براى عمرو بن ليث انفاذ داشت « 10 » .\r\nدر سال 268 : محمد بن ليث كه عامل خراج فارس بود در اداى مال ديوان مسامحه نمود و عمرو بن ليث به فارس آمد با محمد بن ليث جنگ كرد ، غالب گرديد و محمد را اسير كرده\r\n\r\n\r\n","description":"","footnote":"\r\n( 1 ) . قسمتى از آيه 173 سوره آل عمران به معنى : ( خداوند ما را كفايت است و نيكو يارى خواهد بود ) .\r\n( 2 ) . ر ك : كامل ، ج 3 ، ص 6 .\r\n( 3 ) . در متن : ( سپاهخود ) .\r\n( 4 ) و ( 5 ) . ر ك : حواشى و مقدمه همين كتاب . امروز بجاى شولستان ، ممسنى به كار مىرود .\r\n( 6 ) . در متن ( و نوانواحى ) .\r\n( 7 ) . ر ك : كامل ، ابن اثير ، ج 6 ، ص 14 .\r\n( 8 ) . ر ك : كامل ابن اثير ، ج 6 ، ص 21 ، گرديزى در زين الاخبار علت مرگ يعقوب را چنين نوشته است : ( لشكر يعقوب بيشتر هلاك شدند و او هزيمت شد و از آن ننگ او را زحير گرفت و چون به جندىشاپور رسيد از آن علت زحير بمرد ) . ص 14 ، چاپ برلين .\r\n( 9 ) . كامل ، تاريخ وفات يعقوب را نهم شوال 265 مىداند ( ج 6 ، ص 21 ) . ولى در تاريخ گزيده آمده است كه يعقوب مدت ده سال پادشاهى كرد و . . . در رابع عشر شوال 265 درگذشت . ( ص 372 ) .\r\n( 10 ) . ر ك : كامل ، ج 6 ، ص 22 .\r\n","page_name":" 211 ","page_number":227},
  {"content":"\r\n\r\nو شهر استخر را غارت كرد و به شيراز آمد [ ه 
  ] اقامت نمود « 1 » .\r\nدر سال 271 : معتمد خليفه ، عمرو بن ليث صفار [ ر 
  ] ا از آنچه به او داده بود معزول داشت « 2 » و خالد بن مخلد « 3 » را براى جنگ با عمرو ، با سپاهى فراوان ، روانه فارس داشت . بعد از ورود لشكر خليفه ، روز دهم ربيع الاول از اول روز تا ظهر جنگ بهم پيوست ، پس شكست عايد عمرو گشت و از معركه بيرون رفت ، باز تدارك كار خود را كرده ، استيلا يافت .\r\nدر سال 272 : طلحه ابو احمد موفق برادر ابو العباس احمد ، معتمد خليفه « 4 » ، با لشكرى فراوان ، براى استيصال عمرو ليث به فارس آمد ، عمرو جماعتى از سپاه خود را به نواحى سيراف كه ساحل درياى فارس است فرستاد و پسر خود ، محمد بن عمرو را در ناحيهء ارجان گذارد و خود را مرد برابر موفق نديد ، به كرمان رفته از بيابان لوط به سيستان رسيد و موفق ، عامل بر مملكت فارس گماشته عود به دار الخلافه نمود « 5 » .\r\n\r\n[ وقايع فارس در روزگار المعتضد بالله 
  ]\r\nدر سال 279 : ابو العباس احمد المعتمد على اللّه ، خليفه عباسى ، زندگانى را گذاشته ره‌سپر آخرت گرديد و پنجاه سال و شش ماه از عمرش گذشته بود و بعد از وفات معتمد عقد خلافت و سلطنت را براى ابو العباس احمد بن ابى احمد طلحة الموفق بن جعفر المتوكل استوار داشته و او را ، المعتضد باللّه گفتند « 6 » .\r\nدر سال 287 : عمرو بن ليث با اسماعيل بن احمد سامانى در نواحى بلخ جنگ كرده شكست خورده ، اسير گرديد و اسماعيل او را روانه بغداد بداشت و معتضد او را بعد از حبس بكشت « 7 » و از مآثر يعقوب ابن ليث صفار ، قصر يعقوب بلوك قونقرى « 8 » فارس است و از مآثر\r\n\r\n\r\n","description":"","footnote":"\r\n( 1 ) . ر ك : كامل ، ج 6 ، ص 39 .\r\n( 2 ) . ر ك : كامل ، ج 6 ، ص 58 . بقول ابن اثير خليفه عمرو را عزل و لعن كرد و فرمان داد تا او را بر منابر لعن كنند . ر ك :\r\nطبرى ، وقايع سال 271\r\n( 3 ) . اين نام در كامل ، ( صاعد بن مخلد ) آمده است . ( ج 6 ، ص 58 ) . و طبرى هم ( صاعد بن مخلد ) آورده است . ر ك :\r\nطبرى ، ج 14 ، ص 279 . بنابراين آنچه در متن آمده است غلط است . صاعد بن مخلد بعدها از فارس فراخوانده شد و مورد غضب موفق قرار گرفت و اموال او و خاندانش مصادره شد . ( ر ك : كامل ، ج 6 ، ص 60 ) .\r\n( 4 ) . موفق كه اسمش طلحه باشد برادر خليفه پانزدهم عباسى المعتمد على اللّه بود كه اين‌دو و المعتز و المستنصر پسران جعفر متوكل بودند . الموفق با اينكه به خلافت نرسيد در ايام برادرش معتمد داراى هرگونه قدرت و اختيار بود و بقول صاحب تاريخ الفخرى ، در خلافت با وى شريك بود . ح 1 ص 29 ، تاريخ مختصر ايران ، هرن .\r\n( 5 ) . خليفه پس از مدتى تمام حقوق و امتيازات عمرو را به او بخشيد ولى بقول هرن فرط كشورگيرى و حرص و تصرف اراضى كه او داشت باعث تزلزل وى گشت عمرو در سال 285 ماوراء النهر را از معتضد برادر معتمد خواست و بگرفت و اين عمل و ارسال منشور و هدايا براى خليفه خرج فراوان داشت . ر ك : زين الاخبار گرديزى ، ص 17 ، چاپ برلين . و تاريخ مختصر ايران ، هرن ، ص 29 و 30 .\r\n( 6 ) . ر ك : كامل ، ج 6 ، ص 73 : معتمد در يازده روز مانده از رجب در بغداد در نتيجه افراط در شرابخوارى درگذشت و در سامره دفن شد .\r\n( 7 ) . در تاريخ گزيده آمده است : ( عمرو دو سال محبوس بود به وقت وفات معتضد به روايتى خادمى را فرستاد تا او را بكشت و به روايتى او را فراموش كردند و خوردنى ندادند تا بمرد ) . ( ص 375 ) و ر ك : كامل ، ج 6 ، ص 95 و 101 .\r\n( 8 ) . ( ناحيه‌اى ميان شمال و مشرق شيراز ، از سردسيرات فارس . . . رودخانه‌اى به همين نام دارد و اهالى اين بلوك طايفه خلج است كه در اصل ترك هستند . ر ك : بلوكات فارس ، در همين كتاب .\r\n","page_name":" 212 ","page_number":228},
  {"content":"\r\n\r\nعمرو بن ليث صفار ، مسجد جامع عتيق شيراز است كه ذكر آن در بقاع شيراز بيايد « 1 » .\r\nدر سال 288 : به ماه صفر ، طاهر بن محمد بن عمرو بن ليث صفار لشكرى از سيستان كشيده به فارس آورد ، عامل خليفه را از نواحى فارس رانده ، لواى اقتدار برافراشت و معتضد خليفه بعد از اطلاع ، غلام خاصه خود ، بدر را با سپاهى انبوه ، روانه فارس داشت و طاهر پيش از جنگ ، سپاه خود را از نواحى فارس برداشته به سيستان رسانيد .\r\nدر ماه ربيع دويم از سال 289 : ابو العباس احمد المعتضد باللّه ، وفات يافت و ولادتش در سال 242 بود « 2 » و بعد از وفات معتضد ، لواى سلطنت و خلافت براى على بن احمد معتضد افراشته و او را المكتفى باللّه گفتند .\r\nدر همين سال [ 289 
  ] : بدر غلام معتضد از فارس معزول گشته روانه بغداد گرديد و در نزديكى بغداد به سعايت قاسم وزير مكتفى او را بكشتند « 3 » .\r\nدر سال 292 : حكمرانى مملكت فارس به طاهر بن محمد عود نمود .\r\n\r\n[ وقايع فارس در روزگار المكتفى بالله 
  ]\r\nدر سال 295 : المكتفى باللّه على بن المعتضد باللّه ، وفات يافت و از عمرش سى و سه « 4 » گذشته بود « 5 » .\r\nدر همين سال [ 296 
  ] : جعفر بن معتضد عباسى را بر خلافت منصوب داشتند و او را المقتدر باللّه گفتند « 6 » .\r\n\r\n[ وقايع فارس در روزگار صفاريان 
  ]\r\nدر سال 296 : سبكرى غلام عمرو بن ليث صفار بر مولازادگان خود شوريده ، طاهر بن - محمد بن عمرو بن ليث و برادرش يعقوب بن محمد بن عمرو را در جنگ گرفته ، اسير نمود و آنها را به صحابت وزير خود ، عبد الرحمن بن جعفر شيرازى روانه بغداد داشت بعد از ورود به فرمان مقتدر آنها را حبس كردند و چون سبكرى بىاجازهء خلافت ، متصدى امور فارس شده بود ، عبد الرحمن بن جعفر شيرازى وجوه مال و منال خراج فارس را در بغداد براى سبكرى قرار داد « 7 » .\r\nدر سال 297 : ليث بن على بن ليث از سيستان به فارس آمده ، لواى سرورى را برافراشت و سبكرى گريخته به ارجان برفت و قضيه را به مقتدر خليفه فرستاد و از دار الخلافه ، مونس خادم با سپاهى انبوه براى اعانت سبكرى به ارجان بيامد و ليث ، برادر خود را با جماعتى ، براى محافظت شيراز روانه داشت و خود به جانب ارجان مىشتافت كه خبر رسيد حسين بن - حمدان از قم براى اعانت سبكرى و مونس آمده ، وارد بيضا گرديد ، پس ليث عطف عنان را\r\n\r\n\r\n","description":"","footnote":"\r\n( 1 ) . ر ك : تاريخچه مسجد جامع عتيق شيراز ، مرحوم على نقى بهروزى از انتشارات فرهنگ و هنر فارس 1349 ، ص 1 .\r\n( 2 ) . ر ك : كامل ، ج 6 ، ص 100 . مسعودى تاريخ وفات او را شش روز مانده از ربيع الاول سال 298 مىداند و سن او را چهل و هفت سال مىنويسد . ( التنبيه و الاشراف ، ترجمه ابو القاسم پاينده ، ص 357 ) .\r\n( 3 ) . ر ك : كامل ، ج 6 ، ص 102 .\r\n( 4 ) . در متن به حروف : ( سى و دو ) ولى در خط خوردگى : ( سى و سه ) شده است .\r\n( 5 ) . ( مكتفى شش سال و هفت ماه و بيست روز خلافت كرد و در سيزدهم ذى الحجه سال 295 درگذشت ) تاريخ گزيده ، ص 337 .\r\n( 6 ) . مقتدر در سيزده سالگى به خلافت رسيد و چون يازده سال از ملكش گذشت در سال 306 درگذشت . ( تاريخ گزيده ، ص 338 ) .\r\n( 7 ) . ر ك : كامل ، ج 6 ، ص 136 .\r\n","page_name":" 213 ","page_number":229},
  {"content":"\r\n\r\nبه جانب حسين نمود و مردى را براى راهنمائى با خود داشت ، مرد راهنما ، ليث و همراهانش را از بيراه به كوهستان آورد و بيشتر اسبان آنها سقط گرديد و چون از كوهستان درآمدند ، اردوى مونس سبكرى را ديده ، گمان برادر نموده ، داخل گرديد ، پس قتالى سخت نمود و ليث شكست يافته ، اسير گرديد و سبكرى بعد از اين فتح وارد شيراز شد و مونس ، عود به بغداد نمود و عبد الرحمن بن جعفر شيرازى ، وزير سبكرى بر امور فارس مسلط گشته ، جماعتى بر او حسد بردند و او را به خيانت « 1 » نسبت دادند و سبكرى او را حبس نمود و اسماعيل بن ابراهيم را به جاى او ، وزير فارس نمود و عبد الرحمن وزير ، در وقت حبس ماجرا را به ابن فرات وزير بغداد نوشت ، ابن فرات محمد بن جعفر فريابى را ، روانه فارس داشته ، بعد از ورود در دروازه شيراز با سبكرى جنگ كرده و سبكرى شكست خورده به جانب خراسان گريخت و اموالش نصيب محمد بن جعفر گرديد و محمد لواى حكومت را در فارس برافراشت « 2 » و قنبج « 3 » خادم را عامل مملكت فارس نمود .\r\nدر سال 298 : محمد بن جعفر فريابى و قنبج امير و عامل فارس هر دو وفات يافتند « 4 » و بجاى « 5 » آنها عبد اللّه بن ابراهيم مسمعى را فرمان‌رواى فارس داشتند و كرمان را اضافه بر فارس قرار دادند .\r\nدر سال 300 : عبد اللّه بن ابراهيم از حكومت فارس و كرمان معزول گشته ، بدر ابن - عبد اللّه حمامى [ را 
  ] كه والى اصفهان بود والى مملكت فارس كردند « 6 » .\r\nدر سال 304 : از مصدر خلافت ، حكم صادر شد كه بدر ابن عبد اللّه حمامى والى فارس ، لشكرى « 7 » را برداشته به جانب سيستان رفته ، نواحى را نظمى داده ، عود كند . بدر اطاعت كرده ، رفته ، عود به فارس نمود « 8 » .\r\nدر تاريخ كامل نوشته است كه در سال 305 : ابو جعفر بن محمد بن عثمان عسكرى « 9 » معروف به سمان « 10 » رئيس طايفه اماميه كه او را باب امام منتظر مىدانستند ، وفات يافت و وصيت را به سوى ابو القاسم بن حسين بن روح داشت .\r\nدر سال 311 : بدر ، در فارس وفات يافت [ و 
  ] امارت مملكت فارس « 11 » را به پسرش محمد بن - بدر دادند « 12 » .\r\n\r\n\r\n","description":"","footnote":"\r\n( 1 ) . در متن ( به خيانة ) .\r\n( 2 ) . ر ك : كامل ، ج 6 ، ص 136 .\r\n( 3 ) . در كامل : ( قنبنج ) خادم افشين است . ( كامل ، ج 6 ، ص 136 ) .\r\n( 4 ) . ر ك : كامل ، ج 6 ، ص 138 .\r\n( 5 ) . در متن : ( و بيراى ) ، لا يقرء است .\r\n( 6 ) . ر ك : كامل ، ج 6 ، ص 143 .\r\n( 7 ) . در متن : ( لشگر ) .\r\n( 8 ) . ر ك : كامل ، ج 6 ، ص 156 ، در همين سال بدر ، ابو يزيد خالد بن محمد المادرانى را كه با خليفه مخالفت مىكرد و به فارس روى آورده بود كشت و سرش را به بغداد فرستاد . ر ك : ج 6 ، ص 157 ، و ح 2 همان صفحه .\r\n( 9 ) . در متن : ( عسگرى ) .\r\n( 10 ) . در كامل : ( معروف به العمرى ) ، ( ج 6 ، ص 159 ) .\r\n( 11 ) . متن : ( بر ) .\r\n( 12 ) . در كامل : ( بدر المعتضدى ) در فارس درگذشت . ( ج 6 ، ص 175 ) .\r\n","page_name":" 214 ","page_number":230},
  {"content":"\r\n\r\nدر سال 312 : امارت فارس به ابراهيم مسمعى قرار گرفت ، لشكرى برداشته به گرمسيرات كرمان رفته ، فتح كرده ، عود نمود « 1 » .\r\nدر سال 315 : ابراهيم مسمعى در شهر نوبندگان وفات يافت و مقتدر خليفه ، ياقوت را كه از دولتخواهان او بود فرمانرواى مملكت فارس نمود « 2 » .\r\nدر سال 320 : جماعتى از لشكريان ، بر مقتدر خليفه شوريده ، او را كشتند و از عمرش سى و هشت سال گذشته بود « 3 » .\r\nدر همين سال [ 320 
  ] : لواى خلافت ، براى محمد بن معتضد خليفه ، افراشته ، او را القاهر باللّه گفتند « 4 » .\r\n\r\n[ وقايع فارس در روزگار آل بويه : عماد الدوله 
  ]\r\nدر سال 321 : عماد الدوله على بن بويه ديلمى ، اول ملوك آل بويه كه آنها را ديالمه گويند ، از اصفهان به ارجان آمده ، استيلا يافت . در تاريخ كامل نوشته است « 5 » : نسب آل بويه به بهرام گور پادشاه عجم منتهى مىشود و نام چندين نفر از پدر [ ان 
  ] و اجداد آنها را به ترتيب نوشته است و آنها را ديالمه گويند كه مدتى در بلاد ديلم توطن داشتند و ديلم نام شهرى است از گيلان مازندران و بويه به ضم باء و فتح واو و سكون يأ و هاء در كتاب قاموس است :\r\nبويه : گزير و بار گفته است . به سكون واو و فتح ياء : پدر ملوك عجم است و بويه پدر عماد الدوله مردى از اواسط ناس بود . وقتى در خواب ديد كه شعلهء آتشى از ذكر او بيرون آمده نزديك به آسمان رسيد « 6 » ، پس سه شاخه گشته و هر شاخه چندين شاخهء ديگر شد و دنيا از اين شاخه‌هاى آتش ، روشن گشت . اين واقعه را به منجم و معبرى ، نقل نمود . در تعبيرش گفتند :\r\nسه نفر پسر تو از پادشاهان نامدار شوند و از هريك چندين نفر از پادشاهان برخاسته « 7 » كه از روشنى اقتدار آنها ، روى زمين روشن گردد ، چون عماد الدوله در ارجان قوت يافت ، از اطراف مملكت فارس مراسلات به او براى « 8 » او نوشتند : از جمله ابو طالب زيد بن على نوبندگانى « 9 » بود كه استدعاى رفتن به نوبندگان [ و 
  ] پس به جانب شيراز و فصلى از سستى كار « 10 » ياقوت والى فارس نگاشت و على ابن بويه از جنگ با ياقوت ترسيده ، در جواب ابو طالب ، معذرت خواست ، باز\r\n\r\n\r\n","description":"","footnote":"\r\n( 1 ) . در كامل ، فتح كرمان بوسيله ابراهيم مسمعى در ذكر حوادث سال 313 آمده است . ( ر ك : ج 6 ، ص 182 ) .\r\n( 2 ) . ر ك : كامل ، ج 6 ، ص 190 .\r\n( 3 ) . مستوفى در تاريخ گزيده سبب قتل مقتدر را چنين نوشته است : ( مقتدر برادر خود قاهر را محبوس كرده بود . . . مردى بربرى چابك‌سوار خدمت قاهر كردى . . . روزى مقتدر مردم را سلاحشورى مىفرمود اين بربرى درآمد و درتاخت و حربه چنان بر سينه مقتدر زد كه از پشتش بيرون رفت و اسب بجهانيد و آهنگ زندان كرد تا قاهر را خلاص دهد . . .\r\nاسبش برميد ، قلابى از دكان قصابى بر حلق بربرى افتاد اسبش از زير جست و بربرى آونگ شد چون كسان مقتدر برسيدند او را در آن حال بديدند خار در زيرش بسوختند ) . ( ص 341 - 340 ) ، و ر ك : كامل ، ج 6 ، ص 220 و 221 .\r\n( 4 ) . ( در دو شب مانده از شوال سال 220 با القاهر بيعت شد ) . ( كامل ، ج 6 ، ص 222 ) .\r\n( 5 ) . ر ك : كامل ، ج 6 ، ص 232 و 233 .\r\n( 6 ) . ر ك : تجارب السلف ، چاپ عباس اقبال ، ص 215 - 214 .\r\n( 7 ) . در متن : ( برخواسته ) .\r\n( 8 ) . كذا فى المتن .\r\n( 9 ) . ر ك : كامل ، ج 6 ، ص 232 .\r\n( 10 ) . در متن : ( گار ) .\r\n","page_name":" 215 ","page_number":231},
  {"content":"\r\n\r\nابو طالب او را ترغيب نمود تا آنكه على بن بويه را از ارجان به شهر نوبندگان شولستان بياورد و پيش از ورود على به نوبندگان سپاهى از ياقوت به نوبندگان آمده ، روز ورود على ، آنها را شكسته ، پراكنده شدند و عماد الدوله على بن بويه برادر خود را ، ركن الدوله : حسن بن بويه را به جانب كازرون و ساير بلاد فرستاد « 1 » و اموالى وافر تحصيل كرد و ياقوت والى فارس ، لشكرى « 2 » به كازرون فرستاد و ركن الدوله حسن آنها را شكست داده به سلامتى در نوبندگان خدمت برادر رسيد و در بين خبر دادند كه لشكر خراسان به لشكر ياقوت ملحق گرديد و عماد الدوله على طريق حزم را گرفته از نوبندگان به بيضا و از بيضا به استخر برفت و در همه‌جا ياقوت « 3 » در پى او بود و مىخواست از قنطره‌اى كه بر رودخانه كربال است « 4 » ، عبور كرده به جانب كرمان رود كه ياقوت پيشدستى نموده ، او را از عبور بازداشت و عماد الدوله ، ناچار در جنگ شد « 5 » و فيروزى با او گشت « 6 » و ياقوت را از جا كنده ، از ناحيهء شيراز گذشت و عماد الدوله به سلامتى وارد شهر شيراز گرديد و چون روزى گذشت ، لشكريان مطالبه جيره و مواجب نمودند و عماد الدوله از جواب عاجز آمد ، در ديوان دار الاماره شيراز در حيرت بماند كه مارى در سقف از سوراخى به سوراخى برفت ، جمعى را مأمور داشت كه مار را از سوراخ درآوردند « 7 » ، چون سوراخ را خراب كردند ، دريچه‌اى پيدا شد ، چون داخل شدند ، ده صندوق ديدند و بياوردند و قيمت آنچه در آنها بود ، به پانصد هزار دينار رسيد « 8 » .\r\nروز ديگر خياطى را براى دوختن لباسى ، خدمت عماد الدوله آوردند كه گوشش كر بود ، عماد الدوله با او از خياطى سخنى گفت و خياط را به گمان ، مطالبه و مؤاخذه افتاد [ ه 
  ] گفت :\r\nجز هشت صندوق چيز ديگر ، نزد من نيست ، صندوقها را حاضر كردند ، قيمت « 9 » آنچه در آنها بود به سيصد هزار دينار رسيد ، از اين غنيمت لشكر را سير و خزانه را پر نمود « 10 » .\r\nدر سال 322 : از جانب خلافت درخواست نمود « 11 » كه آنچه را از بلاد در تصرف دارد به اجازهء خليفه باشد و در سالى هزار هزار درهم بدهد « 12 » ، خليفه قبول كرده فرمان و خلعت براى او فرستاد و عماد الدوله ، از شيراز بيرون آمد و استقبال كرده ، خلعت را بپوشيد و در دار الاماره\r\n\r\n\r\n","description":"","footnote":"\r\n( 1 ) . ر ك : كامل ، ج 6 ، ص 233 .\r\n( 2 ) . در متن : ( لشگرى ) .\r\n( 3 ) . در متن : ( با ياقوت ) .\r\n( 4 ) . در كامل : ( و انتهى الى قنطرة على طريق كرمان ) . ( ج 6 ، ص 233 ) .\r\n( 5 ) . ( و ذلك فى آخر سنه احدى و عشرين ) . ( كامل ، ج 6 ، ص 233 ) .\r\n( 6 ) . در متن : ( كشت ) .\r\n( 7 ) . در متن : ( درآوردند ) .\r\n( 8 ) . ابن اثير همين داستان را ذكر كرده است ، ( كامل ، ج 6 ، ص 235 ) . منتها در ذكر وقايع سال 322 و ر ك : تجارب - الامم ، چاپ قاهره ، ص 299 .\r\n( 9 ) . در متن : ( قيمه ) .\r\n( 10 ) . ر ك : كامل ، همين داستان ( ج 6 ، ص 235 ، در ذكر وقايع سال 322 ) .\r\n( 11 ) . در متن ( درخواست نموده ) .\r\n( 12 ) . در تجارب السلف آمده است كه : ( نامه نوشت پيش راضى خليفه كه ولايت فارس را به هشت هزار هزار دينار به او مقاطعه كند با خلعت سلطنت راضى ملتمس او را مبذول داشت ) . ص 215 .\r\n","page_name":" 216 ","page_number":232},
  {"content":"\r\n\r\nشيراز قرار گرفت « 1 » .\r\nدر همين سال 322 : اهل حل [ و 
  ] عقد ، القاهر باللّه را از خلافت معزول داشته « 2 » ، ابو العباس محمد بن مقتدر را به خلافت منصوب نموده ، او را ، الراضى باللّه ، گفتند و قاهر را از حليهء بصر عارى نمودند و مدتها در بغداد به سختى در معيشت گذران داشت ، بعضى نوشته‌اند كه در مساجد براى قرص نانى از مردمان بازارى سؤال مىنمود و در تاريخ كامل نوشته است « 3 » .\r\nدر سال 328 : ابو جعفر محمد بن يعقوب كلينى را كه از ائمه مذهب اماميه است ، كشته او را به درجه شهادت رسانيدند « 4 » و در كتاب قاموس نوشته است كه كلين بر وزن امير ، دهى است از توابع رى « 5 » و محمد بن يعقوب كلينى كه از فقهاء شيعه است از آنجا برخاسته « 6 » است .\r\nدر سال 329 : راضى خليفه عباسى وفات يافت و سى و دو سال از عمرش گذشته بود و در همين سال عقد خلافت براى ابراهيم بن مقتدر ، خليفه عباسى ، بستند و او را المتقى للّه گفتند « 7 » .\r\nدر سال 330 : ابراهيم متقى خليفه را معزول داشتند « 8 » و لواى خلافت را براى عبد اللّه - بن على مكتفى خليفه عباسى افراشتند و او را المستكفى باللّه گفتند « 9 » .\r\nدر سال 334 : احمد بن بويه كه كوچكترين اولاد بويه بود با فر جمشيدى و شكوه اسكندرى وارد بغداد شد و بعد از ملاقات با ابراهيم متقى خليفه ، كمال مودت فيما بين شده و امناى خلافت ، على بن بويه را كه بزرگترين اولاد بويه بود ملقب به عماد الدوله نمودند و حسن بن بويه كه پسر ميانى بويه بود ركن الدوله و احمد را معز الدوله لقب دادند و امر نمودند كه نامهاى آنها را بر صفحه دراهم و دنانير نقش كنند و چند روزى معز الدوله در بغداد بماند « 10 » ، پس حكم كرد تا مستكفى خليفه را از تخت انداخته ، او را مقيد داشت و نام خلافت را بر فضل بن جعفر مقتدر عباسى گذاشتند و براى او بيعت گرفتند و او را المطيع للّه گفتند ، پس مستكفى خليفه معزول را به مطيع منصوب دادند و او را كور كرده ، محبوسش داشت « 11 » .\r\n\r\n\r\n","description":"","footnote":"\r\n( 1 ) . ر ك : كامل ، ج 6 ، ص 235 . و تجارب الامم ، ص 282 ببعد ، مخصوصا ص 298 ، چاپ مصر .\r\n( 2 ) . ( سبب آن بود كه وزير او ابن مقله از بيم او پنهان شد و امراء لشكر و لشكريان را به او متغير كرد . . . ناگاه در دار الخلافه رفتند و او را بگرفتند و ميل كشيدند و در دار السلطنه حبس كردند ) . ( تجارب السلف ، ص 214 )\r\n( 3 ) . ( روزى ديدند كه در جامع منصور صدقه مىخواست نه از درويشى بلكه مرادش تشنيع بود بر مستكفى خليفه ) تجارب السلف ، ص 214 ) . و ر ك : كامل ، ج 6 ، ص 236 و 237 .\r\n( 4 ) . مؤلف كتاب مشهور ( الكافى فى علم الدين ) به عربى كه يكى از كتب اربعه شيعه است .\r\n( 5 ) . ( كلين ، ( بر وزن حسين ) قريه‌اى است در 38 كيلومترى جنوب غربى شهر رى كنونى ) . مقدمه ترجمه اصول كافى ، چاپ دفتر نشر فرهنگ ، ص 6 .\r\n( 6 ) . متن ( برخواسته ) .\r\n( 7 ) . ر ك : كامل ، ج 6 ، ص 276 . و تجارب السلف ، ص 217 . ابن اثير ، و ر ك : تجارب الامم ، ص 416 .\r\n( 8 ) . ( غلامان . . . گرد او درآمدند و او را در خيمه بردند و ميل كشيدند و با مستكفى بيعت كردند ) . تجارب السلف ، ص 219 .\r\n( 9 ) . ر ك : كامل ، ج 6 ، ص 301 و 315 .\r\n( 10 ) . ر ك : كامل ، ج 6 ، ص 315 . و تجارب السلف ، ص 221\r\n( 11 ) . ( دو كس از اكابر ديلم . . . پيش مستكفى آمدند و دستش بگرفتند و از تختش فرود كشيدند و دستارش در گردن انداختند و كشان كشان مىبردند . . . و به خانه معز الدوله برنهاده ميل كشيدند و در سراى معز الدوله دربند بود تا وفات يافت در سنه 328 . ) تجارب السلف ، ص 221 . و كامل ، ج 6 ، ص 316 )\r\n","page_name":" 217 ","page_number":233},
  {"content":"\r\n\r\nدر سال 338 : [ مستكفى 
  ] وفات نمود و معز الدوله تمامت مناصب و اعمال را از كارگزاران مطيع خليفه گرفته ، جز قوت لا يموت به دستگاه خلافت نمىرسانيد و معز الدوله و اتباعش در ترويج مذهب شيعه اثنى عشرى ، ولعى تمام داشت [ ند 
  ] و معز الدوله حكم نمود كه هر ساله از روز اول محرم كارهاى ديوانى و رعيتى را تا روز عاشورا ، عاطل گذارده « 1 » ، زن و مرد به تعزيت‌دارى جناب سيد الشهدا حسين بن على و اصحابش سلام اللّه عليهم بپردازند و آن قرار و رسم تاكنون در بلاد شيعه برقرار مانده است .\r\n\r\n[ وقايع فارس در روزگار ركن الله 
  ]\r\nدر سال 338 : على بن بويه ، عماد الدوله ديلمى در شيراز به مرض قرحه كليه و وجع آن مبتلا گرديد و چون از زندگانى مأيوس گشت و او را پسرى نبود « 2 » از برادر خود حسن ابن بويه ، ركن الدوله خواهش نمود كه فناخسرو عضد الدوله ، پسر خود را روانه شيراز داشته تا بجاى خود گذارم و او را بر آنچه دارم مالك سازم فناخسرو به شيراز آمده زمام مهام را بگرفت و در شهر جمادى دويم اين سال عماد الدوله در شهر شيراز به رحمت ايزدى پيوست « 3 » و او را خارج دروازه استخر شيراز ، نزديك مزار پرانوار امام‌زاده على بن حمزه ، سلام اللّه عليه به خاك سپردند .\r\nبعد از وفات عماد الدوله ، ركن الدوله به شيراز آمده ، نه ماه توقف داشته ، عود به رى نمود و از مآثر ركن الدوله كه ايام توقف در شيراز احداث نمود ، قنات ركن‌آباد است كه منبع آن نزديك به دو فرسخ ميانه شمال و مشرق شيراز و مصب آن ، صحراى مصلاى شيراز است .\r\nخواجه حافظ ، عليه الرحمه فرموده است :\r\n ز ركن‌آباد ما صد لوحش اللّه * كه عمر خضر مىبخشد زلالش « 4 » \r\n\r\n[ وقايع فارس در روزگار عضد الدوله 
  ]\r\nدر سال 351 : المطيع للّه ، خليفه فناخسرو بن ركن الدوله را به لقب عضد الدوله ملقب داشت « 5 » و معز الدوله امر كرد كه بر پيشانى دربهاى مساجد بغداد نوشتند : لعن اللّه معاوية بن - ابى سفيان و لعن من غصب فاطمه رضى اللّه عنها فدكا و من منع ان يدفن الحسن عند قبر جده - عليه السلام و من نفى ابا ذر الغفارى و من اخرج العباس من الشورى « 6 » و بعد چندى آن كلمات را محو كرده به جاى آنها نوشتند : لعن اللّه الظالمين لآل رسول اللّه صلى اللّه عليه و سلم « 7 » .\r\nدر سال 352 : احمد معز الدوله در بغداد امر نمود كه روز هيجدهم ماه ذى الحجه شهر بغداد را زينت داده مردمان با لباسهاى فاخر شوند و اظهار شعف و سرور كنند « 8 » و در شب چراغها و مشعلها افروزند و نام آن روز را عيد غدير گويند چرا كه حضرت نبوت‌پناهى ( ص ) در روز هيجدهم ماه ذى الحجه سال حجة الوداع در منزلى ميانه مكه معظمه و مدينه طيبه كه آن را\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 7 .\r\n( 2 ) . در متن ( نه‌بود ) .\r\n( 3 ) . ر ك كامل ج 6 ص 332 قبر او در حجره كوچكى مقابل بقعه على بن حمزه قرار داشت .\r\n( 4 ) . در متن : ( ذلال ) .\r\n( 5 ) . ر ك : كامل ، ج 7 ، ص 5 .\r\n( 6 ) . ( لعنت خدا بر معاويه پسر ابو سفيان و آنكه فدك را از حضرت فاطمه ( كه خداوند از او خشنود باد ) غصب كرد و بر آنكه از دفن حضرت امام حسن در جوار قبر جدش ( كه بر او سلام باد ) جلوگيرى كرد و بر آنكه ابو ذر غفارى را تبعيد كرد و بر كسى كه عباس را از شورا اخراج كرد ) .\r\n( 7 ) . ( لعنت خداوند بر كسانى باد كه به خاندان رسول اللّه ( كه درود خدا بر او باد ) ستم كردند . )\r\n( 8 ) . ر ك : كامل ، ج 7 ، ص 7 .\r\n","page_name":" 218 ","page_number":234},
  {"content":"\r\n\r\nغدير خم گويند از پالان شتران منبرى بساخت و بر منبر كلماتى فرموده كه مشعر بر خلافت بلافصل مولاى متقيان سلام اللّه عليه است .\r\nدر سال 354 : شريف ابو احمد حسين بن موسى والد شريف سيد مرتضى و سيد رضى ، رضى اللّه - عنهم ، نقيب تمام سلسلهء عليه علويه گرديد و به امارت حجاج بيت اللّه الحرام منصوب گشت « 1 » .\r\nدر سال 356 : احمد بن بويه ، معز الدوله ديلمى در شهر بغداد وفات يافت و بختيار پسر خود را ولىعهد خود نمود و سفارش كرد از صوابديد ركن الدوله عم خود و عضد الدوله پسر عم خود بيرون نرود « 2 » .\r\nدر سال 357 : فناخسرو عضد الدوله حكمرانى نواحى كرمان را ضميمه مملكت فارس نمود « 3 » .\r\nدر همين سال [ 357 
  ] : ابراهيم المتقى باللّه خليفه عباسى وفات يافت و مدتها بعد از عزل زندگانى داشت « 4 » .\r\nدر سال 360 : اهل گرمسيرات كرمان سر از چنبر اطاعت عضد الدوله كشيده و عامل او را منصرف داشتند و عضد الدوله با لشكرى انبوه به سيرجان رفته ، جماعتى از اهل حزم را روانه نواحى آنها داشتند و تمام گرمسيرات كرمان را در اطاعت آورده ، عود نمودند « 5 » .\r\nدر سال 363 : المطيع للّه خليفه عباسى به مرض فالج مبتلا گشته زبانش از كار افتاده ، خود را از خلافت منعزل داشته ، رجوع خلافت را به عبد الكريم ابن مطيع اللّه پسر خود كرد و مردمان با عبد الكريم بيعت نمودند و او را الطايع للّه گفتند و زمان خلافت مطيع [ به 
  ] بيست و نه سال رسيد . « 6 »\r\nدر همين سال [ 363 
  ] : عضد الدوله لشكرى از جانب دريا به عمان فرستاد و تمام نواحى عمان را در اطاعت آورد « 7 » .\r\nهم در اين سال [ 363 
  ] : در خارج دروازهء درب سلم « 8 » شيراز در جانب قبله قبرستان بزرگ شهرى بنا نهاده آن را به مناسبت نام خود « خسروگرد » « 9 » فرمود براى آنكه گرد « 10 » بمعنى شهر\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 15 .\r\n( 2 ) . ر ك : كامل ، ج 7 ، ص 21 .\r\n( 3 ) . ر ك : كامل ، ج 7 ، ص 27 .\r\n( 4 ) . در تجارب السلف ، تاريخ فوت او 335 نوشته شده است ( ص 219 ) ، اما مسعودى در تنبيه و الاشراف مىنويسد كه وى در سال 333 خلع شد و چشمانش را ميل كشيدند و تا سال 345 هنوز زنده بود . ( ص 383 ، ترجمه ابو القاسم پاينده ، چاپ بنگاه ترجمه و نشر كتاب ) .\r\n( 5 ) . ر ك : كامل ، ج 7 ، ص 41 .\r\n( 6 ) . ر ك : كامل ، ج 7 ، ص 53 ، در تجارب السلف آمده است كه : ( سبكتگين حاجب معز الدوله پيش مطيع رفت و با او گفت تا خود را خلع كند و ولايت‌عهد به پسرش طايع دهد مطيع نخست ابا نمود و باز قبول كرد ) . ( ص 222 ) و ر ك :\r\nروضة الصفا ، ج 3 ، ص 520 و تاريخ گزيده ، ص 348 .\r\n( 7 ) . ر ك : كامل ، ج 7 ، ص 57 .\r\n( 8 ) . بدليل وجود قبر ( شيخ سلم ) در قبرستانى به همين نام اين دروازه نيز بدان اسم خوانده شد . ر ك : آثار العجم ، ص 463 .\r\n( 9 ) . ( عضد الدوله بيرون از شهر جائى ساخت و آن را ( گرد فناخسرو ) نام نهاد ) . فارسنامه ، ابن بلخى ، ص 132 .\r\n( 10 ) . اين كلمه كه به كسر اول مىباشد در پهلوى به صورت  Kart  است كه به معنى ساخته و كرده و معرب آن ( جرد ) است كه در آخر اسماء امكنه آيد و معنى شهر ساختهء . . . دهد مثل داراب‌گرد كه به معنى ساخته داراب است .\r\n","page_name":" 219 ","page_number":235},
  {"content":"\r\n\r\nاست و سالها به آبادى بماند و قرنهاست اثرى از آن شهر باقى نمانده است .\r\nدر سال 364 : لشكر عراق بر بختيار بن معز الدوله شوريد و عضد الدوله با سپاه فارس به جانب بغداد رفته ، فتنه را خوابانيد و چون بر تمامت عراق مستولى گشت طمع در تملك آن انداخت [ بنابراين 
  ] بختيار را گرفته حبس نمود « 1 » و چون خبر به ركن الدوله رسيد بر عمل عضد الدوله انكار كرده ، خود را از تخت به زير انداخته فزع نمود [ و 
  ] به عضد الدوله نوشت :\r\nاگر بختيار پسر مرا بجاى خودش متمكن ندارى ، چشم پدرى را از من مخواه و منتظر باش كه با سپاه انبوه بيايم و آنچه بايست ، كنم . بعد از رسيدن نوشتهء ركن الدوله ، عضد الدوله ، بختيار را مرخص داشته بر كار خودش مسلط نموده ، عود به فارس فرمود « 2 » .\r\nدر سال 365 : عضد الدوله از غضب پدر ترسيده ، جمعى را به شفاعت خدمت ركن الدوله فرستاده اذن ملاقات او را بخواست ، پس ركن الدوله از رى و عضد الدوله از شيراز به اصفهان رفته ، ركن الدوله تجديد عهد براى عضد الدوله نمود و بزرگان را بر آن شاهد داشت و متصرفى خود را بر اولاد خود قسمت كرد و سفارش آنها را به عضد الدوله نمود و همدان و توابع را براى فخر الدوله على گذاشت و اصفهان و اعمال او را به مؤيد الدوله واگذاشت ، پس عود به رى نمود .\r\nدر سال 366 : [ ركن الدوله 
  ] از حسن سيرت و سريرت جمع دنيا و آخرت كرده به رحمت - ايزدى پيوست و از عمرش هفتاد سال بيشتر گذشته بود و چهل و چهار سال لواى امارت افراشت و عماد الدوله على ابن بويه اول كسى است كه او را به لقب امير الامرا ملقب داشتند « 3 » .\r\nدر همين سال [ 366 
  ] : عضد الدوله لشكرى از فارس به جانب بغداد برده بر بختيار بن - معز الدوله غالب گشت « 4 » .\r\nدر سال 367 : عضد الدوله وارد بغداد گرديد و پيغام براى بختيار فرستاد كه از عمل بغداد و عراق مأيوس باش ليكن اگر در طاعت من شوى هرجا بخواهى به تو خواهم داد ، بختيار حكومت شام را اختيار نمود و عضد الدوله نامه حكومت و خلعت براى بختيار فرستاده روانه شام گرديد « 5 » و از عضد الدوله سفارشى آمد كه در حق ابى تغلب ابن حمدان خيال غدر نكند و متعرض موصل نشود كه ابو تغلب با عضد الدوله مراسله و مكاتبه داشته عقد مودت را استوار مىداشت « 6 » ، چون بختيار به تكريت رسيد رسل و رسائل از ابى تغلب ابن حمدان براى بختيار آمد كه اگر حمدان برادر مرا گرفته به من سپارى با بيست هزار مرد جنگى ترا « 7 » حمايت كنم « 8 » و\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 59 . ولى ذكر واقعه بعباراتها از روضة الصفاست ، جلد چهارم ، ص 156 .\r\n( 2 ) . ر ك : كامل ، ج 7 ، ص 62 .\r\n( 3 ) . ر ك : كامل ، ج 7 ، ص 80 . در تاريخ بناكتى ، سال مرگ ركن الدوله 358 و مدت پادشاهى او 28 سال آمده است ( ص 220 ) ، در حالى كه كامل همچنانكه در فارسنامه آمده است ، اين مدت را 44 سال نوشته است .\r\n( 4 ) . ر ك : كامل ، ج 7 ، ص 81 .\r\n( 5 ) . ر ك : كامل ، ج 7 ، ص 90 .\r\n( 6 ) . در متن : ( و چون ) .\r\n( 7 ) . در متن : ( تو را ) .\r\n( 8 ) . در متن : ( گنم ) .\r\n","page_name":" 220 ","page_number":236},
  {"content":"\r\n\r\nعضد الدوله را از بغداد به فارس برگردانم و ترا بر سرير سلطنت بغداد نشانم ، بختيار حمدان را گرفته براى ابى تغلب فرستاد و ابو تغلب وفاى به عهد نموده و چون خبر به عضد الدوله رسيد از بغداد حركت كرده در ناحيه‌اى نواحى با ابى تغلب و بختيار ملاقات نموده ، جنگى بزرگ با آنها كرده شكست بر بختيار و ابى تغلب افتاد و بختيار اسير گرديد و چون به خدمت عضد الدوله خواست رسيد ، اذن نيافت و حكم به قتلش فرمود « 1 » و ولايت متصرفى معز الدوله ، احمد بن بويه و بختيار بن معز الدوله ضميمه بلاد متصرفى عضد الدوله گشت ، پس عضد الدوله به موصل آمد « 2 » و لواى اقتدار در نواحى برافراشت و تمامت ديار بكر و ديار مضر « 3 » در اطاعتش درآمد و به فتح و فيروزى وارد بغداد گرديد .\r\nو در اين سفر با شريف ابو احمد نقيب والد شريفين : سيد مرتضى و سيد رضى مصاحب بود و بعد از ورود به بغداد خرابيهائى كه در چند سال بر بغداد وارد آمده بود تعمير نمود و بقاع خير احداث كرد و وظائف بر فقها و متكلمين و مفسرين و نحويين و شعرا و نسابين و اطبا و اهل حساب و مهندسين مقرر داشت « 4 » .\r\nدر سال 369 دختر نيك‌اختر خود را به عقد ازدواج الطايع للّه خليفه عباسى درآورد و صداق را صد دينار مقرر داشت .\r\nو در اين سنه [ 369 
  ] : عامه مسلمانان شيراز بر طايفه مجوس شوريده ، جماعتى از آنها را كشتند و خانه‌هاى آنها را غارت كردند و چون خبر به عضد الدوله رسيد جماعتى را براى تنبيه و تعزير « 5 » فتنه‌كاران ، از بغداد روانه شيراز بداشت و بعد از ورود لوازم مؤاخذه را به عمل آوردند .\r\nو در اين سال [ 369 
  ] : عضد الدوله در بغداد نقيب اشراف ، ابو احمد حسين موسوى والد شريفين مرتضى و رضى ، رضى اللّه عنهم و ابو عبد اللّه برادر ابو احمد قاضى قضات را گرفته آنها را روانه فارس داشته محبوس شدند .\r\nدر سال 372 : عضد الدوله فناخسرو ابن ركن الدوله حسن بن بويه چشم از تمامت ممالك محروسه خود بپوشيد و دنياى فانى را گذاشته ، زندگانى را بدرود كرده به رحمت ايزدى پيوست « 6 » ، جنازهء او را به نجف اشرف نقل كردند و در تاريخ كامل نوشته است كه على بن احمد احدب مزور ، خطوط شبيه به خط مردم را چنان مىنوشت كه اگر با اصل آن خطوط موازنه مىنمودند هيچ كس اصل و شبيه را فرق نمىگذاشت و اگر عضد الدوله مىخواست فتنه [ اى 
  ] در ميان دو نفر اندازد على احدب نوشته [ اى 
  ] شبيه به خط يكى از آن دو نفر را مىنوشت و عضد الدوله از براى ديگرى مىفرستاد و به اين فتنه ، دو نفر را به خصومت مىانداخت و دست احدب را در كيسه كرده مهر مىنمودند و احدب كسى را گويند كه استخوان پشتش برآمده ، استخوان\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 92 . و ح 2 همان صفحه ( بختيار سى و شش سال زيست ) و ر ك : روضة الصفا ، ج 4 ، ص 156 .\r\n( 2 ) . ر ك : كامل ، ج 7 ، ص 93 .\r\n( 3 ) . ابن اثير واقعه فتح مصر را كه تحت حكومت بنى تغلب بود در وقايع سال 368 ذكر كرده است . ر ك : كامل ، ج 7 ، ص 96 .\r\n( 4 ) . ( از آثار عضدى . . . دار الشفاء بغداد و باروى مدينه رسول . . . و سرائى در بغداد كه به سراى سلطان منسوب بود و پيش از او كس به از آن سراى نساخت و بر دار الشفاى بغداد چندان وقف كرد كه صد هزار دينار عامل حاصل داشت . . . ) تاريخ گزيده ، ص 415 . و ر ك : كامل ، ج 7 ، ص 100 .\r\n( 5 ) . در متن : ( تعذير ) .\r\n( 6 ) . علت مرگ او را ( صرع ) نوشته‌اند ر ك : كامل ، ج 7 ، ص 113 . تاريخ گزيده ، ص 416 .\r\n","page_name":" 221 ","page_number":237},
  {"content":"\r\n\r\nسينه‌اش فرورفته باشد و در شيراز آن را « قوزى » گويند و از جمله خيالات غريبه عضد الدوله آن است كه تاجرى « 1 » را بخواست و مال فراوانى به او داده ، روانه مملكت رومش داشت و بعد از ورود ، خدمت امناى دولت قيصر رسيده ، تحفه و هديه براى هر يك بفرستاد و خود را تاجر نصرانى بگفت و به اين وسيله با تمامت اعيان مراوده و دوستى كرده از مقربان درگاه قيصر گرديد و بعد از مدتى اظهار نمود كه بعد از تفحص در ملت مسلمانى ، ميلى تمام به مسلمانان يافته‌ام ، مىخواهم خرابه [ اى 
  ] كه در نزديكى منزل من است او را مسجد مسلمانى كنم او را اذن دادند و بعد از حفر زمين براى شالدهء عمارت ، صندوقى ظاهر شد كه آثار كهنگى داشت و قفلى بر او بود ، صندوق را به مجلس قيصر بردند و قفل آن را شكسته ، طومارى در صندوق ديدند ، همه گفتند گنج‌نامه‌اى است كه خداوند به قيصر داده ، چون طومار را باز كردند در او نوشته بود كه در سال 338 پادشاهى در مملكت فارس بر سرير سلطنت نشيند و چندين نشانه را از او نوشته بود و آن پادشاه ، شاهنشاه روى زمين شود و تمامى سركشان در چنبر اطاعتش درآيند ، قيصر از تاجر پرسيد تو به مملكت فارس رفته و پادشاه او را ديده [ اى 
  ] تاجر گفت مدتها در فارس بودم و با پادشاه معامله داشتم و فلان نشان و فلان نشان با او بود و با من كمال مهربانى « 2 » را مىفرمود . چون مقالات تاجر را با نوشته طومار موافق يافتند ، قيصر تاجر را خواسته ، تحفه و هديه مناسب براى عضد الدوله روانه داشت و خود را از مقربان عضد الدوله قرار داد ، تاجر عود به فارس [ نمود 
  ] و قصه صندوق كه از عضد الدوله همراه برده بود به عرض رسانيد و چندين سال رشته مودت با قيصر را استوار بداشت .\r\nدر كتاب روضة الصفا نوشته است « 3 » كه كنيزى از حرم‌سراى عضد الدوله با مرد لشكرى بر سر كارى بودند ، روزى اين مرد براى شكار به صحرا رفت ، روباهى به سوراخى درآمد ، سوراخ روباه را شكافته داخل شد ، نردبانى را ديد از او به زير رفته چندين خم پر از زر خالص بيافت و قدرى را برداشته سوراخ را منهدم نمود [ و 
  ] از آنچه برداشته بود در بازار هديه و تحفه براى كنيزك خريده ، شب به او رسانيد ، كنيزك از استطاعت لشكرى پرسيد در جوابش گفت ناگفتنى است ، شب ديگر تحفه و هديه بيشتر و بهتر براى او آورد ، شب ديگر در حال مستى از لشكرى پرسيد ، ماجرا را نقل كرد ، كنيزك قضيه را به عضد الدوله گفت دستمالى پر از خرده « 4 » كاغذ به كنيزك داد كه با مرد لشكرى بر سر آن گنج رود و در شب ديگر آن كنيزك از لشكرى درخواست كرد « 5 » او را بر سر گنج برد و در راه از آن پارهء كاغذها بريخت چون صبح شد ، عضد الدوله بر اثر كاغذ بر سر گنج رفت يك خم از آنها را به لشكرى بخشيد و كنيزك را به عقد ازدواجش درآورده به خانه‌اش فرستاد .\r\nعضد الدوله سى و چهار سال پادشاهى كرد و چهل و هشت سال زندگانى نمود . مادام\r\n\r\n\r\n","description":"","footnote":"\r\n( 1 ) . مشروح اين داستان را كه حيله‌گرى عضد الدوله را مىنمايد و جعالى افرادى همانند على احدب را در روضة الصفا ، ج 4 ، ص 152 ، بخوانيد .\r\n( 2 ) . متن : ( مهر مهربانى ) .\r\n( 3 ) . ر ك : مشروح اين داستان در روضة الصفا ، جلد چهارم ، ص 151 .\r\n( 4 ) . در متن : ( خورده ) .\r\n( 5 ) . در متن : ( كرده ) .\r\n","page_name":" 222 ","page_number":238},
  {"content":"\r\n\r\nحيات « 1 » براى آسايش عباد مساعى جميله مبذول داشت چنان كه تاكنون نامش را جز به نيكوئى نبرند شيخ سعدى فرموده است :\r\n سعديا مرد نكونام نميرد هرگز * مرده آن است كه نامش به نكوئى نبرند \r\nابن خلكان ، گفته است ؛ عضد الدوله اول كسى است كه مرقد حضرت امير المؤمنين على بن - ابيطالب سلام اللّه عليه را ظاهر ساخت و عمارت و قبه براى او ساخت و آخر كلمه‌اى كه از زبان او جارى شد آيه كريمه :   ما أَغْنى عَنِّي مالِيَهْ ، هَلَكَ عَنِّي سُلْطانِيَهْ   « 2 » بود\r\nو عضد الدوله شعر عربى را نيكو گفتى و آخر قصيده كه گفته است اين است :\r\n ليس شرب الراح « 3 » الا فى المطر * و غناء من جوار فى السحر\r\nغانيات سالبات للنهى * ناعمات فى تضاعيف الوتر\r\nمبرزات الكأس من مطلعها * ساقيات الراح من فاق البشر\r\nعضد الدولة و ابن ركنها * ملك الاملاك غلاب القدر \r\nو از مآثر امير عضد الدوله در فارس ، « بند امير » است « 4 » بر رودخانه كربال و « تالاب استخر » « 5 » كه به مثل گفته‌اند كوهى را در دريا و دريائى را بر كوه گذاشت .\r\n\r\n[ وقايع فارس در روزگار شرف الدوله 
  ]\r\nبعد از وفات عضد الدوله ، خلف الصدقش ابو الفوارس شيردل ، « 6 » شرف الدوله كه از جانب پدر حكمران نواحى كرمان بود به تعجيل از كرمان وارد شيراز گرديد و نصر بن هارون نصرانى « 7 » را كه وزير عضد الدوله و مباشر امور ديوانى مملكت فارس بود گرفته بدون مهلت او را از زيور زندگانى عارى نمود و نقيب شريف ابو احمد حسين موسوى والد شريفين رضى و مرتضى را كه عضد الدوله حبس نموده بود خلاص كرد « 8 » و خود را ملقب به تاج الدوله نمود و رسولى در نزد\r\n\r\n\r\n","description":"","footnote":"\r\n( 1 ) . در متن : ( حيوات ) .\r\n( 2 ) . آيات 28 و 29 سوره حاقه ، به معنى : واى كه ثروت و مال من امروز بفرياد من نرسيد و همه قدرت و حشمتم نابود گرديد . و ر ك : روضة الصفا ، جلد چهارم ، ص 157 .\r\n( 3 ) . در كامل : ( شرب الكاس ) است . ( ر ك : ج 7 ، ص 114 ) .\r\n( 4 ) . ( بند عضدى هم آن است كه در جهان مانند آن نيست . . . نواحى كربال پيش از اين بند صحرا بود بىآب و عضد الدوله تقدير كرد كه چون اين بند مىبساخت آب رود كر بر آن صحرا عظيم مىگرفت پس مقدران را و صانعان را بياورد تا مصرفهاء آب بساختند . . . نواحى سربند چندان است كه دو سوار بر آن رود ) . فارسنامه ، ابن بلخى ، ص 152 .\r\n( 5 ) . ( عضد الدوله حوضى ساخته است آنجا حوض عضدى گويند و چنان است كه دره بودست بزرگ كه راه سيل‌آب قلعه بر آن دره بودى پس عضد الدوله بريخته‌گرى روى آن دره برآورد مانند سدى عظيم . . . و اين حوضى است بسط آن يك قفيز و عمق آن هفده پايه است كه چون يك سال هزار مرد از آن آب خورند يك پايه كم شود . . . ) فارسنامه ، ابن بلخى ، ص 156 .\r\n( 6 ) . در كامل ، ( شيرزيل ) ( ج 7 ، ص 115 ) . در تاريخ روضة الصفا ( شيرزيل ) ج 4 ، ص 161 و در تاريخ گزيده ، ( شير ذيل ) ( ص 422 ) . اين نام در شاهنامه هم آمده است :\r\n چو بادان پيروز و چون شير ذيل * كه با داد بودند و با زور پيل \r\nجلد هشتم ، ص 422 ، بيت 1740 چاپ مسكو\r\nو معنى آن را نيز شيردل گفته‌اند . ( ر ك : يوستى ، ص 111 و 298 فرهنگ نامهاى ايرانى ) .\r\n( 7 ) . ر ك : كامل ، ج 7 ، ص 115 حاشيه 4 . و تجارب السلف ، ص 242 .\r\n( 8 ) . ر ك : كامل ، ج 7 ، ص 115 .\r\n","page_name":" 223 ","page_number":239},
  {"content":"\r\n\r\nكسى فرستاد بعد از رجعت از او پرسيد بر تو چه گذشت « 1 » [ و چه پرسيد 
  ] گفت سؤال از پادشاه كرد گفتم در كمال قوت و حسن تدبير است باز پرسيد چرا در يكسال سه نفر وزير را نصب و عزل كرده است . شرف الدوله از آن زمان تغيير وزير نداد و ابو منصور بن صالحان را وزير خود نمود .\r\nدر سال 375 : پادشاه ممالك روسيه دختر ارمانوس پادشاه قسطنطنيه را در عقد ازدواج خود درآورد و دختر ارمانوس براى اختلاف دين با پادشاه روسيه تمكين شوهر نكرد ، پادشاه روسيه مذهب نصارى را اختيار نمود پس رعيت و لشكرى روسيه نصارى گرديدند « 2 » .\r\n\r\n[ وقايع فارس در روزگار ابو على بن شرف الدوله 
  ]\r\nدر اين سال [ 375 
  ] : ابو الفوارس شرف الدوله از فارس لشكر كشيده از رامهرمز گذشته تمامت اهواز را در تصرف آورد و بصره و توابع آن را مالك گرديد « 3 » .\r\nدر سال 376 : شرف الدوله از اهواز و بصره تجاوز كرده به جانب بغداد شد و ابو كالنجار « 4 » مرزبان صمصام الدوله بن عضد الدوله چون صلاح خود را در جنگ با برادر خود نديد لابد گشته با جماعتى از خواص خود به استقبال شرف الدوله آمد و بعد از ملاقات اظهار محبت نسبت به صمصام الدوله نمود چون از مجلس بيرون رفت شرف الدوله حكم به حبس صمصام الدوله نمود و او را با خود وارد بغداد كرده لواى اقتدارش را در تمامت كرمان و فارس و بصره و بغداد و عراق برافراشت پس خدمت طايع خليفه رسيده زمين را ببوسيد پس صمصام الدوله را از بغداد روانه فارس داشت [ و 
  ] او را در قلعه پهن‌دژ شيراز « 5 » محبوس نمودند و شرف الدوله املاك شريف ابو احمد حسين موسوى نقيب والد شريفين رضى و مرتضى رضى اللّه عنهم را كه امير عضد الدوله ضبط كرده بود به شريف رد نمود .\r\nو در سال 379 شرف الدوله ابو الفوارس شيردل بن عضد الدوله به مرض استسقا بدرود زندگانى نمود « 6 » از عمرش 28 سال گذشته بود و در وقت مرض پسر خود ابو على را با خزاين و اموال نفيسه روانه شيراز داشت و ابو نصر بهاء الدوله بن امير عضد الدوله بعد از وفات شرف الدوله در بغداد به جاى او نشست و تعزيه او را بگرفت و در كارها تصرف تمام نمود و پيش از وصول ابو على بن شرف الدوله به فارس مستحفظين قلعه « 7 » به حكم وزير شيراز ، صمصام -\r\n\r\n\r\n","description":"","footnote":"\r\n( 1 ) . در عبارات فوق كه از روضة الصفا نقل شده حذفى مخل روى داده است . در روضة الصفا اصل داستان چنين است :\r\n( در اين اثنا شرف الدين رسولى پيش قرامطه فرستاد چون رسول بازگشت به عرض شرف الدوله رسانيد كه قرامطه از اخلاق پادشاه پرسيدند و من چنين و چنان گفتم ايشان گفتند از اينها چه حاصل كه او در يكسال 3 وزير عزل كرده و سه كس ديگر بوزارت منصوب ساخت ، ( ج 4 ، ص 164 ) .\r\n( 2 ) . دليل ذكر اين روايت و مناسبت آن را با ( فارسنامه ) درنيافتم . ر ك : كامل ، ج 7 ، ص 127 .\r\n( 3 ) . ر ك : كامل ، ج 7 ، ص 127 .\r\n( 4 ) . اين كلمه در كامل كاليجار است ولى در تاريخ گزيده ( ص 422 ) و روضة الصفا ( ج 4 ، ص 162 ) كالنجار است .\r\n( 5 ) . در كامل ، نام اين قلعه برده نشده ( ر ك : ج 7 ، ص 131 ) اما در فارسنامه ، ابن بلخى از ( پهن‌دژ ) نام مىبرد و مىنويسد : ( چون ملك ديلم صاحب را بكشت فضلويه خروج كرد و او را بگرفت و به قلعه پهن‌دژ محبوس كرد ) .\r\n( ص 166 ) . اما در شيرازنامه ، زركوب آمده است كه ( قلعه فهندز در قديم الايام از معظمات قلاع فارس بود . . . نقل است كه : فهندز برادر شاپور ذو الاكتاف پيش برادر بگريخت و فهندز آن قلعه را معمور گردانيد و لذا آن قلعه به ( فهندز ) اشتهار يافت ) قياس شود با ( قهندز ) كه معرب كهن‌دژ است و نام عده‌اى از قلعه‌هاست .\r\n( 6 ) . ر ك : كامل ، ج 7 ، ص 138 . اما در تاريخ گزيده او به ( فجاه ) درمىگذرد ( ص 422 ) .\r\n( 7 ) . مستوفى نام اين قلعه را ( كيوسان ) نوشته است . ( تاريخ گزيده ، ص 422 ) .\r\n","page_name":" 224 ","page_number":240},
  {"content":"\r\n\r\nالدوله را از حيلهء بصر عارى كردند و ابو على از بغداد به بصره آمده بر كشتى نشسته در هفت - فرسخى شهر ارجان از كشتى بيرون آمده وارد شهر ارجان گرديد و از ارجان عازم شيراز گرديد و مستحفظين قلعه پهن‌دژ ، صمصام الدوله را از حبس نجات داده بودند [ و او 
  ] به سيراف رفته توقف نمود .\r\n\r\n[ وقايع فارس در روزگار صمصام الدوله 
  ]\r\nبعد از ورود ابو على به شيراز ، ميانه لشكريان جنگ شد و خواستند ابو على را گرفته به صمصام الدوله سپارند ، دوستان ابو على فائق آمده ، ابو على با اتباعش از شيراز به قصبه فسا برفت و آنچه توانست از مال رعيت برگرفت و به ارجان بازگشت و بهاء الدوله از بغداد به استمالت ابو على نامه‌ها نوشت تا آنكه ابو على از ارجان قاصد عراق گشت و در شهر واسط خدمت بهاء الدوله رسيد بعد از سه چهار روز ابو على را گرفته به قتلش فرمان داد و صمصام الدوله [ را 
  ] در فارس متمكن كردند و بهاء الدوله از بغداد قصد تسخير فارس كرده از اهواز بگذشت و به شهر ارجان رسيد . آنچه توانست از اموال اهلش بگرفت و سپاهى فراوان روانه شيراز داشت و چون به شهر نوبندگان رسيدند جماعتى از لشكريان صمصام الدوله كه در نوبندگان توقف داشتند با آنها جنگ كرده ، فتح از جانب صمصام الدوله بود و جماعت بهاء الدوله از نوبندگان عود به ارجان نمودند و صمصام الدوله از بهاء الدوله طلب التيام كرده قرار دادند كه از ارجان روى به مشرق با صمصام الدوله باشد و از اهواز تا عراق ملك بهاء الدوله و بر اين قرار سوگند ياد نمودند « 1 » .\r\nو در سال 381 : بهاء الدوله از طايع للّه خليفه برگشت و او را گرفته حبس نمود و بجاى او ابو العباس احمد بن اسحق بن مقتدر باللّه را بر اريكه خلافت نشانيدند و او را القادر باللّه گفتند « 2 » .\r\nو در سال 385 : صمصام الدوله حكم كرد تا آنچه ترك در فارس است همه را كشتند و باقىماندگان از طرف كرمان به جانب سند گريختند « 3 » .\r\nو در سال 388 : جماعتى از لشكريان كه از صمصام الدوله وحشت داشتند « 4 » ابو القاسم و ابو نصر پسران عز الدوله بختيار كه در قلعه پهن‌دژ محبوس بودند از قلعه به زير آوردند « 5 » ، پس صمصام الدوله از جماعت گريخته به قريهء دودمان « 6 » حومهء شيراز رسيد و ابو نصر بن بختيار وارد شيراز گشت پس رئيس طاهر « 7 » دودمانى ، صمصام الدوله را گرفته به ابى نصر سپرد [ و 
  ] ابو نصر او را بكشت و صمصام الدوله نه سال امارت فارس را داشت « 8 » و از عمرش سى و پنج سال گذشته بود و\r\n\r\n\r\n","description":"","footnote":"\r\n( 1 ) . ر ك : روضة الصفا ، جلد چهارم ، ص 163 . و كامل ، ج 7 ، ص 139 .\r\n( 2 ) . ر ك : كامل ، ج 7 ، ص 147 . در تاريخ گزيده آمده است كه : ( خليفه القادر باللّه او را شهنشاه قوام الدين ) لقب داد .\r\n( ص 423 ) و ر ك : روضة الصفا ، ج 4 ، ص 164 .\r\n( 3 ) . ر ك : كامل ، ج 7 ، ص 170 .\r\n( 4 ) . در متن : ( داشت‌اند ) .\r\n( 5 ) . ر ك : كامل ، ج 7 ، ص 192 . در روضة الصفا آمده است كه صمصام الدوله دو تن از اولاد بختيار را كشت و چهار تن را محبوس ساخت . ( ج 4 ، ص 163 )\r\n( 6 ) . ( دودمان . . . از آباديهاى شاپورخوره است ر ك : فارسنامه ، ابن بلخى ، ص 143 . ر ك : كامل ، ج 7 ، ص 193 . در روضة الصفا آمده است كه دودمان در دو فرسنگى شيراز است . ( ر ك : ج 4 ، ص 164 ) .\r\n( 7 ) . در متن ( ظاهر ) ولى با توجه به كامل ، ج 7 ، ص 193 ، و روضة الصفا ، ج 4 ، ص 164 ، تصحيح شد .\r\n( 8 ) . در روضة الصفا آمده است كه : مدت حكومت او در فارس نه سال و هشت ماه بود . ( ج 4 ، ص 164 ) .\r\n","page_name":" 225 ","page_number":241},
  {"content":"\r\n\r\nابو القاسم و ابو نصر بر مملكت فارس مستولى شدند .\r\nو در سال 389 : بهاء الدوله ابو نصر بن عضد الدوله از بغداد به خونخواهى برادر خود ابو كالنجار مرزبان صمصام الدوله قصد فارس نمود چون به ارجان رسيد و دست تملك بر خوزستان نهاد ابو على ابن اسماعيل را سالار لشكر كرده به جانب شيراز فرستاد ، بعد از ورود ابو على در بيرون دروازهء شيراز با ابو القاسم و ابو نصر پسران عز الدوله بختيار بن معز الدوله احمد بن بويه - ديلمى جنگ كرده ، بيشتر از كسان پسران بختيار به لشكر ابو على ملحق شدند ، جمعى خبر فتح ابو على را در شهر شيراز آوردند و نقيب شريف ابو احمد موسوى در شيراز توقف داشت كه از بغداد به رسالت از جانب بهاء الدوله نزد صمصام الدوله آمده بود بعد از رسيدن خبر فتح ابو على ، جناب نقابت‌پناهى به مسجد جامع شيراز تشريف آورده بر منبر رفته ، خطبه را به نام ابو نصر بهاء الدولة ابن - عضد الدوله خواندند « 1 » و در وقت عصر ، پسران بختيار به سلامتى وارد شيراز گشتند ، جناب ابو احمد نقيب وحشت نموده پنهان گرديد ، روز ديگر پسران بختيار از شيراز فرار كرده هر يكى به جائى شتافتند چون خبر فتح شيراز به ارجان رسيد بهاء الدوله به قصد شيراز از ارجان بيرون آمده از شهر نوبندگان گذشته به فيروزى وارد شيراز گرديد و جنازهء صمصام الدوله برادر خود را از قبر درآورده ، كفن تازه بر او پوشانيده ، در قبرستان آل بويه ، بيرون دروازهء استخر شيراز ، در جوار قبر مطهر امام‌زاده شاه امير على ابن حمزة ابن امام موسى كاظم ، سلام اللّه عليه ، مدفون نمود « 2 » . پس رئيس طاهر دودمانى و قبيلهء رئيس طاهر و تمام اهل قريهء دودمان را بكشت و خانه‌هاى دودما [ نيا 
  ] ن را آتش زده و ديوارها را خراب كرده ، با خاك يكسان نمود . پس لشكر به جانب كرمان فرستاد و تمامت مملكت كرمان را مالك گرديد « 3 » .\r\nو سال 390 : در سيستان معدن زر سرخ پيدا شد كه زمين را مىشكافتند و زر خالص تمام عيار بيرون مىآوردند « 4 » .\r\n\r\n[ وقايع فارس در روزگار بهاء الدوله 
  ]\r\nدر سال 394 : بهاء الدوله نقيب شريف ابو احمد حسين موسوى والد شريفين مرتضى و رضى ، رضى اللّه عنهم را نقيب سلسلهء عليهء علويين فرمود و قضاء قضاوت و امارت حجاج و مظالم را به او رجوع نموده و او را به « الطاهر ذو المناقب » ملقب ساخت و در اين باب عهدنامه نوشته از شيراز به بغداد فرستاد « 5 » .\r\nو در سال 396 : بهاء الدوله نقابت سلسله عليه « 6 » طالبين عراق را به شريف محمد بن - ابى احمد حسين طاهر ذيمناقب تفويض داشت و او را ملقب به رضى ذى الحسبين نمود و على برادر او را ملقب به مرتضى ذى المجدين گردانيد « 7 » .\r\nو در سال 398 : در بغداد و كوفه و واسط تا عبادان ( : آبادان ) برف آمده به اندازه ذراعى\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 198 .\r\n( 2 ) . جنازهء صمصام الدوله و مادرش را در دو گنجه كه بر در سراى امارت بود خاك كرده بودند ( ر ك : روضة الصفا ، ج 4 ، ص 164 ) .\r\n( 3 ) . ر ك : كامل ، ج 7 ، ص 198 .\r\n( 4 ) . ر ك : كامل ، ج 7 ، ص 207 .\r\n( 5 ) . ر ك : كامل ، ج 7 ، ص 224 .\r\n( 6 ) . در متن : ( علميه ) .\r\n( 7 ) . ر ك : كامل ، ج 7 ، ص 229 .\r\n","page_name":" 226 ","page_number":242},
  {"content":"\r\n\r\nرسيد [ و 
  ] تا مدت بيست روز در طرق و شوارع باقى بود « 1 » .\r\n\r\n[ وقايع فارس در روزگار ابو شجاع سلطان الدوله 
  ]\r\nدر سال 403 : ابو نصر بهاء الدولة بن ابى شجاع « 2 » فناخسرو در شهر ارجان به رحمت - ايزدى پيوست و جنازهء او را از ارجان به نجف اشرف برده ، در جوار قبر والدش مدفون گرديد و از عمرش چهل و دو سال گذشته بود و خلف الصدقش ابو شجاع ، سلطان الدوله بجاى پدر نشسته از ارجان به شيراز آمد و ابو طاهر جلال الدوله برادر خود را به حكومت بصره و برادر ديگر خود « 3 » ابو الفوارس را به حكومت كرمان روانه داشت . « 4 »\r\nو در سال 406 : شريف سيد رضى محمد ذى الحسبين بن طاهر ذى المناقب موسوى به روضهء رضوان خراميد . « 5 »\r\nو در سال 407 : ابو الفوارس ، لشكرى از كرمان برداشته به جانب شيراز آمده ، بغتة بى - اطلاع سلطان الدوله وارد گرديد و سلطان الدوله او را شكست داد [ و 
  ] تا كرمان در پى او برفت [ و 
  ] از كرمان گذشته ، پناه به سلطان محمود غزنوى برده سلطان محمود لوازم احترام را به او مبذول داشت « 6 » و لشكرى با او روانه كرمان فرمود ، چون سلطان الدوله بعد از عود از كرمان در شيراز توقفى نكرده ، ببغداد رفته بود ابو الفوارس با لشكر غزنين ، نواحى كرمان را تملك نمود و بجانب فارس روانه گشت و بىجدال وارد دار الملك شيراز گرديد و بعد از اطلاع سلطان الدوله از بغداد بسرعت تمام وارد فارس گشته ، ابو الفوارس و لشكر غزنين را شكست داد و ابو الفوارس طمع را از فارس و كرمان بريد و قاصد همدان شده ، پناه به شمس الدوله بن - فخر الدوله برد و مدتى به پريشانى گذرانيد تا جماعتى را شفيع كرده ، سلطان الدوله ايالت كرمان را ثانيا بلكه ثالثا به او واگذاشت . « 7 »\r\nو در سال 408 : سلطان الدوله به بغداد رفته ، قرار داد كه در وقت پنج نماز فريضه پنج نوبت طبل بزنند و تا آن زمان جارى نگشته بود مگر آنكه عضد الدوله سه نوبت طبل براى نماز قرار داده بود . « 8 »\r\nدر سال 409 : سلطان الدوله حسن بن منصور سيرافى « 9 » را وزير خود كرده او را به لقب « 10 » ذو السعادتين گفتند و در كتاب تاريخ كامل نوشته است .\r\nدر سال 411 : در افريقيه ابرى برآمد و رعد و برق بسيارى داشت و سنگريزه‌هاى بزرگ از آن ابر بريخت [ كه 
  ] بر هر كس وارد آمد او را بكشت « 11 » .\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 239 .\r\n( 2 ) . در متن : ( شجاء ) - از متنبى است :\r\nابا شجاع بفارس عضد الدولة فناخسرو شهنشاها ديوان ، عثمان مختارى ، ص 551\r\n( 3 ) . در متن : ( خود را ) .\r\n( 4 ) . ر ك : كامل ، ج 7 ، ص 268 . و ر ك : روضة الصفا ، ج 4 ، ص 169 .\r\n( 5 ) . ر ك : كامل ، ج 7 ، ص 280 .\r\n( 6 ) . ر ك : كامل ، ج 7 ، ص 294 . و ر ك : تاريخ گزيده ، ص 423 .\r\n( 7 ) . ر ك : كامل ، ج 7 ، ص 294 ، روضة الصفا ، ج 4 ، ص 172 .\r\n( 8 ) . ر ك : كامل ، ج 7 ، ص 299 .\r\n( 9 ) . او ( ابا غالب الحسن بن منصور سيرافى ) بود . ر ك : كامل ، ج 7 ، ص 302 .\r\n( 10 ) . متن : ( ملقب ) .\r\n( 11 ) . ر ك : كامل ، ج 7 ، ص 308 .\r\n","page_name":" 227 ","page_number":243},
  {"content":"\r\n\r\n\r\n[ وقايع فارس در روزگار ابو الفوارس 
  ]\r\nدر سال 415 : ابو شجاع سلطان الدوله بن ابى نصر بهاء الدوله در شيراز به رحمت ايزدى پيوست « 1 » و خلف الصدقش ابو كالنجار در اهواز توقف داشت و ابو الفوارس برادر سلطان الدوله حكمران كرمان سبقت جسته زودتر از ابى كالنجار وارد شيراز گشت و بر اريكه سلطنت نشست « 2 » .\r\nپس ابو كالنجار لشكرى را فراهم آورده از اهواز قاصد شيراز شد و ابو الفوارس ابو منصور حسن بن على فسوى وزير خود را امير سپاه كرده به استقبال ابو كالنجار روانه داشت و بعد از تلاقى فيروزى و نصرت عايد ابو كالنجار گشته ، ابو منصور وزير شكست يافت و چون خبر شكست به ابو الفوارس رسيد ، شيراز را گذاشته به تعجيل به جانب كرمان شتافت و ابو كالنجار وارد شيراز گشته ، بر سرير سلطنت نشست و بعد از تمكن در مملكت فارس جماعتى از اهل حل و عقد و اعيان لشكر ديالمه از ابو كالنجار رنجيده ، نوشته به جماعتى از ديالمه كه در بلده فسا توقف داشتند و خود را از هواخواهان ابو كالنجار مىدانستند نوشتند و آنها را از سوء سلوك ابو كالنجار مطلع نمودند و اظهار دولت‌خواهى ابو الفوارس داشتند پس براى علوفه و مواجب بر ابو كالنجار شوريده ، ابو كالنجار مقاومت نكرده از شيراز به شهر نوبندگان رفت ، اقامت نمود و گرمى هواى نوبندگان ناسازگار شده ، ابو كالنجار و همراهانش مريض شده ، نقل مكان در شعب بوان كه يكى از چهار بهشت دنياست و به مسافت كمى از نوبندگان دور است نموده « 3 » ، بعد از حركت ابو كالنجار از شيراز ديالمه شيرازى و ديالمه فسوى ، نوشته‌ها به ابو الفوارس نوشتند و او را از كرمان به فارس آورده ، پادشاه مملكتش نمودند ، پس به توسط رسل و رسائل مملكت فارس به ابو الفوارس و خوزستان به ابو كالنجار قرار گرفت و ابو الفوارس شيراز را مقر سلطنت نمود و ابو كالنجار شهر ارجان را . چند ماهى نگذشت كه نقض عهد از هر دو جانب شده ، هر يك لشكرى فراهم آورده ، بعد از تلاقى ، ابو الفوارس شكست يافت و به جانب داراب برفت « 4 » و ابو كالنجار در شيراز متمكن گرديد ، پس ابو الفوارس تهيه‌اى ديد و جماعتى را فراهم آورد كه به شماره ده هزار نفر بودند ميانه بلوك بيضا و استخر با ابو كالنجار جنگ كرده باز شكست از جانب ابو الفوارس شده ، فرار نمود و به جانب كرمان رفت و ابو كالنجار در مملكت فارس بحكمرانى مشغول گرديد و اهل شيراز از ابو كالنجار كراهت خاطر داشتند « 5 » .\r\nو در همين سال از شدت سرما ، دجله بغداد و نهرهاى بزرگ پر از يخ شد و آب نهرهاى كوچك بتمامه يخ گرديد .\r\nدر سال 418 : ابو كالنجار با جماعتى از شجاعان ديلم و فارس و ترك به جانب كرمان شتافت و كرمان را متصرف گرديد پس به صوابديد خيرخواهان عقد مصالحه فيما بين واقع گرديد كه كرمان با ابو الفوارس باشد و فارس و خوزستان با ابو كالنجار كه در سالى بيست هزار دينار به ابو الفوارس بدهد « 6 » .\r\nدر اين سال [ 418 
  ] : در تمامت عراق عرب تگرگ باريد كه وزن يك دانه به دو رطل\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 317 . در تاريخ گزيده ، تاريخ مرگ ابو شجاع در شعبان 416 است ( ص 423 ) .\r\n( 2 ) . ر ك : كامل ، ج 7 ، ص 317 .\r\n( 3 ) . ر ك : روضة الصفا ، ج 4 ، ص 172 . و كامل ، ج 7 ، ص 318 .\r\n( 4 ) . ر ك : كامل ، ج 7 ، ص 318 . روضة الصفا ، ج 4 ، ص 173 .\r\n( 5 ) . ر ك : كامل ، ج 7 ، ص 318 .\r\n( 6 ) . ر ك : كامل ، ج 7 ، ص 328 .\r\n","page_name":" 228 ","page_number":244},
  {"content":"\r\n\r\nعراقى مىرسيد و دانه كوچك آن به اندازهء تخم‌مرغى بود « 1 » .\r\n\r\n[ وقايع فارس در روزگار ابو كالنجار 
  ]\r\nدر سال 419 : ابو الفوارس بن بهاء الدوله در كرمان وفات نمود . و ابو كالنجار بىجنگ و جدال به كرمان رفته ، تمامت نواحى را متصرف گرديد « 2 » .\r\nو در سال 422 : القادر باللّه ابو العباس احمد بن اسحق بن مقتدر خليفه عباسى بدرود زندگانى نمود و هشتاد و شش سال زندگانى نمود و چهل و يك سال خلافت داشت « 3 » و در روز وفات القادر باللّه عقد بيعت خلافت براى ابو جعفر عبد اللّه بن القادر باللّه بستند و او را القائم بامر اللّه گفتند .\r\nو در سال 431 : امير ابو كالنجار لشكرى به بصره برده ، فتح كرده ، تمامت آن نواحى را متصرف گرديد و چند روز توقف كرده ، عود به شيراز نمود « 4 » .\r\nدر سال 436 : بر منابر بغداد و بصره و واسط و ماوالاه در خطبه بعد از نام القادر باللّه امير ابو كالنجار را نام بردند و از جانب خليفه و امناى بلد و سران سپاه چندين رسل و رسايل خدمت ابو كالنجار رفته او را از شيراز به بغداد بردند و تمامت امور ملكى را بنفسه منتظم نمود و او را ملقب به محى الدين نمودند و شهر بغداد را براى او زينت دادند « 5 » .\r\nدر اين سال [ 436 
  ] : ابو كالنجار محى الدين امر فرمود كه باروئى بر گرد شهر شيراز كشيدند كه دور آن بارو ، دوازده هزار ذراع و پهناى آن هشت ذراع بود و يازده دروازه براى او گذاشتند و شهر استخر كه از حيله‌آبادى افتاده بود ، خراب كرده ، اهلش را [ به 
  ] شيراز آوردند « 6 » .\r\nدر سال 440 : ابو كالنجار از بغداد به شيراز آمده خرابى كرمان و بىاعتدالى عمال آن را شنيد [ و 
  ] با سپاهى فراوان روانه كرمان گرديد و ميانه راه ناخوش گشته در قصبه « جناب » كرمان به رحمت ايزدى پيوست « 7 » و چهل سال از عمرش گذشته بود و ولد الصدقش ابو منصور - فولادستون « 8 » از نواحى كرمان به شيراز آمده بر تخت امارت فارس قرار گرفت و چون خبر وفات ابو كالنجار به بغداد رسيد و ملك رحيم پسر ديگر ابو كالنجار در بغداد توقف داشت ، از خليفه خواهش نمود كه او را « الملك الرحيم » لقب دهند ، خليفه قبول نكرد كه اين لقب مخصوص ذات حضرت احديت است و ملك الرحيم ، لشكرى از بغداد به شيراز فرستاد و بعد از جنگ و فتح ، ابو منصور فولادستون اسير لشكر ملك رحيم گشت و او را در قلعهء استخر محبوس داشتند « 9 » .\r\nو در محرم سال 441 : ملك رحيم از بغداد به فارس آمده در خارج دروازه شيراز ميانهء لشكر بغداد و لشكر فارس كه هر دو طايفه در اطاعت ملك رحيم بودند جدال شد و اين دو طايفه از هم گذشته هر يكى به جانبى ميل نمود « 10 » ، ملك رحيم ناچار با لشكر بغداد موافقت نمود\r\n\r\n\r\n","description":"","footnote":"\r\n( 1 ) . ر ك : كامل ، ج 7 ، ص 330 .\r\n( 2 ) . ر ك : كامل ، ج 7 ، ص 333 .\r\n( 3 ) . ر ك : كامل ، ج 7 ، ص 354 .\r\n( 4 ) . ر ك : كامل ، ج 8 ، ص 19 .\r\n( 5 ) . ر ك : كامل ، ج 8 ، ص 40 .\r\n( 6 ) . ر ك : كامل ، ج 8 ، ص 40 .\r\n( 7 ) . ( در چهارم جمادى الاول سال 440 ) . ر ك : كامل ، ج 8 ، ص 48 .\r\n( 8 ) . ر ك : تاريخ گزيده ، ص 425 كه مىنويسد : به حكم وصيت پدر امارت بغداد به او تعلق گرفت و هفت سال حكمرانى بغداد را داشت تا طغرل به بغداد آمد و او را دستگير و به قلعه طبرگ فرستاد . و ر ك : كامل ، ج 8 ، ص 48 .\r\n( 9 ) . ر ك : روضة الصفا ، ج 4 ، ص 180 .\r\n( 10 ) . ر ك : كامل ، ج 8 ، ص 51 .\r\n","page_name":" 229 ","page_number":245},
  {"content":"\r\n\r\nو مصلحت خود را در توقف در فارس نديد [ و 
  ] عود به اهواز نمود و ابو منصور فولادستون ، از قلعه استخر نجات يافته ، لشكر فارس به او پيوسته قصد اهواز نمود و ملك رحيم از اهواز قصد فارس نمود [ و 
  ] در رامهرمز تلاقى دو سپاه شده ، شكست بر ملك رحيم افتاد ، جائى مكث ناكرده تا به واسط رسيد و ابو منصور فولادستون به اهواز آمده ، نواحى را متصرف شد ، پس در لشكر فولادستون مخالفت افتاد ، جمعى نوشته‌اى به ملك رحيم فرستاده ، اظهار اطاعت و انقياد نمودند و ملك رحيم لشكر بغداد را خواسته روى به اهواز نهاد و بعد از ورود توقف نمود « 1 » .\r\nدر جمادى اول سال 442 : الب ارسلان پسر داود « 2 » ، برادر طغرل بيك از شهر مرو خراسان ، با شجاعان از سپاه ترك و مرو ، قصد بلاد فارس نمود و به تعجيل از بيابان لوط و كرمان گذشته داخل فارس گرديد و چون به شهر فسا رسيد تمامت شهر را متصرف گشته ، نزديك به هزار نفر از ديالمه و مردم بسيار از شهر فسا را بكشت و سه هزار نفر را اسير نمود و معادل هزار هزار دينار از آن شهر به غارت گرفته بشتاب عود به خراسان نمود .\r\nدر سال 443 : ابو نصر بن خسرو ، كوتوال قلعه استخر از امير منصور رنجيده ، نوشته‌اى به ملك رحيم فرستاده لشكر او را بخواست كه بىزحمت در اطاعت او درآمده ، مملكت فارس را براى او تصرف نمايد ، ملك رحيم برادر خود ابو سعيد را با سپاه بسيار روانه داشت ، چون به قريهء « دولت‌آباد » رسيدند ، جماعتى از لشكريان ديلم و ترك و فارس به لشكر ابو سعيد ملحق گشتند « 3 » [ و 
  ] در اطاعت ملك رحيم درآمدند ، پس ابو سعيد به قلعهء استخر رفته ، ابو نصر بن خسرو بيرون آمده ابو سعيد را بالاى قلعهء استخر برده ، انواع تحفه و هدايا به حضور ابو سعيد آورده و چندين دست خلعت نفيس براى سران سپاه آورده با خاطرى جمع ، وارد شيراز شدند و قلعه پهن - دژ را محاصره نمودند و از اطراف فارس ، نوشته اطاعت براى ابو سعيد آوردند و عامل داراب تحفه و هدايا براى ابو سعيد فرستاد و ابو سعيد از جانب ملك رحيم لواى اقتدار برافراشت و ابو منصور بعد از اطلاع بر واقعات ، از اهواز به فارس آمده با ابو سعيد جنگ كرده ، ابو منصور شكست يافت و پناه به قلعه پهن‌دژ كه در دست كوتوال خود بود برده ، متحصن گرديد و ابو سعيد در تمام مملكت فارس مستولى شد « 4 » .\r\nدر سال 445 : ابو نصر بن خسرو ، صاحب قلعه استخر ، از ابو سعيد رنجيده ، نوشته‌ها به ابو منصور فولادستون فرستاد و ابو منصور بعد از اطمينان از جماعت فارس به شيراز آمده ، متمكن گرديد « 5 » و ابو سعيد به اهواز بازگشت و ابو منصور قرار داد كه در خطبه اولا نام پادشاه طغرل بيك -\r\n\r\n\r\n","description":"","footnote":"\r\n( 1 ) . ر ك : كامل ، ج 8 ، ص 53 . و ر ك : كامل ، ج 8 ، ص 54 .\r\n( 2 ) . ر ك : كامل ، ج 8 ، ص 55 .\r\n( 3 ) . ر ك : كامل ، ج 8 ، ص 58 .\r\n( 4 ) . ر ك : كامل ، ج 8 ، ص 58 .\r\n( 5 ) . ر ك : كامل ، ج 8 ، ص 66 . متاسفانه مؤلف فارسنامه در ذكر حوادث سال 445 مهمترين واقعه‌اى را كه اتفاق افتاد و قهرمان آن يك فارسى بنام ارسلان بساسيرى ، بود فراموش كرده است . ارسلان كه از شيعيان فسائى بود خليفه بغداد را گرفت و بر بغداد چيرگى يافت و فرمان داد تا اشهدان عليا ولى اللّه و حى على الفلاح را بر اذان افزودند . او سرانجام به وسيله طغرل دستگير و كشته شد . ر ك : مقاله ارسلان بساسيرى ، از دكتر منصور رستگار ، مجله يغما شمارهء 5 ، ص 281 ، مرداد 1353 .\r\n","page_name":" 230 ","page_number":246},
  {"content":"\r\n\r\nسلجوقى گفته ، بعد نام خود را « 1 » .\r\nدر سال 447 : فولادنام كوتوال قلعه استخر با جمعى آمد و شهر شيراز را تصرف كرد « 2 » و امير ابو منصور فولادستون ، مقاومت نياورده ، به فيروزآباد شتافت و در بين ، ميانه ابو منصور و ملك رحيم موافقت شده ، ابو سعيد برادر ملك رحيم از اهواز و خوزستان و ابو منصور از فيروزآباد آمده ، به موافقت شهر شيراز را محاصره كردند و زمان محاصره به طول انجاميد كه چندين نفر از گرسنگى تلف شدند و فولاد با اتباعش از شيراز فرار كرده در قلعه استخر توقف كردند و ابو منصور فولادستون و ابو سعيد برادرانه وارد شيراز گشتند .\r\nو در همين سال [ 447 
  ] : طغرل بيك پادشاه سلجوقى به بغداد آمده ، مستولى گرديد و ملك رحيم را گرفته ، او را روانه قلعهء « سيروان » نمود و تا زندگانى داشت « 3 » او را از قلعه‌اى در قلعهء ديگر حبس داشته تا وفات يافت و چون امير ابو على كيخسرو بن ابو كالنجار مرزبان در اطاعت طغرل بيك درآمده بود ، او را حاكم « 4 » كرمانشاه داشت پس شهر نوبندگان فارس را بعنوان تيول به او واگذاشت .\r\nدر سال 448 : خديجه خاتون دختر داود چغر بيك « 5 » ، برادر الب ارسلان به عقد ازدواج القائم باللّه خليفه عباسى درآمد « 6 » .\r\nهم در اين سال [ 448 
  ] : موافقت ابو سعيد و ابو منصور پسران ابو كالنجار به مخالفت رسيده ، ابو سعيد را به غدر بكشتند و مملكت فارس بر ابو منصور فولادستون قرار گرفت « 7 » . پس ابو منصور فولادستون به اغواى مادر خود ، صاحب عادل ابو منصور بهرام شيرازى را كه وزير خيرخواه و بىگناه بود بكشت و فضلويه رئيس شبانكاره كه با صاحب عادل‌دوست يكجهت بود به خونخواهى صاحب ، با اعيان فارس هم‌عهد گشته ، ابو منصور فولادستون را گرفته ، در قلعه محبوسش داشتند تا وفات يافت .\r\n\r\n[ وقايع فارس در روزگار ابو منصور فولادستون 
  ]\r\nبعد از ابو منصور چشم طمع آل بويه ديلمى از امارت و سلطنت پوشيد و ابو على كيخسرو مدت چهل سال بعد از اين وقايع زندگانى نموده در اطاعت سلجوقيان عمرى را به پايان رسانيد .\r\nبعد از او نامى از ديلميان برده نشد قال اللّه تعالى :  « تِلْكَ الْأَيَّامُ نُداوِلُها بَيْنَ النَّاسِ »  « 8 » و بعد از انقراض سلسلهء آل بويه مملكت فارس در تحت اقتدار سلاطين سلجوقى درآمد . جد اعلاى اين\r\n\r\n\r\n","description":"","footnote":"\r\n( 1 ) . مقصود آن است كه نخست در خطبه نام طغرل گفته شود و سپس نام ابو منصور .\r\n( 2 ) . ر ك : كامل ، ج 8 ، ص 69 .\r\n( 3 ) . ر ك : كامل ، ج 8 ، ص 71 .\r\n( 4 ) . در متن : ( عالم ) .\r\n( 5 ) . در متن : ( چقر ) يا ( چغرى بك يا جغرى بك : ابو سليمان داود بن ميكائيل بن سلجوق بن دقاق ) است . ر ك : سلجوقنامه ، ص 14 .\r\n( 6 ) . ر ك : كامل ، ج 8 ، ص 74 . در مقابل خليفه عباسى نيز دختر خود را ( سيده خاتون ) به عقد طغرل درآورد ولى ناكام ماند و طغرل درگذشت و دختر خليفه با مهر خود به بغداد رفت . ( تاريخ گزيده ، ص 430 ) .\r\n( 7 ) . ر ك : روضة الصفا ، جلد چهارم ، ص 180 .\r\n( 8 ) . قسمتى از آيه 140 از سوره آل عمران : ( اين روزگار را به اختلاف ميان خلائق مىگردانيم )\r\n","page_name":" 231 ","page_number":247},
  {"content":"\r\n\r\nسلسله ، سلجوق « 1 » است كه ابا عن جد ، رايت سرورى در نواحى تركستان افراشته بودند و سلجوق ، از خان تركستان رنجيده ، با اهل خود از تركستان به نواحى سمرقند آمده به شرف اسلام مشرف گشتند . و بعد از مدتى تا نواحى بخارا را در تحت اقتدار خود درآوردند و ميكائيل « 2 » پسر سلجوق بر تمامت نواحى مستولى شده در يكى از جنگها كشته گشت و سلجوق امارت و رياست را به پسر - زادگان خود [ داد و « 3 » 
  ] چغرى بيگ « 4 » و طغرل بيگ پسران ميكائيل بداد و بعد از صد سال زندگانى بمرد و روزبروز بر شوكت و قوت پسرزادگان او بيفزود تا تمامت خراسان « 5 » و رى و اصفهان را متصرف شدند و طغرل بيگ ، بغداد و ماوالاه را در حيطهء تصرف درآورد و دولت آل بويه را سپرى نمود .\r\n\r\n[ وقايع فارس در روزگار سلاجقه 
  ]\r\nچون قاورد برادرزاده طغرل بيك در كرمان لواى سرورى را افراشت « 6 » ، خبر استيلاى فضلويه شبانكاره « 7 » را در فارس بشنيده ، قصد مملكت فارس نمود [ و 
  ] با سپاهى انبوه به جانب فارس آمده ، فضلويه شكست يافته به انواع تحفه و هديه در خدمت الب ارسلان برادر قاورد توسل جسته ، تمامت فارس را مقاطعه نمود « 8 » و دست قاورد را از فارس كوتاه بداشت و بر هر ناحيتى از مملكت فارس ، اميرى از شبانكاره برگماشت و طرق و شوارع را منتظم ساخت و بلادى كه در اواخر دولت ديالمه ، از جنگهاى پىدرپى در فارس خراب شده بود به آبادى رسانيد و مقر امارت و حكومت خود را گاهى شيراز و گاهى داراب قرار داد و شكستگيهاى مملكت را اصلاح نموده ، چندين سال لواى اقتدار بر همگنان افراشت .\r\n\r\n[ وقايع فارس در روزگار طغرل 
  ]\r\nدر سال 455 : سلطان طغرل بيك بن ميكائيل بن سلجوق زندگانى را بدرود نمود و از عمرش هفتاد سال گذشته بود ، « 9 » چون پسرى نداشت محمد الب ارسلان بن داود چغرى بيك بن - ميكائيل ابن سلجوق را ولىعهد خود نمود .\r\n\r\n\r\n","description":"","footnote":"\r\n( 1 ) . ( سلجوق بن لقمان از نژاد طوقشورميش ( : حمله‌كننده ) بود پسر گوگجو خواجه كه خرگاه‌تراش پادشاهان ترك بود از اوروق ( : ايل ) و استخوان قيق ( قويوق : ) و ايشان دودمانى بزرگ . . . از زمين تركستان ( بودند ) كه به حكم غلبه و تنگى چراخور به ولايت ماوراء النهر تحويل نموده زمستانگاه ايشان ( نور بخارا ) بود و تابستانگاه سغد سمرقند ، ) .\r\nسلجوقنامه ، ص 10 .\r\n( 2 ) . ( سلجوق . . . پنج پسر داشت ، اسرائيل ، ميكائيل ، موسى بيغور ، يونس ، يوسف ) . سلجوقنامه ، ص 10 .\r\n( 3 ) . ( داد و ) زائد است .\r\n( 4 ) . در سلجوقنامه : ( چغر بيك ) است . ( ص 14 ) كه در سال 453 مرد ( تاريخ گزيده ، ص 430 ) .\r\n( 5 ) . طغرل در رمضان سال 429 به نيشابور آمد و به شادياخ بر تخت ملك مسعود متمكن شد . ( سلجوقنامه ، ص 15 ) و ر ك : تجارب السلف ، ص 254 .\r\n( 6 ) . ( از مقدمان هر يك طرفى نامزد شدند چغر بيك ، خراسان و موسى بيغو ، خاور و بست و هرات . . . قاورد ( تلفظ صحيح اين كلمه قورد به معنى گرگ است ) را ولايت كرمان و نواحى طبس و طغرل عراق و ابراهيم ينال و قتلمش مصاحب و ملازم او بودند ) . سلجوقنامه ، ص 18 .\r\n( 7 ) . و هو : ( فضل بن حسن كه سپهسالار بوئيان بود و در ميان ارباب تواريخ به فضلويه شهرت دارد ) . روضة الصفا ، ج 4 ، ص 180 .\r\n( 8 ) . ر ك : روضة الصفا ، ج 4 ، ص 180 . و تاريخ گزيده ، ص 433 .\r\n( 9 ) . طغرل چون عزم رى كرد تا زفاف خود را با دختر خليفه در آنجا برگزار كند در راه ( هوا گرم بود . . . رعاف بر او مستولى شد و به هيچ امساك نپذيرفت و در هشتم رمضان سال 455 درگذشت ) تاريخ گزيده ، ص 430 . در سلجوقنامه آمده است كه ( اسهالى سخت ظاهر شد و از افراط خون ساقط شد و در آن رنج بمرد ) . ( سلجوقنامه ، ص 21 ) .\r\n","page_name":" 232 ","page_number":248},
  {"content":"\r\n\r\n\r\n[ وقايع فارس در روزگار الب ارسلان 
  ]\r\nدر سال 459 : سلطان الب ارسلان به كرمان آمده قرا ارسلان حاكم كرمان را كه سر از چنبر اطاعت الب ارسلان كشيده بود در انقياد و اطاعت درآورد « 1 » و از كرمان به استخر آمد و بيشتر قلعه‌هاى فارس را متصرف گشت « 2 » و كوتوال قلعه استخر قدحى از فيروزه پر از مشك كه بر كنار آن قدح نام جمشيد پادشاه را نوشته بودند به حضور الب ارسلان رسانيد و اهل قلعه پهن‌دژ شيراز تمرد جسته خدمت ننمودند ، خواجه نظام الملك وزير با جمعى از لشكر در نزديكى پهن‌دژ رفته ، هر كسى تيرى را به مقصود ميرسانيد و نيازى مىگرفت و هر كسى سنگى را جامه‌اى و بعد از شانزده روز قلعه پهن‌دژ را مفتوح داشته عود نمود و فضلويه شبانكاره را بر امارت فارس باقى گذاشت « 3 » .\r\nو در سال 464 : فضلويه « 4 » شبانكاره ، از انفاذ وجوهات ديوانى و خراجات سلطانى تقاعد نمود ، خواجه نظام الملك طوسى وزير سلطان الب ارسلان به فارس آمد چون فضلويه از عهدهء مقاومت او برنيامد ، پناه به قلعه تبر « 5 » جهرم كه شرح آن در عنوان قلعه‌هاى فارس بيايد برده ، متحصن گشت ، خواجه نظام الملك در نزديك قلعه نشست و بعد از ملاحظه مأيوس از فتح قلعه گشت ، متحير بماند ، مدتى گذشت كه اهل طبقه اول « 6 » آن قلعه كه كوهى بسيار بلند است طلب امان از خواجه نظام الملك نمودند ، از روى تعجب سبب را پرسيد ، معلوم شد كه آب آنها تمام شده ، خواجه آنها را امان داد و فضلويه بعد از اطلاع از طبقه دويم « 7 » آن قلعه كه كوهى بلندتر از اول است و جز راهى از چاهى ندارد به زير آمد و اتباع خاصه خود را بجا گذاشت ، مىخواست اهل قلعه را به استمالت و طمع در آب قلعه دويم چند روزى نگاه دارد كه جماعتى از اردوى خواجه به قلعه اول رسيده ، اهلش را اطمينان داده ، در بين ، فضلويه را ديده ، شناختند او را به حضور خواجه آوردند ، در كتاب تاريخ كامل نوشته است كه چون خواجه نظام - الملك فضلويه را به درگاه سلطان الب ارسلان رسانيد ، سلطان از گناهان او درگذشت « 8 » .\r\nو در سال 465 : سلطان محمد الب ارسلان ، با دويست هزار نفر سوار قصد ماوراء النهر نمود ، كوتوال قلعه آن نواحى را كه نامش يوسف خوارزمى « 9 » بود [ به 
  ] خدمت الب ارسلان « 10 » آوردند ، حكم نمود او را به چهارميخ بسته ، بكشند « 11 » ، يوسف به سلطان تعرض كرد كه مثل من را نبايد\r\n\r\n\r\n","description":"","footnote":"\r\n( 1 ) . ر ك : كامل ، ج 8 ، ص 105 .\r\n( 2 ) . ( الب ارسلان . . . نخست فارس بگرفت و از آنجا به شبانكاره تاخت و از ايشان خلقى بيعدد بكشت و بازگشت . . . ) سلجوقنامه ، ص 24 .\r\n( 3 ) . ر ك : مشروح واقعه : كامل ، ج 8 ، ص 105 .\r\n( 4 ) . در كامل : ( فضلون ) ر ك : ج 8 ، ص 112 . شرفنامه بدليسى منقول از تاريخ گزيده ، ج 1 ، ص 505 .\r\n( 5 ) . در هشت فرسخى مشرق قصبه جهرم در كوهى است برج‌مانند ، كه سر اين كوه را رگ اول گويند . ر ك : فارسنامه ناصرى ، قلعه‌هاى كوهى فارس .\r\n( 6 ) . در فارسنامه ناصرى ( ر گ اول ) ، ر ك : قلعه‌هاى كوهى مملكت فارس در همين كتاب ، جلد دوم .\r\n( 7 ) . در فارسنامه ناصرى ( ر گ دويم ) ، ر ك : قلعه‌هاى كوهى مملكت فارس در همين كتاب ، جلد دوم .\r\n( 8 ) . ر ك : كامل ، ج 8 ، ص 111 .\r\n( 9 ) . در سلجوقنامه ، ( يوسف برزمى ) ( ص 28 ) ولى در كامل ( يوسف خوارزمى ) است ج 8 ، ص 112 .\r\n( 10 ) . در متن : ( ارسلطان ) .\r\n( 11 ) . در متن : ( بكشتند ) .\r\n","page_name":" 233 ","page_number":249},
  {"content":"\r\n\r\nچنين كشند ، سلطان به غلامان گفت كه او را رها كنيد تا او را به تير بزنم « 1 » و گاهى تير سلطان خطا نمىنمود و چون يوسف را رها نمودند روى به جانب سلطان برفت و تير سلطان از يوسف خطا كرده ، يوسف نزديكتر آمد ، تير دويم هم خطا نمود و يوسف كاردى كه با خود داشت بر پهلوى سلطان الب ارسلان بزد « 2 » كه به همان زخم كارد ، وفات يافت و از عمرش چهل سال « 3 » گذشته بود :\r\n به مورى بمالى سر نره‌شير * كنى پشه بر پيل جنگى دلير « 4 » \r\nدر همين سال [ 465 
  ] : خلف الصدقش ، سلطان جلال الدين ملكشاه ، ابن سلطان الب ارسلان محمد بن داود چغرى بيك بن ميكائيل بن سلجوق بجاى پدر بر اريكه سلطنت متمكن گرديد و چون خبر وفات سلطان الب ارسلان در كرمان به قاورد بيك برادر الب ارسلان رسيد به طمع سلطنت ، تهيه لشكر ديده براى جنگ با ملكشاه ، قاصد رى گرديد و بعد از ورود و تلاقى با لشكر سلطان ملكشاه ، شكست بر لشكر كرمان افتاد و قاورد فرار كرده رشتهء زندگانى او گسيخته گشت « 5 » و سلطان ملكشاه به اقتضاى مروت و جوانمردى ، حكومت كرمان را به اولاد قاورد واگذاشت و مدتها به حكمرانى باقى بودند .\r\nو در همين سال [ 465 
  ] : ركن الدوله خمارتگين سلجوقى ، والى مملكت فارس شده به فرمان ملكشاه ، وارد گرديد . در كتاب شيرازنامه ، نوشته است « 6 » : خمارتگين دو نوبت از شيراز ، لشكر به سيراف كه شهرى در كنار درياى فارس است و مدتها در تصرف ملوك بنى قيس بود ، برده ، كارش از پيش نرفت و رشوتى گرفته عود مىنمود و بواسطه ضعف رأى و قصور تدبير از عهدهء لوازم حكومت برنيامده اعمال فارس خراب گرديد .\r\nدر سال 467 : سلطان ملكشاه ، جلال الدين ، به استصواب جماعتى از منجمان حكم فرمود كه ابتداى سال را در تقاويم دفتر كواكب از زمان رسيدن آفتاب به اول برج حمل ثبت كنند و آن را تاريخ جلالى گويند و تاكنون آن قرار ، برقرار مانده است و پيش از آن مبدأ سال از نيمه برج حوت مىنوشتند « 7 » .\r\nو در همين سال [ 467 
  ] : ابو جعفر عبد اللّه القائم بامر اللّه ، خليفه عباسى بدرود زندگانى نمود « 8 »\r\n\r\n\r\n","description":"","footnote":"\r\n( 1 ) . ر ك : مشروح واقعه در سلجوقنامه ، ص 28 . ولى روايت مؤلف ماخوذ است از : كامل ، ج 8 ، ص 112 .\r\n( 2 ) . يوسف در همان مجلس بدست ( جامع نيشابورى ) كه مهتر فراشان بود با ميخكوبى كشته شد . ( ر ك : سلجوقنامه ، ص 28 ) .\r\n( 3 ) . در سلجوقنامه مدت عمر او ( سى و چهار سال ) گفته شده است . ( ص 29 ) .\r\n( 4 ) . شعر از فردوسى است :\r\n ستايش كنم ايزد پاك را * كه گويا و بينا كند خاك را\r\nبه مورى دهد مالش نره‌شير * كند پشه بر پيل جنگى دلير \r\nشاهنامه ، دبير سياقى ، ج 2 ، ص 237 ، بيت 928 .\r\n( 5 ) . ر ك : سلجوقنامه ، ص 30 ، كه مىنويسد : ( چون سپاه مواجب و نان‌پاره افزون مىخواستند لفظى بر زبان راندند كه اگر اقطاع و مواجب ما زياده نخواهد بود سعادت قاورد را باد . . . سلطان بفرمود تا قاورد را شربت زهر چشانيدند و هر دو چشم پسرش را ميل كشيدند ) . نام قاورد در كامل ، ( قاورت ) است . ر ك : ج 8 ، ص 114 .\r\n( 6 ) . ر ك : شيرازنامه ، زركوب ، ص 62 .\r\n( 7 ) . ر ك : كامل ، ج 8 ، ص 121 .\r\n( 8 ) . ر ك : كامل ، ج 8 ، ص 120 .\r\n","page_name":" 234 ","page_number":250},
  {"content":"\r\n\r\nو از عمرش هفتاد و شش سال گذشته بود و چهل و چهار سال زمان خلافتش طول كشيد و بعد از او عقد خلافت بدست ارباب حل و عقد به نام نبيرهء او ، ابو القاسم عبد اللّه بن محمد بن القائم باللّه بسته او را المقتدى بامر اللّه گفتند و چون ابو جعفر هاشمى با مقتدى بيعت نمود به آواز بلند بگفت :\r\n« اذا مات منا سيد قام سيد » « 1 » و مقتدى فورا گفت :\r\n« قؤول بما قال الكرام فعول »\r\n\r\n[ وقايع فارس در روزگار ملكشاه و بركيارق 
  ]\r\nدر سال 470 واند : سلطان ملكشاه پسر عم خود را توران شاه پسر قاورد ، برادر الب ارسلان والى مملكت فارس نمود [ و او 
  ] بعد از ورود به فارس باز مدار امور را به بزرگان شبانكاره واگذاشت ، هر يكى را در بلوكى به عاملى گذاشت و مدتها گذشت .\r\nو در سال 485 : سلطان ملكشاه ، جلال الدين پسر سلطان محمد الب ارسلان در بغداد وفات يافت بيست سال سلطنت كرد و سى و هشت سال از عمرش گذشته بود . در تاريخ كامل ابن اثير نوشته است « 2 » وسعت مملكت متصرفى ملكشاه ، از حدود ممالك چين تا اقصى بلاد شام و از مبادى بلاد اسلام از جانب شمال تا اقصى بلاد يمن بود .\r\nدر تاريخ روضة الصفا نوشته است كه خواجه نظام الملك طوسى وزير سلطان ملكشاه ، برات مواجب ملاحان جيحون را به حواله انطاكيه شام نوشت و ملاحان استغاثه به بارگاه ملكشاه كردند ، ملكشاه از وزير پرسيد كه حكمت در اين چيست وزير جواب داد كه تا بعد از ما ، به ساليان دراز وسعت و فسحت مملكت سلطان بازگويند « 3 » .\r\nبعد از وفات ملكشاه سلطان بر كيارق پسر سلطان ملكشاه ، بعد از زحمات و جنگهاى بىپايان پىدرپى بجاى پدر نشست « 4 » .\r\nدر سال 487 : ابو القاسم عبد اللّه المقتدى بامر اللّه ، وفات يافت نزديك به بيست سال زمان خلافت داشت و سى و هشت سال از عمرش گذشته بود « 5 » .\r\nو در همين سال [ 487 
  ] : ابو العباس احمد بن عبد اللّه مقتدى را به خلافت برداشته ، با او بيعت كردند و او را « المستظهر باللّه » گفتند « 6 » .\r\nو در همين سال [ 487 
  ] : كه تركان خاتون زوجه سلطان ملكشاه ، در اصفهان لواى سلطنت را براى پسر صغير خود محمود بن سلطان ملكشاه ، مىافراشت ، امير انزو « 7 » سلجوقى كه از امراى ملكشاه بود ، براى تسخير مملكت فارس در جمادى دويم با سپاهى فراوان از اصفهان روانه داشت و بعد از اطلاع توران شاه حاكم فارس پسر قاورد لشكرى برداشته به استقبال امير انزو آمد ، بدستيارى اميران شبانكاره انزو را شكست دادند ليكن تيرى به توران شاه رسيد كه بعد از ماهى\r\n\r\n\r\n","description":"","footnote":"\r\n( 1 ) . در كامل ، اين مصراع چنين است : ( اذا سيد منا مضى قام سيد ) . ( ج 8 ، ص 121 ) .\r\n( 2 ) . ر ك : كامل ، ج 8 ، ص 163 .\r\n( 3 ) . پيش از روضة الصفا ، اين حكايت در سلجوقنامه ( ص 31 ) و تجارب السلف ( ص 267 ) آمده است . ر ك : روضة الصفا ، ج 4 ، ص 280 .\r\n( 4 ) . ر ك : سلجوقنامه ، ص 35 .\r\n( 5 ) . كامل ، ج 8 ، ص 170 . و تجارب السلف : ( وفات او در محرم سال 487 بود ) . ص 283 .\r\n( 6 ) . در تجارب السلف آمده است كه در سال 499 با او بيعت كردند . ر ك : ص 288 . ولى ابن اثير سال بيعت با او را سال 487 مىداند . ر ك : كامل ، ج 8 ، ص 170 .\r\n( 7 ) . در متن : ( انز ) تصحيح شد . صورت صحيح در كامل ، ( ج 8 ، ص 173 ) و تاريخ گزيده ( ص 440 ) ( انزو ) است .\r\n","page_name":" 235 ","page_number":251},
  {"content":"\r\n\r\nوفات يافت .\r\nو در سال 489 : شش ستارهء سياره يعنى ماه و عطارد و زهره و آفتاب و مريخ و مشترى در برج حوت مجتمع شدند تمامت منجمان گفتند اگر زحل با آنها موافقت داشت طوفانى ديگر مانند طوفان نوح ( ع ) روى زمين را فرا مىگرفت « 1 » .\r\nو در سال 490 : سلطان بركيارق ، امارت خراسان و خوارزم را به امير داد حبشى بن - تونتاق واگذاشت و امير حبشى امارت خوارزم را به امير محمد بن انوشتكين داد [ و 
  ] او را خوارزمشاه بگفت « 2 » .\r\nو انوشتكين غلام زرخريد يكى از امراء سلجوقى بود و بعد از استيلاء سلطان سنجر بن - سلطان ملكشاه امير محمد خوارزمشاه بجاى خود برقرار مانده ، آثار عدل و انصاف به ظهور مىرسانيد .\r\nدر سال 492 : سلطان بركيارق بن سلطان ملكشاه به جانب خراسان رفت و امير انزو را والى تمامت مملكت فارس قرار داد و چون در سال 487 اين امير انزو به فارس رفت و از توران شاه شكست يافت ، عود به اصفهان كرد « 3 » و توران شاه در فارس وفات نمود ، بزرگان شبانكاره ، هر يكى بر بلوكى مستولى گشته برقرار بودند كه امير انزو سلجوقى در اين سال ، با سپاهى فراوان قصد فارس نمود كه تدارك سفر سابق را از امراء شبانكاره نمايد ، بعد از اطلاع شبانكاره‌ها ، تدارك كرده ، دست توسل « 4 » را به دامن ايران شاه بن قاورد برادر الب ارسلان زده ، ايران شاه با لشكر از كرمان به فارس بيامد و بعد از جنگ با امير انزو شكست به لشكر امير انزو افتاد تمامى مأمور و امير گريخته تا اصفهان مكث نكردند و استيلاى جماعت شبانكاره بر نواحى فارس بيفزود و بسبب گرفتارى سلطان بر كيارق ، در جنگهاى پيوسته با برادران خود سلطان محمد و سلطان سنجر پسران سلطان ملكشاه سلجوقى دست تطاول شبانكاره در مملكت فارس بلكه بيشتر دراز بود « 5 » .\r\n\r\n[ وقايع فارس در روزگار سلطان محمد 
  ]\r\nو در سال 498 : سلطان بركيارق ممالك محروسه خود را بدرود داشته ، زندگانى را وداع نمود . در تاريخ كامل ابن اثير عمرش را بيست و پنج سال و سلطنت او را دوازده سال نوشته است « 6 » . و در كتاب روضة الصفا ، سلطنت او را سيزده سال گفته است « 7 » و بعد از وفات سلطان - بركيارق بن ملكشاه ، تاج و تخت ممالك محروسه بىمدعى بر سلطان محمد برادر بركيارق قرار گرفت و امراى دولت بركيارق ، بعضى دست توسل بر دامن وزراى سلطان محمد رسانيده به منصب و رتبهء خود باقى بماندند و بعضى طريق عصيان را گرفتند از جمله اتابك جلال الدين - چاولى خوانسالار بود كه از شهرى به شهرى با سپاه و لشكرى كه فراهم آورده بود عبور مىنمود و لشكر سلطان محمد بن ملكشاه در پى او همه‌جا مىرفت و در هر مصافى شكست مىيافت ، تا\r\n\r\n\r\n","description":"","footnote":"\r\n( 1 ) . ر ك : كامل ، ج 8 ، ص 181 .\r\n( 2 ) . ر ك : كامل ، ج 8 ، ص 182 .\r\n( 3 ) . در متن : ( گرد ) .\r\n( 4 ) . در متن : ( توصل ) .\r\n( 5 ) . ر ك : كامل ، ج 8 ، ص 188 .\r\n( 6 ) . ر ك : كامل ، ج 8 ، ص 222 .\r\n( 7 ) . ر ك : روضة الصفا ، جلد چهارم ، ص 305 .\r\n","page_name":" 236 ","page_number":252},
  {"content":"\r\n\r\nآنكه تمامى همراهان او يا فرار كرده يا كشته گشت و مفرى براى خود جز درگاه شاهى نديد ، لابد به اصفهان آمد و بعضى از اركان دولت را ديده صورت واقعه را بگفت و به صوابديد آنها كفنى را برداشته به حضور سلطان محمد رسيد و سلطان از تمامت گناهان « 1 » او درگذشت .\r\nدر سال 502 : سلطان محمد پسر كوچك دو سالهء خود را كه او را چغرى مىگفتند به چاولى خوانسالار سپرده ، او را به لقب اتابك جلال الدين چاولى ملقب « 2 » داشته چغرى را فرمانروا و چاولى را والى و وزير فارس قرار داد و اتابك مرد آموزنده را گويند كه در عربى به معنى مؤدب است « 3 » و گفته‌اند اصل اتابك در تركى اتابيك است يعنى پدربزرگ ، چه‌آتا ، پدر است و بيك بزرگ .\r\nچون شاهزاده چغرى و اتابك جلال الدين چاولى خوانسالار با لشكر مأمور از اصفهان بيرون آمدند هر روزه اتابك جلال الدين كلمه « او را بگيريد » تعليم شاهزاده دو ساله مىنمود ، چون به اول شهر فارس كه بلوك آبادهء اقليد است رسيدند امير بلدچى را كه حاكم بركليل و سرمه « 4 » كه در آن زمان دو شهر بوده ، بخواستند و او را روانه حضور داشتند و شاهزاده دو ساله بر عادت هر روز بگفت : « او را بگيريد » بلدچى را گرفته و كشته و اموال او را به غارت بردند و قلعه استخر مرودشت كه بهترين قلعه‌هاى كوهى فارس است ، كوتوال امير بلدچى در تصرف داشت و اين كوتوال از اهل جهرم ، بعد از اطلاع بر واقعه قلعه را بيشتر از پيشتر محافظت نمود و كليل و سرمه را در اين زمان اقليد و سورمق گويند و از توابع آبادهء اقليد است و بعد از مدتى از ورود اتابك به شيراز ، كوتوال جهرمى قلعه استخر را به ملازمان اتابك سپرد و مدتها بگذشت كه بلوكات فارس در تصرف جماعت شبانكاره‌ها بود و چون اتابك آنها را براى ملاقات شاهزاده چغرى بخواست ، در جواب گفتند ما از پروردگان دولت پادشاهيم بايد در بلوكات خدمات ديوانى را انجام دهيم و تمام آنها را از آمدن معذور بداشتند و جماعت آنها از بسيارى به شماره نمىآمد و بزرگ آنها ، حسن بن مبارز بود كه او را به زبان شبانكاره « حسنويه » « 5 » مىگفتند و اتابك جلال الدين بعد از يأس از آمدن حسنويه در ميان خلق شهرت انداخت كه از حكومت فارس گذشته ، عود به اصفهان مىنمايم و اين خبر در تمامت فارس منتشر گشت ، پس با جماعتى از شجاعان به عزم اصفهان از شيراز حركت كرد و در حقيقت به قصد فسا و داراب كه مسكن حسنويه شبانكاره بود بتاخت ، سه چهار ساعت قبل از رسيدن اتابك جلال الدين بر سر حسنويه « 6 » ، فضلويه « 7 » برادر حسنويه از آمدن اتابك باخبر گرديد و به بالين حسنويه آمد و چنان از شراب دوشينه مست بود كه اعتنا به چنين خبرى نكرد و باز سر را بر بالين استراحت گذاشت ، فضلويه ناچار شده\r\n\r\n\r\n","description":"","footnote":"\r\n( 1 ) . در متن : ( كناه ) .\r\n( 2 ) . در متن : ( به عقب ) .\r\n( 3 ) . ( اتا در تركى به معنى پدر و بك و بگ و بيگ به معنى بزرگ است بنابراين به معنى پدربزرگ ، لالا ، مؤدب ، مربى كودك ( مخصوصا مربى شاهزادگان ) وزير بزرگ . . . ر ك : فرهنگ معين - و ر ك : ج 8 ، ص 274 ، كامل ، كه مىنويسد : چغرى در اين هنگام دو سال داشت .\r\n( 4 ) . در فارسنامه ، ابن بلخى : ( اقليد و سورمق ) . ( ر ك : ص 160 و 161 ) .\r\n( 5 ) . ر ك : شيرازنامه ، ص 61 و 63 .\r\n( 6 ) . در متن : ( حسنويه كه ) .\r\n( 7 ) . در تاريخ وصاف : ( فضلون ) ر ك : تحرير تاريخ وصاف ، ص 85 .\r\n","page_name":" 237 ","page_number":253},
  {"content":"\r\n\r\nآن‌قدر آب سرد بر سر و تن حسنويه بريخت كه از مستى رسته ، هشيار گشته ، همه چيز را بجا گذاشته ، با چند نفر از خواص خود فرار نمود و تا قلعه ايج آرام نگرفت و اتابك ، اموال حسنويه را غارت نمود و كسان او را بكشت « 1 » ، پس با جماعتى از لشكريان كه از دنبال او آمدند ، شهر فسا و قصبه جهرم و بسيارى از توابع فارس را غارت كرده ، مردان آنها را بكشت . پس به صحراى ايج كه اكنون از توابع اصطهبانات است بيامد و قلعه ايج را بر حسنويه محاصره نمود و چون از گشودن آن مأيوس گرديد ، كار حسنويه به مال المصالحه گذرانيد و براى نظم باقى فارس از ايج به شيراز آمد و لواى فيروزى برافراشت پس قصد كازرون نمود « 2 » كه در دست ابو سعيد محمد بن باباى شبانكاره بود و با سيرتى زشت با اهل آن نواحى سلوك داشته ، شهر شاپور را چنان خراب كرده كه مسكن دد و دام گشته بود و چون ابو سعيد از قصد اتابك جلال الدين خبر يافت ، احمال و اثقال خود را به قلعه‌اى كه داشت ، كشيد و اتابك آمده ، قلعه را محاصره فرمود و دو سال زمان محاصره طول كشيد و هرچه اتابك در صلح را كوبيد ، ابو سعيد راضى نگشت تا آنكه مردم از قحط به ستوه آمده ، ابو سعيد از اتابك امان بخواست و از قلعه بيرون آمد و اتابك وفاى به عهد نكرده ، ابو سعيد را حبس نمود ، پس از حبس گريخت و بعد از چند روز او را گرفته به حكم اتابك از زيور زندگانى عارى گرديد .\r\nو در سال 506 : اتابك جلال الدين از شيراز لشكرى برداشته به جانب داراب براى تنبيه شبانكاره‌ها برفت و چون امير ابراهيم عامل داراب ، مطلع شد اهل و اسباب و اموال خود را [ برداشت 
  ] و آنها را در تنگ رنبه « 3 » برده محفوظ داشت . و تنگ رنبه دره كوه و تنگنائى است از سه فرسخ بيشتر شرقى داراب ، نزديك به قريه ده‌خير كه دو كوه بلند رو به هم آمده و دره به مسافت چندين صد ذرع در ميان آن كوه افتاده ، بعد از آن دره تنگنائى وسيع مانند دايره ، كمر كوه بسيار بلندى است كه جز مرغ بپرواز از فراز آن كوه به نشيب نتواند رسيد و چندين چشمه دارد و اهل داراب وقت فرار از دشمن با عيال و اموال پناه به تنگ رنبه برده از آسيب دشمنان آسوده شوند و در جانب شمالى اين تنگ رنبه پارچه كوه كوچكى است كه آن را به تعمير قلعه ساخته‌اند و امير ابراهيم دارابى كه سمت دامادى به پادشاه كرمان ، ارسلان شاه بن كرمان شاه بن ارسلان - بيك بن قاورد بيك برادر سلطان الب ارسلان داشت ، بعد از گذاشتن مستحفظ و لوازم معيشت ، از داراب به كرمان رفته از خدمت ارسلان شاه اعانت و حمايت و لشكر خواست و چون اتابك جلال الدين چاولى استحكام تنگ را ديد كه از هيچ جانب راهى نتوان يافت به غلط عطف عنان را به سمت كرمان انداخت و چند منزل رفته ، اهل داراب آسوده شدند ، پس شهرت انداخت كه لشكر ارسلان شاه به حمايت ابراهيم اين دو روزه وارد داراب مىشوند و اتابك بغتة نزديكى آن تنگ رسيده ، اهل داراب آنها را لشكر كرمان دانسته بىغائله آنها را داخل تنگ نمودند ،\r\n\r\n\r\n","description":"","footnote":"\r\n( 1 ) . ر ك : كامل ، در ذكر وقايع سال 510 ، ج 8 ، ص 274 .\r\n( 2 ) . ر ك : كامل ، ج 8 ، ص 274 .\r\n( 3 ) . ر ك : فارسنامه ناصرى ، قلعه‌هاى كوهى مملكت فارس . در فارسنامه ابن بلخى آمده است : ( در تنگ رنبه است و قلعه‌اى است سخت استوار و بزرگوار و حكم دارابجرد آنكس را باشد كه آن قلعه دارد و هواى آن خوش است و آب چشمه و مصنعه كرمانيان دارند ) . ( فارسنامه ، ابن بلخى ، چاپ نيكلسن ، ص 159 ) . و ر ك : كامل ، در ذكر وقايع سال 510 ، ج 8 ، ص 275 . ابن اثير اين مكان را ( رتيل رننه ) خوانده است .\r\n","page_name":" 238 ","page_number":254},
  {"content":"\r\n\r\nبعد از دخول بيشتر اهل داراب را كشته ، اموال آنها را غارت نموده و امراى شبانكاره به سمت كرمان رفته به ارسلان شاه پناه بردند .\r\nدر سال 508 : اتابك براى حسنويه شبانكاره كه در قلعه ايج « 1 » متوقف بود ، پيغام فرستاد كه من براى استرداد جماعت شبانكاره‌ها ، قصد كرمان را دارم بايد موافقت كنى ، حسنويه طوعا كرها قبول كرده از قلعه خدمت اتابك آمد و قاصد كرمان شدند و قاضى ابو طاهر عبد اللّه ، قاضى شيراز ، به رسالت خدمت ارسلان شاه فرستاد كه جماعت شبانكاره ، رعيت و لشكر پادشاه سلطان محمد است ، اگر آنها را روانه فارس داشتى عزيمت جانب كرمان را فسخ « 2 » مىنمايم و اگرنه مستعد ورود سپاه سلطانى باش . ارسلان شاه جواب رساله قاضى را فرستاد كه جماعت شبانكاره از شما خائف گشته به كرمان كه باز ملك سلطان است ، آمده‌اند و مرا شفيع داشته‌اند اميد چنان است كه مقبول خاطر اتابكى افتد و در اين باب رسولى مخصوص با بعضى از هدايا خدمت اتابك فرستاد و اتابك رسول ارسلان شاه را فريفته ، درهم و دينار بيشمار به او داد و رسول را جاسوس خود نموده ، روانه‌اش داشت و پيش از اين گفت و شنيدها ارسلان شاه معادل پنج شش هزار نفر سوار و پيادهء كرمانى را در سيرجان كرمان كه همسايهء سرزمين فارس است گذاشته بود ، چون رسول از فارس به سيرجان رسيد ، خدمت وزير ارسلان شاه كه سپهسالار لشكر بود رسيده خدمت وزير بگفت كه اتابك جز رضاى ارسلان را نخواهد و از توقف اين لشكر در سيرجان كه در حقيقت بلوكى از فارس است ، مىانديشد كه اهل بلوكات ديگر گمان دشمنى فيما بين مىنمايند ، بهتر آن است كه آنها را روانه بلاد خود داريد ، وزير ارسلان شاه ، مقالات رسول را كه جاسوسى از اتابك بود ، قبول كرد و لشكر را پراكنده نمود و بعد از اطلاع ، اتابك ، بىمهلت لشكر را از داراب به قصبه فرگ « 3 » كه اكنون يكى از هفت ناحيه بلوك سبعه است برده ، فرگ را محاصره نمود و در آن زمان دست توسل امير موسى حاكم فرگ به دامن ارسلان شاه بود ، بواسطهء آنكه توابع شمالى فرگ به بلوك سيرجان پيوسته است . چون خبر محاصره فرگ به وزير ارسلان شاه رسيد رسول را خواسته ، مؤاخذه داشت و برداشتن لشكر سيرجان را خيانت رسول شمرده و رسول منكر خيانت خود گرديد و چون وقت مفارقت رسول از خدمت اتابك ، فراشى از اتابك را با خود آورده [ بود 
  ] كه هرروز خبر را به كسان اتابك رساند ، ارسلان شاه از حال فراش مطلع گشته او را آزار كرد و واقعه را نقل نمود ، پس ارسلان شاه رسول خود و فراش اتابك را به سزاى خبرگيرى و جاسوسى بكشت و به زودى تدارك لشكر نموده جمعيتى فراهم آورده ، روانه داشت و موسى فرگى از كوهستان خود را به لشكر كرمان رسانيد و اتابك بعد از اطلاع اميرى را با جمعى از لشكر خود به استقبال سپاه كرمان فرستاد ليكن ملاقات ناكرده عود نمود و با اتابك بگفت چون از جمعيت شما مطلع شدند پراكنده گشتند و موسى فرگى لشكر\r\n\r\n\r\n","description":"","footnote":"\r\n( 1 ) . ابن بلخى از قلعهء اصطهبانان سخن مىگويد كه : ( قلعه عظيم است و حسويه ( : حسنويه ) را است و چون اتابك چاولى به جنگ حسويه رفت و پس صلح كردند اين قلعه را خراب كرد ، اكنون آباد است ) . ( فارسنامه ، ابن بلخى ، ص 157 ) . ( ايج ) نيز كه در فارسنامه ، ابن بلخى به صورت ( ايگ ) هم آمده است چنين معرفى شده است : ( اين ايگ به روزگار متقدم ديهى بود و حسويه آن را به شهرى كرده است هواى آن معتدل است اما آب ناگوارا دارد و ميوه بسيار باشد خاصه انگور و جامع و منبر دارد ) . ( ص 131 ) .\r\n( 2 ) . در متن : ( فتح ) .\r\n( 3 ) . ر ك : مقدمات همين كتاب ، حاشيه مربوط به حمله سارية بن زنيم . ناحيه دارابجرد .\r\n","page_name":" 239 ","page_number":255},
  {"content":"\r\n\r\nكرمان را از راه كوهستان غير متعارف آورده در نيمه شبى وارد صحراى فرگ نمود « 1 » و سپاه اتابك با اطمينان خاطر ، آسوده ، در خواب بودند « 2 » و اتابك از باده دوشين مست افتاده بود كه كسى خبر ورود لشكر كرمان را به او داد ، فورا حكم به قطع زبان آن بيچاره نمود ، ديگرى آمده خبر داد ، ناچار سوار شده ، فرار نمود و بسيارى از لشكر اتابك ، كشته و اسير گرديد و چون حسنويه و پسر ابو سعيد شبانكاره ، در محاصره فرگ در ظل عاطفت اتابك جلال الدين بودند در وقت فرار هم موافقت داشتند ، چون مسافتى رفتند و روز روشن شد اتابك نگاهى در قفاى خود كرده جز حسنو [ ى 
  ] و پسر ابو سعيد سعيد شبانكاره را كه پدرش را در جنگ كازرون كشته بودند [ نديد 
  ] پريشان‌خاطر شد ، حسنويه و پسر ابو سعيد به اتابك گفتند از ما غدرى به تو نخواهد رسيد ، خاطر را جمع دار . با هم آمده تا وارد شهر فسا شدند و جماعت شكست‌يافته يك يك و دو دو در گرداگرد اتابك مجتمع گشتند .\r\nدر همين سال [ 508 
  ] : شاهزاده چغرى ، فرمانرواى فارس كه هنوز به سن بلوغ نرسيده بود وفات يافت « 3 » .\r\nدر سال 510 : امير اتابك چاولى وفات يافت « 4 » و جماعتى را از خوف آسوده داشت . در كتاب شيرازنامه نوشته است از عماراتى كه جلال الدين چاولى در فارس ساخته است : بند قصار بلوك كربال است كه بر رودخانه كربال فارس ساخته « 5 » و چندين قريه را معمور داشته است و بند رودخانه رامجرد است كه در قديم بندى داشت و سالها شكسته [ و 
  ] بلوك رامجرد از كار افتاده بود و گذران اهلش از كشت ديمى مىشد و اتابك جلال الدين آن را آباد و معمور داشت و بلوك رامجرد را چراغ بلوكات فارس نمود .\r\nببايد دانست كه آنچه در انقلابات مملكت فارس و حالات طايفه شبانكاره از اول دولت سلاطين ديالمه تا زمان وفات امير اتابك جلال الدين چاولى مرقوم گرديد از كتاب تاريخ كامل ابن اثير برداشته ، نگاشته گرديد و كتاب تاريخ وصاف در اين باب با تاريخ كامل موافق نگشته و حضرت وصاف ، طاب‌ثراه به عبارتى مرقوم داشته كه مضمونش بر سبيل ايجاز و اختصار بر اين وجه است « 6 » كه پيش از استيلاى دولت اسلام ، اجداد طايفه شبانكاره از سپهبدان مملكت فارس بوده ، ستوران پادشاه را پرستارى داشتند و ستوران را از صحراى رون رحلة الشتا داشته بعد از انصرام عهد فاروق كه يزدجرد به استخر آمد اهل فارس سر از چنبر امتثال كشيدند عثمان ( رض ) خليفه دويم ، عبد اللّه بن عامر بن كريز را روانه داشت و بعد از ورود به فارس در سال بيست و نه از هجرت ، تمامت فارس را بگشاد و يزدجرد به داراب رفت و بزرگان شبانكاره با او موافقت داشتند و چون استخر گشوده شد ، عبد اللّه عامر با « هربذ » داماد يزدجرد كه حاكم\r\n\r\n\r\n","description":"","footnote":"\r\n( 1 ) . در متن : ( نموده ) .\r\n( 2 ) . ر ك : كامل ، در ذكر وقايع سال 510 ، ج 8 ، ص 275 .\r\n( 3 ) . ر ك : شيرازنامه ، ابى العباس زركوب ، ص 60 و كامل ، ج 8 ، ص 276 . ابن اثير سن او را پنج سال مىداند و وفات او را در ذى الحجه سال 509 مىداند . بنابراين قول فارسنامه يعنى 508 صحيح نيست زيرا ماخذ مؤلف ، كامل ابن اثير است .\r\n( 4 ) . ر ك : كامل ، ج 8 ، ص 274 .\r\n( 5 ) . شيرازنامه ابو لعباس زركوب شيرازى ، ص 64 .\r\n( 6 ) . ر ك : تحرير تاريخ وصاف ، ص 251 و 256 .\r\n","page_name":" 240 ","page_number":256},
  {"content":"\r\n\r\nاستخر بود طريق مسالمت را رعايت داشت و خود عازم شهر « جور » فيروزآباد گرديد و مجاشع بن - مسعود سلمى را از عقب يزدجرد روانه داراب نمود و يزدجرد از مجاشع شكست خورده به كرمان گريخته ، قصد سجستان نمود و چون طريق مسالمت ميانه طايفه شبانكاره و اهل داراب با عبد اللّه عامر در ميان بود ، شبانكاره‌ها در داراب و رون بناى رحلة الشتاء و الصيف گذاشتند و اسماعيل جد اعلاى فضلويه مدار امور « هربذ » كه از جانب عبد اللّه عامر لواى حكومت فارس [ را 
  ] مىافراشت ، گرديد و به مرور دهور بر خدم و حشم اسماعيل مىافزود تا زمان الب ارسلان كه نوبت سردارى شبانكاره‌ها به فضل بن حسن كه او را به زبان شبانكاره فضلويه حسنويه مىگفتند رسيد .\r\nحسنويه در عنفوان جوانى ، سپهسالار صاحب كافى اسماعيل بن عباد « 1 » طالقانى وزير [ مؤيد الدوله 
  ] ديلمى بود و چون مخالفت ميانهء شبانكاره و عز الملوك ابو كالنجار جهت اموال و متصرفات افتاد ، چنان كه در تواريخ مسطور است ، در شهر صفر سال 430 ، تاش‌فراش كه از غلامان عضد الدوله بود و در عهد او والى اصفهان با لشكرى به فارس آمده ، ميانهء مقاتله در پيوست با اهالى و جنود از مقام رون « 2 » عزم داراب نموده ، در داراب ساكن گشتند و بر اين حال ماه و سال بگذشت تا در سال 448 « 3 » ، فضلويه ، بر نواحى فارس استيلا يافت بر هر ناحيتى اميرى را از شبانكاره فرستاد مثل : امير ابو سعيد محمد ماما « 4 » و اميرويه مسعودى « 5 » پس « 6 » قاورد بيك پسر چغر بيك ، برادر سلطان الب ارسلان كه سلطنت كرمان را داشت با شبانكاره مجادله كرده ، خرابى تمام به نواحى فارس راه يافت ، فضلويه ناچار شد به خدمت الب ارسلان رفته ، تمامت فارس را مقاطعه كرده « 7 » ، عود به فارس نمود و در شيراز نواب گماشت و خود در داراب رحل اقامت انداخت [ و 
  ] چون سلطان به مشاغل مهمه ديگر اشتغال داشت ، اعتنائى به مال مقاطعهء فضلويه نداشت ، فضلويه در خدمات تقاعد مىنمود تا بر عصيان مجاهر گشت و به قلعه كه مزيد اعتماد بدان داشت ، متحصن شد ، خواجه نظام الملك وزير او را محاصره كرده به زير آورده ، در قلعه استخر محبوسش داشت ، پس كوتوال قلعه به اشارهء وزير او را به شهرستان عدم فرستاد « 8 » و اتابك جلال الدين چاولى ، خوانسالار كه ركنى بود از اركان دولت سلطانى براى استيصال دوحه و اغصان فضلويه با لشكر صف‌شكن متوجه شيراز گرديد و با نبيرهء او نظام الدين محمود بن - يحيى بن حسنويه كه او را محمويه « 9 » گويند در مهارلوى « 10 » سروستان محاربه كرده او را منهزم\r\n\r\n\r\n","description":"","footnote":"\r\n( 1 ) . ر ك : تاريخ گزيده ، ص 417 ، و ص 251 ، تحرير تاريخ وصاف .\r\n( 2 ) . ر ك : تحرير تاريخ وصاف ، ص 251 .\r\n( 3 ) . در تحرير تاريخ وصاف ، سال تسلط فضلويه بر فارس 447 است .\r\n( 4 ) . در تحرير تاريخ وصاف ، ( مما ) ، ص 252 ، و در شيرازنامه ، ابو العباس زركوب ، ( محمد ممانى ) ص 61 .\r\n( 5 ) . تحرير تاريخ وصاف ، ص 252 .\r\n( 6 ) . در متن : ( پسر ) .\r\n( 7 ) . مبلغ اين مقاطعه ( بيست و هفت هزار هزار درهم بود به شرط آنكه خود عهده‌دار پرداخت مخارج كشور باشد ) ر ك :\r\nتحرير تاريخ وصاف ، ص 252 .\r\n( 8 ) . ر ك : تحرير تاريخ وصاف ، ص 252\r\n( 9 ) . ر ك : در تحرير تاريخ وصاف : ( مهديه ) ، ص 252 .\r\n( 10 ) . ر ك : در تحرير تاريخ وصاف : ( ماهلويه ) ، ص 252 .\r\n","page_name":" 241 ","page_number":257},
  {"content":"\r\n\r\nساخت ، از پى او رفته تا به مشكانات نيريز « 1 » رسيدند و مجادله را از سر گرفتند\r\n از بانگ ناى تارك افلاك پرفغان * و از گرد جنگ‌ديدهء خورشيد پرغبار \r\nكه در بين رعافى براى اتابك چاولى پيدا شده كه از ضعف قوه توقف نداشت به ضرورت مراجعت كرده وديعت روح را به اجل موعود سپرد « 2 » و نظام الدين محمويه « 3 » جائى را طلب داشته كه خود و اتباعش را پناهنده شود ، در كوه ايج قلعه ساخته نامش را دار الامان گذاشت ، بعد از ملاحظه اختلاف ميانه مضمون اين دو كتاب كه مانند آنها ديده نشود منوط به انصاف اهل خبره و تميز است .\r\nو در همين سال [ 510 
  ] : سلطان محمد پسر ديگر خود « 4 » ، سلطان سلجوق [ را 
  ] حاكم فارس نمود [ و 
  ] خطير محمد بن حسين ميبدى « 5 » را به وزارت او برقرار داشت .\r\n\r\n[ وقايع فارس در روزگار سلطان محمود 
  ]\r\nو در سال 511 : سلطان محمد بن سلطان ملكشاه ابن سلطان الب ارسلان بدرود زندگانى نمود و در روز نزديك به وفات خود ، سلطان محمود ، پسر خود را خواسته به او گفت بايد امروز بر تخت سلطنت و سرير مملكت بنشينى كه اعيان و بزرگان در اطاعت تو شوند ، محمود در جواب گفت : امروز نحس است سلطان محمد گفت بر تو مبارك است و براى پدرت نحس و از عمر سلطان محمد سى و هفت سال گذشته بود و دوازده سال به كام دل سلطنت نمود و اين چند شعر را در مرض موت گفته است :\r\n به زخم تيغ جهانگير و گرز قلعه‌گشاى * جهان مسخر من شد چو تن مسخر راى\r\nبسى بلاد گرفتم به يك اشارت دست * بسى قلاع گشودم به يك فشردن پاى\r\nچو مرگ تاختن آورد هيچ سود نداشت * بقابقاى خداى است و ملك ملك خداى « 6 » \r\nو در سال 512 : المستظهر باللّه ، ابو العباس احمد بن المقتدى بامر اللّه ، از حليهء زندگانى عارى گرديد و چهل و يكسال از عمرش گذشته بود و بعد از وفات او ، خلف الصدقش ، ابو منصور فضل بن - ابو العباس المستظهر باللّه خليفه عباسى ، به جاى پدر نشست و تمامت اعيان و اركان دولت و خلافت با او بيعت كرده او را المسترشد باللّه گفتند « 7 » .\r\nو در سال 513 : عقد مصالحه ميانهء سلطان سنجر بن ملكشاه و سلطان محمود بن سلطان محمد بن - ملكشاه ، بعد از چندين جنگ و مصاف بسته شد . « 8 »\r\n\r\n\r\n","description":"","footnote":"\r\n( 1 ) . در متن : ( تبريز ) در تاريخ وصاف ( شهد اپشكانات ) و مسلما انتخاب ميرزا حسن اصلح واصح است . و ر ك :\r\nشيرازنامه ، ابو العباس زركوب ، ص 26 . و ر ك : فارسنامه ، ابن بلخى ، ص 156 .\r\n( 2 ) . ( ناگاه در اثر شدت جنگ اتابك چاولى را خون از بينى بگشاد چنان كه مجبور شد بازگردد ، در راه از دنيا برفت ) ( تحرير تاريخ وصاف ، ص 253 ) .\r\n( 3 ) . در تحرير تاريخ وصاف ، ( مهويه ) ، ( ص 253 ) ، در اين كوه بنا به نوشته وصاف اين بيت را يافتند .\r\n اتابك چاولى امروز بگذشت * نظام دين و دولت را بقا باد \r\n( 4 ) . در متن : ( خود را ) .\r\n( 5 ) . محمد بن الحسين خطير الملك ابو منصور الميبدى وزير خود سلطان محمد بود . ر ك : تاريخ راوندى ، ص 152 ، و ح 4 ، تاريخ سلسله سلجوقى ، ص 117 .\r\n( 6 ) . ر ك : تاريخ گزيده ، ص 447 .\r\n( 7 ) . ر ك : كامل ، ج 8 ، ص 281 .\r\n( 8 ) . ر ك : كامل ، ج 8 ، ص 286 .\r\n","page_name":" 242 ","page_number":258},
  {"content":"\r\n\r\nو در سال 515 : خطير محمد بن حسين ميبدى وزير سلطان سلجوق « 1 » ، حاكم فارس و خوزستان ، برادر سلطان محمود ، در فارس وفات يافت و به جاى او اتابك قراچه‌ساقى ، برقرار گرديد .\r\n\r\n[ وقايع فارس در روزگار سنجر 
  ]\r\nو در سال 522 : سلطان سنجر بن ملكشاه ، از خراسان به رى آمد « 2 » و سلطان محمود بن - سلطان محمد بن ملكشاه از بغداد به همدان برفت و بعد از چند روزى در شهر رى خدمت عم ماجد خود رسيد و تجديد عهود و مواثيق كرده ، از رى عود به بغداد نمود .\r\n\r\n[ وقايع فارس در روزگار سلطان محمد ، ملكشاه بن محمود 
  ]\r\nو در سال 525 : سلطان محمود بن سلطان محمد ملكشاه ، در شهر همدان ، وفات يافت و بيست و هفت سال از عمرش گذشته بود و دوازده سال سلطنت بلاد عراق عرب و آذربايجان و فارس و اصفهان و كرمان را متكفل بود « 3 » .\r\nو در سال 526 : امير اتابك قراچه‌ساقى « 4 » لشكرى از فارس و خوزستان فراهم آورد ، به شاه سلجوق بگفت بعد از سلطان محمود جز تو كسى لايق سلطنت نيست و به اين سپاه تمامت بلاد ملكشاه را براى تو مسلم مىدارم . پس شاه سلجوق و اتابك قراچه از فارس به بغداد رفته توقف نمود [ ند 
  ] و سلطان سنجر از رى قصد بغداد نمود ، پس سپاه شاه سلجوق و اتابك قراچه با لشكر بغداد و فارس به قصد سلطان سنجر از بغداد بيرون آمدند و چون سلطان سنجر به اسدآباد همدان رسيد ، شاه سلجوق از كرمانشاه گذشته در حوالى كنكور خبر آوردند كه صد هزار سوار در تحت رايت سلطان سنجر است ، شاه سلجوق با سپاه خود از راه منحرف شدند ، سلطان سنجر از عقب آنها آمده در دينور تلاقى دو سپاه گشته ، شكست بر لشكر شاه سلجوق افتاد و اتابك قراچه بعد از كوشش بسيار اسير گشت ، او را [ به 
  ] خدمت سلطان سنجر بردند و بعد از گفت و شنود با سلطان فرمان كشتن قراچه صادر شده او را بكشتند\r\n كشتى تو و كشتند ترا آنكه ترا كشت * هم كشته شد از گردش ايام سرانجام\r\nبردى تو و بردند ز تو و آنكه ز تو برد * بردند ازو حاصل ايام به ناكام \r\nاز مآثر اتابك قراچه در فارس ، مدرسه قراچه در شيراز است كه در كتب تواريخ مسطور است و اكنون رسمى از آن باقى نمانده است و عمارت تخت قراچه است در جانب شمالى شيراز به مسافت يك ميل كه اكنون به تخت قاجار مشهور گشته ، براى آنكه بعد از انهدام آن در سال 1208 به فرمان خاقان معدلت شعار آقا محمد شاه قاجار طاب‌ثراه ، احداث عمارت نمودند و از مآثر قراچه ، قنات قراچه در شهر كازرون است . « 5 »\r\nوزارت قراچه و حكومت شاه سلجوق از تاريخ كامل برداشته شد « 6 » و در شيرازنامه به وضعى ديگر نوشته است .\r\nو در سال 527 : شاه طغرل و شاه مسعود پسران سلطان محمد ، چندين مرتبه جنگ كرده ، از همدان به اصفهان آمدند . شاه طغرل مقاومت نكرده ، قاصد شيراز گرديد و شاه مسعود او را تعاقب نموده ، در صحراى بيضا تلاقى گشته ، جماعتى از لشكريان او به شاه مسعود پناه بردند و شاه طغرل\r\n\r\n\r\n","description":"","footnote":"\r\n( 1 ) . ر ك : كامل ، ج 8 ، ص 304 .\r\n( 2 ) . ر ك : كامل ، ج 8 ، ص 327 .\r\n( 3 ) . ر ك : كامل ، ج 8 ، ص 333 .\r\n( 4 ) . شيرازنامه ، ابو العباس زركوب ، ص 64 .\r\n( 5 ) . ر ك : شيرازنامه ، ص 64 - 65 .\r\n( 6 ) . ر ك : كامل ، ج 8 ، ص 335 .\r\n","page_name":" 243 ","page_number":259},
  {"content":"\r\n\r\nاز صحراى بيضا ، قاصد رى گشت و به جناح تعجيل از فارس گذشت . « 1 »\r\nو در ماه محرم سال 529 : در شهر همدان ماه جاهش در محاق افتاده وفات يافت ؛\r\n چرخ از دهنش نواله بر خاك انداخت * دولت قدحش پيش لب آورد و بريخت \r\nو از عمرش بيست و شش سال گذشته بود . پس شاه مسعود به كامرانى رسيد .\r\nو هم در اين سال [ 529 
  ] : ابو منصور فضل المسترشد باللّه بن المستظهر باللّه خليفه عباسى از بغداد لشكرى برداشته براى مجادله و مخاصمه با سلطان مسعود قاصد آذربايجان گرديد و بعد از تلاقى با سپاه مسعود در نزديكى مراغه سپاه بغداد منهزم گشته ، خليفه عباسى اسير گرديد « 2 » و به حكم سلطان او را در خيمه‌اى در كناره اردو نگاه داشتند و جماعتى از ملاحده در خيمه آمده ، خليفه را بكشتند و چهل و سه سال از عمرش گذشته بود و هفده سال خلافت نموده . « 3 »\r\nو در همين سال [ 529 
  ] : در بغداد ارباب حل و عقد با ابو جعفر منصور پسر المسترشد باللّه ، بيعت كرده ، او را « الراشد باللّه » گفتند . « 4 »\r\nو در همين سال [ 529 
  ] : مسعود ، الراشد باللّه را از خلافت معزول فرمود .\r\nدر سال 530 : ابو عبد اللّه محمد بن المستظهر باللّه ، خليفه عباسى را به خلافت منصوب داشت و او را « المقتفى لامر اللّه » گفتند .\r\nدر كتاب شيرازنامه نوشته است « 5 » : چون اتابك قراچه كشته شد ، فرمانروائى مملكت فارس را به اتابك منكوبرس دادند و ابو نصر لالا كه از شجاعان عصر خود بود « 6 » در خدمتش روانه داشتند ، مدت سيزده سال در شيراز لواى اقتدار برافراشت و در جوار مزار مقدسه ام كلثوم عليها السلام ، مدرسه وسيع رفيعى بنا نهاده به انجام رسانيد . و ابو نصر لالا در نزديكى دروازه استخر مدرسه‌اى ديگر « 7 » ساخت [ كه 
  ] به مدرسه لالا مشتهر گشت و در راه عراق رباطى به انجام رسانيده كه آن را رباط لالا گويند و در تاريخ كامل ابن اثير نوشته است .\r\nو در سال 532 : امير منكوبرس ، والى فارس و امير بوزابه « 8 » كه در خوزستان از جانب منكوبرس عامل بود ، لشكرى از فارس برداشته ، براى اعانت و يارى سلطان داود پسر سلطان محمود كه به طمع سلطنت با عم خود ، سلطان مسعود مجادله داشت به جماعتى از امرا كه آنها هم قصد يارى سلطان داود داشتند پيوست و چون تلاقى دو لشكر شد ، شكست بر لشكر فارس و سلطان داود افتاده و امير منكوبرس اسير گشت و چون به حضور سلطان مسعود رسيد ، حكم به قتلش فرموده او را بكشتند و لشكر سلطان مسعود در عقب لشكر فارس و ديگران افتاد و امير بوزابه ، فرصت ديده چون جز چند نفر از اميران در خدمت سلطان مسعود نبود ، امير بوزابه حمله برده ، سلطان مسعود فرار كرد و چندين نفر امير ، اسير چنگ بوزابه شدند از جمله پسر قراسنقر والى آذربايجان\r\n\r\n\r\n","description":"","footnote":"\r\n( 1 ) . ر ك : كامل ، ج 8 ، ص 340 .\r\n( 2 ) . ر ك : كامل ، ج 8 ، ص 345 . و ر ك : تاريخ گزيده ، ص 463 به بعد .\r\n( 3 ) . ر ك : كامل ، ج 8 ، ص 348 .\r\n( 4 ) . ر ك : كامل ، ج 8 ، ص 348 .\r\n( 5 ) . ر ك : شيرازنامه ، ص 65 .\r\n( 6 ) . ر ك : شيرازنامه ، ص 65 ، ( او را از مماليك سلطان غياث الدين ابو شجاع مىداند ) .\r\n( 7 ) . در متن : ( ويگر ) .\r\n( 8 ) . ر ك در شيرازنامه ، ( بزابه ) ، ص 66 ، و در تحرير تاريخ وصاف ، ( بزابه ) . ص 86 ،\r\n","page_name":" 244 ","page_number":260},
  {"content":"\r\n\r\nبود . چون خبر كشتن امير منكوبرس به امير بوزابه رسيد ، تمامت اسيران را بكشت و قصد مملكت فارس نمود و بعد از ورود به فارس لواى اقتدار در فارس و خوزستان برافراشت « 1 » .\r\nدر سال 533 : قراسنقر « 2 » والى آذربايجان به قصد خونخواهى پسر خود كه در سال قبل به دست امير بوزابه كشته شده [ بود 
  ] قاصد فارس گرديد و سلطان مسعود برادر خود سلجوق شاه را حكمران مملكت فارس و خوزستان فرموده با اتابك قراسنقر روانه فارس شدند ، چون امير بوزابه مقاومت را در خود نديد ، در قلعه سفيد شولستان متحصن گرديد و اتابك قراسنقر شهرهاى فارس را گشته ، مردمش را آرام داد و تمامت را تسليم سلجوقشاه نموده ، خود به آذربايجان عود فرمود و بعد از رفتن اتابك قراسنقر از فارس ، امير بوزابه از قلعه سفيد به زير آمده بر سلجوقشاه يورش آورده ، او را اسير كرده در قلعه سفيد محبوسش داشت « 3 » .\r\nو در سال 540 : امير بوزابه لشكرى از فارس و خوزستان برداشت و سلطان محمد پسر سلطان محمود سلجوقى را دست‌آويز نموده ، اصفهان و كاشان را در تحت تصرف درآورد و سلطان مسعود از بغداد قصد جنگ امير بوزابه نمود و به جانب عراق عجم شتافت و بعد از نزديكى دو لشكر به توسط جماعتى خيرانديش كارها را به صلاح گذرانيدند و هر كسى از پى كار خود برفت . « 4 »\r\nو در سال 542 : امير بوزابه ، با لشكر فارس و خوزستان به قصد تملك بلاد از شيراز حركت كرده ، اصفهان را بعد از محاصره در تصرف آورد و لشكرى به جانب همدان فرستاد و خود به قصد سلطان مسعود روانه گشت و در عراق عجم نزديك به يكديگر شدند و سلطان مسعود طالب مصالحه گرديد و امير بوزابه راضى نگشته « 5 » جنگ درانداخت و جانب سلطان را بشكست و در بين ، تيرى به امير بوزابه رسيده از اسب افتاد ، امير بوزابه را اسير كرده خدمت سلطان مسعود بردند ، فرمان به قتلش فرمود .\r\nدر كتاب تاريخ وصاف مرقوم است كه ملكشاه پسر سلطان محمود سلجوقى ، امير بوزابه را بكشت و يكسال حكمرانى مملكت فارس به ملكشاه قرار گرفت « 6 » .\r\nو در سال 543 : سنقر بن مودود سلغرى بر ملكشاه خروج كرده ، كوكب طالعش به ذروهء شرف رسيد و مملكت شيراز را مصفى داشت .\r\nدر كتاب روضة الصفا نوشته است « 7 » : سلغر ، اميرى از تراكمه است كه در اوائل استيلاى سلجوقيان از تركستان به ايران آمده ، مشغول خدمتگزارى « 8 » سلجوقيان گرديد و فرزندان سلغر به نواحى فارس و كوه‌كيلويه و خوزستان ، خيام اقامت را افراشتند و مودود بن سنقر سلغرى دم از\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 66 و 67 و 68 .\r\n( 2 ) . در متن : ( فراسنقر ) ر ك : تاريخ سلسله سلجوقى ، ص 185 ، 195 ، 196 ، 197 تا 226 .\r\n( 3 ) . كامل ، ج 8 ، ص 365 .\r\n( 4 ) . ر ك : كامل ، ج 9 ، ص 10 .\r\n( 5 ) . ر ك : كامل ، ج 9 ، ص 16 .\r\n( 6 ) . تحرير تاريخ وصاف ، ص 86 . و ر ك : كامل ، ج 9 ، ص 16 . و ر ك : روضة الصفا ، ج 4 ، ص 606 . و تاريخ دولت آل سلجوق ، ص 262 .\r\n( 7 ) . روضة الصفا ، ج 4 ، ص 606 .\r\n( 8 ) . در متن : ( خدمتگذارى ) .\r\n","page_name":" 245 ","page_number":261},
  {"content":"\r\n\r\nاطاعت سلجوقيان مىزد [ و اولاد خود را به نوبت « 1 » 
  ] به خدمت آنها مىفرستاد و چون امير بوزابه والى فارس كشته گشت و ملكشاه سلجوقى بر سر مملكت فارس قرار گرفت ، سنقر بن مودود سلغرى بر ملكشاه خروج كرده ، كوكب طالعش به ذروه شرف رسيد « 2 » و ملكشاه از او شكست يافت . پس تاج و تخت فارس را مالك گرديد و او را اتابك مظفر الدين سنقر گفتند و چندين‌بار يعقوب بن - ارسلان تركمانى كه او را اتابك شمله « 3 » مىگفتند از خوزستان لشكر به فارس كشيده در همه وقت شكست يافت .\r\nدر كتاب وصاف نوشته است : اتابك مظفر الدين سنقر بن مودود چهارده سال مالك ملك مجازى و سالك مسلك نصفت و رأفت‌پردازى بود . « 4 »\r\nو در سال 547 : سلطان مسعود بن سلطان محمد بن ملكشاه سلجوقى ، برادرزاده ملكشاه بن سلطان محمود را به جاى خود قرار داد و در همدان به عالم باقى شتافت و از عمرش چهل و پنج سال گذشته بود .\r\nو در همين سال [ 547 
  ] : خاص بيك بن پالنگرى « 5 » كه مدار امور سلطنت گشته بود ، ملكشاه را گرفته « 6 » ، رسولى به خوزستان خدمت سلطان محمد برادر ملكشاه فرستاده ، او را به وعده سلطنت به همدان خواست چون سلطان محمد وارد شد او را بر تخت شاهى نشانيده ، خطبه و سكه را به نام او نمود و مقصود خاص بيك ، آنكه سلطان محمد را مانند ملكشاه گرفته ، هر دو را به قتل رساند و تاج و تخت سلطنت را براى خود استوار دارد و سلطان محمد ، مطلب را دانسته ، پيشدستى كرده ، خاص بيك پسر پالنگرى را گرفته ، بىسؤال و جواب او را بكشت « 7 » و خود را از خيال او آسوده داشت و اتابك شمله كه از خوزستان در خدمت سلطان محمد آمده بود خائف گشته به جانب خوزستان گريخت . « 8 »\r\nدر سال 552 : شاهنشاه ، سلطان سنجر بن ملكشاه بن الب ارسلان سلجوقى كه تمامى طبقات سلاطين سلجوقيه معاصر با او در اطاعت و تحت اقتدار او بودند ، وفات يافت « 9 » و هفتاد و سه سال زندگانى نمود و شصت سال پادشاهى داشت كه چهل سال بر بيشتر ممالك مسلمانى خطبه را با القاب او مىخواندند و سكه را به نام او مىزدند .\r\nو در سال 553 : سلطان ملكشاه پسر سلطان محمود سلجوقى به خوزستان آمده « 10 » ، دست تطاول\r\n\r\n\r\n","description":"","footnote":"\r\n( 1 ) . در متن : ( واده ) از روى متن روضة الصفا اصلاح شد .\r\n( 2 ) . روضة الصفا ، ج 4 ، ص 607 .\r\n( 3 ) . در روضة الصفا : ( شومله ) ر ك : ج 4 ، ص 607 . در سلجوقنامه و راحة الصدور نيز ( شومله ) است . ر ك : ص 260 .\r\nو ر ك : سلجوقنامه ، ص 67 و 68 .\r\n( 4 ) . بنا بر روضة الصفا ، مدت سيزده سال حكومت كرده است و در شهر شيراز خانقاهى و مسجدى و مناره‌اى رفيع ساخته است . ر ك : ج 4 ، ص 607 .\r\n( 5 ) . در راحة الصدور راوندى : ( خاصبك بك ارسلان بن بلنكرى ) وزير سلطان مسعود بن محمد بن ملكشاه ، ر ك : ص 233\r\n( 6 ) . ر ك : راحة الصدور ، ص 254 .\r\n( 7 ) . ر ك : داستان كشتن خاصبك در راحة الصدور ، ص 260 . و تاريخ دولت آل سلجوق ، ص 276 . و روضة الصفا ، ج 4 ، ص 333 .\r\n( 8 ) . ر ك : راحة الصدور ، ص 260 .\r\n( 9 ) . ر ك : كامل ، ج 9 ، ص 55 .\r\n( 10 ) . ر ك : كامل ، ج 9 ، ص 60 .\r\n","page_name":" 246 ","page_number":262},
  {"content":"\r\n\r\nاتابك شمله ، تركمان ، را از آن بلاد كوتاه داشت و او را در قلعه دندرزين « 1 » متحصن داشت [ و 
  ] فصد فارس نمود و با فر كيانى وارد فارس گرديد .\r\nو در سال 554 : سلطان محمد بن سلطان محمود بن سلطان محمد بن ملكشاه اول ، در بغداد وفات يافت و از عمرش سى و دو سال گذشته بود و امراء و اعيان مملكت به صوابديد يكديگر اتفاق جسته سليمان شاه بن سلطان محمد بن ملكشاه سلجوقى را براى تاج و تخت اختيار كرده ، به رسل و رسائل او را از موصل كه جاى استقرار او بود به همدان دعوت نمودند و سليمان شاه بر جناح تعجيل وارد همدان گرديده بر اورنگ شاهى قرار گرفت . « 2 »\r\nو در همين سال [ 554 
  ] : ملكشاه بن سلطان محمود چون از وفات برادر مطلع گرديد با لشكر فارس به سردارى امير تكلة بن زنگى سلغرى كه در كتاب كامل ابن اثير او را دكلاء سلغرى « 3 » نوشته و لشكر خوزستان به سردارى يعقوب بن ارسلان تركمانى مشهور به اتابك شمله از فارس و خوزستان به اصفهان آمده ، لواى اقتدار برافراشت و نواحى اصفهان را ضميمه فارس و خوزستان نمود .\r\nدر سال 555 : ابو عبد اللّه محمد المقتفى لامر اللّه بن المستظهر باللّه ، خليفه عباسى وفات يافت « 4 » و از عمرش شصت و شش سال گذشته بود و بيست و چهار سال او را خليفه مىدانستند ، پس اعيان ملك و ملت عقد بيعت را براى خلف الصدقش يوسف بسته ، با او بيعت كردند و او را المستنجد باللّه گفتند .\r\nدر همين سال 555 : سلطان ملكشاه بن سلطان محمود شاه ، در اصفهان مسموم شده وفات يافت « 5 » و خطبه و سكه اصفهان را به نام سليمان شاه بن سلطان محمد بن ملكشاه اول قرار دادند و امير تكله سلغرى و اتابك شمله تركمانى عود به فارس و خوزستان نمودند .\r\nدر سال 556 : سليمان شاه بن سلطان محمد بن ملكشاه سلجوقى بعد از استيلاى بر ممالك در تمامى شب و روز هشيارى را گذاشته ، مستى دائمى را برداشت و روزها با مسخرگان « 6 » سخريه نموده ، شبها در آغوش شاهدان آرميده ، روزى گرد بازوى وزير كه مردى تمام و آراسته بود « 7 » و مدار سلطنت را به دست داشت ، خدمت سليمان شاه آمد ، مرد مسخره ، به اجازه شاهى ، با وزير سخريه كرده تا آنكه آلت مردى را به وزير حوالت داد « 8 » ، خاطر وزير برنجيد و بعد از بيرون\r\n\r\n\r\n","description":"","footnote":"\r\n( 1 ) . در كامل : ( دندرزين ) ر ك : ج 9 ، ص 61 . و ر ك : سلجوقنامه ، ص 66 كه مىنويسد : او را در همدان در برجى محبوس كردند .\r\n( 2 ) . ر ك : روضة الصفا ، ج 4 ، ص 324 .\r\n( 3 ) . ر ك : كامل ، در ذكر وقايع سال 554 ج 9 ، ص 67 . در كامل در اين محل و موارد ديگر بجاى تكله ( دكلاء ) آمده است . در بوستان سعدى در حكايتى به مطلع :\r\n در اخبار شاهيان پيشنيه هست * كه چون تكله بر تخت زنگى نشست \r\nستوده شده است . ر ك : بوستان ، چاپ على اف ص 34 .\r\n( 4 ) . ر ك : كامل ، ج 9 ، ص 68 .\r\n( 5 ) . مشروح اين واقعه را در كامل ، ج 9 ، ص 71 ، بخوانيد .\r\n( 6 ) . در متن : ( مسخره‌گان ) .\r\n( 7 ) . ر ك : كامل ، ج 9 ، ص 72 .\r\n( 8 ) . در متن : ( داده ) .\r\n","page_name":" 247 ","page_number":263},
  {"content":"\r\n\r\nآمدن ، اعيان دولت را خواسته و بعد از مشاوره ، اولا مسخره را بكشتند ، پس سليمان شاه را گرفته ، در قلعه همدان حبس « 1 » كرده ، شبانه او را بكشتند ، پس رسولى خدمت اتابك ايلدگز والى آذربايجان فرستاده ، اظهار انقياد و اطاعت داشته ، خطبه و سكه را به نام ارسلان شاه بن - طغرل شاه بن سلطان محمد بن ملكشاه كه مادر او در تحت ازدواج اتابك ايلدگز بود قرار دادند . « 2 »\r\nدر كتاب روضة الصفا نوشته است « 3 » ، در زمان سلطان مسعود سلجوقى ، برده‌فروشى چهل نفر غلام آورده وزير پادشاه ، نايب خود را فرستاد « 4 » و سى و نه نفر آنها را خريد و يكنفر ديگر براى حقارت جثهء او ، رد فرمود ، چون خواستند او را به برده‌فروش رد كنند رو را به نايب وزير كرد « 5 » كه سى و نه نفر را براى وزير خريديد مرا براى خدا بخريد ، سخنش مؤثر شده او را خريده تربيتش نمودند ، در هر مرتبه‌اى بود ، گوى سبقت از همگنان مىربود تا آنكه كارش به مداخلهء امور دولتى رسيد و به احسن وجوه از عهدهء لوازمش برآمد ، پس سلطان مسعود برادرزادهء خود ارسلان شاه را به او سپرد و او را اتابك قرار داده ، روانه آذربايجانش داشت و او را اتابك ايلدگز گفتند ، پس والده ارسلان شاه را در عقد ازدواج خود درآورد و دو نفر پسر از آن زن متولد گرديد : يكى را پهلوان محمد و ديگرى را قزل ارسلان گفتند .\r\n\r\n[ اتابك ايلدگز و اتابك مظفر 
  ]\r\nو در همين سال [ 556 
  ] : جماعتى شاهزاده محمود پسر ملكشاه دويم را از اصفهان به طمع فارس برداشته ، قصد شيراز كردند . اتابك زنگى بن مودود سلغرى آنها را استقبال كرده ، شكست داد و شاهزاده محمود را از آنها گرفته در قلعه استخر محبوس داشت . « 6 »\r\nو در همين سال [ 556 
  ] : اتابك ايلدگز ، رسولى به جانب فارس روانه فرمود و از اتابك زنگى طلب اطاعت و انقياد نمود ، اتابك زنگى ، شاهزاده محمود را از حبس درآورده ، بر اريكه سلطنت نشانيد و پنج نوبت را در سراى او زدند و اتابك زنگى سلغرى براى اتابك ايلدگز پيغام داد كه حضرت المستنجد باللّه ، بلاد فارس را به مقاطعه به من واگذاشته و سلطنت را به شاهزاده محمود داده است ، پس اتابك ايلدگز با چهل هزار سوار به قصد فارس به اصفهان آمد چون خواست به جانب فارس شود خبر مخالفت جماعتى را كه در تحت اقتدار او بودند شنيد و از اصفهان فسخ عزيمت فارس را نمود .\r\nدر سال 557 : اتابك مظفر الدين سنقر بن مودود بن سنقر سلغرى ، خاتم ملك را در انگشت اعقاب خود كرده از شرفه سرير به غرفه سرور قرار گرفت و مدت چهارده سال لواى اقتدار در مملكت فارس برافراشت و چون درگذشت ، اتابك مظفر الدين زنگى بن مودود سلغرى به جاى برادر « 7 » نشست ، دولتيارى روشن‌روان با رأى پير و بخت جوان بود ، در وقت وفات برادر حاضر\r\n\r\n\r\n","description":"","footnote":"\r\n( 1 ) . ( سلطان سليمان را به قلعه همدان منتقل كردند و پياله‌اى مسموم وى را بخوراندند مرگى بد و دردناك به ملاقاتش فرستادند ) . تاريخ دولت آل سلجوق ، ص 356 . و راحة الصدور ، ص 279 .\r\n( 2 ) . ر ك : تاريخ دولت آل سلجوق ، ص 356 .\r\n( 3 ) . و همچنين ر ك : سلجوقنامه ظهيرى ، ص 75 ، درباره اتابك ، كه مىنويسد : ( بنده خاص كمال الدين سميرى بود وزير سلطان مسعود سميرى را در بغداد بكشتند . ايلدگز به خدمت مسعود افتاد ) .\r\n( 4 ) . در متن : ( فرستاده ) .\r\n( 5 ) . در متن : ( كرده ) .\r\n( 6 ) . ر ك : كامل ، ج 9 ، ص 74 .\r\n( 7 ) . در شيرازنامه ، زنگى بن مودود ( برادرزاده اتابك سنقر ) دانسته شده است . ر ك : شيرازنامه ، ص 73 .\r\n","page_name":" 248 ","page_number":264},
  {"content":"\r\n\r\nنبود ، سابق « 1 » نام شوهر خواهرش و الب ارسلان سلغرى طمع در افسر و سرير كردند « 2 » ، بعد از ورود ، اتابك زنگى آنها را منهزم ساخته بر اريكه اقتدار قرار گرفت .\r\nدر سال 564 : لشكر و رعيت مملكت از سوء سلوك اتابك زنگى بن مودود سلغرى شاكى گشته ، پيغام براى اتابك شمله يعقوب بن ارسلان ، والى خوزستان فرستادند « 3 » و سپاه در اطاعت و انقياد او شدند و اتابك زنگى فرار نمود و در داراب ، پناه به جماعت شبانكاره برده ، او را محافظت داشتند و اتابك شمله تركمانى ، بناى ظلم و بىاعتدالى را گذاشته « 4 » شكايت مردم از او بيشتر از اتابك زنگى گرديد و اهل مملكت ، اتابك زنگى را آورده ، سر در چنبر اطاعتش درآوردند و اتابك شمله را از فارس خارج نمودند .\r\nدر سال 566 : المستنجد باللّه ، يوسف بن المستظهر باللّه ، خليفه عباسى ، وفات يافت و از عمرش پنجاه و شش سال گذشته بود ، پس به صلاح اعيان ، والد الصدقش ابو محمد حسن بجاى پدر قرار گرفت « 4 » و او را المستضئى « 5 » بنور اللّه گفتند .\r\nدر سال 568 : اتابك ايلدگز در همدان وفات يافت « 6 » ، پس خلف الصدقش ، اتابك پهلوان محمد به جاى پدر نشست و ارسلان شاه بن طغرل بن سلطان محمد بن ملكشاه كه برادر مادرى پهلوان بود همچون زمان اتابك ايلدگز ، به خطبه و سكه قناعت كرده ، در زاويه اختفا بسر [ مىبرد 
  ] « 7 » .\r\nدر سال 569 : در بغداد و ماوالاه ، تگرگ باريد « 8 » كه كوچكهاى آن به اندازه نارنجى بود و چندين نفر مردم و حيوانات را بكشت .\r\n\r\n[ وقايع فارس در روزگار اتابك شمله 
  ]\r\nدر سال 570 : اتابك شمله يعقوب بن ارسلان تركمانى ، به قصد تنبيه جماعت تركمانان از خوزستان به جانب آنها برفت و آن جماعت پناه به والى عراق عجم بردند و اتابك شمله با لشكر خوزستان به عراق رفته ، جنگ درپيوست و در ميانه تيرى به اتابك شمله رسيده از اسب افتاده ، اسير تقدير گرديد و بعد از دو روز وفات يافت و اصلش از تركمان آقشرى بود « 9 » .\r\n\r\n[ وقايع فارس در روزگار مظفر الدين تكلّه 
  ]\r\nدر سال 571 : اتابك مظفر الدين زنگى ، ابن مودود بن سنقر سلغرى تاج و تخت را بدرود نمود . « 10 »\r\n دريغ سلطنت و تاج و تخت و نگين * كه بازماند به ناكام از طغان و تگين\r\nگرفته روى زمين تيغشان به مدتها * ولى چه سود پس از مرگ رفت زير زمين \r\nمدت چهارده سال ، سلطنت فارس را داشت و در همين سال خلف الصدقش تكلة بن اتابك\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 73 .\r\n( 2 ) . در متن : ( گرديد ) .\r\n( 3 ) . ر ك : كامل ، ج 9 ، ص 104 .\r\n( 4 ) . ر ك : كامل ، ج 9 ، ص 108 .\r\n( 5 ) . در متن : ( المستظى ) .\r\n( 6 ) . ر ك : كامل ، ج 9 ، ص 119 .\r\n( 7 ) . در متن : ( برده ) .\r\n( 8 ) . در متن : ( باريده ) .\r\n( 9 ) . ر ك : كامل ، ج 9 ، ص 134 .\r\n( 10 ) . شيرازنامه ، ص 75 . و تاريخ گزيده ، ص 504 كه وفات او را در سال 570 مىداند .\r\n","page_name":" 249 ","page_number":265},
  {"content":"\r\n\r\nزنگى ، به جاى پدر نشسته او را اتابك مظفر الدين تكله گفتند و وارث تاج و تخت پدر گرديد و در ضبط ممالك و حفظ مسالك در طريقه آباء خود پوئيد « 1 » و خواجه امين الدين محمد كازرونى « 2 » را كه حاتم عهد خود بود به وزارت اختيار نمود .\r\nدر سال 573 : ارسلان شاه بن طغرل بن سلطان محمد بن سلطان ملكشاه سلجوقى در همدان وفات يافت « 3 » و بعد از او خطبه و سكه را به نام خلف الصدقش طغرل بن ارسلان شاه قرار دادند و او را طغرل شاه سيم گفتند و مانند والد ماجدش زائد از خطبه و سكه نخواسته ، در تحت اقتدار اتابك پهلوان محمد ، تمكن يافت . « 4 »\r\nدر سال 575 : اتابك پهلوان محمد بن اتابك ايلدگز در غيبت اتابك تكله فرصت يافته به دار الملك شيراز آمد و اهلش را قتل و اموالش را غارت كرده ، عود نمود ، پس « 5 » اتابك تكله پسر اتابك زنگى سلغرى به شيراز آمد و جراحات اين حادثه را به مرهم مرحمت و داروى مكرمت تدارك فرمود و باروى شيراز را كه از حوادث خراب شده بود ، دوباره احداث فرمود . « 6 »\r\nدر همين سال [ 575 
  ] : المستضئى بنور اللّه ، ابو محمد حسن بن المستنجد باللّه ، وفات يافت و از عمرش سى و شش سال گذشته بود و نه سال خلافت نمود ، پس ، ارباب حل و عقد با خلف - الصدقش ، ابو العباس احمد بيعت خلافت نموده ، او را الناصر لدين اللّه گفتند . « 7 »\r\nدر سال 577 : اتابك مظفر الدين طغرل بن اتابك سنقر سلغرى ، چندين‌بار ، لشكر از عراق به فارس كشيد و در هر مرتبه فيروزى با تكله بود و در جنگ آخر اسير گشته به فرمان اتابك تكله ، چشم او را ميل كشيده ، او را كشتند . « 8 »\r\nدر سال 582 : اتابك پهلوان محمد بن اتابك ايلدگز وفات يافت و برادرش اتابك قزل ارسلان كه نامش عثمان بود به جاى او قرار گرفت و لواى سرورى بر ممالك آذربايجان و رى و عراق عجم و اصفهان برافراشت . « 9 »\r\nدر همين سال [ 582 
  ] : طغرل شاه سلجوقى كه در خدمت پهلوان محمد به خطبه و سكه شاهى قناعت داشت از همدان گريخته ، جماعتى از امراء به او پيوستند و با قزل ارسلان ، چندين مرتبه جنگ كرد .\r\nدر همين سال [ 582 
  ] : پنج ستارهء سياره در برج ميزان كه از برجهاى هوائى است جمع شد و تمامت منجمين حكم نمودند كه بادها بيايد و درختان بزرگ را بيندازد و خانه‌ها را خراب كند ، از اتفاق در آن وقت دانه خرمنها از كاه جدا نگشت « 10 » ، چنان كه گفته‌اند :\r\n\r\n\r\n","description":"","footnote":"\r\n( 1 ) . در متن : ( بود پوئيد ) .\r\n( 2 ) . ر ك : شيرازنامه ، ص 74 .\r\n( 3 ) . ر ك : كامل ، ج 9 ، ص 143 .\r\n( 4 ) . ر ك : راحة الصدور ، ص 281 تا 330 .\r\n( 5 ) . در متن : ( پش ) .\r\n( 6 ) . ر ك : شيرازنامه ، ص 74 .\r\n( 7 ) . ر ك : كامل ، ج 9 ، ص 148 . و ر ك : تجارب السلف ، ص 314 و 316 و 319 .\r\n( 8 ) . ر ك : شيرازنامه ، ص 74 .\r\n( 9 ) . ر ك : كامل ، ج 9 ، ص 174 .\r\n( 10 ) . ر ك : كامل ، ج 9 ، ص 175 . و روضة الصفا ، ج 4 ، ص 343 .\r\n","page_name":" 250 ","page_number":266},
  {"content":"\r\n\r\n گفت انورى « 1 » كه از اثر بادهاى سخت « 2 » * ويران شود سراچه و كاخ سكندرى\r\nدر روز حكم او نوزيده است هيچ باد * يا مرسل الرياح ، تو دانى و انورى \r\nدر سال 583 : از اتفاقات نادره ، روز شنبه اول محرم ، عيد نوروز جلالى و چهاردهم آذارماه رومى سال 1489 اسكندريه ماه و آفتاب در اول برج حمل بودند « 3 » كه اول سال عرب و اول سال فرسى و اول سال روم در يكروز بود .\r\nو در همين سال [ 583 
  ] : طغرل شاه سلجوقى بيشتر از عراق عجم را تصرف نموده و بر قزل ارسلان بتاخت پس هر يك رسولى به خدمت خليفه فرستادند و مطالبه لقب شاهى را كردند و خليفه رسول طغرل را مأيوس داشت و رسول قزل ارسلان را با نيل مقصود روانه نموده ، او را به لقب شاهى سرافراز فرمود « 4 » و در آخر كار پيغام فرستاد الملك بعد ابى ليلى لمن غلبا پس قزل ارسلان شاه بر طغرل شاه فائق آمده او را گرفته محبوسش نمود ، پس ممالك آذربايجان و رى و عراق عجم و اصفهان او را مسلم گرديده و اتابك تكلة بن اتابك زنگى سلغرى پادشاه فارس در انقياد و اطاعت اتابك قزل ارسلان درآمد . « 5 »\r\nو در سال 587 : در اصفهان ، اتابك ، قزل ارسلان بن اتابك ايلدگز را در جامهء خواب كشتند و قاتل او معلوم نگشت و خلف الصدقش قتلق اينانج به جاى پدر نشست . « 6 »\r\nو در سال 588 : طغرل شاه بن ارسلان شاه ، از حبس قزل ارسلان ، نجات يافت و جماعتى در نزد او آمده او را به پادشاهى برداشتند . « 7 »\r\nو در سال 589 : با قتلغ اينانج مصاف داده ، اينانج شكست يافت « 8 » و به جانب رى شتافت و از علاء الدين تكش خوارزمشاه ، حمايت و اعانت جسته ، خوارزمشاه قاصد رى گرديد و چون وارد شد خبر طغيان برادر خود را شنيد ، بر جناح استعجال عود به خوارزم نمود . پس رايت اقتدار طغرل شاه افراشته گشت . « 9 »\r\nو در سال 590 : باز خوارزمشاه به استدعاى قتلغ اينانج ، عود به جانب رى نمود و طغرل شاه ، پيش از اجتماع لشكر خود با خواص اصحاب ، به رى آمده با سپاه خوارزم كه چندين برابر او بود مصاف داد و در بين از اسب افتاده ، به دست خوارزميان كشته گشت . « 10 »\r\nدر كتاب روضة الصفا نوشته است « 11 » : بعد از طغرل شاه بن ارسلان شاه سلجوقى ، آفتاب دولت\r\n\r\n\r\n","description":"","footnote":"\r\n( 1 ) . اين شعر را دولتشاه سمرقندى به فريد كاتب شاعر معاصر انورى نسبت داده است . ر ك : تاريخ ادبيات صفا ، جلد دوم ، ص 663 .\r\n( 2 ) . در متن : ( بادپاى سخت ) .\r\n( 3 ) . ر ك : كامل ، ج 9 ، ص 175 .\r\n( 4 ) . ر ك : كامل ، ج 9 ، ص 189 .\r\n( 5 ) . ر ك : روضة الصفا ، ج 4 ، ص 346 .\r\n( 6 ) . ر ك : كامل ، ج 9 ، ص 218 . در شيرازنامه ، ص 79 : قطلغ خان . و ر ك : روضة الصفا ، ج 4 ، ص 348 : قتلق .\r\n( 7 ) . در متن : ( برداشته ) - ر ك : روضة الصفا ، ج 4 ، ص 348 .\r\n( 8 ) . روضة الصفا ، ج 4 ، ص 348 و 349 .\r\n( 9 ) . ر ك : روضة الصفا ، ج 4 ، ص 349 .\r\n( 10 ) . ر ك : سلجوقنامه ، ص 91 . و روضة الصفا ، ج 4 ، ص 605 .\r\n( 11 ) . ر ك : روضة الصفا ، ج 4 ، ص 351 .\r\n","page_name":" 251 ","page_number":267},
  {"content":"\r\n\r\nسلجوقى ، به مغرب فنا متوارى گرديد و ماه حشمت خوارزمشاهيان ، لامع گشت ، تؤتى الملك من تشاء و تنزع الملك ممن تشاء و مدت سلطنت سلجوقيان از سال 432 كه زمان جلوس طغرل اول است تا سال 590 كه سال وفات طغرل سيم است 158 سال در ممالك ايران پادشاهى داشته‌اند .\r\n\r\n[ وقايع فارس در روزگار سعد بن اتابك زنگى 
  ]\r\nدر سال 591 : اتابك مظفر الدين تكلة بن اتابك زنگى سلغرى زندگانى را بدرود نمود « 1 » و مدت بيست سال پادشاهى فارس را داشت و بعد از وفات او برادر ارجمندش اتابك مظفر الدين ابو شجاع سعد بن اتابك زنگى نعم الخلف آمده به جاى برادر نشست و مالك تاج و تخت مملكت فارس گرديد و در اوائل حال وزارت مملكت را به ركن الدين صلاح كرمانى واگذاشت و پس از او ، امورات ملكى و دولتى را به اعلم و افضل زمان ، خواجه عميد الدين ابو نصر اسعد افزرى كه در تمامت فنون علميه بذروه كمال رسيده بود راجع فرمود . صاحب كتاب وصاف فرموده است « 2 » ، چون عميد الدين « 3 » به رسالت به حضرت سلطان محمد خوارزمشاه برفت ، او را اعزاز فرموده ، بر كرسى زرين نشانيد و در بين محاورت ، سخنى از صنعت مطابقه آمد ، حضرت خوارزمشاه فرمود :\r\n در رزم چو آهنيم و در بزم چو موم * بر دوست مباركيم و بر دشمن شوم \r\nو بر سبيل امتحان ، خواجه عميد الدين را به اتمام آن اشارت نمود و خواجه بديهة گفت :\r\n از حضرت ما برند انصاف به چين * وز هيبت ما برند زنار به روم \r\nحضرت خوارزم شاه به زبان خود ، خواجه را ستايش فرمود .\r\nدر نزديكى سال 593 : نواحى كرمان در تحت اقتدار اتابك مظفر الدين سعد بن زنگى درآمد و برادرزادهء خود محمد بن زيدون « 4 » را والى كرمان نمود و چون مداخل ديوانى كرمان به مخارج لشكرى كفايت نداشت عشرى بر خراج افزوده آن را فدية الملك نام نهاد « 5 » و بعد از سالى رعيت به تظلم آمده به عدل و انصاف اتابكى فدية الملك را برداشته و ماليات مقرره را برقرار داشت « 6 » .\r\nدر سال 600 : اتابك اوزبك بن اتابك پهلوان محمد بن اتابك ايلدگز ، در غيبت اتابك مظفر الدين سعد بن زنگى از عراق عجم لشكر كشيده ، دار الملك شيراز را مسخر نموده در تحت اقتدار خود آورد و از قتل و غارت فروگذارى نكرده به زودى عود نمود . « 7 »\r\nدر سال 602 : سلطان غياث الدين شاه پسر سلطان محمد خوارزمشاه ، با لشكرى چون مور و مار ، وارد فارس گرديد و دار الملك شيراز را مسخر داشت [ و 
  ] اهالى آن را به انواع شكنجه و عقوبات مصادره و مطالبه عنيف فرمود ، هرچه را يافتند ، برداشتند ، عالى شيراز را سافلها نمودند و قبل از وقت سلطان غياث الدين لشكر خود را منع از قتل نموده بود و از اين رهگذر آسيبى\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 87 .\r\n( 2 ) . ر ك : تحرير تاريخ وصاف ، ص 87 . اين روايت با آنچه در تاريخ گزيده آمده است اندكى تفاوت دارد . ر ك : تاريخ - گزيده ، ص 499 . و روضة الصفا ، ج 4 ، ص 608 .\r\n( 3 ) . در تحرير تاريخ وصاف ، ص 87 : ( عميد الدين ابو نصر اسعد ابزارى ) است .\r\n( 4 ) . در تحرير تاريخ وصاف ، ص 88 : ( محمد بن زيدان ) است .\r\n( 5 ) . در تحرير تاريخ وصاف ، ص 88 : ( فدية الملاك ) است .\r\n( 6 ) . ( كرمان تا سال 607 در تصرف اتابك بماند ) . تحرير تاريخ وصاف ، ص 88 .\r\n( 7 ) . ر ك : تحرير تاريخ وصاف ، ص 89 .\r\n","page_name":" 252 ","page_number":268},
  {"content":"\r\n\r\nنرسانيدند و سلطان غياث الدين با لشكر خوارزم به جانب خوزستان شتافت « 1 » .\r\nدر سال 607 : محمد بن زيدون والى كرمان ، برادرزادهء اتابك مظفر الدين سعد بن زنگى با عم كامگار خود عصيان نموده ، نواحى كرمان را از تحت اقتدار عم خود بيرون كرده ، در تصرف ديوان سلطان محمد خوارزمشاه قرار داد . « 2 »\r\nدر همين سال [ 607 
  ] : سنجر « 3 » نام ، غلام خليفه الناصر لدين اللّه كه به حكومت خوزستان برقرار بود از احكام الناصر لدين اللّه ، تقاعد نمود و مؤيد الدين نايب الوزاره ، با لشكر بغداد به خوزستان آمد و چون سنجر مقاومت نداشت به شيراز آمده ، پناه به اتابك مظفر الدين سعد بن - زنگى « 4 » جست و اتابك او را مكرم داشت و مؤيد الدين به ارجان آمده ، رسولى خدمت اتابك فرستاده ، سنجر را بخواست و بعد از عهد و ميثاق براى سنجر او را روانهء ارجان داشت .\r\nدر سال 614 : اتابك مظفر الدين سعد بن زنگى ، با لشكر فارس به اصفهان رفته ، بىمنازعه ، اهلش « 5 » در انقياد و اطاعت اتابك درآمدند « 6 » پس از اصفهان با هفتصد نفر سوار كارزار ، قاصد رى گرديد و در نزديكى رى با لشكر خوارزمشاه كه از عده مور و حدت مار گذشته بود ملاقات كرده ، جنگ درانداخت و چندين صف از خوارزميان را برداشت و چون سلطان محمد خوارزمشاه پسر سلطان‌تكش خوارزمشاه ، كشش و كوشش اتابكى را بديد به سرداران سپاه خود سپرد كه اتابك را بىزيان و آسيب بايد به سوى من آوريد پس تمامى لشكر بر گرد او جمع گشته از هر جانب مرد و مركب را مىانداخت و مردانگى خود را جلوه مىداد و در بين اسبش به رو درآمد و از زين بر زمين افتاد و او را گرفته ، خدمت خوارزمشاه بردند و حضرت خوارزمشاه او را معاتب داشت كه با اين سپاه كم چرا با لشكر انبوه درآميختى ، در جواب گفت آنها را لشكر دشمن پنداشتم نه سپاه خداوندگار « 7 » ، پس خوارزمشاه محاورت او را چون محاربتش پسنديده او را محترم داشت ، در خيمهء احترام او را به تنهائى ممارست داشتند و در وقت فراغت او را نديم مجلس مىداشت ، پس بناى تسالم و تصالح شد « 8 » كه هر ساله ثبت خراج مملكت فارس را به درگاه سلطانى رساند و سه قلعه واقعه در جلگه « 9 » مرودشت و ابرج « 10 » كه حضرت فردوسى فرموده است :\r\n به سه‌گنبدان ستخرگزين * نشستنگه شاه ايران زمين « 11 » \r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 89 .\r\n( 2 ) . ر ك : تحرير تاريخ وصاف ، ص 88 ، در آنجا آمده است كه رضى الدين ، محمد را وادار كرد تا راه عصيان در پيش گرفت و كرمان را به بهاى اندك بفروخت .\r\n( 3 ) . ر ك : كامل ، ج 9 ، ص 302 .\r\n( 4 ) . در كامل ، ج 9 ، ص 303 : اتابك عز الدين سعد بن دكلا ( : تكله ) است .\r\n( 5 ) . در متن : ( اهلش را ) .\r\n( 6 ) . ر ك : كامل ، ج 9 ، ص 314 .\r\n( 7 ) . ر ك : روضة الصفا ، ج 4 ، ص 609 .\r\n( 8 ) . در متن : ( شد ) .\r\n( 9 ) . در متن : ( جلگاه ) .\r\n( 10 ) . در متن : ( ايرج ) ولى در فارسنامه ابن بلخى ( ص 125 و 157 ) ( ابرج ) است .\r\n( 11 ) . روضة الصفا ، ج 4 ، ص 610 . و ر ك : فارسنامه ابن بلخى ، ص 156 .\r\n","page_name":" 253 ","page_number":269},
  {"content":"\r\n\r\nاول آنها را كه قلعه اشكنوان گويند ، در ناحيهء بلوك ابرج است و دويم و سيم را قلعه استخر و قلعه شكسته كه بر جلگه « 1 » مرودشت است به كوتوالان شاه خوارزم سپارد و پسر خود زنگى را در آستانهء شاهى گذارد ، ملكه خاتون دختر نيك‌اختر خود را در عقد ازدواج سلطان جلال الدين منيكبرنى پسر حضرت خوارزمشاه درآورد ، پس اتابك سعد همه گزارشات « 2 » را قبول كرده ، خلعتهاى سلطانى را پوشيده ، با هزار سوار خوارزمى ، روانه فارس گرديد . پس ابو بكر پسر اتابك سعد از قراردادهاى پدر چون باخبر گشت همه را انكار داشته بر مخالفت پدر يكجهت گرديد و با جمعى از اتباع خود به استقبال پدر آمد و جماعتى را بر كنار راه قريهء مائين « 3 » كه جاى عبور بود گذاشت و هر كس از خوارزميان از آن راه مىآمد او را مىكشتند تا صد نفر سوار خوارزمى را كشتند و بازماندگان خوارزمى پنداشتند كه اتابك سعد ، نقض عهد كرده است ، خود را بر كناره كشيدند . پس ابو بكر بر تمامت همراهان پدر حمله نمود و جماعتى را شكست داد و چون به نزديك پدر رسيد تيغ بىشرمى را بر روى پدر كشيد ، اتابك سعد گفت فرزند من پدر توأم ابو بكر گفت دانسته‌ام و بر پدر حمله برد اتابك سعد او را به يك گرز آهنين بر زمين انداخت و او را در قلعه استخر محبوس داشت « 4 » ، پس به جانب خوارزميان رفته ، عذرخواه گرديد و چون وارد شيراز گرديد ، حصار شهر را تجديد كرد ، پس مسجد جامع جديد « 5 » را كه به مسجد نو شهرت يافته چون عرصه مكرمت خود وسيع و مانند همت عالى خود رفيع ، احداث فرمود ، درازى اين مسجد ميانه مشرق و جنوب و مغرب و شمال « 6 » . . . ذرع شاه و پهناى آن . . . ذرع شاه و چهار طاق مرتفع و . . . طاق كوچك و چندين شبستان در اين ساخته‌اند و تاكنون كه سال به 1301 رسيده باقى است اگرچه چندين‌بار تعمير شده و تعمير آخرين آن بعد از خرابى از زلزله سال 1269 از مرحمت پناه حاجى ميرزا على اكبر قوام الملك شيرازى « 7 » طاب‌ثراه است كه چندين هزار تومان وجه نقد در عمارت آن صرف نمود و از آثار اتابك سعد در شيراز بازار بزرگ است كه نامش تا اين\r\n\r\n\r\n","description":"","footnote":"\r\n( 1 ) . در متن ( جلگاه ) .\r\n( 2 ) . در متن : ( گذارشات ) .\r\n( 3 ) . ر ك : فارسنامه ابن بلخى ، ص 123 ، 124 ، 160 .\r\n( 4 ) . در شيرازنامه ، آمده است كه : ( اتابك . . . حكم فرمود و او را در قلعهء سفيد نوبنجان محصور و مقيد گردانيدند و بند نهادند ) . ص 76 .\r\n( 5 ) . در شيرازنامه ، آمده است كه : ( مسجد جامع شيراز كه به مسجد نو اشتهار دارد نه در شيراز كه در اكناف فارس و بغداد و عراق و اغلب و اكثر اقاليم بزرگ ، با فسحت‌تر و عالىتر از آن مسجد نساخته‌اند و نشان نداده‌اند و گويند امير المؤمنين على ( ع ) در شهر كوفه مسجدى بنا فرموده مشهور است كه در بلاد عرب بزرگتر از آن مسجد نساخته‌اند ، احتياط كرده‌اند و مسجد نو كه اتابك سعد در شيراز بنا فرموده به چند قدم از آن بزرگتر است . . . ديگر رباط شهر اللّه كه به رباط كرك اشتهار دارد . . . ديگر اشارت فرمود تا پيرامن شهر شيراز سورى از نو بنياد نهادند و تمام كردند ) . ( ص 78 ) .\r\n( 6 ) . مؤلف اين اعداد را ذكر نكرده و جاى آن در متن خالى است اما در كتاب بناهاى تاريخى و آثار هنرى جلگه شيراز ، آمده است كه : ( صحن اين مسجد به طول تقريبى 170 متر و به عرض تقريبى 90 متر است و در چهار سمت آن چهار طاقنماى بزرگ ساخته‌اند . . . در دو طرف جنوبى آن دو شبستان بسيار وسيع ساخته‌اند كه يكى به شكل سردابه در زير بالائى است طرفين اين شبستانها دو حياط بوده . . . دور تا دور صحن باريكه‌اى به عرض 7 متر ساخته شده كه جلو آنها طاقهائى زده‌اند ) . ( ص 206 ) .\r\n( 7 ) . ر ك : مساجد شيراز در همين كتاب ، گفتار دوم .\r\n","page_name":" 254 ","page_number":270},
  {"content":"\r\n\r\nزمان باقى است .\r\nدر سال 621 : بعد از آمدن سپاه تاتار به صفحات عراق عجم و رى و خرابى و برگشتن آنها ، چنان كه متون تواريخ از آن قصه مشحون است ، سلطان غياث الدين پسر سلطان محمد خوارزمشاه پسر سلطان‌تكش خوارزمشاه ، ممالك رى و عراق عجم و اصفهان را متصرف گرديد « 1 » و در اين سال بغتة « 2 » به فارس يورش آورد و اتابك مظفر الدين سعد مقاومت نياورده در قلعه استخر « 3 » متحصن گرديد و سلطان غياث الدين بىكلفت و مشقت ، دار الملك شيراز را مسخر فرموده بر اريكه اقتدار قرار گرفت پس به صلاحديد ، فارس را قسمت نموده ، بهره‌اى را براى اتابك گذاشت و باقى را در تحت اختيار سلطان غياث الدين قرار دادند و غياث الدين در شهر شيراز متمكن گرديد .\r\nدر سال 622 : سلطان جلال الدين منيكبرنى پسر ديگر سلطان محمد خوارزمشاه ، در سالهاى پيش ، از سپاه تاتار چنگيز خان شكست يافته به هندوستان گريخت ، پس از هندوستان به قصد ممالك موروثه خود از مكران به كرمان آمده پس به فارس رسيد و اتابك سعد به او ملتجى شد و آنچه را از مملكت فارس در تصرف سلطان غياث الدين برادرش بود به عقد صلح گرفت [ و 
  ] به اتابك رد فرمود پس غياث الدين به اصفهان و جلال الدين به خوزستان رفتند « 4 » .\r\nدر همين سال [ 622 
  ] : الناصر لدين اللّه ابو العباس احمد بن ابو محمد حسن المستضئى بامر اللّه وفات يافت « 5 » و هفتاد سال از عمرش گذشته بود و چهل و شش سال زمان خلافت داشت پس خلف الصدقش ابو نصر محمد بن الناصر لدين اللّه به جاى پدر نشسته اعيان بغداد با او بيعت كرده او را الظاهر بامر اللّه گفتند « 6 » .\r\n\r\n[ وقايع فارس در روزگار مظفر الدين قتلغ خان ابو بكر 
  ]\r\nو در سال 623 : ابو نصر محمد الظاهر بامر اللّه ابن الناصر لدين اللّه ، خليفه عباسى وفات يافت « 7 » و نه ماه خلافت داشت پس به مشاورت اهل بغداد ، خلف الصدقش ابو جعفر منصور به جاى پدر نشست و با او بيعت خلافت كردند و او را المستنصر باللّه گفتند .\r\nو در همين سال [ 623 
  ] : اتابك مظفر الدين سعد بن زنگى سلغرى از تخت شاهى برخاست « 8 » و تخته خاك را بستر خود ساخت و بيست و نه سال پادشاهى داشت .\r\n جهان را نمايش چو كردار نيست * به دو دل سپردن سزاوار نيست « 9 » \r\nو خواجه عميد الدين اسعد افزرى به وزارت اتابك سعد باقى بود و بعد از اداى لوازم تعزيت در وفات اتابك سعد بن زنگى ولد الصدقش اتابك مظفر الدين قتلغ خان ابو بكر ، نعم الخلف\r\n\r\n\r\n","description":"","footnote":"\r\n( 1 ) . ر ك : كامل ، ج 9 ، ص 353 .\r\n( 2 ) . در متن : ( بعتته ) .\r\n( 3 ) . ر ك : تحرير تاريخ وصاف ، ص 90 . و نزهة القلوب ، ص 132 .\r\n( 4 ) . ر ك : كامل ، ج 9 ، ص 355 .\r\n( 5 ) . ر ك : كامل ، ج 9 ، ص 360 .\r\n( 6 ) . ر ك : كامل ، ج 9 ، ص 361 .\r\n( 7 ) . ر ك : كامل ، ج 9 ، ص 368 .\r\n( 8 ) . در متن : ( برخواست ) - ر ك : شيرازنامه ، ص 81 .\r\n( 9 ) . شعر از فردوسى است . ر ك : شاهنامه ، جلد سوم ، ص 1031 ، بيت 829 ، چاپ دبير سياقى .\r\n","page_name":" 255 ","page_number":271},
  {"content":"\r\n\r\nآمده به حكم ارث و استحقاق به جاى پدر بر اريكه سلطنت قرار گرفت « 1 » و خرابيهاى « 2 » مملكت فارس را كه چندين‌بار لشكر دشمن يورش آورده و بر احدى ابقا نكرده بود ، به حسن معدلت و يمن دولت اتابك ابو بكر به آبادى مبدل گشت . پادشاهى مبارك ذات و خوش‌اعتقاد بود و در تقويت دين محمدى ( ص ) نهايت بذل جهد داشت به حدى كه در زمان او كسى مباحثه علوم حكمت و جدليه و منطق نتوانستى نمود « 3 » و ارباب غرض در خيال اتابك جلوه دادند كه علماى حكمت و كلام بر خلاف سنت و جماعت‌اند و باعث ضلالت و گمراهى عوام شيراز مىباشند و از جمله مولانا صدر الدين « 4 » و مولانا عز الدين و امام شهاب الدين « 5 » را كه هريك در الهيات و طبيعيات و هندسه و حساب فريد عصر و وحيد دهر خود بودند به حكم اتابكى اخراج از بلاد فارس نمودند .\r\nو اتابك ابو بكر در سال 624 : خواجه عميد الدين اسعد افزرى وزير چندين ساله پدر خود را گرفته در قلعه اشكنوان ابرج « 6 » محبوسش داشت و باعثش آن‌كه در ايامى كه اتابك سعد بن - زنگى اتابك ابو بكر را در صحراى مائين به يك ضربت گرز از اسب انداخت و در قلعهء استخر محبوس داشت خواجه عميد الدين يا شفاعت پسر را خدمت پدر نكرد يا شفاعت كرد و مقبول نيفتاد و با تمامت خوارزمشاهيان مكاتبه داشت و اين جمله بر خلاف رأى اتابك ابو بكر بود و چون خواجه را در حبس بردند اين رباعى را به وجه ضراعت « 7 » به حضرت اتابك فرستاد و فايده نداد :\r\n اى وارث تاج و ملكت و افسر سعد * بخشاى خداى را به جان و سر سعد\r\nبر من كه چو نام خويشتن تا هستم * همچون الف ايستاده‌ام بر سر سعد \r\nو قصيده حبسيه خواجه عميد الدين كه به انواع صناعات شعريه زينت يافته در كتابهاى ادبيه مندرج است و مطلع آن قصيده اين است :\r\n من يبلغن حمامات ببطحاء * ممتعات بسلسال و خضراء « 8 » \r\nتا آخر قصيده ، در محبس اشكنوان بگفت و چون قلم و دواتى نبود آنچه را خواجه املاء مىفرمود پسرش خواجه تاج الدين محمد بر ديوارها ثبت كرده ، در خاطر خود نگاه مىداشت .\r\nدر همين سال [ 624 
  ] : به فرمان اتابك ابو بكر او را روانه بهشت جاودان داشتند « 9 » و وزارت مملكت فارس در وقت سلطنت اتابك ابو بكر بن سعد به امير اعظم سعيد مقرب الدين\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 79 و تحرير تاريخ وصاف ، ص 91 .\r\n( 2 ) . در متن : ( خرابهاى ) .\r\n( 3 ) . در تحرير تاريخ وصاف ( ص 91 ) آمده است كه : ( آنچنان پاىبند دين محمدى بود كه در زمان او كس را جرات تحصيل حكمت و منطق نبود ) . اين موضوع در شيرازنامه ( ص 82 ) هم آمده است .\r\n( 4 ) . در شيرازنامه ، ( ص 82 و 93 ) : ( مولانا صدر الدين اشنهى كه استحضار و استبصار او به كليات علوم عقلى و نقلى چون بياض نهار و رياض بهار . . . و در علوم الهيات و طبيعيات و هيئت و هندسه و ادبيات و جدليات سعى فرمود ) .\r\n( 5 ) . در شيرازنامه ، ( ص 82 و 94 ) : ( امام شهاب الدين توره‌بشتى ) .\r\n( 6 ) . ر ك : فارسنامه ، ابن بلخى ، ص 156 و تحرير تاريخ وصاف ، ص 91 .\r\n( 7 ) . به معنى : فروتنى ، رام شدن .\r\n( 8 ) . ر ك : تحرير تاريخ وصاف ، ص 91 .\r\n( 9 ) . ر ك : تحرير تاريخ وصاف ، ص 92 .\r\n","page_name":" 256 ","page_number":272},
  {"content":"\r\n\r\nابو المفاخر مسعود و امير فخر الدين ابو بكر ، مفوض و راجع بود « 1 » و امير اعظم مقرب الدين ، اعتماد و وثوقى تمام به مشايخ و صلحا داشت و فخر الدين ابو بكر ، اصل رفيعى نداشت و نام پدرش ابو نصر حوائجى بود كه حوائج را به مطبخ سلطانى مىرسانيد اتفاقا روزى نظر اتابك بر وى افتاده از ناصيهء او تفرس بزرگى فرموده ، او را در شمارهء غلامان خود قرار داد و روزبروز در كار خود ترقى نموده به پايه خزانه‌دارى رسيد و به اندك زمانى رتبه امارت بلكه مشاركت در كارهاى سلطنت را بيافت « 2 » و در اشاعه خيرات و افاضه مبرات و بناى ابواب خير چنان ساعى و جاهد بود كه سالها به نيكنامى شهرت داشت و اتابك ابو بكر بن سعد بن زنگى در كار مملكت - دارى به اندازه‌اى بيدار بود كه « 3 » به محاسبات كلى و جزئى و اطلاع بر حال رعيت بومى و غريب بايد خود وارسى كند و اگر دينارى اجحاف بر دولت و رعيت بود ، نهايت مؤاخذه را مىنمود و از پيش‌بينىهاى او در مملكت يكى آنكه بعد از استيلاى لشكر مغول بر اكناف عالم ، برادرزاده خود ، تهمتن « 4 » نام را به درگاه اوكتاى قاآن فرستاده پيشكشهاى لايق گذرانيده و قرار داد كه در هر سالى سى هزار دينار زر سرخ به رسم انقياد كارسازى خزانه عامره‌خانى [ نمايد و 
  ] « 5 » به اين وسيله مملكت فارس را از ستم سپاه مغول محروس و محفوظ داشت و از جانب اوكتاى قاآن به لقب جليل قتلغ خانى « 6 » سرافراز گرديد و در فرمان او را اتابك مظفر الدين قتلغ خان ابو بكر بن اتابك - سعد بن زنگى سلغرى مىنگاشتند .\r\nدر كتاب تاريخ وصاف مرقوم شده كه در عهد اتابك سعيد ، سعد بن زنگى خطاب سدس و عشر و مساحت و خرص « 7 » ، با املاك ملاك معهود نبود و وجوه مواشى معين نشد [ ه 
  ] « 8 » و بيشتر آب زمينهاى ديوانى اگر بذر « 9 » و تقاوى از خاصه ديوان مقرر شدى مقاسمت آن را به مناصفت موسوم بودى و الا اصلا قلم تعرض و مطالبه منخسم « 10 » داشتندى « 11 » .\r\n فياطيب آمال نأت ليتها دنت * فيدنوا من العيش المهنى بعيده « 12 » \r\nاتابك ابو بكر با خواص دولت و امناى مملكت مشورت كرد كه طمع امراى مغول و توقعات خواتين و اخراجات ايشان زياده از آن است كه در حوصله محصول اين ملك گنجد و مصالح خزانه و مواجب لشكر و ديگر لوازم سلطنت كه امرى مهم و لابد است بدان مضاف مىكرد و رأى همگنان در اين مصلحت چه انديشه دارد و بر اين انديشه چه مصلحت مىبينند ،\r\n\r\n\r\n","description":"","footnote":"\r\n( 1 ) . ر ك : تاريخ گزيده ، ص 505 .\r\n( 2 ) . در متن : ( نيافت ) .\r\n( 3 ) . در متن : ( بىمحاسبات ) .\r\n( 4 ) . ر ك : تحرير تاريخ وصاف ، ص 91 .\r\n( 5 ) . در متن : ( داده ) .\r\n( 6 ) . در متن : ( خان ) .\r\n( 7 ) . خرص به معنى : تخمين كردن ميوه .\r\n( 8 ) . در متن : ( نشد و ) .\r\n( 9 ) . در متن : ( بزر ) .\r\n( 10 ) . منخسم به معنى : بريده ، بريده‌شونده .\r\n( 11 ) . ر ك : مشروح اين امر در تحرير تاريخ وصاف ، ص 95 .\r\n( 12 ) . تاريخ وصاف ، ص 161 .\r\n","page_name":" 257 ","page_number":273},
  {"content":"\r\n\r\nعماد الدين ميراثى كه منصب انشاء داشت « 1 » و مولد او از عراق بود ، تقرير كرد كه شرع انور ، اولو الامر را رخصت فرموده كه براى حفظ حوزه اسلام و مصالح جمهور و غبطهء ملك و ملت ، از اغنيا و ارباب ثروت بهر وجه استمداد كردن لطفا و عنفا ، طوعا و روعا ، شايد « 2 » و رأى ميراثى پسنديدهء خاطر اتابكى گرديد ، پس در دار الملك شيراز اعمالى وضع نموده و قوانين بر دخول اصناف و عشور « 3 » بر خيول « 4 » و جمال « 5 » و اغنام « 6 » و حمير « 7 » و بقور « 8 » معين گردانيد و اراضى و ضياع كه در تمامت ولايات ، مشارب آن از سيل اوديه بود به نصف مقاسمه فرمود و املاك اربابى را از قنوات و طواحين « 9 » و دواليب « 10 » و بساتين نسبت به اشخاص و مواضع ربع و خمس و سدس و عشر باليسر و العسر « 11 » آغاز نهاد و استخراج حقوق ديوانى از مزارعات و اشجار مثمرات بر مساحت و تقدير و خرص و تقرير مبنى ساخت و در قرى الاعالى شيراز چون مصب نهر اعظم بود تأكيدى در تقسيم مقاسم و ضبط افراد و اجزاء و ادوار و اجراء مشارب تأكيدى زيادت رفت و جرعه آب قراح « 12 » در مذاق ارباب استحقاق  كُلُّ أُناسٍ مَشْرَبَهُمْ  « 13 » منغص گشت در مثل است كه اگر كسى را لقمه در مجراى حلقوم بگيرد معالجت آن را به تجرع آب معاجله واجب دانند ، اگر آب در رهگذر گلو گرفته شود وجه تداوى به هيچ چيز نتوان جست و دست از نعمت حيات « 14 » بايد شست :\r\n يداوى بماء من يغص بلقمه * و كيف اداوى اذ شرقت بماء \r\nو مثال اعلى به وضع امثال اين مقدمات ، نفاذ و امتثال يافت و به نقير و قطمير « 15 » بر صفحات دساتير و قوانين‌نامه ملك اين رسوم ارتسام و اموال عالم به خزانه اتابك عايد شد . اما عماد الدين ميراثى ، ميراث بدنامى را برد « 16 » . خردمندان گفته‌اند : پنج چيز در پنج موضع ، ضايع افتد و وخامت آن شايع ؛ چراغ در آفتاب ، خضاب در شباب ، تواضع با مستان ، گفتن اسرار با زنان و شفقت بر كار سلطان .\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 78 - 82 .\r\n( 2 ) . در تحرير تاريخ وصاف ( ص 95 ) ، آمده است : ( شرع انور به اولو الامر اجازه داده است براى حفظ و حراست حوزهء اسلام و مسلمانان از توانگران به هر وجه كه ممكن باشد به لطف يا به قهر مىتوان استمداد كرد ) . ر ك وصاف ، ص 162 .\r\n( 3 ) . ده يك‌ها جمع عشر .\r\n( 4 ) . گروه اسبان ، جمع خيل .\r\n( 5 ) . بكسر اول به معنى شتران ، جمع جمل .\r\n( 6 ) . گوسفندان و بزها ، جمع غنم .\r\n( 7 ) . الاغها ، خران ، جمع حمار .\r\n( 8 ) . گاوان ، جمع بقر .\r\n( 9 ) . آسياها ، جمع طاحونه .\r\n( 10 ) . چرخهاى چاه ، جمع دولاب .\r\n( 11 ) . آسودگى و سختى .\r\n( 12 ) . به فتح اول : آب صافى پاكيزه بىآميختگى .\r\n( 13 ) . ماخوذ از آيه 60 ، سوره بقره است و معنى آن : ( براى هر مردمى آبشخورشان است ) .\r\n( 14 ) . در متن : ( حيوات ) .\r\n( 15 ) . اندك و بيش .\r\n( 16 ) . شرح اين واقعه ، در تحرير تاريخ وصاف ، ص 94 و 95 ، آمده است .\r\n","page_name":" 258 ","page_number":274},
  {"content":"\r\n\r\nچون اتابك ابو بكر برخصت مشيران حضرت از كئوس منال « 1 » رعايا تجرع بل تكرع « 2 » كرد و در شب « 3 » غفلت از قبول نصيحت تمنع « 4 » نمود ، على التدريج نفائس املاك و نواحى ضياع و عقار اكابر سادات و مشاهير قضات و جماهير اعيان و كفات با جور « 5 » ديوان مىگرفت و صباحت را در معرض احتجاج ديوانى و بارخواست سلطان مىآورد و قاضى عضد الدين علوى را كه خاندان ايشان دوحه « 6 » سيادت و قاضى القضاتى بود از اعتناق « 7 » شغل قضا معزول گردانيد و تمامت املاك موروث و مكتسب ايشانرا در دار الملك و اعمال با قبضه تصرف گرفت ، پس وكالت حضرت سلطنت در تفحص املاك ممالك و دعاوى آن به قاضى القضات مجد الدين - اسماعيل فالى « 8 » تفويض فرمود و فرمان داد كه حجج ملاك را مطالعه و احتياط نمايند « 9 » هر تاريخ انتقال كه مدت آن پنجاه سال باشد از محكمه شريعت بر صحت آن مكتوب مسجل و معلم به نشان وكيل ديوان وكالت دهند « 9 » [ تا ظهر آن به توقيع ديوان اعلى موشح گردد « 10 » 
  ] و الا حجت انتقالى تاريخ آن از اين مدت كمتر باشد اعتبار نكنند و ملك از تصرف صاحب انتزاع رود و ثقات نقات « 11 » چنين اثبات كرده‌اند كه روزى متظلمى وثيقه به بارگاه سلطنت آورد و در خدمت اتابكى شمس الدين عمر منجم كه از جمله اكابر حكما و علماى نامدار بود حضور داشت به وى اشاره فرمود تا وثيقه را احتياط كند ، مطالعه كرده ، عرضه داشت كه به يكسال ديگر ملكيت صاحب تصرف ثابت مىشود ، اتابك تعجب نمود ، شمس الدين عمر « 12 » در جواب گفت حكم پادشاه بر آن است كه انتقال پنجاه ساله معتبر باشد و تاريخ اين حجت چهل و نه سال است اتابك خاموش « 13 » و متفكر گرديده ابطال اين قاعده را فرمود و چون اكثر نواحى گرمسيرات در فارس از عهد پدرش به علت اقطاع به امراى آن اطراف واگذار بود چيزى به ديوان اتابكى نمىرسيد تمامت آن املاك را مسخر گردانيده به صولت قهر پادشاهانه از دست آنها بيرون كرد و اگر كسى به استظهار اعوان ، طريق تمرد مىورزيد و در چند روزى از چنبر اوامر گردن مطاوعت مىكشيد ، شجرهء بنياد او را مستأصل مىكرد و ثمرهء امانى « 14 » خود را مستحصل و نظر به آنكه\r\n\r\n\r\n","description":"","footnote":"\r\n( 1 ) . كئوس : كاسه‌ها ، پياله‌ها - منال : درآمد املاك و اراضى و شغل و منصب .\r\n( 2 ) . تجرع : جرعه‌جرعه نوشيدن - تكرع : وضو كردن و دست‌پاى شستن .\r\n( 3 ) . در متن : ( دشب ) .\r\n( 4 ) . در متن : ( تمتع ) .\r\n( 5 ) . در متن : ( حوز ) .\r\n( 6 ) . در متن : ( دوجه ) - دوحه به معنى : درخت تناور است .\r\n( 7 ) . اعتناق : به گردن گرفتن كار .\r\n( 8 ) . ر ك : تحرير تاريخ وصاف ، ص 96 .\r\n( 9 ) . ( فرمان داد تا قباله‌هاى املاك را مطالعه كنند و هر تاريخ انتقالى كه مدت آن پنجاه سال باشد از محكمه شريعت مكتوب مسجل و معلم به نشان وكيل ديوان وكالت حاكى از صحت آن به صاحب آن دهند ) . تحرير تاريخ وصاف ص 96 .\r\n( 10 ) . در متن : باز ظهر آن . . . امثال ديوان اعلى موشح به توقيع ارزانى داشته آيد . جمله داخل قلاب از تحرير وصاف ص 96 است .\r\n( 11 ) . نقات : برگزيدگان .\r\n( 12 ) . ر ك : تحرير تاريخ وصاف ، ص 96 .\r\n( 13 ) . در متن : ( خواموش ) .\r\n( 14 ) . امانى جمع امنيه : آرزوها ، مرادها .\r\n","page_name":" 259 ","page_number":275},
  {"content":"\r\n\r\nاقارب را بر نعمت خويش مكنت تصرف دادن چنان باشد كه گرگ را در گله سر دهند . هيچ وزير و نايب و امير و حاجب و مشير و كاتب را زيادت از اندك روزگارى به ملابست « 1 » اشتغال منصوب نمىفرمود كه عنقريب در پاى اضلال مصادره مخفوض « 2 » نمىكرد .\r\nدر سال 625 : اتابك مظفر الدين قتلغ خان ابو بكر بن اتابك مظفر الدين سعد ، ارباب حل و عقد و رجال دولت خود را خواسته ، مشاوره فرمود كه جزائر فارس حق صرف و ملك طلق پادشاه فارس است « 3 » و در دست سلاطين بنى قيصر در عنوان غصب و جور است اگرچه آباء و اجداد من قلم نسيان و فراموشى بر آنها كشيده و به قليل وجهى به رسم خراج از آنها قناعت نمودند « 4 » .\r\nدر كتاب وصاف مرقوم داشته « 5 » كه ملوك بنى قيصر كه جزيره قيس كه او را جزيرهء كيش نيز گويند پايتخت آنها بود ، بخزاين و حشم مستظهر بودند و خواجه سعد الدين ارشد تاريخ ملوك بنى قيصر را ساخته و القاب و انساب هر يك را به ترتيب ثبت كرده و ذكر مناصب و مناقب آنها را در تحت كتاب آورده كه ملوك عرب و عجم و سند و هند ، تحف و هدايا پيش آنها فرستاده و داستانهاى لطيف على التخصيص از ملك جمشيد « 6 » روايت كرده ، كه قلم بطلان بر نام ملوك كبار كشيده است تا نوبت تملك به ملك سلطان بن ملك قوام الدين بن - ملك تاج الدين بن ملكشاه بن ملك جمشيد رسيد « 7 » روزگار بخشيده خود را بازخواست و به تقدير ازلى واسطهء زوال مملكت ايشان آن بود كه چون اتابك ابو بكر بر تخت سلطنت نشست ملك سلطان نخوت و غرور به دماغ راه داده و در استمالت جانب چنان پادشاهى را تغافل سپرد و در سوالف اعوام بعضى از اولاد بنى قيصر تحف و هداياى فراوان ترتيب داده به مصحوب رسولى باذكاء و فطنت و ملاحت نطق و لهجت به حضرت فارس مىفرستاد و فرضهاى سواحل فارس را التماس كرده ، نيمه مبذول مىداشتند چندى كه فرضها در قيد تصرف آوردند از حد مايه و مقدار پايه خود متجاوز شدند و در مفاوضات حضرت فارس ، التزام طريق ادب را مهمل گذاشته و ملك سلطان تغافل را بيشتر داشت ، همت اتابكى خواست به تازيانهء تأديب او را به اندازه و مقدار قرار دهد و چون انفاذ لشكر بىترتيب جهاز تعذرى داشت و اكتساب اسباب آن در بحر فكر از قوت به فعل نيامده و نيرنگ آن انديشه بر لوح متفكره به تتميم و تصوير نپيوست و صاحب جزيره هرمز « 8 » سيف الدين ابو نصر على بن كيقباد « 9 » از سوء عنايت اتابكى با ملك جزيره كيش خبر يافت رسول فرستاد و اظهار انقياد كرده ، عرضه داشت كه در عرصه كيش لشكرى معين نيست و ملك آنجا در غرور و غفلت است اگر به الطاف اتابكى مستظهر شوم خلاصى\r\n\r\n\r\n","description":"","footnote":"\r\n( 1 ) . ملابست : به عهده گرفتن .\r\n( 2 ) . فرود آمده ، پست شده .\r\n( 3 ) . ر ك : شيرازنامه ، ص 80 .\r\n( 4 ) . در شيرازنامه ، ( ص 80 ) ، نام اين نواحى : ( بحرين و قطيف و قيش ) است .\r\n( 5 ) . ر ك : تحرير تاريخ وصاف ، ص 100 .\r\n( 6 ) . ر ك : تحرير تاريخ وصاف ، ص 103 و 110 .\r\n( 7 ) . ر ك : تحرير تاريخ وصاف ، ص 103 .\r\n( 8 ) . در متن : ( هرموز ) .\r\n( 9 ) . ر ك : تحرير تاريخ وصاف ، ص 104 و 105 .\r\n","page_name":" 260 ","page_number":276},
  {"content":"\r\n\r\nكيش سهولتى تمام دارد و عمدهء استمداد آن است كه مثال فرمايد تا بزرگان گرمسيرات به ملك سلطان مدد ندهند و مرد نفرستند كه اينك من از مقام خود جهازات را به مردان پيكار كه چون ماهى در آب شوند و مانند مرغابى شناورى كنند مشحون گردانيده تا قاصد كيش شوم و بعد از استخلاص چهاردانگ كيش مضاف مملكت فارس شود و شريك در مقابل اين خدمت باشد و چون محافظت آن طرف نايبى معتمد خواهد ، بنده را ارزانى فرمايد ، اتابك ابتهاج فرموده از دلائل اقبال شمرده ، رسول را خلعت داد و سيف الدين را دلجوئى به‌جا آورد و بر آن شرايط مكتوب نمود و توقيعات به سواحل درياى فارس فرستاد و اهلش را از اعانت به ملك سلطان ترسانيد و سيف الدين ابو نصر برحسب معاهده جهازات را مرتب كرده ، عازم كيش شده بغتة بر ساحل كيش لنگر انداختند .\r\nو روز دوازدهم جمادى دويم سال 626 : وارد جزيره شده دست تطاول را گشوده ، پاى مردى را فشرده ، اهلش را كشته و اموالش را به غارت بردند و ملك سلطان را به قتل آوردند « 1 » و آفتاب دولت بنى قيصر مختفى و شعله اقبالشان منطفى .\r\n تو قصر قيصرش انگار و دار داراگير * چه سود چون نكند هيچ اقتضاى بقا \r\nچون آن فتح نامدار بر دست سيف الدين هرمزى « 2 » بىكلفت و مشقت آماده گشت و خزاين را پر از جواهر ديد ، شيطان غرور ، او را وسوسه كرد و غوغاى   إِنَّ الْإِنْسانَ لَيَطْغى أَنْ رَآهُ اسْتَغْنى   « 3 » در دماغش افتاده خواست باستبداد مالك كيش و مراد خويش شود از تسليم چهار - دانگ كيش امتناع كرد و چون اتابك ابو بكر از نفاق ابو نصر سيف الدين مطلع گشت اولا فرضهاى سواحل را مضبوط داشت و چون مدت يك سال بگذشت ، جماعتى از ناخدايان كيش كه در عهد ملك سلطان ، متاع ايران را به هندوستان برده بودند [ و 
  ] كشتيها را پر از قماش هندى كرده مراجعت كرده ، ديدند ملك كيش سپرى شده و ملكش را ديگرى برده ، چون سيف الدين ابو نصر مطلع گشت فرمود كه مال تجارت را بهرجا مناسب دانيد به مصرف رسانيد ناخدايان كشتيها را به مدينة السلام بغداد برده ، متاع را فروخته و در بين مراجعت در خاطر آورده كه كشتيها را در حضرت اتابك فارس وسيله قربت خود ساخته آنها را پيشكش كنيم و كشتيها را درخور سيف بر ساحل گذاشته و پيشكشى كه لايق درگاه اتابك باشد برداشته ، وارد دار الملك شيراز شدند اتابك ابو بكر پيشكش را قبول نكرده و جهازات را به سبيل تحفه قبول فرمود و لشكرى از الوار « 4 » و اكراد « 5 » و شول « 6 » آراسته در زير رايت صلاح الدين محمود لر « 7 » كه از اعيان درگاه بود قرار داد و ناخدايان را با آن لشكر بفرستاد ، چون دولت در كار و اقبال يار و ديدهء بخت بيدار بود به آسانى جزيره كيش را فتح كرده و سيف الدين ابو نصر در عوض ملك كيش\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 104 .\r\n( 2 ) . در متن : ( هرموزى ) .\r\n( 3 ) . قسمتى از آيه 6 ، سوره علق .\r\n( 4 ) . لرها .\r\n( 5 ) . كردان .\r\n( 6 ) . ر ك : تحرير تاريخ وصاف ، ص 105 .\r\n( 7 ) . ر ك : تحرير تاريخ وصاف ، ص 105 . و شيرازنامه ، ص 105 .\r\n","page_name":" 261 ","page_number":277},
  {"content":"\r\n\r\nبه‌سزا رسيد و اين قضيه در سال 628 اتفاق افتاد « 1 » و به اين فتح نامدار رونق بازار عظمت و اقتدار اتابكى يكى بر هزار شد و خزاين بيشمار عايد گرديد و كيش « 2 » را دولت‌خانه نام نهاد و بعد از اين طغراى منشور اتابكى را بعد از كلمه مبارك بسم اللّه الرحمن الرحيم مىنوشتند : وارث ملك سليمان ، عادل جهان ، سلطان البر و البحر مظفر الدين و الدنيا ، ابو بكر بن سعد ناصر عباد اللّه - المؤمنين و توقيعش « الحكم للّه العلى القادر » بود « 3 » . پس همت بر استملاك ديگر جزائر بحر فارس گماشته به دستيارى دولت و اقبال و توفيق ملك متعال جزيرهء اوال كه او را بحرين گويند « 4 » در سال 633 در تحت اقتدار اتابك ابو بكر درآمد .\r\nدر سال 640 : ابو جعفر منصور « 5 » خليفه عباسى وفات يافت .\r\nدر همين سال [ 640 
  ] : خلف الصدقش ابو احمد عبد اللّه به جاى پدر نشست و او را المستعصم باللّه گفتند و آخرين خلفاى عباسى بود .\r\nدر سال 641 : لشكر اتابكى از بحرين به قطيف آمده ، اولا قلعه طاروت را كه سنگى است افتاده در حد ناف قطيف و استحكامى تمام دارد بگشادند [ و 
  ] ابو عاصم بن سرحان بن محمد بن - عمرو بن شبان « 6 » را كه از وجوه عرب بود به قتل آوردند و قطيف را مصفى داشتند و چون از غلبه قبائل عرب كه فزونتر از مار و مور است اقامه لشكر ميسر نبود ، رأى اتابكى مصلحت دانست كه با اعراب به طريق مدارا درآيد پس با مشايخ قبايل عرب مواضعه داشت كه در سالى دوازده هزار دينار مصرى به امرا و مشايخ آنها رساند « 7 » و زياده مطالبه ندارند و اعراب راضى گشته دست تعرض كوتاه كردند .\r\nدر سال 654 : حكومت آنجا را به عصفور بن راشد بن عمير و مانع بن على بن ماجد بن عمير مقرر داشت و سالها متوجهات آن به خزانه عامره فارس مىرسيد « 8 » .\r\nدر سال 655 : ابو احمد عبد اللّه المستعصم باللّه خليفه عباسى به حكم هلاكو خان بن - تولى خان بن چنگيز خان در خارج شهر بغداد شربت هلاكت چشيد و شانزده سال زمان خلافت داشت و از عمرش چهل و شش سال گذشته بود و از اول خلافت ابو العباس سفاح كه طلوع دولت عباسيان است از ربيع الاول سال 132 تا ماه صفر 655 ، 522 سال قمرى گرديد « 9 » .\r\nدر سال 659 : اتابك قتلغ خان ابو المظفر ابو بكر بن اتابك سعد بن زنگى سلغرى از دار غرور به منزل سرور برفت « 10 » .\r\n\r\n\r\n","description":"","footnote":"\r\n( 1 ) . در متن : 328 .\r\n( 2 ) . در تحرير تاريخ وصاف ( ص 102 ) آمده است : ( نسبت اين جزيره به قيس است اما ايرانيان آن را كيش خوانند . زيرا از فراز كه به آن مىنگرند چون ( كيش تركى ) مخروط شكل است و اين معنى هم غريب نيست ) .\r\n( 3 ) . ر ك : تحرير تاريخ وصاف ، ص 105 .\r\n( 4 ) . ر ك : همان كتاب ، ص 105 .\r\n( 5 ) . منظور المستنصر باللّه است .\r\n( 6 ) . در تحرير تاريخ وصاف ( ص 105 ) : ( . . . عمرو بن سنان ) است .\r\n( 7 ) . ر ك : تحرير تاريخ وصاف ، ص 106 .\r\n( 8 ) . همان ماخذ ، ص 106 .\r\n( 9 ) . ر ك : تجارب السلف ، ص 356 ، كه سال مرگ معتصم را 656 مىداند .\r\n( 10 ) . در شيرازنامه ، ( ص 85 ) ، آمده است كه : ( در جمادى الاولى سنه ثمان و خمسين و ستمائه ( : 658 ) منشور سلطنتش -\r\n","page_name":" 262 ","page_number":278},
  {"content":"\r\n\r\n نه خود سرير سليمان به باد رفتى و بس * به هر كجا كه سريرى است مىرود بر باد « 1 » \r\nزمان سلطنت او سى و شش سال بود و هفتاد سال زندگانى نمود .\r\nپس ولد الصدقش اتابك سعد بن اتابك ابو بكر كه از خدمت هلاكو خان قاصد شيراز بود در ميانه راه به مرضى صعب گرفتار گشت ، هنوز بهبودى حاصل نشده [ بود 
  ] كه خبر وفات پدر و بشارت سلطنت به او رسيد براى پدر چندان ناله و زارى نمود كه بر مرضش افزود و وفاتش بعد از دوازده روز از وفات پدرش اتفاق افتاد و جنازهء او را به شيراز آورده دفن نمودند « 2 » .\r\n\r\n[ وقايع فارس در روزگار اتابك سعد بن ابو بكر 
  ]\r\nچون اتابك سعد بن اتابك ابو بكر ، هنوز چشم در سلطنت نگشوده به دست اجل ديدهء اعتبارش پوشيد ، خلف الصدقش اتابك محمد بن سعد بن ابو بكر كه طفلى چند ساله بود بر تخت مملكت فارس نشانيدند و خطبه و سكه را به نام او كردند و مادرش تركان خاتون « 3 » ، خواهر علاء الدوله اتابك يزد كه زنى عاقله [ بود 
  ] و رائى پسنديده داشت مدبر امور ملكى گرديد و سپاه و رعيت را از توجه خاطر خود در مهد آسايش بداشت و خزاين سى ساله اتابك ابو بكر را بر ارباب استحقاق انفاق نمود « 4 » .\r\n [ آن 
  ] يكى رنج برد و گنج انباشت * ديگرى گنج داد و « 5 » مردى كاشت \r\nو تركان خاتون به حزم و احتياط ، خواجه نظام الدين ابو بكر وزير خود را با تحف و هدايا به اردوى هلاكو خان فرستاد و هلاكو خان منشور ايالت اتابك محمد را به دست ايلچيان روانه شيراز داشت و امير فخر الدين ابو بكر پسر ابو نصر حوايجى « 6 » كه سالها وزير اتابك ابو بكر بود بعد از وفات اتابك ، به اختيار خود خدمت تركان خاتون آمده نوازش يافت ليكن در پنهانى او را بكشتند ، نوشته‌اند كه چون دل بر هلاك نهاد از بازوبند خود كاغذى به دندان ريزه‌ريزه‌اش كرد و بجائيد ، گفته‌اند ، گنجنامه بوده است . « بس گنج كه در كنج زمين پنهان است » و مردمان شيراز تركان خاتون را به مراوده با شمس الدين مياق كه از غلامان خاصه اتابك محمد بود و روئى مهوش و موئى دلكش داشت ، بدنام داشتند « 7 » .\r\n\r\n[ وقايع فارس در روزگار تركان خاتون 
  ]\r\nدر سال 660 : اتابك محمد كه هنوز چشمش به روى دولت نگشوده [ بود 
  ] از بام قصر به زير افتاد و روحش از كالبد ، جدائى نمود « 8 » و بعد از مراسم عزادارى ، تركان خاتون با امناى\r\n\r\n\r\n","description":"","footnote":"\r\nبه دست منشى قهر طى شد ) . و ر ك : شيرازنامه ، ص 222 . درباره وفات اتابك ابو بكر بن سعد در روضة الصفا ، قول شيرازنامه ، بعباراتها نقل شده ج 4 ، ص 613 .\r\n( 1 ) . بيت از سعدى است در مرثيه اتابك ابو بكر بن سعد زنگى ( كليات سعدى ، ص 751 ، چاپ مظاهر مصفا ) . در بوستان نيز سعدى بيتى قريب به همين مضمون دارد :\r\n نه بر باد رفتى سحرگاه و شام * سرير سليمان عليه السلام \r\n( ص 182 ، همان چاپ )\r\n( 2 ) . ر ك : روضة الصفا ، ج 4 ، ص 614 . و شيرازنامه ، ص 86 ، كه مدت پادشاهى او را 18 روز مىداند .\r\n( 3 ) . در متن : ( خواتون ) .\r\n( 4 ) . ر ك : روضة الصفا ، ج 4 ، ص 614 .\r\n( 5 ) . در متن : ( تخم مردى ) .\r\n( 6 ) . ر ك : شيرازنامه ، ص 84 .\r\n( 7 ) . ر ك : روضة الصفا ، ج 4 ، ص 614 .\r\n( 8 ) . ر ك : شيرازنامه ، ص 87 . و روضة الصفا ، ج 4 ، ص 615 .\r\n","page_name":" 263 ","page_number":279},
  {"content":"\r\n\r\nخود در باب سلطنت مشاوره نمود و بعد از اتفاق آراء ، محمد شاه پسر سلغر شاه پسر اتابك سعد پسر اتابك زنگى پسر مودود سلغرى را كه داماد تركان خاتون بود ، شايسته تاج و تخت دانستند [ و او 
  ] بر سرير مملكت قرار گرفت و در واقعه بغداد ملازم بندگى هلاكو خان بود و آثار شجاعت و مردانگى را جلوه داده بود « 1 » .\r\nبعد از استيلاى بر مملكت ، جز لهو و لعب و مستى و طرب ، تمامت لوازم ملك‌دارى [ را 
  ] بر طاق نسيان و فراموشى گذاشت و سر از چنبر فرمان تركان خاتون كشيد « 2 » . در اين حال برادر بزرگترش سلجوقشاه كه در قلعه استخر محبوس بود ، شفاعت‌نامه‌اى [ به 
  ] خدمت برادر نوشت و اين رباعى را مندرج ساخت :\r\n درد و غم و بند من درازى دارد * عيش و طرب تو سرفرازى دارد\r\nبر هر دو مكن تكيه كه دوران فلك * در پرده هزارگونه بازى دارد « 3 » . \r\nو محمد شاه در جواب برادر خود ، كلمات واهى نگاشت « 4 » .\r\nدر سال 661 : محمد شاه به خودرائى چند نفر را بىگناه بكشت و اعتنائى به تركان خاتون و دختر او كه زوجهء محمد شاه بود نداشت و تمامت اركان از او رنجيد « 5 » [ ند 
  ] تركان خاتون با امرا مشورت كرد و چون محمد شاه به حرمسرا رفت چند نفر از كمين درآمده او را گرفته به مصاحبت امناى خود روانه حضرت هلاكو خانش داشته عرضه نمود [ ند 
  ] كه محمد بر شيوه ملك‌دارى قيام نكرد و در كشتن بيگناهان بر خلاف سيرت شاهان ، بىمبالاتى پيش گرفت « 6 » و بعد از وصول اين خبر به حضرت هلاكو خان ، تركان خاتون را به شرف قبول مقابل گردانيد ، پس شهر شيراز را آئين بسته ، مىگفتند كه پادشاه سلجوقشاه است . پس سلجوقشاه بن سلغر شاه بن - اتابك سعد بن اتابك زنگى بن مودود را از قلعه استخر آورده بر اريكه پادشاهى قرار گرفت « 7 » ، در ابتداى جلوس جماعتى را كه خار راه خود مىداشت از ميان برداشت و تركان خاتون را در عقد ازدواج خود درآورد و خزائن در تحت تصرفش درآمد .\r\nدر سال 662 : شبى « 8 » در مستى ، به خيال بدنامى تركان خاتون به شمس الدين مياق افتاده ، غلام سياهى را خواسته ، سر تركان خاتون را از او بخواست و غلام سياه بىدرنگ داخل حرمسراى شاهى شده ، تركان خاتون را بكشت و سر او را جدا كرده ، در طشتى گذاشته ، خدمت سلجوقشاه آورد « 9 » و گفته‌اند :\r\n دار در اين طشت زبان را نگاه * تا سرت از طشت نگويد كه آه \r\nو دو دانه در شاهوار كه در گوش تركان خاتون بود ، سلجوقشاه به دست خود كنده ، پيش\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 87 . و روضة الصفا ، ج 4 ، ص 615 .\r\n( 2 ) . در متن : ( كشيده ) .\r\n( 3 ) . ر ك : شيرازنامه ، ص 88 . و روضة الصفا ، ج 4 ، ص 615 .\r\n( 4 ) . ر ك : روضة الصفا ، ج 4 ، ص 616 .\r\n( 5 ) . در متن : ( رنجيده ) .\r\n( 6 ) . ر ك : شيرازنامه ، ص 88 . و روضة الصفا ، ج 4 ، ص 616 .\r\n( 7 ) . ر ك : همان ماخذ و همان صفحات .\r\n( 8 ) . در شيرازنامه ، ص 88 : ( روزى ) . روضة الصفا ، ج 4 ، ص 617 : ( شبى ) .\r\n( 9 ) . ر ك : روضة الصفا ، ج 4 ، ص 617 . و شيرازنامه ، ص 88 .\r\n","page_name":" 264 ","page_number":280},
  {"content":"\r\n\r\nمطرب انداخت ، چون روز شد و خبر فاش گشت ، غلامان هلاكو خان كه براى نظم ولايت در شيراز بودند ، ترسيده ، آهنگ اردوى ايلخان نمودند و بعد از اطلاع ، سلجوقشاه از عقب آنها تاخته به « اغل بيك » « 1 » كه بزرگ آنها بود رسيد و او را بكشت ، پس با غلامان خاصه خود و اوباش شيراز به منازل آنها آمده ، اهل و عيال آنها را كشته ، خانه‌ها را آتش زده ، خراب نمودند و شمس الدين مياق كه جاى تهمت تركان خاتون بود ، از شيراز گريخته به اردوى هلاكو رفته ماجرا را به زشت‌ترين روئى عرضه داشت « 2 » و هلاكو خان را بر غضب آورده ، « التاجو » « 3 » و « تمو » « 4 » را با لشكر مغول براى قتل و غارت و خرابى شيراز و انهدام بنيان سلجوقشاه مأمور فرمود . پس محمد شاه برادر سلجوقشاه را كه تركان خاتون او را روانه خدمت هلاكو خان داشته بود ، آورده او را بكشتند و چون « التاجو » و سپاه مغول به اصفهان رسيد ، رسولى نزد سلجوقشاه فرستاد كه از جانب پادشاه روى زمين ، حضرت ايلخان هلاكو خان آمده‌ام اگر اقرار به گناه كه نوعى از توبه و استغفار است دارى تا خلعت عفو از حضرت ايلخان التماس كنم و اگر از راه غوايت « 5 » بر جادهء ضلالت باقى هستى تا دانسته باشيم . « 6 »\r\nسلجوقشاه ، جوابى ناصواب فرستاد . پس به فرمان ايلخان ، لشكر كرمان به سردارى سلطان كرمان و سپاه يزد در خدمت علاء الدوله اتابك يزد « 7 » و چريك شبانكاره به امارت ملك نظام الدين حسنويه ايگى ، در حركت آمده ، بعد از آوازهء وصول لشكر ، سلجوقشاه با لشكر خود خزانه را برداشته به جانب خورشيف « 8 » كه در ساحل درياى فارس است برفت و جماعتى را كه بر خلاف خود دانست بكشت و مقصودش آن بود كه اگر كارش به عجز رسد به توسط جهازات بر آب نشسته ، فرار كند و چون « التاجو » با لشكر مغول نزديك شيراز رسيد ، امير مقرب الدين - مسعود « 9 » و علما و سادات و بزرگان و اعيان شيراز با قرآنها به وجه ضراعت و انكسار به استقبال التاجو رفته لوازم پذيرائى را معمول داشتند و « التاجو » آنها را استمالت نمود و لشكر مغول را كه براى قتل و غارت آمده بودند ، از تعرض منع فرمود و چون خبر به سلجوقشاه رسيد از خورشيف « 10 » روى به جانب شيراز كرد و لشكر مغول از شيراز قاصد خورشيف گشت « 11 » ، در كازرون تلاقى كرده ، ملك نظام الدين حسنويه ايگى به سلجوقشاه رسيد و هر يك حمله بر ديگرى برد « 12 » ، سلجوقشاه پيشدستى كرده به يكضرب شمشير ملك ايگ را از مركب زندگانى پياده نمود .\r\n\r\n\r\n","description":"","footnote":"\r\n( 1 ) . در متن : ( اغل بك ) . ر ك : روضة الصفا ، ج 4 ، ص 617 .\r\n( 2 ) . ر ك : روضة الصفا ، ج 4 ، ص 618 .\r\n( 3 ) . در شيرازنامه ، ( ص 89 ) : ( التاقچو ) .\r\n( 4 ) . در روضة الصفا ، ( ج 4 ، ص 618 ) : ( تيمور ) . در تحرير تاريخ وصاف ( ص 110 ) : ( دمر ) .\r\n( 5 ) . غوايت : گمراهى .\r\n( 6 ) . ر ك : روضة الصفا ، ج 4 ، ص 618 .\r\n( 7 ) . او برادر تركان خاتون بود . ( ر ك : روضة الصفا ، ج 4 ، ص 618 ) .\r\n( 8 ) . در شيرازنامه ( ص 89 ) : به جانب كازرون . در روضة الصفا ( ج 4 ، ص 618 ) : به جانب سواحل بحر عمان .\r\n( 9 ) . ر ك : روضة الصفا ، جلد 4 ، ص 618 .\r\n( 10 ) . در متن : ( خورسيف ) .\r\n( 11 ) . در متن : ( كشت ) .\r\n( 12 ) . در متن : ( برده ) .\r\n","page_name":" 265 ","page_number":281},
  {"content":"\r\n\r\n\r\n[ وقايع فارس در دورهء مغول و تيمورى ، اتابكان و تركمانان 
  ]\r\nپس لشكر مغول چون دريا به موج آمده لشكر شول و لر را متفرق كردند [ و 
  ] سلجوقشاه روى دولت را چون سپاه خود برگشته ديد اگرچه « بيگ ليك « 1 » » كه از غلامان خاصه او بود مردانگى را از رستم و اسفنديار گذرانيد .\r\nپس سلجوقشاه و منگلى بيگ « 2 » از مقاومت با دريا از پا افتاده ، ناچار پناه به بارگاه سلطان اوليا شيخ مرشد ابو اسحق برده ، درها را بستند و از درون و بيرون تير چون تگرگ‌ريزان شد ، در بين ، بيگ ليك به سلجوقشاه گفت خلاصى جز در فرار ممكن نشود ، نقود جواهر را برداشته از ميانه درشويم ، سلجوقشاه فرار را عار دانست و جنگ كرد تا حصار شيخ ابو اسحق را گشودند « 3 » و جماعتى از اهل كازرون را كشتند و سلجوقشاه را به جانب نوبندگان بردند و در پاى « 4 » قلعه سفيد روز روشن « 5 » را سياه و عمرش را تباه نمودند پس تيمور نوكر التاجو به التاجو بگفت مصلحت بر اين است كه با اين لشكر بر شهر شيراز يورش آورده اهلش را كشته ، اموالش را بر سپاه مسلم داريم « 6 » ، التاجو به فطرت اصلى خود سخن تيمور را ناصواب پنداشت و او را به معاذير دل‌پسند مجاب داشت و چون بعد از كشتن سلجوقشاه وارث مردانه از دودمان سلغرى باقى نماند كار برنامه حكومت مملكت فارس به اتابك آبش خاتون « 7 » دختر اتابك سعد بن اتابك ابو بكر سلغرى كه مادرش تركان خاتون بود ، رسيد براى آنكه ابش در حبالهء نكاح منكوتيمور اغل پسر هلاكو بود و « التاجو » بزرگان و وزراء و امرا و اعيان مملكت فارس را برداشته به حضرت هلاكو رفته قرين اعزاز گرديد .\r\nدر سال 662 : قاضى قضات شرف الدين ، امير سيد ابراهيم « 8 » كه از سادات عظام و اشراف عظام كرام فارس بود و به كمال زهد و طاعت و وفور كرم و عبادت مشهور ، چندى غربت اختيار نموده ، و در خراسان رحل اقامت بينداخت و سجاده عبادت را گسترده ، خود را به رياضتهاى شاقه ، مشغول داشت و هزار به هزار از مردم ، در قيد ارادت او درآمد [ ند 
  ] و كرامات و مقامات گوناگون از او در اكناف شهرت يافت و در بين حديث حب الوطن من الايمان را خوانده ، از خراسان قاصد شيراز گرديد و در ميانهء راه بهرجا مىرسيد جماعتى به آوازه كرامات به او ملحق شدند و چون به قصبه نيريز رسيد ، شجاعان ملك شبانكاره به قاضى قضات امير سيد ابراهيم پيوسته او را مهدى آخر الزمان گفتند و شهرت انداختند كه امير سيد مردم را از آنچه در خيال آورند و آنچه در خانه ذخيره گذارند خبر دهد و در وقت جنگ با دشمن ، چندين هزار سوار غيبى به او\r\n\r\n\r\n","description":"","footnote":"\r\n( 1 ) . در متن : ( بيك لمبيك ) ولى در روضة الصفا منگلى بيگ آمده است ( ر ك : روضة الصفا ، ج 4 ، ص 619 ) . مؤلف اين نام را از وصاف گرفته . ر ك : تحرير تاريخ وصاف ، ص 109 .\r\n( 2 ) . در متن : ( بيك لمبيك ) .\r\n( 3 ) . ر ك : روضة الصفا ، ج 4 ، ص 619 . در شيرازنامه ( ص 89 ) ، فقط آمده است كه : ( سلجوقشاه به جانب كازرون روى نهاد ) . و ر ك : تحرير تاريخ وصاف ، ص 109 .\r\n( 4 ) . در متن : ( پايان ) با توجه به شيرازنامه ( ص 89 ) تصحيح شد . و ر ك : تحرير تاريخ وصاف ، ص 110 .\r\n( 5 ) . در متن : ( روزش ) با توجه به عبارت كه عينا ماخوذ از روضة الصفاست ، تصحيح شد . ( ر ك : روضة الصفا ، ج 4 ، ص 620 ) قلعه سفيد در جنوب قلعه دار الامان است . ر ك : تحرير تاريخ وصاف ، ص 255 .\r\n( 6 ) . ر ك روضة الصفا ، ج 4 ، ص 620 .\r\n( 7 ) . ر ك : يادداشتهاى قزوينى ، ج 1 ، ص 10 تا 16 .\r\n( 8 ) . ر ك : روضة الصفا ، ج 4 ، ص 621 . و شيرازنامه ، ص 89 . و تحرير تاريخ وصاف ، ص 111 .\r\n","page_name":" 266 ","page_number":282},
  {"content":"\r\n\r\nملحق گردد و هر كسى تيرى به جانب او اندازد ، همان تير برگشته بر سينه آن كس فرو رود و هر كه خواهد شمشيرى به او يازد ، دستش فالج شود پس از نيريز به رونيز و سروستان رسيد و « باسطو » « 1 » كه باسقاق يعنى شحنه شيراز بود و كلچه « 2 » نايب ديوان اتابك ابش خاتون با اعيان ملك مشاورت كرده ، بعد از اتفاق آراء برج و باروى شهر را محكم داشتند و به مردان كارديده سپردند ، پس لشكر مغول و سپاه مسلمانان از شيراز آمده ، در نزديكى پل كوار « 3 » كه اكنون به پل فسا شهرت يافته ، با لشكر امير سيد تلاقى كردند « 4 » مدتى كسى را ياراى انداختن تير و يازيدن به شمشير نبود پس يكنفر از مغول تيرى روانه داشت ضررى نديده بيشتر انداخت و ديگرى با شمشير آخته ، تاخته ، دستش از كار نگشت ، پس لشكر شيراز و مغول بر سپاه شبانكاره و امير سيد يورش آورده ، جماعت او را متفرق داشتند و خون امير سيد را ريختند . اين جمله در ماه رجب همين سال ( : 662 ) واقع گشته « 5 » كه گفته‌اند : عش رجبا ترى عجبا « 6 » چون خبر اين قضيه به حضرت هلاكو خان رسيد كه ساحت شيرازيان از دعوت امير سيد شرف الدين ابراهيم پاك بوده و دامن آنها به غبار اين فتنه نيالوده ، حكم به عود سپاه ، جارى گرديد . « 7 »\r\n\r\n[ وقايع فارس در روزگار هلاكو 
  ]\r\nدر سال 663 : ايلخان هلاكو خان بن تولى خان بن چنگيز خان بدرود زندگانى نمود چنان كه خواجه نصير الحق و الملة و الدين طوسى رحمة اللّه عليه در تاريخ آن فرموده است :\r\n چون هلاكو ز مراغه به زمستانگه شد * كرد تقدير اجل نوبت عمرش آخر\r\nسال بر ششصد و شصت و سه شب يكشنبه * كه شب نوزدهم بد ز ربيع الآخر « 8 » \r\nدر كتاب تاريخ وصاف فرموده است : بر آئين مغول دخمه ساختند و زر و جواهر وافر در آنجا ريختند و چند دختر فروزان چون اختر باحلى و حلل و اكليل و كلل همخوابه او نمودند تا از وحشت ظلمت و دهشت وحدت ، دلتنگى جا و سختى عذاب محفوظ ماند « 9 » و زمان عمرش چهل و هشت سال و سلطنتش نه سال امتداد داشت چون مدت عزا گذشت و ولد الصدقش اباقا خان كه بر حسب وصيت ، وليعهدش بود بجاى پدر بر تخت شاهى نشست و مردمان كاردان در اطراف ممالك گماشت ، نام سلطنت مملكت فارس را بر اتابك ابش خاتون مسلم داشت .\r\n\r\n[ وقايع فارس در روزگار اباقاآن 
  ]\r\nدر سال 665 : شادى بيتكچى يعنى نويسنده و تيمور جهت خراج و ضبط خزانه به حكم اباقا خان به شيراز آمدند و به حكومت مشغول گشتند و استقلالى نداشتند « 10 » .\r\nدر سال 667 : امير انكيانو به امارت و حكومت كلى نواحى فارس منصوب گشت « 11 » و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 620 و 621 . و ر ك : تحرير تاريخ وصاف ، ص 111 .\r\n( 2 ) . در شيرازنامه ، ( ص 90 ) : ( ككچه ) . و در تحرير تاريخ وصاف ( ص 111 ) : ( كلجه ) است .\r\n( 3 ) . در شيرازنامه ( ص 90 ) : ( كواد ) .\r\n( 4 ) . در متن : ( كرده ) .\r\n( 5 ) . در روضة الصفا ( ج 4 ، ص 621 ) : اين واقعه در رجب سال 673 اتفاق مىافتد . و همچنين ر ك : تحرير تاريخ وصاف ، ص 112 .\r\n( 6 ) . تا رجب باش و شگفتى را ببين . ر ك : امثال و حكم دهخدا ص 1101 .\r\n( 7 ) . ر ك : روضة الصفا ، ج 4 ، ص 622 .\r\n( 8 ) . ر ك : تحرير تاريخ وصاف ، ص 30 .\r\n( 9 ) . ر ك : تحرير تاريخ وصاف ، ص 30 .\r\n( 10 ) . ر ك : تحرير تاريخ وصاف ، ص 112 . بيتكچى به معنى منشى جمع و خرج است . ر ك : تاريخ مغول ، ص 286 .\r\n( 11 ) . ر ك : تحرير تاريخ وصاف ، ص 112 .\r\n","page_name":" 267 ","page_number":283},
  {"content":"\r\n\r\nمردى بزرگ ، مال‌اندوز و ستم‌سوز بود و مالى « 1 » استوار داشت و بعد از اطلاع بر امورات كليه و جزئيه مملكت فارس ، كلچه را كه نايب ديوان اتابك ابش خاتون بود گرفته ، حبس نموده « 2 » ، غلامان اتابك و مردمان شهرى براى خلاصى كلچه بر گرد خانه انكيانو « 3 » ازدحام كرده ، كلچه را مطالبه مىنمودند و امير انكيانو ، خوابيدن اين فتنه را در انداختن سر كلچه دانست ، سر او را بريده ، از پشت بام در ميان ازدحام انداخته و مردم را متفرق داشت « 4 » و اتابك ابش خاتون كه خود را به ارث و استحقاق مالك زمام فارس مىدانست ، از امير انكيانو مؤاخذه نمود ، انكيانو فرمان شاهى را به مهر ايلخان اباقا خان در كشتن كلچه اظهار داشت ، اتابك آبش خاتون ساكت و ساكن گشت « 5 » . پس خاطر جمعى از اعيان فارس ، از سخت‌گيرى انكيانو ، رنجيده ، شكايت او را به حضرت ايلخان اباقا خان بردند و از مصدر سلطنت فرمان احضار امير انكيانو صادر شده ، انكيانو در پايتخت حاضر گرديد و فارسيان او را ملزم داشته ، معزولش نمودند پس امير سوغونجاق نوئين براى نسق ممالك فارس و تأكيد قواعد رعيت‌پرورى در سال 670 با فر جمشيد و شوكت كيقباد وارد دار الملك شيراز گرديد « 6 » و مراسم رعيت‌دارى و لشكركشى را احيا نمود و بلوكات فارس را بر عمال كاردان به مقاطعه سپرد و سيد عماد الدين ابو يعلى « 7 » كه در شجاعت پيرو حيدر كرار و در شيوهء كرم حاتم روزگار بود چندين بلوك را متقبل گرديد و باسقاقى « 8 » دار الملك شيراز را به محمد بيك داد « 9 » .\r\nدر سال 671 : محمود نام « 10 » از جزيره هرمز لشكرى بر جهازات نشانيد و بغتة بر جزيره كيش حمله آورده [ آن را 
  ] مسخر نمود و امير سوغونجاق احكام به بحرين و خورسيف و تمامت سواحل درياى فارس فرستاد و كشتيهاى آنها را خواسته كه همه در بندر خورسيف آماده باشند ، پس لشكر فارس و سپاه مغول از بندر خورسيف بر كشتيها سوار شده ، روانه كيش شدند و محمود هرمزى « 11 » با كشتيهاى جنگى خود آنها را استقبال كرده ، جنگ درپيوست و در بين چند جهاز از لشكر فارس با شادى بيتكچى يعنى نويسنده و شمس الدين محمد بن علىلر كه نايب خاص اتابك آبش خاتون بود غرق درياى فنا شدند « 12 » و چون سوغونجاق از ساحل دريا ، اين قضيه هايله را ديد بر تل بلندى رفت و كلاه را از سر انداخت و تضرع نمود و از ايزد پاينده ،\r\n\r\n\r\n","description":"","footnote":"\r\n( 1 ) . در متن : ( مانى ) .\r\n( 2 ) . ر ك : تحرير تاريخ وصاف ، ص 113 .\r\n( 3 ) . در متن : ( انكياتو ) .\r\n( 4 ) . ر ك : تحرير تاريخ وصاف ، ص 113 .\r\n( 5 ) . ر ك : تحرير تاريخ وصاف ، ص 113 .\r\n( 6 ) . ر ك : تحرير تاريخ وصاف ، ص 113 .\r\n( 7 ) . ر ك : تحرير تاريخ وصاف ، ص 114 .\r\n( 8 ) . شحنگى .\r\n( 9 ) . وصاف مىنويسد : شحنگى دار الملك بر محمد بيك و تونياق و بولوغان قرار گرفت . ( ر ك : تحرير تاريخ وصاف ، ص 114 ) .\r\n( 10 ) . وصاف مىنويسد : محمود پيشواى قلهات ( جزيره‌اى است ) بود . ( ر ك : تحرير تاريخ وصاف ، ص 114 .\r\n( 11 ) . محمود هرمزى همان محمود پيشواى قلهات است .\r\n( 12 ) . ر ك : تحرير تاريخ وصاف ، ص 114 .\r\n","page_name":" 268 ","page_number":284},
  {"content":"\r\n\r\nفيروزى خواست و در بين ، جهاز محمود هرمزى از تيرباران « 1 » لشكر فارس ، شكست يافت و لشكر فارس بر جزيره كيش كه از عهد اتابك ابو بكر او را دولتخانه گفته بودند « 2 » وارد گشته ، سوغونجاق جماعتى را براى محافظت در كيش گذاشته و به فيروزى قصد عود نمود و با عزت و ناز وارد دار الملك شيراز گرديد .\r\nدر سال 672 : امير سوغونجاق ، در خدمت مهد عليا اتابك ابش خاتون دختر اتابك سعد بن - اتابك ابو بكر سلغرى محاسبات دو ساله مملكت فارس را برداشته به حضرت اباقا خان شدند و زمانى كه اتابك ابش خاتون كه در ازدواج منكوتيمور پسر ايلخان هلاكو خان درمىآمد ، مهر و كابين و شيربهاى او را چهار دانگ بستان فيروزى و نوروزى و چندين بازار و هشتاد هزار دينار از سدس املاك ملاك دار الملك شيراز به حكم فرمان شاهى هر ساله معين داشتند و از اصول املاك فارس جدا كرده بودند تمامت آنها را اباقا خان فرمان امضاء فرمود « 3 » . و حكام فارس طريق مخالفت را با هم گرفته هر يكى مدعى بر ديگرى گشتند تا آنكه خراج حسابى و توقعات بيحساب به جائى رسانيدند كه دسترس كسى نباشد از آن جمله ملك شمس الدين محمد بن مالك كه صاحب مال و مالك املاك و حرفهء تجارت كه از حد چين تا اقصاى ممالك فرنگستان مال التجاره‌اش « 4 » پهن و صيت بزرگيش عالمگير بود و در خدمت سلاطين جاهى رفيع و منزلتى وسيع داشت .\r\nدر سال 676 : ( ملك شمس الدين ) مملكت فارس را به انفراده و استبداد به مقاطعه گرفت « 5 » و فرمان حكومت مطلق براى او صادر گرديد و بعد از ورود به فارس با ارباب بلوكات گاهى به غفلت و گاهى به مداهنه و سازگارى گذران نمود و در مدت ده سال تمام زير بار حوادث رفته پايمال جور و اجحاف گرديد و تمامت اندوخته‌ها را پراكنده داشت و در آخر كارش براى گذران روزانه و شبانه « 6 » از بنده‌زادگان خود مسئلت نمودى و اين ملك شمس الدين همان است كه املح شعرا و ابلغ فصحا شيخ سعدى عليه الرحمه براى رفع طرح خرما از برادر خود قطعه‌اى فرموده به خواجه ملك شمس الدين فرستاده است :\r\n ز احوال برادرم به تحقيق * دانم كه ترا خبر نباشد « 7 »\r\nخرماى به طرح ميدهندش * بخت بد از اين بتر نباشد\r\nاطفال پرند و مرد درويش * خرما بخورند و زر نباشد\r\nاز غايت فقر دائم او را * شلوار به پاى در نباشد\r\nو آنگه تو محصلى فرستى * تركى كه از او بتر نباشد\r\nچندان بزنندش اى خداوند * كز خانه رهش به در نباشد \r\n\r\n\r\n","description":"","footnote":"\r\n( 1 ) . در متن : ( تير بازار ) .\r\n( 2 ) . در متن : ( گفتند ) .\r\n( 3 ) . ر ك : تحرير تاريخ وصاف ، ص 115 .\r\n( 4 ) . در متن : مال تجارت .\r\n( 5 ) . ر ك : تحرير تاريخ وصاف ، ص 115 .\r\n( 6 ) . در متن : ( شبه ) .\r\n( 7 ) . مطلع اين قطعه چنين است :\r\n هر چيز كز آن بتر نباشد * از مصلحتى بدر نباشد \r\n( ر ك : كليات سعدى ، مصفا ، ص 872 ) .\r\n","page_name":" 269 ","page_number":285},
  {"content":"\r\n\r\nدر سال 677 : از كرمان خبر آوردند كه سپاه نكودار كه قبيله‌اى از مغول است مانند سيل بنيان‌كن از ناحيه سيستان بر قصد كرمان و فارس متحدر « 1 » شده‌اند و ارباب كرمان در قلعه‌جات متحصن گشته‌اند ، پس اعيان شيراز در تدارك اسباب جنگ و استحكام قلعه‌جات و تعمير برج و باروى شيراز شده ، جماعتى از جوانان نوآموز شيراز را با سپاه مغول و شول و تركمان و لر به جانب كرمان روانه داشتند « 2 » و چون قصد تاختن تا شهر كرمان را داشتند هر اميرى چندين برابر رتبه خود تدارك سفر را ديده با اسبان تازى و زين و لگام و تركش زراندود و شمشير هندى و نيزه خطى و لباسهاى فاخر كه در نظر اهل كرمان جلوه نمايد ، از شيراز بيرون آمده و چنان گمان داشتند كه اين خبر را حقيقتى نيست ، چون به كربال رسيدند قراولان لشكر بازگشته ، خبر آوردند كه سپاه نكودار نزديك است ، جماعتى از اعيان سپاه فارس پيش افتاده ، پانصد سوار نكودار را ملاقات كرده « 3 » چون خصم را كم و خود را زياد پنداشت بىتأمل بر نكوداران تاخت غافل از آنكه اين پانصد نفر ، مشتى از خروار و سنگى از كهسار و شترى از گله و نفرى از رمه‌اند ، هنوز كمانى به تير و دستى به شمشير نبرده كه چندين هزار سوار نكودار از كمين ، درآمدند و تمامت سپاه فارس و مغول و تركمان را درهم پيچيده ، به اندك زمانى هر كه را خواستند كشتند و آنچه را توانستند برداشتند . محمد بيك و تونياق « 4 » كه [ شحنگان 
  ] « 5 » شيراز بودند ، در شهر « 6 » كربال غرق درياى فنا شدند و بولوغان « 7 » با سيصد نفر سوار مغول از كربال گريخته تا اصفهان بتاخت .\r\nدر كتاب تاريخ وصاف مرقوم است كه روز عرض لشكر فارس چون تركان جوزاكمر حورامنظر و غلامان ماهروى با كلاه مكلل و قباى زراندوز و مراكب اكدش « 8 » نژاد اتابكى در طرف ميدان جولان مىنمودند ، ظرفاى اهل و ارباب فضل مىگفتند : اينان ربات حجالند نه ارباب مقابله رجال ، لايق شب زفافند نه موافق روز مصاف ، پس از تفرقه سپاه فارس جماعتى از نكوداران به جانب شيراز تاخته در حوالى مسجد بردى و دينكان كه فرسخى ميانهء شمال و مغرب شيراز است ، رسيده ، رمهء اسبهاى بزرگان مغول و اعيان فارس را كه به سه هزار سر مىرسيد ، گرفتند و اسبهاى لاغر خود را كه لايق كفتار و كركس بود ، برجا گذاشتند و چون ملاحظهء استحكام و استوارى برج و باروى شيراز را نمودند قوه محاصره شهر را در خود نديده ، عود به كربال كرده ، آنچه را توانستند از كربال و بلوكات نزديك گرفته ، اهلش را به اسيرى\r\n\r\n\r\n","description":"","footnote":"\r\n( 1 ) . متحدر : فرودآينده - در شيرازنامه ( ص 91 ) اين كلمه ( منحدر ) است كه به معنى جائى كه آنجا فرود آيند .\r\n( 2 ) . ر ك : تحرير تاريخ وصاف ، ص 116 و شيرازنامه ، ص 91 - لرستان در دوره مغول به دو قسمت تقسيم مىشد لر بزرگ ، و لر كوچك و بين مساكن لر بزرگ و شيراز ناحيهء لرنشين ثالثى نيز وجود داشت كه آن را شولستان مىگفتند . بجاى شولستان ، امروز ممسنى ، بجاى لر بزرگ كوه‌كيلويه و بختيارى ، و لر كوچك ، لرستان فعلى يعنى نواحى اطراف خرم‌آباد و پشت كوه است . تاريخ مغول ، ص 442 .\r\n( 3 ) . در تحرير تاريخ وصاف ( ص 117 ) آمده است كه محل ملاقات دو سپاه ( تنگ شكم ) بود .\r\n( 4 ) . در تحرير تاريخ وصاف ( ص 117 ) : ( توتياق ) . در شيرازنامه ( ص 90 ) : ( تونياق ) .\r\n( 5 ) . جاى اين كلمه در متن خالى است با توجه به تاريخ وصاف افزوده شد . ( ر ك : تحرير تاريخ وصاف ، ص 117 ) .\r\n( 6 ) . در متن : ( شهر ) با توجه به تاريخ وصاف تصحيح شد . ( ر ك : تحرير تاريخ وصاف ، ص 117 ) .\r\n( 7 ) . در متن : ( بولغان ) ، در شيرازنامه ( ص 91 ) : ( بولغان ) ، در تحرير تاريخ وصاف ( ص 117 ) : ( بولوغان ) .\r\n( 8 ) . اكدش : انسان يا جانورى كه از دو نژاد باشد ، دورگه .\r\n","page_name":" 270 ","page_number":286},
  {"content":"\r\n\r\nبرداشته ، روانه سيستان شدند و آنچه از كشتگان در مصاف كربال به شماره درآمد هفتصد تن از جوانان ماهروى مشكين‌موى بودند « 1 » .\r\nدر سال 678 : به فرمان اباقا خان ، سوغونجاق نوئين براى تحقيق محاسبات دار الملك شيراز و بر و بحر مملكت به فارس آمد ، مژده رأفت و امان برسانيد و استمالت شكسته‌دلان و داد مظلومان را از ظالمان خواسته ، بساط عدل و انصاف را بگسترد و بنفسه از روى دقت نظر سؤال و جواب مىنمود .\r\nروزى دو نفر خدمت او آمد [ ند 
  ] يكى گفت درگذرى كيسه‌اى يافتم « 2 » ، پس منادى ندا كرد هر كه سى و سه دينار زر جسته ، شش دينار حلال از آن او و باقى را به صاحب مال رساند چون ندا را شنيدم كيسه را اظهار داشتم ، صاحب كيسه زر بعد از تأمل مدعى شد كه پارچه لعلى در اين كيسه برداشته [ اى 
  ] و براى نكول از قرار خود ، اين تهمت را بر من بست ، امير سوغونجاق تأملى كرده به صاحب كيسه گفت قسم ياد كن كه پارچه لعل در كيسه بود ، مدعى قسم را ياد نمود ، پس به يابنده كيسه فرمود ، سوگند ادا كن كه لعل نبوده ، يابنده سوگند را ياد نمود ، پس سوغونجاق گفت : مدعى و مدعى عليه هر دو را راستگو دانستم ، اين زر رزقى است كه از عالم غيب نصيب يابنده گشته و كيسهء زر و لعل مفقود گشته تاكنون به روزى نكرده است و حكم همين است پس به توسط مصلحت خيرانديشى سى و سه دينار زر را ميانه آن دو نفر نيمه نمودند « 3 » .\r\nچون از جوانب و نواحى بلوكات از حال عمال و رعايا پرسش نمود ، جماعتى كه سالها سنگ زيرين آسياى ظلم و ستم بودند از اطراف جمع شده بر عمال خود مدعى گشته ، دعواى خود را مسجل مىداشتند و امير سوغونجاق بىجانب‌گيرى از ظالم ، داد مظلوم را مىگرفت و جماعتى از عمال ، رضاجوئى از جمعى خود مىكردند كه كارها پيش از رسيدن به حكومت صاف گشته مورد تحسين گردد و امير سوغونجاق از جماعتى در خشم شده ، بقاياى ديوانى و تعديات بر رعايا را به محصلان غلاظ « 4 » و شداد واگذاشت و چون خواجه نظام الدين از فرط كياست ، مال ديوان را كمتر گرفته و به قاعده رسانيده بود ، از مال خود ، تتمه را داده مورد عنايت گرديد و او را به وزارت مملكت فارس ، سرافراز داشت و براى ترويج احكام شريعت مقدسه و حفظ و ضبط تواريخ قباله‌جات و صورت معاملات و قضاوت و فتاوى ، قاضى القضاة ناصر الملة و الدين ، مولانا عبد اللّه « 5 » و قاضى قضاة ركن الدين مولانا ابو محمد يحيى « 6 » ، كه هر يك در افاده علوم عقلى و نقلى ، يگانهء زمان و فرزانهء اوان بودند ، اختيار نمود « 7 » و بعد از اتمام امور\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 118 .\r\n( 2 ) . در تحرير تاريخ وصاف ( ص 119 ) : ( كهنه‌پاره‌اى ) .\r\n( 3 ) . ر ك : تحرير تاريخ وصاف ، ص 118 .\r\n( 4 ) . در متن : ( غلاذ ) .\r\n( 5 ) . ( . . . كه در علوم عقلى و نقلى يگانه روزگار و صاحب تأليفاتى گرانبها در تفسير و شرح احاديث و فقه و اصولين و حكمت ) بود . ر ك : تحرير تاريخ وصاف ، ص 120 ) .\r\n( 6 ) . ر ك : تحرير تاريخ وصاف ، ص 120 .\r\n( 7 ) . ( . . . پس متفق شدند كه هر دو در قضا شريك باشند اما تقدم ركن الملة و الدين را بود ) . ( ر ك : تحرير تاريخ وصاف ، ص 120 ) .\r\n","page_name":" 271 ","page_number":287},
  {"content":"\r\n\r\nملكى و ملتى ، عازم حضرت اباقا خان گرديد و عمال و ارباب مقاطعات را براى استخلاص بقايا ، مصاحب خود نمود و سيد عماد الدين ابو يعلى « 1 » كه عمده عمال بود و با خواجه نظام الدين وزير مخالفتى داشت و او را نايب سوغونجاق مىدانست از ميانه راه تخلف كرده ، عود به شيراز نمود ، پس به حكم سوغونجاق جماعتى به شيراز آمده ، سيد عماد الدين را گرفته در خانه خواجه نظام الدين وزير كه از هر آسيبى بالاتر بود ، محبوس داشتند .\r\nگفته‌اند جماعتى به عيادت ابو عبيده جراح رفتند و پرسيدند چه مىخواهى ؟ گفت چشم رقيب و زبان سخن‌چين و جگر دشمن و در بين ، سيد عماد الدين ابو يعلى با ملك شمس الدين - محمد بن مالك كه تمامت فارس در مقاطعه او بود موافقت كرده از قيد حبس خانهء خواجه نظام الدين رسته ، ره‌سپر حضرت اباقا خان شدند و بعد از ورود نزديك بوقا ، كه خزانه‌دار بود رفتند و رشوتى داده ، به توسط بوقا مورد عاطفت ايلخان شدند و نوشته سپردند كه بعد از ورود به شيراز دويست تومان « 2 » مغولى زر بىمداخله در مال مقرره ، به وجه توفير « 3 » معامله به خزانهء عامره ، رسانند « 4 » پس حكم شد كه طغاچارنوئين به مصاحبت ملك شمس الدين بن مالك و سيد عماد الدين ابو يعلى به شيراز آمده ، ماجرا را وصول دارد . پس بغداى ايلچى را از پيش روانه داشتند « 5 » و چون به شيراز رسيد ، خواجه نظام الدين وزير را گرفته در خانه سيد عماد الدين محبوسش داشت چه خوب گفته‌اند :\r\n اگر بد كنى كيفرش بد برى * نه چشم زمانه بخواب اندر است\r\nبر ايوانها نقش بيژن هنوز * به زندان افراسياب اندر است « 6 »\r\nز روزگار توقع مكن دوام و ثبات * كه گاه گنج نعيم است و گاه رنج عذاب \r\nپس طغاچارنوئين و ملك شمس الدين محمد و سيد عماد الدين وارد شيراز گشتند و بناى محاسبات چند ساله را گذاشتند و خواجه نظام الدين وزير را براى حساب بر همه مقدم داشتند و بر ساير عمال و حكام به مداهنه و سهل‌انگارى مىگذرانيدند و از آنچه نوشته سپرده بودند چندانى عايد نشد و محصلان به سختى مطالبه داشتند و انجام اين خدمت را در معرض امتناع مىشمردند و چارهء او را در اتفاقيات غيبيه مىپنداشتند .\r\nدر روز بيستم ماه ذى الحجه سال 680 : در همدان طوطى روح آباقا خان از قفس تن پرواز كرد .\r\n اباقا خان كه از انصاف و عدلش * جهان بد چون بهشت عدن ، خرم \r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 120 .\r\n( 2 ) . يعنى دو هزار هزار دينار .\r\n( 3 ) . به معنى اضافه و ذخيره و پس‌اندازى كه در نتيجه وصول حد اعلاى ماليات حاصل گرديده است . . . رك : كشاورزى و مناسبات ارضى در دورهء مغول ، ج 2 ، ص 264 ) .\r\n( 4 ) . ( . . . پادشاه به دست خود براى ايشان شراب ريخت و هر دو را پايزه و فرمان داد و مورد محبت قرار داد . . . ) . ( ر ك :\r\nتحرير تاريخ وصاف ، ص 121 ) .\r\n( 5 ) . ( . . . طغاجار . . . همراه صاحب اعظم صدر الدين احمد الخالدى به شيراز وارد شد . . . ) . ر ك : ( تحرير تاريخ وصاف ، ص 121 ) .\r\n( 6 ) . بيت منسوب به فردوسى است . ر ك : حماسه‌سرائى در ايران ، ص 161 ، حاشيه 1 .\r\n","page_name":" 272 ","page_number":288},
  {"content":"\r\n\r\n ز هجرت ششصد و هشتاد و عشرون * به ذى حجه نه افزون بود و نه كم « 1 » \r\nو زمان سلطنت ايلخان اباقا خان هفده سال بود « 2 » .\r\n نهادند زير اندرش تخت زر * به ديباى زربفت [ و 
  ] زرين كمر \r\nبعد از لوازم عزادارى به رسم مغول بزرگان و اعيان دولت ، بعد از مشاوره ، سلطنت را بر نكودار پسر هلاكو خان قرار دادند و چون نكودار مقلد ملت مسلمانى بود ، او را ايلخان سلطان احمد گفتند [ و 
  ] بر اريكه سلطنت نشانيدند « 3 » .\r\nچون خبر وفات اباقا خان به دار الملك شيراز رسيد ، امير بولوغان با لشكر مغول پيرامن خانه ملك شمس الدين محمد را فراگرفته و خواجه نظام الدين را از حبس درآوردند و طغاچارنوئين ، دفع اين غائله را نتوانست نمود ، هرچه از وجه [ ملتزمى 
  ] سيد عماد الدين و ملك شمس الدين حاضر بود برگرفت و ملك شمس الدين و سيد عماد الدين را از شيراز برداشته ، عازم اردو گرديد و از پى آنها ، خواجه شمس الدين حسين و خواجه نظام الدين ابو بكر نيز به جانب اردو شتافتند « 4 » و بعد از ورود ، انواع تهمتها را بر يكديگر بستند و ابواب دشمنى را بازداشتند و خسارتها بارآوردند ، بعد از قروض بىشمار كه هر يك در راه دشمنى ديگرى بخرج داده بود ، نوع مصالحتى به اضطرار گرفته ، اين چهار تن ملك فارس را قبول كرده وزارت را بر سيد عماد الدين مقرر داشتند و بولوغان كه حكومت مملكت فارس را داشت و در وقت خبر وفات اباقا خان بر خلاف رضاى طغاچارنوئين خانه ملك شمس الدين را محاصره كرده بود از كردهء خود پشيمان شده ناچار عريضه خدمت شاهزاده ارغون فرستاد و افتتاح فارس را به وجه آسانى براى شاهزاده موجه داشت و فرستادگان « 5 » سلطان احمد را تا يك سال تمكين نكرد .\r\n\r\n[ وقايع فارس در روزگار نكودار 
  ]\r\nدر همين سال [ 680 
  ] : باز طايفهء نكودار از سيستان به فارس آمده اطراف گرمسيرات را تا دشتستان « 6 » غارت كردند و زن و فرزند مسلمانان را اسير نموده ، گله و رمهء ايلات را گرفته ، عود به سيستان نمودند و تا آخر عهد ارغون خان هر يك چندى در فصل زمستان به جانب فارس آمده ، دستبردى كرده ، عود مىنمودند .\r\nدر كتاب وصاف نوشته است : « اگر پردلان روزگار سلف كه بعد از چندين هزار سال نظم و نثر ، ذكر مردانگى آنها شده باز به اين جهان آيند ، بايد آداب جنگ و سوارى را از آحاد سپاه مغول بياموزند و نصر بن سيار از علماى ترك روايت كرده كه گفته‌اند : ينبغى للقائد العظيم الخطر ، ان يكون فيه من اخلاق البهايم و الطيور عشر خصال : قلب الاسد و حملة الخنزير و غارت الذئب و صبر الكلب على الجراحة و كياست الثعلب و سكون الهرة و حراسة الكركى و حذر\r\n\r\n\r\n","description":"","footnote":"\r\n( 1 ) . شعر در تاريخ وصاف آمده است . ( ر ك : تحرير تاريخ وصاف ص 65 ) .\r\n( 2 ) . در تحرير تاريخ وصاف ( ص 64 ) آمده است كه : ( . . . در همدان بيمار شد روزى بر صندلى نشسته بود كلاغى را ديد كه در مقابل او نشسته ، آواز مىكرد آن را به فال بد گرفت و فرمود تا آن را برانند چون كلاغ پرواز كرد حالت غشى بر او عارض شد و بمرد ) .\r\n( 3 ) . ر ك : تحرير تاريخ وصاف ، ص 66 .\r\n( 4 ) . ر ك : تحرير تاريخ وصاف ، ص 121 .\r\n( 5 ) . در متن : ( فرستاده‌گان ) .\r\n( 6 ) . در متن : ( دشت‌استان ) .\r\n","page_name":" 273 ","page_number":289},
  {"content":"\r\n\r\nالغراب و شجاعة الديك و تحنن الدجاجه « 1 » .\r\nچون امير بولوغان دست تمسك به دامن ترحم شاهزاده ارغون در خراسان زده بود و شاهزاده نه او را مأيوس و نه اميدوار مىداشت و هر روز ايلچيان از مصدر سلطنت سلطان احمد ، پىدرپى به شيراز مىآمدند و امير بولوغان آنها را به ليت و لعل مىگذرانيد از سده « 2 » سينه سلطان احمد فرمان صادر گشت كه امراى احشام مملكت فارس بدانند كه فتنه بولوغان بالا گرفته و از گناهى كه كرده و اموالى كه « 3 » برده مىخواهد فارس را خراب كند و زن و فرزند مسلمانان را به دست مغولان دهد و ايلچيان از ملوك كرمان و شبانكاره و امراى لر بزرگ و كوچك متواتر رسيده است و اجازه تاختن بر شيراز از ما خواسته‌اند ، چون حضرت بارى تعالى ضمير ما را به نور توحيد منور فرموده و اقرار به نبوت محمد مختار ( ص ) در ظاهر و باطن نموده‌ايم ، نخواستيم كه پيش از تفحص حكمى كه موجب ضررى شود از حضرت ما حادث گردد و چون پيغمبر آخر الزمان اول نصيحت مىفرمود ، ما هم پيروى كرده ، جمال الدين را فرستاديم تا به اتفاق نظام الدين مقرب ، اين فرمان را بشنواند و آنها را به راه راست بخواند فرمان ما در سال گوسفند ، آخر ذى الحجه سال 681 نوشته شد « 4 » .\r\nدر اين سال [ 681 
  ] : جلال الدين طيب شاه ملك شبانكاره را به فرمان سلطان احمد بكشتند « 5 » پس برادر او بهاء الدين اسماعيل ، ملك شبانكاره گرديد .\r\nچون بولوغان حاكم معزول فارس تمرد را از حد گذرانيد ، فرمان صادر شد كه امير طاشمنكو فرمانرواى كلى شيراز و توابع آن باشد و بولوغان را از فارس دوانيده ، ممالك و اموال را محفوظ دارد « 6 » و طاشمنكو از اصفهان حسام الدين پسر محمد على لر را از پيش روانه داشت و بولوغان بعد از اطلاع بر عزم سفر خراسان از شيراز بيرون شد و جمعى از عوام الناس را به محاصره خانهء حسام الدين فرستاد و حسام الدين بعد از كوشش و مردانگى گرفتار گشت ، او را پيش بولوغان بردند ، به تيغ اشاره به كشتنش نمود « 7 » و عود به شهر كرده ، خيال توقفش قوت گرفت و چون آن واقعه به طاشمنكو رسيد ، اتابك يوسف شاه لر را احضار فرمود و اتابك با سپاه كوه‌كيلويه در منزل كوشك زر « 8 » به او پيوست و در بين بولوغان از دروازهء شيراز براى تفرج درآمده بود ، چون خواست داخل شهر شود ، دروازه‌ها و برجها را پر از دشمنان خود بديد و دل از مملكت‌دارى كنده ، خزانه و دفينه را به‌جا گذاشت [ و 
  ] به جانب خراسان شتافت و طاشمنكو وارد شيراز گشته ، ساحت اهل آن را از لوث خباثت مبرا داشت [ و 
  ] مشغول حكمرانى گرديد و\r\n\r\n\r\n","description":"","footnote":"\r\n( 1 ) . رواست كه در پيشواى بزرگوار ده خوى از خوىددان و پرندگان باشد : دل شير ، حمله خوك ، دستبرد گرگ ، بردبارى سگ بر ريش ، زيركى روباه ، آرامش گربه ، مراقبت كلنگ و پرهيز كلاغ و دلاورى خروس و مهربانى ماكيان .\r\n( 2 ) . سده : به ضم اول و تشديد ثانى مفتوح : در خانه و درگاه و ساحت خانه .\r\n( 3 ) . در متن : ( اموالى را كه ) .\r\n( 4 ) . ر ك : تحرير تاريخ وصاف ، ص 122 .\r\n( 5 ) . جلال الدين در سال 664 بر تخت نشست و هفده سال حكومت كرد و در دهم جمادى الاول سال 681 به فرمان سلطان احمد به قتل رسيد . ( ر ك : تحرير تاريخ وصاف ، ص 255 ) .\r\n( 6 ) . ر ك : تحرير تاريخ وصاف ، ص 123 .\r\n( 7 ) . ر ك : تحرير تاريخ وصاف ، ص 123 .\r\n( 8 ) . در تحرير تاريخ وصاف ( ص 123 ) : ( قصر زرد ) .\r\n","page_name":" 274 ","page_number":290},
  {"content":"\r\n\r\nبر سر مكتوبات « احمد آقا » مىنوشت و تا سالى بر سرير حكومت مملكت فارس برقرار بود « 1 » .\r\nدر سال 682 : به فرمان ايلخان ، سلطان احمد ، حكومت تمام مملكت فارس به مهدعليا ، اتابك آبش خاتون دختر اتابك سعد ، پسر اتابك ابو بكر پسر سعد پسر زنگى پسر مودود سلغرى قرار گرفت و مهد عليا از حضرت ايلخان قاصد مملكت موروثى خود گرديد و چون طاشمنكو از شيراز بيرون رفت ، مهد عليا وارد گشت و بر تخت سلطنت و اريكه مملكت نشست و چندين روز و شب شهر شيراز را آذين « 2 » بستند ، پس مهد عليا اتابك ابش خاتون حكم ديوان اعلى را بر خداوندزاده جلال الدين ارقان بن ملك خان بن محمد بن زيدون بن زنگى بن مودود سلغرى مقرر فرمود و وزارت ديوان اعلى را به ملاحظه حقوق سابقه به خواجه نظام الدين ابو بكر تفويض كرد و به استقلال تمام در تمامت املاك فارس مداخله نمود و چون مردم فارس را از سياه و سفيد ، كنيز و عبيد زرخريد مىپنداشت و مملكت را ملك موروثى مىانگاشت و همت بلند و طبع ارجمندش به اندازه‌اى بود كه اگر محصول صحرا و مدخول درياى فارس را در يك روز مىبخشيد [ ، 
  ] در پيش چشمش حقير مىنمود ، به اين سبب وجوهات ديوانى فارس به خزانه ايلخان نرسيد و سيد عماد الدين ، عنايت اتابكى را دربارهء خواجه نظام الدين كه دشمن واقعى او بود به كمال يافت ، پس انديشه را در كنار گذاشته ، بىاذن اتابك مهد عليا ، عازم اردوى ايلخان سلطان احمد گشت « 3 » و چون سلطان احمد از كيش بت‌پرستى كه ملت اجدادى و تمام قبيله مغول رميد و دست توسل را بدامن حضرت خاتم الانبياء صلوات اللّه عليه و آله انداخت و مسلمانى پاك‌اعتقاد گرديد ، امرا و اعيان مغول رأى او را ناصواب شمرده ، در تدارك اسباب خرابى سلطنت او افتادند و شاهزاده ارغون شاه پسر اباقا خان پسر هلاكو را كه برادر كهترش بود به خانى برداشته ، بختش مساعد گشته ، سلطان احمد خان مغلوب گرديد « 4 » .\r\n\r\n[ وقايع فارس در روزگار ارغون 
  ]\r\nدر سال 683 : شاهزاده ارغون خان ، سلطان احمد نكودار ايلخان را بكشت « 5 » و بر سرير سلطنت و جهاندارى قرار گرفت و سيد عماد الدين شيرازى كه براى دادخواهى از شيراز به اردوى سلطان احمد آمده و كارى از پيش نبرده بود ، بعد از تبديل پادشاهى به امير بوقا كه رشتهء سلطنت ارغون خان [ را 
  ] در دست داشت متوسل گرديد و قبايح اعمال عمال مهد عليا اتابك ابش خاتون [ را 
  ] ذكر نمود و خدمت ايلخان ارغون خان رسيد و ايلخان از حسن منظر و بلاغت و تحريرش خوش آمده حكومت تمامت دريا و صحراى مملكت فارس را به سيد عماد الدين واگذاشت « 6 » و فرمان صادر گرديد كه بعد از اطلاع اتابك ابش خاتون بر حكومت سيد عماد الدين ، بايد بىعذر\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 123 ، كه آمده است : ( طاشمنكو از روى آزمندى وابستگان بولوغان و موافقان او را به انواع مصادرات و مطالبات مبتلى كرد و ودايع ايشان را نزد هر كس بود بگرفت و براى خود مالى فراوان بدست آورد ) .\r\n( 2 ) . در متن : ( آزين ) .\r\n( 3 ) . ر ك : تحرير تاريخ وصاف ، ص 124 .\r\n( 4 ) . ر ك : همان ماخذ ، ص 124 .\r\n( 5 ) . ر ك : تحرير تاريخ وصاف ، ( ص 124 ) . و ر ك : جامع التواريخ ، ج 2 ، ص 783 : ( تكودار ) .\r\n( 6 ) . ر ك : تحرير تاريخ وصاف ، ص 125 : ( . . . و او را به پايزه سر شير و گربه ) بنواخت . ( پايزه يا پائيزه : حكمى كه پادشاهان مغول به افرادى كه بدانان لطف داشتند مىدادند كه در قلمرو حكومت مغولان دارنده آن فرمانى مطاع داشت . پايزه انواعى داشت كه مهمترين آن به نقش سر شير مزين بود ) . ( تاريخ مغول ، ص 93 ) .\r\n","page_name":" 275 ","page_number":291},
  {"content":"\r\n\r\nو بهانه روانهء اردوى حضرت ايلخان گردد و سيد عماد الدين چون نزديكى شيراز رسيد عمال و اعيان به استقبال او شتافته ، در ماه رمضان اين سال « 1 » وارد ميدان مصلى شيراز گرديد و بارگاه ملوكانه برافراشت و جلالتى كه لايق پادشاهان است از او مشاهده افتاد و كسانى كه در سال پيش دعوى همسرى و تقابل با او داشتند ، بر جاى حاجب در درگاه او ايستادند و در وقت سوارى ، ركاب او را گرفتند و سيد عماد الدين هر روزه به وجه عنف پيغام به اتابك ابش خاتون مىفرستاد كه برحسب فرمان ايلخان بايد به اردوى شاهى روانه شوى و چون عيد رمضان رسيد ، منبرى بركناره ميدان نهاد و نماز عيد را گذاشت و ابش خاتون و اعيان شيراز برحسب اعتياد ، در مصلى براى نماز حاضر شدند « 2 » پس سيد عماد الدين به اتفاق ايلچيان مغول به دار الملك شيراز درآمد و به خانهء خود نزول نمود و « چريك » را در نزديكى خود جاى داد و توقع ابش خاتون آن بود كه سيد عماد الدين پيش از خانه خود به سراى او شود و تخت سلطنت را حرمت كند ، چون آن توقع باطل گرديد ، اسباب رنجش ابش خاتون بيشتر گشت و آتش غضب خاتون مشتعل شده ، بىاختيار ، آب از چشممش روان گرديده ، اهل حسد فرصت يافته ، قتل سيد - عماد الدين را در نظر خاتون ، سهل‌كارى شمردند و در بين ، خبرى منتشر گرديد كه سپاه نكودار مغول از سيستان به قصد تاراج فارس بيرون آمده‌اند « 3 » ، سيد عماد الدين ، پيغام براى اتابك ابش خاتون فرستاد كه بايد براى دفع نكودار ، سپاهى فراهم آورم و با اعيان امرا به استقبال آنها روم كه پيش از وقوع حادثه آنها را برگردانم و مصلحت چنين است كه حضرت مهدعليا به قلعهء استخر تشريف برده تا از نكايت « 4 » آنها ايمن شود ، بعد از بردن پيغام ، ابش خاتون گمان كرد كه مقصود سيد عماد الدين ، حبس اوست « 5 » و آن خيال مزيد بر خيالات سابقه اتابكى گرديد و در بين ، روزى كه سيد عماد الدين از بازار عبور مىكرد ، چند نفر از غلامان ابش خاتون به او رسيده ، گفتند بايد به فرمان مهدعليا به سراى سلطنت درآئى ، سيد عماد الدين تحاشى « 6 » كرد ، او را از اسب كشيدند و مردمانش گريختند ، پس سر سيد عماد الدين را بريده ، خدمت ابش خاتون بردند « 7 » و اين واقعه در بيست و سيم ماه شوال همين سال [ 683 
  ] : اتفاق افتاد ؛\r\n جهان را همين يك جوانمرد بود * ملك چون حسد برد نگذاشتش « 8 » \r\nو يكى از شعرا ، اين دو بيت را گفته به حضرت اتابك فرستاد « 9 » :\r\n\r\n\r\n","description":"","footnote":"\r\n( 1 ) . ( در بيست و دوم ماه رمضان سال 683 در ميدان نزول كرد ) . ( ر ك : تحرير تاريخ وصاف ص 125 ) .\r\n( 2 ) . ( . . . در آن روز اتابك و اعوان او به نماز عيد حاضر نشدند ) . ( ر ك : تحرير تاريخ وصاف ص 125 ) .\r\n( 3 ) . ر ك : تحرير تاريخ وصاف ، ص 126 .\r\n( 4 ) . نكايت : بدسگالى .\r\n( 5 ) . ( . . . ولى به ظاهر قبول كرد و پيغام داد كه به تهيه وسائل مشغول است ) . ( ر ك : تحرير تاريخ وصاف ، ص 126 ) .\r\n( 6 ) . تحاشى كردن : پرهيز كردن ، تن زدن ، دورى جستن .\r\n( 7 ) . ( . . . سراج الدين فضلى لر . . . كه از سيد اكرامها ديده بود ضربتى بر آن مرد زد . . . و سر از تن سيد جدا كردند ) .\r\n( ر ك : تحرير تاريخ وصاف ، ص 126 ) .\r\n( 8 ) . در شيرازنامه ( ص 95 ) اين بيت قبل از بيت مذكور در فوق آمده است :\r\n از آن كافتاب سخا بود چرخ * ز روى زمين سايه برداشتش \r\n( 9 ) . ( . . . يكى از اهل فضل . . . پس از قتل سيد اين رباعى انشاء كرد و در پايه تخت اتابك ابش بخواند . . . ) . ( ر ك :\r\nتحرير تاريخ وصاف ، ص 126 ) .\r\n","page_name":" 276 ","page_number":292},
  {"content":"\r\n\r\n شاها رخت از نشاط چون لعلى باد * تخت تو فراز گنبد اعلى باد\r\nهر سر كه نه بر مراد و رأى تو بود * بىتن چو سر عماد بويعلى باد \r\nچون اين خبر به حضرت ايلخان : ارغون خان رسيد ، ايلچيان به فارس فرستاد و اتابك ابش خاتون و جماعتى را كه در قتل سيد عماد الدين شريك بودند ، احضار به تبريز فرمود و بعد از ورود ايلچيان ، باز ، خاتون در رفتن مسامحه كرده به عذرى متمسك شد و محضرى به مهر جماعتى ساخته ، روانه داشتند و بعد از رسيدن محضر بر غضب ايلخان بيفزود و حسام الدين - قزوينى « 1 » را با چند نفر از امراى مغول ، براى تفتيش از حال سيد عماد الدين روانه شيراز داشت و بعد از ورود طوعا و كرها آبش خاتون و جلال الدين ارقان و جمعى ديگر را روانه تبريز نمود « 2 » و هر كس را كه مداخلتى در قتل سيد عماد الدين داشت گرفته به انواع عذابها ، آنچه را مالك بودند به رشوه دادند و اتابك ابش خاتون و جلال الدين ارقان چون به تبريز رسيدند ، جلال الدين را در عوض خون سيد عماد الدين بكشتند و چون ابش خاتون ، عروس هلاكو خان بود از او اغماض نمودند و حكم شد كه پنجاه تومان مغولى « 3 » از اتابك ابش خاتون و عمال او گرفته به اولاد سيد عماد الدين رسانند و به اين وسيله تمامت دشمنان سيد عماد الدين در شكنجه و عذاب مبتلا گشتند و معامله خسر الدنيا و الآخره را ديدند و اتابك ابش خاتون ، مهدعليا دختر اتابك سعد پسر اتابك ابو بكر پسر اتابك سعد پسر زنگى پسر مودود سلغرى در تبريز ناخوش گرديد و در سال 685 ، « بگذشت « 4 » چنان كه بگذرد باد به دشت . » او را در تبريز در قبرستان سلاطين مغول به آئين مغول دفن نمودند و ظروف زر و نقره پر از شراب ريحانى كرده در قبرش گذاشتند اگرچه مسلمان و مؤمنه و پاك‌اعتقاد بود و بعد از رسيدن خبر وفات او به شيراز ، بزرگان لباس ماتم پوشيدند و علما و مشايخ در مساجد و محافل سه روز ختمات قرآن مجيد بجا آورده ، اطعام نمودند و ثوابش را به روح اتابك ابش خاتون فرستادند و مدت بيست و دو سال گاهى به اسم گاهى به رسم ايالت فارس را متكفل بود و چون حكام شيراز مدتى در اردو بماندند و قروض بيشمار اندوختند ، دست توسل را به دامن ، طوخان قهستانى كه راتق و فاتق امور سلطنت گشته بود ، زدند كه اگر حكومت بر و بحر فارس را به ما دهند ، پانصد تومان مغولى « 5 » از بواقى اموال چندين ساله و توفيرات به خزانه رسانيم و بعد از التزام‌نامه ، فرمان بر ملتمسات آنها ، صادر گرديد و جمعى از امراى مغول و امير فخر الدين مبارك شاه را براى وصول و ايصال وجوهات با شيرازيان روانه داشتند و چون نزديكى فارس رسيدند ، خواجه قوام الدين كه تقدم بر فارسيان داشت از حكومت گذشته به جهان باقى انتقال نمود .\r\n\r\n\r\n","description":"","footnote":"\r\n( 1 ) . ( ايلخان . . . فرمان داد تا طولاداى كه سمت بازپرسى داشت و جيور غوتاى و حسام الدين قزوينى براى تحقيق در سبب قتل سيد و استخراج اموال خزانه و آوردن اتابك ، به شيراز روند ) . ( ر ك : تحرير تاريخ وصاف ، ص 128 ) و ( ر ك : شيرازنامه ، ص 96 ) .\r\n( 2 ) . ( . . . ناگاه قنان اقتاچى از نزد ايلخان برسيد با فرمانى پر از بيم و هراس حكم شده بود كه مركوب ابش را چيلبور گرفته از شيراز بيرون آورد و او از اسب فرود نيامد تا سراپرده اتابك را به جهدآباد نقل كردند . . . به تبريز درآمدند . . . ) ( ر ك : تحرير تاريخ وصاف ، ص 129 ) .\r\n( 3 ) . يعنى : پانصد هزار دينار .\r\n( 4 ) . ر ك : تحرير تاريخ وصاف ، ص 130 .\r\n( 5 ) . يعنى : پنجهزار هزار دينار .\r\n","page_name":" 277 ","page_number":293},
  {"content":"\r\n\r\n دستور خراسان شده گير و شده گير * با كسرى و ساسان شده گير و شده گير \r\nو خواجه مجد الدين اسعد رومى و خواجه شمس الدين حسين و خواجه سيف الدين يوسف و خواجه نظام الدين ابو بكر در خدمت امير فخر الدين و امراى مغول به شيراز آمده ، در خيال محال وصول پانصد تومان مغولى افتاده ، در گرداب حيرت غرق بودند ، آنچه از هر جهت عايد گشت ، به مصحوب مغولان انفاذ داشتند و فخر الدين مبارك شاه را براى اتمام عمل بگذاشتند .\r\nدر سال 687 : اختيار تمامت امور ممالك ايلخان ارغون ، از آمويه تا نهايت نواحى مصر كه از هزار فرسخ بيشتر است به سعد الدوله يهودى « 1 » مفوض گرديد و عمال يهود از حضرت ايلخان بر بلاد گماشت ، از جمله شمس الدوله يهودى را حاكم بر تمامت مملكت فارس نمود .\r\n يهود هذا الزمان قد بلغوا * مرتبة لا ينالها ملك\r\nيا معشر الناس قد نصحت لكم * تهودوا قد تهود الفلك « 2 » \r\nو امير جوشى و عز الدين مظفر را به مصاحبت شمس الدوله روانه داشت و خواجگان « 3 » شيراز تا اصفهان به استقبال شتافتند و بعد از ورود به شيراز امير جوشى به علت تأخير وجوه ديوانى ملتزمى شمس الدين حسين و خواجه فخر الدين مبارك شاه و پسر خواجه شمس الدين حسين و خواجه مجد الدين اسعد رومى را بكشت « 4 » و خواجه مجد الدين اسعد رومى عمده حكام و خواجگان شيراز بود و ذكر جميل او مدتها باقى بماند و در شيراز رباطى و مسجد جامعى نزديك دروازه استخر كه اكنون دروازهء اصفهان است ، بساخت و در محله سراجان كه اكنون لب آب است مدرسه‌اى بنا نهاده و پل فسا را تعمير كرد « 5 » و امير جوشى بعد از كشتن آنها ، خواجه سيف الدين و خواجه نظام الدين ابو بكر « 6 » را براى رفاه خود نگاه داشت پس تمامت عمال و ارباب‌دارانرا در شكنجه عذاب انداختند و فهرستى پرداختند مشتمل بر مقاسمه ممالك از عهد اتابك ابو بكر بن اتابك - سعد بن اتابك زنگى و به اين وسيله مردم را به انواع عذاب و بلا ، مبتلا نمودند واحدى را ياراى سؤال و جواب نبود .\r\nگفته‌اند بدترين پادشاهان كسى است كه بيگناهان از او بترسند و بدترين بلاد ، جائى است كه گرانى و شوريدگى باشد ، آنچه توانستند از هر چيز ، از هر كس ، از هر قدر گرفتند و چون امير جوشى از اخذ اموال خارج گرديد به اطراف مملكت فارس گماشتگان فرستاد كه آنچه رقبات و مزارع فارياب « 7 » و ديم خاصه ديوان اعلى است و آنچه از ارباب‌داران نخيلات و اشجار باثمر و بىثمر دريافت كنند ، فهرست كنند تا بر ايلخان ظاهر شود كه بر جزئيات ممالك تا به اين\r\n\r\n\r\n","description":"","footnote":"\r\n( 1 ) . ( . . . او پسر صفى الدين ابهرى است نخست در بغداد ساكن بود و سپس در زمره طبيبان ايلخان درآمد . . . مردى باكفايت و كياست بود زبان تركى و مغولى را آموخته بود . . . ) ( ر ك : تحرير تاريخ وصاف ، ص 143 ) . دربارهء او رجوع شود به صفحات 141 و 148 تحرير تاريخ وصاف .\r\n( 2 ) . يهوديان اين زمان به مرتبه‌اى رسيده‌اند كه فرشتگان بدان نرسيده‌اند ! ! اى مردم پند مىدهم شما را كه يهودى شويد آنچنانكه فلك يهودى شده است .\r\n( 3 ) . در متن : ( خواجه‌گان ) .\r\n( 4 ) . ر ك : شيرازنامه ، ص 97 .\r\n( 5 ) . ر ك : شيرازنامه ، ص 98 .\r\n( 6 ) . ر ك : تحرير تاريخ وصاف ، ص 132 .\r\n( 7 ) . فارياب : زمينى را گويند كه با آب رودخانه و كاريز مزروع شود - پارياب ، پارياو ، باراب ، فارياو ، فاراب . ( برهان ) .\r\n","page_name":" 278 ","page_number":294},
  {"content":"\r\n\r\nاندازه وقوف يافته است و بعد از فراغت از اين كارها روزى به عزم تفرج به جانب مسجد بردى كه فرسخى از شيراز دور است در صحبت خواجه سيف الدين « 1 » يوسف و خواجه نظام الدين ابو بكر وزير رفته « 2 » ، اين دو نفر را بكشت و سرهاى آنها را آورده از كنگرهء دروازه شيراز آويختند .\r\nدر سال 688 : ملك بهاء الدين اسماعيل شبانكاره وفات يافت « 3 » و بعد از او ملك غياث الدين و ملك نظام الدين فرزندان جلال الدين طيب شاه و بهاء الدين اسماعيل شاه به اشتراك فرمانرواى ملك شبانكاره شدند .\r\nدر اواخر سال 689 : ارغون خان ايلخان به مرض مبتلا گشته ، امتدادى يافت و امرا و بزرگان مغول كينه سعد الدوله يهودى وزير در دل گرفته منتظر فرصت و وقت بودند و چون اواخر ماه صفر سال 690 مرض ارغون خان شدت نمود كه اميد زندگانى در او نبود ، امراى مغول و مسلمان ، سعد الدوله را گرفته به قتل رسانيدند « 4 » و در تمامت بلاد اقوام و عشيرهء او را كه لواى اقتدار حكومت افراشته بودند ، كشتند مگر شمس الدوله حاكم شيراز را كه زمان حكومتش سلوكى جميل و معاملتى جزيل با اهل فارس داشت و فقير و غنى و بزرگ و كوچك را از خود راضى نمود و در نزد علما و متشرعين به مسلمانى اقرار كرده ، اداى شهادتين را مىنمود « 5 » .\r\nدر همين سال [ 690 
  ] : ارغون خان زندگانى را بدرود نمود و زمان سلطنت او هفت سال بود « 6 » .\r\n\r\n[ وقايع فارس در روزگار كياخاتون 
  ]\r\nدر همين سال [ 690 
  ] : كيخاتون خان بن خاقان بن هلاكو خان بر تخت سلطنت جلوس نمود « 7 » .\r\nدر سال 691 : خواجه شمس الدوله « 8 » والى فارس به رضاى خاطر اهالى آن مملكت به حكومت و ايالت باقى بماند « 9 » .\r\nدر همين سال [ 691 
  ] : قطب فلك فضائل ، محور كره محاسن و شمايل ، فخر الحكما و افتخار الشعرا : شيخ مصلح الدين سعدى شيرازى به رحمت ايزدى پيوست و در حجره‌اى از خانقاه خود مدفون گرديد و در تاريخ وفات او گفته‌اند :\r\n شب آدينه بود و ماه شوال * ز تاريخ عرب خا ، صاد « 10 » آن سال \r\n\r\n\r\n","description":"","footnote":"\r\n( 1 ) . وصاف الحضره در سوك سيف الدين رباعى زير را سروده است : ( ر ك : تحرير تاريخ وصاف ، ص 133 ) .\r\n وفات صاحب منعام سيف دين يوسف * كه لفظ و كلكش دستور ملكت و دين بود\r\nدوشنبهى ز ربيع الاخير تاسع عشر * به سال ستمائه تسعه و ثمانين بود \r\n( 19 ربيع الاخر 689 ) .\r\n( 2 ) . ر ك : تحرير تاريخ وصاف ، ص 132 .\r\n( 3 ) . ( در سال 688 به مرض دماغى بمرد ) . ر ك : تحرير تاريخ وصاف ، ص 255 .\r\n( 4 ) . ( سر او را از تن جدا كردند ) . ر ك : تحرير تاريخ وصاف ، ص 147 .\r\n( 5 ) . ر ك : تحرير تاريخ وصاف ، ص 148 .\r\n( 6 ) . ( او را در دخمه‌اى در كوه شجاس كه به لغت ايشان اوبر گويند دفن كردند . . . ) . ( تحرير تاريخ وصاف ص 147 ) .\r\n( 7 ) . ر ك : تحرير تاريخ وصاف ، ص 157 - حبيب السير ( ج 3 ، ص 135 ) : ( روز يكشنبه 24 رجب ) .\r\n( 8 ) . در متن : ( شمس الدين ) . ر ك : حبيب السير ، ج 3 ، ص 132 .\r\n( 9 ) . ر ك : تحرير تاريخ وصاف ، ص 148 .\r\n( 10 ) . در متن : ( خاص آمد ) ( خ ) و ( ص ) برابر است با سال 691 هجرى .\r\n","page_name":" 279 ","page_number":295},
  {"content":"\r\n\r\n هماى روح پاك شيخ سعدى * سوى جنت برآوردى پر و بال « 1 » \r\nدر سال 692 : حكمرانى مملكت فارس و املاك خالصه شاهى در صحرا و دريا بر شيخ الاسلام ، جمال الملة و الدين ، ابراهيم بن شيخ محمد طيبى عرب كه در ورع و تقوى و رفعت - شأن و كثرت ضياع و عقار و مزيد جاه و تقرب سلاطين ، مانندى نداشت ، قرار گرفت و او را به « ملك الاسلام » ملقب داشتند « 2 » و از جانب ايلخان كيخاتون خان اجازه نوبت سه‌گانه زدن بيافت و سروش غيبى در پرده مىگفت :\r\n آن را كه چارگوشه عزلت ميسر است * گو پنج نوبه زن كه شه هفت كشورى \r\nو در امارت « ملك الاسلام » اهل مملكت فارس در كنف آسايش غنودند و از جور و ستم مغول و تركمانان رهيدند .\r\nدر سال 693 : بناى كاغذ چاو در ممالك ايلخان كه از حد آب آمويه تا نهايت بلاد مصر بود ، گذاشته شد و خواستند به اين وسيله رسم معامله درهم و دينار را برداشته ، معاملات ديوانى و تجارتى را به چاو قرار دهند و صورت چاو « 3 » بر اين منوال بود كه كاغذى را مربع - مستطيل ساخته ، چند كلمه به خط خطائى بر آن نوشتند و بر بالاى آن از دو جانب لا إله الا اللّه ، محمد رسول اللّه و بر فروتر از آن ايرنجين « 4 » تورجى نگاشتند و در ميانه دايره كشيدند و از نيم دينار تا ده دينار در آن دايره نوشتند و كلمه پادشاه جهان كيخاتو خان در آن گنجانيده بودند « 5 » و اين چاو را در ممالك روانه داشتند و حكم دادند كه تغيير و تبديل‌كننده را با زن و فرزند او كشته ، مال او خاصه ديوان اعلى باشد .\r\nدر سال 694 : چون ايلخان كيخاتو ممارستى در شرب خمر و دست تطاولى بر دختران اعيان داشت و طبع عموم بزرگان و امرا از او رنجيده بود ، تمامت اهل حل و عقد ، متفق الكلمه و متحد الرأى در عزل او بلكه در افناى او يك‌جهت گشتند و شاهزاده « بايدواغول » را از بغداد طلب داشتند و جماعتى از سپاه كيخاتو براى دفع لشكر خصم از آذربايجان به همدان آمد و بعد از تلاقى شكست يافتند ، چون خبر به كيخاتو رسيد با بيست نفر سوار عازم اردوى بزرگ گرديد و در بين راه به چند خانه‌وار ، رسيد ، براى استراحت توقفى كرد كه جمعى از امرا [ كه 
  ] از قيد كيخاتو ، گريخته [ بودند 
  ] در اين منزل رسيدند و كيخاتو خان را گرفته به زه كمان هلاكش نمودند « 6 » .\r\n اى فلك تا كى از جفاهايت * چند از اين گردش غم‌افزايت\r\nهيچكس را به جان امان ندهد « 7 » * روز و شبهاى عمرفرسايت \r\n\r\n\r\n","description":"","footnote":"\r\n( 1 ) . اين قول روايت مذكور در تاريخ شيخ اويس است . ر ك : تاريخ ادبيات ايران ، صفا ، جلد سوم ، حاشيه 2 ، ص 599 .\r\n( 2 ) . ر ك : تحرير تاريخ وصاف ، ص 160 .\r\n( 3 ) . ر ك : تحرير تاريخ وصاف ، ص 166 .\r\n( 4 ) . در متن : ( ايرينچين ) .\r\n( 5 ) . ( بر روى آن ( چاو ) اين عبارت مسطور بود : ( پادشاه جهان در تاريخ سنه 693 اين چاو مبارك را در ممالك روانه گردانيد و تغيير و تبديل‌كننده ، را با زن و فرزند به ياسا رسانيده مال او را جهت ديوان بردارند ) . ( ر ك : تحرير تاريخ وصاف ، ص 166 ) .\r\n( 6 ) . ( اين واقعه در روز جمعه هفتم جمادى الاولى به سال 694 اتفاق افتاد ) . ( ر ك : تحرير تاريخ وصاف ، ص 170 ) .\r\n( 7 ) . در متن : ( ندهى ) .\r\n","page_name":" 280 ","page_number":296},
  {"content":"\r\n\r\n همه امروز تو ز دى بتر است * تا چه بينيم خود ز فردايت \r\nو مدت ملكش چهار سال بود .\r\n\r\n[ وقايع فارس در روزگار بايدو خان 
  ]\r\nدر همين سال [ 694 
  ] : به صوابديد امراى مغول و اعيان ممالك ايران ، بايدو خان پسر طرقاى پسر هلاكو خان در همدان ، بر تخت سلطنت نشانيده ، ايلخان گرديد و قبجق‌بال را بر شيراز و شبانكاره فارس والى و حكمران قرار داد « 1 » و چون « ملك الاسلام » شيخ جمال الدين - ابراهيم بن شيخ محمد طيبى كه در عهد كيخاتو خان ، صحرا و درياى فارس را مقاطعه نموده در اين زمان به اردوى بايدو خان آمده بود امناى دولت همان مقاطعه را ممضى داشتند و بر « ملك الاسلام » مقرر نمود [ و 
  ] فرمان صادر گرديد و حكم شد كه معاندان او را كه زبان سعايت در حق شيخ دراز كرده ، در اموال مقاطعه ، تصرف نموده‌اند ، گرفته به او سپارند و شيخ جمال الدين - ملك الاسلام به فيروزى و كامرانى عازم شيراز گرديد « 2 » .\r\nدر همين سال [ 694 
  ] : ركن الدين مسعود هرمزى ، از خدمت سلطان جلال الدين ، حاكم كرمان ، لشكرى آورد و بهاء الدين اياز را از هرمز « 3 » بيرون نمود . تفصيل بر اين وجه است كه محمود هرمزى در سال 671 فرصت يافته ، چندين كشتى مشحون از سپاه به جزيره كيش كه اتابك ابو بكر سلغرى ، او را جاى خزانه خود قرار داد و دولت‌خانه‌اش « 4 » گفت رسانيد و جزيره را تصرف نمود و آنچه از نقد و جنس يافت ، خاصه خود داشت و در هرمز سالها رايت اقتدار افراشت « 5 » و چون وفات يافت ، پسرش نصرت‌نام به جاى او نشست [ و 
  ] لشكر و خزانه را متصرف گشت . پسر ديگرش ركن الدين مسعود به حسد ، نصرت را بكشت و جزيره هرمز را مالك گرديد و بهاء الدين اياز كه از پروردگان نعمت محمود بود ، در اطاعت ركن الدين مسعود نيامده ، لشكرى فراهم آورد و بر مسعود تاخته ، فائق گرديد « 6 » و مسعود فرار كرده به كرمان برفت و از جلال الدين اعانت خواسته ، با لشكر كرمان بيامد و هرمز را تصرف نمود و بهاء الدين اياز فرار كرده به جزيره كيش برفت و در جوار مرحمت ملك الاسلام شيخ جمال الدين توسل جست و ملك الاسلام وجود او را مغتنم دانسته او را در كيش جاى داد و هر سالى دوازده هزار دينار زر - سرخ براى اخراجات او و لشكر او برقرار گذاشت ، پس بهاء الدين به مظاهرت ملك الاسلام لشكر كشيد و ركن الدين مسعود را شكست داده ، مسعود به جزيره لارك كه قرب جوار به هرمز دارد پناه برد ، پس به بندر جرون كه اكنون بندرعباس در جوار او معمور گشته ، برفت « 7 » و چون دانست جزيره كيش خالى از لشكر است غفلة با لشكر خود به كيش رفت و بىمنازعه آن جزيره را غارت كرد و اموال ملك الاسلام و تجار را تصرف نموده ، با اموال فراوان عود به بندر جرون فرمود و بعد از انتشار اين خبر ملك الاسلام و فخر الدين احمد طيبى از جانبى و بهاء الدين اياز\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 172 .\r\n( 2 ) . ر ك : تحرير تاريخ وصاف ، ص 172 .\r\n( 3 ) . در متن : ( هرموزى ) .\r\n( 4 ) . ر ك : تحرير تاريخ وصاف ، ص 183 .\r\n( 5 ) . ر ك : تحرير تاريخ وصاف ، ص 182 .\r\n( 6 ) . ر ك : تحرير تاريخ وصاف ، ص 183 .\r\n( 7 ) . ر ك : تحرير تاريخ وصاف ، ص 182 .\r\n","page_name":" 281 ","page_number":297},
  {"content":"\r\n\r\nاز جانبى آمده ، او را پراكنده داشته و به فرمان بهاء الدين اياز خطبه و سكه هرمز را به نام ملك فخر الدين احمد طيبى كردند « 1 » .\r\nدر همين سال [ 694 
  ] : امير نوروز بيك « 2 » پسر ارغون كه اين پسر و پدر از بزرگان قبيله مغول ، مادام عمر به حكمرانى بلاد خراسان و ماوراء النهر اشتغال داشته ، لواى سرورى را افراشته‌اند و چون نوروزبيك كار پادشاهى مملكت را شوريده و بىثبات دانست ، پيغام براى شاهزاده جهان ، غازان خان پسر ارغون خان پسر اباقا خان پسر هلاكو خان پسر تولى خان پسر چنگيز خان ، فرستاد كه لايق تاج و تخت جز تو كسى نيست و بعد از فضل حضرت متعال احديت تا ، رمقى در خود بينم به خانه خود مستقيم ننشينم تا ترا بر سرير سرورى برنشانم « 3 » يا خونم به شمشير دشمن در ركاب تو روى زمين را رنگين كند ليكن به شرط آنكه از ضلالت كفر خارج شده ، دل خود را به نور منير مسلمانى روشن گردانى و بعد از رسيدن پيغام ، شاهزاده شرط مسلمانى خود را قبول نمود مكتوب عهد و ميثاق را براى نوروز بيك فرستاد و چون خبر هلاكت كيخاتو خان به اجازه بايد و خان منتشر گرديد ، امير نوروز خدمت شاهزاده غازان خان آمد كه زمان فراق گذشت و وقت وصال رسيد بايد پاى در ميدان گذاشت يا سر دهيم يا افسر بريم و نوشته براى دستاويز « 4 » خدمت بايدو خان نوشتند كه جماعتى بر خلاف ياساى چنگيزى جگرگوشه او را كيخاتون به ظلم بكشتند بايد آنها را به قصاص رسانى يا پيش فرستى تا تحقيق كار بشود ، ديگر آنكه املاك خالصه ديوان فارس به حكم ارث و استحقاق حق ماست بايد مداخل آنها عايد ما گردد ، بايدو خان در فرستادن كشته‌هاى « 5 » كيخاتو عذر آورد و فرمانى براى شيخ الاسلام شيخ ابراهيم جمال الدين محمد طيبى ملك الاسلام كه حاكم بر ماليات اربابى و خالصه ديوانى كل مملكت فارس بود فرستاد كه وجوه خالصه را به كارگزاران « 6 » شاهزاده - غازان خان رساند و چون ايلچى شاهزاده به شيراز آمد و مطالبه « 7 » وجوه از ملك الاسلام نمود [ او 
  ] فرمانى ناسخ آن ابراز داد كه دينارى در وجه ايلچى غازان خان ندهيد .\r\nدر ماه ذيقعده اين سال [ 694 
  ] : نوروز بيك با لشكرى خونخوار از جانب خراسان به آذربايجان آمده ، بايدو خان فرار كرده در نخجوان اسير لشكر نوروز بيك گرديد و او را به تبريز آورده به قصاص كيخاتو خان بكشتند و مدت سلطنت شش ماههء بايدو خان بسر رسيد « 8 » .\r\n\r\n[ وقايع فارس در روزگار غازان خان 
  ]\r\nپس در ماه ذى الحجه همين سال [ 694 
  ] : شاهزاده جهان غازان خان با خلوص نيت از كيش‌آبا و اجداد خود كه اولياى صنم بودند اعراض كرده ، مسلمان پاك‌اعتقاد گرديد « 9 » و معادل دويست هزار نفر از قبيله مغول بت‌پرستى را گذاشته در طريقه حقه مسلمانى درآمدند و در روز\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 182 .\r\n( 2 ) . ر ك : تحرير تاريخ وصاف ، ص 190 .\r\n( 3 ) . ر ك : تحرير تاريخ وصاف ، ص 192 و 193 .\r\n( 4 ) . در متن : ( دست‌آويز ) .\r\n( 5 ) . مقصود ( كشندگان ) است .\r\n( 6 ) . در متن : ( كارگذاران ) .\r\n( 7 ) . در متن : ( مطالب ) .\r\n( 8 ) . ر ك : تحرير تاريخ وصاف ، ص 197 .\r\n( 9 ) . ر ك : تحرير تاريخ وصاف ، ص 198 .\r\n","page_name":" 282 ","page_number":298},
  {"content":"\r\n\r\nعيد نوروز كه روزى مبارك و خاتمه سال و فاتحه دور سلطنت و جلال بود ، شاهزاده بر اورنگ سلطنت و سرير مملكت قرار گرفت و او را به مباركى و ميمنت ، پادشاه اسلام ، غازان خان سلطان - محمود شاه گفتند و درهم و دنانير كه در شكل مربع بود « 1 » تغيير داده ، مدور ساختند و در ميان سكه ، لا إله الا اللّه ، محمد رسول اللّه نقش بستند .\r\nدر سال 695 : ملك الاسلام ، شيخ ابراهيم ، جمال الدين شيخ الاسلام طيبى « 2 » ، براى احتياط مصالح ، از شيراز به جانب سواحل فارس ، روانه گرديد و از اتفاق در همين سال ، دوستى ملك فخر الدين « 3 » احمد طيبى و بهاء الدين اياز هرمزى ، بار عداوت آورده ، خدمت ملك الاسلام ، پيغام فرستاد كه حقوق ولىنعمت را فراموش نمىكنم و اگر ملك فخر الدين بخواهد مرا تلف كند به قدر وسع خوددارى كنم ،\r\n سر در خطر است نيست بازىكارى * در جان سخن است نيست كوچك‌سخنى \r\nو ملك فخر الدين احمد را مصلحت نيست كه با لشكر جاشو با مثل من محاربت كند كه آنها بر خلاف من نفس نكشند تا چه رسد كه تيغ كشند و آن نصيحت فايده نداد ، چون لشكر ملك - فخر الدين در برابر بهاء الدين اياز رسيدند ، جاشوها تيغ بر لشكر ملك فخر الدين گذاشته ، جماعتى را كشتند و باقى ، راه فرار گرفتند و با وجود اين قدرت از بهاء الدين اياز « 4 » باز در انقياد ملك الاسلام آمده ، سر مطاوعت را پيش داشت و رعايت حق او را مبذول نمود و چون در سال پيش كه ايلچى شاهزاده غازان خان براى اخذ وجوه خالصه‌جات ديوانى از ملك الاسلام به شيراز آمده ، مأيوس گشته بازرفت .\r\nدر اين سنه [ 695 
  ] : اهل غرض در خدمت غازان خان سلطان محمود ملك الاسلام را بر خلاف گفتند « 5 » و از پاى تخت سلطنت امير هرقداق « 6 » مأمور گشته ، به شيراز آمد كه با ملك الاسلام بر طريقه نامرضى سلوك كند ، چون ملك الاسلام در دولت‌خانه كيش براى جنگ با بهاء الدين اياز توقف داشت « 7 » ، بعد از اطلاع بر امير هرقداق به وسيلهء رسل و رسائل ، ساحت خود را از جانب خلاف در حضرت ايلخان منزه داشت پس فرمان استمالت و تشريف خاص به مصاحبت محمد جوشى رسيد و در احضار ملك الاسلام به صوب سرير سلطنت مبالغت رفته بود و ملك الاسلام از دولت‌خانه كيش با خزانه و استعداد لايق به شيراز آمد و ايلچيان را خدمات پسنديده نموده ، متوجه بندگى حضرت ايلخان گرديد و بوسيله وزراء و امراء در جوار اردوى\r\n\r\n\r\n","description":"","footnote":"\r\n( 1 ) . اين كار به پيشنهاد امير نوروز وزير غازان صورت گرفت . ر ك : جامع التواريخ ، ج 2 ، ص 918 . و ر ك : تحرير تاريخ وصاف ، ص 198 .\r\n( 2 ) . ر ك : شيرازنامه ، ص 99 .\r\n( 3 ) . ر ك : شيرازنامه ، ص 101 .\r\n( 4 ) . ر ك : تحرير تاريخ وصاف ، ص 202 .\r\n( 5 ) . سخن‌چين ( عز الدين مظفر ) بود . ر ك : تحرير تاريخ وصاف ، ص 202 . ( بعدا او را سر بريدند . ر ك : تحرير تاريخ وصاف ، ص 205 ) . و ر ك : شيرازنامه ، ص 100 .\r\n( 6 ) . در متن : ( امير پربداق ) است ولى در تحرير تاريخ وصاف ، ص 200 و 201 و 202 : ( هرقداق ) است كه مطابق آن تصحيح شد . در جامع التواريخ ، ( ج 2 ، ص 925 ) نيز : ( هورقوداق ) آمده است . و ر ك : تاريخ مغول ، ص 262 و 263 : ( هرقداق ) . اين اشتباه از روضة الصفا ، ( ج 5 ، ص 20 ) ، به فارسنامه راه يافته است .\r\n( 7 ) . ر ك : تحرير تاريخ وصاف ، ص 202 .\r\n","page_name":" 283 ","page_number":299},
  {"content":"\r\n\r\nشاهى ، بارگاهى و شادروانى ، برپا كرده و به اندازه سوغات و ره‌آورد به درگاه پادشاه و بارگاه وزراء و خرگاه امرا رسانيد كه از ملوك و سلاطين شنيده نشده بود و به شرف جلوس و احترام در حضرت ايلخان مخصوص گرديد .\r\nدر كتاب وصاف نوشته است : بعد از تشريفات ، ممالك عراق عرب با بصره و واسط در مدت سه سال به سبيل مقاطعه ، تالى اين مكرمت فرمود و ملك شبانكاره و شيراز و لار « 1 » و املاك خالصه ديوان در بر و بحر در درجة الثالث بالخير ، دو ساله « 2 » ، به مقاطعه برداشت و از نظر عنايت ايلخانى در مدت دو ماه ، نوبت سه‌گانه ، در چهارسوى مملكت بغداد و شيراز و دولتخانه كيش و بحرين تا حدود هندوستان چون فرائض خمس ، بر درگاه دولت‌پناه ملك الاسلام جمال الدين - ابراهيم بن محمد طيبى موظف شد و رفعتش در شش جهات عراص « 3 » سبع چون هشت بهشت مشتهر گشت و از اردو به جانب مقصود برفت .\r\nدر سال 697 : ملك الاسلام را احضار به اردوى معلى داشتند و به موجب فرموده ، به حضرت ايلخان شتافت و امر را بر خلاف رأى خود ديد ، چون حكم به رجوع محاسبات ملك - الاسلام صادر گرديد ، بيشتر از مخارج حسابى را در قلم نياوردند [ و 
  ] به اين وسيله مبلغى باقى بر فرد حساب او نگاشتند و وجوهات فاضل او را انگار انگاشتند « 4 » . از مقر سلطنت حكم جارى شد كه تمامت وجوه باقى را از او بستانند و دست و زبان به وى نرسانند ، مبلغى از موجود و مستقرض برحسب حواله ادا نمود « 5 » . باز از حضرت ايلخان بروز عاطفت شد كه شيخ الاسلام جمال الدين ابراهيم ملك الاسلام به دستور سالهاى پيش متصدى حكومت و مقاطعه ممالك و بلوكات شود ، شيخ از قبول حكومت و مقاطعه سال ، تبرى و امتناع نمود هرچند از ايلخان به مبالغه حكم صادر شد و امرا و وزراء ترغيب نمودند ، درجه استعفا و امتناع زياده مىشد ، پس به فرمان ايلخان ، ممالك دريا و صحراى فارس را بر شانزده بلوك قسمت كرده « 6 » در مدت سه سال ابتداى آن ،\r\nسال 698 : به مبلغ هزار تومان مغولى « 7 » زر سرخ به شانزده نفر به مقاطعه دادند و براى مواجب چريك و عمله‌جات ، هشتاد هزار دينار از مال مقاطعه قرار دادند و به حكم و فرمان مقرر شد كه سه هزار جفت گاو زراعت « 8 » با تخم و تقاوى « 9 » رعيت مرتب داشته به مباشر امور خالصه‌جات بسپارند و در سالى هر يك گاو شصت و يك دينار و چهار دانگ به ديوان خالصه\r\n\r\n\r\n","description":"","footnote":"\r\n( 1 ) . ( لار ) در اينجا درست نيست در متن وصاف آمده است : ( كه شبانكاره و شيراز را از دلاى و اينجوء و بر و بحر به مدت دو سال مقاطعه كرد . . . ) و ( دلاى ) به معنى املاك شخصى سلطان است . ( ر ك : مناسبات ارضى در عهد مغول ، ج 2 ، ص 20 ) كه معادل اينجو است . در شيرازنامه از اين كلمه به صورت ( دله ) ياد شده . ر ك : ص 101 ، سطر آخر .\r\n( 2 ) . در متن : ( ده ساله ) با توجه به تحرير تاريخ وصاف ( ص 206 ) تصحيح شد .\r\n( 3 ) . در متن : ( عراض ) تصحيح شد . عراص جمع عرصه است و عراص سبع : هفت سياره است .\r\n( 4 ) . از آن صرفنظر كردند .\r\n( 5 ) . ر ك : تحرير تاريخ وصاف ، ص 211 .\r\n( 6 ) . ر ك : تحرير تاريخ وصاف ، ص 211 .\r\n( 7 ) . معادل ده هزار هزار دينار .\r\n( 8 ) . ر ك : تحرير تاريخ وصاف ، ص 211 .\r\n( 9 ) . تقاوى : به معنى مساعده دادن به كارگر و زراع است . همچنين پيش‌پرداخت و مساعده .\r\n","page_name":" 284 ","page_number":300},
  {"content":"\r\n\r\nسپارند و بعد از گذشتن زمان مقاطعه ، گاوهاى كار و آلات زراعت ، بىنقصان تسليم ديوان خالصه نمايند و مال مقاطعه را بىتعلل به خزانه رسانند و هر مثقالى طلا ، مساوى چهار دينار رايج و هر مثقالى نقره ، موازى دينارى و تعيين ضرب اين نقود در ساير ممالك ايلخان رواج يافت « 1 » .\r\nپس امارت مملكت فارس بر ساداق « 2 » ترخان مقرر كرده و حكومت بر شرف الدين مخلص - الملك سمنانى قرار گرفت تا نگذارد از مقاطعه‌كاران ، ستمى بر رعايا شود .\r\nدر ماه رجب اين سال [ 698 
  ] : مقارنه زحل و مريخ در برج سرطان اتفاق افتاد و برحسب احكام نجومى گمان رفت كه دو ثلث از تمامت مخلوق ره‌سپر سفر عدم گردند « 3 » .\r\nدر زمستان اين سال [ 698 
  ] : قطره بارانى از ابر نباريد و اميد زراعتكاران از منفعت زمين بر باد رفته ، آتش پريشانى در دلها زبانه كشيد ، آب از كاريزها برنيامد و چشمه‌ها خشكيد ، شتوى فاسد شد ، صيفى باطل گرديد ، مردمان در پى نان به جان رسيدند و حديث تسعير با خداست را فراموش كرده ، بر حكام نفرين كرده ، مطالبه ارزانى داشتند و از اين مطالبه نان بىنام‌تر و تسعير بالاتر مىگرفت تا چهل روز قرص نانى از دكه خباز درنيامد و چون تابستان رسيد ، وبائى عظيم در عقب اين بلاى قحط بروز نمود و چندين هزار نفر از قحط و و با در دار الملك شيراز چهره را در خاك تيره كشيدند « 4 » .\r\nدر 699 : بارانهاى بموقع پىدرپى آمد و ريع غله ، از اندازه تجاوز نمود و بازار ارباب زراعت كساد گشت و محصلان ديوان مطالبه مال مقاطعه را از مقاطعه‌كاران نموده و مردم را در شكنجه و آزار داشتند « 5 » .\r\nدر همين سال [ 699 
  ] : ده هزار سوار توا « 6 » ، كه در تحت اقتدار قتلغ خواجه پسر توا از نسل جغتاى بودند چون خبر رفتن پادشاه اسلام ، سلطان محمود غازان خان ايلخان به جانب ممالك شام را شنيدند فرصت يافته از سيستان قاصد فارس شدند و بعد از ورود سه هزار سوار براى غارت گرمسيرات از گويم لار كه او را جويم ابو احمد گويند ، گذشتند و باقى در ماه جمادى - دويم اين سال شهر شيراز را محاصره كردند و امير بزرگ ساداق بيك پاى مردانگى فشرده در محافظت برج و بارو كوشش فرمود و سپاه توا ، از ظاهر شيراز كوچ كرده ، در مسجد بردى كه فرسخى از شيرازست منزل نمودند و بعد از يأس از فتح شيراز راه كازرون را گرفتند و بعد از عبور از دشت ارجن چند نفر پياده از قريه عبدوئى ، راه را بر آنها بسته ، چندين سوار را بكشتند و باقى آنها كه از شش هزار سوار بيشتر بود به كازرون رسيدند ، اهل كازرون ، محلات را به مردانگى محافظت كرده و بعد از يأس از غارت بلده كازرون ، گله و رمه صحراى كازرون را گرفته از فامور و جره گذشته در گرمسيرات پراكنده شدند و تا دشتستان و خورشيف و ناحيهء ليراوى و ناحيهء\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 212 .\r\n( 2 ) . در متن ( ساودق ) با توجه به تحرير تاريخ وصاف ( ص 212 ) ، تصحيح شد .\r\n( 3 ) . ر ك : تحرير تاريخ وصاف ، ص 215 .\r\n( 4 ) و ( 5 ) . ر ك : تحرير تاريخ وصاف ، ص 215 .\r\n( 6 ) . ر ك : تحرير تاريخ وصاف ، ص 218 تا 220 : دوا\r\n","page_name":" 285 ","page_number":301},
  {"content":"\r\n\r\nزيدون از توابع كهكيلويه و نواحى شوشتر رفته ، آنچه را يافتند برگرفتند و خرابى بسيار رسانيدند و زمان ورود آنها به فارس تا بيرون رفتن آنها ، دو ماه بود و در مراجعت خواستند دستبردى به نواحى جزيره هرمز رسانند ، بهاء الدين اياز هرمزى « 1 » با آنها جنگ كرده ، چندين سوار آنها را بكشت و باقى را شكست داده ، روانه سيستان شدند .\r\nدر سال 701 : به فرمان ايلخان ، سلطان محمود غازان خان ، وزنهاى مختلف بلاد را يكسان قرار دادند و سنگهاى آهن ساخته ، مهر كرده ، به نواحى ممالك فرستادند و آنچه مشهور است اين معامله به صوابديد خواجه رشيد الدين وزير پرداخته گرديد « 2 » و چون ابتداى اين قرار در شهر تبريز گذاشته شد آن وزن را تبريزى گفتند و هر يك من آن وزن ششصد و چهل مثقال صيرفى است و نصف يك من را نيم من تبريز گويند و ربع را چارك و نصف چارك را پنج سير و هر سيرى را شانزده مثقال كه تا به يك مثقال برسد ، قبول تنصيف كند و در اين زمان اين وزن را هشت عباسى نيز گويند و هشتاد مثقال « 3 » را در برابر يك عباسى دانند و عباسى را دويست دينار كه خمس هزار دينار است مىشمارند و در اصفهان و ماوالاه اين تبريزى را دو برابر كرده ، سنگ شاه گويند و يك من شيراز هفتصد و بيست مثقال و آن را نه عباسى گويند .\r\nدر همين سال [ 701 
  ] : فرمان و احكام به اطراف بلاد فرستادند كه هيچ نوكر ديوانى در خانه هيچكس بدون رضا فرود نيايد « 4 » و تا آن زمان درگاه خانه‌ها به اندازه‌اى كوتاه بود كه اسب را مجال دخول نبود و بعد از آن حكم تاكنون بعضى از خانه‌ها به اندازه‌اى بلند كرده‌اند كه شتر و فيل به استراحت داخل شود .\r\nدر كتاب وصاف نوشته است « 5 » : از جمله مخترعات ضمير غيب‌دان حضرت سلطان محمود - غازان خان ايلخان در اين سال ، طاس عدل بود كه تا طشت نگون فلك دوران مىكند ، اين استنباط لطيف از هيچ سلطان عادل ، نشان نداده‌اند و صورت چنان بود كه چون در هر ديار به واسطه تنازع شرعى و فصل ، حكومات متخاصمين و وكيلان متداعيين در دار القضاها طريق ناانصافى مىسپردند و بسبب گواهان سر تراشيده و وكيلان ناتراشيده و عدول ، فارغ از لايم عذول ، ارباب طمع از راستى عدول مىكردند و به تزويرات دعاوى باطله مولع بودند و مثلى مشهور است كه القاضى محكوم للشاهدين ، لاجرم حقوق مستحقان ضايع مىماند و املاك بينوايان مطعون مىگشت ، مثلا شخصى ملكى را فروخته بود و به تاريخ ماقبل تمليك غيرى كرده يا رهانتى و اجاره‌اى داده يا وقف نموده و بر خواهش خود نوشته گذاشته بود و بعد از مدتى او يا فرزندان او كاغذ مزور را آورده و دعوى بطلان معامله بعد را مىكردند و اين داورى به مرور ايام استحكام مىگرفت ، پادشاه انصاف‌پرور ، فرمانها به اطراف فرستاد به مضمون اينكه در هر محكمه شرع در هر شهرى طاس عدلى نهند تا اگر كسى ملكى فروشد ، قبالات خريده كه در دست بايع باشد در آن طاس بشويند و مبايعه‌نامه تازه نويسند و مسجل كرده\r\n\r\n\r\n","description":"","footnote":"\r\n( 1 ) . ر ك : تحرير تاريخ وصاف ، ص 221 .\r\n( 2 ) . ر ك : تحرير تاريخ وصاف ، ص 233 . و حبيب السير ، ج 3 ، ص 175 . و جامع التواريخ ، ج 2 ، ص 1057 .\r\n( 3 ) . ر ك : تاريخ مغول ، ص 294 و 295 .\r\n( 4 ) . ر ك : حبيب السير ، ج 3 ، ص 172 .\r\n( 5 ) . ر ك : تحرير تاريخ وصاف ، ص 233 .\r\n","page_name":" 286 ","page_number":302},
  {"content":"\r\n\r\nبه مشترى دهند و مشرفى را در هر دار القضائى نصب كنند تا شرح و بسط آن بيع و شرا را در روزنامه حال ثبت كند و بعد از آن اگر نوشته‌اى بر خلاف اين قاعده ، كسى ابراز دهد حكام - شرع و ملوك آن كس را بر گاوى نشانيده بر گرد شهرش بگردانند و اجرت تحرير قبالات و صكوك و حق السعى وكلا را به نسبتى مقرر دارند « 1 » .\r\nدر همين سال [ 701 
  ] : فرمان رسيد كه صدقات دولت روزافزون را كه پيش از اين حكام بلاد براى طمع خود بر مواضع متعسر الوصول حواله مىدادند « 2 » يا جنس در عوض نقد عطا مىكردند و اين وسيله زيان اهل صدقات بود ، بعد از اين ، تمامت خيرات را كم ناكرده نقد دهند و چون برج و باروى شيراز نزديك به انهدام شده بود و به مسامع ايلخان رسيد ، فرمان صادر گرديد كه باروئى رفيع و خندقى عميق بر گرد شهر شيراز احداث كنند و چون فصل پائيز بود بناى آن را در سال 702 گذاشتند و به انجام رسانيدند .\r\nچون دولت‌خانه جزيره كيش از اول سال 698 تا انقضاى 701 از ديوان ايلخان در جمع ملك الاسلام شيخ جمال الدين ابراهيم ، شيخ الاسلام طيبى بود ، از قرار سالى مبلغ هفتاد تومان مغولى زر سرخ و حساب آن هنوز نگذشته بود ، در آن سال محمد قوشچى بحث آن مبلغ را در ميان آورد و شيخ الاسلام تقرير نمود : در اينمدت به سبيل امانت كار دريا را مباشر بودم نه بر مقاطعه و حاصل آن از اين مبلغ كمتر است و نور الدين ابن صياد مدعى گشت كه مدخول كيش در يكسال صد و سى تومان است ، پس قرار شد كه نور الدين جزيره كيش را تصاحب كند ، آنچه عايد شود شيخ الاسلام از عهده برآيد به شرطى كه جهازات نواب شيخ الاسلام و برادران و فرزندان و پيوستگان او بر عادت معهود در فرضه كيش عشور كنند « 3 » .\r\nدر يازدهم ماه شوال سال 703 : پادشاه گيتىستان ، معدلت بنيان ، سلطان محمود - « 4 » غازان خان ايلخان پسر ارغون خان پسر اباقا خان پسر هلاكو خان پسر تولى خان پسر چنگيز خان در قزوين از تخت سلطنت برخاست « 5 » و بر تخته تابوت نشست و زمان سلطنتش هشت سال و نه ماه بود و برحسب وصيت او ، برادر كامكارش الجايتو ، سلطان محمد خدابنده پسر ارغون خان ، جالس سرير شاهى گرديد و رايت ملك‌دارى و رعيت‌پرورى را برافراشت و ممالك متصرفى برادر را از رود جيحون تا سواحل درياى مصر در ربقهء ملكيت درآورد .\r\nدر روز چهاردهم ذيقعده همين سال [ 703 
  ] : خبر قضيهء هايله وفات غازان « 6 » و جلوس برادرش ، الجايتو « 7 » ، سلطان محمد خدابنده « 8 » به شيراز رسيد و بعد از مراسم عزادارى خطبه و سكه\r\n\r\n\r\n","description":"","footnote":"\r\n( 1 ) . ر ك : جامع التواريخ ، ج 2 ، ص 1005 . متن فرمان و تاريخ مغول ، ص 300 و 301 .\r\n( 2 ) . ر ك : تحرير تاريخ وصاف ، ص 234 .\r\n( 3 ) . ر ك : تحرير تاريخ وصاف ، ص 244 . فرضه : جاى درآمدن به كشتى از لب دريا\r\n( 4 ) . ر ك : تحرير تاريخ وصاف ، ص 270 .\r\n( 5 ) . در متن : ( برخواست ) .\r\n( 6 ) . ( غازان در روز يكشنبه يازدهم شوال سنه 703 ) درگذشت . ( ر ك : حبيب السير ، ج 3 ، ص 158 ) و جامع التواريخ ، ج 2 ، ص 963 .\r\n( 7 ) . در اصل  Olcaytu  : ( الچايتو ) .\r\n( 8 ) . در تلفظ و وجه تسميه اين نام اختلاف است . بعضى آن را ( خربنده ) مىدانند كه در مغولى به صورت قوربندا است و -\r\n","page_name":" 287 ","page_number":303},
  {"content":"\r\n\r\nرا به نام پادشاه اسلاميان ، سلطان محمد خدابنده قرار دادند .\r\nدر كتاب وصاف نوشته است : چون عقيده پادشاه ديندار بر محبت اهل بيت منطوى بود و از مشرب « تسكين قلبى الواله ، حب النبى و آله » پرتوى بر صفحه رخسار دنانير كلمه طيبه توحيد و اثبات رسالت محمد عربى عليه صلوات اللّه الملك الولى و على ولى اللّه سلام اللّه عليه در سه سطر متوازى ابعاض متكافى اجزاء نقش كردند و اسامى ساميات حضرت پيغمبر و ائمه اثنى عشر ؛\r\n باربعة اسماء كل محمد * و اربعة اسماء كلهم على\r\nو بالحسنين السيدين و جعفر * و موسى ، اجزنى اننى لهم و فى \r\nو بر ترتيب « 1 » واقع پيرامن دايره مخمس اضلاع مرقوم گردانيدند « 2 » و حكومت و عاملى ممالك صحرا و درياى فارس در سال 704 و سال 705 و سال 706 در كف كفايت شيخ الاسلام - شيخ جمال الدين ابراهيم ملك الاسلام ابن محمد طيبى كما فى السابق باقى بود « 3 » .\r\nتا در همين سال [ 706 
  ] : در شيراز وفات يافت « 4 » و در بقعه و قبه‌اى كه براى مدفن خود ساخته بودند مدفون گرديد .\r\n\r\n[ وقايع فارس در روزگار سلطان محمد خدابنده 
  ]\r\nدر همين سال [ 706 
  ] : پادشاه اسلام الجايتو ، سلطان محمد خدابنده ، تمامت عمل و شغل ملك الاسلام ، شيخ الاسلام جمال الدين را به ولد الصدقش ملك شيخ عز الدين عبد العزيز واگذاشت « 5 » كه مدتها در زمان حيات والد ماجدش در ملازمت سدهء سنيه سلطان محمد خدابنده تقرب داشت و بعد از صدور فرمان حكومت به نام ملك شيخ عز الدين و ورود او به فارس با برادر نامدار خود ملك شمس الدين محمد موافقت كرده ، در تمامت ممالك دريا و صحراى فارس ، عامل گماشتند و در رتق و فتق مهمات كليه و جزئيه متفق شدند و برادران ديگر آنها مانند ملك شيخ جمال الدين عبد الكريم كه قريه عبد الكريمى كربال از مستحدثات او شايد باشد و ملك شيخ قوام الدين عبد اللّه و ملك شيخ بدر الدين فضل اللّه و ملك شيخ ركن الدين محمود كه هر يك نهالى بارآور از بوستان ملك الاسلام شيخ جمال الدين ابراهيم شيخ الاسلام بن شيخ - محمد طيبى بودند ، در ممالك فارس بالاستقلال والى و متصرف ركنى از اركان دريا و صحراى فارس گشتند « 6 » .\r\nاز ابتداى حكومت عز الدين عبد العزيز تا سال 712 امير ساروق « 7 » از جانب سلطان محمد\r\n\r\n\r\n","description":"","footnote":"\r\nبه معنى سومى مىباشد بنابراين تلفظ اين نام بايد به ضم اول به صورت  Xorbanda  باشد . او در روز دوشنبه 15 ذى الحجه سال 703 بر تخت نشست . ( ر ك : تحرير تاريخ وصاف ، ص 275 ) .\r\n( 1 ) . در متن : ( ترمينيت ) .\r\n( 2 ) . ر ك : تحرير تاريخ وصاف ، ص 276 . و ( حبيب السير ، ج 3 ، ص 191 ) .\r\n( 3 ) . ر ك : تحرير تاريخ وصاف ، ص 283 و 285 . و شيرازنامه ، ص 99 .\r\n( 4 ) . تاريخ وفات او : شب يكشنبه بيست و يكم جمادى الاول سال 706 بود . ( ر ك : تحرير تاريخ وصاف ، ص 285 ) .\r\n( 5 ) . ر ك : شيرازنامه ، ص 99 و 100 .\r\n( 6 ) . ر ك : شيرازنامه ، ص 99 و 101 .\r\n( 7 ) . در شيرازنامه ، ( ص 99 ) : ( امير صادق ) .\r\n","page_name":" 288 ","page_number":304},
  {"content":"\r\n\r\nخدابنده ، باسقاق يعنى شحنه شيراز بود .\r\nدر همين سال [ 712 
  ] : امير اشتو « 1 » به جاى امير ساروق « 2 » شحنه شيراز گرديد و بعد از مدتى بناى ناسازگارى را با ملك عز الدين گذاشت و ملك او را معزول داشته ، روانه‌اش نمود و امير اشتو بعد از ورود او به اردوى شاهى به تقبلات بيش از اندازه ، حكم عزل ملك عز الدين را صادر نمود « 3 » .\r\nدر سال 713 : به تعجيل بيگمان وارد دروازه شيراز شد و ملك عز الدين و ملك شمس الدين محمد ، برادر او ، از دروازهء ديگر شيراز بيرون رفته قاصد اردوى شاهى شدند .\r\nدر سال 714 : خواجه عز الدين فريومدى براى اصلاح مفاسد ملكى و اجراى قانون عدالت به شيراز آمده ، مدتى توقف داشت « 4 » .\r\n\r\n[ وقايع فارس در روزگار سلطان ابو سعيد بهادر خان 
  ]\r\nدر سال 716 : پادشاه اسلام ، الجايتو ، سلطان محمد خدابنده ، ابن ارغون خان ابن - اباقا خان بن هلاكو خان ابن تولى خان ابن چنگيز خان بدرود تاج و تخت كرده ، به روضهء رضوان خراميد « 5 » و سى و شش سال زندگانى نمود و برحسب وصيت او ، خلف الصدقش ، سلطان ابو سعيد بهادر خان ، بر مسند كامرانى و سرير جهاندارى نشست « 6 » .\r\nدر همين سال [ 716 
  ] : ملك عز الدين عبد العزيز مورد عنايت شاهى شده ، والى مملكت فارس گشته ، به جلالت و استقلال وارد شيراز گرديد و هر يك از برادران خود را بر نواحى فارس فرمانروا نمود « 7 » .\r\nدر شيرازنامه نوشته است :\r\nدر سال 719 : كليهء امور فارس به خداوندزاده گردوچين « 8 » دختر اتابك ابش دختر گردوچين ، دختر شاهزاده منكوتيمور اغلى بن هلاكو خان ابن تولى خان بن چنگيز خان كه مادرش ابش خاتون ، دختر اتابك سعد بن اتابك ابو بكر بن اتابك سعد بن زنگى است و گردوچين با اين علو نسب به پاكى سيرت و خوبى صورت و حسن اعتقاد و وفور عدل و كثرت عبادت معروف بود عنايت گرديد .\r\nدر سال 720 : كارها به ملك طغاى مفوض گرديد و ملك طغاى در خارج دروازهء بيضا كه اكنون دروازه باغ شاه است ، باغى بساخت كه تاكنون اراضى او را باغ طغا مىگويند و بعد از او\r\n\r\n\r\n","description":"","footnote":"\r\n( 1 ) . در شيرازنامه ، ( ص 99 ) : ( آشتو ) .\r\n( 2 ) . در شيرازنامه ، ص 99 : ( امير صادق ) .\r\n( 3 ) . ر ك : شيرازنامه ، ص 99 و 100 .\r\n( 4 ) . ر ك : شيرازنامه ، ص 101 .\r\n( 5 ) . ( وفات اولجايتو در بلده سلطانيه در شب اول از ماه شوال به سال 716 اتفاق افتاد ) . ر ك : حبيب السير ، ج 3 ، ص - 192 .\r\n( 6 ) . ر ك : حبيب السير ، ج 3 ، ص 198 .\r\n( 7 ) . در شيرازنامه ، ( ص 100 ) ، آمده است كه : در سال 716 ملك عز الدين با ورود امير آشتو از شيراز گريخت ولى باز به شيراز برگشت .\r\n( 8 ) . ر ك : شيرازنامه ، ص 103 . و تحرير تاريخ وصاف ، ص 409 - كوردوچين : كردوچين . و ر ك : تحرير تاريخ وصاف ، ص 359 .\r\n","page_name":" 289 ","page_number":305},
  {"content":"\r\n\r\nسلطان خاتون « 1 » خواهرزادهء گردوچين خاتون با شوهر خود قرامحمد « 2 » در شيراز متصدى حكومت گرديد .\r\nدر سال 722 : باز حكومت كليه مملكت فارس به ملك عز الدين عبد العزيز پسر ملك الاسلام مرجوع شد .\r\n\r\n[ وقايع فارس در روزگار مظفريان 
  ]\r\nدر سال 724 : امير مظفر الدين سلغر شاه تركمان با ملك عز الدين جنگ كرده ، شكست بر سلغر شاه افتاده ، فرار نمود .\r\nدر اواخر اين سال [ 724 
  ] : ملك عز الدين به تبريز رفت .\r\nدر سال 725 : به سعايت و فساد امير دمشق خواجه پسر امير چوپان نوئين به فرمان سلطان ابو سعيد بهادر خان ، ملك عز الدين را كشتند « 3 » و جنازهء او را به شيراز آورده ، در جوار قبر پدرش ، ملك الاسلام دفن نمودند و ملك شمس الدين برادر ملك عز الدين در تبريز وفات يافت « 4 » و ايالت و دولت ملك الاسلام شيخ جمال الدين ابراهيم بن شيخ محمد طيبى عرب در ملك فارس ، سپرى گرديد . تأمل الى من مات قبلك و اعتبر فلم يبق مملوك و لم يبق مالك « 5 » .\r\nدر همين سال [ 725 
  ] : حكومت مملكت فارس و اصفهان و كرمان به امير تالش پسر امير حسن پسر امير چوپان سلدوز عنايت گرديد و امير تالش ، ملك شرف الدين شاه محمود را والى ممالك فارس نمود اگرچه در زمان حكومت اولاد ملك الاسلام شيخ جمال الدين ابراهيم ، شيخ الاسلام ، بعضى از نواحى فارس را در كف كفايت ملك شرف الدين شاه محمود ، مشهور به اينجوى بوده ، اينجوى به معنى عامل خالصه‌جات ديوانى است .\r\nدر كتاب شيرازنامه نوشته است « 6 » : ملك اعظم سعيد شرف الدولة و الدين ، شاه محمود بن - محمد بن فضل اللّه كه ارومه « 7 » طيبه‌اش به مقرب درگاه بارى ، شيخ عبد اللّه انصارى متصل است ،\r\nدر سال 725 : در كل ممالك فارس نافذ الحكم گرديد و بلوكات اينجو و غير اينجو متحد گرديد و دست ظلمه را كوتاه نمود و پسران نامدار او ، ملك جلال الدين مسعود شاه و ملك غياث الدين كيخسرو و امير شمس الدين محمد و امير جمال الدين شاه ابو اسحق در نواحى فارس لواى اقتدار افراشتند .\r\nدر همين سال [ 725 
  ] : به فرمان ملك شاه محمود اينجو ، تجديد باروى « 8 » شهر شيراز را نمودند .\r\nدر همين سال [ 725 
  ] : وزارت كليه ممالك سلطان ابو سعيد بهادر خان به خواجه ركن الدين - صاين كه از اهل بلدهء فسا فارس بود مرجوع گشت « 9 » و او را نصرت الدين عادل گفتند و جد او\r\n\r\n\r\n","description":"","footnote":"\r\n( 1 ) . در متن : ( خواتون ) .\r\n( 2 ) . در شيرازنامه ، ( ص 103 ) : ( قره‌محمد ) .\r\n( 3 ) . در شيرازنامه ، ( ص 100 ) ، آمده است كه : ( ملك عز الدين به تاريخ آخر ذيقعده سنه 725 . . . به سعايت و مشق خواجة بن چوپان به قتل آمد ) .\r\n( 4 ) . ر ك : شيرازنامه ، ص 101 .\r\n( 5 ) . بينديش به آنكه پيش از تو مرد و عبرت گير كه باقى نماند نه مملوك و نه مالك .\r\n( 6 ) . ر ك : شيرازنامه ، ص 101 .\r\n( 7 ) . اصل ، ريشه ، آل .\r\n( 8 ) . در متن : ( بازوى ) .\r\n( 9 ) . مرحوم اقبال او را نصرة الدين عادل نسوى كه لقب صاين وزير را داشت خوانده است . تاريخ مغول ، ص 334 .\r\n","page_name":" 290 ","page_number":306},
  {"content":"\r\n\r\nخواجه ضياء الملك « 1 » ، امير سپاه سلطان جلال الدين پسر سلطان محمد خوارزم شاه بود كه بعد از شكست از چنگيز خان ، به مصاحبت سلطان جلال الدين به هندوستان رفته عود به ايران نمود و خواجه ركن الدين « 2 » با آنكه ديده و شنيده بود كه در زمان سلطنت اولاد چنگيز خان در ممالك ايران ، از وزراء ، جز دو نفر ، بر بستر استراحت نمردند و همه را از تيغ بيدريغ گذرانيدند ، با هزار گونه شعف ، خلعت وزارت را پوشيده ، بر مسند وزارت متمكن گشت .\r\nدر سال 727 : امير چوپان نوئين ، در خراسان ، خواجه ركن الدين صاين ، وزير فسائى را بكشت و او را به همگنانش رسانيد .\r\nدر سال 734 : به فرمان سلطان ابو سعيد ، ملك شرف الدين ، شاه محمود اينجو ، فرمانرواى مملكت فارس ، از شيراز به اردوى شاهى برفت .\r\nدر سال 735 : حكومت مملكت فارس بر امير مسافر ايناق « 3 » ، مسلم گرديد و چون سالها ، ملك شرف الدين شاه محمود اينجو ، به حمايت و نيابت از امير تالش ، پسر امير چوپان سلدوز نوئين در تمامت فارس حاكم بود ، و چندان املاك بهم رسانيد كه در سالى چندين هزار تومان از منافع آنها دريافت مىنمود و حكومت امير مسافر ايناق بر وى دشوار آمد « 4 » ، امير محمد بك و امير محمد پيلتن را با خود يار كرده به قصد كشتن امير مسافر به خانهء او رفتند و مسافر از جانبى گريخته پناه به قصر سلطان ابو سعيد برد و شاه محمود اينجو با ياران خود اطراف قصر را محاصره كرده ، امير مسافر را مطالبه مىنمودند كه خواجه لؤلؤ و جماعتى از امرا بر شاه محمود و اتباعش يورش آوردند [ و 
  ] آنها را دستگير نموده ، خدمت سلطان ابو سعيد بردند و خواجه لؤلؤ آنها را شفاعت نمود ، پس حكم به حبس آنها صادر گرديد و شاه محمود اينجو را در قلعه تبرك اصفهان مقيد ساختند و امير مسافر ايناق از اردوى شاهى قاصد فارس گرديد و در همين سال با فر فريدونى وارد شيراز گشت ، ليكن ملك غياث الدين كيخسرو ، پسر شاه محمود اينجو اعتنائى به او نكرده ، مدتى او را عاطل بداشت « 5 » .\r\nتا در شهر ربيع الثانى سال 736 : خبر وفات پادشاه اسلام ، سلطان ابو سعيد بن اولجايتو ، سلطان محمد خدابنده در شيراز منتشر گرديد « 6 » و ملك غياث الدين كيخسرو ، به شيراز آمد و امير مسافر ايناق را گرفته چند روزى نگاه داشت و او را روانه آذربايجان نمود و مدت سى و دو سال از عمر سلطان ابو سعيد گذشته بود .\r\n\r\n[ وقايع فارس در روزگار ارپا خان 
  ]\r\nدر همين سال [ 736 
  ] : ارباب حل و عقد امور سلطنت ارپا خان « 7 » را كه از نژاد تولى خان پسر چنگيز خان بود برحسب وصيت سلطان ابو سعيد كه منسوبى از او نزديكتر نداشت ، بر تخت\r\n\r\n\r\n","description":"","footnote":"\r\n( 1 ) . ضياء الملك محمد بن مودود عارض سپاه سلطان محمد خوارزمشاه بود . ر ك : تاريخ مغول ، ص 334 .\r\n( 2 ) . در متن : ( تا ) .\r\n( 3 ) . ر ك : شيرازنامه ، ص 103 .\r\n( 4 ) . در متن : ( آمده ) .\r\n( 5 ) . ر ك : شيرازنامه ، ص 104 .\r\n( 6 ) . وفات ابو سعيد در 13 ربيع الاخر سال 736 در حدود شروان اتفاق افتاد و جسد او را به سلطانيه آوردند و در گنبدى كه در حوالى آن شهر ساخته بود دفن كردند . ر ك : تاريخ مغول ، ص 345 .\r\n( 7 ) . در واقع نام او ( ارپاگاؤن ) بود . ر ك : تاريخ مغول ، ص 349 . او در سال 736 در سجاس زنجان كشته شد . ر ك :\r\nتاريخ مغول ، ص 351 .\r\n","page_name":" 291 ","page_number":307},
  {"content":"\r\n\r\nسلطنت نشانيدند و چون متمكن گرديد ، جماعتى را كه مخل سلطنت خود مىدانستند ، به دست - آورده ، به قتل رسانيدند و از جمله ملك سعيد شرف الدين شاه محمود اينجو كه قارون زمان و اشرف ملوك جهان بود ، در شهر تبريز او را كشتند و جنازه‌اش را به شيراز آورده ، دفن نمودند و پسران شاه محمود ، از تبريز گريخته ، امير مسعود شاه به روم نزد امير شيخ حسن و امير شيخ ابو اسحق شاه به ديار بكر نزد امير على شاه رفتند و چون پسران امير چوپان سلدوز نوئين و نبيره‌هاى « 1 » او مدتها در مملكت فارس آمد و شد كرده‌اند لازم آمد كه شرحى از او در اين موقع گفته شود و آن بر اين وجه است كه :\r\nامير چوپان سلدوز « 2 » از امراى بزرگ دولت اولجايتو سلطان محمد خدابنده بود و بعد از وفات او تمامت امورات كليه و جزئيه دولت سلطان ابو سعيد بهادر خان در كف كفايت او قرار گرفت و امير چوپان را دخترى بود بغداد خاتون « 3 » نام ، بغايت صاحب جمال و داراى كمال و در سال 723 او را در ازدواج امير شيخ حسن بن امير حسين گوزگان پسر امير آق‌بوقا كه او را شيخ حسن بزرگ و شيخ حسن ايلكانى گويند درآورد و سلطان ابو سعيد بهادر خان در سال 725 كه عمر شريفش به بيست سال رسيد ، خاطرش در خيال بغداد خاتون قرار گرفت و روزبروز آتش محبتش در اشتداد بود تا صبر از دل سلطان فرار نمود و طاقتش به نهايت رسيد و چندين غزل در عشق بغداد خاتون اختراع نمود از جمله آنها :\r\n بيا به مصر دلم تا دمشق جان بينى * كه آرزوى دلم در هواى بغداد است « 4 » \r\nپس سلطان ابو سعيد براى امير چوپان پيغام فرستاد كه طلاق بغداد خاتون را بگير تا در ازدواج سلطان درآيد ، امير از پيغام سلطان برآشفت براى تسليت خاطر سلطان عرض نمود كه زمستان نزديك است و زمستان بغداد مانند بهار بهشت است پس سلطان را از اوجان آذربايجان به بغداد برد و بغداد خاتون و شيخ حسن را به قراباغ روانه داشت و از آن مباعدت ، ميانه عاشق و معشوق ، آتش عشق زبانه كشيد و حاصل شكيبائى را سوخت و ريشه دشمنى امير چوپان در دل سلطان جاى گرفت و امير چوپان صلاح خود را در كناره‌كشى از سلطان ديده به بهانه‌اى به جانب خراسان شتافت پس سلطان ابو سعيد در سال 727 امير دمشق خواجه ، پسر امير چوپان را در شهر سلطانيه بكشت و چون خبر در خراسان به امير چوپان رسيد بىسؤال و جواب ، خواجه ركن الدين صاين فسائى وزير سلطان ابو سعيد را كه براى معاونت خود به خراسان آورده بود بكشت و هفتاد هزار سوار فراهم آورده ، به جانب عراق براى دفع و رفع سلطان روانه گرديد و اردوى شاهى از قزوين به جانب خراسان روانه گرديد و چون هر دو سپاه به هم نزديك شدند ، در مرتبه اول سى هزار سوار از اردوى امير چوپان جدا شده به اردوى سلطان پيوستند و بار دويم تمامت لشكر او آمده در سپاه سلطان به آسايش قرار گرفتند و امير چوپان فرار كرده به ملك غياث الدين كرت حاكم هرات پناه برد و غياث الدين غدر كرده ، او را بكشت و اين واقعه در سال 728 اتفاق افتاد ، پس آتش عشق سلطان ابو سعيد بيشتر از پيشتر ، مشتعل گرديد و قاضى\r\n\r\n\r\n","description":"","footnote":"\r\n( 1 ) . در متن : ( نبيرهاى ) .\r\n( 2 ) . ر ك : حبيب السير ، ج 3 ، ص 209 .\r\n( 3 ) . ر ك : تاريخ مغول ، ص 338 ببعد .\r\n( 4 ) . ر ك : حبيب السير ، ج 3 ، ص 209 . و تاريخ مغول ص 335 .\r\n","page_name":" 292 ","page_number":308},
  {"content":"\r\n\r\nمبارك شاه را نزد امير شيخ حسن بزرگ ، شوهر بغداد خاتون فرستاد و تقاضاى طلاق بغداد خاتون را نمود و شيخ حسن ، طوعا و كرها او را طلاق داد [ و 
  ] پس از انقضاء عده بغداد خاتون با جلالت تمام وارد حرم‌سراى سلطانى گرديد « 1 » و كم‌كم دوباره كار چوپانيان رونق گرفت و امير چوپان سلدوز نوئين را چند پسر بود بزرگتر از همه امير حسن است و پسر او امير تالش است كه سالها امير شرف الدين شاه محمود اينجو ، به نيابت از او ، حكمرانى مملكت فارس را نمود و پسر ديگر امير چوپان سلدوز امير تيمور تاش است ، [ كه 
  ] بعد از قضيه پدر به جانب مصر رفت و ملك ناصر والى مصر او را بكشت و سر او را براى سلطان ابو سعيد فرستاد و پسران تيمورتاش ، امير شيخ حسن كوچك و ملك اشرف و ملك اشتر است و پسر ديگر « 2 » امير چوپان دمشق خواجه « 3 » است كه سلطان ابو سعيد او را بكشت و پسر ديگر « 4 » امير چوپان امير شيخ محمود است و پسر او امير پير حسين است و پسر ديگر امير چوپان ياغى باستى « 5 » است و چنان كه از پيش گفته شد ، بعد از وفات سلطان ابو سعيد بهادر خان نوبت سلطنت برحسب وصيت او به ارپا خان كه شاهزاده‌اى از نسل تولى خان پسر چنگيز خان بود رسيد « 6 » .\r\nو در ماه ربيع دويم سال 736 : ارپا خان بر اورنگ شاهى قرار گرفت و هنوز چشم نگشوده كه جماعتى از امراء از او رنجيده ، موسى خان پسر على خان پسر بايدو خان پسر طراقاى پسر هلاكو خان را كه در سال 694 بايدو خان بعد از ارغون خان ايلخان بر تخت سلطنت نشست ، آورده زمام مملكت ايران را مالك گرديد .\r\n\r\n[ وقايع فارس در روزگار موسى خان 
  ]\r\nموسى خان در ماه شوال همين سال [ 736 
  ] : ارپا خان را گرفته به دست ملك جلال الدين - مسعود شاه پسر شاه محمود اينجو داده ، او را به قصاص پدر خود بكشت و كما تدين تدان « 7 » را مجرى بداشت .\r\nماه ذى الحجه همين سال [ 736 
  ] : سلطان محمد خان پسر امير قتلغ خان نواده هلاكو خان ، به اعانت امير شيخ حسن بزرگ مشهور به ايلكانى « 8 » پسر امير حسين گوركان پسر امير آق‌بوقا بر موسى خان خروج كرده ، فايق گرديد ، در اوجان آذربايجان بر تخت سلطنت ، جلوس نمود و موسى خان به جانب خراسان شتافت « 9 » .\r\n\r\n[ وقايع فارس در روزگار سلطان محمد خان 
  ]\r\nدر همين سال [ 736 
  ] : سلطان محمد خان به استصواب امير شيخ حسن بزرگ وزارت عظمى را به امير جلال الدين مسعود شاه پسر ملك شرف الدين شاه محمود اينجو تفويض فرمود .\r\nدر سال 737 : سلطان موسى خان به امراى خراسان پيوسته با لشكر انبوهى متوجه آذربايجان شد و چون خبر به سلطان محمد خان و امير شيخ حسن بزرگ رسيد با جمعيت موجوده\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 215 .\r\n( 2 ) . در متن : ( پسر ديگرش ) .\r\n( 3 ) . ر ك : شيرازنامه ، ص 100 . و تحرير تاريخ وصاف ، ص 367 و 368 .\r\n( 4 ) . در متن : ( پسر ديگرش ) .\r\n( 5 ) . ر ك : تاريخ مغول ، ص 362 و 363 - 412 و 417 : او هشتمين پسر امير چوپان است .\r\n( 6 ) . ر ك : حبيب السير ، ج 3 ، ص 221 .\r\n( 7 ) . همانطور كه با ديگران رفتار مىكنى با تو رفتار مىكنند .\r\n( 8 ) . در متن : ( الكانى ) .\r\n( 9 ) . ر ك : حبيب السير ، ج 3 ، ص 225 .\r\n","page_name":" 293 ","page_number":309},
  {"content":"\r\n\r\nدر مراغه با موسى خان جنگ كرده ، لشكر خراسانى را شكستند و موسى خان را اسير نمودند و در روز عيد اضحى او را بكشتند « 1 » .\r\nدر سابق نگاشته شد كه امير تيمورتاش ، پسر امير چوپان سلدوز نوئين بعد از وفات پدر به جانب مصر رفت و ملك ناصر والى مصر او را معزز داشت و چون توجه امرا و اعيان مملكت مصر را با او بيش از خود ديد ، غدر كرده او را بكشت و سر او را براى سلطان ابو سعيد فرستاد .\r\nدر سال 738 : امير شيخ حسن كوچك پسر امير تيمورتاش داعيه سلطنت را در خود ديد ليكن جماعتى از بنى اعمام و امرا در اين داعيه از او برترى داشتند و در اطاعت او نمىآمدند پس حيلتى غريب و تدبيرى عجيب انديشيد و قراجرىنام را كه غلام كوسجى از حاجى حمزه‌نام بود و اين قراجرى در تمامت شكل و شمايل با امير تيمورتاش والد شيخ حسن كوچك مشابهت تامه داشت كه گويا طينت آنها را به هم آميخته در يك قالب ريخته بودند ، آورده ، لباسهاى فاخر پوشانيده ، در يورت خود شهرت انداخت كه والى مصر تيمورتاش را نكشت و سر ديگرى را براى سلطان ابو سعيد بجاى او فرستاد « 2 » و تيمورتاش زنده است و چندين بار پياده حج كرده و سالها سياحت نموده و اين دو روزه وارد يورت ما مىشود ، پس امير شيخ حسن كوچك با جماعتى از خواص خود از يورت بعنوان استقبال بيرون آمده چون امير تيمورتاش دروغى را ديد پياده گشت و ركاب ناپدرى خود را بوسيد و مسافتى پياده در ركاب او آمده ، وارد يورت گرديد و در منزل مخصوص جا گرفت و امير شيخ حسن كوچك شرم را از خود برداشته و آزرم را كنار گذاشت و مادر خود را به قراجرى فرستاده ، هم‌سر و هم‌بسترش نمود و بعد از اشتهار اين قضيهء كاذبه امرا و اعيان كه از امير شيخ حسن بزرگ رنجش خاطر « 3 » داشتند از يورتهاى خود در يورت امير شيخ حسن كوچك آمده ، در اطاعت امير تيمورتاش دروغى درآمدند و سپاهى فراهم آورده ، قاصد تاج و تخت سلطان محمد خان گرديد و به آذربايجان آمد و با محمد خان و امير شيخ حسن - بزرگ جنگ كرده ، در ميانهء جنگ امير پير حسين پسر امير شيخ محمود پسر امير چوپان كه سردار بيشتر لشكر سلطان محمد خان و امير شيخ حسن بزرگ بود از سپاه سلطان جدا شده با تمامت تابعين خود به سپاه عم دروغى خود و امير تيمورتاش و امير شيخ حسن كوچك ملحق گرديد « 4 » و بعد از جنگ شكست بر لشكر سلطان محمد خان و امير شيخ حسن بزرگ افتاد و سلطان محمد خان به دست امير شيخ حسن كوچك آمده ، رخت هستى او را به باد فنا داد و بعد از اين فتح ، قراجرى كه امير تيمورتاش دروغى بود با خود انديشيد كه چون امير شيخ حسن كوچك بر دشمنان فائق آيد ، مرا از لباس هستى ، عارى خواهد نمود و گفته‌اند ، دست پيش را ، زوالى نيست و در وقت فرصت شمشيرى بر امير شيخ حسن كوچك بزد و كارگر نگشت و امير شيخ حسن لابد گشته به جانب گرجستان شتافت . پس امير تيمورتاش دروغى با لشكر خود قاصد تبريز شد و امير - شيخ حسن بزرگ به مقابله او آمده امير تيمورتاش دروغى را شكست داده ، روانه بغدادش داشت « 5 » .\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 227 .\r\n( 2 ) . ر ك : حبيب السير ، ج 3 ، ص 227 .\r\n( 3 ) . در متن : ( خواطر ) .\r\n( 4 ) . ر ك : تاريخ مغول ، ص 354 .\r\n( 5 ) . ر ك : تاريخ مغول ، ص 356 .\r\n","page_name":" 294 ","page_number":310},
  {"content":"\r\n\r\n\r\n[ وقايع فارس در روزگار جلال الدين مسعود شاه 
  ]\r\nدر همين سال [ 738 
  ] : بعد از كشته شدن سلطان محمد خان ، ملك جلال الدين مسعود شاه « 1 » پسر امير شرف الدين شاه محمود اينجو كه مالك زمام وزارت عظمى بود از آذربايجان قاصد مملكت فارس كه ملك موروث او بود گرديد و بعد از ورود به شيراز ، ملك غياث الدين كيخسرو ، پسر شاه محمود اينجو ، به قاعده الملك عقيم ، مانع از مداخله برادر خود در امور دولتى گرديد .\r\nدر ماه شعبان همين سال [ 738 
  ] : امير فخر الدين وزير ملك جلال الدين مسعود شاه را بكشت و غبار ملالت بر خاطر برادر خود نشانيد و ميانه دو برادر جنگ درپيوست و كيخسرو شكست يافت و اسير گرديد و بعد از زمانى وفات يافت ، پس ملك جلال الدين از برادر ديگر خود ملك شمس الدين محمد ، متوهم گشته او را در قلعه سفيد شولستان محبوس بداشت و خاطر خود را آرميد « 2 » .\r\n\r\n[ وقايع فارس در روزگار ساتى بيگ 
  ]\r\nدر سال 739 : امير شيخ حسن كوچك ، شاهزاده ساتى بيك دختر اولجايتو سلطان محمد - خدابنده را به پادشاهى برداشته ، نام او را در خطبه و سكه مندرج بساخت و به عزم استيصال امير شيخ حسن بزرگ حركت نمود و آذربايجان را متصرف گرديد و شهر سلطانيه و عراق عجم را به مصالحه به امير شيخ حسن بزرگ واگذاشت و چون امير شيخ حسن كوچك ، ملاحظه نمود كه مملكتى را نامزد زنى كردن امرى ناشايست است ، طوعا او كرها ، شاهزاده ساتى بيك را در ازدواج سليمان خان كه شاهزاده‌اى از نژاد هلاكو خان بود ، درآورد و او را به پادشاهى برگزيد و سلطنت او را رواجى داد « 3 » .\r\n\r\n[ وقايع فارس در روزگار سليمان خان 
  ]\r\nدر سال 740 : امير شيخ حسن كوچك كه مرجع تمامت امور ملكى و دولتى سلطان - سليمان خان بود ، برادر خود امير اشرف را والى عراق عجم نموده ، پسر عم خود امير پير حسين پسر امير شيخ محمود پسر امير چوپان سلدوز را حكمران مملكت فارس فرمود و چون به نزديكى فارس آمد ، ملك شمس الدين محمد شاه كه در قلعه سفيد محبوس بود ، از قلعه فرار كرده « 4 » به امير پير حسين پيوسته ، جلوكش سپاه او گرديد و چون از بلوك كمين راه را گردانيد از ارسنجان و كربال به سروستان رسيدند ملك جلال الدين مسعود شاه با لشكر خود در سروستان به آنها رسيد و بعد از جنگ ، لشكر مسعود شاه ، شكست يافت و مسعود شاه فرار نمود و امير پير حسين به شهر شيراز درآمد و نزديك به ماهى كه متمكن گشت ، ملك شمس الدين محمد شاه را بيگناه بكشت « 5 » و خبر من اعان ظالما فقد سلطه اللّه عليه « 6 » را استوار نمود و شيرازيان بعد از اطلاع بر قضيه ، بر پير حسين شوريده ، لشكرش را شكسته ، از شهر گريزانيدند و اموالش را به غارت بردند و ملك جلال الدين - مسعود شاه ، بعد از دو سه روز با فر گرگينى وارد شيراز گرديد « 7 » .\r\nدر سال 741 : امير پير حسين ، لشكرى فراهم آورده ، در نزديكى شيراز ، با ملك جلال الدين مسعود شاه جنگ كرد و مسعود شاه را شكست فاحش داد و مسعود شاه به جانب لرستان گريخته\r\n\r\n\r\n","description":"","footnote":"\r\n( 1 ) و ( 2 ) . ر ك : شيرازنامه ، ص 105 .\r\n( 3 ) . ر ك : تاريخ مغول ، ص 356 .\r\n( 4 ) . ر ك : شيرازنامه ، ص 105 .\r\n( 5 ) . ر ك : شيرازنامه ، ص 105 .\r\n( 6 ) . كسى كه ستمگرى را يارى دهد خداوند همو را بر خود وى چيره مىسازد .\r\n( 7 ) . ر ك : شيرازنامه ، ص 105 .\r\n","page_name":" 295 ","page_number":311},
  {"content":"\r\n\r\nو امير پير حسين ، پنجاه روز شيراز را محاصره داشت و هر روزه جنگ پيوسته ، داشتند تا آنكه كارها بر مصالحه قرار گرفت و امير پير حسين وارد شيراز گرديد و صاحب سعيد ظهير الدين ابراهيم و مولانا سعيد شمس الدين صاين قاضى سمنانى « 1 » در امور مملكت فارس به وزارت مداخلت نمودند .\r\n\r\n[ وقايع فارس در روزگار امير شيخ حسن كوچك 
  ]\r\nدر ماه ذى الحجه سال 742 : در شيراز شهرت افتاد كه ملك اشرف پسر امير تيمورتاش پسر امير چوپان و ملك جمال الدين ابو اسحق ، پسر ملك شرف الدين شاه محمود اينجو به قصد مملكت فارس با سپاهى انبوه ، وارد اصفهان شدند « 2 » .\r\nدر ماه محرم سال 743 : امير پير حسين با بيست هزار نفر ، از شيراز حركت كرده ، به استقبال ملك اشرف پسر عم خود و ملك جمال الدين شاه ، شيخ ابو اسحق اينجو شتافت و در ، دو منزلى اصفهان ، تلاقى كرده ، بيشتر از سپاه پير حسين به جماعت ملك شيخ ابو اسحق ، بىجدال ، پيوستند و پير حسين وحشت كرده ، فرار نمود « 3 » و ملك اشرف و ملك جمال الدين شيخ ابو اسحق ، با خاطرى شاد و دلى از غم آزاد ، منزل به منزل به جانب شيراز مىآمدند ، در ميانه ، به تقاضاى جبلت ، ملك اشرف غدر كرده ، در شبى كه ملك شيخ ابو اسحق به اطمينان خاطر خود و لشكرش در مهد آسايش غنوده بودند كه لشكر ملك اشرف بر آنها تاخته ، جمعى را كشتند و اردوى او را غارت كرده ، جماعتى را بر سراپردهء ملك شيخ ابو اسحق گماشت « 4 » .\r\nدر ماه ربيع دويم اين سال [ 743 
  ] : ملك اشرف در صحراى جعفرآباد « 5 » شمالى شيراز ، بيرون دروازه استخر كه اكنون دروازه اصفهان شده ، نزول اجلال فرموده ، خيمه و بارگاه برافراشت و در همان شب اول نزول او ، شيرازيان با تيغهاى آخته ، از دروازه بيرون آمده ، بر اردوى ملك اشرف تاخته ، جمعيت آنها را متفرق ساختند « 6 » ،\r\n نادميده صباح دولتشان « 7 » * به شبانگه رسيده ذلتشان\r\nزود مدت چو مدت « 8 » ژاله * تنگ دولت چو دولت لاله\r\nهمچنان با هزار وحشت « 9 » و بيم * دهلى ميزدند زير گليم \r\nملك اشرف ، با هزاران حسرت ، بقية السيف لشكر خود را برداشته ، روانه اصفهان گرديد « 10 » و ملك شيخ ابو اسحق وارد شيراز گرديد و از زمانى كه ملك جلال الدين مسعود شاه ، از امير پير حسين شكست يافت در لرستان قرار گرفت و به رسل و رسايل ، با امير ياغى باستى پسر امير چوپان سلدوز - نوئين طريق مؤالفت و موافقت پيموده ، به عهد و سوگند ، استوار مىداشتند و چون خبر شكست ملك اشرف ، شهرت يافت ، ملك جلال الدين مسعود شاه ، امير ياغى باستى را خواسته به مرافقت و\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 106 .\r\n( 2 ) . ر ك : شيرازنامه ، ص 106 و 107 .\r\n( 3 ) . ر ك : شيرازنامه ، ص 107 .\r\n( 4 ) . ر ك : شيرازنامه ، ص 108 و 109 .\r\n( 5 ) . ر ك : شيرازنامه ، ص 109 .\r\n( 6 ) . در متن : ( ساخته ) .\r\n( 7 ) . در شيرازنامه ، ص 110 : ( صولتشان ) .\r\n( 8 ) . در شيرازنامه ، ص 110 : ( دولت ) .\r\n( 9 ) . در شيرازنامه ، ص 110 : ( محنت ) .\r\n( 10 ) . ر ك : شيرازنامه ، ص 110 .\r\n","page_name":" 296 ","page_number":312},
  {"content":"\r\n\r\nموافقت ، قاصد شيراز گشتند و بعد از ورود در صحراى جعفرآباد ، خارج دروازهء اصفهان ، منزل كرده ، روز ديگر مسعود شاه وارد شيراز گرديد « 1 » و امير ياغى باستى « 2 » در جعفرآباد توقف داشت و مدتى به مرافقت گذرانيدند كه امير ياغى باستى به هواى نفس اماره ، نقض عهد و ميثاق كرده ، در خيال سلطنت خاصه خود ، افتاد .\r\nدر ماه رمضان همين سال [ 743 
  ] : روزى ، ملك جلال الدين مسعود شاه و امير ياغى باستى برادرانه از ميدان مىگذشتند ، ياغى باستى ، فرصت يافت [ و 
  ] بر ملك جلال الدين مسعود شاه ، تاخته به ضرب شمشير او را بكشت « 3 » . در همين روز ، ملك شاه شيخ ابو اسحق ، برادر كهتر مسعود شاه به خونخواهى برادر تيغ بيدريغ را آخته ، با جماعتى از شيرازيان ، بر امير ياغى باستى بتاخت و جماعتى ديگر از شيرازيان به حمايت ياغى باستى برخاستند و مدت بيست روز در شهر شيراز ، دو لشكر درهم آميخته و هر يك به ديگرى درآويخت تا در ماه شوال آن سال ، ياغى باستى و اعوانش شكست يافته از شيراز فرار نموده به جانب بلوك فسا برفت « 4 » و باز تدارك لشكر كرده به سروستان آمد و ملك شاه شيخ ابو اسحق ، از شيراز ، طريق كربال و خرامه گذشته ، از رونيز و تنگ كرم به سروستان آمد و با امير ياغى باستى ، جنگ درانداخت و فتح و فيروزى را دريافت و امير ياغى باستى ، فرار كرده « 5 » ، در اصفهان به برادرزاده خود ، ملك اشرف ملحق گرديد .\r\nدر ماه رجب سال 744 : باز تهيه لشكرى ديده ، با ملك اشرف « 6 » از طريق ابرقوه ، قاصد شيراز شدند ، چون به ابرقوه رسيدند ، اهل ابرقوه ، جلادت كرده ، دروازه‌ها را بستند [ و 
  ] با سپاه ملك اشرف و ياغى باستى جنگ كردند و بعد از سه روز ابرقوه را گشودند « 7 » و بر مال و جان و عيال احدى ، ابقا نكردند و بلدهء ابرقوه را  قاعاً صَفْصَفاً  « 8 » نمودند .\r\nدر بين ، خبر قتل امير شيخ حسن كوچك كه شمسهء قلاده سلطنت و اقتدار امير چوپان - سلدوز نوئين بود ، در ميانه اردو منتشر گرديد و رشته جمعيت آنها گسيخت [ و 
  ] هر يكى به طرفى شتافتند و اصل آن قضيه بر آن وجه است كه :\r\nدر ماه رجب همين سال [ 744 
  ] : امير شيخ حسن كوچك پسر امير تيمور تاش پسر امير چوپان سلدوز ، امير يعقوب شاه را به جهتى حبس كرد و عزت ملك خاتون زوجه امير شيخ حسن - كوچك ، با امير يعقوب شاه ، تعلق خاطرى داشت و با او تعشق مىورزيد و چون عزت - ملك خاتون ، اين خبر را شنيد ، يقين كرد كه كار او برملا شده و امير شيخ حسن مطلع گشته ، آن زن پيشدستى نموده و دو سه نفر زن را با خود يار فرمود « 9 » [ و 
  ] چون امير شيخ حسن وارد خانه شد زنها ، خايهء او را گرفتند [ و 
  ] چندان فشردند كه بدرود زندگانى نمود .\r\n\r\n\r\n","description":"","footnote":"\r\n( 1 ) . ر ك : شيرازنامه ، ص 111 .\r\n( 2 ) . در شيرازنامه ، ص 113 : ( بستى ) ، ولى در متون ديگر ( باستى ) است . ر ك : حبيب السير ، ج 3 ، ص 233 .\r\n( 3 ) . اين واقعه در روز نوزدهم شعبان سال 743 اتفاق افتاد . ر ك : شيرازنامه ، ص 113 .\r\n( 4 ) . ر ك : شيرازنامه ، ص 115 .\r\n( 5 ) . ر ك : شيرازنامه ، ص 117 .\r\n( 6 ) . ر ك : شيرازنامه ، ص 118 .\r\n( 7 ) . ر ك : شيرازنامه ، ص 119 .\r\n( 8 ) . ماخوذ از آيه 106 ، سوره طه ، به معنى : هامونى سخت راست و هموار .\r\n( 9 ) . در متن : ( فرموده ) .\r\n","page_name":" 297 ","page_number":313},
  {"content":"\r\n\r\n ز هجرت نبوى رفت هفتصد و چل و چار * در آخر رجب افتاد اتفاق حسن\r\nزنى ، چگونه زنى خير خيرات حسان * به زور بازوى خود خصيتين شيخ حسن\r\nگرفت محكم و مىداشت تا بمرد و برفت * زهى خجسته زنى خايه‌دار و مردافكن « 1 » \r\nو بعد از رجعت ملك اشرف و امير ياغى باستى به عراق عجم و آذربايجان ، ملك شاه شيخ ابو اسحق مدتى در مهد آسايش غنوده به ترتيب اسباب شاهى ، چون تاج و تخت فرمان داد و عرصهء مملكت فارس را در خم چوگان خود آورد و خطبه و سكه را به نام خود نمود « 2 » .\r\nدر سال 745 : مولانا شمس الدين صاين و قاضى سمنانى و سيد غياث الدين على يزدى ، از جانب امير مبارز الدين كه شرح حالش در اين نزديكى بيايد ، براى استحكام رشته مودت ميان شاه شيخ ابو اسحق و مبارز الدين به شيراز آمدند و بعد از اداى رسالت ، رحل اقامت انداختند و به اشتراك وزارت فارس را مباشر شدند .\r\nدر همين سال [ 745 
  ] : ملك اشرف با عم خود ياغى باستى ، غدر كرده ، او را هلاك نمود و نوشروان نامى را به خانى برداشته ، بر تخت سلطنت نشانيد و او را شاه انوشيروان عادل گفت « 3 » .\r\n\r\n[ وقايع فارس در روزگار شاه شيخ ابو اسحق 
  ]\r\nدر سال [ 748 
  ] : ملك شاه شيخ ابو اسحق ، سپاهى فراهم آورده ، قصد مملكت كرمان نمود و چون به سيرجان آمد ، شهر را غارت كرد ، پس چون به بهرامجرد كه سه منزلى شهر كرمان است ، رسيد « 4 » ، خبر توجه به امير مبارز الدين محمد ، صاحب كرمان و يزد را آوردند و ملك شاه شيخ - ابو اسحق « تقدم رجلا و تأخر اخرى » را مىخواند كه امير ابراهيم ، ظهير الدين « 5 » ، از جانب امير مبارز الدين آمد و بناى مصالحه را گذاشت و ملك شاه شيخ ابو اسحق از بهرامجرد كلمه « العود احمد » را مكرر گفته ، عود به شيراز نمود ، پس از چند روز امير ظهير الدين ابراهيم در عقب ملكشاه شيخ ابو اسحق ، به شيراز آمده و بعد از عزل مولانا شمس الدين صاين « 6 » و قاضى سمنانى و سيد غياث الدين ، مباشر امور كليهء وزارت مملكت گرديد و امير ظهير الدين نه از كفايت و كاردانى بلكه از جهل و نادانى ، تمامت منافع و مداخل دولتى را از اعيان امرا و مباشران مسدود نمود و در بين ، مرد ناقابلى كاردى به او زده ، هلاكش نمود و باز وزارت به مولانا شمس الدين صاين - قاضى « 7 » و سيد غياث الدين على يزدى « 8 » قرار گرفت و بعد از مدتى مولانا شمس الدين صاين قاضى وزير براى نظم گرمسيرات از شيراز حركت نمود و چون به بندر جرون كه اكنون بندر عباس شده ، رسيد بر سپاه خود افزود و قاصد تسخير مملكت كرمان گرديد و با هزار سوار نوكر و دو هزار نفر چريك داخل نواحى كرمان شد و امير مبارز الدين بر او حمله آورده ، سپاه مولانا -\r\n\r\n\r\n","description":"","footnote":"\r\n( 1 ) . ر ك : حبيب السير ، ص 231 : بقول همين كتاب بامدادان اين زن به حمام رفت . . . ولى امرا او و دستيارانش را بدست آوردند و به خوارى هرچه تمامتر همه را هلاك ساخته گوشت ايشان را طعمه كلاب كردند ) .\r\n( 2 ) . ر ك : شيرازنامه ، ص 117 .\r\n( 3 ) . ر ك : تاريخ مغول ، ص 363 : حكومت او از سال 744 تا 756 بود ولى عاقبت او معلوم نيست .\r\n( 4 ) . ر ك : تاريخ مغول ، ص 417 .\r\n( 5 ) . درباره امير ظهير الدين رجوع شود به تاريخ عصر حافظ ، ص 87 .\r\n( 6 ) . ر ك : حبيب السير ، ج 3 ، ص 281 .\r\n( 7 ) . ر ك : شيرازنامه ، ص 106 و حبيب السير ، ج 3 ، ص 281 . و تاريخ عصر حافظ ، ص 88 .\r\n( 8 ) . ر ك : حبيب السير ، ج 3 ، ص 282 و 283 و تاريخ عصر حافظ ، ص 88 .\r\n","page_name":" 298 ","page_number":314},
  {"content":"\r\n\r\nشمس الدين صاين قاضى را شكسته ، او را گرفته ، به قتل رسانيد و سر او را به عراق عجم فرستاد .\r\nچون آن خبر به ملك شاه ، شيخ ابو اسحق رسيد ، با سپاه گران به جانب كرمان تاخت و امير - مبارز الدين در شهر كرمان به قلعه‌دارى پرداخت و كارى از پيش شاه شيخ ابو اسحق نرفت . [ پس 
  ] از كرمان به يزد رفته ، خرابى به نواحى يزد رسانيده ، عود به شيراز نمود .\r\nدر سال 751 : ملك شاه ، شيخ ابو اسحق ، لشكرى به جانب يزد برده ، شهر را محاصره نمود و چون از عهده گشودن برنيامد عود به شيراز فرمود « 1 » .\r\nدر سال 752 : ملك شاه شيخ ابو اسحق ، سپاهى آراسته ، برادرزادهء خود امير كيقباد « 2 » پسر امير كيخسرو پسر ملك شرف الدين شاه محمود اينجو را بر آنها سپهسالار فرموده ، براى تسخير كرمان روانه داشت و در صحراى پنج‌انگشت « 3 » از نواحى كرمان با لشكر امير مبارز الدين محمد جنگ كرده ، شكست بر سپاه فارس افتاده عود به شيراز نمودند و امير مبارز الدين محمد بعد از اين فتح در تدارك و تهيه تسخير مملكت فارس كوشيد .\r\nدر سال 753 : سپاهى از اندازه گذشته فراهم آورد و چون ملكشاه شيخ ابو اسحق مطلع گرديد ، بعد از استشاره و استخاره ، مولانا قاضى عضد الدين عبد الرحمن ايجى « 4 » را كه شرح مختصر اصول ابن حاجب و متن كتاب مواقف بر كمالات و فضائل او دو شاهد عدلند ، براى تسكين فتنه و تأكيد بنيان مصالحه ، نزد امير مبارز الدين محمد فرستاد و جناب مولانا در آرزو دشت‌بر « 5 » كه از گرمسيرات كرمان است به موكب مبارزى رسيده ، مقدم او را گرامى داشتند و شاه شجاع پسر امير مبارز الدين محمد ، صحبت مولانا را غنيمت شمرده كتاب شرح مفصل را در خدمت او قرائت نمود و جناب مولانا در خدمت امير مبارز الدين هرچه سخن از تصالح و فسخ عزيمت گفت ، فايده نبخشيد و مولانا قاضى عضد الدين بعد از يأس به موطن اصلى خود آمده ، توقف نمود و امير مبارز الدين محمد رايات نصرت آيات را از آرزو دشت‌بر ، از راه طارم و فرگ در حركت آورد ، چون به شهر ايج كه پايتخت ملوك شبانكاره بود ، رسيد در خانه مولانا قاضى عضد الدين - ايجى نزول فرمود « 6 » و جناب مولوى در ترتيب مهماندارى براى چنين مهمانى ، به نوعى قيام نمود كه در نظر مبارزى جلوه نمود و بعد از سه روز از شهر ايج به جانب شيراز روانه شدند و ملكشاه - شيخ ابو اسحق ، لشكرى فراهم آورده ، در نزديكى شيراز اقامت نمودند و چون سپاه مبارزى دررسيد ، شيرازيان بىجنگ فرار كرده ، در شهر شيراز متحصن شدند و اردوى مبارزى ، شهر شيراز را محاصره نمود و هر روزه جماعتى از دروازه بيرون آمده ، جنگى انداخته با فتح يا شكست عود به شيراز مىنمودند .\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 286 . روضة الصفا ، ج 4 ، ص 484 .\r\n( 2 ) . ر ك : تاريخ عصر حافظ ، ص 94 .\r\n( 3 ) . ر ك : حبيب السير ، ج 3 ، ص 286 . روضة الصفا ، ج 4 ، ص 484 .\r\n( 4 ) . ر ك : روضة الصفا ، ج 4 ، ص 484 . و حبيب السير ، ج 3 ، ص 286 . و ر ك : تاريخ عصر حافظ ، ص 99 و 100 . و ذيل تاريخ گزيده ، ص 655 .\r\n( 5 ) . در حبيب السير ، ج 3 ، ص 286 : ( صحراى دشت ) . در روضة الصفا ، ج 4 ، ص 484 : ( صحراى ارزويه ) .\r\n( 6 ) . ر ك : روضة الصفا ، ج 4 ، ص 485 .\r\n","page_name":" 299 ","page_number":315},
  {"content":"\r\n\r\nدر اثناى محاصره ، مجد الدين بنداميرى « 1 » كه از امراى سپاه شاه شيخ ابو اسحق بود و خانه او بر بند امير عضد الدوله ديلمى بر رودخانه كربال ، از شيراز بيرون آمده ، خدمت امير مبارز الدين رسيده و حكومت خفرك و مرودشت را ضميمه حكومت كربال نمود و بعد از ورود به قلعهء بندامير « 2 » نقض عهد نمود و جناب مبارزى با فوجى به جانب او شتافت و مجد الدين گريخت و عود به شيراز نمود و اهل قلعه بندامير در اطاعت آمده ، هر كسى نسبتى به مجد الدين داشت ، طعمه شمشير گرديد و پسر هفت ساله او بدست امير مبارز الدين كشته شد « 3 » .\r\nپس جناب مبارزى عود به شيراز كرده « 4 » ، مشغول به محاصره گرديد و در بين ، شاه شرف الدين - مظفر ولد ارجمند امير مبارز الدين محمد وفات يافت « 5 » و جنازهء او را به قصبه ميبد يزد برده دفن كردند و شاه مظفر را چهار نفر پسر بود : شاه يحيى و شاه منصور و شاه حسين و شاه على . و زمان محاصره شيراز از شش ماه گذشت و فتورى در عزم جنگ از هر دو جانب نشد ، ليكن براى نكبت ملكشاه شيخ ابو اسحق چندين كار اتفاق افتاد كه هر يكى به تنهائى موجب استيصال او مىشد از جمله وثوق و اعتماد او بر علم احكام نجومى خود بود كه بعد از گرفتارى مىفرمود چه ضايع روزگارى كه در تحصيل علوم نجوم صرف شود و من در تبريز استادى داشتم كه با خواجه نصير طوسى ، دم از مساوات مىزد و چون ملالت مرا مىديد تحريض و ترغيبم در احراز قواعد آن علم مىفرمود تا بر حقايق و دقايق آن علم مطلع گشتم و در اوقات پادشاهى اگر امرى حادث مىگشت با خود انديشه مىنمودم كه فلان نحسى ، طالع ناظر است و فلان سعد از عاشر ساقط « 6 » و مصالحه و جنگ در چندين كرت با مبارز الدين ، بواسطه ملاحظه اوضاع فلكى بود « 7 » و اين ابيات را مىفرمود :\r\n نيك و بد از ستاره چون زايد * كه خود از نيك و بد زبون آيد\r\nگر ستاره ، سعادتى دادى * كيقباد از منجمى زادى\r\nكيست از مردم ستاره‌شناس * ره به گنجينه‌اى برد به قياس . . . « 8 » \r\nو از جمله اسباب نكبت او آنكه بىموجبى ، سيادت پناه امير حاجى را كه از اجله سادات محله درب مسجد نو بود بكشت و به قتل حاجى شمس الدين قاسم كه پيشواى محله باغ نو بود فرمان داد « 9 » و اهل شيراز از اين دو واقعه آزرده شدند و ديگر آنكه حاجى قوام الدين حسن كه در\r\n\r\n\r\n","description":"","footnote":"\r\n( 1 ) . در روضة الصفا ، ج 4 ، ص 487 : ( مجد الدين سربندى ) . در آنجا مىخوانيم : ( حكومت ولايت خفرك علاوه بر كوتوالى قلعه سربند ) . و ر ك : تاريخ عصر حافظ ، ص 101 .\r\n( 2 ) . در روضة الصفا ، ج 4 ، ص 487 : قلعه سربند . ( قلعه سربند از غرائب ابنيه جهان است بر قله كوهى كه از آن ديار . . .\r\nبه اقطار منطقة البروج دست در كمر زده . . . ) .\r\n( 3 ) . ( جناب مبارزى كودك هفت ساله او را . . . از غايت قساوت قلب به دست خويش بكشت ) . ر ك : روضة الصفا ، ج 4 ، ص 487 .\r\n( 4 ) . در متن : ( كه ) .\r\n( 5 ) . در جمادى الاخر سنه 754 . ر ك : روضة الصفا ، ج 4 ، ص 487 .\r\n( 6 ) . ( فلان نحس به طالع ناظر است و فلان سعد از عاشر ساقط ) . روضة الصفا ، ج 4 ، ص 488 .\r\n( 7 ) . ر ك : روضة الصفا ، ج 4 ، ص 488 .\r\n( 8 ) . در روضة الصفا ، ج 4 ، ص 489 . سه بيت ديگر اضافه دارد .\r\n( 9 ) . ر ك : روضة الصفا ، ج 4 ، ص 487 .\r\n","page_name":" 300 ","page_number":316},
  {"content":"\r\n\r\nفارس و عراق به جود و احسان نظير نداشت وفات يافت « 1 » . خواجه شمس الدين محمد حافظ عليه - الرحمه فرموده است :\r\n درياى اخضر « 2 » فلك و كشتى هلال * هستند غرق نعمت حاجى قوام ما « 3 » \r\nو ديگر آنكه از بزرگان و امرا بدگمان شده با خواص خود معاهده كرد كه رئيس ناصر الدين كلوعمر كه بزرگ كلويان شيراز بود چون به نزد من آيد و فلان اشاره كنم سر او را از تن جدا كنيد و چون كلوعمر وارد مجلس گرديد مطلب را دانسته به زودى خود را بيرون انداخت « 4 » . و كلو با ضم كاف و لام كلانتر بازار و ريش سفيد محله را گويند پس كلوعمر براى امير مبارز الدين محمد پيغام فرستاد كه چون اهل محله موردستان به فرمان و اطاعت من هستند روزى كه جنگ دراندازند ، چون به دروازهء بيضا كه محافظت آن با اهل محله موردستان است درآئيد دروازه را بىكلفت خاطر مىگشائيم .\r\nو از جمله اسباب نكبت او كه در چنين محاصره ، پيوسته « 5 » بساط نشاط گسترد « 6 » تا روزى كه سپاه مبارزى يورش به شهر برد و كلوعمر دروازه را گشود و امير مبارز الدين به شهر درآمد و آوازهء طبل و نقارهء او شهر را فروگرفته ، شاه شيخ ابو اسحق در غلواى مستى پرسيد اين چه آشوب است گفتند صداى كوس مبارز الدين است ، فرمود كه اين مردك گرانجان ، سخت‌روى ، نرفته ، هنوز اينجاست « 7 » ؟ !\r\nدر روز سيم ماه شوال سال 754 : عساكر مبارز الدين به يك بار در حركت آمده ، از جوانب جنگ انداختند و كلوعمر به وعده وفا كرده ، دروازه بيضا را گشوده ، چندين فوج داخل محله موردستان شدند و دروازه بيضا را در آن زمان ، دروازهء باغ شاه گويند و چون ملكشاه شيخ ابو اسحق از مقاومت مأيوس گرديد با خواص خود از شيراز به جانب شولستان تاخت و در قلعه سفيد آسوده ، آرميد « 8 » و امير على سهل كه پسر ده سالهء او بود ، اسير گرديد « 9 » و چون او را خدمت امير مبارز الدين محمد بردند ، از او پرسيد شنيده‌ام خوب مىنويسى ، سطرى بنويس ، آن شاهزاده اين بيت را نوشت :\r\n سعادت به بخشايش داور است * نه در چنگ و بازوى زورآور است « 10 » \r\nو شاهزاده امير على سهل را به شاه شجاع پسر امير مبارز الدين سپردند و بعد از مدتى در\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 487 .\r\n( 2 ) . در متن : ( اخضرو ) .\r\n( 3 ) . حاجى قوام الدين حسن تمغاجى ، در عهد خاندان اينجو در فارس سمت ماموريت و محصلى ماليات ديوانى داشت و او عايدات فارس را روزى ده هزار درهم در ضمان خود گرفته بود . ( ر ك : تاريخ مغول ، ص 423 ، حاشيه 1 ) .\r\n( 4 ) . ر ك : روضة الصفا ، ج 4 ، ص 489 .\r\n( 5 ) . در متن : ( پيوستند ) .\r\n( 6 ) . در متن : ( گسترده ) . ر ك : تاريخ عصر حافظ ، ص 103 .\r\n( 7 ) . در روضة الصفا ، ج 4 ، ص 489 : ( اين مردك گران‌جان ستيزه‌روى هنوز اثر فتنهء اينجاست ) .\r\n( 8 ) . ر ك : روضة الصفا ، ج 4 ، ص 490 .\r\n( 9 ) . او در خانه سيد تاج الدين واعظ پنهان شده بود ، مفسدان شيراز گفتند كه آن كودك كجاست . ر ك : روضة الصفا ، ج 4 ، ص 491 .\r\n( 10 ) . بيت از سعدى است در مقدمه باب پنجم بوستان .\r\n","page_name":" 301 ","page_number":317},
  {"content":"\r\n\r\nسيرجان آن طفل بيگناه را شهيد نمود « 1 » و ملكشاه شيخ ابو اسحق با آنكه در ايام دولت خود با امير شيخ حسن بزرگ ايلكانى دشمنى مىنمود ، چون شراب‌زده كه مداواى خمار به خمر كند از او استمداد جست ، امير شيخ حسن بزرگ به دو هزار سوار بغدادى بسردارى امير آق‌بوقا ، نوادهء خود ، شاه شيخ ابو اسحق را امداد فرمود و بعد از رسيدن لشكر بغداد ، شاه شيخ ابو اسحق قاصد شيراز شد و چون با سپاه مبارزى مقابل گرديد ، بغداديان متفرق شدند و ملكشاه شيخ ابو اسحق به جانب اصفهان شتافت « 2 » .\r\nپس امير مبارز الدين بر اريكه سلطنت متمكن گشت و بساط رأفت و عدالت گسترد و با دولت‌خواهان ملكشاه شيخ ابو اسحق ، طريق اغماض مسلوك فرمود و در امر به معروف و نهى از منكر و دفع فسق و فجور به اندازه‌اى جد و جهد داشت كه اولاد امجادش و ظرفاء شيراز او را « محتسب بزرگ » مىگفتند و سلطان جلال الدين شاه شجاع ولد ارجمند او اين رباعى را فرمود :\r\n در مجلس دهرساز مستى بسته است * نى چنگ به قانون و نه دف در دست است\r\nرندان همه ترك مى پرستى كردند * جز محتسب شهر كه بى مى مست است \r\nو خواجه حافظ عليه الرحمه فرمود :\r\n اگرچه باده فرحبخش و باد گلبيز است * به بانگ چنگ مخور مى كه « محتسب » تيز است \r\nدر همين سال [ 754 
  ] : امير مبارز الدين ايالت مملكت كرمان را به ولد ارجمندش ، امير - جلال الدين شاه شجاع داده ، او را روانه فرمود .\r\nدر سال 755 : ايالت مملكت فارس را به خواهرزاده خود ، شاه سلطان واگذاشت و خود در عقب ملكشاه شيخ ابو اسحق قاصد اصفهان گرديد و شاه شجاع با سپاه اوغان و جرما و احشام اعراب از كرمان قاصد اصفهان شد . در منزل شهر بابك بيشتر از همراهانش فرار نمودند و خود با معدودى در كوشك زرد خدمت پدر بزرگوار رسيد كه از شيراز خبر آوردند امير تيمور « 3 » كه از امراى ملكشاه شيخ ابو اسحق است و در پهلوانى و شجاعت معروف ، به شولستان رفته و با امير - غياث الدين منصور داماد ملكشاه شيخ ابو اسحق كه حاكم نواحى شولستان است اتفاق كرده و داعيه تسخير شيراز را دارند ، بنابراين شاه شجاع با لشكر خود به جانب شولستان تاخت « 4 » و چون وارد گشت ، معلوم داشت كه آنها و بسيارى از اركان دولت شاه شيخ ابو اسحق در قصبه كازرون قاصد شيراز شده‌اند و چون به شيراز رسيدند ، اهل محله دروازه كازرون « 5 » كه از هواداران ملكشاه شيخ ابو اسحق بودند بىمنازعه دروازه را گشودند [ و 
  ] داخل شيراز شدند و سلطان شاه ناچار گشته ، قاصد اردوى شاه شجاع گرديد و بىجنگ و جدال ، مملكتى در تصرف امراى ملكشاه - شيخ ابو اسحق برآمد و رئيس ناصر الدين كلوعمر كه از دوستداران حضرت مبارزى بود در بيغوله‌اى پنهان گشت و بعد از دو سه روز شاه شجاع و شاه سلطان وارد خارج شيراز شده ، متوكلا -\r\n\r\n\r\n","description":"","footnote":"\r\n( 1 ) . در روضة الصفا ، ج 4 ، ص 492 ، آمده است كه : ( در رودان رفسنجان آن كودك را بنا بر فرمان امير محمد شهيد كرده گفتند به مرض طبيعى نماند و مقبره‌اش محل زيارت صادر و وارد و آينده و رونده گشت ) .\r\n( 2 ) . ر ك : روضة الصفا ، ج 4 ، ص 491 .\r\n( 3 ) . در روضة الصفا ، ج 4 ، ص 492 و 493 : اين نام ( اتيمور ) است . در تاريخ عصر حافظ ، ص 106 : ( آىتمور ) است .\r\n( 4 ) . ر ك : روضة الصفا ، ج 4 ، ص 492 و 493 .\r\n( 5 ) . ر ك : تاريخ عصر حافظ ، ص 106 .\r\n","page_name":" 302 ","page_number":318},
  {"content":"\r\n\r\nعلى اللّه از دروازه داخل شهر گشت و سپاه او در شهر ريخته ، تيغ انتقام را كشيدند و در بين امير تيمور كشته گشت و لشكر شولستانى با امير غياث الدين منصور در پى كار خود رفتند « 1 » و خواجه عماد الدين كرمانى « 2 » كه از ملازمان ملكشاه شيخ ابو اسحق بود ، خواست دوباره كار ملك را رونقى دهد با امير سلغر شاه تركمان ، خواهرزاده ملكشاه شيخ ابو اسحق در نواحى داراب لشكرى فراهم آورده ، عازم شيراز شدند و شاه شجاع از شيراز بيرون آمده بعد از تلاقى شكست بر دارابيان افتاده ، فرار نمودند و چون قلعه پهن‌دژ در نيم فرسخى كمتر مشرقى شيراز بر سر كوه بلندى افتاده و حصار آن را از گچ و سنگ استوار داشته‌اند و سلاطين شيراز خزانه خود را در آن قلعه قرار مىدادند چنان كه خزانه و دفينه ملكشاه شيخ ابو اسحق در آن قلعه بود و مجد الدين كوتوال قلعه مدتى در محافظت آن كوشيد و چون زمان محاصره امتدادى يافت و از دولت ملكشاه شيخ ابو اسحق مأيوس گرديد ، واسطه‌اى انگيخته و شاه شجاع از تقصير او درگذشت ، كليد قلعه را به امانت سپرد و تمامت اموال مخزونه را نقل به شيراز كردند « 3 » .\r\nو چون امير مبارز الدين محمد به اصفهان رسيد ، ملكشاه شيخ ابو اسحق به امير جلال الدين - ميرميران « 4 » كه كلانتر شهر اصفهان بود توسل جسته ، دروازه‌ها را بستند و در پس حصار نشستند و در ميانه وكيل خليفه عباسى « 5 » المعتضد باللّه ابو بكر كه در ممالك مصر دعوى خلافت داشت ، خدمت امير مبارز الدين رسيد ، بيان مدعى كرده ، امير دعوت او را قبول فرموده با او بيعت به خلافت نمود و در اين مبايعت ، علماى فارس و كرمان موافقت نمودند و وجوه دنانير و رئوس منابر به اسم و لقب المعتضد باللّه ابو بكر مستعصمى زينت يافت « 6 » و چون زمان محاصره اصفهان به امتداد كشيد ، حضرت مبارزى عود به شيراز نمود و ملكشاه شيخ ابو اسحق به جانب لرستان شتافت اگرچه جمعيتى فراهم آورد ليكن كارى نكرده به جانب شوشتر برفت .\r\nچون زمستان گذشت و سال 756 رسيد ، شاه شجاع ، شهر اصفهان را محاصره نمود و امير جلال الدين ميرميران از در مسكنت درآمده ، مبلغى سيم و زر به رسم نعل‌بها خدمت شاه شجاع سپرد و آسوده گرديد و شاه شجاع عود به شيراز نمود « 7 » .\r\nدر همين سال [ 756 
  ] : امير مبارز الدين فرزند دلبند خود شاه محمود را مأمور به تسخير ملك شبانكاره فرمود ، بعد از ورود ، شهر ايج را گرفته ، قلعهء دار الامان را كه بر بلندى كوهى در جانب ايج [ است 
  ] به قهر و غلبه مسخر نمود و ملك اردشير كه سالها اباعن جد ملوك شبانكاره بوده‌اند ، از راه آبى از قلعه دار الامان گريخت و سپاه شاه محمود هر كس را ديدند كشتند و هرچه را\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 3 ، ص 493 .\r\n( 2 ) . ر ك : روضة الصفا ، ج 3 ، ص 494 : اين مرد از ممدوحان حافظ است كه حافظ درباره او عزل دارد كه در آن گفته است :\r\n بخواه جام صبوحى به ياد آصف عهد * وزير ملك سليمان عماد دين محمود \r\nدرباره او : ر ك : تاريخ عصر حافظ ، ص 107 و 108 و 110 .\r\n( 3 ) . ر ك : روضة الصفا ، ج 3 ، ص 494 .\r\n( 4 ) . ر ك : تاريخ عصر حافظ ، ص 112 - 114 و 115 .\r\n( 5 ) . صورت درست نام : ابو بكر المعتضد باللّه معتصمى است كه در مصر خود را جانشين خلفاى عباسى مىدانست . اين اشتباه از روضة الصفاست : ( ر ك : ج 4 ، ص 495 ) .\r\n( 6 ) . ر ك : تاريخ مغول ، ص 425 . و ر ك : تاريخ عصر حافظ ، ص 113 و 173 .\r\n( 7 ) . ر ك : روضة الصفا ، ج 4 ، ص 497 .\r\n","page_name":" 303 ","page_number":319},
  {"content":"\r\n\r\nيافتند بردند « 1 » .\r\nدر سال 757 : ملكشاه شيخ ابو اسحق ، بار ديگر به اصفهان آمده ، متحصن گرديد و حضرت مبارزى با سپاه فراوان از شيراز به اصفهان آمده ، شهر را محاصره فرمود و چون مدتى متمادى شد و زمستان آمد ، امر محاصره را به سلطان شاه ، خواهرزاده خود واگذاشت و خود قاصد لرستان گرديد و چون زمستان گذشت و طاقت اهل اصفهان تمام شد ، ميرميران فرار كرده به كاشان رسيد و شهر اصفهان مسخر گرديد و ملكشاه ، شيخ ابو اسحق در خانه شيخ الاسلام پنهان گشت و بعد از دو روزى او را اسير كرده ، آورده با صد نفر سوار ، روانه شيرازش داشتند « 2 » و سلطان شاه رايت اقتدار در اصفهان افراشت و در روزى كه امير مبارز الدين محمد در تخت‌گاهى كه در ظاهر دروازهء سعادت‌آباد شيراز ، ملكشاه شيخ ابو اسحق ساخته بود با علما و اعيان شيراز تشريف داشت ، سواران اصفهان شيخ ابو اسحق را آورده به حضور مبارزى رسانيدند ، جناب مبارزى روى به ملكشاه - شيخ ابو اسحق آورد كه امير حاجى را تو كشتى در جواب گفت به موجب فرموده ما او را كشتند و جناب مبارزى حكم به قصاص فرمود و او را به اولاد امير حاجى سپردند و پسر بزرگ امير حاجى گفت ، ملكشاه شيخ ابو اسحق پادشاه ما بود ، نشايد دست به خون او آلود ، پسر كوچك امير حاجى سر آن سرور را از تن جدا نمود اين واقعه در ماه جمادى اول سال 758 اتفاق افتاد « 3 » .\r\nنوشته‌اند وقتى كه ملكشاه شيخ ابو اسحق از زندگانى مأيوس گرديد اين دو رباعى را فرمود :\r\n افسوس كه مرغ عمر را دانه نماند * اميد به هيچ خويش و بيگانه نماند\r\nدردا و دريغا كه در اين مدت عمر * از هرچه بگفتيم جز افسانه نماند \r\n با چرخ ستيزه‌كار مستيز و برو * با گردش دهر در مياويز و برو\r\nيك كاسه زهر است كه مرگش گويند « 4 » * خوش دركش و جرعه بر جهان ريز و برو \r\nو خواجه شمس الدين محمد حافظ عليه الرحمه فرموده است :\r\n راستى خاتم فيروزه بو اسحقى * خوش درخشيد ولى دولت مستعجل بود « 5 » \r\nو نيز در مدح او و اركان دولتش فرموده است :\r\n به عهد سلطنت شاه شيخ ابو اسحق * به پنج شخص عجب ملك فارس بود آباد\r\nنخست پادشهى همچو او ولايت‌بخش * كه جان خويش بپرورد و داد عيش بداد \r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 496 .\r\n( 2 ) . ر ك : روضة الصفا ، ج 4 ، ص 498 . و ر ك : تاريخ عصر حافظ ، ص 117 : درباره چگونگى گرفتارى شيخ ابو اسحق .\r\n( 3 ) . ر ك : روضة الصفا ، ج 4 ، ص 497 تا 501 . و ر ك : مجمل فصيحى وقايع سال 758 دلائل تاريخى ، تاريخ صحيح فوت او را سال 757 مىداند . ر ك : تاريخ عصر حافظ ، ص 120 .\r\n( 4 ) . در روضة الصفا ، ج 4 ، ص 500 : ( خوانند ) مصراع اول را بعضى به صورت : ( اين جام جهان‌نما كه نامش مرگ است ) آورده‌اند . ر ك : تاريخ عصر حافظ ، ص 116 - در مورد واقعه قتل او حافظ را قطعه‌اى است كه به موجب آن تاريخ مرگ او سال 757 است :\r\n بلبل و سرو و سمن ياسمن و لاله و گل * هست تاريخ وفات شه مشكين كاكل\r\nجمعه بيست و دوم ماه جمادى الاول * در پسين بود كه پيوسته شد از جزو به كل \r\nبلبل - 64 سرو - 266 سمن - 150 ياسمن - 161 لاله - 66 و گل - 50 . جمع 757 .\r\n( 5 ) . ر ك : ديوان حافظ ، ص 141 ، چاپ قزوينى .\r\n","page_name":" 304 ","page_number":320},
  {"content":"\r\n\r\n دگر مربى اسلام شيخ مجد الدين « 1 » * كه قاضئى به از او « 2 » آسمان ندارد ياد\r\nدگر بقيهء ابدال شيخ امين الدين * به يمن همت او كارهاى بسته گشاد\r\nدگر شهنشه دانش عضد كه در تصنيف * بناى كار مواقف « 3 » به نام شاه نهاد\r\nدگر قويم « 4 » چو حاجى قوام دريادل * كه نام نيك ببرد از جهان ز « 5 » بخشش و داد\r\nنظير خويش بنگذاشتند « 6 » و بگذشتند * خداى عز و جل جمله را بيامرزاد \r\nو ببايد دانست كه بعد از استيلاى امير مبارز الدين محمد بر سلطنت فارس و اصفهان و يزد و كرمان ، سلسله او را ، آل مظفر گفتند كه مظفر الدين پدر امير مبارز الدين است و اول كسى كه از اين سلسله داخل امور ديوانى گرديد ، غياث الدين حاجى خراسانى « 7 » است كه مردى زورآور و تنومند بود و شمشيرى بسى بلند و سنگين داشت ، چون سپاه مغول به خراسان رسيد ، حاجى - خراسانى با پسران خود به يزد آمدند و چون كفشى خواست به اندازه پاى خويش نيافت ، كفشى مخصوصا براى او ساختند و يكى از پسرانش « 8 » منصور بود و پسر منصور امير مظفر است كه پهلوانى دولتيار و نيك‌اعتقاد خوش‌پندار بود در خدمت اتابكان يزد به رتبه امارت رسيد وقتى در خواب ديد آفتاب از خانه « 9 » اتابك علاء الدين برآمد و نزديك به پنجاه پاره گشته به گريبان او فرو رفت ، بزرگى در تعبير او فرمود : دولت از اتابك به دودمان تو آيد و به شماره هر پارهء سالى بماند « 10 » ، پس روزبروز بر رونق كار امير مظفر افزود تا آنكه از اتابك يزد رنجيده ، خدمت ايلخان - ارغون خان رسيد و حضرت ايلخان شمايل او را پسنديد و به منصب يساولى « 11 » سرافراز گرديد و بعد از ارغون خان ، گيخاتو خان رعايتش فرمود و بعد از گيخاتو خان خدمت غازان خان رسيد و به امارت هزاره و طبل و علم و شمشير و چماق « 12 » كه نشانه امارت است مفتخر گرديد و بعد از غازان خان اولجايتو سلطان بر تربيتش افزود و حكومت ابرقوه و هرات و مروست و اردستان را به او واگذاشت « 13 » و زمانى كه ملوك شبانكاره سر از اطاعت سلطانى كشيده بودند ، با لشكر فارسى متوجه شبانكاره گرديد و آنها را مغلوب داشت و در بين ناخوش شد و شفا يافت و يكى از دشمنان\r\n\r\n\r\n","description":"","footnote":"\r\n( 1 ) . مقصود قاضى مجد الدين اسماعيل بن محمد بن خداداد قاضى شيراز است كه مدرسه‌اى در شيراز بنا كرده است به نام مسجد مجديه . وفات او در سال 756 اتفاق افتاد . ( ر ك : تاريخ مغول ، ص 423 ) .\r\n( 2 ) . در متن : ( آن ) .\r\n( 3 ) . اشاره است به كتاب مواقف در علم كلام تاليف قاضى عضد الدين ايجى متولد سال 701 ، متوفى در حبس به سال 756 .\r\n( 4 ) . در چاپ قزوينى : ( كريم ) .\r\n( 5 ) . در چاپ قزوينى : ( به ) .\r\n( 6 ) . در متن : ( نه‌بگذاشتند ) .\r\n( 7 ) . او را غياث الدين حاجى خوافى هم نوشته‌اند . ر ك : تاريخ آل مظفر ، تاليف حسين قلى ستوده ، ج 2 ، ص 1 ، در روضة - الصفا ، ج 4 ، ص 447 ، آمده است كه : از سجاوند خواف است .\r\n( 8 ) . غياث الدين را سه پسر بود ابو بكر و محمد و منصور . ر ك : روضة الصفا ، ج 4 ، ص 447 .\r\n( 9 ) . در متن : ( خوانه ) .\r\n( 10 ) . ر ك : روضة الصفا ، ج 4 ، ص 448 .\r\n( 11 ) . چوبدارى را گويند كه براى نظم صفوف و طرد و منع بيگانه در دربار ارباب دولت باشد ، حاشيه‌نشين ، ملازم ، نوكر .\r\n( 12 ) . ( امارت هزاره و طبل و علم و پايزه و شمشير و چماق ) . ر ك : روضة الصفا ، ج 4 ، ص 449 .\r\n( 13 ) . ( علاوه بر منصب سابق و ايالت ميبد ) . ر ك : روضة الصفا ، ج 4 ، ص 449 .\r\n","page_name":" 305 ","page_number":321},
  {"content":"\r\n\r\nاو سقمونيا در آب‌گوشت « 1 » كرده به او دادند مرض او عود كرده وفات يافت ، جنازه او را از شهر ايج به ميبد يزد برده دفن نمودند و امير مظفر را يك نفر پسر بود و آن امير مبارز الدين محمد است [ كه 
  ] در سال هفتصد متولد شده « 2 » و يكنفر دختر [ كه 
  ] « 3 » او را به برادرزاده خود ابو بكر داده بود و از آنها شاه سلطان متولد گشت و بعد از وفات امير مظفر امير مبارز الدين به اردوى اولجايتو سلطان ابو سعيد رفته ، نوازش يافته ، به حكومت ميبد يزد كه خانه اجدادى او بود سرافراز گرديد و چهار سال ملازمت نمود ، چون اولجايتو وفات يافت ، به ميبد آمد و به حكومت آن و محافظت طرق و شوارع اقدام نمود و ملازمت علما و فضلا را بر هر چيز مقدم مىداشت ، پس به اردوى سلطان - ابو سعيد بهادر خان رفته ، مورد عنايت گشته ، به حكومت يزد سرافراز گرديد .\r\nنوشته‌اند زور بازوى او به اندازه‌اى بود كه جوال كاه را با نوك نيزه از زمين برمىداشت و چون به عرض سلطان رسيد براى آزمايش جوالى پر از كاه آورده چون امير مبارز الدين محمد نيزه را با جوال حركت داد ، نيزه شكست چون معلوم گرديد كه سندانى در جوال بود « 4 » .\r\nاز سال 745 كه ملك اشرف پسر امير تيمورتاش بر مسند حكمرانى آذربايجان و عراق متمكن گشت و نوشيروان نامى را به خانى برداشته بر تخت سلطنت نشانيد و او را انوشيروان عادل گفت و ملك اشرف به فراغت بال به افروختن آتش ظلم و بيداد و به انگيختن غبار فتنه و فساد مشغول گشت كه دوست و دشمن از او هراسان و خويش و بيگانه در نزد او يكسان بود ، همه عهدش سست و پيمانش نادرست ، عم كامكار خود امير ياغى باستى را بكشت و مدت سيزده - سال دست ظلمش دراز بود ، چون خبر ظلم او به جانىبگ خان « 5 » پادشاه اوزبك رسيد ، در همين سال [ 758 
  ] : قاصد آذربايجان گرديد و بعد از ورود ملك اشرف را گرفته ، اموالش را برده ، او را هلاك نمود :\r\n ديدى كه چه كرد اشرف خر * او مظلمه برد و جانىبك زر « 6 » \r\n ظالم برفت و قاعدهء ظلم او بماند * عادل برفت و نام نكو يادگار كرد \r\nدر سال 759 : امير مبارز الدين محمد از شيراز به اصفهان رفت و شاه سلطان خواهرزاده او و اعيان اصفهان او را پذيرا شده ، لوازم خدمتگزارى « 7 » را به‌جاى آورده و چشم داشت كه در برابر زحمات زمستان گذشته در محاصرهء اصفهان و بدست آوردن ملكشاه شيخ ابو اسحق ، مورد عنايت حضرت مبارزى گشته ، بين الامثال ، او را مفتخر دارد ، ليكن جناب مبارزى ، اعتنائى به او نفرمود ، بلكه به كلمات خشونت‌آميز فتنه‌انگيز خاطر او را بيازرد و شاه سلطان براى تدارك حفظ رتبه\r\n\r\n\r\n","description":"","footnote":"\r\n( 1 ) . در روضة الصفا ، ج 4 ، ص 450 : ( نخودآب ) .\r\n( 2 ) . در روضة الصفا ، ( ج 4 ، ص 510 ) ، تولد او در اواسط جمادى الاخر سال 706 نوشته است . و مرحوم اقبال تولد او را در سال 718 مىداند . ر ك : تاريخ مغول ، ص 414 .\r\n( 3 ) . در متن : ( و ) .\r\n( 4 ) . ر ك : روضة الصفا ، ج 4 ، ص 454 .\r\n( 5 ) . ر ك : تاريخ عصر حافظ ، ص 152 .\r\n( 6 ) . ر ك : روضة الصفا ، ج 4 ، ص 504 - ( جانىبيگ بعد از كشتن ملك اشرف و دست يافتن بر اموال و خزائن بسيار آن بدكردار ، پسرش تيمورتاش ثانى و دخترش سلطان‌بخت را با خود برداشته به سراى برگشت ) . ر ك : تاريخ عصر حافظ ، ص 152 .\r\n( 7 ) . در متن : ( خدمتگذارى ) .\r\n","page_name":" 306 ","page_number":322},
  {"content":"\r\n\r\nخود ، دعوت مهمانى را از حضرت مبارزى نمود و چون به خانه او آمد و اسباب ضيافت را بيش از اندازه ديد ، حسد مبارزى ، مشتعل گشته ، با شاه سلطان آغاز اهانت فرمود تا آنچه در خانه او بود به تاراج بردند و كلمات وحشت‌انگيز به شاه سلطان فرموده ، از منزل او بيرون رفت و آن حركت ناخوش مزيد دشمنى آمد كه گفته‌اند :\r\n ز خوى بد آيد همه بدترى * نگر تا سوى خوى بد ننگرى « 1 »\r\nمهين‌دوست هست از جهان خوى خوش * بود خوى بد دشمن كينه‌كش\r\nمدارا ، خرد را برادر بود * سبك‌سر هميشه بر آذر بود « 2 » \r\nچنان كه در كلام مجيد است  لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ  « 3 » و امير - مبارز الدين اگرچه در تعظيم سادات و تربيت علما ، حتى الغايت ، مىكوشيد اما در شرارت طبع و خشونت خلق و قساوت قلب ، عديل نداشت « 4 » .\r\nاز مولانا لطف اللّه پسر مولانا صدر الدين عراقى « 5 » كه در سفر و حضر ملازم جناب مبارزى بود ، رسيده است كه بسيار وقت ، جناب مبارزى را ملاحظه كردند كه در زمان تلاوت قرآن ، تقصير - كارى را خدمت او آوردند ، قرآن را گذاشته به دست خود مقصر را كشته ، عود به قرائت قرآن مىنمود .\r\n\r\n[ وقايع فارس در روزگار شاه شجاع 
  ]\r\nدر كتاب روضة الصفا از امير جلال الدين شاه شجاع روايت كرده « 6 » كه از جناب مبارزى پرسيدم كه شما هزار نفر را بدست خود كشته‌ايد در جواب فرمود به هشتصد نفر رسيده است و امير مبارز الدين ، پيوسته فرزندان و نزديكان خود را به سخنان زشت و حركات ناشايست رنجانيدى « 7 » و امير جلال الدين شاه شجاع كه صورتى خوب و سيرتى مرغوب و كمالاتى لايق داشت ، چون به حضور آمدى ، جناب مبارزى او را به كراهت منظر و سوء خلق و حماقت نسبت دادى ، پس شاه سلطان به شاه شجاع و شاه محمود گفت ، پدر شما خيال دارد شما را كور كرده ، امير بايزيد را وليعهد خود كند و شاه شجاع و شاه محمود سخن شاه سلطان را باور داشته ، اين سه نفر معاهده نموده ، سوگند ياد كردند كه جناب مبارزى را گرفته مقيد دارند و در نيم‌شبى شاه سلطان ، خدمت شاه شجاع آمده گفت الان در جناح فرار هستم زيرا جناب مبارزى از ميثاق ما مطلع گشته ، مرا مىكشد و شما را كور مىنمايد ، بهتر فرار است ، شاه شجاع او را آرام كرده و صبح زود شاه شجاع و شاه محمود و شاه سلطان به در خانه مبارزى رفته ، ديدند كه در بالاخانه به تلاوت قرآن مشغول است و به غير از مولانا ركن الدين هراتى ، كسى در نزد او نيست « 8 » . شاه محمود با نوكران خود بر در سرا نشست و شاه شجاع و شاه سلطان با خواص خود در ميان سرا قرار گرفتند و هفت نفر به بالاخانه فرستاد ، چون جناب مبارزى آن هفت نفر را بىموقع يافت ، پرسيد چه قضيه است گفتند\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 502 - و ر ك : تاريخ عصر حافظ ، ص 153 .\r\n( 2 ) . در متن : ( آزر ) .\r\n( 3 ) . قسمتى از آيه 159 ، سوره آل عمران : ( اگر تندخو و سخت‌دل بودى مردم از گرد تو متفرق مىشدند ) .\r\n( 4 ) . ر ك : روضة الصفا ، ج 4 ، ص 503 .\r\n( 5 ) . ر ك : روضة الصفا ، ج 4 ، ص 503 .\r\n( 6 ) . ر ك : روضة الصفا ، ج 4 ، ص 503 .\r\n( 7 ) . ر ك : روضة الصفا ، ج 4 ، ص 505 .\r\n( 8 ) . ر ك : روضة الصفا ، ج 4 ، ص 506 تا 508 .\r\n","page_name":" 307 ","page_number":323},
  {"content":"\r\n\r\nشاه شجاع خرجى مىخواهد ، امير مبارز الدين محمد در غضب شده ، دست براى شمشير خود برد كه يكى از آنها بر امير مبارز الدين افتاد ، جناب مبارزى از زير درآمد و با هفت نفر به مشت و لگد به ستيز و آويز آمد ، كسى پاى او را كشيد و به روى در افتاد ، پس او را بستند و در گنبدى مقيد داشتند « 1 » و مولانا ركن الدين از وحشت و دهشت چون بر شاه شجاع گذشت ناشناخته دشنام به شاه شجاع مىگفت و شاه شجاع شمشيرى بر شكم مولانا زد كه احشاى او بيرون آمد « 2 » [ و 
  ] چون شاه شجاع را شناخت ، معذرت خواست و شاه ترحم فرموده در معالجه او اهتمام نموده ، به زودى التيام يافت و در شب ديگر شاه سلطان بفرموده شاه شجاع و شاه محمود هر دو چشم امير مبارز الدين را ميل كشيده ، جهان را بر او تاريك نمودند :\r\n يك چند شكوه همتش پيل كشيد * يك چند سپه ز هند تا نيل كشيد\r\nپيمانهء دولتش چو شد مالامال * هم روشنى چشم خودش ميل كشيد « 3 » \r\nنوشته‌اند : سلطان جلال الدين شاه شجاع ارشد اولاد مبارزى و چشم چراغ دودمان مظفرى بود و به وفور كياست و فراست و حليهء عقل و حلم از بيشتر پادشاهان برترى داشت و از اين عمل ناشايست خود را بدنام نمود .\r\nاين قضيه در سال 760 : در شهر اصفهان اتفاق افتاد . پس شاه شجاع مملكت اصفهان و ابرقوه را به برادر خود شاه محمود و كرمان را به سلطان احمد برادر ديگر خود واگذاشت و برادرزاده خود شاه يحيى را در قلعهء پهن‌دژ شيراز محبوس داشت و وزارت كليهء را به خواجه قوام الدين - محمد واگذاشت و خود در خدمت پدر مكفوف البصر ، قاصد شيراز گرديد و از ميانه راه جناب - مبارزى را به قلعه سفيد شولستان فرستاد [ و 
  ] محبوس گرديد و بعد از دو ماه با خواص خود اتفاق كرده ، كوتوال قلعه را گرفت و طبل مخالفت را كوبيده ، متحصن گشت و چون فرزندان او از كردار خود شرمنده بودند ، در استرضاى خاطر او كوشيد [ ه 
  ] به توسط رسل و رسائل مصالحت نمودند كه جناب مبارزى به دار الملك شيراز آمده ، ملازمان خاصه او كما فى السابق او را ملازمت نمايند و سكه و خطبه را به نام او كنند ، پس جناب مبارزى به شيراز آمد و شاه شجاع بىصلاح پدر كارى فيصل نمىداد و فرمايشات او را اطاعت داشت « 4 » ؛\r\n كمال كار جهان نقص دان از آنكه جهان * نه بر كس افسر زر داد و چشم نابينا \r\nو بعد از مدتى ، جماعتى با جناب مبارزى ، موافقت نمودند كه چون فرصت شود ، شاه شجاع را هلاك كنند ، يكنفر از موافقت ، منافقت كرده ، شاه شجاع را مطلع ساخت ، پس شاه شجاع آنها را بكشت و پدر بزرگوار را به قلعهء شهريارى افزر فرستاد و چون مدتى گذشت از گرمى هوا و شورى آب ، مزاج جناب مبارزى ناخوش گشته ، او را به قلعه بم كرمان بردند و در سال 765 وفات يافت « 5 » ، جنازه او را به قصبه ميبد يزد برده ، دفن نمودند و او را چهار نفر پسر بود « 6 » : اول آنها\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 508 .\r\n( 2 ) . در متن : ( آمده ) .\r\n( 3 ) . ر ك : روضة الصفا ، ج 4 ، ص 508 . و حافظ را قطعه‌اى است كه در آن بيتى است شبيه به همين مضمون :\r\n آنكه روشن بد جهان‌بينش به دو * ميل در چشم جهان‌بينش كشيد \r\n( 4 ) . ر ك : روضة الصفا ، ج 4 ، ص 509 .\r\n( 5 ) . ر ك : روضة الصفا ، ج 4 ، ص 509 .\r\n( 6 ) . در جامع التواريخ حسنى آمده است كه : ( او را پنج پسر و سه دختر بود : شاه شجاع و شاه محمود و سلطان احمد و -\r\n","page_name":" 308 ","page_number":324},
  {"content":"\r\n\r\nشاه شجاع و دويم شاه محمود ، سيم سلطان احمد ، چهارم سلطان بايزيد و مدتى ميانه برادران رشته اخوت استوار بود تا آنكه گماشتگان « 1 » شاه شجاع مداخلت در امور ديوانى ابرقوه كه تعلق به شاه محمود داشت نمودند و شاه محمود را آزرده‌خاطر « 2 » كردند و شاه محمود در مقام نزاع برآمد ، پس به توسط مولانا معين الدين يزدى كه مؤلف تاريخ آل مظفر « 3 » است كارها به مصالحه انجاميد و عهدنامه تازه نوشتند و به خطوط و امهار اعيان ممالك مزين داشتند ليكن اين وثيقه‌نامه چون عهد خوبان دوامى نكرد ، شاه محمود از اصفهان لشكرى به يزد برده در عوض قصبه ابرقوه ، شهر يزد را مالك گرديد و در ولايات خود نام شاه شجاع را از خطبه و سكه برداشت و شاه شجاع از شيراز با لشكر فارسى ، قاصد اصفهان گرديد و شاه محمود او را استقبال كرده ، دو سه روزى جنگ نمودند و شكست‌يافته در شهر اصفهان متحصن گرديد .\r\nروزى شاه سلطان و سپاه فارسى با لشكر شاه محمود جنگ كرده ، شكست يافته ، اسير گرديد ، چون او را خدمت شاه محمود بردند هر دو چشمش را ميل كشيدند و به سزاى معامله‌اى كه با خالوى خود ، امير مبارز الدين محمد كرده بود رسيد ، پس ميانه دو برادر مصالحتى شده « 4 » ،\r\nو در سال 764 : شاه شجاع عود به شيراز نمود .\r\nدر همين سال [ 764 
  ] : شاه يحيى كه در قلعه پهن‌دژ « 5 » شيراز محبوس بود با كوتوال قلعه ساخته ، رايت مخالفت را برافراشت و شاه شجاع او را گرفت و بعد از چند روزى از گناه او گذشته ، او را والى يزد نمود و خواجه قوام الدين محمد وزير در امور ملكى و دولتى چندان اقتدار داشت كه كسى را ياراى مخالفت با او نبود و اعيان دولت را خوار و ذليل مىداشت ، پس جماعتى از اركان و خواص در خدمت شاه شجاع ، خيانت و نفاق او را ثابت نمودند و شاه شجاع حكم به قتل او فرموده ، او را چند پاره كرده ، هر پاره‌اى را به ولايتى فرستاد و به جاى او امير جمال الدين رشيدى را به وزارت كليهء سرافراز و برقرار داشت .\r\nدر سال 765 : شاه محمود بانفاذ رسائل براى مخالفت با شاه شجاع به سلطان اويس ايلكانى ، پسر امير شيخ حسن بزرگ ، مشهور بايلكانى پادشاه بغداد و كردستان و آذربايجان توسل جست و سلطان او را به سپاه بغداد و تبريز مستظهر نمود و از امراء خاصه خود اقچه‌باشى و مباركشاه « 6 » و از اركان دولت ملكشاه شيخ ابو اسحق اينجوى ، امير غياث الدين منصور شول و سلغر شاه - تركمان را در صحبت امير شيخ على ايناق روانه اصفهان داشت [ اين گروه 
  ] به شاه محمود پيوستند و متوجه شيراز گشتند و شاه يحيى والى يزد به طمع ناحيهء ابرقوه با عم ماجد خود شاه شجاع\r\n\r\n\r\n","description":"","footnote":"\r\nيك دختر از خان قتلق مخدومشاه بودند و شاه مظفر و خانزا خان از زنى ديگر و خانزا سلطان و سلطان بايزيد از خانزاده بديع الجمال ) . ر ك : تاريخ عصر حافظ ، ص 161 .\r\n( 1 ) . در متن : ( گماشته‌گان ) .\r\n( 2 ) . در متن : ( خواطر ) .\r\n( 3 ) . در روضة الصفا ، ج 4 ، ص 512 : ( تاريخ اصل آل مظفر ) . مقصود مواهب الهى است . كه در سال 767 تاليف شده است . و داراى انشائى متكلفانه و مصنوع است .\r\n( 4 ) . ر ك : روضة الصفا ، ج 4 ، ص 512 .\r\n( 5 ) . در روضة الصفا ، ج 4 ، ص 513 : ( قهندز ) . و ر ك : تاريخ عصر حافظ ، ص 196 .\r\n( 6 ) . در روضة الصفا ، ج 4 ، ص 517 : مباركشاه دولى .\r\n","page_name":" 309 ","page_number":325},
  {"content":"\r\n\r\nمخالفت كرده با سپاه يزد در كوشك زرد فارس ، به اردوى شاه محمود و امراى بغداد و تبريز پيوست و شاه شجاع با سپاه خود از طريق بيضا و پل‌نو گذشته « 1 » ، به استقبال او شتافت و چون سپاه خصم را بيش از سپاه خود ديد ، عطف عنان به جانب شيراز نموده ، متحصن گرديد و شاه محمود دار الملك شيراز را محاصره نمود و مدت يازده ماه زمان محاصره شد و جماعتى از علما و اشراف و اعيان از شيراز خدمت شاه محمود رسيده ، سخن از مصالحه گفتند و شاه محمود در جواب گفت به سبب امراى بغداد و تبريز معذور از مصالحه شده‌ام ، روز ديگر شاه شجاع رقعه به برادر فرستاد و اين بيت را در او مندرج نمود :\r\n اگرچه دل به كسى داد يار ماست هنوز * به جان او كه دلم بر سر وفاست هنوز « 2 » \r\nو شاه محمود جواب نگاشته ، اين بيت در او نوشت :\r\n جنايت از طرف آن شكسته‌پيمان است * و گرنه از طرف ما همان صفاست هنوز « 3 » \r\nو اين قطعه را شاه شجاع به شاه محمود نوشته فرستاد « 4 » :\r\n ابو الفوارس دوران منم شجاع زمان * كه نعل مركب من تاج قيصر است و قباد\r\nمنم كه نوبت آوازهء صلابت من * چو صيت همت من در بسيط خاك افتاد\r\nچه مهر تيغ‌گذار و چه صبح عالم‌گير * چه عقل راه‌نماى و چه شرح نيك‌نهاد\r\nگمان صولتم از حيلهء كسان ايمن * هماى همتم از منت خسان آزاد\r\nنبرده عجز به درگاه هيچ مخلوقى * كه بر بناى توكل نهاده‌ام بنياد\r\nبه هيچ كار جهان روى دل نياوردم * كه آسمان در دولت به روى من بگشاد\r\n[ تو رسم و خوى پدر گير اى برادر من * كه شوهريت نيايد ز دختر دلشاد 
  ] « 5 »\r\nمكن مكن كه پشيمان شوى « 6 » در آخر كار * ز مكر رو به بىزور لشكر بغداد \r\nچون خبر اين قطعه به بغداد رسيد ، پادشاه بغداد در جواب نوشت :\r\n اياشهى كه به اوصاف عقل موصوفى * شهنشهى چو تو از مادر زمانه نزاد « 7 »\r\nبه غير تو ز بزرگان و فاضلان جهان * كسى به مدح بزرگى خود زبان نگشاد\r\nبخوانده‌ايم فراوان در اين محقر عمر * كتاب نظم و تواريخ نثر از استاد\r\nنخوانده و نشنيده ، نديده‌ام ز شهان * كسى كه چشم پدر كور كرد و مادر گاد \r\nو روز ديگر در پاى قلعه پهن‌دژ ميانه دو برادر ملاقات شده ، قرار دادند كه شاه شجاع به جانب ابرقوه رود و عروس مملكت فارس را مطلقه داند « 8 » .\r\n\r\n\r\n","description":"","footnote":"\r\n( 1 ) . در متن : ( گذشتند ) .\r\n( 2 ) . ر ك : روضة الصفا ، ج 4 ، ص 522 .\r\n( 3 ) . ر ك : روضة الصفا ، ج 4 ، ص 522 .\r\n( 4 ) . در روضة الصفا ، ج 4 ، ص 518 : تقدم و تاخرى در اين اشعار است فى المثل قطعه مورد بحث قبل از دو بيت فوق است .\r\n( 5 ) . اين بيت در فارسنامه حذف شده ولى در روضة الصفا ، ج 4 ، ص 518 ، هست .\r\n( 6 ) . در روضة الصفا : ( به آخر كار ) .\r\n( 7 ) . اين قطعه در روضة الصفا و حبيب السير نيست اما در جامع التواريخ حسنى آمده است كه : ( چو اين قطعه به شاه - محمود و لشكر سلطان رسيد سلمان ساوجى شاعر همراه امراء به تبريز و بغداد بود بگفتند كه از زبان سلطان اويس آن قطعه را جواب گفته ) و همين قطعه را ذكر كرده است . ر ك : تاريخ عصر حافظ ، ح 1 ، ص 210 .\r\n( 8 ) . ر ك : روضة الصفا ، ج 4 ، ص 521 . و ر ك : تاريخ عصر حافظ ، ص 205 .\r\n","page_name":" 310 ","page_number":326},
  {"content":"\r\n\r\nپس از رفتن شاه شجاع ، شاه محمود با صد گونه عز و ناز وارد شيراز جنت‌طراز گرديد و شاه شجاع قاصد كرمان شده ، بعد از ورود و تمكن از جوانب و نواحى كرمان ، سپاه بىاندازه جمع فرمود و كلوحسن از شيراز به كرمان آمده به عرض پادشاه رسانيد كه مردمان فارس از تعدى و اجحاف تبريزيان به ستوه آمده ، استدعاى تشريف‌فرمايى شما را دارند و شاه شجاع بر جناح تعجيل به شهر بابك آمده ، شاه محمود از شيراز به سرچاهان رسيد و جماعتى از سپاه اين دو پادشاه در ميانه سرچاهان و شهر بابك جنگ كرده و فتح و فيروزى عايد سپاه شاه شجاع گرديد و به عزم شيراز حركت نمود و شاه منصور پسر شاه مظفر از يزد آمده ، خدمت عم خود شاه شجاع رسيد و شاه محمود از طرف ديگر به سمت شيراز حركت كرد و هر يك در جانبى از شهر شيراز نزول اجلال فرمودند و در زمان غيبت شاه محمود در شيراز خان سلطان زوجه او دختر ملك كيخسرو شاه پسر شاه محمود اينجو ، چنان محافظت برج و باروى شيراز را نمود كه برترى بر او ممكن نبود و هر روزه و شبه بر تمامت مستحفظين عبور فرموده ، نوازش مىنمود و شاه محمود از محافظت شهر آسوده بود .\r\nدر ماه ذى قعده سال 767 : سپاه دو پادشاه بهم آميخته به گريبان يكديگر آويخته ، شكست بر لشكر شاه محمود افتاده در شهر شيراز متحصن شدند و شاه شجاع حكم به محاصره شيراز فرمود ، پس از چند روز كلويان شيراز و سرداران سپاه فارس خدمت شاه شجاع ، پيغام اطاعت و انقياد فرستادند و چون شاه محمود از قضيه مطلع گرديد در طلب سلامتى به جانب اصفهان شتافت و شاه شجاع سرير مملكت و دولت را به وجود همايون خود زينت داد و در اقامهء نماز « 1 » جمعه و جماعت و امر به معروف و نهى از منكر و زجر فساق و منع فجار و استحكام قواعد شرع و تعمير مساجد و بقاع سعى بليغ فرمود و مجالست علماء و فضلاء را اختيار نمود و در خدمت مولانا - قوام الدين عبد اللّه فقيه شرح « 2 » مختصر ابن حاجب كه از مصنفات قاضى عضد الدين ايجى است ، استفاده فرموده و منصب قضاوت و اجراى احكام شرع مقدس را به جناب مولانا بهاء الدين عثمان - كوه‌كيلوئى « 3 » تفويض فرمود و وزارت مملكت را بر خواجه قطب الدين سليمان شاه « 4 » پسر خواجه - محمود مسلم داشت ،\r\nو هم در اين سال [ 767 
  ] : شاه شجاع باروى شيراز را تعميرى لايق فرمود .\r\nو در همين سال [ 767 
  ] : با وكيل القاهر باللّه محمد بن ابى بكر عباسى به عقد خلافت بيعت نمود « 5 » .\r\nدر سال 768 : شاه شجاع براى تسخير اصفهان ، از شيراز « 6 » به كوشك زرد رسيد و شاه محمود\r\n\r\n\r\n","description":"","footnote":"\r\n( 1 ) . در متن : ( به نماز ) .\r\n( 2 ) . در متن : ( شرع ) .\r\n( 3 ) . او از بزرگان علماى شافعى است كه حافظ تاريخ وفات او را در قطعه‌اى چنين گفته است :\r\n بهاء الحق و الدين طاب مثواه * امام سنت و شيخ جماعت\r\nبه طاعت قرب ايزد مىتوان يافت * قدم در نه گرت هست استطاعت\r\nبدين دستور تاريخ وفاتش * برون آر از حروف ( قرب طاعت ) \r\n- 782 .\r\n( 4 ) . ر ك : روضة الصفا ، ج 4 ، ص 531 و 532 و حبيب السير ، ج 3 ، ص 302 .\r\n( 5 ) . ( در سال 770 با القاهر شرط مبايعت بجاى آورد ) ر ك : حبيب السير ، ج 3 ، ص 302 .\r\n( 6 ) . او در اواخر ذى الحجه سال 767 به صوب اصفهان حركت كرد . ر ك : حبيب السير ، ج 3 ، ص 302 .\r\n","page_name":" 311 ","page_number":327},
  {"content":"\r\n\r\nعريضه عجز و انكسار خود را خدمت شاه شجاع فرستاده ملتمس او قرين اجابت آمد و از كوشك زرد تشريف‌فرماى يزد گرديد و شاه يحيى را متمكن داشته عود به شيراز نمود و خان سلطان خاتون ، زوجه شاه محمود خدمت شاه شجاع پيغام فرستاد كه اگر راى عالى قرار گيرد و به اصفهان آيد شاه محمود را به او سپارم و مقصود خاتون آن بود كه هميشه رشتهء عداوت در ميانه آل مظفر باقى باشد تا تلافى ظلمى كه بر عم او ملكشاه شيخ ابو اسحق اينجو دادند ، كند « 1 » .\r\nشاه شجاع در همين سال [ 768 
  ] : از شيراز قاصد اصفهان گرديد و شاه محمود به عجز و انكسار عريضه نوشت كه اگر رأى برادر مكرم قرار گيرد ، اصفهان خراب را به من واگذارد و اگر بخواهند در سلك ملازمان عالى شوم تا احرام خدمت بندم ، شاه شجاع بر ضعف برادر رحم كرده او را به اردوى خود طلبيد و بعد از ملاقات عهدى تازه و ميثاق به اندازه با هم بسته ، شاه شجاع عود به شيراز فرمود « 2 » و خواجه قطب الدين سليمان شاه وزير را مؤاخذه فرمود [ و 
  ] محبوسش داشت و پسر او غياث الدين محمود را ميل كشيد و از حيلهء بينائى عارى شده روانه كرمانش نمود و منصب وزارت را به شاه ركن الدين حسن « 3 » كه شرف حسب را با علو نسب جمع داشت واگذاشت و خواجه قطب الدين سليمان شاه از حبس گريخته به اصفهان رفت و شاه محمود او را بر مسند وزارت نشانيد .\r\nدر سال 769 : خان سلطان خاتون زوجه شاه محمود باز به انفاذ رسل و رسائل شاه شجاع را براى تسخير اصفهان تحريض نمود و شاه شجاع به بهانه‌جوئى براى شاه محمود پيغام فرستاد كه تكليفات ما زياد گشته و مداخل ، وفا به مخارج ندارد ، بهتر آن است كه از ماليات اصفهان چيزى براى ما روانه دارى ، شاه محمود جواب داد كه سلطنت ممالك فارس و كرمان و يزد و بيشتر از عراق عجم تعلق به سركار برادر دارد و من به اصفهان خراب قناعت كرده ، از عهدهء ديگر برنمىآيم ، شاه شجاع فرمود شاه محمود در عهد و ميثاق خود تعهد نمود كه خلاف فرموده ما روا ندارد ، اينك كه از فرستادن قليلى از ماليات اصفهان تقاعد دارد ، عهد و ميثاق را شكسته ، مستحق تنبيه است و با سپاه روانه اصفهان گرديد و شاه محمود دانست كه مهيج اين فتنه خان - سلطان خاتون منكوحهء خود اوست با آنكه جمالى مرغوب و كمالى مطلوب داشت ، شاه محمود او را بكشت و براى برادر پيغام فرستاد كه ماده فساد دفع گرديد و هرچه باشد تو شاهى و من بنده ، شاه شجاع پوزش برادر را پذيرفت و عود به شيراز نمود « 4 » .\r\nدر سال 770 : شاه محمود براى استحكام كار خود ، دختر سلطان اويس ايلكانى را خواستگارى نمود « 5 » و سلطان او را اجابت فرموده دختر نيك‌اختر خود را با سپاه آذربايجان به اصفهان فرستاد و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 532 . و حبيب السير ، ج 3 ، ص 302 .\r\n( 2 ) . ر ك : حبيب السير ، ج 3 ، ص 302 .\r\n( 3 ) . ر ك : حبيب السير ، ج 3 ، ص 303 - او شاه ركن الدين حسن بن سيد معين الدين اشرف يزدى است كه بعدا شاه شجاع او را شكنجه داد و از او اعتراف گرفت كه به جعل رقعه‌اى مبنى بر اطاعت توران شاه از شاه محمود دست زده است .\r\nشاه شجاع پس از اين اعتراف امر كرد شاه حسن وزير را با زه كمان خفه كردند و اموالش را ضبط نمودند و پدر شاه حسن به نماز جنازه‌اش حاضر نشد و گفت او با اين عمل ، خود را از پسرى من خارج كرد . ( تاريخ عصر حافظ ، ص - 265 و 266 ) . و حبيب السير ، ج 3 ، ص 304 .\r\n( 4 ) . ر ك : حبيب السير ، ج 3 ، ص 303 و روضة الصفا ، ج 4 ، ص 532 .\r\n( 5 ) . ر ك : حبيب السير ، ج 3 ، ص 303 . و روضة الصفا ، ج 3 ، ص 532 .\r\n","page_name":" 312 ","page_number":328},
  {"content":"\r\n\r\nشاه محمود قصد تسخير مملكت فارس را نموده بر سبيل تعجيل روانه گرديد و سلطان جلال الدين - شاه شجاع با لشكر خود به استقبال شاه محمود شتافت و راه مائين را بر او گرفت و خواجه - شمس الدين زيادآبادى بيضائى ، سپاه شاه محمود را از راه ديگر برد « 1 » چون شاه مطلع گرديد سر آن راه را گرفت و در صحراى ده‌چاشت مرودشت تلاقى فريقين شده از بسيارى كشش و كوشش هر دو سپاه گمان شكست در خود ديدند و شاه شجاع و سپاهش به جانب شيراز شتافتند و بيشتر از سپاه شاه محمود راه اصفهان را گرفتند و شاه شجاع بعد از ورود به شيراز و اطلاع بر فرار سپاه اصفهان و تبريز ، از آمدن به شيراز پشيمان گرديد و فايده نداشت ، روز ديگر شاه منصور كه سردار سپاه شاه شجاع بود ، غنيمت بسيار از سپاه شاه محمود گرفته وارد شيراز گرديد و شاه ركن الدين - حسن نوشته از خواجه توران شاه و خواجه همام الدين محمود كه در امور ملكى با شاه حسن برابرى داشتند و در هر موقعى ايرادى بر او گرفته رشته عداوت را استوار مىداشتند ، به عرض شاه شجاع رسانيد « 2 » كه اين دو كس به شاه محمود نوشته‌اند كه اگر رايت نصرت شعار پادشاه كامكار نزديك به شهر شيراز رسد ما بندگان ، دروازه را گشاده شهر را تسليم كنيم و در آن نوشته استدعا كرده بودند كه جواب رقعه بر ظهر آن نوشته شود و شاه محمود بر ظهر آن نوشته بود شما هم به عاطفت ما اميدوار باشيد .\r\nشاه شجاع ، خواجه توران شاه و خواجه همام الدين را خواسته در موقف عتاب « 3 » و خطاب بازداشت و آنها سوگند ياد كردند كه ما را خبرى از اين مكتوب نيست ، شاه شجاع پرسيد كه اين رقعه خط شماست ؟ جواب دادند به اندازه‌اى مانند خط ماست كه روى انكار نداريم و ليكن خداى غيب‌دان شاهد است كه ما را بر او ، اطلاعى نيست و خاطر بر قتل خود گماشته‌ايم اما اميدواريم كه پادشاه معدلت‌پناه به غور اين قضيه برسد و شاه حسن در آن روز دارو خورده در منزل خود مانده بود « 4 » ، شاه شجاع كسى را نزد او فرستاده پرسيد ، اين رقعه از كجا بدست تو افتاد ؟ پيغام داد دو هزار دينار به دوات‌دار توران شاه دادم و رقعه را گرفتم ، پس دوات‌دار را حاضر كرده به چوب و شكنجه انداخته ، اقرار نكرد شاه شجاع براى شاه حسن پيغام داد كه انواع آزارها را به دوات‌دار كرده ، اقرار ننمود ، شاه حسن جواب فرستاد كه بايد خواجگان را شكنجه كنند تا مقر گردند « 5 » ، شاه شجاع فرمود بايد حيلتى در اين واقعه باشد چرا كه كسى چنين رقعه را در كيسهء دوات‌دار نگاه ندارد و امير حسن قورچى را مأمور فرمود كه به خانه شاه حسن رفته به زجر و آزار او ، استفسار كند كه رقعه را از كجا آورده امير حسن بر شاه حسن تشدد كرده شاه حسن مضطر شده گفت خواجه توران شاه و همام الدين پيوسته با من معاندت داشتند و از آنها خائف بودم محمود حاجى عمر منشى « 6 » را بر آن داشتم تا خط اين رقعه را مانند خط آنها نوشت چون اين خبر به شاه شجاع رسيد به مضمون من حفر بئرا لاخيه قد وقع فيه « 7 » ، حكم فرمود ، خانه او را غارت كرده و\r\n\r\n\r\n","description":"","footnote":"\r\n( 1 ) . در متن : ( برده ) .\r\n( 2 ) . ر ك : حاشيه حوادث سال 768 .\r\n( 3 ) . در متن : ( عطاب ) .\r\n( 4 ) . ( شاه حسن جهت عارضه پاى ، در خانه مانده مسهل خورده بود ) . ! ! ر ك : روضة الصفا ، ج 4 ، ص 537 .\r\n( 5 ) . در متن : ( كردند ) .\r\n( 6 ) . ( . . . او خطساز و جعال بود ) . ر ك : تاريخ عصر حافظ ، ص 266 ) .\r\n( 7 ) . كسى كه چاهى براى برادرش مىكند خود در آن مىافتد . ( ضرب المثل عربى است ) .\r\n","page_name":" 313 ","page_number":329},
  {"content":"\r\n\r\nخودش را به زه كمان كشتند چون واقعه را خدمت امير معين الدين اشرف ، پدر شاه حسن رسانيدند بر جنازهء او حاضر نگشت و فرمود اين پسر نصيحت پدر را نشنيد و از فرمايش جد خود و حضرت رسالت‌پناه تجاوز نمود [ و 
  ] بسزاى سيئات اعمال خود رسيد « 1 » .\r\nپس شاه شجاع وزارت را به خواجه جلال الدين توران شاه تفويض فرمود « 2 » .\r\nدر ماه شوال سال 776 : خبر آوردند كه شاه محمود در اصفهان وفات يافت و سلطان - اويس پسر شاه شجاع را وليعهد خود كرده ، جماعتى از اصفهانيان ، طالب سلطنت ، سلطان اويس مىباشند و جمعى روى توجه را به جانب شاه شجاع دارند .\r\nشاه شجاع در شيراز به مراسم تعزيت‌دارى برادر خود شاه محمود قيام نمود و اين رباعى را فرمود :\r\n محمود برادرم شه شير كمين * ميكرد خصومت از پى تاج و نگين\r\nكرديم دو بخش تا برآسايد خلق * او زير زمين گرفت و من روى زمين « 3 » \r\nو چون سلطان اويس بر خلاف رضاى پدر نامدار خود شاه شجاع ، در خدمت عم خود شاه محمود توقف داشت و بعد از وفات او به حكم وصايت ، مالك زمام سلطنت اصفهان گرديد و عريضه خدمت شاه شجاع نفرستاد ، شاه شجاع قاصد اصفهان گشت و در هر منزلى جوقى از اعيان اصفهان به ملازمت ركاب مىشتافتند « 4 » و سلطان اويس در كار خود جز انقياد چاره نديد ، عريضه مسكنت و ضراعت خدمت والد ماجد فرستاد و به عز قبول ، مقبول شده ، روز ديگر وارد اردوى شاه شجاع گشته ، مورد عنايت گرديد و شاه شجاع با فر كيانى وارد اصفهان شده بر تخت و اريكه سلطنت قرار گرفت .\r\nاز اتفاقات آنكه در ماه رمضان همين سال [ 776 
  ] : سلطان اويس پسر امير شيخ حسن - ايلكانى در تبريز وفات يافت و بغداد و كردستان و آذربايجان را بجاى گذاشت [ و 
  ] پس از ورود شاه شجاع به اصفهان نوشته‌جات ، از اعيان و اركان آذربايجان رسيد كه بىمنازعت و مخاصمه ، چشم به راه موكب فيروزى كوكب حضرت شاه شجاع هستيم « 5 » .\r\nدر سال 777 : شاه شجاع به جانب آذربايجان شتافت و در شهر تبريز بر اريكه سلطنت نشست و بعد از چهار ماه از شيراز خبر رسيد كه شاه يحيى والى يزد ، لواى مخالفت را افراشته ، در هوس تسخير مملكت فارس افتاده است و سلطان حسين پسر سلطان اويس ايلكانى براى استرداد ملك موروثى با سپاه بغداد قاصد آذربايجان است . بعد از اطلاع ، شاه شجاع چون قوت مدافعه را در خود نديد ، تخت سلطنت آذربايجان را گذاشته عازم شيراز گرديد و بعد از ورود به شيراز لشكرى براى محاصره يزد كه در تصرف شاه يحيى پسر شاه مظفر بود روانه فرمود « 6 » و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 537 و 538 .\r\n( 2 ) . حافظ را قصيده‌اى است كه به نظر مىرسد در همين اوان به وزارت رسيدن تورانشاه سروده باشد و مطلع آن چنين است :\r\n خير مقدم ، مرحبا ، اى طاير فرخنده‌دم * شادمان كردى مرا ، نازم ترا سر تا قدم \r\n( 3 ) . ر ك : روضة الصفا ، ج 4 ، ص 548 . و حبيب السير ، ج 3 ، ص 309 .\r\n( 4 ) . ر ك : روضة الصفا ، ج 4 ، ص 549 و 550 ، كه مىنويسد : ( راقم حروف در بعضى تواريخ ديده كه در همان نزديكى به موجب فرمان شربت زهرآميز به خورد سلطان اويس دادند تا از اين مرحله پرغرور به سراى سرور انتقال نمود ) .\r\n( 5 ) . ر ك : روضة الصفا ، ج 4 ، ص 550 .\r\n( 6 ) . ر ك : حبيب السير ، ج 3 ، ص 312 .\r\n","page_name":" 314 ","page_number":330},
  {"content":"\r\n\r\nاين چند شعر را براى او فرستاد :\r\n اى دشمنى كه هست خداوند خصم تو * با گوهر پليد ، بزرگيت آرزوست « 1 »\r\nپيوسته ظلم و فتنه و تزوير مىكنى * بدبخت ، اين چه سيرت ناپاك و اين چه خوست\r\nصد ره شكسته عهد و به يكسو نهاده شرم * هيهات چشمهاى تو از سنگ و رو ، ز روست \r\nو شاه منصور برادر شاه يحيى را سركردهء آن سپاه نمود ، چون به ظاهر يزد رسيدند ، شاه يحيى مادر و خواهر خود را كه مادر و خواهر شاه منصور بود به شفاعت روانه خدمت برادر داشت و آنها به ملامت و سرزنش ميانه را صلح دادند كه در مخالفت شاه شجاع موافق باشند و چون اعيان سپاه از اين قرارداد مطلع شدند ، بىرخصت ، به جانب شيراز شتافتند و شاه منصور چون خواست داخل يزد شود « 2 » ، شاه يحيى ، پيغام فرستاد كه يزد مجال شما را ندارد . شاه منصور از غدر برادر در گرداب حيرت افتاد و به جانب استراباد رفت و چون خبر به شاه شجاع رسيد ، خود عازم يزد گرديد و بعد از ورود او ، باز مادر و خواهر شاه يحيى ، خدمت شاه شجاع آمده در مقام تضرع و زارى ، شفاعت آنها مقبول گشته ، از گناه شاه يحيى درگذشت .\r\nدر كتاب روضة الصفا نوشته است : چون شاه شجاع در مراجعت از يزد به كوشك زرد « 3 » رسيد ، جناب سيادت و افادت انتساب ، امير سيد شريف جرجانى ، جامه‌اى مانند لباس سپاهيان پوشيده ، خدمت مولانا سعد الدين رسيد كه مردى تيراندازم ، مىخواهم چند چوبه تير در حضور پادشاه بيندازم و پياده در ركاب مولانا سعد الدين تا در بارگاه رسيد مولانا به جناب مير گفت تو در اينجا توقف كن تا اذن دخول ترا حاصل كنم و مولانا داخل شده شاه را در كمال انبساط يافت و استيذان جوان تيرانداز را نموده ، رخصت يافت و جناب سيادت انتساب وارد مجلس شاه گرديد و چون سخن تيراندازى در ميان آمد ، امير سيد شريف ، جزوه‌اى « 4 » كه از نتايج طبع او مشتمل بر اعتراضات ارباب تصانيف در صنوف علوم بود ، از بغل بيرون آورده به دست شاه شجاع داد و پادشاه بعد از مطالعه آن چون دانست كه امير سيد شريف است ، مراسم تعظيم و تكريم او را به تقديم رسانيده آن جناب را به صلاة كرامند از جامه و نقد و استر و اسب‌سوارى مخصوص گردانيد و امير سيد را مصحوب خويش به شيراز آورده ، منصب تدريس مدرسه دار الشفاء كه از مستحدثات خاص خود [ او 
  ] بود به او ارزانى داشت « 5 » .\r\nدر سال 781 : شاه شجاع براى نظم نواحى عراق جانب سلطانيه رفت و نظمى لايق داده ، مراجعت فرموده امير پير على را حاكم شوشتر نمود و امير پير على نواحى شوشتر را منتظم داشته « 6 » با پنجهزار سوار قاصد بغداد شده بر تمامت عراق عرب مستولى گرديد و منابر مسلمانان و وجوه دراهم و دنانير را به نام شاه شجاع موشح و مزين داشت و بعد از چندى ، بغداد را واگذاشت و عود به شوشتر نمود « 7 » .\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 554 .\r\n( 2 ) . ر ك : روضة الصفا ، ج 4 ، ص 555 .\r\n( 3 ) . در روضة الصفا ، ج 4 ، ص 555 : ( قصر زرد ) .\r\n( 4 ) . در متن : ( جزوى ) .\r\n( 5 ) . ر ك : روضة الصفا ، ج 4 ، ص 556 .\r\n( 6 ) . در متن : ( داشتند ) .\r\n( 7 ) . ر ك : روضة الصفا ، ج 4 ، ص 558 .\r\n","page_name":" 315 ","page_number":331},
  {"content":"\r\n\r\nدر سال 784 : سلطان احمد پسر سلطان اويس پسر امير شيخ حسن ايلكانى ، برادر خود سلطان حسين را بكشت و ممالك آذربايجان و كردستان و بغداد را متصرف گرديد و برادر كهتر او سلطان بايزيد بر او شوريد و بر خلاف رضاى او عراق عجم را متصرف گشت و در شهر سلطانيه بر تخت سلطنت قرار گرفت و سلطان احمد ، ايلچى ، خدمت شاه شجاع فرستاد و پيغام نمود كه خيرخواهان سلطان بايزيد ، پيوسته فتنه‌جوئى و فساد را شعار خود كرده در مملكت افساد مىنمايند ، چون آن حضرت بجاى پدر است اين فرزند توقع مىدارد كه همت بر دفع اين حادثه مصروف فرمايد تا در ميان برادران موافقتى پيدا گردد و شاه شجاع مسؤول او را قبول فرمود « 1 » .\r\nدر سال 785 : شاه شجاع براى اصلاح سلطنت اولاد اويس ايلكانى تهيه سپاه ديده قاصد عراق عجم گرديد و از شيراز حركت فرمود و چون ملازمان شاهزاده سلطان شبلى پسر شاه شجاع او را از سخط و غضب پدر بزرگوارش مىترسانيدند « 2 » و براى منفعت خود امورى را كه باعث هلاك او بود در نظر او جلوه مىدادند و جماعتى ديگر اطوار شاهزاده را به اقبح وجهى تمام در خدمت شاه شجاع بيان مىنمودند تا در ميان پدر و پسر وحشت انداختند و شاه شجاع انديشه نمود كه مبادا آنچه من با پدر خود كردم ، سلطان شبلى همان معامله را با من كند و در وقتى كه خيام ظفر التزام در جلگه « 3 » مرودشت « 4 » افراشته بودند ، شاه شجاع فرزند ارجمند خود را مقيد ساخته به قلعه اقليد « 5 » آباده روانه نمود و بعد از دو روز در غلواى مستى ، رمضان اختاچى « 6 » را مأمور فرمود و سلطان شبلى را از حليهء بينائى عارى ساخت و به جانب سلطانيه روانه گرديد و چون به سلطانيه رسيد ، سلطان بايزيد به عزيمت شرفيابى خدمت شاه شجاع از شهر بيرون آمده و در كمال عظمت و جلال وارد مجلس شاه شجاع شده به انواع ملاطفت و احترام پيوست و حضرت شاه شجاع به اندرز و نصيحت مخالفت او را با برادرش سلطان احمد به موافقت و اتحاد تبديل فرموده ، ايلچى خدمت سلطان احمد فرستاد و بناى موافقت را به سوگند و عهد استوار فرمود و از طريق بروجرد وارد قصبه خرم‌آباد كه پايتخت مملكت لرستان فيلى است « 7 » گرديد و دختر ملك - عز الدين « 8 » والى آن مملكت را در عقد ازدواج خود درآورده ، قاصد دزفول و شوشتر گرديد و چون شاه منصور بعد از فرار از يزد به جانب استراباد رفت و كارى نديده ، پناه و التجا به درگاه سلطان احمد پسر سلطان اويس ايلكانى برد او را به حكومت همدان مسرور داشت و بعد از چندى به حكومت شوشتر سرافراز گرديد ، شاه منصور چون از آمدن شاه شجاع مطلع گشت جز اطاعت و انقياد چاره نديد ، بعد از رسول و پيغام و بناى مصالحه ، روزى با هفتصد نفر سوار در\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 558 .\r\n( 2 ) . ر ك : روضة الصفا ، ج 4 ، ص 560 .\r\n( 3 ) . در متن : ( جلگا ) .\r\n( 4 ) . در روضة الصفا ، ج 4 ، ص 560 : ( چون از شيراز ، دو منزل قطع كردند ) .\r\n( 5 ) . در سال 785 ( او را به قلعه سفيد فارس رسانيد ) ر ك : روضة الصفا ، ج 4 ، ص 560 . ولى در همين صفحه به قلعه اقليد و سرمق هم اشاره دارد .\r\n( 6 ) . ( امير رمضان اختاجى ) . ر ك : روضة الصفا ، ج 4 ، ص 560 .\r\n( 7 ) . ناحيهء فيلى اطراف خرم‌آباد و اراضى پشت كوه بوده است . ر ك : تاريخ مغول ، ص 442 .\r\n( 8 ) . ر ك : روضة الصفا ، ج 4 ، ص 561 .\r\n","page_name":" 316 ","page_number":332},
  {"content":"\r\n\r\nجانب رودخانه شوشتر كه او را شط كارون « 1 » گويند و نمونه‌اى از دجله بغداد است بيامد و چون شاه شجاع در جانب ديگر شط توقف داشت ، از دور اظهار بندگى نمود و بعد از چند روز ديگر شاه شجاع از شوشتر از طريق كوه‌كيلويه عازم شيراز شد و چون به شولستان رسيد چند روز به عيش و عشرت مشغول گرديد و در بين ، مزاجش از سلامتى منحرف گرديد و بعد از صحت وارد دار الملك شيراز شد و شاه شجاع چنان رغبتى در شرب خمر داشت كه آنى خود را هشيار نداشت و از طعام مىكاهيد و بر شراب مىافزود تا ميل به غذا از او ساقط گشت و عقل متضاده بر او استيلا يافت و دست تدبير اطبا كوتاه گرديد « 2 » :\r\n لاله چون بشنيد كو خواهد شد از گيتى برون * رخ به خون شست از غم او در ميان لاله‌زار\r\nگل چو آگه شد كه آن گلرخ سفر خواهد گزيد * جامه بر تن كرد چاك و بستر از غم كرد خار « 3 » \r\nاين چند بيت از حضرت شاه شجاع است :\r\n گر پرسدت كسى كه على را نظير هست * با او بگو كه آب به بوى گلاب نيست\r\nدر حضرت خدا بجز از ختم انبياء * كس را مقام و منزلت بو تراب نيست\r\nافعال بدم ز خلق پنهان ميكن * دشوار جهان بر دلم آسان ميكن\r\nامروز خوشم بدار و فردا با من * آنچ « 4 » از كرم تو مىسزد آن ميكن \r\nچون شاه شجاع از زندگانى عاريتى مأيوس گرديد ، وصيت‌نامه‌اى نوشت و در طى عريضه مندرج ساخت « 5 » و به حضرت آسمان رفعت صاحبقران ، امير تيمور گوركان فرستاد و سفارش از فرزند دلبند خود سلطان زين العابدين داشت و در آخر آن نگاشت « 6 » مخلص‌ترين دولت‌خواهان وفادار اميدوار شاه شجاع . و نامه‌اى ديگر به سلطان احمد پسر سلطان اويس ايلكانى فرستاد « 7 » و بعد از نوشتن اين دو سفارش‌نامه ، استادان نجار در حضور او صندوق آرامگاه او را ساختند و عالم متقى را براى غسل تعيين نمودند و اختيار « 8 » الدين حسن « 9 » را از كرمان طلب داشت كه جنازه او را به مدينه طيبه رساند .\r\nدر ماه شعبان سال 786 : از جاى غرور به دار سرور انتقال يافت « 10 » و كلمه « حيف از شاه شجاع » تاريخ سال وفات اوست و پنجاه و سه سال زندگانى نمود و بيست و پنج سال پادشاهى كرد و در دامنه كوه چهل‌مقام كه به صفه ضرابيان شهرت يافته ، ميانه شمال و مشرق شيراز به مسافت ربع فرسخى قبرى است كه حضرت كريم خان زند ، سنگى بزرگ بر او انداخته است و\r\n\r\n\r\n","description":"","footnote":"\r\n( 1 ) . در متن : ( كاران ) .\r\n( 2 ) . ر ك : روضة الصفا ، ج 4 ، ص 562 .\r\n( 3 ) . ر ك : روضة الصفا ، ج 4 ، ص 562 .\r\n( 4 ) . در متن : ( آنچه ) .\r\n( 5 ) . متن اين نامه را در روضة الصفا ، ج 4 ، ص 564 تا 567 ، بخوانيد .\r\n( 6 ) . در متن : ( انگاشت ) .\r\n( 7 ) . ر ك : روضة الصفا ، ج 4 ، ص 567 .\r\n( 8 ) . در متن : ( اختبار ) .\r\n( 9 ) . ( اختيار الدين حسن قورچى ) . ر ك : روضة الصفا ، ج 4 ، ص 567 .\r\n( 10 ) . ( در شب يكشنبه بيست و دوم شعبان ) ر ك : روضة الصفا ، ج 4 ، ص 568 .\r\n","page_name":" 317 ","page_number":333},
  {"content":"\r\n\r\nميانه اهل شيراز به قبر شاه شجاع معروف گشته است « 1 » و شاه شجاع قوه حافظه‌اى داشته كه هفت هشت شعر عربى را به يك شنيدن بر خاطر مىگماشت و از مراتب فنون علميهء عقليه و نقليه مهارتى تمام داشت و شعر فارسى و عربى بسيار گفته است « 2 » و اين رباعى از او معروف است :\r\n جان در طلب وصل تو شيدائى شد * دل در خم گيسوى تو سودائى شد\r\nاندر طلب وصال تو گرد جهان * بيچاره دلم بگشت و هر جائى شد \r\nدر حبيب السير نوشته است « 3 » : شاه شجاع را نسبت به خواجه عماد الدين فقيه كرمانى ، اعتقادى عظيم بوده و خواجه را گربه‌اى بود كه در نماز با او موافقت مىنمود و شاه شجاع اين معنى را حمل بر كرامت خواجه عماد الدين مىنمود و خواجه شمس الدين محمد حافظ ، عليه الرحمه اين غزل را در آن مقام فرموده است :\r\n صوفى نهاد دام و سر حقه باز كرد * بنياد مكر با فلك حقه‌باز كرد\r\nبازى چرخ بشكندش بيضه در كلاه * زيرا كه عرض شعبده با اهل راز كرد\r\nساقى بيا كه شاهد رعناى صوفيان * آمد دگر به جلوه و آهنگ ناز كرد\r\nاى دل بيا كه ما به پناه خدا رويم * از آنچه آستين كوته و دست دراز كرد\r\nاى كبك خوشخرام كجا مىروى بايست * غره مشو كه گربه عابد نماز كرد\r\nفردا كه پيشگاه حقيقت شود پديد * شرمنده رهروى كه عمل بر مجاز كرد\r\nحافظ مكن ملامت رندان كه در ازل * ما را خدا ز زهد و ريا بىنياز كرد \r\nو شاه شجاع را با جناب خواجه صفائى نبود و چون بيت :\r\n گر مسلمانى از اين است كه حافظ دارد * واى اگر از پس امروز بود فردائى « 4 » \r\nاز خواجه به عرض شاه شجاع رسيد ، گفت : از مضمون اين بيت دانسته مىشود كه جناب خواجه را اعتقاد به روز قيامت نيست و پاره‌اى از فقها نوشتند كه شك در وقوع قيامت كفر است و خواجه حافظ مضطرب « 5 » گشته خدمت مولانا زين الدين ابو بكر [ تايبادى 
  ] « 6 » كه براى سفر حج در شيراز توقف داشت ، رسيده ، كيفيت قصه بدانديشان را بيان نمود ، مولانا فرمود كه مناسب آن است بيت ديگرى پيش از اين بگوئى كه فلان چنين مىگفت تا به مقتضاى آنكه نقل كلمه كفر ، كفر نيست ، خلاصى يا بى . خواجه عليه الرحمه اين فرد را فرموده و پيش از آن مقطع مندرج ساخت :\r\n اين حديثم چه خوش آمد كه سحرگه مىگفت * [ بر 
  ] در ميكده‌اى با دف و نى ترسائى \r\n\r\n[ وقايع فارس در روزگار سلطان زين العابدين 
  ]\r\nو برحسب وصيت شاه شجاع ، خلف الصدقش سلطان زين العابدين بر اريكه سلطنت قرار گرفت و اهل اصفهان به پادشاهى شاه يحيى برادرزاده شاه شجاع راضى گشته ، او را از يزد خواستند و چون وارد اصفهان شد ، اعيان و امرا او را بر تخت مملكت نشانيدند و چند ماهى\r\n\r\n\r\n","description":"","footnote":"\r\n( 1 ) . از طرف انجمن آثار ملى در سالهاى اخير گنبدى با كاشيهاى معرق بر اين آرامگاه ساخته شد .\r\n( 2 ) . درباره شعر و شاعرى شاه شجاع رجوع شود به تاريخ ادبيات ايران ، صفا ، جلد سوم ، بخش دوم ، ص 1089 .\r\n( 3 ) . ر ك : حبيب السير ، ج 3 ، ص 315 .\r\n( 4 ) . ر ك : حبيب السير ، ج 3 ، ص 315 .\r\n( 5 ) . در متن : ( مضصرب ) .\r\n( 6 ) . ر ك : حبيب السير ، ج 3 ، ص 316 .\r\n","page_name":" 318 ","page_number":334},
  {"content":"\r\n\r\nبه عيش و عشرت گذرانيده ، در هوس تسخير مملكت فارس افتاد و با لشكر يزد و اصفهان قاصد شيراز گرديد ، سلطان زين العابدين با سپاه فارس او را استقبال نمود و در نزديكى پل نورامجرد تلاقى كرده مصلحان خيرانديش پيش از جدال ، بناى مصالحه را گذاشته ، هر يك به مقر سلطنت خود عود نمودند و چون شاه منصور كه در اواخر حيات « 1 » شاه شجاع والى شوشتر بود ، اخبار سلطان زين العابدين و شاه يحيى را شنيد در طمع مملكت فارس افتاده از بهبهان و شولستان تا حدود كازرون را تاخته ، خرابى بسيار نمود و سلطان زين العابدين براى اطفاى نايره ظلم او پيش از ورود به شيراز به جانب كازرون رفت و شاه منصور گريخته قاصد لرستان گرديد « 2 » و سلطان - زين العابدين وارد شيراز شده به عيش و طرب مشغول گشت و خواجه حافظ اين چند بيت را فرموده به حضرت سلطان فرستاد :\r\n خوش كرد ياورى فلكت روز داورى * تا شكر چون كنى و چه شكرانه آورى\r\nيك حرف صوفيانه بگويم اجازت است * اى نورديده صلح ، به از جنگ و داورى\r\nحافظ غبار فقر و قناعت ز رخ مشوى * كاين خاك بهتر از عمل كيمياگرى \r\nو سلطان زين العابدين وزارت را كماكان بر خواجه توران شاه باقى گذاشت « 3 » .\r\nدر سال 787 : خالوى ماجد خود امير مجد الدين مظفر را كه نهال بوستان سيادت علويه بود و بر اقران خود مرتبه سرورى داشت بر تمامت امور دولتى متمكن و برقرار فرمود « 4 » و امير - غياث الدين منصور شول كه رتبه خود را بالاتر مىدانست رنجيده ، از شولستان « 5 » به اصفهان رفت و شاه يحيى را بر نقض عهد و ميثاق تحريض نمود و شاه يحيى با سپاه خود عازم شيراز گرديد و سلطان زين العابدين به استقبال او رفت و سلطان هر منزلى پيش مىرفت ، شاه يحيى همان‌قدر به جانب اصفهان برمىگشت تا هر دو سپاه در خارج شهر اصفهان قرار گرفتند و چندين بار جنگ كردند و چون هوا مايل به سردى گشت و شاه يحيى در شهر اصفهان محصور شد به توسط خير - خواهان ، سلطان زين العابدين از اصفهان عود به شيراز نمود و اصفهانيان از بخل و امساك شاه يحيى متنفر گشته جماعتى خانه او را محاصره كرد ، پيغام فرستادند كه بايد بىسؤال و جواب ، اصفهان را گذاشته ، از پى كار خود روى . شاه يحيى در نيمه شب با عيال و متعلقان خود ، از اصفهان به جانب يزد شتافت پس امير على ميرميران را از اصفهان به شيراز فرستاده ، اظهار اطاعت و انقياد نمودند « 6 » .\r\nدر سال 788 : سلطان زين العابدين بىمنازعت و جدال وارد شهر اصفهان شد و بر تخت سلطنت نشست پس حكومت اصفهان را به امير مجد الدين مظفر خالوى خود داده عود به شيراز\r\n\r\n\r\n","description":"","footnote":"\r\n( 1 ) . در متن : ( حيوات ) .\r\n( 2 ) . ر ك : روضة الصفا ، ج 4 ، ص 574 . حبيب السير ، ج 3 ، ص 317 .\r\n( 3 ) . حافظ از خواجه توران شاه كه از رجال متين و عاقل و خير عصر حافظ بوده و مدت وزارت و هم‌عهدى او با خواجه - حافظ نيز طولانى بوده ، با اوصافى از قبيل : ( آصف عهد ) ، ( آصف دوران ) ، ( آصف ثانى ) ، ( خواجه ) ، ( وزير ) ، و ( خواجه - جهان ) ياد كرده است . ( ر ك : تاريخ عصر حافظ ، ص 268 ) . تورانشاه از سال 766 تا 786 وزارت شاه شجاع و چند ماهى وزير سلطان زين العابدين بود و در سال 787 وفات يافت .\r\n( 4 ) . ر ك : حبيب السير ، ج 3 ، ص 317 .\r\n( 5 ) . در حبيب السير ، ج 3 ، ص 317 : ( سربستان ) .\r\n( 6 ) . ر ك : روضة الصفا ، ج 4 ، ص 581 .\r\n","page_name":" 319 ","page_number":335},
  {"content":"\r\n\r\nنمود « 1 » .\r\n\r\n[ وقايع فارس در روزگار تيمور گوركان 
  ]\r\nدر همين سال [ 788 
  ] : سلطان صاحبقران امير تيمور گوركان ، ايلچى به شيراز فرستاد و به سلطان زين العابدين پيغام داد كه پدر مرحوم تو با ما در مقام دولتخواهى و اتحاد بود و در وقت وفات ، سفارش ترا به ما نگاشت « 2 » مىبايد به درگاه عالم پناه آمده تا ترا منظور نظر تربيت گردانيم و در كمال دولت و اقبال به حكومت‌پردازى ، سلطان زين العابدين به خيالات باطله افتاده ، انديشه فاسد نمود [ ه 
  ] به اهمال گذرانيد و ايلچى را رخصت انصراف نداد ، چون حضرت صاحب‌قرانى از قضيه مطلع شد ؛\r\nدر سال 789 : از شهر رى عازم اصفهان و شيراز گرديد و بعد از ورود به اصفهان وجهى حواله فرموده ، محصلان گماشت و مغولان بىباك براى استرداد وجه ملتزمى « 3 » با رعايا « 4 » ، تشدد آغاز كرده ، متعرض اهل و عيال اصفهانيان شدند و آنها را بىطاقت نمودند ، پس اهل اصفهان اتفاق نموده « 5 » ، دست تعرض به آنها دراز كرده ، جماعتى را بكشتند و چون خبر اين فتنه به حضرت صاحبقران رسيد ، فرمان يورش داده ، سپاه بىاندازه بر شهر تاختند و فرمان لازم الاذعان صادر شد كه بايد هر كس از اهل اردو ، يك‌سر از اهل اصفهان را تحويل دهد « 6 » ، بعضى از اهل علم و تقوى كه ملازم حضرت صاحبقران بودند ، سر از اهل اردو مىخريدند و تحويل تحويلداران مىنمودند در اول روز سرى به پنجاه دينار مىخريدند و در آخر روز به يك دينار مىفروختند .\r\nنوشته‌اند كه در آن روز هفتاد هزار كس در اصفهان كشته شد « 7 » و روز ديگر حضرت - صاحبقران عازم شيراز گشت و سلطان زين العابدين از شيراز عازم شوشتر [ شد و 
  ] فرار نمود و چون نزديك رسيد ، شاه منصور همراهان او را به وعده دروغ فريفته آنها را به شوشتر آورد و جمعى را فرستاد تا سلطان زين العابدين را گرفته در قلعه سلاسل شوشتر محبوس داشت و چون حضرت گيتىستان ، سلطان صاحبقران وارد شيراز گرديد و شاه يحيى برادرزاده شاه شجاع و سلطان - احمد والى كرمان برادر شاه شجاع و ساير طبقات آل مظفر به آستان حضرت صاحبقران رسيده ، مورد عنايت شاهانه گشتند .\r\nدر اثناء از ماوراء النهر خبر رسيد كه توغتمش خان « 8 » ، پادشاه دشت قبچاق لشكر به حدود سمرقند و بخارا كشيد و آتش نهب و غارت را در آن بلاد مشتعل داشته ، بعد از اين خبر حضرت صاحبقران حكومت يزد و فارس را به شاه نصرت الدين يحيى « 9 » و كرمان را كماكان به سلطان احمد پسر امير مبارز الدين محمد ، ارزانى داشت و از شيراز به جانب ماوراء النهر شتافت و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 4 ، ص 581 .\r\n( 2 ) . ر ك : روضة الصفا ، ج 4 ، ص 582 .\r\n( 3 ) . در متن : ( ملزمى ) .\r\n( 4 ) . در متن : ( رعاياى ) .\r\n( 5 ) . ر ك : حبيب السير ، ج 3 ، ص 319 .\r\n( 6 ) . ر ك : حبيب السير ، ج 3 ، ص 320 .\r\n( 7 ) . ر ك : حبيب السير ، ج 3 ، ص 320 .\r\n( 8 ) . ر ك : حبيب السير ، ج 3 ، ص 320 .\r\n( 9 ) . در حبيب السير ، ج 3 ، ص 320 : ( شاه نصير الدين ) .\r\n","page_name":" 320 ","page_number":336},
  {"content":"\r\n\r\n\r\n[ وقايع فارس در روزگار شاه منصور 
  ]\r\nشاه منصور پسر شاه مظفر پسر امير مبارز الدين محمد از شوشتر قاصد شيراز گرديد بعد از ورود به فارس ، شاه يحيى ، تاب مقاومت با برادر كهتر را در خود نديد ، بىمنازعت شيراز را گذاشت و شاه منصور رايت اقتدار در مملكت فارس برافراشت و خواجه حافظ [ رحمة اللّه عليه 
  ] اين غزل را انشاء فرمود :\r\n بيا كه رايت منصور پادشاه رسيد * نويد فتح و بشارت به مهر و ماه رسيد\r\nجمال بخت ز روى ظفر نقاب گرفت * كمال عدل به فرياد دادخواه رسيد \r\nو يكى از پيشكاران شاه منصور براى خوش‌آمدگوئى ، وظيفهء ارباب علم و كمال را تخفيف داد ، بعد از اطلاع ، شاه منصور ، مؤاخذه فرمود كه آنچه را آبا و اجداد من داده‌اند ، شايسته نقصان نيست ، مبلغى بر وظائف افزود « 1 » و خواجه حافظ اين غزل را فرمود :\r\n جوزا سحر نهاد حمايل برابرم * يعنى غلام شاهم و سوگند مىخورم\r\nساقى بيا كه از مدد بخت كارساز * كامى كه خواستم ، ز خدا شد ميسرم \r\nبعد از چند روز از شوشتر خبر رسيد كه سلطان زين العابدين ، از قلعه سلاسل خلاص گشته و باعث آن شد كه كوتوال قلعه و جماعت مستحفظين ، مروت كرده ، گفتند كه پادشاهى با جلالت ، پناه به پسر عم خود آورد و به نامردى او را گرفته ، حبس نمود و خود را بدنام داشت ، به سلطان زين العابدين گفتند هرجا خواهى به روى ، مانعى نيست پس سلطان به جانب عراق روانه شد و در اثناى راه ، خالوى خود را امير مجد الدين مظفر كاشى را كه از اردوى صاحبقران گريخته ، قاصد بغداد بود ، ملاقات فرمود « 2 » و بعد از مشاوره ، عازم اصفهان شده ، خالو و خواهرزاده به اصفهان رسيد [ ند و 
  ] « 3 » بىكلفت خاطر ، رايت اقتدار را افراشتند .\r\nدر سال 791 : شاه منصور با سپاه فارس به اصفهان رفت و سلطان زين العابدين مقاومت نياورده ، در شهر متحصن گرديد و شاه منصور اطراف عراق را خراب كرده عود به شيراز نمود « 4 » .\r\nدر سال 792 : شاه يحيى والى يزد پيغام براى سلطان زين العابدين فرستاد كه بايد با عم كامكار سلطان احمد والى كرمان موافقت كرده ، فارس را كه ملك موروث شماست از شاه منصور بازيافت كنيد و سلطان زين العابدين ، خدمت سلطان احمد ، ايلچى فرستاد ، بعد از استيذان ، سلطان - زين العابدين از اصفهان به سيرجان آمد و سلطان احمد نيز وارد گشت و به اتفاق از طريق نيريز به خرامه « 5 » كه دو منزلى شيراز است وارد شدند و در انتظار شاه يحيى ، سه روز توقف نمودند و شاه منصور كه از جانب داراب و فرگ قاصد كرمان شده بود ، تعجيل كرده خود را به شيراز رسانيده و تدارك و تهيه نموده به جانب آنها شتافت و بعد از ملاقات ، جنگ درگرفته ، شاه منصور نصرت يافت [ و 
  ] سلطان زين العابدين و سلطان احمد از معركه گريخته به قطروى نيريز رسيدند و سلطان زين العابدين از قطرو عازم اصفهان گرديد و شاه منصور از شيراز به اصفهان رفت و سلطان - زين العابدين از اصفهان گريخته قاصد خراسان شد چون به شهر رى رسيد براى آسايش دو سه روز\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 321 .\r\n( 2 ) . ر ك : حبيب السير ، ج 3 ، ص 321 .\r\n( 3 ) . در متن : ( رسيده ) .\r\n( 4 ) . ر ك : حبيب السير ، ج 3 ، ص 322 .\r\n( 5 ) . ر ك : روضة الصفا ، ج 4 ، ص 586 .\r\n","page_name":" 321 ","page_number":337},
  {"content":"\r\n\r\nتوقف نمود ، موسى جوكار غدار « 1 » بر سر او آمده ، او را گرفته در همين سال خدمت شاه منصور فرستاد ، بعد از ورود بىمهلت چشمهاى او را ميل كشيده و او را نابينا كرده روانه قلعه سفيد نمود و لشكر به يزد برده ، اطراف يزد را غارت نمود و از يزد قاصد كرمان گشت و ايلچى خدمت عم خود ، سلطان احمد فرستاد كه بايد آن عم كامكار و ساير آل مظفر با من موافقت كرده لشكر به ماوراء النهر برم و اسباب و اساس « 2 » سلطنت امير تيمور را بر هم زنم [ و 
  ] از حد خطا ، مصر را متصرف شوم سلطان احمد در جواب نوشت « 3 » اين خيالات ناشى از خبط دماغ و قلت عقل است زيرا كه حضرت صاحبقران چندين هزار نوكر از من و شما بهتر دارد ، پس شاه منصور اطراف كرمان را غارت كرده ، عود به شيراز نمود و چون حضرت صاحبقران امير گوركان ، خاطر از مهمات ممالك ماوراء النهر آسوده ساخت ، نوبت دوم ، توجه به جانب عراق عجم فرمود و اعيان مملكت در سلك خدام آن حضرت قرار گرفتند .\r\nدر سال 795 : حضرت صاحبقران ، براى استخلاص مملكت فارس ، از لرستان عبور فرموده ، به شوشتر رسيد ، كوتوال قلعه سلاسل و حاكم شوشتر كه از جانب شاه منصور بودند فرار كرده به شيراز رفتند و حضرت صاحبقران از طريق بهبهان وارد شولستان گرديد و دامنه قلعه سفيد را جاى اردو قرار داد و مهتر سعادت فراش « 4 » كوتوال به استحكام قلعه مغرور شده ، طريق نافرمانى را پيمود و قلعه سفيد چنان كه گفته آمد ؛\r\n درى هست با آسمان هم‌نبرد * نبرده كسى نام او در نبرد \r\nو حضرت صاحبقران ، فرمان داد تا تمامت سپاه از صبح تا شام ، جنگ انداختند و تا سه روز بر اين وجه گذشت ، پس سپاه نامعدود از كوهى كه عبور از او ممتنع مىدانستند ، عبور كرده ، قلعه را گشودند و تمام قلعگيان را كشتند و سلطان زين العابدين را از حبس نجات داده به پايه سرير اعلا رسانيدند و مورد عنايت گرديد « 5 » ، پس عنان دولت را به شيراز منعطف ساخت و در صحراى جويم كه در اصل گويم است « 6 » در پنج فرسخى شيراز ، نزول اجلال فرمود و شاه منصور از شيراز فرار نموده ، چون نزديك پل فسا رسيد ، جمعى از شيرازيان به او رسيدند ، پرسيد اهل شيراز بعد از ما چه مىگفتند ؟ معروض داشتند در وقت بيرون آمدن شنيديم كه مىگفتند : آنهائى كه تركش هفده من و چماق ده من داشتند چون بز از گرگ گريختند و عيال ما را به دشمن سپردند شاه منصور « 7 » از اين سخن به هيجان آمده و تن به مرگ درداده ، عود به شيراز نموده ، اسباب كارزار را مهيا كرده ، با سه هزار نفر از جان‌گذشته قاصد اردوى صاحبقران گرديد و چون نزديك شد « 8 » ، سوارها را سه قسمت كرده ، از سه جانب بر اردوى بيش از مار و مور تاخت و بعد از دو سه حمله ، دو هزار\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 322 . و روضة الصفا ، ج 4 ، ص 587 .\r\n( 2 ) . در متن : ( اساسه ) .\r\n( 3 ) . ر ك : روضة الصفا ، ج 4 ، ص 587 .\r\n( 4 ) . ر ك : روضة الصفا ، ج 4 ، ص 590 . و حبيب السير ، ج 3 ، ص 323 .\r\n( 5 ) . ر ك : روضة الصفا ، ج 4 ، ص 590 . و حبيب السير ، ج 3 ، ص 323 .\r\n( 6 ) . ر ك : روضة الصفا ، ج 4 ، ص 591 .\r\n( 7 ) . ر ك : روضة الصفا ، ج 4 ، ص 591 . و حبيب السير ، ج 3 ، ص 323 .\r\n( 8 ) . اين واقعه در روز جمعه در سه فرسخى شيراز اتفاق افتاد . ر ك : روضة الصفا ، ج 4 ، ص 592 . و حبيب السير ، ج 3 ، ص 324 .\r\n","page_name":" 322 ","page_number":338},
  {"content":"\r\n\r\nسوار از همراهان شاه منصور ، از جانب چپ و راست اردو ، شكست يافته ، فرار نمودند و شاه منصور با هزار سوار ديگر فدائىوار ، چندين‌بار ، بر قلب سپاه تاخته ، چندين صف را شكافته ، مردمش را پراكنده ساخت و جز پنج نفر كه ميان شاه منصور و حضرت صاحبقران حائل بودند ، باقى نگذاشت و حضرت صاحبقران ، چون كوه راسخ از جاى نرفت و به حمله ديگر شاه منصور چهار نفر از پنج نفر را دور انداخت و يكنفر ديگر از جان‌گذشته سپر بر روى حضرت صاحبقران كشيد ، پس شاه منصور ، روى به جانب ديگر آورد « 1 » و چندين صف را شكست و باز خود را به قلب سپاه زده مانند شير گرسنه قاصد حضرت صاحبقران شد كه اميرزاده ، شاهرخ ، از عقب شاه منصور درآمده ، چندين نفر از همراهان او را بكشت و جز ده نفر سوار از او باقى نگذاشت و آن ده نفر را از شاه منصور دور انداخت و تيرى بر شانه و تبرى بر گردن شاه منصور آمده ، او را از كارزار بازداشت « 2 » و روى به جانب شيراز گذاشت و ملازمان اميرزاده شاهرخ به او رسيده ، گريبانش را گرفته او را از اسب انداختند و سرش را از تن جدا كرده ، آورده ، در پاى اسب صاحبقران انداختند .\r\n شهريار عصر منصور آنكه او * در زمين ملك تخم داد كشت\r\nملك هشت از دار دنيا چون برفت * لاجرم تاريخ او شد « ملك هشت « 3 » » \r\nو روز ديگر حضرت صاحبقران گيتىستان ، در ظاهر شهر شيراز نزول اجلال فرموده ، تمامى اعيان آل مظفر مانند سلطان احمد ، عماد الدين و سلطان مهدى پسر شاه شجاع از كرمان و نصرت الدين شاه يحيى و فرزندان او معز الدين جهانگير و سلطان محمد از يزد و سلطان ابو اسحق پسر سلطان اويس پسر شاه شجاع از سيرجان ، عازم اردوى كيوان شكوه گشت ، بعد از ورود قرين اعزاز شدند و حضرت صاحبقران ، بعد از مشاوره براى مصالح ملكى تمامى آل مظفر را گرفته ، مقيد داشت و مملكت فارس را به ولد ارجمند خود اميرزاده عمر شيخ « 4 » سيورغال « 5 » فرمود و پسران شاه شجاع ، سلطان زين العابدين و سلطان شبلى كه آن يك از جور و ظلم شاه منصور و اين يك به حكم پدر نابينا گشته بودند ، از شيراز روانه شهر سمرقند فرمود « 6 » و در ميانه راه سلطان معتصم پسر سلطان زين العابدين گريخته تا به جانب شام رفت و بعد از ورود سلطان زين العابدين و سلطان شبلى به سمرقند سيورغال و مرسوم براى آنها قرار داده رحل اقامت را انداخته تا آخر عمر به آسايش زندگانى نمودند . پس حضرت صاحبقران از شيراز به جانب اصفهان حركت فرمود .\r\nدر شب دهم ماه رجب همين سال [ 795 
  ] : در قصبه قمشه يا قريه مهيار اصفهان حكم به قتل تمامت آل مظفر از صغير و كبير فرموده آنها را كشتند « 7 » :\r\n به عبرت نظر كن به آل مظفر * شهانى كه‌گوى از سلاطين ربودند \r\n\r\n\r\n","description":"","footnote":"\r\n( 1 ) . در متن : ( اوراد ) .\r\n( 2 ) . ر ك : روضة الصفا ، ج 4 ، ص 592 . و حبيب السير ، ج 3 ، ص 324 .\r\n( 3 ) . اين ابيات در روضة الصفا ، ج 4 ، ص 593 ، از قول امير على الدين عنياق در تاريخ واقعه شاه منصور ، گفته شده است .\r\nاما حبيب السير ، ( ج 3 ، ص 324 ) گوينده ابيات را : ( امير علاء الدين ) گفته است .\r\n( 4 ) . ( به اميرزاده عمر شيخ بهادر سورغال فرمود ) . ( ر ك : روضة الصفا ، ج 4 ، ص 593 ) .\r\n( 5 ) . سيورغال عبارت است از زمينى كه پادشاه جهت معيشت به ارباب استحقاق بخشد : تيول ، عوايد زمين كه بجاى حقوق يا مستمرى به اشخاص بخشند .\r\n( 6 ) . ر ك : روضة الصفا ، ج 4 ، ص 593 . و حبيب السير ، ج 3 ، ص 325 .\r\n( 7 ) . ر ك : روضة الصفا ، ج 4 ، ص 593 . و حبيب السير ، ج 3 ، ص 325 .\r\n","page_name":" 323 ","page_number":339},
  {"content":"\r\n\r\n كه در هفتصد و پنج و تسعين ز هجرت * دهم شب ز ماه رجب چون غنودند\r\nچو خرمابنان در زمانها برستند * چو تره به اندك زمانى درودند « 1 » \r\n\r\n[ وقايع فارس در روزگار تا پايان كار آل مظفر 
  ]\r\nو سلطنت آل مظفر به انقراض رسيد و زمان پادشاهى آنان از سال 723 « 2 » تا 795 به هفتاد و دو سال رسيد و هفت نفر از آنها پادشاهى كردند « 3 » : امير مبارز الدين ، شاه شجاع ، شاه محمود ، شاه زين العابدين ، شاه منصور ، شاه سلطان احمد ، شاه يحيى . « 4 »\r\n\r\n[ وقايع فارس در روزگار اميرزاده پير محمد 
  ]\r\nاميرزاده عمر شيخ به آسانى نواحى فارس را منتظم داشت و قلاع را متصرف گشت و خراسان را آبادان داشت و فرزندان او را جز اميرزاده بايقرا ، از ماوراء النهر به شيراز آوردند .\r\nدر سال 796 : كه حضرت صاحبقران از فتح بغداد فارغ گشت و قاصد ديار بكر گرديد ، ايلچى به فارس فرستاده ، اميرزاده ، عمر شيخ را احضار داشت كه با سپاه فارس و عراق از راه كوه‌كيلويه در حركت آمده به اردوى شهريار آفاق ملحق شود و چون اميرزاده در سيرجان كرمان به محاصره قلعه آن مشغول بود ، بعد از اطلاع ، جماعتى را براى محاصره گذاشته به شيراز آمده تدارك يورش را مهيا كرده امير سونجاك ، به ضبط ممالك فارس مأمور نمود و تعمير قلعه پهن‌دژ را كه شاه شجاع آن را خراب كرده بود ، بر عهده كفايت او قرار داد و فرزند خود اميرزاده اسكندر را در شيراز نايب خود فرمود و پسر ديگر خود اميرزاده پير محمد را مصحوب خويش نمود و با سپاه خونخوار از شولستان و كوه‌كيلويه گذشته « 5 » ، متوجه ديار بكر گرديد و چون از كردستان عبور نمود به قلعهء مختصرى كه او را خرمان‌يو « 6 » گويند رسيد ، چون مطالبه غله و علوفه از اهل قلعه نمودند ، آنها تمرد كرده ، اميرزاده عمر شيخ ، بر تل بلندى ايستاد كه حكم به يورش دهد ناگاه تيرى از جانب قلعه بر شريان « 7 » اميرزاده رسيده در زمان مرغ روحش ، قفس تن را بدرود نمود و لشكريان آن قلعه را به قهر و غلبه گرفته ، اهلش را كشتند .\r\n پيوسته به قصد ما از اين دشت * بگشاده كمان كش قضا شست\r\nكس جان ز جفاى او نبرده است * تيرش همه بر نشانه خورده است « 8 » \r\nچون سپاه فارس و عراق از سپهسالار خود مأيوس گشتند توكل بهادر را روانه اردوى صاحبقران داشتند و بعد از ورود او و اطلاع امرا بر واقعه ، كسى را ياراى رسانيدن آن قضيه را به حضرت صاحبقران نبود ، نه زبان گفتن داشتند و نه روى نهفتن ،\r\n مشكل همه آن است كه ما مشكل خود را * گفتن نتوانيم و نهفتن نتوانيم \r\nعاقبت بعد از اتحاد آراء اين واقعه هائله را به عرض رسانيدند و صاحبقران به اصطباء خالى از\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 325 .\r\n( 2 ) . در متن : ( 743 ) با توجه به هفتاد و دو سال از تاريخ مغول ، ص 442 ، تصحيح شد .\r\n( 3 ) . در متن : ( كرده ) .\r\n( 4 ) . مرحوم اقبال سالهاى سلطنت اين هفت تن را چنين نوشته است : امير مبارز الدين ( 723 تا 760 ) ، شاه محمود ( 760 تا 777 ) ، سلطان احمد ( 760 تا 795 ) ، شاه يحيى ( 760 تا 795 ) ، شاه شجاع ( 760 تا 786 ) ، سلطان زين العابدين ( 786 تا 790 ) ، شاه منصور ( 790 تا 795 ) . ر ك : تاريخ مغول ، ص 442 .\r\n( 5 ) . ر ك : روضة الصفا ، ج 6 ، ص 228 .\r\n( 6 ) . در متن : ( خرمان‌پو ) بر طبق روضة الصفا ، ج 6 ، ص 228 ، ضبط شد . در حبيب السير ، ج 3 ، ص 459 ، ( خرماتو ) .\r\n( 7 ) . در متن : ( شيريان ) .\r\n( 8 ) . ر ك : حبيب السير ، ج 4 ، ص 459 . و روضة الصفا ، ج 6 ، ص 229 .\r\n","page_name":" 324 ","page_number":340},
  {"content":"\r\n\r\nاضطراب آيه كريمه  « إِنَّا لِلَّهِ وَ إِنَّا إِلَيْهِ راجِعُونَ »  « 1 » را مكرر تلاوت نمود و حكمرانى مملكت فارس را به فرزند ارجمند او اميرزاده پير محمد مفوض داشت و حكم فرمود كه اميرزاده ، جنازهء پدر را از قلعه خرمان‌يو ، برداشته به شيراز برد و از شيراز به شهر كش رسانيده در بقعه‌اى كه از مستحدثات حضرت - صاحبقران است در جوار مزار فايض الانوار شيخ شمس الدين ، مدفون سازند و منشور اين احكام را ، قرابهادر ، از اردوى صاحبقران در قلعه خرمان‌يو ، به شاهزاده پير محمد رسانيد « 2 » و شاهزاده به موجب فرموده ، عمل نموده ، وارد شيراز گرديد ، پس جنازه اميرزاده عمر شيخ را به شهر كش رسانيده مدفون گرديد .\r\nدر سال 797 : اميرزاده پير محمد والى مملكت فارس ، با امير حسين و امير سونجك و على بيك ، برحسب اشاره حضرت صاحبقران با لشكر فارس و عراق در نزديكى رودخانه كر آذربايجان به اردوى كيوان شكوه پيوستند و به زودى عود نمودند « 3 » .\r\nدر سال 798 : سلطان محمد پسر ابو سعيد طبسى خراسانى « 4 » در يزد ، آغاز خودرائى كرده ، تصرف در اموال ديوانى نموده ، داروغگان شهر يزد را اخراج فرمود و چون در شهر همدان اين خبر به حضرت صاحبقران رسيد ، فرمان صادر گرديد كه اميرزاده پير محمد و امير تيمور خواجه و امير آقبوق « 5 » ، از شيراز با لشكر فارس حركت كرده ، يزد را مسخر نمايند و چون در نواحى شهر يزد علفزارى نيست ، تمامى اسب و استر اهل لشكر را در چمن كوشك‌زرد فارس گذاشته همه كس پياده به جانب يزد حركت كنند . اميرزاده پير محمد به فرموده عمل نمود و شهر يزد را محاصره فرمود و چون كار بر سلطان محمد پسر ابو سعيد سخت گرديد ، خود و اتباعش ، شهر را گذاشته ، فرار نمودند و در بروجرد « 6 » دستگير شده به قتل رسيدند و بعد از فتح يزد ، لشكريان را رخصت انصراف داده ، به اوطان خود رفتند و برحسب فرمان ، اميرزاده پير محمد از راه خراسان متوجه قندز و كابل و غزنين و قندهار « 7 » گرديد و اميرزاده محمد سلطان و امير جلال الدين حميد و امير شاه ملك و امير - ارغون شاه براى نظم مملكت فارس و خوزستان مأمور گشتند و در همين سال وارد شيراز گرديد و اميرزاده محمد سلطان بعد از ضبط فارس و خوزستان .\r\nدر سال 799 : چون خواست براى نظم شبانكاره و سواحل درياى فارس و هرمز روانه شود ، بعد از مشاوره ، راهها را ، قسمت نموده خود از جانب فسا و دارابجرد در حركت آمد « 8 » و امير حاجى سيف الدين بواسطه مرضى كه داشت در كربال بازايستاد و امير جهان‌شاه در ملازمت ركاب ظفر انتساب روانه شدند و اميرزاده رستم ، پسر اميرزاده عمر شيخ به اتفاق امير شاه ملك راه كازرون را پيش گرفتند و امير جلال الدين حميد و ارغون شاه و امير ايكجك به راه جهرم و لار عزيمت دريابار نمودند و ساير امراء از راههاى ديگر روانه گشتند و در ميانه راهها هر كس به قدم\r\n\r\n\r\n","description":"","footnote":"\r\n( 1 ) . قسمتى از آيه 156 سوره بقره : ( 2 ) .\r\n( 2 ) . در متن : ( رسانيدند ) .\r\n( 3 ) . ر ك : روضة الصفا ، ج 6 ، ص 228 ، 251 ، 261 ، 262 .\r\n( 4 ) . ر ك : روضة الصفا ، ج 6 ، ص 259 .\r\n( 5 ) . در روضة الصفا ، ج 6 ، ص 332 : ( آقبوقا ) .\r\n( 6 ) . در متن : ( يزدجرد ) با توجه به روضة الصفا ، ج 6 ، ص 261 ، ضبط شد .\r\n( 7 ) . در روضة الصفا ، ج 6 ، ص 261 : ( متوجه قندز و بقلان شد ) .\r\n( 8 ) . ر ك : روضة الصفا ، ج 6 ، ص 262 .\r\n","page_name":" 325 ","page_number":341},
  {"content":"\r\n\r\nاطاعت پيش مىآمد ، مورد عنايت مىگشت و هر كس از باج و خراج روى مىتابيد پايمال حوادث مىشد و جماعتى كه به حصار قلعه مستظهر بودند ، بعد از گشوده شدن مورد سياست مىشدند مانند [ قلعه تنگ زندان و گوشكل و شامل و مينا و تزرك و منوجان و تازيان 
  ] « 1 » و بهمنى و تنگ‌رنبه « 2 » . و محمد شاه حاكم هرمز از عبور لشكر اميرزاده محمد سلطان هراسيده ، از بندر جرون يعنى بندر عباس حركت كرده ، پناه به جزيره هرمز برد و به توسط رسل و رسائل اظهار عجز و بيچارگى « 3 » نموده ، تحف و هداياى دريائى و صحرائى را كه از اندازه گذشته بود ، فرستاد و ماليات چهار ساله را داده ، مورد عنايت گرديد و اميرزاده محمد سلطان و امراء مقضى المرام عود به شيراز كرده ، فارس را به اميرزاده پير محمد واگذاشته ، قاصد ماوراء النهر شدند « 4 » .\r\nدر همين سال [ 799 
  ] : در شهر كش خدمت صاحبقران رسيده مورد عنايت ملوكانه گرديدند .\r\nدر سال 802 : از منزل جام خراسان ، خسرو كشورستان ، اميرزاده رستم را با ده هزار نفر سوار ، روانه فارس نمود كه به اتفاق برادر بزرگ خود اميرزاده پير محمد متوجه بغداد شوند ، امير سونجك را در ركاب اميرزاده رستم قرار داد و بعد از ورود آنها به شيراز ، از اميرزاده پير محمد ، امير سعيد - برلاس و على بيك را به ضبط مملكت فارس گذاشته ، به رفاقت اميرزاده رستم و امير سونجك قاصد بغداد شدند « 5 » و چون به بلده نوبندگان شولستان رسيدند ، اميرزاده پير محمد ، تمارض كرده ، عود به شيراز نمود « 6 » و اميرزاده رستم ، الوار كوه‌كيلويه را غارت كرده از طريق بهبهان و شوشتر به جانب بغداد برفت و اميرزاده پير محمد به اغواى مردم نادان كه ملازم او بودند ، تصورات باطله و خيالات فاسد نموده به ترتيب سمومات قاتل و تدبيرات باطل مشغول گشت و جماعتى از خيرخواهان ، كيفيت واقعه و انديشه‌هاى باطل اميرزاده را به امير سعيد برلاس گفتند و بعد از تحقيق و تفتيش ، امير سعيد برلاس ، اميرزاده پير محمد را در قلعه پهن‌دژ شيراز محبوس داشت و به جهت احتياط خود نيز در قلعه توقف نمود و على بيك عيسى را بر محافظت شهر شيراز گماشت و عرضه داشتى مشتمل بر وقوع اين قضيه به اردوى اعلا كه در قره‌باغ آذربايجان بود ، فرستاد بعد از اطلاع حضرت - صاحبقران بر واقعه امير اللّه داد را مأمور به شيراز فرمود و منشور ايالت فارس را به نام اميرزاده رستم قرار داد و بعد از ورود امير اللّه داد به شيراز ، مفسدان بدآموز را به قتل رسانيده ، فرمان حكومت فارس را در عراق عرب به اميرزاده رستم فرستاد و اميرزاده رستم بر جناح استعجال از عراق عرب به شيراز آمد و اميرزاده پير محمد را روانه اردوى اعلا نمود « 7 » .\r\nدر سال 803 : اميرزاده رستم ، با سپاه فارس و لشكر خوزستان از شيراز حركت كرده ، در\r\n\r\n\r\n","description":"","footnote":"\r\n( 1 ) . نام قلاع برحسب روضة الصفا ، ج 6 ، ص 263 ، تنظيم شده متن چندان رسا و منظم نيست . ( ر ك : فارسنامه ، ص 68 ، چاپ سنائى ) كه چنين است : ( مانند قلعه تزرك و مشكو و كبير و شميل و ميناب و بهمن و تنگ‌رنبه و تازيان ) كه با توجه به استفاده كامل مؤلف از روضة الصفا مىبايد متن روضة الصفا را ترجيح داد .\r\n( 2 ) . در حدود چهار فرسخى شرقى داراب .\r\n( 3 ) . در متن : ( بيچاره‌گى ) .\r\n( 4 ) . ر ك : روضة الصفا ، ج 6 ، ص 263 .\r\n( 5 ) . ر ك : روضة الصفا ، ج 6 ، ص 332 .\r\n( 6 ) . ر ك : روضة الصفا ، ج 6 ، ص 340 .\r\n( 7 ) . ر ك : روضة الصفا ، ج 6 ، ص 340 و 341 .\r\n","page_name":" 326 ","page_number":342},
  {"content":"\r\n\r\nحوالى حلب به اردوى اعلاى صاحبقرانى پيوست و در همه فتوح بلاد ، از حلب و شام و بغداد با اردوى كيوان شكوه موافقت داشته ، مردانگى و شجاعت خود را ابراز داد و چون حضرت - صاحبقران از عراق عرب عازم آذربايجان گرديد .\r\nدر اوائل سال 804 : اميرزاده رستم به اشارهء عليه ، قاصد مملكت فارس گشته ، بر جناح تعجيل ، وارد دار الملك شيراز گرديد .\r\nدر سال 805 : حضرت صاحبقران ، نظر مرحمت و پرتو محبت ، بر اميرزاده پير محمد پسر اميرزاده عمر شيخ انداخته ، مورد عنايتش ساخته ، به تجديد فرمانفرمائى مملكت فارس سرافراز گرديد و امير لطف اللّه بيان تيمور و امير چليان شاه پرلاس را به ملازمت او معين فرمود و شاهزاده روانه مملكت فارس گرديد و به فرموده صاحبقران اميرزاده رستم كه از شيراز مأمور به رفتن به اردوى اعلى بود ، در منزل خوانسار با برادر بزرگ خود اميرزاده پير محمد ملاقات كرده ، يكديگر را در آغوش محبت كشيده ، هر يك روى توجه به مقصود خود نهادند ، پس در بين راه فرمان ايالت و حكمرانى اصفهان براى اميرزاده رستم رسيده ، عازم اصفهان گرديد .\r\nدر سال 806 : مولانا قطب الدين صدر « 1 » كه در سال پيش براى تفريغ محاسبات ديوانى به شيراز آمده بود مبلغ سيصد هزار دينار كپكى « 2 » از رعاياى فارس و محترفه شيراز به بهانه نثار و پيشكش گرفته بود و در اين سال مولانا صاعد « 3 » به اردوى اعلى آمده ، قضيه را به سمع حضرت - صاحبقران رسانيده ، شحنه عدالت نشان شهريار زمان ، فرمان داد كه شيخ درويش الهى ، مولانا را با دو شاخه و زولانه « 4 » به شيراز برد ( و دو شاخه چوبى را گويند كه دو شاخ داشته باشد ، بر گردن گنهكاران گذارند و زولانه بفتح زاء بر وزن جودانه آهنى باشد كه بر پاى ستم‌پيشگان زنند و آن را به تركى پخاد گويند ) و نوكر مولانا كه نامش ارغون « 5 » بود و آن حركت ناپسند از او صادر گرديده بود ، از حلق بياويزند و تلافى و تدارك ظلمى كه بر رعايا و مظلومين شده ، [ ب 
  ] نمايند و از جانب سنى الجوانب صاحبقران فرمان صادر گرديد كه مولانا صاعد و نويسندگان فارس كه از فارس آمده‌اند ، صورت ظلم مولانا صاعد را به مسامع عليه رسانيده به شيراز روند و خاطرنشان اهل فارس نمايند كه آنچه را مولانا قطب الدين گرفته ، بر رضا و امضاى حضرت گيتىستان نبود و آن حضرت خواجه ملكشاه سمنانى را « 6 » براى ضبط ماليات با آنها ، مصاحب فرموده آنها را روانه شيراز بساخت و چون اين جماعت با فرمان ويرليغ وارد شيراز گشتند ، اولا ارغون را از حلق بركشيدند و روز جمعه كه تمامت مردمان شهرى و روستائى در مسجد جامع عتيق شيراز جمع گشته ، صحن و بام مسجد پر از خلق شده بود ، مولانا قطب الدين صدر را در پاى منبر سنگى با دو شاخه و\r\n\r\n\r\n","description":"","footnote":"\r\n( 1 ) . در روضة الصفا ، ج 6 ، ص 457 ، مولانا قطب الدين قمى . در حبيب السير ، ج 3 ، ص 520 : ( مولانا قطب الدين قرومى - صدر ) .\r\n( 2 ) . ( به فتح اول و كسر ثانى ) ، نوعى دينار و تومان كه در عهد مغول و تيموريان و صفويان متداول بود .\r\n( 3 ) . در حبيب السير ، ج 3 ، ص 587 : خواجه احمد صاعدى . و ر ك : روضة الصفا ، ج 6 ، ص 587 .\r\n( 4 ) . ر ك : آنندراج : ( دو شاخه چوپ و پيكان و نيزه دو شاخ و آلتى است كه بر گردن مجرمان نهند و محبوس كنند و آنچه بر پاى نهند ، كنده گويند ) - زولانه بر وزن جودانه همان زاولانه است كه بندى است از آهن كه بر پاى ستور و مردم ديوانه نهند .\r\n( 5 ) . در روضة الصفا ، ج 6 ، ص 458 : ( ارغنون ) . در حبيب السير ، ج 3 ، ص 520 : ( ارغون ) .\r\n( 6 ) . در روضة الصفا ، ج 6 ، ص 458 : ( خواجه ملك سمنانى ) .\r\n","page_name":" 327 ","page_number":343},
  {"content":"\r\n\r\nزولانه حاضر ساخته مولانا صاعد بر منبر رفته ، سخنان شهريار آفاق را به مردمان بازگفت و اين بيت « 1 » را بخواند :\r\n اگر خراب شد آن مملكت ز شاه مدان * كه نزد مردم دانا گناه مولاناست \r\nو از در و بام مردم به غوغا درآمده ، ثنا و شكر پادشاه عدالت‌پناه را به گوش ساكنان عالم علوى رسانيدند و در مدت دو ماه مبلغ سيصد هزار دينار كپكى را كه از اردوى اعلى به همراه خود آورده بودند ، در حضور علما و سادات و بزرگان ، بىكم و كاست به صاحبان مال تسليم كردند و در اين باب خطوط نوشته به اسامى حضار مجلس مزين داشتند و بعد از انجام اين مهام اميرزاده پير محمد دو شاخه و زولانه را از مولانا قطب الدين صدر برداشته روانه سمرقندش داشت « 2 » و چون حضرت صاحبقران گيتىستان امير تيمور گوركان از نظم ممالك مصر و شام و تمامى بلاد روم و گرجستان و ايران و هندوستان و تركستان كوچك و بزرگ فراغت يافت ، به دار السلطنه خود سمرقند رفته ، براى تدارك جرائم و كفارات مظالم كه از اول طلوع دولت و اقبال سلطنت براى مصلحت ملكى يا خودرائى متحمل گشته بود به عزم و حزم جزم ملوكانه به نيت جهاد فى سبيل اللّه قاصد ممالك ختا و چين گرديد « 3 » و فرمان لازم الاذعان شرف صدور يافت كه امرا و نوئيان هر يك با سپاهى انبوه ، حاضر شوند و در اندك زمانى ، لشكر بيش از مار و مور در اكناف سمرقند مجتمع شدند .\r\nدر كتاب روضة الصفا نوشته است « 4 » كه : از اميرزاده سلطان احمد پسر اميرزاده سيدى - احمد پسر اميرزاده ميرانشاه شنيدم كه مىفرمود دفتر سان سپاه صاحبقران در نزد من است و در آن نوشته است كه در سفر ختا « 5 » ، ملازمان خاصه حضرت صاحبقران گيتىستان امير تيمور گوركان ، سيصد و هشتاد و دو هزار و ششصد و دوازده نفر بوده‌اند و مجموع لشكر ظفر اثر در آن سفر ، به هشتصد هزار سوار و پياده مىرسيد و حضرت صاحبقران با اين شماره سپاه ،\r\nدر ماه جمادى الاولى سال 807 : در اوائل قوس ، از سمرقند ، نهضت به جانب ختا فرمود .\r\n نبد بر زمين ذره « 6 » را جايگاه * نه اندر هوا باد را مانده راه \r\nو چندين هزار خروار غله مقرر داشت كه بر ارابه‌ها بار كردند « 7 » كه در عرض راه زراعت نموده تا در وقت مراجعت سيورسات سپاه آماده باشد و چندين هزار شتر آبستن در اردو داشت كه در وقت احتياج ، شير شتر قوت مردمان شود و چون چند منزل شتافتند آفتاب عالمتاب به نيمه برج جدى رسيد و از شدت سرما رود سيحون چون يكپارچه نقره‌خام ، يخ گرديد « 8 » و قله كوه و صفحه صحرا از بسيارى برف يكسان گشت و حضرت صاحبقران براى خلاصى اردو بر جناح استعجال\r\n\r\n\r\n","description":"","footnote":"\r\n( 1 ) . ( اين بيت خواجه عماد فقيه را تغيير كرده و بدين نهج بر زبان گذرانيد ) ر ك : روضة الصفا ، ج 6 ، ص 458 . )\r\n( 2 ) . ر ك : روضة الصفا ، ج 6 ، ص 458 .\r\n( 3 ) . ر ك : روضة الصفا ، ج 6 ، ص 484 .\r\n( 4 ) . ر ك : روضة الصفا ، ج 6 ، ص 480 و 481 .\r\n( 5 ) . در متن : ( خطا ) .\r\n( 6 ) . بيت از شاهنامه است منتهى بجاى ( ذره ) در آنجا ( پشه ) مىباشد . ر ك : شاهنامه دبير سياقى ، ج 5 ، ص 2026 ، بيت 503 .\r\n( 7 ) . در متن : ( كرده ) .\r\n( 8 ) . ر ك : روضة الصفا ، ج 6 ، ص 483 و حبيب السير ، ج 3 ، ص 530 .\r\n","page_name":" 328 ","page_number":344},
  {"content":"\r\n\r\nحركت مىفرمود و دست و پاى چندين هزار نفر از سرما ، سياه گشته ، شقاقلوس گرديد و آن حضرت براى دفع سرما ، از تجرع باده سرخ و زرد فايده نديده ، خاطر خود را در آشاميدن عرق خرما و كشمش آسوده داشت و دو سه شبانه روز اكتفا به عرق نموده از خوردن بازماند و مزاجش متبدل گشته « 1 » ، پرستارانش حمل بر خمار نموده كمايتداوى شارب الخمر بالخمر دو سه جام ديگر به آن حضرت پيماندند و تب پيدا گشته آنافانا اشتداد يافت و دست اطباء حاذق از علاج كوتاه گرديد و چون اصل مرض دماغى نبود حواس خمسهء باطنىاش بجا مانده ، مرگ را در خود مشاهده نمود ، قطع رشته اميد زندگانى فرمود و با اعتقادى درست و نيتى راست توبه نصوح از جميع منهيات شرعيه فرمود و آلات مناهى را درهم شكست « 2 » و ولايتعهد سلطنت و فرمانروائى سمرقند را به نبيره خود اميرزاده پير محمد پسر اميرزاده جهانگير ، برحسب وصيت واگذاشت و او را از غزنين كه مقر حكومتش بود ، طلب داشت ، پس قاريان را « 3 » حاضر ساخته به تلاوت كلام اللّه - مجيد مشغول گشتند و خود كلمه طيبهء شهادتين را مكرر مىنمود تا در ميانه نماز شام و خفتن شب هفدهم ماه شعبان همين سال داعى حق را لبيك اجابت گفته از دار غرور به منزل سرور انتقال نمود .\r\n دريغ آن خداوند ديهيم و تاج * كه او بود آئين و دين را ، رواج\r\nدريغ آن جهاندار « 4 » با اعتقاد * صلاح و پناه بلاد و عباد « 5 » \r\nو براى تاريخ وفاتش گفتند :\r\n شهنشاهى كه مأوايش بهشت جاودان آمد * وداع شهريارى كرد و تاريخش همان آمد « 6 » \r\nپس جنازهء او را از خطه « انزار » همه‌جا از روى يخ گذرانيده به شب بيست و دويم ماه شوال همين سال وارد دار الملك سمرقند گرديد و در گنبدى كه براى مدفن خود ساخته و پرداخته بود ، دفن نمودند « 7 » .\r\n سران ملك پيراهن دريدند * دم و يال ستوران را بريدند « 8 » \r\n\r\n[ وقايع فارس در روزگار شاهرخ 
  ]\r\nمدت زندگانيش هفتاد و يك سال و زمان جهانگيرى و سلطنتش به استقلال سى و شش سال و سى و شش نفر اولاد و نبيره به يادگار بگذاشت « 9 » كه هيچكس بر وصيت او عمل ننمود بلكه هر يك براى خود لواى سلطنتى افراشت و اميرزاده شاهرخ پسر صاحبقران امير تيمور گوركان در شهر هرات در ماه مبارك رمضان همين سال ، بعد از مراسم تعزيت و سوگوارى در ساعتى سعد\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 534 .\r\n( 2 ) . ر ك : حبيب السير ، ج 3 ، ص 534 و روضة الصفا ، ج 6 ، ص 485 .\r\n( 3 ) . ( اشارت عليه صدور يافت كه مولانا هيبت اللّه . . . بدرون خرگاه درآيد و به تلاوت قرآن مجيد . . . مواظبت نمايد ) . ر ك :\r\nحبيب السير ، ج 3 ، ص 534 .\r\n( 4 ) . در حبيب السير ، ج 3 ، ص 534 : ( پاك‌اعتقاد ) .\r\n( 5 ) . ( اين واقعه در شب چهارشنبه هفدهم شعبان 807 در وقتى كه آفتاب در هشتم درجه حوت بود روى نمود ) . ر ك :\r\nحبيب السير ، ج 3 ، ص 535 .\r\n( 6 ) . ر ك : حبيب السير ، ج 3 ، ص 535 . اما روضة الصفا ، ( ج 6 ، ص 486 ) ، اين بيت را از مولانا بهاء الدين جامى مىداند .\r\n( 7 ) . ر ك : حبيب السير ، ج 3 ، ص 536 . و روضة الصفا ، ج 6 ، ص 489 .\r\n( 8 ) . ر ك : روضة الصفا ، ج 6 ، ص 487 .\r\n( 9 ) . ر ك : حبيب السير ، ج 3 ، ص 541 .\r\n","page_name":" 329 ","page_number":345},
  {"content":"\r\n\r\nبر اريكه سلطنت قرار گرفت و خطبه و سكه را به نام خود مزين داشت « 1 » و ايلچيان براى رسانيدن خبر جلوس ميمنت مأنوس ، به اطراف خراسان و مازندران و بلاد ايران روانه ساخت و چون خبر وفات حضرت صاحبقران به شيراز رسيد ، اميرزاده پير محمد پسر اميرزاده عمر شيخ كه فرمانفرماى مملكت فارس بود ، امير لطف اللّه بيان تيمور چلپان شاه پرلاس « 2 » و ديگر اعيان مملكت را خواسته ، در مقام مشاورت برآمده هر يك رائى زدند و اميرزاده بر خلاف آنها گفت : صلاح مملكت فارس و اصفهان و همدان كه در تحت اقتدار من و دو نفر برادران من : اميرزاده رستم و اميرزاده اسكندر است چنين مىدانم كه حضرت خاقان سعيد ، شاهرخ كه به‌علاوه آنكه عم اكرم ماست بعد از وفات والد ماجد ما ، به فرمان صاحبقران والده ماجده ما ، در ازدواج آن خاقان درآمد و سمت پدرى در حق ما بهم رسانيد و هميشه ما را ملحوظ عنايت خود داشت ، بهتر آن است كه خطبه و سكه اين سه مملكت را به نام نامى او زينت دهيم و در ظل عطوفت او در مهد آسايش به استراحت زندگانى كنيم . تمامت اهل مشاورت رأى او را پسنديده ، امر را مقرر داشتند و ايلچى به دربار معدلت مدار ، روانه ساختند و در طى عريضه ، معروض داشتند :\r\n همه بندگانيم شهرخ‌پرست * من و رستم ، اسكندر و هر كه هست « 3 » \r\nو بعد از ورود ايلچى شيراز به خراسان ، حضرت خاقان شاهرخ او را نوازش فرموده با نيل مقصود ، روانه‌اش داشت و بعد از رسيدن ايلچى از خراسان به شيراز ، اميرزاده پيرمحمد به استظهار تمام به مهمات ملكى پرداخت و امير تمور ملك را با خلعت خاص روانه يزد نموده ، داروغه يزد را طلب داشت و ديگرى را به جانب ابرقوه فرستاده ، سلطان محمود داروغه را بخواست و هر دو نفر داروغه ، امتثال فرمان كردند و با پيشكش‌هاى لايق وارد شيراز گرديده ، مورد عنايت شده ، در سلك امراء انتظام يافتند و حكم فرمود كه تمامت سپاه فارس و عراق عجم در دار الملك شيراز ، ملازم درگاه باشند ، پس مردمان پراكنده در شهر شيراز جمع گشته ، نام هر يك در دفتر لشكر - نويس ، ثبت كردند و در بين اميرزاده اسكندر از همدان فرار كرده وارد شيراز گرديد و از اميرزاده عمر پسر اميرزاده ميرانشاه پسر حضرت صاحبقران امير تيمور گوركان شكست يافته بود و اميرزاده پير محمد با او به عطوفت و مهربانى سلوك نموده ، و ايلچى روانه كرمان داشته امير ايداگو « 4 » را طلبيد و امير سر در اطاعت نياورده ، ايلچى را مأيوس نموده ، روانه‌اش داشت ، پس اميرزاده - پير محمد با لشكر آماده ، قاصد كرمان گرديد و اميرزاده اسكندر والى يزد به او پيوست و در بين راه خبر رسيد كه جماعتى در كمينگاه به خيال غدر نشسته‌اند . اميرزاده اسكندر بر آنها تاخته ، جمعى را كشته ، فوجى را اسير داشت . باقى ، فرار كرده به شهر كرمان رسيدند امير ايداگو در پس حصار شهر كرمان نشست و سپاه فارس شهر را محاصره نمود ، بعد از چند روز عاليجناب سيادت‌مآب ، سرور اهل فقر و كسوة درويشى ، شاه نعمت اللّه [ ولى 
  ] از شهر كرمان درآمده ، براى مصالحه مبالغه نمود و امر صلح را مقرر فرمود و امير ايداگو پيشكشهاى لايق از شهر به اردو فرستاد و روز ديگر اميرزاده پير محمد قاصد شيراز گرديد و اميرزاده اسكندر عازم يزد شده هر يك به مقر حكومت خويش\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 500 .\r\n( 2 ) . ر ك : روضة الصفا ، ج 6 ، ص 520 .\r\n( 3 ) . ر ك : روضة الصفا ، ج 6 ، ص 521 .\r\n( 4 ) . ر ك : روضة الصفا ، ج 6 ، ص 522 .\r\n","page_name":" 330 ","page_number":346},
  {"content":"\r\n\r\nرسيدند « 1 » .\r\nدر سال 809 : جماعتى از بدخواهان كه در لباس نيكخواهى ملازم اميرزاده پير محمد و اميرزاده اسكندر بودند ، بناى فساد را گذاشته ، يگانگى آنها را به بيگانگى رسانيدند « 2 » و اميرزاده - پير محمد ، اميرزاده اسكندر را گرفته ، مقيد داشت و حكومت يزد را به معتمدى سپرد و خزانه او را از يزد به شيراز فرستاد و خود با سپاه فراوان از يزد به جانب اصفهان رفت و اميرزاده رستم به محاصره شهر پرداخته ، قدم بيرون نگذاشت و اميرزاده پير محمد از اصفهان با صد عز و ناز وارد شيراز گرديد و اميرزاده اسكندر را با قيد روانه خراسان داشت و اميرزاده اسكندر در طبس قيد را شكسته ، از جانب بيابان به اصفهان آمد و اميرزاده رستم وجود او را مغتنم دانسته به استقبالش شتافت و او را به احترام تمام به شهر آورد و اميرزاده پير محمد از اتفاق دو برادر انديشيده ، نوكران اميرزاده اسكندر كه در شيراز بودند گرفته محبوس نمود « 3 » پس اميرزاده اسكندر و اميرزاده رستم لشكر فراهم آورده ، قاصد شيراز شدند و اميرزاده پير محمد حكم فرمود كه جماعتى بر سر بند امير و ساير گذارگاه ( هاى ) رودخانه كربال و مرودشت و رامجرد ، براى منع عبور سپاه اصفهان توقف كنند « 4 » و تيمور خواجه را در دهنه تنگ فاروق و تنگ سيوند گماشت كه اميرزاده اسكندر وارد مشهد مادر سليمان گرديد ، روز ديگر بر سپاه تيمور خواجه حمله نموده ، آنها را پراكنده ساخت و تيمور خواجه به اميرزاده پير محمد پيوست و اميرزاده اسكندر و اميرزاده رستم تا كنار رودخانه مرودشت و كربال تاخته ، گذارها را مضبوط ديده ، متحير گشتند ، پس جمعى در برابر بند امير گذاشته ، بناى نقاره زدن را نمودند و باقى سپاه را از جايهاى مناسب رودخانه گذرانيدند و مستحفظين ، بعد از اطلاع فرار نمودند و اميرزاده پير محمد عود به شيراز نموده برج و بارو را محافظت نمود و سپاه اصفهان ، با دو نفر اميرزاده وارد جلگاء شيراز گشته و در بيرون درب سلم « 5 » كه به دروازه شاه داعى مشهور شده نزول اجلال نمودند و باران به اندازه‌اى باريد كه مجال توقف نكرده ، اردو را برداشته در دامنه كوه صبوى شيراز منزل نمودند و تا چهل روز به امر محاصره مشغول شدند چون از فتح شيراز مأيوس شدند ، عطف عنان به جانب گرمسيرات فارس نموده ، بيشتر از قرار غارت كرده ، عود به اصفهان نمودند و اميرزاده پير محمد خودسازى كرده ، در فكر انتقام افتاد « 6 » و با استعداد تمام ، عازم اصفهان گرديد و اميرزاده رستم از وباى اصفهان گريخته در كندمان « 7 » توقف داشت ، چون سپاه فارس با سپاه اصفهان مقابل شد و جنگ درپيوست ، اصفهانيان شكست - يافته ، پراكنده شدند و اميرزاده رستم فرار كرده صلاح خود را در توقف نديده به كاشان رفته ، چند روزى استراحت نمود و اميرزاده اسكندر به او پيوسته ، به اتفاق روانه خراسان شدند و اميرزاده پير محمد با فر جمشيدى وارد اصفهان گرديد و مردمانش را استمالت نمود و بساط عدل و انصاف بگسترد و فرمود كه دفترهاى پيشين را شستند و دفترى را به اعتدال نوشتند و ايالت اصفهان را\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 522 .\r\n( 2 ) . ر ك : روضة الصفا ، ج 6 ، ص 566 .\r\n( 3 ) . ر ك : روضة الصفا ، ج 6 ، ص 566 .\r\n( 4 ) . ( از سربند عضد الدوله ديلمى تا پيش قلعه ماران كنار رودخانه را كه محل گذار است مضبوط دارند ) . ر ك : روضة - الصفا ، ج 6 ، ص 566 ) .\r\n( 5 ) . ر ك : روضة الصفا ، ج 6 ، ص 567 .\r\n( 6 ) . ر ك : روضة الصفا ، ج 6 ، ص 567 .\r\n( 7 ) . در روضة الصفا ، ج 6 ، ص 567 : ( گندمان ) .\r\n","page_name":" 331 ","page_number":347},
  {"content":"\r\n\r\nبه ولد ارجمند خود اميرزاده عمر شيخ واگذاشت « 1 » و تمامت بلاد عراق را مسخر نمود و براى هر يك حاكمى معين فرموده عود به شيراز نمود .\r\nدر سال 810 : براى تسخير خوزستان از شيراز حركت كرده ، چون وارد رامهرمز گرديد جمعى را با عهدنامه نزد امير خواند پرلاس و امير شيخ‌زاده توكلى كه والى آن سامان بودند فرستادند و امرا با تحف و هدايا در شهر شوشتر وارد اردوى كيوان شكوه شده ، مورد عنايت گشتند و اميرزاده پير محمد از شهر شوشتر به شهر دزفول رفته ، نظمى لايق بداد ، پس تشريف‌فرماى هويزه گرديد « 2 » ، ايل و احشام آن ناحيه ، سر در اطاعت آورده ، پيشكشهاى لايق گذرانيدند و تمامت نواحى خوزستان تا سرحد بغداد مسخر گرديد و براى هر ناحيه حاكمى قرار داده عود به شيراز نمود و اميرزاده رستم و اميرزاده اسكندر چون به خراسان رسيدند ، اميرزاده رستم خدمت خاقان سعيد ، شاهرخ رسيده ، مورد عنايت گرديد و اميرزاده اسكندر به جانب بلخ شتافت و مدتى به مشقت گذرانيد تا آنكه حضرت خاقان سعيد ، پرتو عنايت بر او انداخته ، سفارش‌نامه او را به امير زاده پير محمد نوشته براى او فرستاد ، چون توقيع حضرت خاقانى به اميرزاده اسكندر رسيد مطمئن گشته به استظهار مهر برادرى روى به جانب شيراز آورد « 3 » و در 26 رمضان در وقت نماز شام سال 811 : با پاى پياده ، از تنگ اللّه اكبر گذشته وارد شيراز گرديد « 4 » و در خانه خواجه حسين طبيب شرف نزول ارزانى داشت ، همان ساعت خبر به اميرزاده پير محمد رسيد ، دست از طعام خوردن كشيده ، او را به احترام لايق وارد مجلس ساختند و انواع دلجوئى و مهربانى با او بجاى آورده ، اسباب پادشاهى براى او آماده داشت و در محله موردستان شيراز خانه مهيا فرموده ، او را منزل دادند .\r\nدر سال 812 : اميرزاده پير محمد براى تسخير كرمان ، سپاهى فراهم آورده و اميرزاده - اسكندر را مصاحب خود ساخته قاصد كرمان گرديد « 5 » و چون به منزل دوچاهه « 6 » رسيدند خواجه - حسين شربت‌دار كه اميرزاده پير محمد او را از رتبه طبيبى به مرتبه امارت و رياست رسانيده بود با طايفه‌اى از اوباش موافقت كرده ، در نيم‌شب به خرگاه شاهزاده پير محمد درآمده او را شربت شهادت چشانيدند و در همان وقت خبر به اميرزاده اسكندر آوردند بىتأمل سوار شده دو روزه به شيراز رسيد و با تيمور خواجه كه نائب مناب اميرزاده پير محمد بود ، واقعه را در ميان آورد ، اعيان شيراز را گمان افتاد كه اين قضيه با « 7 » اطلاع اميرزاده اسكندر بوده و چون مردمان اردو پىدرپى رسيدند و بيگناهى اميرزاده اسكندر معين گرديد و تمامت اعيان و بزرگان شيراز با او موافقت كرده بر اريكه ايالت مملكت فارس قرار گرفت كه خواجه حسين شربتدار در تمناى سلطنت ، امراى اردو را با خود موافق كرده با جلالت تمام قاصد شيراز گرديده ، منزل به منزل آمده ، شهر شيراز را محاصره نمود و خواجه حسين شربتدار كه خود را شاه حسين پنداشته ، به دروازهء\r\n\r\n\r\n","description":"","footnote":"\r\n( 1 ) . در متن : ( واگذاشتند ) . ر ك : روضة الصفا ، ج 6 ، ص 568 .\r\n( 2 ) . ر ك : روضة الصفا ، ج 6 ، ص 569 .\r\n( 3 ) . ر ك : روضة الصفا ، ج 6 ، ص 569 .\r\n( 4 ) . ر ك : روضة الصفا ، ج 6 ، ص 570 .\r\n( 5 ) . ر ك : روضة الصفا ، ج 6 ، ص 571 .\r\n( 6 ) . در متن : ( دوچاه‌ير ) .\r\n( 7 ) . در متن : ( به ) .\r\n","page_name":" 332 ","page_number":348},
  {"content":"\r\n\r\nموردستان آمده با كلو علاء الدين محمد موردستانى سخنان گفته ، جوابهاى سخت شنيده ، عود به خرگاه سلطنت خود نمود « 1 » .\r\nدر روز ديگر سپاه خواجه حسين براى تسخير شهر يورش آوردند و مردمان شهرى پاى ثبات فشرده ، كارى نكرده عود نمودند و در عصر همان روز يكى از امراى سپاه خواجه حسين از اردو كوچ كرده وارد شيراز گرديد و خواجه حسين از اين واقعه پريشان گشته از اردو بيرون رفت و روز ديگر تمام امراء و لشكريان از دروازه موردستان وارد شيراز گشته به عنايت اميرزاده اسكندر سرافراز گرديدند و خواجه حسين به جانب كرمان شتافت و چند نفر از امراء كه در خدمت اميرزاده پير محمد به كرمان مىرفتند كه قضيه شهادت اميرزاده اتفاق افتاد ، از خواجه حسين فرار كرده بودند ، عود به شيراز مىنمودند ، از جمله امير صديق در راه كرمان خواجه حسين را ديده و شناخته ، او را گرفته ، گوش او را بريده براى نشانه از پيش روانه شيراز داشت « 2 » و روز ديگر خواجه حسين را به تكيه حضرت شيخ سعدى عليه الرحمه رسانيدند و ريش او را تراشيده ، بر گاوى نشانيده وارد شيرازش داشتند و اميرزاده اسكندر از او پرسيد چرا مرتكب اين كار شنيع شدى در جواب گفت براى او بد شد و براى شما خوب ، اميرزاده باگزلك به دست خود يك چشم او را درآورد « 3 » پس فرمود با چماق او را كشتند و سرش را به اصفهان فرستاده ، جنازه‌اش را سه روز آويخته ، او را سوزانيدند و چنان كه در سابق نگاشته گشت سلطان معتصم پسر سلطان زين العابدين پسر شاه شجاع پسر امير مبارز الدين آل مظفر در وقتى كه سلطان زين العابدين را به حكم سلطان صاحبقران امير تيمور - گوركان به سمرقند مىبردند از راه فرار كرده به جانب شام برفت و در اين اوان از شام به آذربايجان آمده ، امير قرا يوسف تركمان مقدم او را مبارك دانسته ، لشكرى به او داده ، روانه اصفهانش داشت كه ملك موروثى خود را تصاحب كند « 4 » ، بعد از ورود او به حوالى اصفهان ، اميرزاده عمر شيخ پسر اميرزاده پير محمد مقاومت نياورده به جانب يزد فرار نمود و اميرزاده اسكندر بعد از اطلاع با سپاه فارس قاصد اصفهان گرديد و چون نزديك شد با سپاه سلطان معتصم جنگ كرده ، فتح عايد اميرزاده اسكندر گرديد و سلطان معتصم از جنگ برگشته ، خواست اسب خود را از جدولى بجهاند كه از اسب افتاد و كسى از سپاه اميرزاده اسكندر رسيده او را شناخته سرش را بريده « 5 » ، خدمت اميرزاده [ اسكندر 
  ] آورد و اميرزاده صورت فتح را با چاپار روانه خراسان داشت و از عم كامكار حضرت خاقان شاهرخ استدعا نمود كه يكى از برادران او را روانه فارس نمايد « 6 » و خاقان سعيد شاهرخ ميرزا بايقرا را كه برادر كهتر اميرزاده اسكندر بود روانه فارس داشت و در اين اثنا اميرزاده رستم ، پسر اميرزاده عمر شيخ به رخصت و اجازه خاقان سعيد ، قاصد اصفهان گشته بر جناح تعجيل وارد گرديد « 7 » و اعيان اصفهان به ورود او خاطر را آسوده داشتند و اميرزاده اسكندر عود به شيراز نمود و چون از انتظام مهام فارس فارغ گرديد ، انديشه بر تسخير اصفهان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 571 .\r\n( 2 ) . ر ك : روضة الصفا ، ج 6 ، ص 572 .\r\n( 3 ) . ر ك : روضة الصفا ، ج 6 ، ص 572 . . گزلگ يا گزليك لفظى تركى است به معنى كارد كوچك دسته دراز .\r\n( 4 ) . ر ك : روضة الصفا ، ج 6 ، ص 572 .\r\n( 5 ) . ر ك : روضة الصفا ، ج 6 ، ص 573 .\r\n( 6 ) . ر ك : روضة الصفا ، ج 6 ، ص 573 .\r\n( 7 ) . ر ك : روضة الصفا ، ج 6 ، ص 574 .\r\n","page_name":" 333 ","page_number":349},
  {"content":"\r\n\r\nو عراق عجم گماشت و امير عبد الصمد و امير صديق را از پيش روانه داشت و آنها به ورزنه رفته قلعهء او را مضبوط داشتند و چون خبر به اميرزاده رستم رسيد ، از اصفهان آمده ، قلعه ورزنه را محاصره نمود و اميرزاده اسكندر فوجى را به مدد امير عبد الصمد و امير صديق روانه نمود و اميرزاده رستم به استقبال آنها شتافت ، چون سپاه فارس مقاومت با اميرزاده رستم را نداشتند پناه به قلعه « 1 » بردند و اميرزاده رستم آنها را محاصره نمود و اميرزاده اسكندر با سپاه خاصه خود وارد آتشگاه گرديد ، و در بين ميرزا خليل سلطان « 2 » كه به فرموده خاقان سعيد شاهرخ براى نظم به عراق عجم آمده بود ، اطلاع بهم رسانيده ، براى مصالحه اميرزادگان به اصفهان آمد و هرچه توانست در امر صلح كوشيد ، فايده نبخشيد و در شهر اصفهان قحط و غلا روى نمود « 3 » ، اميرزاده اسكندر دست از محاصره كشيده ، عود به شيراز نمود و اميرزاده رستم لاعلاج شده از شهر بيرون آمده ، به جانب آذربايجان رفته پناه به امير قرا يوسف تركمان برده ، او را به احترامى لايق پذيرائى نمود و سپاهى از تركمان به او سپرده روانه اصفهان گشت و در نزديكى اصفهان تركمانان بىاجازه برگشتند و اميرزاده رستم با خواص خود به نزديكى اصفهان رسيد ، خواجه احمد صاعدى كه در آن وقت حكمران اصفهان بود به استقبال اميرزاده شتافته او را به احترام وارد ساخت و نزديك به دو ماه گذشت و چون خواجه « 4 » بىاجازه اميرزاده مداخلت در كارها مىنمود او را گرفته به قتل رسانيد و اصفهانيان بر اميرزاده رستم شوريده ، او را از اصفهان بيرون نمودند و لاعلاج به جانب خراسان روانه گرديد و بعد از اين واقعه اميرزاده اسكندر در فارس و عراق لواى اقتدار افراشت .\r\nدر سال 814 : اميرزاده اسكندر به اصفهان رفته پايتخت سلطان ملكشاه سلجوقى را مقر حكمرانى خود قرار داد و چون خبر استيلاى امير قرا يوسف تركمان بر آذربايجان و عراق عرب به سمع خاقان سعيد شاهرخ رسيد ، به عزم استرداد آن نواحى از دار السلطنه هرات عازم آذربايجان گرديد و منشورى به اميرزاده اسكندر فرستاد كه بايد با سپاه فارس و عراق به اردوى اعلى پيوندد و چون اميرزاده از عنوان فرمان مطلع گشت جواب را به مساهله و مسامحه گذرانيد و بعد از چند روز نام سامى حضرت خاقانى را از خطبه و سكه در قلمرو خود بينداخت « 5 » و طغراى احكام خود را چنين نوشت : « القائم بامور المسلمين و ولى امير المؤمنين ، السلطان اسكندر . » چون مخالفت اميرزاده اسكندر ظاهر گرديد حضرت خاقان عزم آذربايجان را منفسخ داشته ، عطف عنان به جانب اصفهان فرمود .\r\nدر سال 817 : اردوى خاقانى در نزديكى شهر اصفهان به دو فرسخى نزول نمود و اميرزاده اسكندر دل بر جنگ نهاده با سپاه خود از شهر اصفهان بيرون آمده ، جنگ كرده ، شكست يافته ، عود به شهر نموده متحصن گرديد و چون اين خبر به شيراز رسيد ، اعيان و بزرگان انجمنى كرده ، بعد از مشاوره ، صلاح حال خود و عباد را در اطاعت حضرت خاقان شاهرخ دانسته ، خطبه و سكه را به نام او كرده ، پسر اميرزاده اسكندر و شيخ يساول و جماعتى از انصار آنها را\r\n\r\n\r\n","description":"","footnote":"\r\n( 1 ) . در روضة الصفا ، ج 6 ، ص 574 : ( قلعه دستجرد ) .\r\n( 2 ) . ر ك : روضة الصفا ، ج 6 ، ص 575 .\r\n( 3 ) . ر ك : روضة الصفا ، ج 6 ، ص 575 .\r\n( 4 ) . در متن : ( به ) .\r\n( 5 ) . ر ك : روضة الصفا ، ج 6 ، ص 610 .\r\n","page_name":" 334 ","page_number":350},
  {"content":"\r\n\r\nگرفته « 1 » محبوس داشته واقعه را به عرض همايونى رسانيدند و حضرت خاقان لطف اللّه بيان تيمور را براى ضبط اموال و حكومت روانه شيراز فرمود و حسن صوفى ترخان و چلپان شاه پرلاس را براى آوردن پسر اميرزاده اسكندر از شيراز به اصفهان مصاحب امير لطف اللّه داشت و بعد از ورود اين جماعت به شيراز امير لطف اللّه ، امير چلپان شاه پرلاس را براى آنكه مبادا مخالفت كند به قتل رسانيد « 2 » و بعد از رسيدن اين خبر به اصفهان ، حضرت خاقان سعيد ، امير لطف اللّه را معزول نمود و امير سيد على ترخان را بجاى او روانه شيراز فرمود و چون زمان محاصره اصفهان از پنجاه روز گذشت و خاقان سعيد چندين مرتبه براى صله رحم ، تقاضاى مصالحه نمود و اميرزاده اسكندر به خشونت پيغام مىفرستاد تا آنكه خاقان سعيد شاهرخ حكم به جنگ سلطانى فرموده ، تمامى سپاه يورش آورده ، اصفهان را مسخر داشتند و اميرزاده اسكندر فرار كرده بعد از روزى دستگير گشته به حضور عم كامكارش آورده ، برحسب فرمان او را به اميرزاده رستم سپردند و اميرزاده پاس برادرى را نكرده با ميل آتش او را از هر دو چشم نابينا نمود « 3 » و حضرت خاقان بعد از انتظام ممالك عراق عجم و اصفهان به جانب شيراز جنت‌طراز شتافت ، بعد از ورود ، ايالت مملكت فارس را به امير مضراب بهادر مفوض فرمود و امير مضراب در همان دو روزه مريض شده برحمت ايزدى پيوست و پس فرمانفرمائى فارس را به ولد ارجمند خود اميرزاده ابراهيم سلطان « 4 » ارزانى داشت و نصايح ملوكانه در رعايت رعيت و سپاه به او فرمود و چون خاطر اشرف از نظم فارس فارغ گرديد ، عنان عزيمت را به جانب خراسان منعطف ساخت و از راه يزد و بيابان طبس گذشته در ماه رجب همين سال وارد دار السلطنه هرات گرديد .\r\nدر سال 818 : اميرزاده بايقرا پسر اميرزاده عمر شيخ كه از جانب خاقان سعيد ، شاهرخ ، فرمانرواى همدان و نهاوند و بروجرد بود و اميرزاده اسكندر نابينا را به او سپرده بودند « 5 » در خيال تسخير مملكت اصفهان و فارس افتاده ، به تحريك اميرزاده اسكندر ، سه هزار نفر سوار فراهم آورده ، روانه مقصد گرديد و اميرزاده رستم ، والى اصفهان ، جماعتى از سپاه خود را به سر راه برادران فرستاد ، بعد از تلاقى ، جنگ كرده ، اميرزاده اسكندر اسير سپاه اصفهان گرديده ، او را به درگاه اميرزاده رستم بردند و اميرزاده بايقرا بدين سبب فتورى در عزيمتش شده ، چون به كندمان « 6 » رسيد چند روز توقف نموده و اين اخبار به شيراز آمد و اميرزاده ابراهيم سلطان ، جماعتى را از نوكران اميرزاده اسكندر كه در شيراز عاطل و باطل مانده بودند ، گرفته ، مقيد ساخته ، روانه خراسان فرمود و چون به منزل خان خره رسيدند ، گرفتارها ، كند را شكسته و بند را گسسته ، مستحفظين را كشته ، در كندمان خدمت اميرزاده بايقرا رسيدند و اميرزاده را در توقف ملامت نموده ، محرك گشته ، لواى اميرزاده را براى تسخير شيراز برافراشته از كندمان كوچ به كوچ نموده ، وارد صحراى بلوك بيضا شدند و اميرزاده ابراهيم سلطان با لشكر خود از شيراز به بيضا رفته ، بعد از تلاقى جنگ درانداخت و چون\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 617 .\r\n( 2 ) . ر ك : روضة الصفا ، ج 6 ، ص 618 .\r\n( 3 ) . ر ك : روضة الصفا ، ج 6 ، ص 620 .\r\n( 4 ) . ر ك : روضة الصفا ، ج 6 ، ص 622 .\r\n( 5 ) . ر ك : روضة الصفا ، ج 6 ، ص 632 .\r\n( 6 ) . ر ك : روضة الصفا ، ج 6 ، ص 632 . و حبيب السير ، جزء سوم ، از ج 3 ، ص 594 .\r\n","page_name":" 335 ","page_number":351},
  {"content":"\r\n\r\nتنور حرب گرم شد ، مسعود شاه شول كه حاكم شولستان بود ، روى خاطر را از اميرزاده ابراهيم - سلطان برداشته و جمعى را با خود موافق كرده ، به جانب اميرزاده بايقرا رفته ، در اطاعت او درآمدند و اميرزاده ابراهيم سلطان عطف عنان به جانب شيراز كرده ، به سرعت باد ، وارد گرديده ، والده ماجده خود ، طوطىآغا « 1 » را با آنچه توانست از خزانه برداشته ، بر جناح تعجيل تاخته وارد بلده ابرقوه گرديد و صباح روز جمعه آخر ربيع اول همين سال ، اميرزاده بايقرا ، از بيضا ، وارد خارج دروازه استخر كه اكنون به دروازه اصفهان شهرت يافته گرديد « 2 » و تا نزديك ظهر ، سواره ايستاده سادات عالىدرجات و مشايخ و قضات و علما و اعيان شيراز « 3 » ، بنا بر ضرورت ، براى استقبال از شيراز ، بيرون آمده ، شاهزاده را با اعزاز وارد شيراز جنت‌طراز نمودند و چون خبر ورود اميرزاده بايقرا به اصفهان رسيد ، اميرزاده رستم ، خاك در چشم بيمروتى ريخته ، برادر والاگهر خود اميرزاده - اسكندر را بكشت « 4 » و خاطر خود را ، آسوده داشت .\r\nچون خبر استيلاى اميرزاده بايقرا ، گوشزد حضرت خاقان سعيد ، شاهرخ شاه گرديد سپاه ظفر اكتناه را تدارك و تهيه فرمود [ و 
  ] در ماه جمادى اخرى از دار السلطنه هرات ، قاصد شيراز گرديد « 5 » و سپاه ديگر بلاد را مأمور فرمود كه به جانب شيراز روانه شوند و تمامى لشكر هر يك از منزل خود به جانب شيراز تاخته در ركاب اميرزاده ابراهيم سلطان ،\r\n بدين‌گونه رفتند تا قصر زرد * ز گرد سپه شد هوا ، لاجورد « 6 » \r\nاميرزاده ابراهيم سلطان ، از كوشك زرد عازم شيراز گرديد و اميرزاده بايقرا بعد از اطلاع در لجه « 7 » تحير افتاد ، گاهى خود را تسلى داد « 8 » كه حضرت خاقان سعيد خود را از نواحى خراسان دور نخواهند فرمود و اميرزاده ابراهيم سلطان از تنگ اللّه اكبر شيراز بيرون آمد و اميرزاده بايقرا ديوار و باروى شهر را حصار خود كرده ، در پس زانوى حيرت نشست و حضرت خاقان سعيد از رى و قم و كاشان ، گذشته ، وارد اصفهان گرديد كه چاپار اميرزاده ، ابراهيم سلطان وارد گشته ، خبر آورد كه اميرزاده بايقرا در شهر شيراز متحصن شده ، قلعه‌دارى مىنمايد و حضرت خاقان سعيد ، از اصفهان به مهيار « 9 » آمده ، بر سبيل تعجيل ، روى خاطر را جانب شيراز داشته ، خرگاه گردون اكتناه را در ميدان سعادت‌آباد بيرون دروازه سعادت‌آباد شيراز برپا نمودند و بعد از اطلاع اميرزاده - بايقرا ، آتش حيرت ، از دماغش شعله زده ، ناچار گشته ، براى پسر عم كامگار خود اميرزاده - غياث الدين بايسنقر پسر حضرت خاقان سعيد شاهرخ پيغام فرستاده او را شفيع خود نمود و امير - غياث الدين ، خدمت والد ماجد خود از گناه و تقصير اميرزاده بايقرا طلب عفو و اغماض نموده ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 633 .\r\n( 2 ) . ر ك : روضة الصفا ، ج 6 ، ص 633 .\r\n( 3 ) . در روضة الصفا ، ج 6 ، ص 633 : ( سادات و قضات و دستاربندان و كلويان شهر ) .\r\n( 4 ) . ر ك : روضة الصفا ، ج 6 ، ص 633 .\r\n( 5 ) . ر ك : روضة الصفا ، ج 6 ، ص 633 . و حبيب السير ، جزء سوم ، ج 3 ، ص 595 .\r\n( 6 ) . ر ك : روضة الصفا ، ج 6 ، ص 634 .\r\n( 7 ) . در متن : ( بجه ) .\r\n( 8 ) . در متن : ( داده ) .\r\n( 9 ) . ر ك : روضة الصفا ، ج 6 ، ص 634 .\r\n","page_name":" 336 ","page_number":352},
  {"content":"\r\n\r\nبه هدف اجابت رسيد « 1 » ، پس اميرزاده بايقرا با قرآن و شمشير با خواص خود از شيراز بيرون آمده ، مورد عنايت گرديد و چند نفر از خواص او كه منشأ فساد بودند به فرمان حضرت خاقان به ياسا رسانيدند و اميرزاده بايقرا را به صحابت چندين نفر معتمد روانه قندهار « 2 » داشت و موكب فيروزى - كوكب وارد شهر شيراز گرديد و در اثناء حكام و اعيان شولستان و لرستان به شيراز آمده مورد مرحمت گرديدند و ملك گرگين كه از نژاد گرگين ميلاد بود « 3 » و والى لارستان به تحف و هدايائى لايقه از لار به شيراز آمده ، منظور نظر عاطفت گرديد و تتمه ماه مبارك رمضان همين سال را در شيراز تمام داشته ، روز عيد فطر با علما و سادات و بزرگان و امراء از شهر بيرون آمده در مصلى كه ،\r\n خوشا نسيم مصلى و آب ركن‌آباد * غريب را وطن خويش مىبرد از ياد « 4 » \r\nنزول فرمود نماز عيد را با جماعت بجاآورد و چون از نظم مملكت فراغت حاصل نمود به قصد زيارت قطب السالكين ، شيخ ابو اسحق « 5 » از شهر شيراز به بلده كازرون رفته بر سر قبر آن بزرگوار فاتحه خوانده ، استمداد همت كرده ، عود به شيراز نمود و ايالت مملكت فارس را كما فى السابق به ولد ارجمند خود اميرزاده ابراهيم سلطان واگذاشت و از طريق كرمان قاصد خراسان گرديد « 6 » .\r\nدر سال 830 : در مسجد جامع هرات ، حضرت خاقان سعيد شاهرخ ، از نماز نافله و واجب فارغ گشته ، عازم منزل گرديد كه شخص نمدپوشى كه او را احمد لر « 7 » مىگفتند به صورت داد - خواهان نزديك آمده كاغذى در دست داشته بىانديشه پيش آمده كاردى بر شكم خاقان زده ليكن به واسطه لباس ، كارى نگشت ، احمد لر را گرفته ، پاره‌پاره‌اش نمودند و فاضلى در اين واقعه فرموده است :\r\n سال تاريخ هشتصد و سى بود * روز جمعه پس از اداى صلوات\r\nبلعجب « 8 » حالتى پديد آمد * در خراسان ولى به شهر هرات\r\nكجروى در بساط فرزين شد * خواست تا شهرخى زند « 9 » ، شدمات \r\nدر سال 832 : كه حضرت خاقان سعيد از دار السلطنه هرات براى تسخير مملكت آذربايجان حركت فرمود [ و 
  ] فرمان لازم الاذعان شرف صدور يافت كه اميرزاده ابراهيم سلطان با سپاه فارس\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 635 .\r\n( 2 ) . ( به جانب گرمسير و قندهار فرستاد ) ر ك : روضة الصفا ، ج 6 ، ص 635 . و جزء سوم حبيب السير ، ج 3 ، ص 595 .\r\n( 3 ) . در روضة الصفا ، اين نسب نيامده است .\r\n( 4 ) . بيت از عبيد زاكانى است . ر ك : ديوان عبيد ، ص 111 . و حافظ نيز غزلى به همين رديف دارد . ( ر ك : ص 94 ، حافظ ، چاپ انجوى ) .\r\n( 5 ) . ر ك : روضة الصفا ، ج 6 ، ص 636 : شيخ ابو اسحق ابراهيم بن شهريار بن زادان فرخ معروف به شيخ مرشد ، عارف قرن - پنجم ، ( متوفى سال 426 هجرى ) .\r\n( 6 ) . ر ك : روضة الصفا ، ج 6 ، ص 636 . و حبيب السير ، جزء سوم ، ج 3 ، ص 595 .\r\n( 7 ) . او از مريدان مولانا فضل اللّه استرابادى بود كه در همان مجلس بدست على سلطان قوچين و همراهانش او را كشتند و پس از آن مولانا خطاط را متهم شناختند و خواجه عضد الدين دخترزاده فضل اللّه استرابادى را با جمعى ديگر كه متهم بودند به قتل رسانيدند و جسم‌هاى آنها را سوخته به باد دادند و امير قاسم انوار مظنون و تبعيد شد . ر ك :\r\nروضة الصفا ، ج 6 ، ص 693 . و حبيب السير ، جزء سوم ، ج 3 ، ص 617 .\r\n( 8 ) . در متن : ( بو العجب ) .\r\n( 9 ) . در روضة الصفا ، ج 6 ، ص 692 : ( شهرخى كند ) .\r\n","page_name":" 337 ","page_number":353},
  {"content":"\r\n\r\nدر عراق عجم به اردوى كيوان شكوه پيوندد و اميرزاده امتثال نموده از شيراز بر جناح تعجيل شتافته در عرصه مملكت رى به اردوى اعلى ملحق گرديد و در حدود سلماس با سپاه تركمان مخالف جنگها كرده ، در همه وقت فتح نموده مورد عنايت مىگرديد « 1 » .\r\nدر سال 833 : بعد از انتظام بلاد آذربايجان ، اميرزاده ابراهيم سلطان با سپاه فارس رخصت انصراف يافته ، عود به منازل خود نمودند .\r\nدر سال 836 : حق سبحانه و تعالى ، اميرزاده ابراهيم سلطان را پسرى كرامت فرموده ، نامش را ميرزاده عبد اللّه گذاشتند و به ميرزا عبد اللّه شيرازى مشتهر گرديد .\r\nدر سال 838 : اميرزاده ابراهيم سلطان در شيراز مريض گشته ، اطبا از علاج آن عاجز شدند و در چهارم ماه شوال ، اين سال ، مرغ روحش از قفس تن پريده ، به عالم ديگرى شتافت « 2 » و چهل و دو سال از عمرش گذشته بود و حضرت خاقان سعيد در آن زمان در قشلاق رى توقف داشت ، بعد از استماع اين قضيه ، منشور ايالت و فرمانفرمائى مملكت فارس را به نام ولد ارجمند ، اميرزاده مرحوم ميرزا عبد اللّه شيرازى نگاشتند و اختيار تمامت آن مملكت را در كف كفايت امير شيخ محب الدين « 3 » ابو الخير نهادند .\r\nدر سال 841 : اعيان فارس شكايت‌نامه از شيراز به پايهء سرير سلطنت فرستاده ، كه تمامت رعايا از ستم شيخ ابو الخير به جان آمده ، آه و ناله را به عيوق رسانيده‌اند و احدى را مداخلت در كارى نداده است ، بعد از اطلاع حضرت خاقان بر مضمون نوشته ، فرمان عزل شيخ ابو الخير از حكومت فارس صادر شد « 4 » و امير صيدى را كه از بزرگان امرا بود و براى ضبط و سياست بر اكثرى برترى داشت به حكومت فارس روانه فرمود و امير صيدى بعد از ورود چندان ظلم و ستم بر مردم غريب و بومى نمود كه تمامى خلق ياد خير از اعمال امير شيخ محب الدين ابو الخير نموده ، به دل و جان طالب او گشتند كه در اثناء ، تير دعاى بيچارگان به هدف اجابت آمد « 5 » .\r\nدر سال 843 : گريبان امير صيدى « 6 » در چنگ اجل موعود افتاده ، مرغ روحش را از قفس تن بيرون كشيد و جنازه او را به مشهد مقدس بردند و حضرت خاقان سعيد ، بعد از اطلاع بر واقعه خواجه معز الدين « 7 » سمنانى را لايق دانسته ، صاحب اختيار مملكت فارس داشته ، روانه‌اش فرمود و چون خواجه معز الدين از دار السلطنه هرات وارد شيراز گرديد ، امير شيخ محب الدين - ابو الخير را از جميع كارها رجوع نمود و شيخ چارهء كار خود را در انفاذ تحفه و هديه ، از نقد و جنس به دار السلطنه هرات ، براى ارباب حل و عقد امور دولتى دانسته ، آن‌قدر ، روانه داشت كه خاطرها را شاد بداشت . پس استدعا نموده او را به پايه سرير اعلى طلب داشتند و بعد از\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 696 . و حبيب السير ، جزء 3 ، ج 3 ، ص 619 .\r\n( 2 ) . ( ر ك : روضة الصفا ، ج 6 ، ص 710 ) اين واقعه را در سال 839 مىداند . ولى مؤلف اين نكته را از حبيب السير گرفته است . ر ك : ج 3 ، جزء 3 ، ص 624 . در احسن التواريخ ( ص 218 ) نيز سال 838 است .\r\n( 3 ) . در روضة الصفا ، ( ج 6 ، ص 710 ) : ( نجيب الدين ) ولى در حبيب السير : ( محب الدين ) است . ر ك : جزء سوم ، ج 3 ، ص 625 .\r\n( 4 ) . روضة الصفا ، ( ج 6 ، ص 718 ) ، اين واقعه را در ضمن حوادث سال 845 آورده است .\r\n( 5 ) . در متن : ( آمده ) .\r\n( 6 ) . ر ك : روضة الصفا ، ج 6 ، ص 718 .\r\n( 7 ) . در متن ( معر الدين ) . ر ك : روضة الصفا ، ج 6 ، ص 719 .\r\n","page_name":" 338 ","page_number":354},
  {"content":"\r\n\r\nورود به دار السلطنه هرات به شاهزادگان و پيشكاران ، پيشكش‌ها داد و رشوتها فرستاد و همه را از خود راضى داشته ، اركان دولت متفق الكلمه به عرض همايونى رسانيدند كه وجود شيخ در مملكت فارس چون نمك در طعام است و مهمات مملكت فارس و خوزستان تا نواحى بغداد ، بىتدبير او تمشيت‌پذير نگردد « 1 » ، حضرت خاقان سعيد ، شيخ محب الدين ابو الخير را به خلعتهاى فاخره ، سرافراز فرموده ، اختيار مملكت فارس را در كف كفايت او گذاشت « 2 » و رخصت انصراف يافت « 3 » .\r\nدر سال 844 : از دار السلطنه هرات روانه شده با احترام و اعزاز وارد دار الملك شيراز جنت‌طراز گرديد و بساط حكومت را چنان گسترانيده كه مزيدى بر آن متصور نبود « 4 » و خواجه - معز الدين سمنانى را در زمره امراء عظام قرار داده ، ديوان ميرزا عبد اللّه را مهر مىنمود « 5 » .\r\nدر اواخر سال 849 : اميرزاده سلطان محمد پسر اميرزاده بايسنقر پسر حضرت خاقان سعيد - شاهرخ كه سالها به فرمانفرمائى عراق عجم اشتغال مىنمود و رتبه برترى بر تمامت اميرزادگان داشت ، جماعتى از فتنه‌جويان به عرض او رسانيدند كه حضرت خاقان به سبب ضعف پيرى و وسعت مملكت ، از فكر اصفهان و فارس بيرون رفته ، بايد فرصت را غنيمت شمرد و اين دو مملكت را در تحت تصرف آورد و اميرزاده ، سخن ارباب غرض را شنيده با سپاهى انبوه به اصفهان آمد و بىمخمصه در تصرف اردو روى خاطر را به جانب فارس بداشت و چون خبر توجه او به ميرزا عبد اللّه - شيرازى رسيد خود را مرد ميدان كارزار او نديده ، در شهر شيراز متحصن گرديد « 6 » و چاپارى را بر سبيل استعجال به خراسان فرستاده ، حضرت خاقان را از واقعه مطلع ساخت و اميرزاده محمد وارد گشته ، شيراز را محاصره نموده ، خاطر را بر جنگ قرار داد و حضرت خاقان سعيد شاهرخ شاه ، با سپاهى بيش از مور از دار السلطنه هرات حركت فرموده « 7 » طى مسافت كرده ،\r\nدر اوائل سال 850 : وارد صحراى كندمان « 8 » گرديد و اميرزاده سلطان محمد دست از محاصره شيراز كشيده ، سپاه خود را متفرق داشته از طريق شولستان و كوه‌كيلويه روانه عراق عجم گرديد و حضرت خاقان سعيد بعد از اطلاع بر فرار نبيره خود از كندمان عطف عنان به صوب اصفهان داشت ، بعد از ورود جناب حقايق‌مآب مولانا شرف الدين يزدى صاحب تاريخ ظفرنامه را كه از خواص اصحاب اميرزاده سلطان محمد بود خواسته به او فرمودند : مولانا شما به اميرزاده فرموده‌ايد :\r\n پير است چرخ و اختر بخت تو نوجوان * آن به كه پير نوبت خود با جوان دهد « 9 » \r\nپس جناب مولوى را به اميرزاده عبد اللطيف « 10 » سپرده ، روانه هراتش داشتند و آن حضرت\r\n\r\n\r\n","description":"","footnote":"\r\n( 1 ) . در متن : ( نكرده ) .\r\n( 2 ) . نقل به عبارات از روضة الصفا ، ج 6 ، ص 719 .\r\n( 3 ) . در متن : ( يافته ) .\r\n( 4 ) . در متن : ( نه‌بود ) .\r\n( 5 ) . در متن : ( مىنموده ) - ر ك : روضة الصفا ، ج 6 ، ص 719 .\r\n( 6 ) . ر ك : روضة الصفا ، ج 6 ، ص 730 . و حبيب السير ، ج 3 ، جزء 3 ، ص 634 .\r\n( 7 ) . ر ك : روضة الصفا ، ج 6 ، ص 731 . و حبيب السير ، ج 3 ، جزء 3 ، ص 635 .\r\n( 8 ) . ر ك : روضة الصفا ، ج 6 ، ص 731 . گندمان . و حبيب السير ( ج 3 ، جزء 3 ، ص 635 ) : كندمان .\r\n( 9 ) . ر ك : روضة الصفا ، ج 6 ، ص 732 . و حبيب السير ، ج 3 ، جزء 3 ، ص 635 .\r\n( 10 ) . ر ك : روضة الصفا ، ج 6 ، ص 732 و احسن التواريخ ، ص 261 . و حبيب السير ، ج 3 ، جزء 3 ، ص 635 .\r\n","page_name":" 339 ","page_number":355},
  {"content":"\r\n\r\nاز اصفهان روانه رى گرديد بعد از ورود روز پنجشنبه پنجم ماه ذى الحجه ،\r\nدر سال 851 : طاير روح قدس او به عالم علوى طيران كرده به رحمت ايزدى پيوست « 1 » و جنازه آن پادشاه را به دار السلطنه هرات برده ، در مدرسه گوهرشاد دفن نمودند و زمان حياتش هفتاد و دو سال بود و هفت سال ، از جانب صاحبقران امير تيمور گوركان والى مملكت خراسان بود و مدت چهل سال در بيشتر از بلاد اسلام سلطنت و پادشاهى نمود :\r\nشعر\r\n در اين ره خواه سلطان خواه درويش * به آخر عقبه مرگ آيدش پيش\r\nدر اين صحرا كه بوى خرمى نيست * گياهى بىبقاتر ز آدمى نيست « 2 » \r\nو چون خبر اين واقعه هايله به اميرزاده سلطان محمد پسر ميرزا بايسنقر پسر پادشاه مغفور خاقان سعيد شاهرخ رسيد از بلده خرم‌آباد لرستان به عزم تسخير فارس و اصفهان با سپاه گران « 3 » حركت كرده در كندمان « 4 » نزول نمود و بعد از چند روز به جانب اصفهان تاخته بىممانعت شهر را تصرف فرمود ، پس به قصد تسخير مملكت فارس رايت جلادت افراشته ، عازم شيراز گرديد و امير شيخ محب الدين ابو الخير ، اميرزاده را به صوب شيراز ترغيب نمود و ميرزا عبد اللّه شيرازى با سپاه فارس به استقبال پسر عم خود درآمده ، چند روزى در برابر هم نشستند كه در اثناء والى كرمان با لشكر خود وارد گشته ، در لشكرگاه اميرزاده سلطان محمد نزول نمود ، ميرزا عبد اللّه تاب مقاومت را در خود نديد و به جانب قلعه استخر شتافت و چند روز به ناكامى بسر برده و لشكر عراق اردوى او را غارت كرده ، پراكنده نمودند و اميرزاده سلطان محمد با فر جمشيدى وارد شهر شيراز گرديد و جناب سيادت و سعادت انتساب ، سيد احمد نظام الدين را كه از اجلهء سادات شيراز بود ، براى استمالت شاهزاده ميرزا عبد اللّه شيرازى ، روانه قلعه استخر داشته ، ميرزا عبد اللّه را استمالت داده ، او را به شيراز آورده ، اميرزاده سلطان محمد را ملاقات كرده ، او را مخير داشت كه به هرجا خواهد مسافرت نمايد ، ميرزا عبد اللّه خراسان را اختيار نموده و اميرزاده اسباب سفر او را به وجه لايق فراهم آورده ، او را روانه خراسان داشت و خود به فراغ بال به عيش و عشرت مشغول گرديد و سلطنت مملكت فارس و اصفهان و عراق عجم تا شهر سلطانيه را به استقلال در تحت اقتدار درآورده ، پيوسته در خيال تسخير خراسان كه ملك موروث خود مىدانست بود « 5 » .\r\nدر سال 853 : سپاه فارس و عراق را فراهم آورده ، قاصد خراسان گرديد و در آن وقت ميرزا بابر « 6 » برادر كهتر اميرزاده سلطان محمد به ايالت خراسان مىپرداخت و چون اميرزاده سلطان محمد به بسطام رسيد ، ايلچى خدمت برادر كوچك خود روانه داشت كه بايد در اطاعت درآمده سر افتخار خود را به كيوان رسانى ، ميرزا بابر جواب ناصواب فرستاده با لشكر خراسان به استقبال\r\n\r\n\r\n","description":"","footnote":"\r\n( 1 ) . روضة الصفا ، مىنويسد : ( درد معده چنان استيلا يافت كه به غير از اداى شهادت مجال دم زدن نداشت ) . ج 6 ، ص 733 . و احسن التواريخ مىنويسد : ( گاهى از درد معده شكايت مىنمود . . . درد صعب بر معده مستولى گشته . . .\r\nبه جوار رحمت ايزدى پيوست . . . ) ص 262 و 263 .\r\n( 2 ) . ر ك : روضة الصفا ، ج 6 ، ص 733 .\r\n( 3 ) . در متن : ( كران ) .\r\n( 4 ) . در روضة الصفا ، ج 6 ، ص 765 : ( گندمان ) .\r\n( 5 ) . ر ك : روضة الصفا ، ج 6 ، ص 765 .\r\n( 6 ) . بابر ( به كسر سوم ) .\r\n","page_name":" 340 ","page_number":356},
  {"content":"\r\n\r\nبرادر آمده ، در نواحى جام ، سپاه خراسان از سپاه فارس شكست يافته « 1 » ، ميرزا بابر از معركه بيرون رفت و اميرزاده سلطان محمد بر جناح تعجيل به دار السلطنه هرات آمده ، بر تختگاه جد خود خاقان - سعيد شاهرخ شاه جلوس نموده به عيش و عشرت اشتغال نمود و امرا و پيشكاران او بناى ظلم و ستم را در نواحى شهر و بلوكات گذاشتند ، مردم را از خود رنجانيدند و از هرات و خراسان هر روزه ، فوج فوج به جانب ميرزا بابر مىرفت و لشكر پراكنده خراسانى با آنها موافقت كرده ، قاصد هرات گرديدند و اميرزاده سلطان محمد بار ديگر سپاه فارس و عراق را به استقبال ميرزا بابر روانه داشت و در نزديكى مشهد مقدس ، دو سپاه به يكديگر رسيده ، جنگ كرده ، لشكر فارس و عراق شكست يافت و چون خبر به اميرزاده سلطان محمد رسيد با سپاه فراوان قاصد جنگ ميرزا بابر شد و چون ميرزا بابر خبر آمدن اميرزاده سلطان محمد را شنيد با آنكه فتح از جانب او شده بود ، روى تافته بركناره كشيد « 2 » و چون همراهان اميرزاده سلطان محمد خبر شكست سپاه فارس و عراق را شنيدند ، متفرق گشتند ، جز قليلى در اردوى اميرزاده سلطان محمد باقى نماند ، اميرزاده سلطان محمد ناچار ، از خراسان به جانب عراق شتافته ، بعد از ورود ، عراق و اصفهان را تمشيت داده ، وارد شيراز گرديد .\r\n\r\n[ وقايع فارس در روزگار سلطان محمد 
  ]\r\nدر سال 854 : باز براى تسخير خراسان در تدارك و تهيه سپاه افتاده ، از جوانب ممالك چريك و سپاه خواسته ، با ابهت تمام قاصد خراسان گرديد و چون ميرزا بابر خبر آمدن برادر را شنيد ، لشكرى فراهم آورده در استقبال تعجيل نمود و چون به منزل بسطام رسيد « 3 » ، جناب شيخ - الاسلام خواجه مولانا « 4 » را به رسم سفارت خدمت اميرزاده سلطان محمد فرستاد و تقاضاى مصالحه نمود و جناب شيخ الاسلام به اردوى اميرزاده آمد و بعد از اداى پيغام و بيان نصايح مشفقانه قرار مصالحه را بر اين وجه داد كه ولايت مختصرى از خراسان ضميمه ممالك محروسه فارس و عراق كنند و خطبه و سكه را بنام اميرزاده سلطان محمد نموده « 4 » ، اميرزاده عود به مقر سلطنت خود نمايد و بعد از قطع اين امور هر يك از دو اردوى شاهزادگان به عقب نشستند و اميرزاده سلطان محمد نقض عهد كرده پيمان را شكست « 5 » .\r\n\r\n[ وقايع فارس در روزگار بابر 
  ]\r\nدر سال 855 : باز قاصد خراسان گرديد و ميرزا بابر بعد از اطلاع ، با سپاه خراسان برادر را استقبال كرد و چون دو سپاه نزديك شدند و آتش جنگ مشتعل گرديد ، نسيم فتح و فيروزى بر موكب ميرزا بابر وزيده ، اميرزاده سلطان محمد دستگير و اسير شد « 6 » ، چون او را خدمت ميرزا بابر ، بردند ، پرسيد : چرا نقض عهد و ميثاق روا داشتى ، اميرزاده در جواب گفت : براى جهانگيرى اين‌گونه اتفاق مىافتد ، پس ميرزا بابر به كشتن برادر بزرگتر اشارت فرمود و از بدنامى دنيا و جزاى آخرت نينديشيد « 7 » ، او را در كنارى برده سرش را از بدن جدا كردند و جنازه‌اش را\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 6 ، ص 765 و 766 .\r\n( 2 ) . ر ك : روضة الصفا ، ج 6 ، ص 766 .\r\n( 3 ) . ر ك : روضة الصفا ، ج 6 ، ص 766 .\r\n( 4 ) . ر ك : احسن التواريخ ، ص 305 .\r\n( 5 ) . در متن : ( شكسته ) .\r\n( 6 ) . ر ك : احسن التواريخ ، ص 305 . و روضة الصفا ، ج 6 ، ص 769 و 770 .\r\n( 7 ) . ر ك : روضة الصفا ، ج 6 ، ص 781 .\r\n","page_name":" 341 ","page_number":357},
  {"content":"\r\n\r\nبه دار السلطنه هرات برده ، دفن نمودند و مدت زندگانى او سى و چهار سال بود و دو سال از جانب خاقان سعيد شاهرخ فرمانرواى مملكت عراق عجم بود و چهار سال « 1 » به استقلال در ممالك عراق و اصفهان و رى و فارس و يزد و كرمان رايت سلطنت افراشت و ميرزا بابر بعد از كشتن برادر خود ، در خيال تسخير ممالك عراق و اصفهان و فارس و يزد افتاد . نخست قاصد شيراز از طريق يزد گرديد .\r\nدر سال 856 : از شهر هرات حركت نموده از تون و طبس گذشته ، از راه بيابان به يزد آمد و اعيان و اكابر دار العباد يزد ، لوازم خدمتگزارى « 2 » را معمول داشته ، قرين عاطفت شدند و از يزد به دار الملك شيراز آمد و اعيان و امرا و اشراف و علما به استقبالش شتافته در بارگاه سلطنت نزول فرمود ، مدت چهار ماه به عيش و عشرت گذرانيد كه از اطراف خبر آمد كه امير - جهانشاه پسر قرايوسف پسر قرامحمد قراقوينلوى تركمان پاى از گليم خود درازتر كرده ، بيشتر شهرهاى عراق را مسخر داشته ، امرائى كه ميرزا بابر بر آن بلاد گماشته بود بعضى فرار نموده و جماعتى در قلعه‌جات متحصن شده‌اند « 3 » و بعد از تحقق اين وقايع ، ميرزا بابر ، ايالت مملكت فارس را به ميرزا معز الدين سنجر « 4 » پسر عم خود ، نبيره حضرت صاحبقران امير تيمور گوركان واگذاشت و خود براى اطفاى نايره سپاه تركمان از شيراز حركت فرمود . در اثناء راه ايلچى از خراسان رسيده ، خبر آورد كه تمامت ممالك خراسان و ماوراء النهر بر هم خورده ، شوريده گشته و از انتظام افتاده است . ميرزا بابر اصلاح كار خراسان را اهم دانسته به جانب يزد رفته ، قاصد خراسان گرديد و خبر رجعت ميرزا بابر به امير جهانشاه پسر قرايوسف تركمان رسيد ، عنان مركب همت را بر تسخير نواحى عراق و فارس تافت و تمامى واليان ميرزا بابر از ايالت دست كشيده ، فرار به جانب خراسان نمودند و ميرزا معز الدين كه از فرار گماشتگان ميرزا بابر مطلع گرديد از راه يزد و بيابان طبس روانه خراسان شد .\r\nدر سال 857 : تمامت ممالك عراق عرب و عراق عجم و اصفهان و فارس در تحت اقتدار امير جهانشاه تركمان درآمد « 5 » و دست تسلط و استيلاى شاهزادگان گوركانى از مملكت فارس كوتاه گرديد و به مفاد آيه كريمه  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ  واقع شد « 6 » .\r\nدر همين سال [ 857 
  ] : امير جهانشاه فرمانفرمائى مملكت فارس را به ولد ارشد خود ميرزا پيربداق واگذاشته ، او را با چند نفر از امراء تركمان روانه شيراز داشته ، بىجنگ و جدال\r\n\r\n\r\n","description":"","footnote":"\r\n( 1 ) . ( دو سال به بيعت خاقان سعيد حكومت كرد و پنج سال به استقلال سلطنت كرد . . . و نعش او را . . . در گنبد مدرسه مهد عليا گوهرشاد آغا مدفون كردند ) . ر ك : روضة الصفا ، ج 6 ، ص 781 . و ر ك : احسن التواريخ ، ص 307 . بابر علاوه بر سلطان محمد ، برادر ديگر خود ميرزا علاء الدوله را ميل كشيد و با برادران ديگر خود نيز رحم نكرد . ( ر ك :\r\nروضة الصفا ، ج 6 ، ص 782 ) .\r\n( 2 ) . در متن : ( خدمتگذارى ) .\r\n( 3 ) . ر ك : ديار بكريه ، ج 2 ، ص 326 . و روضة الصفا ، ج 6 ، ص 783 .\r\n( 4 ) . ر ك : روضة الصفا ، ج 6 ، ص 784 . در ديار بكريه نام او سنجر ميرزاست ( ص 327 ) و همچنين است در احسن التواريخ ص 324 .\r\n( 5 ) . ر ك : ديار بكريه ، ص 328 .\r\n( 6 ) . قسمتى از آيهء 128 از سوره اعراف : زمين ملك خداست و او به هر كس از بندگان خواهد واگذارد .\r\n","page_name":" 342 ","page_number":358},
  {"content":"\r\n\r\nوارد گشته ، بر سرير دار الملك شيراز قرار گرفته « 1 » ، به عيش و عشرت مشغول شدند و پادشاه ذى جاه ميرزا بابر ، بعد از ورود به خراسان چندين مرتبه با شاهزادگان بنى اعمام خود جنگ كرده ، هميشه فتح يافت .\r\nدر سال 860 : پادشاه مغفور ميرزا بابر ، در مشهد مقدس بدرود زندگانى نمود « 2 » و اگرچه بيان تنقلات دهريه حضرت سلطان افاضل ميرزا الغ بيك بن خاقان سعيد شاهرخ گوركانى كه مداخلتى در فارس نكرده از روش و طرز اين كتاب فارسنامه بيرون است ، ليكن چون از غرايب امور روزگار بود ناچار بر سبيل اختصار نگاشته آمد كه آن بزرگوار پادشاهى بود به بسيارى دانش و هنر از تمامى اولاد و نبيره‌هاى حضرت صاحبقران امير تيمور گوركان بلكه سلاطين جهان ممتاز و به وفور كياست و دادگسترى از اقران ، منفرد ، دانش افلاطون و ارسطو را با فر دارا و اسكندر جمع كرده در علوم عقليه و نقليه سرآمد فضلاى عصر بود و علوم رياضيه را به اعلى درجه آموخته ، كتاب ذيج الغ بيك در فضائل او كافى است ، در سال 796 « 3 » در بلده سلطانيه عراق متولد شده و در سال 814 هجرى از جانب والد ماجد خود فرمانفرماى ماوراء النهر گرديد و در سال [ 824 
  ] « 4 » در خارج شهر سمرقند رصدخانه‌اى بنياد نهاد و بطلميوس ثانى مولانا غياث الدين - جمشيد كاشى « 5 » و جامع كمالات انسانى مولانا معين الدين « 6 » كاشى و حاوى فضائل ، مولانا صلاح الدين مشهور به قاضىزاده رومى « 7 » و اعلم علماء زمان مولانا علاء الدين على قوشچى « 8 » در ترتيب آن بناء و آلات و اسباب « 9 » رصد ، نهايت سعى و اهتمام را به عمل آوردند و از نتائج آن زيجى مرتب گشت كه به زيج جديد گوركانى شهرت يافته است .\r\nو جناب علامى مولانا علاء الدين على قوشچى به اندازه‌اى منظور نظر حضرت الغ بيگى بود\r\n\r\n\r\n","description":"","footnote":"\r\n( 1 ) . ر ك : احسن التواريخ ، ص 328 ، و ديار بكريه ، ص 335 .\r\n( 2 ) . ( مزاج پادشاه به واسطه شرب مدام از اعتدال انحراف جست . . . و اهل مجلس با هم گفتند كه خمار شهريار قوى شده است و ندانستند كه از دست ساقى اجل شراب گران . . . خواهد نوشيد . . . ) ر ك : روضة الصفا ، ج 6 ، ص 801 - 804 . احسن التواريخ ، تاريخ وفات او را در 25 ربيع الاخر سال 861 مىداند ، ص 365 . او ده سال سلطنت كرد و حكم جهانمطاع او هفت سال در تمام خراسان و سيستان و مازندران به نفاذ پيوست . ( ر ك : روضة الصفا ، ج 6 ، ص - 805 ) . در جنب روضه رضويه مدفون شد و اطبا احساس سمى از سموم كردند . ( ر ك : احسن التواريخ ، ص 366 ) .\r\n( 3 ) . ( در روز يكشنبه 19 جمادى الاولى در قلعه سلطانيه كه موضع اقامت حرم‌سراى امير تيمور بود متولد شد و او را محمد - طراغانى نام و الغ بيك لقب نهادند . . . ) ر ك : حبيب السير ، ج 3 ، جزء سوم ، ص 460 .\r\n( 4 ) . عدد حذف شده . عدد متن ماخوذ از حبيب السير ، ج 3 ، جزء سوم ، ص 21 .\r\n( 5 ) . در حبيب السير كه عبارات فوق ماخوذ از آن است لغت ( كاشى ) نيامده است ر ك : ج 3 ، جزء سوم ، ص 21 . ولى او كاشى بود و شجرهء نسب او چنين است : جمشيد بن مسعود بن محمود بن محمد كاشانى كه در حدود سال 790 هجرى متولد و در سال 832 در سمرقند وفات يافت . او از رياضىدانان ممتاز است كه زيج خاقانى را در سال 816 نوشت و در سال 818 آلت رصدخانه تازه‌اى بنام طبق المناطق اختراع كرد و شرح آن را كتاب جام‌جم ناميد . ( به سال 829 ) و زيج الغ بيكى در سال 823 شروع به كار كرد و رصد تازه در سال 830 آغاز شد و در همين اوان غياث الدين درگذشت و آثار متعددى از او باقى است . ( فرهنگ معين ، ج 6 ، ص 1279 ) .\r\n( 6 ) . خواهرزاده غياث الدين جمشيد است .\r\n( 7 ) . ر ك : فرهنگ معين ، ج 6 ، ص 1431 .\r\n( 8 ) . ر ك : فرهنگ معين ، ج 6 ، ص 1481 .\r\n( 9 ) . در متن : ( و رصد ) .\r\n","page_name":" 343 ","page_number":359},
  {"content":"\r\n\r\nكه او را فرزندى خطاب مىفرمود و از فرط محبت گاهى در شكارگاه ، قوش خاصه را به دست مولانا مىداد و به اين سبب ظرفا او را به مولانا على قوشچى مشتهر ساختند و حضرت ميرزا - الغ بيك بعد از وفات والد ماجد لواى سلطنت در ممالك ماوراء النهر برافراشت . در كتاب حبيب السير نوشته است « 1 » كه بعضى از استادان علم نجوم در زايجه طالع ميرزا الغ بيك و خلف ناخلفش ميرزا عبد اللطيف حكم كرده بودند كه زيان اين پدر ازين پسر خواهد بود و خود ميرزا الغ بيك كه در علم احكام نجوم كمال اطلاع داشت نيز چنين دانسته بود و خضر خان والى هندوستان اين كيفيت را از جماعت جوكيان معلوم كرده ، رقعه در اين باب خدمت ميرزا - الغ بيك فرستاد و مولانا محمد اردستانى كه در علم نجوم و رمل مهارتى تمام داشت و پيوسته از اخبار مغيبه ، پادشاه را مطلع مىداشت ، روزى ميرزا الغ بيك در مجلس مفاخرت فرمود كه به اين نزديكى تمامت ممالك متصرفى حضرت صاحبقران امير تيمور گوركان را در تحت تصرف خود درآورم ، جناب مولانا فرمود اگر ولد الصدق شما ميرزا عبد اللطيف بگذارد و به اين اسباب غبار نقار از پسر بر خاطر پدر نشسته ، هميشه او را از خاطر خود دور مىداشت كه شايد تدبير مانع از تقدير گردد و ميرزا عبد اللطيف در همه كار بر خلاف رضاى پدر سلوك مىنمود تا رشتهء محبت را گسيخته بناى سركشى و دعوى سلطنت نمود و ميرزا الغ بيك با هزار گونه خوف و هراس در تدارك افتاد كه خبر حركت ميرزا عبد اللطيف از بلخ به قصد پدر بزرگوار در سمرقند متواتر گشت و ميرزا الغ بيك پسر كوچك خود ميرزا عبد العزيز را در سمرقند گذاشته با سپاه فراوان تا كنار رود جيحون شتافت و ميرزا عبد اللطيف با سپاه بلخ رسيده ، در آن جانب جيحون فرود آمد و پدر و پسر در برابر يكديگر نشستند از بالاى جيحون و پايان جيحون لشكريان ميرزا عبد اللطيف گذشته ، چندين‌بار جنگ كرده در بيشتر فتح از جانب ميرزا عبد اللطيف بود « 2 » . روزى ميرزا عبد اللّه - شيرازى نواده حضرت صاحبقران امير تيمور گوركان كه سردار سپاه ميرزا الغ بيك بود در جنگ با سپاه بلخ اسير گشته او را خدمت ميرزا عبد اللطيف برده ، او را بجان امان داده ، منتى بر او گذاشت « 3 » و در بين ، خبر از سمرقند رسيد كه ميرزا عبد العزيز حكمران ماوراء النهر در شهر سمرقند دست تطاول به مال و عيال مردم از اعيان و رعايا دراز كرده ، رحم در حق احدى ندارد و ميرزا الغ بيك چندين نصيحت‌نامه براى او فرستاد ، مفيد نيفتاد و نزديك شد كه امراء سمرقندى دست ميرزا الغ بيك را بسته به ميرزا عبد اللطيف سپارند كه خبر از سمرقند رسيد كه ميرزا سلطان - ابو سعيد نواده حضرت امير تيمور ، براى تسخير سمرقند ، سپاهى آورده ، ميرزا عبد العزيز را محصور داشته است و ميرزا الغ بيك دفع ميرزا ابو سعيد را اهم دانسته از برابر سپاه ميرزا عبد اللطيف برخاسته « 4 » به جانب سمرقند شتافت و ميرزا ابو سعيد مقاومت نياورده فرار نمود و ميرزا عبد اللطيف از عقب پدر بر سبيل تعجيل تا نزديكى سمرقند آمد و ميرزا الغ بيك با او جنگ كرده ، شكست يافته « 5 » ، فرار نمود چون به دروازهء سمرقند رسيد كوتوال « 6 » دروازه او را راه نداد و لا علاج به جانب\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء سوم ، ص 32 .\r\n( 2 ) . ر ك : حبيب السير ، ج 3 ، جزء سوم ، ص 32 .\r\n( 3 ) . ر ك : حبيب السير ، ج 3 ، جزء سوم ، ص 32 .\r\n( 4 ) . در متن : ( برخواسته ) .\r\n( 5 ) . مقصود آن است كه الغ بيك شكست خورد . ر ك : حبيب السير ، ج 3 ، جزء سوم ، ص 33 .\r\n( 6 ) . كوتوال ميرانشاه قوچين گماشته الغ بيك بود . ( ر ك : حبيب السير ، ج 3 ، جزء سوم ، ص 33 ) .\r\n","page_name":" 344 ","page_number":360},
  {"content":"\r\n\r\nقلعهء شاهرخيه شتافت ، كوتوال قلعه « 1 » بيشرمى كرده ، دروازه را نگشود و ميرزا الغ بيك و ميرزا - عبد العزيز ناچار شده به حكم تقدير مانند صيدى كه در كمند صياد آيد وارد شهر سمرقند كه در تصرف ميرزا عبد اللطيف درآمده بر تخت سلطنتش نشسته بود ، گرديده در منزل ميرزا عبد اللطيف فرود آمد پدر و پسر يكديگر را ملاقات نمودند و ميرزا عبد اللطيف بيشرمى كرده بر سبيل سخريه و استهزاء سخنان نالايق نسبت به پدر بزرگوار در حضور و غيبت مىفرمود و ميرزا الغ بيك همه را متحمل گشته ، مىگذرانيد « 2 » و آن ناجوانمرد ترك بدبختى را از نسل چنگيز خان آورده او را خان گفته بر سرير سلطنت نشانيد و عباس نامى كه پدرش را ميرزا الغ بيك كشته بود ، حاضر ساخته به پايه سرير سلطنت آورده ، زانو زده ، خدمت خان دروغى عرض كرده كه ميرزا الغ بيك پدرم را كشت ، به عدالت خان آمده‌ام ، توقع قصاص را مىنمايم و خان دروغى حكم به قصاص فرمود ، پس ميرزا عبد اللطيف پدر بزرگوار را به امير حاجى محمد سپرد « 3 » كه او را به مكهء - معظمه رساند چون از شهر سمرقند بيرون آمدند از عقب شخصى ديگر رسيد كه ميرزا عبد اللطيف فرموده است پادشاه را توقف دهم تا لوازم اين سفر را بفرستم ، پادشاه ذى جاه ميرزا الغ بيك از اين خبر پريشان‌خاطر گشته آيه كريمه  إِنَّا لِلَّهِ وَ إِنَّا إِلَيْهِ راجِعُونَ  « 4 » را مكرر قرائت نموده ، در قريه‌اى كه در نزديكى بود فرود آمده ، آتش افروختند و چون هوا سرد بود ميرزا الغ بيك نزديك آتش نشسته ، شراره آتش بر جبه او افتاد و قدرى را سوزانيد و اين كلمه را بگفت سنده بيلدينگ « 5 » يعنى توهم واقعه را دانسته‌اى و در اثناء عباس نام ، با شخصى ديگر وارد آن خانه « 6 » گرديد چون چشم آن حضرت به عباس افتاد بى خود گشته از جاى جسته مشتى بر سينه عباس زد و آن شخص كه با عباس بود پوستين را از دوش پادشاه كشيد و عباس از خانه بيرون رفت ، ميرزا الغ بيك برهنه گشته ، غسل نمود و مستعد مرگ گرديد كه عباس درآمده ميرزا الغ بيك پادشاه ماوراء النهر را نزديك مشعل برده ، نشانيد [ و 
  ] به شمشير رشته زندگانيش را قطع نمود و ميرزا عبد اللطيف برادر ناكام خود ميرزا عبد العزيز را در شهر سمرقند به قتل رسانيد و بعد از اين واقعه مكرر مىخواند :\r\n پدركش پادشاهى را نشايد * اگر شايد بجز شش مه نپايد \r\nو چنان كه گفته بود بعد از 6 ماه از اين واقعه نوكران ميرزا الغ بيك و ميرزا عبد العزيز در كمينگاه غدر نشسته ، وقتى كه ميرزا عبد اللطيف از باغ « 7 » به جانب شهر سمرقند مىآمد تير به جانب\r\n\r\n\r\n","description":"","footnote":"\r\n( 1 ) . كوتوال شاهرخيه ابراهيم پولاد مملوك الغ بيك بود . ( ر ك : حبيب السير ، ج 3 ، جزء سوم ، ص 33 ) .\r\n( 2 ) . ر ك : حبيب السير ، ج 3 ، ص 33 .\r\n( 3 ) . زيرا قاضى با قصاص موافقت نكرد اگرچه همه فقهاى سمرقند فتوى نوشته بودند كه او را قصاص كنند . ( حبيب السير ، ج 3 ، جزء سوم ، ص 33 ) .\r\n( 4 ) . قسمتى از آيه 156 ، سوره بقره : ما به فرمان خدا آمده و به سوى او رجوع خواهيم كرد .\r\n( 5 ) . در روضة الصفا ، ج 6 ، ص 761 : ( سن هم‌بونيك ) . و در حبيب السير : ( سن هم بيلدينگ ) ج 3 ، جزء سوم ، ص 34 .\r\n( 6 ) . در متن : ( لا يقرء ) است با توجه به ص 34 ، جزء سوم از مجلد سوم ، حبيب السير ، كه خانه است تصحيح شد - ر ك :\r\nروضة الصفا ، ج 6 ، ص 762 : در تاريخ واقعه گفته‌اند :\r\n چو عباس كشتش به تيغ جفا * بود سال تاريخ : ( عباس كشت ) \r\n( 7 ) . ( جمعى با نوكران ميرزا عبد العزيز قرار دادند كه بوقت فرصت او را از ميان بردارند . . . و در وقتى كه از باغ چنار به شهر مىآمد بابا حسين و . . . تيرى به جانب او انداختند . . . كارگر آمد . . . و آن گروه سرش را از تن جدا كردند . . . ) .\r\nر ك : روضة الصفا ، ج 6 ، ص 772 . و اين واقعه در سال 854 و در شب جمعه 26 ربيع الاول اتفاق افتاد . مدت پادشاهى او 6 ماه بود و تاريخ قتل او در ( بابا حسين كشت ) آمده است .\r\n","page_name":" 345 ","page_number":361},
  {"content":"\r\n\r\nاو انداخته بر هدف مراد رسيده ، دست بر يال اسب زده ، فرياد نمود همراهانش فرار كرده ، دشمنان او رسيده ، سرش را از تن جدا كرده ، به شهر آورده از پيش طاق مدرسه ميرزا الغ بيك آويختند و آنچه با پدر و برادر كرده بود به مكافات دنيوى او رسيد و بعد از كشتن ميرزا عبد اللطيف ، اعيان سمرقند ، ميرزا عبد اللّه شيرازى را كه نبيره صاحبقران گيتىستان امير تيمور - گوركان و داماد ميرزا الغ بيك بود ، بر تخت سلطنت و كامرانى نشانيده ، سر در اطاعت او آوردند « 1 » و در سال 855 كه ميرزا ابو سعيد نواده حضرت صاحبقران و ابو الخير خان اوزبك براى تسخير ماوراء النهر آمدند و ميرزا عبد اللّه شيرازى پادشاه ماوراء النهر با سپاه گران به استقبال آنها شتافت و جنگ درپيوست ، چهارپاى اسب ميرزا عبد اللّه در گل فرورفت و چند نفر از سپاه اوزبك رسيده ، او را گرفته ، چون او را به نزد ميرزا ابو سعيد بردند بىتأمل حكم به قتل آن پادشاه ذى جاه كه مانندش در شجاعت و رعيت‌دارى كسى نشنيده بود ، فرمود ، او را كشتند « 2 » و اين واقعه در ماه جمادى دويم « 3 » همين سال اتفاق افتاد و جناب ملا حسين كاشفى « 4 » كتاب روضة الشهداء را به نام ميرزا عبد اللّه شيرازى تأليف نموده است .\r\n\r\n[ وقايع فارس در روزگار ميرزا عبد الله شيرازى 
  ]\r\nدر سال 862 : امير جهان شاه ، پسر امير قرايوسف تركمان ، از نظم ممالك محروسه بغداد و عراق عرب و عجم و اصفهان و فارس و مازندران فراغت يافته ، در تهيه تسخير مملكت خراسان افتاده ، لشكرها ترتيب داده ، به جانب خراسان شتافت و با شاهزادگان گوركانى در همه‌جا جنگ كرده ، فتح و فيروزى يافته ، در دار السلطنه هرات رايت اقتدار برافراشت « 5 » و چاپار ، روانه فارس داشته ، ولد ارشد خود ميرزا پير بداق با لشكر فارس از شيراز احضار فرمود و ميرزا پير بداق با لشكر فارس « 6 » و وزير خود سيد عاشور در مدت هفده روز از دار الملك شيراز به دار السلطنه هرات رسيده ، خاطر والد ماجد خود را شاد داشت و در بين خبر شوريدگى « 7 » آذربايجان به امير - جهانشاه رسيده ، توقف خود را در خراسان صلاح نديده ، سيد عاشور « 8 » كه از عقلاى روزگار بود ، خدمت ميرزا سلطان ابو سعيد گوركانى پادشاه خراسان فرستاده تقاضاى مصالحه نموده ، عقد مودت را استوار داشته ، امير جهانشاه از هرات قاصد آذربايجان گرديد و فرزند ارجمند خود ميرزا پير بداق را رخصت انصراف به فارس داده از طريق طبس و يزد با لشكر فارس در سال 863 وارد دار الملك شيراز گرديده تمامت نواحى فارس را از دريا و صحرا منتظم ساخت .\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء سوم ، ص 43 . و روضة الصفا ، ج 6 ، ص 773 .\r\n( 2 ) . ر ك : روضة الصفا ، ج 6 ، ص 773 . و حبيب السير ، ج 3 ، جزء سوم ، ص 50 .\r\n( 3 ) . ( و . . . در شب دوشنبه 22 جمادى الاولى سنه 855 جام شهادت سركشيد ) . ر ك : حبيب السير ، ج 3 ، جزء سوم ، ص 50 .\r\n( 4 ) . حسين بن على بيهقى سبزوارى واعظ ، ملقب به كمال الدين دانشمند و واعظ مشهور قرن نهم كه در حدود سال 906 تا 910 وفات يافت و از تاليفات اوست آئينهء اسكندرى ، اخلاق محسنى ، الاربعون ، انوار سهيلى ، بدايع الافكار ، مطلع الانوار و روضة الشهدا . . .\r\n( 5 ) . ديار بكريه ، ص 351 .\r\n( 6 ) . ديار بكريه ، ص 354 .\r\n( 7 ) . در متن : ( شوريده‌گى ) .\r\n( 8 ) . امير سيد نظام الدين عاشور از اكابر آذربايجان و بر حاشيهء وزارت و امارت ( جهانشاه ) بود . ر ك : ديار بكريه ، ص 254 و 354 . و روضة الصفا ، ج 6 ، ص 835 . و حبيب السير ، ج 3 ، جزء سوم ، ص 74 .\r\n","page_name":" 346 ","page_number":362},
  {"content":"\r\n\r\nو در سال 864 : نواحى خوزستان و شوشتر تا حدود بغداد را در تحت اقتدار خود ، درآورد و نخوت و غرورى پيدا كرد كه سر از چنبر اطاعت والد خود كشيده ، اعتنائى به احكام او نداشت و در خيالات بيفايده افتاده ، خاطر پدر را از خود رنجانيد تا آنكه امير جهانشاه ، قلع و قمع پسر خود را بر اجنبى مقدم دانست ، سپاه بىاندازه فراهم آورده قاصد شيراز گرديد « 1 » .\r\nدر اين سال [ 864 
  ] : به فرمان امير پير بداق بارو و برج شيراز را تجديد نمودند .\r\nدر سال 867 : چون به نزديكى شيراز رسيد و نمىخواست چراغ افروخته خود را خاموش كرده ، نهال دولت خود را بركند ، ناچار گشته ، حرم محترم خود والده ميرزا پير بداق را روانه شيراز داشت بعد از ورود قرار ميانه پدر و پسر بر آن گذاشت كه ميرزا پير بداق با اتباع و اولاد و اموال و ذخائر به جانب دار السلام بغداد رفته ، رايت ايالت و سرورى افراخته ، بر سرير حكومت عراق عرب قرار گيرد .\r\nدر همين سال [ 867 
  ] : ميرزا پير بداق ، از شولستان و بهبهان و شوشتر گذشته ، وارد دار السلام بغداد گرديد و امير جهانشاه ، فرمانروائى مملكت فارس و خوزستان تا حدود دزفول را به فرزند ديگر خود امير يوسف ارزانى داشته او را متمكن نموده ، از شيراز ، عود به مقر سلطنت خود فرمود و ميرزا پير بداق نواحى بغداد را مزروع و معمور بداشت « 2 » و خيال شيراز را از سر نگذاشت و پيوسته متعرض ممالك پدر مىگرديد و آنچه بر خلاف رضاى او بود ، به عمل مىآورد تا آنكه رشته مهربانى پدرى و پسرى گسيخت و روزبروز بر فتنه‌انگيزى و خونريزى مىافزود تا آنكه امير جهانشاه به تنگ آمد « 3 » .\r\nو در سال 870 : به ازدحام تمام ، عازم دار السلام بغداد گرديد و فرزند ارجمند خود امير يوسف را از شيراز خواسته ، ايالت فارس را به امير سيد على كه از امراء پير بداق بود ، واگذاشت و چون ميرزا پير بداق بر قصد « 4 » پدر خود مطلع گرديد ، خاطر را بر تحصن قرار داد و امير جهانشاه با لشكرى بىاندازه ، رسيده شهر بغداد را محاصره نمود و تا نزديك به يك سال نائرهء قتال ميانه پدر پسر مشتعل بود و ميرزا پير بداق هرچه خواست به توسط رسل و رسائل سخنى از مصالحه گويد ، امير جهانشاه قبول نفرمود و قحط و غلا در بغداد به مرتبه‌اى شد كه از گوشت سگ و گربه گذشته ، مردمش از پوست و چرم جوشانيده معيشت مىنمودند « 5 » . چون كار محاصره به طول انجاميد ، اهل شهر دروازه‌ها را گشوده ، سپاه تركمان وارد بغداد شدند و برحسب فرمان امير جهانشاه هيچ لشكرى آسيبى به هيچ شهرى نرسانيد و ميرزا پير بداق در منزل خود نشست و گمان نداشت كه زيانى از جانب پدر به او رسد كه امير محمدى برادر او با چند نفر وارد گشته ، امير محمدى شمشير خود را به ديوار زد و همراهان او ميرزا پير بداق را بكشتند و اين واقعه در سال 871 اتفاق افتاد و چون امير جهانشاه از انتظام بغداد فراغت يافت و ممالك عراق عرب را ضميمه ولايات خود ساخت و وسعت مملكت او به مرتبه‌اى رسيد كه زبان از تقريرش عاجز بود ، و اعيان و بزرگان و سرداران\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء سوم ، ص 85 . و روضة الصفا ، ج 6 ، ص 852 . و ديار بكريه ، ص 362 و 363 .\r\n( 2 ) . ر ك : تاريخ ديار بكريه ، ص 366 . روضة الصفا ، ج 6 ، ص 854 .\r\n( 3 ) . در متن : ( آمده ) .\r\n( 4 ) . در متن : ( قصه ) .\r\n( 5 ) . ر ك : تاريخ ديار بكريه ، ص 371 به بعد . حبيب السير ، ج 3 ، جزء سوم ، ص 86 . و احسن التواريخ ، ص 445 .\r\n","page_name":" 347 ","page_number":363},
  {"content":"\r\n\r\nممالك آذربايجان و عراق عرب و عجم و فارس و كرمان و سواحل درياى عمان و ارمنستان سر بر خط فرمان او داشتند مگر امير حسن بيك پسر امير على بيك پسر امير قرا عثمان بايندرى آق‌قوينلوى - تركمان ، كه قلاع دياربكر را مضبوط داشته ، سر در اطاعت امير جهانشاه درنمىآورد « 1 » و پيوسته صورت لواى اقتدار بر ضمير مىنگاشت و اين معنى بر خاطر امير جهانشاه ، گران بوده ، هميشه استيصال او را وجهه خاطر خود مىداشت و بايندر نام جد اوست و « آق » در تركى : سفيد و « قوى » و « قوين » : گوسفند و « لو » صاحب را گويند چون دو طايفه از تركمان يكى صورت گوسفند سياه را بر پردهء علم كشيده و ديگرى گوسفند سفيد را . اول را قرا قوينلو و دويم را آق قوينلو گفتند و امير حسن بيك آق قوينلو را اوزن حسن و حسن طويل [ مىگفتند 
  ] چون قامتى بلند داشت .\r\nدر سال 872 : امير جهانشاه همت را بر خرابى قلاع دياربكر گماشت و متوجه دفع امير حسن بيك گشته ، رايت عزيمت را به جانب دياربكر برافراشت و امير حسن بيك چون از قصد دشمن مطلع گرديد خود را مرد مقابل او نديده ، بر كوه كوچكى كه بغايت مستحكم بود پناه برده ، متحصن گشت و امير جهانشاه در نزديكى او منزل نمود و امير حسن بيك از غايت زيركى و كياست ، چندين نفر از مردمان كاردان خود را به رسالت نزد پادشاه ممالك فرستاده ، سخنان عجزآميز پيغام داد و امير جهانشاه اين پيغام را حمل بر عجز او نمود تمامى تابستان را در همان مقام توقف نمود ، چون پائيز و اوائل زمستان رسيد ، سپاه جهانشاهى از توقف در آن صحرا امتناع نموده ، رخصت انصراف خواسته ، آنها را مرخص فرمود و با خواص و مقربان خود چند روز ديگر به عيش و عشرت مشغول گرديد و امير حسن بيك از غفلت جهانشاه و پراكندگى سپاه ، مطلع گشته با دو هزار نفر سوار آزموده به ناگهانى بر اردوى او بتاخت و امير محمدى و امير يوسف پسران امير جهانشاه به استقبال او شتافته ، تاب يك حمله نياورده ، عود نمودند و امير جهانشاه سوار شده روى بر فرار نهاد و امير حسن بيك به اردوى او درآمد و امير محمدى و امير قرايوسف را اسير نمودند و جمعى را از تيغ گذرانيدند و وقتى امير جهانشاه از اردو گريخت به جانب دره شتافت كه اسكندرنام از تركمانان امير حسن بيك به او رسيده ، او را كشته ، لباسش را پوشيده و جنازه‌اش را ناساخته گذاشت و امير حسن بيك بعد از فتح و ظفر ، تفحص بليغ از امير جهانشاه مىنمود كه سر قورميش را آورده گفتند سر امير جهانشاه است امير حسن بيك آن سر را نزد قرايوسف و امير محمدى فرستاد ، گفتند اين سر قورميش است كه شباهت تمام به امير جهانشاه داشت ، باز امير حسن بيك تفتيش نمود كه امير جهانشاه به كدام جانب رفت ، كسى گفت اسكندرنامى ، لباس شاهانه پوشيده است چون او را عاجز ساختند گفت شخصى را براى طمع در اسب و جامه‌اش در فلان دره كشتم و اسب و جامه‌اش را گرفته ، جنازه‌اش را گذاشتم ، چون جماعتى به آن دره رفتند سر امير جهانشاه را بريده ، حاضر داشتند « 2 » .\r\n چنين است آئين گردون سپهر * گهى كينه ورزد به كس گاه مهر \r\nو چون خاطر امير كشورستان امير حسن بيك تركمان از جانب دشمن آسوده گشت امير محمدى را بكشت و امير يوسف را از حليه بينائى عارى ساخت .\r\n چو دولت از آن خاندان درگذشت * يكى كشته شد ديگرى كور گشت \r\n\r\n\r\n","description":"","footnote":"\r\n( 1 ) . ر ك : ديار بكريه ، ص 406 به بعد . حبيب السير ، ج 3 ، جزء سوم ، ص 86 . احسن التواريخ ، ص 452 و 766 .\r\n( 2 ) . ر ك : حبيب السير ، ج 3 ، جزء سوم ، ص 87 .\r\n","page_name":" 348 ","page_number":364},
  {"content":"\r\n\r\n\r\n[ وقايع فارس در روزگار ميرزا سلطان ابو سعيد 
  ]\r\nو اين حادثه عجيب و واقعه غريب در اواخر همين سال اتفاق افتاد ، چون اين اخبار به خراسان رسيد ، خسرو آفاق ميرزا سلطان ابو سعيد پسر اميرزاده سلطان محمد پسر اميرزاده ميرانشاه پسر حضرت صاحبقران امير تيمور گوركان در سال 873 قاصد تسخير ممالك عراق و آذربايجان و فارس گرديد چون به چمن كالبوش « 1 » رسيد ، ايلچيان از تمامى ممالك ايران رسيد و عريضه انقياد و اطاعت از بزرگان و اعيان نواحى رسانيدند و خسرو كامكار ، ايالت مملكت فارس را به امير - نظام الدين احمد پسر امير غياث الدين على پرلاس « 2 » عنايت فرموده روانه فارسش داشت و چون به كتل مائين « 3 » كه در اين زمان به كتل امامزاده مشهور گشته ، رسيد امير سيد على كه از جانب امير جهانشاه تركمان والى مملكت فارس بود و بعد از انهدام سلطنت جهانشاهى به استبداد خود ، داعيه سلطنت فارس را داشت با دو هزار سوار ، امير نظام الدين احمد را استقبال كرده ، در گريوه مائين بر سپاه او بتاخت و امير نظام الدين احمد شكست يافته به جانب ابرقوه روانه گرديد و بعد از رسيدن اين خبر به حضرت ميرزا ابو سعيد ، جناب افادت انتساب مولانا شمس الدين على - فارسى « 4 » را كه اعلم فضلاى زمان بود و در اين سفر به مصاحبت پادشاه ميرزا سلطان ابو سعيد حركت فرموده بود ، به رسالت روانه فارسش داشت و چون نسب جناب مولانا به مؤلف كتاب كشف كشاف منتهى مىشد آن جناب را صاحب كشف مىگفتند و چون صاحب كشف وارد شيراز گرديد و پيغام خسرو آفاق را رسانيد ، امير سيد على در جواب گفت چون موكب همايون به اين صوب رسيد مملكت شيراز را تسليم گماشتگان « 5 » آن حضرت كنم و خسرو عالىهمت براى تسخير آذربايجان و تدمير امير حسن بيك تركمان عازم گرديد و بعد از ورود ، از ناسازى روزگار غدار ، آن پادشاه عالىمقدار اسير امير حسن بيك شده ، رشته حيات او را در ماه رجب « 6 » همين سال منقطع ساخت .\r\n كدام سرو سهى را سپهر آبى داد * كه باز خشك نكردش ز آتش بيداد\r\nكرا نهاد فلك تاج سرورى بر سر * كه بند حادثه بر دست و پاى او ننهاد \r\nو ابو المظفر امير حسن بيك پادشاه ، حكومت مملكت فارس را در همين سال به عمر بيك موصلو ، ارزانى داشت « 7 » .\r\nدر سال 874 : ولد ارجمند خود سلطان خليل را كه اكبر اولاد او بود به فرمانفرمائى مملكت فارس روانه شيرازش داشت و تا سال وفات ابو المظفر امير حسن بيك بر مسند فرمانروائى مملكت فارس باقى و برقرار بود « 8 » ،\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء سوم ، ص 430 . سلطان خليل در واقعه مرند به قتل رسيد . ر ك : همان كتاب ، ص 431 .\r\n( 2 ) . ر ك : حبيب السير ، ج 3 ، جزء سوم ، ص 85 . جائى در ميان گرگان و جاجرم و نردين . ( فرهنگ ناصرى ) .\r\n( 3 ) . همان ماخذ و همان صفحه . و ر ك : مطلع السعدين ، ج 2 ، ص 1326 .\r\n( 4 ) . مقصود عقبه مائين است .\r\n( 5 ) . مشهور به صاحب كشف كه سالها در هرات به تدريس مشغول بود و سرانجام بعد از مرگ سلطان سعيد به ميرزا - سلطان محمود در حصار شادمان پناهيد و در همانجا درگذشت . ر ك : حبيب السير ، ج 3 ، جزء سوم ، ص 106 .\r\n( 6 ) . در متن : ( گماشته‌گان ) .\r\n( 7 ) . ( امير حسن بيك نمىخواست كه به جان او آسيبى رساند اما بعد از قيل و قال فراوان به اغواى قاضى شروان و استصواب جمعى از امراء تركان . . . در بيست و دوم رجب . . . او را شربت شهادت نوشانيدند ) . ر ك : حبيب السير ، ج 3 ، جزء سوم ، ص 93 . تاريخ قتل او را ( مقتل سلطان ابو سعيد ) نوشته‌اند . احسن التواريخ ، ص 489 . روضة الصفا ، ج 6 ، ص 868 .\r\n( 8 ) . احسن التواريخ ، ص 508 : امير بيك موصلو يعنى امير عمر بيك موصلو . ر ك : تاريخ ديار بكريه ، ص 265 و 567 .\r\n","page_name":" 349 ","page_number":365},
  {"content":"\r\n\r\nدر سال 882 : كه امير حسن بيك ، تاج و تخت سلطنت را بدرود نمود ، سلطان خليل شاه از شيراز به آذربايجان رفته ، بر اريكه سلطنت موروثى خود قرار گرفت « 2 » و بواسطه بخل و امساك و سوء تدبير ، از عهدهء لوازم سلطنت برنيامده ، رعيت و لشكرى از او رنجيده ، سلطان يعقوب برادر كهتر او را كه والى ديار بكر بود طلبيده با سپاه دياربكر قاصد آذربايجان گرديد و سلطان خليل با چند نفر از سپاه خود به استقبال برادر شتافته ، بعد از جنگ به چنگ اجل افتاده ، به دست يكى از لشكريان ديار بكر كشته شد و سلطنت شش ماهه اول او به انتها رسيد « 3 » .\r\nدر ماه ربيع دويم سال 883 : تمامى اعيان و امراء ممالك عراق عرب و عجم و آذربايجان و اصفهان و فارس و يزد و كرمان و رى تا حدود خراسان بر سلطنت شاه سلطان يعقوب بهادر اتفاق كرده ، سر در چنبر اطاعتش درآوردند و در شهر تبريز بر تخت دارائى نشسته ، تاج جمشيدى را بر سر گذاشت « 4 » و آنچه بايد و شايد به دلجوئى و نوازش مردمان پرداخت و در رسوم رعيت‌پرورى و ملكدارى و تقويت شريعت غرا كوشيده ، براى سادات عالىدرجات و علما و قضاوت ، سيورغال « 5 » و تيولات « 6 » مقرر فرمود و قاضى مسيح الدين عيسى ساوجى « 7 » پسر خواجه شكر اللّه وزير كه در مراحل علم و فضل يگانه آفاق بود به منصب صدارت و حكومت شرعيات منصوب گردانيد ، بلكه او را در تمشيت امور ملك و مال مختار داشت و جناب قاضى عيسى در اجراى كلمات حقه به مفاد لا تأخذه لومة لائم « 8 » ، مسامحه را جايز نداشتى و پادشاه و امرا را به معروف امر فرمودى و از منكر نهى كردى ، روزى كه ايلچيان مصرى و رومى وارد تبريز شدند و سلطان يعقوب براى ملاقات آنها مجلس ملوكانه ترتيب داده ، لباس زردوز ابرايشمى پوشيده بود ، جناب قاضى عيسى وارد آن مجلس گشته به پادشاه سلطان يعقوب گفت ، پوشيدن اين لباس بر مرد حرام است « 9 » ، حضرت سلطانى بىدغدغه خاطر ، جامه زردوز را از دوش انداخته ، جبه پشمينه را پوشيد و در مبادى جلوس بر اورنگ شاهى بر مهر سلطنتى خود نگاشت :  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 10 » ، العبد يعقوب بن حسن بن على بن عثمان .\r\n\r\n[ وقايع فارس در روزگار يعقوب بهادر 
  ]\r\nدر سال 880 و اند « 11 » : امير سلطان يعقوب بهادر ، حكمرانى مملكت فارس را به امير منصور بيك پرناك تفويض فرموده ، با جماعتى از امراء تركمان بايندريه روانه شيرازش داشت و بعد از ورود به حكومتى قرين عدل و انصاف مشغول گرديد .\r\n\r\n\r\n","description":"","footnote":"\r\n( 2 ) . ر ك : احسن التواريخ ، ص 568 . حبيب السير ، ج 3 ، جزء چهارم ، ص 430 .\r\n( 3 ) . همان ماخذ ، ص 431 .\r\n( 4 ) . همان ماخذ ، ص 431 .\r\n( 5 ) . سيورغال ملكى كه منافع آن را مدة العمر به كسى واگذار كرده باشند ، اقطاع ، تيول .\r\n( 6 ) . تيول : بلوك يا منطقه‌اى كه براى مدد معاش از طرف سلاطين به افراد واگذار مىشد .\r\n( 7 ) . ر ك : حبيب السير ، ج 3 ، جزء چهارم ، ص 431 .\r\n( 8 ) . اشاره به مفاد آيه كريمه :  لا يَخافُونَ لَوْمَةَ لائِمٍ  . ( آيه 54 از مائده ) .\r\n( 9 ) . ( . . . آنگاه ملازم خود امير سراج الدين را فرمود كه آن دكله را كتف از يعقوب ميرزا برگرفته فرجى آبفت خود رنگ در او پوشانيد و پادشاه طريقه اطاعت مرعى داشته اصلا از احتساب بىمحل قاضى متغير نگشت . . . ) ر ك : حبيب - السير ، ج 3 ، جزء چهارم ، ص 432 .\r\n( 10 ) . آيه 90 ، از سوره نحل .\r\n( 11 ) . ( در سال 892 . . . يعقوب . . . خليل را از امارت شيراز معزول نموده . . . منصور بيك پرناك در آن ولايت رايت حكومت -\r\n","page_name":" 350 ","page_number":366},
  {"content":"\r\n\r\nدر سال 893 : پادشاه سكندرجاه سلطنت‌پناه جهانگير عالم‌آراى خصم‌بند قلعه‌گشاى امير سلطان يعقوب پادشاه ، فرمان معافى و مسلمى از وجوه ديوانى املاك موقوف مدرسه منصوريه « 1 » شيراز را طلبا لمرضات اللّه براى بانى و واقف آنها حضرت مرتضى ممالك اسلام ، ملك اعاظم سادات عظام ، خلف اشراف و شرف اخلاف آل عبد مناف ، امام اقدم ، مربى افاضل امم ، ناصب رايات ملت بيضا ، ناصر آيات شريعت غرا ، استاد حكماء اسلاميه و ملاذ فلاسفه الهيه ، امير سيد صدر الملة - و الدين محمد دشتكى شيرازى نور اللّه مضجعه كه در مرتبه نهم از اجداد نگارنده اين فارسنامه - ناصرى است انفاذ داشت . چون فرمان مزبور بر كاغذ خانبالغى به خط تعليق منشى خوشنويسى نوشته آخر دامنه آن را به خاتم شاهى مزين داشته است و پشت فرمان به امهار عيسى بن شكر اللّه و على بن شكر اللّه و چندين نفر ديگر از وزراء و مستوفيان رسيده است و تاكنون كه 410 سال تمام از آن گذشته است به آبادى باقى مانده است و عبارات آن را در اين فارسنامه نگاشتم تا عبرت خوانندگان و تنبيه شنوندگان گردد :\r\nسواد فرمان سلطان يعقوب بهادر الحكم للّه - امير ابو المظفر يعقوب بهادر سور و حكام و وزراء و ديوانيان و كتاب و مستوفيان و عمال و مباشران و متصديان امور اشغال سلطانى و اموال ديوانى مملكت فارس عموما و بلده و حومه دار الملك شيراز و شبانكاره و كربال و فسا خصوصا ، بدانند كه چون به تبجيل و اعظام و اجلال و اكرام سادات عظام و نقباء كرام ، نور حدقه لولاك و نور حديقه و ما ارسلناك‌اند ، سيما جماعتى كه علو نسب ايشان به شرف حسب مزين داشته باشند و در اعلاء اعلام علم و دانشورى و ارتقاء مدارج حكمت و فضل گسترى رايت درايت افراشته باشند و معهذا در تأسيس قوانين خيرات و ترصيص قواعد مبرات و انشاء مبانى ابواب الخير و انفاق ارباب استحقاق ، مساعى جميله به تقديم رسانيده و موفق گردند بر ذمت همت خسروان ديندار و ربقه نهمت پادشاهان عدالت آثار ، از لوازم متحتمات است و مرتضى ممالك اسلام ، مقتدى علماء اعلام ، افتخار السادات و العلماء و النقباء فى الايام ، اعتضاد الائمه المتبحرين فى الافاق ، قدوة الحكما المتألهين بالاستحقاق ، علامة علماء الزمان ، استاد ارباب الحكم و المعارف فى الاوان ، الموفق من عند اللّه الصمد ، سيد صدر الملة و الافادة و السيادة و الافاضة و الدين محمد ، ابد اللّه تعالى ظلال سيادته و شيدت قوانين افاضة و سيادته ، در زمان دولت روزافزون و عهد خلافت همايون ، مدرسه رفيعه و بقعه منيعه ، موشح بالقاب و مشحون به اسم سامى ما در دار الملك شيراز انشاء و بنا نمود و رقبات مذكورة فى الذيل را ، جهت مثوبات دولت ابد پيوند به مقتضى وقفيه شرعيه بر آن بقعه وقف نموده كه بموجبى كه در وقف‌نامه مشروعه مشروحه مسطور است به مصرف وجوب و مصاب استحقاق رساند و جمع رقبات مذكوره در پيچين‌ئيل از قرار تصديق ديوانيان شيراز بدين موجب است .\r\nدويست و چهل و دو هزار و هفتصد و هشتاد و سه دينار و نيم رايج تبريزى\r\n\r\n\r\n","description":"","footnote":"\r\nافراشت . . . ) احسن التواريخ ، ص 615 - ر ك : حبيب السير ، ج 3 ، جزء چهارم ، ص 435 . مرحوم فرصت در آثار العجم ( پرناك ) را به ضم اول ضبط كرده است ، ص 582 . همو سال فرمانروائى امير منصور را در سالهاى 882 و 900 مىداند ، ر ك : همانجا ، ص 582 .\r\n( 1 ) . ( از بناهاى امير صدر الدين محمد دشتكى شيرازى است ، در سال 883 ساخته و به اسم ولد خود مير غياث الدين منصورش خوانده توليت آن به ارشد اولاد است . . . ) آثار العجم ، ص 498 .\r\n","page_name":" 351 ","page_number":367},
  {"content":"\r\n . \r\n","description":"","footnote":"","page_name":" 352 ","page_number":368},
  {"content":"\r\n\r\nبنابراين مقرر فرموديم كه رقبات و جهات مذكوره فى الصدر از ابتداى پيچين‌ئيل و خراج و مواشى و مراعى و وجوه العين و جهات و پيشكش جمعى و غير جمعى و دوشلك حكمى و استصوابى و خارجيات جمعى و سهامى و خارج ساليانه و رسوم داروغگى و چريك و شيلان‌بها و حق التقرير و وجوه علمدارى و رسم الحمايه و ساورى و ساير تكاليف ديوانى بهر اسم و رسم كه باشد و تفاوت و بازديد و حرز و مساحت و شماره و تعديل و طرح و پيكار و غير ذلك مزاحم و متعرض متولى و گماشتگان و رعايا و مزارعان مدرسه رفيعه و بقعه عليه و موقوفات مذكوره نشوند و تعرض نرسانند و مطالبه ننمايند و قلم و قدم كوتاه و كشيده دارند و به جمع درنياورند و از جمع مملكت مفروز و مستثنى دانند و مطلقا داخل نسخه ننمايند و به علت حرز و مساحت و تفاوت پيرامون نگردند و اين عارف ؟ را در اين مدرسه رفيعه مذكوره انعام مؤبد بر دوام و احسان مخلد مالاكلام شمرند و بقرار هوجارى معاف و مسلم و مرفوع القلم دانند و چون رقبات مذكوره به رقبه بر مدرسه رفيعه مزبوره معاف و مسلم فرموده‌ايم مقرر شد كه جهات مذكوره كه همه ساله به خرج رقبات مسطوره مجرى مىشد ، مجرى بدارند بر اين موجب : و نصف مزرعه لاهيجى كربال كه از بايرات قديم بود و مولانا مرتضى مومى اليه ، به سعى خود با رحال عمارت و زراعت آورده و به ديوان داده و جميع آن در سنه مذكوره از قرار تصديق ديوانيان شيراز و خط\r\n\r\n","description":"","footnote":"","page_name":" 353 ","page_number":369},
  {"content":"\r\n\r\nمعمار بلوك كربال پنجاه و چهار هزار دينار تبريزى جنسى مىشود مقرر فرموديم از ابتداء سنه مذكوره به مبلغ مذكور ، از مرتضى ممالك اسلام مومى اليه بازستانند و جهت ديوان ضبط نمايند و به علت سود و زيان آن مزاحم سيادت‌مآبى و متولى مدرسه مذكوره نشوند و مىبايد كه حسب - المسطور مقرر دانسته از مضمون يرليغ عالم مطاع ، عدول و انحراف نجويند و از شائبه تغيير و تبديل مصون و محروس شمرند و همه ساله درين باب نشان مجدد طلب ندارند و اعتماد به توقيع اشرف اعلى نمايند و شكر و شكايت عظيم مؤثر دانند [ و 
  ] در اين باب تقصير ننمايند و در عهده دانند . به دار السلطنه تبريز تحريرا فى سابع ذى القعدة الحرام سنه ثلث و تسعين و ثمانمائه ( 893 )\r\n\r\n[ وقايع فارس در روزگار ميرزا بايسنقر 
  ]\r\nدر سال 894 : امير سلطان يعقوب بهادر پادشاه ، بنابر توهمى كه از سلسله صوفيه و پيروان مذهب اثنى عشريه كه حلقه بندگى اولاد شيخ صفى الدين اسحق موسوى را در گوش داشتند ، مىداشت ، سلطان على و سلطان اسمعيل و سلطان ابراهيم اخلاف صدق سلطان حيدر صفوى را با والده آنها حليمه بيگى آغا كه خواهر خود سلطان يعقوب پادشاه بود ، روانه فارس داشت « 1 » و امير منصور بيك والى شيراز ، آنها را در قلعه استخر مرودشت به احترام تمام محبوس نمود .\r\nدر سال 896 : امير سلطان يعقوب پادشاه ، در قراباغ آذربايجان طرح قشلاق انداخته با اردو و عيال توقف نمود كه پسر ارجمندش يوسف ميرزا به چنگ گرگ اجل افتاده ، جامه عمرش را دريد و مادر يوسف ميرزا هنوز از سوگوارى پسر فارغ نگشته كه بدرود زندگانى را نمود « 2 » و در همان هفته سلطان يعقوب بهادر پهلو بر بستر ناتوانى گذاشته ، باد فنا ، طناب بارگاه زندگانيش را گسيخت « 3 » چنان كه گفته‌اند :\r\n نه از يوسف نشان ديدم نه از يعقوب آثارى * عزيزان يوسف ار گم شد چه شد يعقوب را بارى \r\nو اين چند بيت را نسبت به شاه سلطان يعقوب تركمان داده‌اند :\r\n دنيا كه در او ثبات كم مىبينم * در هر فرحش هزار غم مىبينم\r\nچون كهنه رباطى است كه از هر طرفش * راهى به بيابان عدم مىبينم « 4 » \r\nپس صوفى خليل و امراء موصلو و پرناك ، ميرزا بايسنقر پسر سلطان يعقوب را به پادشاهى اختيار نمودند و بزرگان بايندرى بر سلطنت مسيح ميرزا پسر امير حسن بيك اتفاق كرده ، رايت خلاف برافراشتند و در قراباغ ، كار آن دو طايفه به مقابله و مقاتله كشيد و فتح و ظفر از جانب خواهندگان ميرزا بايسنقر گرديد و مسيح ميرزا و امراى بايندرى به قتل رسيدند و ميرزا بايسنقر با\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 435 .\r\n( 2 ) . ر ك : حبيب السير ، ج 3 ، جزء چهارم ، ص 436 - امير يعقوب ممدوح اهلى شاعر ( متوفى 942 هجرى ) است و اهلى را سه قصيده در مدح اوست و مثنوى شمع و پروانه را به نام او كرده است .\r\n( 3 ) . تحفه سامى ، ص 18 ، يعقوب از امراء شعردوست بود و جامى ، مثنوى سلامان و ابسال را به نام او پرداخته و قصيده‌اى در مدح وى دارد .\r\n( 4 ) . در كيفيت مرگ او كه به همراه پسر و همسرش اتفاق افتاد ، نوشته‌اند : ( روزى كه مدتى مديد در حمام مانده بود زنش شربتى مسموم به دست او داد ، يعقوب ظنين شد و به او امر كرد كه از آن شربت بخورد زن بالاجبار خورد و بالنتيجه يعقوب و پسر خردسالش نيز خوردند و هر سه مردند ) . ر ك : اسناد و مكاتبات تاريخى ، ص 381 . در احسن التواريخ آمده است كه : ( مادرش سلجوق شاه بيگم ، اراده نمود كه مسيح ميرزا بن حسن پادشاه را مسموم گرداند به اين داعيه در ظرفى كه قيسى در آب كرده بود سم داخل كرد ، يعقوب به اتفاق برادرش تناول نمودند سلجوق شاه خانم نيز آن را تناول نمود و هر سه فوت شدند . ( ص 812 و 896 ) .\r\n","page_name":" 354 ","page_number":370},
  {"content":"\r\n\r\nكمال جلال وارد تبريز گشته بر تخت سلطنت نشست و رتق و فتق امور ممالك را در كف كفايت صوفى خليل گذاشته تمامى كارگزاران « 1 » سلطان يعقوب را گرفته به انواع جور و ستم مبتلا داشت و جناب قاضى عيسى را كه سلطان يعقوب بىمشاورت او كارى را فيصل ندادى شربت شهادت چشانيد و چون اين‌گونه اخبار به سليمان بيك كه والى ديار بكر بود رسيد سپاهى فراهم آورده ، قاصد آذربايجان گرديد « 2 » و ميرزا بايسنقر و صوفى خليل او را استقبال كرده ، چون نزديك شدند ، امراى آذربايجان كه از سوء سلوك صوفى خليل به تنگ آمده بودند ، طوعا و كرها عنان ميرزا بايسنقر را گرفته ، او را به اردوى سليمان بيك ملحق داشتند و امير سليمان بيك او را احترام تمام نموده ، به پادشاهى قبولش داشت و صوفى خليل ، دستگير شده ، رهسپر آخرت گرديد « 3 » و امير سليمان به ملازمت ميرزا بايسنقر به تبريز آمده ، سر در چنبر اطاعت درآورد .\r\nدر سال 897 : امير ابيه « 4 » سلطان نوئين ، معتمدى را نزد قرق سيدى على كه كوتوال قلعه النجق بود فرستاد و پيغام داد كه مناسب آن است كه ميرزا رستم بيك پسر ميرزا مقصود بيك پسر امير حسن بيك را كه در پيش تو در قلعه النجق به فرمان ميرزا بايسنقر محبوس است ، به پادشاهى برداريم و سپاهى فراهم آورده ، ممالك را از تصرف بايسنقر و امير سليمان بيك گرفته به نام ميرزا رستم ، نموده ، رايت اقتدار برافرازيم و قرق سيد على ، اين بشارت را به ميرزا رستم رسانيده ، او را از حبس درآورده به ابيه سلطان پيوسته ، قاصد تبريز شدند « 5 » و ميرزا بايسنقر و امير سليمان بيك ، هر فوجى را به استقبال آنها مىفرستاد ، طريق بيوفائى را پيموده ، در اطاعت ميرزا رستم درمىآمدند و ميرزا بايسنقر ناچار گشته به جانب شيروان شتافت و در شيروان رحل اقامت انداخته « 6 » ، در تدارك بازگشت ممالك موروثه خود افتاد ، ميرزا رستم بيك ، بىكلفت‌خاطر وارد تبريز شده ، بر تخت جهانبانى قرار گرفت و همت بر تدارك اختلالى كه در ممالك بود گماشته ، بىنظمىها را منتظم ساخته داشت و واليان ممالك عراقين و فارس و كرمان و لرستان و خوزستان به توسط عرايض و هدايا مورد عنايت شدند .\r\nدر سال 898 : شيروانشاه ، سپاهى فراهم آورده ، به ميرزا بايسنقر داماد خود داده ، براى استرداد ممالك موروثهء او ، روانه داشت و چون اين اخبار به ميرزا رستم بيك رسيد ، در تدارك مدافعه برآمده ، از هر جهت اسباب استحكام سلطنت خود را فراهم آورد « 7 » و از جمله آنكه چنان كه نگارش يافت در سال 894 سلطان يعقوب پادشاه ، پسران سلطان حيدر صفوى كه خواهرزادگان او بودند با والده آنها از اردبيل ، روانه فارس داشته در قلعه استخر محبوس نمود و امير منصور بيك والى شيراز ، نهايت محافظت و احترام را به آنها مراعات مىداشت تا در اين سال بخاطر ميرزا رستم بيك\r\n\r\n\r\n","description":"","footnote":"\r\n( 1 ) . در متن : ( گذاران ) .\r\n( 2 ) . ر ك : حبيب السير ، ج 3 ، جزء چهارم ، ص 436 .\r\n( 3 ) . همان ماخذ ، ص 437 .\r\n( 4 ) . در روضة الصفا ، ج 8 ، ص 9 : ( اميه سلطان ) . و در احسن التواريخ ، ص 633 : ( آيبه سلطان ) .\r\n( 5 ) . همان ماخذ ، ص 438 .\r\n( 6 ) . ر ك : احسن التواريخ ، ص 633 : ( . . . بايسنقر دختر فرخ‌يسار پادشاه شروان را بزنى داشت ) .\r\n( 7 ) . ر ك : حبيب السير ، ج 3 ، جزء چهارم ، ص 438 .\r\n","page_name":" 355 ","page_number":371},
  {"content":"\r\n\r\nرسيد كه آنها را از فارس آورد به ظاهر كه چون حليمه خاتون « 1 » والده آنها خواهر اعيانى ميرزا - مقصود بيك پدر ميرزا رستم بيك است و خلاف مروت است كه بىسببى ذريه رسول خدا و عمه بيگناه را در حبس گذارم و باعث ويرانى دودمان سلطان يعقوب ؟ را نسبت به اين عمل شنيع مىداد و در باطن مىخواست كه شكست شيروانشاه و ميرزا بايسنقر بدست طايفه صوفيه و اولاد سلطان حيدر - صفوى شود براى آنكه سلطان حيدر در جنگ با شيروان‌شاه شهيد گرديد و جماعت صوفيه كه ارادت كيشان اولاد سلطان حيدر بودند ، مال و جان خود را در راه خونخواهى سلطان حيدر و خدمت اولاد او مضايقه نداشتند و هميشه منتظر خلاصى آنها از حبس بودند پس به اين ملاحظه ميرزا - رستم بيك ، سلطان على و سلطان اسماعيل و سلطان ابراهيم پسران سلطان حيدر و والده آنها را از فارس بخواست « 2 » و چون وارد تبريز شدند ، خلعتهاى فاخره بر آنها پوشانيده و كيسه‌هاى پر از زر مسكوك براى آنها فرستاد و التماس سفر شيروان از آنها نموده ، به اظهار اخلاص و اعتقاد زبان گشود و چون اين خبر به اطراف منتشر گرديد ، جماعتى فراوان از مريدان خاندان صفوى از ظل رايت سلطان على كه برادر مهتر آنها بود درآمدند و ميرزا رستم بيك ، ابيه سلطان را در خدمت سلطان على به مقابله و مدافعه شيروانشاه و ميرزا بايسنقر روانه داشت و چون سلطان على و سپاه صوفيان در كنار رود كر رسيدند و سياهى سپاه شيروان را ديدند نه صوفيان از آب گذشتند و نه شيروانيان از رود كر تجاوز كردند ، بعد از مدتى ، بىجنگ و جدال هر يك عود به نواحى خود نمودند « 3 » .\r\nدر سال 899 : كوسه حاجى بايندر « 4 » كه والى اصفهان بود سر از اطاعت و فرمان ميرزا رستم بيك پيچيده ، خطبه و سكه اصفهان را به نام ميرزا بايسنقر قرار داد و ميرزا بايسنقر ، باز از شيروان لشكرى كشيده ، قاصد تبريز گرديد و ميرزا رستم بيك ابيه سلطان ، سپاه آذربايجان را ضميمه صوفيان صافى عقيده كرده ، در خدمت سلطان على به استقبال ميرزا بايسنقر فرستاد و امير قراپيرى تواچى را با چند فوج سپاه كينه‌خواه روانه اصفهان نمود و حضرت سلطان على و ابيه سلطان بر سپاه شيروان غالب گشته ، در همين سال ميرزا بايسنقر را به قتل رسانيدند « 5 » و قراپيرى تواچى در نواحى درگزين همدان با كوسه حاجى مقابله كرده به قوت رستمى ، سپاه اصفهان را شكست و كوسه حاجى را به قتل رسانيد و اين دو خبر ميمنت اثر در يكشب به تبريز رسيده ، ميرزا رستم بيك را قرين ابتهاج داشت و گلزار ممالك عراق و عجم و آذربايجان و فارس و كرمان از خار تعرض معاندان پيراسته گرديد پس با خاطرى جمع بر بستر استراحت غنود و سلطان على و سلطان اسمعيل و سلطان ابراهيم صفوى را از روى تعظيم و اجلال ، شرف رخصت ارزانى داشته ، روانه اردبيل گرديدند و حضرت سلطان على در اردبيل به طريقه آباء و اجداد كرام خود بر سجاده دين‌پرورى نشسته به ارشاد طايفه صافيه صوفيه پرداخت و در اندك مدتى سالكان طريق ارادت در خطه اردبيل مجتمع گشته ، دست اخلاص\r\n\r\n\r\n","description":"","footnote":"\r\n( 1 ) . در متن : ( خواتون ) . نام حليمه خاتون در اصل حليمه بيگى آغا و ملقب به علم شاه بيگم بود كه اصلا رومى بود و نامش مارتابامارت بود . ( حواشى احسن التواريخ ، ص 745 ) .\r\n( 2 ) . ر ك : حبيب السير ، ج 3 ، جزء چهارم ، ص 439 . و ر ك : روضة الصفا ، ج 8 ، ص 8 .\r\n( 3 ) . ر ك : حبيب السير ، ج 3 ، جزء چهارم ، ص 439 و روضة الصفا ، ج 8 ، ص 9 .\r\n( 4 ) . ر ك : حبيب السير ، ج 3 ، جزء چهارم ، ص 440 .\r\n( 5 ) . همان ماخذ ، ص 440 . در احسن التواريخ ، ص 635 ، آمده است كه : بعد از چند روز سيد على پرناك وى ( ميرزا - بايسنقر . . . ) را گرفته در يوم الخميس سابع شعبان اين سال ( : 897 ) اين قضيه دست داد و در سادس عشر شهر مذكور او را به تبريز آوردند و در جبل سهند در شب شنبه هفدهم شهر رمضان المبارك كشته شد ) .\r\n","page_name":" 356 ","page_number":372},
  {"content":"\r\n\r\nبه دامن مخدوم‌زادگان خود زدند و چون اخبار ازدحام و اجتماع خواص و عوام در اردبيل به حضرت ميرزا رستم بيك رسيد « 1 » ، عاقبت‌انديشى كرده ، حضرات عالىدرجات سلطان على و سلطان اسمعيل و سلطان ابراهيم را از اردبيل به اردو آورده جماعتى را به نگاهبانى آنها معين داشت و در باطن قصد كشتن آنها را نمود و چون سلطان على تفرس مقصود او را فرمود دو « 2 » نفر برادر والاگهر خود را در نيمه‌شبى برداشته از اردوى ميرزا رستم بيك تا شهر اردبيل توقفى ننمود و بعد از ورود جماعت صوفيه را خواسته و در حضور آنها تاج و دستار خود را بر سر برادر كهتر خود سلطان اسمعيل گذاشت و قضيه جهانگيرى او را خاطرنشان صوفيان صافىعقيده داشته ، از شهادت خود در روز ديگر آنها را مطلع بساخت و چون ميرزا رستم بيك از فرار سلطان على و برادران او مطلع گرديد ابيه « 3 » سلطان را با لشكر از عقب آنها روانه داشت و چون طليعه سپاه نزديك به اردبيل رسيد ، سلطان على جوشن جنگ را پوشيده ، با هر يك از مخلصين خود وداع كرده ، با جماعتى روى به جانب سپاه ابيه سلطان آورده ، با آنها مردانه قتال فرموده تا جام شهادت را چشيد و از اسب بر زمين افتاد « 4 » و اين واقعه در اين سال 899 اتفاق افتاد « 5 » و حضرت سلطان اسمعيل و سلطان ابراهيم بعد از اين قضيه ، توقف خود را در اردبيل صلاح ندانسته با جماعتى از صوفيه « 6 » قاصد گيلان شدند و بعد از ورود به گيلان ، كاركيا ميرزا على « 7 » والى لاهيجان كه به عظم شأن و قدم دودمان مشهور بود حضرت سلطان اسمعيل را استقبال كرده ، براى مسكن او و همراهانش منازل بهشت‌آئين تعيين فرمود و سر در اطاعت و بندگيش فرود آورد و بعد از چند ماه سلطان ابراهيم كه برادر بزرگ سلطان اسمعيل بود ، هواى وطن را نموده ، تاج دوازده ترك حيدرى را كه كسوت منتسبان خاندان صفوى بود از سر برداشته ، طاقيه كه شعار تركمانان آق‌قوينلو بود بر سر گذاشته « 8 » رايت توجه به خطه اردبيل برافراشت و بعد از مدتى در دار الارشاد اردبيل به اجل موعود درگذشت و حضرت سلطان اسمعيل كه در آن سال از سن شريفش شش سال گذشته بود در لاهيجان رحل اقامت افكند و تا اول دعوى سلطنتش كه در سال 905 است ، متوقف لاهيجان بود .\r\nدر سال 900 : امير سلطان رستم ايالت مملكت فارس را به قاسم بيك پرناك « 9 » ارزانى داشت .\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 440 .\r\n( 2 ) . در متن : ( ده ) .\r\n( 3 ) . در بعضى متون : آيبه .\r\n( 4 ) . ماخوذ از روضة الصفا ، ج 8 ، ص 9 و 10 . ر ك : حبيب السير ، ج 3 ، جزء چهارم ، ص 441 . و ر ك : عالم‌آراى عباسى ، از اسكندر بيك تركمان ج 1 ، ص 23 و 24 و عالم‌آراى صفوى ، ص 34 .\r\n( 5 ) . ( . . . تاريخ اين واقعه را در سال 900 ذكر كرده‌اند ، حسين بيك لله شاملو خليفة الخلفاء دده بيك نعش او را به اردبيل نقل كردند ) ، روضة الصفا ، ج 8 ، ص 10 . عالم‌آراى عباسى ، ج 1 ، ص 24 .\r\n( 6 ) . ( . . . با حسين لله خادم و خادم بيك و دده و غيره هم از امراء صوفيه . . . و همگنان . . . سفر گيلان متصوب شمردند ) .\r\nر ك : حبيب السير ، ج 3 ، جزء چهارم ، ص 441 و عالم‌آراى عباسى ، ج 1 ، ص 25 .\r\n( 7 ) . ( از دودمان سعادت و سياست ) روضة الصفا ، ج 8 ، ص 10 . ( امير كيا از مريدان شيخ صفى بود ) عالم‌آراى صفوى ، ص 35 .\r\n( 8 ) . ( به دستور تراكمه آق‌قوينلو طاقيه بر تارك مبارك نهاد ) حبيب السير ، ج 3 ، جزء چهارم ، ص 442 ، عالم‌آراى عباسى ، ج 1 ، ص 25 .\r\n( 9 ) . از امراى معتبر آق‌قوينلو كه تا حدود سال 908 حاكم فارس بود و پس از آنكه مدتى در زندان استخر بود او را -\r\n","page_name":" 357 ","page_number":373},
  {"content":"\r\n\r\nدر سال 902 : احمد پادشاه پسر اغورلو محمد پسر ابو المظفر امير حسن بيك آق‌قوينلو كه مدتى پيش از مملكت ايران فرار كرده ، پناه به قيصر روم برده بود و دختر نيك‌اختر قيصر را در حباله نكاح خود درآورده ، مورد عنايات ملوكانه قيصرى بود ، لشكرى فراوان از ممالك روم برداشته به قصد تسخير ديار بكر و آذربايجان روانه گرديد و چون اين خبر به مير سلطان رستم پادشاه رسيد ، سپاه خود را فراهم آورده ، به استقبال پسر عم خود شتافت و بعد از حصول قرب جوار ، امراى رستمى بيوفائى نموده ، پيش از جنگ با دشمن ، پادشاه خود را گرفته ، خدمت احمد پادشاه بردند و در ماه ذى القعده همين سال به فرمان احمد پادشاه ، آن عاليجاه را به زه كمان خفه نمودند و و احمد پادشاه « 1 » ، بىكلفت و زحمت وارد تبريز گشته ، بر تخت دارائى قرار گرفت و فرامين به اكناف بلاد ، انفاذ داشت كه ماليات و متوجهات و عوارض املاك ديوانى و اربابى ممالك محروسه را به هر اسم و رسم ، زياده از قانون شريعت غراى محمدى ، على واضعه الصلاة و السلام ، حواله ندهند و خلاف‌كننده در مورد سخط و سياست باشد و رقم ابطال بر وظائف ارباب سيورغال كشيد و نشان معافى و مسلمى اهل عمائم را مجرى نداشت و اين قرارداد را سخت محكم داشت و حل و عقد امور سلطنت را در كف كفايت امير حسين پسر على خان گذاشت و امير حسين بنابر كينهء ديرينه كه از مظفر بيك پرناك داشت او را گرفته الفرصة تمرمر السحاب « 2 » را گفته به قتلش رسانيد و چون اين خبر به قاسم بيك پرناك ، حاكم مملكت فارس كه برادر مظفر بيك بود ، رسيد ، خاطر قرار داد كه در زمان فرصت ، رايت مخالفت افرازد كه احمد پادشاه حكومت كرمان را به امير ابيه سلطان واگذاشت و ابيه سلطان از آذربايجان حركت كرده به توسط رسل و رسائل قاسم بيك پرناك را بر خونخواهى برادر تحريض « 3 » نمود و قاسم بيك پرناك با سپاهى بىباك از فارس حركت كرده ، در نواحى اصفهان به ابيه سلطان پيوسته ، به صلاح يكديگر ، رايت مخالفت احمد پادشاه را افراشتند و چون اين خبر گوشزد ملازمان شاهى شد ، احمد پادشاه با سپاه آذربايجان ، قاصد اصفهان گرديد ، چون تلاقى فريقين شد ، فتح و ظفر نصيب قاسم بيك پرناك و ابيه سلطان گرديد و احمد پادشاه ، بعد از شش ماه از سلطنت ، در اين جنگ در جمادى الاولى ، در سال 903 به قتل رسيد « 4 » و قاسم بيك پرناك والى مملكت فارس به صوابديد ابيه سلطان ، خطبه و سكه را به نام ميرزا سلطان - مراد پسر امير سلطان يعقوب پادشاه كه بعد از قتل برادر خود ميرزا بايسنقر در پناه شيروانشاه ، توقف داشت ، قرار دادند و قاصدى روانه شيروان نمودند و او را به نويد سلطنت و دارائى ممالك محروسه ايران طلب داشتند .\r\nدر كتاب حبيب السير مرقوم است كه « 5 » امير ابيه سلطان زمستان اين سال را روى توجه\r\n\r\n\r\n","description":"","footnote":"\r\nبه اصفهان بردند و كشتند ، اهلى سه قصيده در مدح وى دارد ر ك : ديوان اهلى ، ص 34 ، انتشارات سنائى . و ر ك :\r\nاحسن التواريخ ، روملو ، ص 11 .\r\n( 1 ) . ر ك : حبيب السير ، ج 3 ، جزء چهارم ، ص 442 . و احسن التواريخ روملو ، ص 13 .\r\n( 2 ) . فرصت همانند گذر ابرها از دست مىرود .\r\n( 3 ) . متن : ( تحريص ) .\r\n( 4 ) . ر ك : حبيب السير ، ج 3 ، جزء چهارم ، ص 443 : ( . . . ابيه سلطان خود را بر پادشاه رسانيد و . . . سرش را از بدن جدا كرده بر سر نيزه كرده فرمود نقاره بشارت كوفتند ) . ر ك : احسن التواريخ ، روملو ، ص 17 .\r\n( 5 ) . ر ك : حبيب السير ، ج 3 ، جزء چهارم ، ص 443 و 444 .\r\n","page_name":" 358 ","page_number":374},
  {"content":"\r\n\r\nبه قشلاق قم آورد و در موضعى مناسب ، بارگاهى به تكلف نصب نمودند و مسندى در پيشگاه بارگاه نهاد و دستارى بر زبر مسند گذاشته هر صباح به دستورى كه امراء سلاطين را ملازمت كنند بدانجا مىرفت و به سرانجام مهام پرداخته ، شيلان « 1 » مىكشيد و حال را بر اين منوال داشت تا وقتى كه سلطان مراد ، به وى پيوست و افسر شاهى را از مسند برداشته بر سر گذاشت .\r\nدر همين سال [ 903 
  ] « 2 » : ميانه مردم شيراز و قاسم بيك پرناك تركمان بايندرى ، كدورتى شده به مخاصمت رسيد و اهل فتنه و فساد ، منشاء اين مخاصمت را به جناب مصطفوى حسب مرتضوى نسب ، قدوهء دودمان اهل بيت رسالت ، امير صدر الدين محمد دشتكى شيرازى ، نسبت دادند « 3 » .\r\nروز دوازدهم ماه رمضان همين سال [ 903 
  ] : قاسم بيك پرناك جماعتى از فسقه فجرهء طايفه تركمان بايندريه را مأمور داشته بغتتا بر منزل جناب سيادت و سعادت انتسابى ريخته آن حضرت را شربت شهادت چشانيدند و ولادت آن جناب را خلف الصدقش حضرت غوث الحكما امير - غياث الدين منصور در شرحى كه بر رساله اثبات واجب آن صدر عالىمقدار نوشته است ، صبح سه‌شنبه دويم ماه شعبان سال 828 مرقوم داشته است و چون امير ابيه سلطان ، زمستان اين سال را در قشلاق قم بسر رسانيد ، عنان عزيمت را به جانب تبريز انداخت و ميرزا محمدى با سپاه يزد و كرمان حركت كرده تمامت عراق عجم را بىكلفت خاطر در تحت تصرف درآورده ، در ملك رى رحل اقامت انداخت و ابيه سلطان با سپاه آذربايجان به جانب رى شتافت و ميرزا محمدى ، بىجنگ و جدال فرار نمود و ابيه سلطان مراجعت به قم كرده مانند سال گذشته طرح قشلاق را انداخت « 4 » ، ليكن در ميان زمستان خبر رسيد كه ميرزا محمدى عود به رى كرده ، لواى اقتدار افراشته است و ابيه سلطان خود را در اين مرتبه ، مرد ميدان ميرزا محمدى نديده ، از قم به جانب آذربايجان شتافت و در بين راه موكب ميرزا سلطان مراد از جانب شيروان آمده به ابيه سلطان پيوست و ميرزا محمدى در مملكت رى مقتدر گشته ، بيشتر از امراء و اعيان عراق به قدم اخلاص خدمت او رسيدند و ميرزا محمدى با سپاه فراوان از رى قاصد جنگ ابيه سلطان و سلطان مراد گرديد و چون دو سپاه مقابل يكديگر شدند و جنگ درپيوست فتح و ظفر نصيب ميرزا محمدى شده ، ابيه سلطان كشته گشت « 5 » و ميرزا سلطان مراد فرار كرده ، عطف عنان به جانب شيراز نمود و بعد از ورود به شيراز قاسم بيك پرناك والى مملكت فارس و امير مقصود بيك امير سپاه مأمور فارس ، وجود او را مغتنم شمرده سر در چنبر اطاعت او درآوردند .\r\nو اين واقعه در سال 900 و « 6 » . . . اتفاق افتاد و ميرزا محمدى بعد از فتح و ظفر بر جناح تعجيل\r\n\r\n\r\n","description":"","footnote":"\r\n( 1 ) . شيلان يا شايلان سفره طعام و طعام مطبوخ كه به لشكريان دهند و طعامى كه به عامه مردم دهند . عبارت عينا منقول از احسن التواريخ ، روملو ، ص 17 .\r\n( 2 ) . در متن : ( 9003 ) .\r\n( 3 ) . ر ك : احسن التواريخ ، روملو ، ص 20 .\r\n( 4 ) . ر ك : حبيب السير ، ج 3 ، جزء چهارم ، ص 444 .\r\n( 5 ) . همان كتاب همان صفحه - احسن التواريخ ، روملو ، ص 21 .\r\n( 6 ) . در حبيب السير ، نيز تاريخى براى اين واقعه ذكر نشده است ولى در احسن التواريخ ، روملو ، ( ص 21 ) جزء وقايع سال 904 مىباشد .\r\n","page_name":" 359 ","page_number":375},
  {"content":"\r\n\r\nوارد شهر تبريز گشته بر اريكه سلطنت نشست و تاج جمشيدى بر سر گذاشت و ميرزا الوند برادر ميرزا محمدى كه بعد از قتل احمد پادشاه ، فرار كرده به ديار بكر رفته بود و قاسم بيك والى ديار بكر نام سلطنت را بر او گذاشت و خود امور سلطنتى را مباشر گرديد و بعد از مدتى ميرزا الوند از اعمال قاسم بيك نفرت نموده با بيشتر از امراء و سپاه موافقت كرده از اردوى قاسم بيك بيرون آمده ، قاصد آذربايجان گرديد و ميرزا محمدى چون از توجه برادر خود ميرزا الوند و سپاه ديار بكر مطلع گرديد خود را مرد مصاف نديده ، از تبريز گريخته ، به شهر سلطانيه رسيد و ميرزا الوند بىكلفت‌خاطر بر مملكت آذربايجان مسلط گشته ، لواى اقتدار را برافراشت و ميرزا محمدى مصلحت خود را در توقف سلطانيه ، نديده به جانب اصفهان شتافت و ميرزا سلطان مراد در شيراز از اين قضايا مطلع گشته ، سپاه فارس را برداشته ، قاصد اصفهان گرديد و ميرزا محمدى با لشكر خود از اصفهان بيرون آمده ، بعد از چند منزل دو سپاه كينه‌خواه ، صف آراسته ، به يكديگر ريخته ، ميرزا سلطان مراد ، سعادت يافته فيروزى جسته ، ميرزا محمدى اسير كمند دشمن گشته ، سپاهش شكست خورده ، بساط جمعيت او را متفرق ساختند « 1 » و ميرزا محمدى را مقيد داشته ، در خدمت ميرزا سلطان مراد ، وارد شهر سلطانيه نمودند و ميرزا سلطان مراد ، در ممالك عراق و اصفهان و فارس ، رايت اقتدار به اوج كيوان رسانيده ، قاصد تسخير مملكت آذربايجان گرديد و ميرزا الوند با سپاه آذربايجان به استقبال پسر عم خود ، در جناح استعجال از تبريز حركت فرموده ، در نواحى صاين قلعه توقف نمود و ميرزا سلطان مراد در چهار فرسخى اردوى ميرزا الوند ، آرام گرفت و در ميانه درويشى به صفت زهد و صلاح و فوز و فلاح كه او را بابا خير اللّه مىگفتند آن پادشاه را ملاقات كرده ، سخن از مصالحه دو جانب بگفت « 2 » و قرار داد كه آب قزل اوزن ، سامان دو مملكت دو پادشاه شود كه ديار بكر و اران و آذربايجان در تحت اختيار ميرزا الوند باشد و ممالك عراق و اصفهان و فارس و كرمان از ميرزا سلطان مراد باشد « 3 » و بر اين قرارداد رقمى نگاشته به مهر سران سپاه و اعيان مزين گرديد و ميرزا الوند عود به تبريز كرده ، بر سرير سلطنت قرار گرفت و ميرزا سلطان مراد به قزوين آمده ، متمكن گرديد .\r\nدر سال 907 : از شيراز خبر رسيد كه قاسم بيك پرناك ، رايت خلاف را افراشته ، احكام پادشاهى را مهمل گذاشته است . سلطان مراد پادشاه ، از قزوين براى تنبيه قاسم بيك حركت نمود از قصد پادشاه مطلع گرديد خود را مرد مقابل او ندانست و در مقام معذرت آمده ، با بزرگان شيراز به عزم استقبال بيرون آمد و در منزل قصر زرد فارس كه اكنون به كوشك زر معروف گشته ، خدمت سلطان مراد پادشاه رسيدند و چون معذرت آنها را قبول نكرد تمامت آنها را گرفته ، روانه قلعه استخر داشت و محبوس شدند و حكم فرمود كه اردوى قاسم بيك پرناك را غارت نمودند « 4 » و به مصلحت وقت عزم آمدن شيراز را منفسخ داشت و از طريق كوه‌كيلويه و شولستان به كازرون آمده ، زمستان را توقف نمود .\r\nو حكومت مملكت فارس را در سال 908 : به امير يعقوب بيك بايندرى ، برادر امير ابيه سلطان تفويض داشت .\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 445 .\r\n( 2 ) . همان كتاب ، صفحه 446 .\r\n( 3 ) . احسن التواريخ ، روملو ، ص 25 .\r\n( 4 ) . ر ك : احسن التواريخ ، روملو ، ص 62 .\r\n","page_name":" 360 ","page_number":376},
  {"content":"\r\n\r\n\r\n[ وقايع فارس در روزگار صفويه 
  ]\r\nدر همين سال [ 908 
  ] : حضرت خاقان گيتىستان ، شاه اسمعيل صفوى : بهادر خان بر مملكت آذربايجان استيلا يافته ، مالك تاج و سرير گرديد و اگرچه ذكر نسب و انقلابات دهريه آن قدوه سلاطين زمان از لوازم اين فارسنامه ناصرى نيست اما چون آن حضرت و اولاد امجادش ، سالها بر ممالك ايران و فارس ، پادشاهى فرموده‌اند لازم آمد كه برخى از نسب و انقلابات دهريهء او را شمرده تا مايهء زينت اين كتاب گردد :\r\nببايد دانست كه نگارندگان اخبار سلاطين و نويسندگان انساب اولاد حضرت سيد المرسلين ( ص ) نسب سلاطين صفويه را ، انار اللّه برهانهم بر اين وجه نگاشته‌اند كه نسب شريف حضرت هدايت مرتبت شيخ صفى الدين « 1 » اسحق اردبيلى ، قدس سره ، بر اين وجه است : شيخ صفى الدين اسحق بن شيخ امين الدين جبرئيل بن شيخ صالح بن شيخ قطب الدين بن شيخ صلاح الدين رشيد بن محمد الحافظ الكلام اللّه تعالى ابن عوض الخواص بن سيد فيروز شاه زرين كلاه بن سيد محمد بن سيد شرف شاه بن سيد محمد بن سيد حسن بن سيد ابراهيم بن سيد جعفر بن سيد محمد بن سيد اسمعيل بن سيد محمد بن احمد اعرابى ابن ابو محمد قاسم بن ابو القاسم اعرابى ، ابن حمزة بن الامام المعصوم ابو ابراهيم موسى الكاظم « 2 » عليه الصلاة و السلام .\r\nو جناب شيخ صفى الدين اسحق ، معاصر پادشاه غازان خان و سلطان محمد خدابنده بود « 3 » ، سفرها كرده ، خدمت بزرگان دين و اولياء رسيده ، تا دست ارادت به شيخ زاهد گيلانى داد « 4 » ، پس سالها در خانقاه او توقف كرده و رياضتها نموده و علوم ظاهرى را به كمالات معنوى آراسته ، دختر شيخ زاهد را كه فاطمه نام داشت در عقد ازدواج خود درآورد « 5 » ، پس به دار الارشاد اردبيل مراجعت فرموده و به ارشاد و هدايت بندگان خداى تعالى مشغول گرديد و طالبان حق از اكناف بلاد روى به اردبيل آورده ، قرين سعادت مىشدند و امرا و سلاطين چون به خانقاه آن جناب مىرفتند با فقراء مسلمانان در يك درجه مىنشستند .\r\nدر سال 735 : ولايتعهد و ارشاد عباد را به ولد ارجمند خود شيخ صدر الدين موسى كه نبيرهء دختر شيخ زاهد گيلانى بود ، تفويض فرمود و در همان سال به روضهء رضوان خراميد « 6 » و در موضعى از شهر اردبيل كه تاكنون زيارتگاه مسلمانان است مدفون گرديد و قبه رفيع و بقعه وسيع بر آن بنا كردند و جناب شيخ صدر الدين موسى بعد از ارتحال والد ماجدش ، بر مسند ارشاد و\r\n\r\n\r\n","description":"","footnote":"\r\n( 1 ) . كسروى در مقاله شيخ صفى و تبارش مىنويسد كه از شيخ صفى تا شاه اسماعيل در دويست سال سه دگرگونى در خانواده صفوى رخ داده است : نخست اينكه شيخ سيد نبوده و نبيرگان او سيد شده‌اند ، دوم اينكه شيخ سنى بوده و نبيرهء او شاه اسماعيل ، شيعى سنىكش شده است و سوم آنكه شيخ فارسى زبان بوده ولى بازماندگانش تركى را پذيرفته‌اند . ( ص 4 ) - ر ك : حبيب السير ، ج 3 ، جزء چهارم ، ص 409 .\r\n( 2 ) . اين شجره نخست در تاريخ ابن بزاز آمده منتها در آنجا لقب سيد وجود ندارد و به 20 واسطه به حضرت امام موسى - كاظم ( ع ) مىپيوندد و فيروز شاه هفتمين پدر شيخ صفى است .\r\n( 3 ) . كسروى سال مرگ او را همزمان با سال مرگ سلطان ابو سعيد آخرين پادشاه مغول مىداند و مرحوم اقبال تولد او را در سال 650 و وفات او را در سال 735 مىداند او را از عرفاى عهد اولجايتو و ابو سعيد مىداند كه مورد احترام رشيد - الدين فضل اللّه بود . ر ك : تاريخ مفصل ايران ، ص 508 .\r\n( 4 ) . ر ك : حبيب السير ، ج 3 ، جزء چهارم ، ص 415 .\r\n( 5 ) . ر ك : همان ماخذ ، همان صفحه .\r\n( 6 ) . ( . . . در روز شنبه 12 محرم ) ر ك : حبيب السير ، ج 3 ، جزء چهارم ، ص 418 .\r\n","page_name":" 361 ","page_number":377},
  {"content":"\r\n\r\nهدايت نشست و طالبان طريقهء حقه ، هزاران هزار ، از نواحى دور و نزديك به آستانهء مباركه‌اش مىآمدند [ و 
  ] هر كس به اندازهء سزاوارى خود مستفيض گشته ، عود به اوطان خود مىنمودند .\r\nدر بعضى از تواريخ نوشته‌اند : زمانى حضرت صاحبقران گيتىستان ، امير تيمور گوركان به خانقاه شيخ صدر الدين موسى درآمد و در ميانهء صحبت به جناب شيخ فرمود : امر مهمى را از من بخواه ، جناب شيخ فرمود اسراى رومى را مرخص فرما ، امير فرمود اندازه‌اى بگذاريد كه شماره آنها بسيار است ، شيخ فرمود چند نفرى كه بتواند در اين خانه محقر فراهم شوند و وسعت خانقاه در نظرها ، گنجايش پانصد تن را بيشتر نداشت ، پس امير فرمود ، اسراى رومى را داخل خانقاه نمايند ، پس هر فوجى را داخل خانقاه نمودند جاى فوجى ديگر بازبماند تا آنكه فضاى تمامت اسيران را كه شماره آنها از سى هزار نفر مىگذشت ، گنجايش داد  ذلِكَ فَضْلُ اللَّهِ يُؤْتِيهِ مَنْ يَشاءُ  « 1 » من عباده و حضرت صاحبقران دست ارادت و نوسل به دامن شيخ بزرگوار زده ، همه اسيران رومى را مرخص و مطلق العنان گردانيد و هر يك بعد از اطلاع بر واقعه سر خط بندگى آن جناب را نسلا بعد نسل سپرده ، به قدر استعداد مستفيض گشته ، چند روزى از رنج سفر و خوارى گرفتارى آرميده ، با خاطرى شاد به جانب اوطان خود شتافتند و قبيله و عشيره خود را در سلك مريدان آن جناب ، درآوردند و از آن زمان ، طوايف صوفيه در ممالك روم و ساير ممالك مسلمانان از نژاد آن اسيرانند .\r\nدر بعضى از تواريخ ديگر اين واقعه را نسبت به ولد ارجمندش شيخ خواجه على داده‌اند و چون زمان ارتحال جناب هدايت انتسابى نزديك شد و لايتعهد و ارشاد طايفه را به فرزند ارجمند خود شيخ خواجه على واگذاشت « 2 » و خود به روضه رضوان شتافت و جناب شيخ خواجه على بر - حسب نص وصيت بر و ساده ارشاد قرار گرفت و طريقه حقه اثنى عشريه را به پيروان هدايت بياموخت و خانقاهش مرجع امرا و سلاطين گرديد و چون در خود استطاعت حج را يافت وساده - ارشاد را به ولد الصدق خود جناب شيخ ابراهيم « 3 » سپرده ، او را جانشين خود ، كرده ، در سال 830 با جماعتى از موافقان طريقت ، به عزم مكه معظمه و مدينه طيبه به جانب مقصود شتافت و چند روزى نگذشته كه فراق آن مرشد آفاق ، بر شيخ ابراهيم سخت گشته ، از پى پدر والاگهر خود شتافت ، در اثناى راه ، خدمت والد ماجد رسيده به جانب مقصود شتافتند و بعد از اداى مناسك حج به مدينه طيبه رفته به زيارت قبر خير الانام مشرف گشته به قصد وطن مألوف بيرون آمدند و در زمان طى مسافت ، مرض مهلك عارض جناب شيخ خواجه على شد و چون به بيت المقدس رسيدند در ربيع الاخر سال 833 نداى  ارْجِعِي إِلى رَبِّكِ راضِيَةً مَرْضِيَّةً  « 4 » را شنيده به جوار رحمت ايزدى پيوست و مزار كثير الانوارش در بيت المقدس به مزار شيخ العجم مشتهر گرديد و جناب شيخ ابراهيم « 5 » به حكم وصيت و ولايت‌عهد ، به منصب ارشاد اهل سداد فايز گرديد و از بيت المقدس به دار الارشاد اردبيل آمده به دستور آباء كرام خود بر سجاده ارشاد و هدايت متمكن آمد و نزديك زمان ارتحال از اين سراى پرملال ، پسر نيكوسير خود سلطان جنيد « 6 » را به ولايت‌عهد وصيت فرمود\r\n\r\n\r\n","description":"","footnote":"\r\n( 1 ) . آيه 21 ، سوره الحديد .\r\n( 2 ) . ر ك : حبيب السير ، ج 3 ، جزء سوم ، ص 423 .\r\n( 3 ) . ر ك : حبيب السير ، ج 3 ، جزء چهارم ، ص 424 .\r\n( 4 ) . آيه 28 ، سوره الفجر .\r\n( 5 ) . ر ك : حبيب السير ، ج 3 ، جزء چهارم ، ص 424 .\r\n( 6 ) . ر ك : همان ماخذ ، همان صفحه .\r\n","page_name":" 362 ","page_number":378},
  {"content":"\r\n\r\nو سده سنيه « 1 » سلطانى ، در اندك زمانى مرجع خواص و عوام گرديد و صيت زهد و تقوى را به اقصى بلاد رسانيد و فوج فوج از سلسله صافيهء صوفيه ، همه روزه براى طواف حضرتش از دور و نزديك آمده ، مستفيض مىگشتند و روزبروز آوازهء ارشاد و هدايتش ، از ممالك روم و محروسهء ايران مشتهر مىشد و شماره صوفيان صافىعقيده از حد و شماره افزون گرديد كه امير جهانشاه قراقوينلوى تركمان ، فرمان ، روانه داشته كه به مصلحت ملكى ، صلاح در توقف جناب سلطان جنيد نيست [ و 
  ] بايد از اردبيل بهر كجا كه خواهد رود و سلطان جنيد بعد از اطلاع با جماعتى از سالكان ارادت - انديش ، به جانب حلب مسافرت فرمود و از حلب به ديار بكر تشريف برده ، امير ابو المظفر حسن بيك - تركمان آق‌قوينلو والى ديار بكر كه سر در اطاعت امير جهانشاه نداشت ، مسرور گشته ورود آن جناب را شگون دانسته ، باعث اقبال خود و نكبت امير جهانشاه قرار داد و خواهر خجسته سير خود را كه خديجه بيگم نام داشت در حباله نكاح آن باعث فلاح درآورد « 2 » و چون مدتى بگذشت به حديث حب الوطن من الايمان قاصد بلده اردبيل گرديده ، از ديار بكر حركت فرمود و چون به دار الارشاد اردبيل رسيد و جماعت ارادت‌كيشان در آستانه آن جناب مجتمع گشتند ، امير جهانشاه از مراجعت آن جناب و وصلت با امير حسن بيك آگاه گشته ، گاهى قصد كشتن آن جناب را مىنمود و وقتى در خيال اخراج بلدش مىافتاد و چون آن جناب از اين خيالات امير جهانشاه مطلع گرديد ، با خواص اصحاب خود مشاورت كرد كه بر احكام جهانشاهى وقعى نگذاشته بلكه ممالك متصرفى او را در تحت اقتدار خود درآورد و ظلم ظلمه را از مظلومين بردارد و بعد از مشاورت با اصحاب ، مردمان تيزهوش تندرو را به اطراف روانه فرموده به احضار ارباب ارادت فرمان فرستاد و به اندك وقتى ده هزار نفر مرد جوشن‌پوش نيزه‌گزار از دوستان سلسله صفويه ، در ظل رايت سلطان جنيد مجتمع شدند « 3 » و سلطان جنيد با سپاه خود ، اولا به قصد جهاد فى سبيل اللّه به عزم رزم با كفار به جانب طرابوزان « 4 » و چركس حركت كرده بعد از مقابله و مقاتله ، فتح و ظفر را يافته ، عطف عنان را به جانب شيروان انداخت و امير خليل اللّه كه شيروان شاه بود چون از توجه آن جناب مطلع گرديد ، در مقام دفع و چاره برآمده ، با لشكر خود حركت نموده و چون كار به مقابله و مقاتله كشيد ، سلطان جنيد در ميانه جنگ اسير مخالف گشته ، به حكم شيروانشاه شربت شهادت چشيد و اين واقعه در سالهاى پيشتر از 860 اتفاق افتاد « 5 » و خلف الصدقش جناب سلطان حيدر به جاى پدر نشسته ، مسند ارشاد را زينت داده ، درگاه سعادت پناهش ، مرجع پاك‌اعتقادان گرديد « 6 » .\r\nجناب سلطان حيدر ، خواهرزاده امير ابو المظفر حسن بيك است و ارشد اولاد سلطان جنيد و از اين دو رهگذر پيوسته همت والانهمت خود را بر جنگ و جهاد با دشمنان دين مىگماشت و به اطراف مساكن كفار ، نهضت نموده ، لواى مقاتله را مىافراخت و به عنايت الهيه ، نصرت\r\n\r\n\r\n","description":"","footnote":"\r\n( 1 ) . سده ( به ضم اول ) به معنى آنچه بر آن نشينند چون منبر و سنيه ( به فتح اول ) به معنى رفيع و بلندپايه است .\r\n( 2 ) . ر ك : حبيب السير ، ج 3 ، جزء چهارم ، ص 425 . و ر ك : احسن التواريخ ، ص 407 .\r\n( 3 ) . ر ك : همان ماخذ ، همان صفحه .\r\n( 4 ) . در متن : ( طرابزن ) . در احسن التواريخ سلطان حيدر بعد از كشته شدن جنيد به چركس مىرود . ( ص 611 و 614 ) .\r\n( 5 ) . ر ك : حبيب السير ، ج 3 ، جزء چهارم ، ص 426 - احسن التواريخ مىنويسد كه او در ضمن نبرد تير خورد و كشته شد ( ص 409 ) و سال درگذشت او را در 864 مىنويسد .\r\n( 6 ) . ر ك : حبيب السير ، ج 3 ، جزء چهارم ، ص 426 .\r\n","page_name":" 363 ","page_number":379},
  {"content":"\r\n\r\nمىيافت و امير ابو المظفر حسن بيك پادشاه ، بعد از استيلا و غلبه بر امير جهانشاه ميرزا سلطان ابو سعيد نبيره خاقان گيتىستان امير تيمور گوركان ، تمامى ممالك عراقين و آذربايجان و فارس و كرمان ، در تحت اقتدار و سلطنت او درآمد و براى ميمنت و مفاخرت ، دختر ستوده‌سير خود را در سلك ازدواج جناب سلطان حيدر درآورد .\r\nدر بعضى از تواريخ نام آن مخدره را عالم شاه بيگم گفته‌اند و در كتاب تاريخ ملكم نوشته است كه يكى از محرران فرنگستان كه در آن اوقات در آنجا بود نام او را « پارسا » نوشته است و مادرش عيسوى مذهب دختر پادشاه طرابوزان « 1 » است و جناب سلطان حيدر را از آن عصمت دثار ، سه نفر « 2 » پسر نيك‌اختر به وجود آمد : سلطان على و سلطان ابراهيم و سلطان اسمعيل و چون على به سن رشد رسيد ، جناب سلطان حيدر به قصد جهاد با زمره كفار به جانب دربند شيروان با غازيان شيرشكار صوفيه صافيه در حركت آمد و چون اين خبر به شيروان شاه فرخ يسار پسر امير - خليل اللّه رسيد ، متوهم گرديد مبادا جناب سلطان حيدر به تقاضاى خون پدر ، ضررى به او رساند ، پس قاصدى نزد امير يعقوب پادشاه آق‌قوينلو فرستاد كه سلطان حيدر ، رايات « 3 » كشورستانى افراخته ، با لشكر قزلباش متوجه شيروان است اگر او را فتحى شود ، البته در پى فتح ساير بلاد خواهد بود ، مناسب آنكه ، آن پادشاه ، جمعى را به اعانت اين دولت‌خواه روانه فرمايد ، سلطان - يعقوب بعد از اطلاع بر واقعه ، سليمان بيك را با چهار هزار نفر به امداد فرخ يسار فرستاد و جناب سلطان حيدر ، از كناره شيروان گذشته قلعه دمورقاپى « 4 » را كه مأمن مخالفين دين بود محاصره نمود [ و 
  ] چون چند روز بگذشت خبر رسيد كه سلطان يعقوب چندين هزار نفر لشكر و سليمان بيك بيجن اوغلى « 5 » را به امداد شيروانشاه فرستاده و اينك به اتفاق براى رزم شما مىرسند و جناب سلطان حيدر دست از محاصره كشيده به استقبال سپاه مخالف حركت فرمود و چون سپاه موافق و مخالف نزديك شدند ، جنگ درپيوست و سليمان بيك بيجن در برابر سلطان حيدر آمد [ و 
  ] به بيك طعن نيزه بر زمين افتاد و سلطان حيدر او را به جان امان داد و فرمود كه من در اين روز بايد شربت شهادت را چشيده ، داعى حق را لبيك اجابت گويم ، كه ناگاه تيرى بر مقتلش رسيده ، به روضهء رضوان خراميد و اين واقعه در سال 893 اتفاق افتاد « 6 » چنان كه نگارش يافت .\r\nامير سلطان يعقوب پادشاه در سال 894 ، سلطان على و سلطان ابراهيم و سلطان اسمعيل اخلاف صدق سلطان حيدر صفوى را در قلعه استخر فارس محبوس داشت و از سن شريف سلطان - اسمعيل دو سال گذشته بود و در سال 898 به فرمان امير رستم پادشاه آن نوباوگان چمن رسالت و ولايت را به احترام تمام از حبس نجات داده به تبريز آورده روانه اردبيل فرمود و سلطان على در اردبيل در سال 899 شهيد گرديد و سلطان اسمعيل تشريف‌فرماى لاهيجان شد و مدت شش سال مشغول سوارى و تيراندازى و شكارافكنى بودند و چون سال عمر آن جناب از يازده سال گذشت در\r\n\r\n\r\n","description":"","footnote":"\r\n( 1 ) . طرابوزان شهرى است در شمال شبه جزيره اناطولى و كنار درياى سياه ( يادداشتهاى قزوينى ، ج 3 ، ص 134 ) اين كلمه به معنى ذوذنقه است كه ظاهرا شكل شهر را نشان مىداده است .\r\n( 2 ) . ر ك : حواشى سال 898 در همين كتاب .\r\n( 3 ) . در متن : ( آيات ) .\r\n( 4 ) . ر ك : احسن التواريخ ، ص 617 - در متن : ( قابى ) .\r\n( 5 ) . ر ك : همان ماخذ ، همان صفحه .\r\n( 6 ) . ر ك : حبيب السير ، ج 3 ، جزء چهارم ، ص 426 و 427 .\r\n","page_name":" 364 ","page_number":380},
  {"content":"\r\n\r\nخيال ترويج مذهب اثنى عشريه و جهانگيرى افتاد از صوفيان صافىعقيده مشاورت كرده ، كاركيا - ميرزا على ، والى لاهيجان به ملاحظه بسيارى سپاه دشمن و صغر سن و كمى انصار آن جناب را در تأخير ديد و جناب سلطان اسمعيل حديث فى التأخير آفات را خوانده ، بر داعيه خود افزوده در نيمه محرم سال پيچين‌ئيل « 1 » 905 كه از سن شريفش دوازده سال تمام گذشته بود « 2 » ، از لاهيجان حركت كرده ، زمستان را گذرانيده در بهار تخاقوىئيل « 3 » وارد دار الارشاد اردبيل گرديد « 4 » و بعد از اداى زيارت قبور اجداد كرام خود ، دوستان خيرخواه خود را مانند خلفا بيك طالش و عبدى بيك شاملو تواچى و حسين بيك لله « 5 » ، از اطراف و جوانب خواسته ، همگى وارد اردبيل شدند و بعد از مشاورت ، قرار دادند كه رايت جهانگيرى را در اين سفر ، نخستين به جانب بلاد كفار گرجستان افراشته ، دشمنان دين را تباه كنند ، پس جماعتى را به اطراف عراق و آذربايجان روانه داشته و صورت خيال خود را براى طايفهء صوفيه صافيه مرقوم فرمود « 6 » و خود با سيصد نفر از اخلاص‌كيشان طايفهء استاجلو روى به جانب ايل و الوس استاجلو آورده بعد از ورود تمامت آن طايفه ، سر در چنبر اطاعت درآوردند و چون ساير ايلات مراتب را دانستند ، فوج فوج ، از اهل اخلاص و و داد به اردوى معلى ، ملحق مىشدند و جماعتى فراوان از بلاد روم و ديار بكر و شام و ذو القدر ، به درگاه عالم‌پناه ، مجتمع گشته و بعد از اجتماع سپاه به جانب قره‌باغ آذربايجان حركت فرمود « 7 » و چون مترصدان طلوع كوكب اقبال دودمان صفوى ، از خروج سلطان اسمعيل مطلع گشته ، توفيق را يار كرده به اردوى كيوان شكوه ملحق مىشدند تا آنكه از طايفه صوفيان ، هفت هزار نفر مرد شمشيرزن جوشن‌پوش نيزه‌گزار از استاجلو و شاملو و روملو و ذو القدر و افشار و قاجار و صوفيه قراچه‌داغ ، به درگاه پادشاه سيادت پناه مجتمع شدند ، پس به حكم استخاره ، رايات نصرت آيات را به جانب شيروان افراختند [ و 
  ] چون [ به 
  ] كنارهء رود كر كه نمونهء سيحون و جيحون است رسيدند « 8 » ، تمامت مردمان عرض كردند كه بىواسطه كشتى و زورق عبور ميسر نگردد كه حضرت شاهى ، توكل بر الطاف الهى كرده ، چند گامى از كنارهء آن دجله حركت نمود و عنان را منعطف ساخته مانند كشتى از آن نهر عظيم گذشت و تمامت سپاه اقتداء به آن پادشاه كرده ، بسلامتى از آب گذشته ، بار اقامت گشودند « 9 » و روز ديگر خبر رسيد كه فرخ يسار شيروانشاه گفته اگر سلطان اسمعيل از آب كر به سلامت بگذرد مانند پدر خود سلطان حيدر ، از چنگ مردان شيروان به سلامت جان نبرد و شيروانشاه بعد از اطلاع عبور آن برگزيده ناس از آب كر « 10 » ، سپاه\r\n\r\n\r\n","description":"","footnote":"\r\n( 1 ) . پيچىئيل يا پيچين‌ئيل : سال ميمون به حساب منجمان تركستان كه نهمين سال از دوره اثناعشرى تركان است .\r\n( ر ك : فرهنگ معين ) .\r\n( 2 ) . تولد شاه اسمعيل را در روز سه‌شنبه بيست و پنجم رجب سال 892 ( 17 ژوئيه 1487 ميلادى ) نوشته‌اند . ( تاريخ سلاطين صفويه ، ميرزا معصوم ، بنياد فرهنگ ايران ، 1351 ، ص 8 ) .\r\n( 3 ) . سال دهم از دوره دوازده ساله تركان به معنى سال مرغ .\r\n( 4 ) . ر ك : حبيب السير ، ج 3 ، جزء چهارم ، ص 447 ، 448 .\r\n( 5 ) . ر ك : همانجا ، ص 448 و 451 .\r\n( 6 ) . ر ك : همانجا ، ص 449 .\r\n( 7 ) . ر ك : روضة الصفا ، ج 8 ، ص 10 .\r\n( 8 ) . ر ك : روضة الصفا ، ج 8 ، ص 10 و 11 .\r\n( 9 ) . ر ك : حبيب السير ، ج 3 ، جزء چهارم ، ص 455 .\r\n( 10 ) . ر ك : خلاصة التواريخ ، ص 57 ، 58 : ( كنار رود كر از معبر قوين اولمى ) .\r\n","page_name":" 365 ","page_number":381},
  {"content":"\r\n\r\nخود را فراهم آورده به استقبال بيرون آمد و در نزديكى قلعه گلستان ، اردوى خود را بر فراز پشته كشيده و دورهء آن را به سنگ و شاخه درخت استوار داشت [ و 
  ] چندى توقف نمود و در سال 906 حضرت سلطان اسمعيل با هفت هزار نفر سپاه كينه‌خواه ، از شماخى گذشته ، عازم جنگ شيروانشاه گرديد و شيروانشاه با بيست هزار نفر سوار و پنجهزار نفر پيادهء تيرانداز به استقبال شاه دين‌پناه حركت نمود و بعد از ملاقات ، جنگ درپيوست و فتح و نصرت از جانب صوفيان صافى عقيده شده ، شيروانشاه و بسيارى از سپاه او هدف تير فنا و اسير تقدير خدا گشتند « 1 » و چندين مناره از سر مخالفان برپا كردند « 2 » و چند روز در آن نواحى توقف نمودند كه خبر رسيد شيخ ابراهيم پسر شيروان شاه از چنگ اجل به سلامت گذشته و در شهر نو در كنارهء دريا در تهيه [ و 
  ] تدارك و فراهم آوردن سپاه مخالف است كه به خونخواهى پدر خود برخاسته « 3 » در برابر سپاه نصرت اكتناه آمده ، تلافى كند و حضرت گيتىستان ، خلفا بيك طالش را با جماعتى از مردان كارزار مأمور فرمود و چون خلفا بيك به نزديك شهر نو رسيد ، شيخ ابراهيم كه خود را شيخ شاه خوانده بود ، بىتوقف بر كشتى سوار شده ، فرار نمود و چون خلفا بيك به شهر نو رسيد مردم آن شهر به قدم اطاعت ، استقبال كرده ، مورد عنايت شدند و روز ديگر رايت نصرت آيت شاه عالم‌پناه به شهر نو « 4 » رسيده ، اعيان و بزرگان آن شهر پيشانى اخلاص و بندگى را بر خاك گذاشتند و به انعام خلعت بلندپايه گرديدند و حكومت شهر نو را به خلفا بيك ارزانى داشت « 5 » و امير زكريا كه سالهاى دراز وزارت سلاطين تركمان كرده بود به شرف پاىبوسى خسرو آفاق رسيده ، او را كليددار آذربايجان گفتند . و در بين خبر رسيد كه جمعى در قلعهء باكو ذخيره بسيار فراهم آورده ، كوس مخالفت را مىكوبند ، حضرت شاهى جماعتى « 6 » را براى فتح قلعه باكو ، مأمور فرمود و چون مأمورين در نزديكى حصار آن قلعه فرود آمدند ملاحظه كردند كه سه جانب آن را دريا فراگرفته و جانب ديگر را خندقى عميق كشيده‌اند و مدتى در امر محاصره كوشيده ، فايده نبخشيد كه حضرت گيتىستانى با اردوى معلى وارد گشته ، عنان خوددارى از قلعه گيان رفته ، بىدغدغه خاطرى آن قلعه مفتوح گرديد « 7 » .\r\nدر اين سال شعار مذهب اثنىعشرى « 8 » [ را 
  ] بر منابر بلاد مفتوحه بر علانيه گفتند و كلمه مذهبك الحق يا مذهبنا حق « 9 » را تاريخ فتوح قرار دادند و بعد از فتح قلعه باكو ، عنان عزيمت\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 458 . و خلاصة التواريخ ، ص 61 .\r\n( 2 ) . ر ك : حبيب السير ، ج 3 ، جزء چهارم ، ص 459 . و خلاصة التواريخ ، ص 61 .\r\n( 3 ) . در متن : ( برخواسته ) .\r\n( 4 ) . ر ك : حبيب السير ، ج 3 ، جزء چهارم ، ص 459 : ( در شهر نو كه در كنار درياست لنگر انداخته ) .\r\n( 5 ) . ر ك : همان كتاب ، ص 460 .\r\n( 6 ) . ( . . . امراء عظام استاجلو ، محمد و الياس ايغور و اغلى با فوجى از سالكان مسلك يكدلى . . . ) ر ك : حبيب السير ، ج 3 ، جزء چهارم ، ص 460 .\r\n( 7 ) . ر ك : همانجا ، ص 460 و 461 .\r\n( 8 ) . ( بر فراز منابر خطبه به نام ائمه اثنى عشريه خوانند و در سكه لا إله الا اللّه و محمد رسول اللّه و على ولى اللّه ، نقش نمايند و پس از آن نام شاه بياورند ) . روضة الصفا ، ج 8 ، ص 12 .\r\n( 9 ) . ( بايزيد ثانى تاريخ سلطنت آن حضرت ( شاه اسمعيل ) را مذهب ناحق ( 906 ) يافته ، نوشته ، فرستاد . ( شاه ) را كدورت دست داد در آن اثنا شيخ على عبد العال به خدمت پادشاه رسيد ( شاه اسمعيل ) گفت كه اين تاريخ مرا بسيار مكدر دارد . . . شيخ گفت اين تاريخ بغايت خوب است و از وارادات غيب . . . آن را عربى كرده گفت مذهبنا حق ، يعنى مذهب ما حق است . پادشاه از اين معنى خوشوقت گشت . ) تاريخ سلاطين صفويه ، ص 8 و 9 .\r\n","page_name":" 366 ","page_number":382},
  {"content":"\r\n\r\nبه جانب قلعه گلستان منعطف داشت و بعد از محاصره ، شخصى در خواب ديد كه يكى از اهل گلستان به او مىگويد به پادشاه دين‌پناه بگو چون خواستى از آب كر « 1 » عبور كنى با خود گفتى اگر شيروان در تصرف من آيد ، اهل گلستان را از آسيب معاف دارم و اكنون همان وقت است و چون اين خواب را به عرض رسانيدند ، پادشاه جم‌جاه فرمود راست گفته من چنين نذرى كردم و به احدى نگفتم و ازين قلعه بىتعرض بگذرم . پس قلعه گلستان را گذاشته ، بلاد شيروان را نظمى لايق داده و رايت اقتدار را از ماه و مهر گذرانيد و قاضى احمد پسر شرف الدين حسين حسينى مشهور به مير منشى قمى در جلد پنجم از كتاب خلاصة التواريخ « 2 » نوشته است كه بعد از شكست سپاه شيروان و كشته شدن شيروانشاه و امراى شيروانى در همين سال 906 پادشاه اسلام پناه بر مسند ابهت و جلالت قرار گرفت « 3 » و مردمانى را كه شجاعت و فرزانگى در آن معركه به ظهور رسانيده بودند ، هر يك را به قدر مرتبه نوازش خسروانه نموده ، به عموم سپاهيان فرمود كه چون اهل شيروان دشمن اهل بيت حضرت رسالت پناهىاند ، اموال آنها نجس است ، بايد تمامى اموال آنها را كه به غارت گرفته‌ايد ، در آب رودخانه اندازيد ، تمام لشكريان اطاعت فرمايش مرشد كامل خود را كرده ، تمامت اموال را در آب انداختند حتى شتر و اسب و استر را . جلودار محمد يوزباشى « 4 » روملو گفته است كه چندين « 5 » كيسه كه دو جاى آن را مهر زده بودند ، از خزانه شيروان شاه به دست من آمد و يقين كردم كه پر از جواهر نفيسه است ، به خاطر گذرانيدم كه جواهر را در آب غرق كردن نشايد باز به قوهء عاقله نتوانستم خلاف امر مرشد را كرده ، دين خود را تباه كنم ، ناچار كيسه‌ها را باز نكرده ، لعنت به شيطان و دشمنان اهل بيت رسالت كرده ، تمامت را در رودخانه انداختم و همچنين نوشته است كه در آن روز جنگ هر يك از غازيان كه اسبابى از خود داشتند در پاى درختى بر روى يكديگر ريختند و بعد از فتح جنگ هر يك آمده ، اسباب خود را بىزياده و تبديل برداشت كه سوزنى از كسى حيف و ميل نگشت « 6 » .\r\nدر سال 907 : ميرزا الوند پادشاه « 7 » پسر امير يوسف بيك پسر امير ابو المظفر حسن بيك - آق‌قوينلو چون اخبار فتح شيروان را به دست پادشاه گيتىستان شنيد ، با خود انديشيد كه پيش از توجه آن حضرت بايد دست اقتدارش را كوتاه كنم و غافل از آنكه ؛\r\n چراغى را كه ايزد برفروزد * هر آنكس پف كند ريشش بسوزد \r\nچندين هزار نفر سپاه سواره و پياده فراهم آورده ، اردو را در نخجوان متوقف داشت « 8 » و چون\r\n\r\n\r\n","description":"","footnote":"\r\n( 1 ) . رود كر يا كورا يا كور رودى كه در قفقازيه جارى است و در شمال دشت مغان به رودخانه ارس مىپيوندد و به بحر خزر مىريزد .\r\n( 2 ) . بخشى از اين كتاب در سال 1964 بوسيله فرهنگستان مايسن فرانسه و به كوشش هانس مولر در ويسبادن به چاپ رسيده است و چاپ جلد اول آن مشتمل بر مجلد 5 خلاصة التواريخ در دانشگاه تهران به سال 1359 به انجام رسيد .\r\n( 3 ) . خلاصة التواريخ ، ج 1 ، ص 61 .\r\n( 4 ) . خلاصة التواريخ ، ج 1 ، ص 62 .\r\n( 5 ) . در خلاصة التواريخ : ( كيسه جواهرى ) .\r\n( 6 ) . ر ك : عالم‌آراى عباسى ، ج 1 ، ص 30 . و حبيب السير ، ج 3 ، جزء چهارم ، ص 461 . و خلاصة التواريخ ، ج 1 ، ص 62 .\r\n( 7 ) . ر ك : عالم‌آراى عباسى ، ج 1 ، ص 28 ، و روضة الصفا ، ج 8 ، ص 13 ، و حبيب السير ، ج 3 ، جزء چهارم ، ص 463 و 468 - 469 ، و خلاصة التواريخ ، ج 1 ، ص 69 .\r\n( 8 ) . ر ك : خلاصة التواريخ ، ج 1 ، ص 70 .\r\n","page_name":" 367 ","page_number":383},
  {"content":"\r\n\r\nپادشاه دين‌پناه از حركت ميرزا الوند مطلع گشت بواسطه جسر از آب گذشته ، امير پيرى بيك قاجار « 1 » را مقدمه لشكر نصرت اثر كرده روانه فرمود و ميرزا الوند نيز عثمان نامى را در برابر امير پيرى بيك قاجار روانه داشت و عثمان اسير و دستگير امير پيرى بيك گشته او را نزد پادشاه دين‌پناه فرستاد و آن حضرت به قتلش فرمان داد « 2 » و چون عثمان به ميرزا الوند رسيد ، خوفى در دل او افتاد كه عنان تماسك از دست داد و از جائى كه توقف داشت كوچ كرده و سى هزار نفر فراهم آورده ، مشغول تدارك مقابله گرديد و حضرت خاقان شاه اسمعيل گيتىستان تعجيل فرموده ، در برابر دشمن آمده روز ديگر توكل بر قادر متعال كرده ، روى به معركه كارزار آورد و شمشير خونريز را آخته به نفس نفيس بر صف دشمنان تاخته ، چندين نفر را بر خاك هلاك انداخت و غازيان شير - شكار با شمشيرهاى آتشبار ، جانب چپ و راست سپاه مخالف را شكسته ، ميرزا الوند با چند نفر از آن مهلكه گريخت [ و 
  ] خود را به ارزنجان رسانيد و معادل هشت هزار نفر سواره و پياده از لشكر او به خاك هلاك افتاد و مابقى اسير و دستگير گرديدند و اموال بيشمار عايد روزگار غازيان شيرشكار گرديده به عدل و انصاف در ميانه خود قسمت كردند و اين فتح بزرگ در اين سال [ 907 
  ] اتفاق افتاد و چون ميرزا الوند فرار نمود « 3 » ، پادشاه جم‌جاه رايت عزيمت به جانب دار السلطنه تبريز افراخت « 4 » و چون به نزديكى اين شهر رسيد علما و سادات و اعيان مملكت آگاهى يافتند ، به استقبال شتافته ، مورد عنايت شاهانه شدند و مراسم اطاعت را به تقديم رسانيدند و خسرو گيتىستان به دار السلطنه تبريز نزول اجلال فرموده ، حكم نمود كه روز جمعه خطيب شهر بر منابر خطبه را به نام مبارك ائمه اثنى عشر بخواند « 5 » و بعد از خطبه ، لعن اهل بدعت و بنى اميه و بنى عباس را بگويد و مؤذن مساجد كلمه اشهد ان عليا ولى اللّه و جمله حى على خير العمل را بر اذان بيفزايد و فرمان شرف صدور يافت كه در ممالك محروسه بر اين نهج عمل كنند و هر كس بر خلاف باشد او را به قتل رسانند و علما و فقها ، مسائل و فتاوى را بر مذهب ائمه اثنى عشرى بيان نموده ، كتابهاى فقه اماميه را رواج دهند و عنوان فرامين را الحكم للّه ، امير ابو المظفر اسمعيل - بهادر سيور نگاشتند و بر تاج مهر شاهى يا اللّه و در دايره خالى آن ، غلام شاه مردان ، اسمعيل بن - حيدر و در كناره آن دايره :\r\n چرخ بر دوش كشد غاشيه شاهى ما * گر كند بدرقهء لطف تو همراهى ما \r\nنقش نمودند و چون پادشاه صاحبقران جشن نوروزى سنه تنگوزئيل « 6 » را كه روز يكشنبه سيزدهم رمضان سال 908 در شهر تبريز اتفاق افتاد گذرانيد « 7 » ، خبر رسيد كه ميرزا الوند از تبريز حركت فرمود و چون ميرزا الوند از بسيارى سپاه كينه‌خواه حضرت پادشاه دين‌پناه مطلع گرديد ، در هيچ مصافى مقابل نگشته ، همه رو به گريز داشته تا [ از 
  ] مملكت آذربايجان بيرون رفته روى به جانب بغداد گذاشت و آفتاب اقبال تركمانان آق‌قوينلو به غروب كشيد و سپاه شاهى در همه‌جا ، باروبنه\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 463 .\r\n( 2 ) . ر ك : همانجا ، ص 464 .\r\n( 3 ) . ر ك : روضة الصفا ، ج 8 ، ص 13 ، و خلاصة التواريخ ، ج 1 ، ص 72 .\r\n( 4 ) . ر ك : خلاصة التواريخ ، ج 1 ، ص 72 .\r\n( 5 ) . ر ك : حبيب السير ، ج 3 ، جزء چهارم ، ص 467 ، متن ماخوذ است از خلاصة التواريخ ، ص 73 .\r\n( 6 ) . سال خوك ، نام سال دوازدهم از دوره دوازده ساله تركى .\r\n( 7 ) . ر ك : خلاصة التواريخ ، ص 73 .\r\n","page_name":" 368 ","page_number":384},
  {"content":"\r\n\r\nمخالف را گرفته ، عود به تبريز نمودند « 1 » .\r\nهم در اين سال [ 908 
  ] : براى گوشمال علاء الدوله ذو القدر « 2 » ، حضرت گيتىستانى ، به جانب ارزنجان نهضت فرمود و چون زمستان بود ، كارى از پيش نبرده ، عود به تبريز فرمود و قاضى احمد پسر شرف الدين حسين حسينى « 3 » در جلد پنجم از كتاب خلاصة التواريخ نوشته است كه مؤلف فقير حديثى از حضرت شيخ طايفه بهاء الملة و الدين العاملى شنيدم « 4 » كه دلالت بر ظهور شاه صاحبقران شاه اسمعيل گيتىستان مىنمود آن حضرت چنين فرمودند : كه اين حديث را به نوعى كه از مرحوم پدر خود شيخ حسين بن عبد الصمد العاملى شنيدم اين است كه : ان لنا باردبيل كنزا و اى كنز فليس بذهب و لا فضة و لكنه رجل من اولادى يدخل تبريز مع اثنى عشر الفا راكبا بغلة شهباء و على رأسه عصابة حمرا « 5 » ، سيد كبير مرحوم سيد حسن بن سيد جعفر عاملى كركى « 6 » ، استاد پدر فقير ، به پدر حقير گفت كه : در اوائل سلطنت پادشاه مرحوم شاه اسمعيل طاب ثراه كه به زيارت مشهد مقدس مىرفتم به تبريز رسيدم و شاه در شكار بودند ، روزى كه از شكار معاودت مىفرمود آن روز بر استر سفيدى سوار بودند و بواسطه كوفت چشم دستمال سرخى بر سر بسته داشت و لشكرى كه همراه بودند به دوازده هزار سوار مىرسيد در آن وقت اين حديث كه به چند سال قبل به نظر رسيده بود به خاطر آوردم .\r\nو چون در همين سال [ 908 
  ] : صيت جهانگيرى شاه جم‌جاه ، به ميرزا سلطان مراد پسر ميرزا سلطان يعقوب آق‌قوينلوى تركمان كه پادشاه عراق عرب و عراق عجم و فارس و يزد و كرمان بود ، رسيد و چنان كه سابقا نگارش يافت ، قاسم بيك پرناك هم سر از اطاعت سلطان مراد پادشاه ، برتافته بود ، از قزوين براى تنبيه قاسم بيك و در باطن فرار از پادشاه جم‌جاه ، شاه اسمعيل ، قاصد شيراز گرديده ، چندى در كازرون توقف نمود [ و 
  ] سپاهى فراهم آورده ، عود به عراق نمود « 7 » .\r\nدر همين سال [ 908 
  ] : جماعتى لواى اقتدار برافراشته ، هر يك « انا و لا غير » مىگفت و ميرزا سلطان مراد « 8 » در فارس و عراق عجم و مراد بيك بايندر در شهر يزد و رئيس محمد در شهر ابرقوه و امير ابو الفتح بيك بايندر در كرمان ، و ميرزا سلطان مراد در مملكت عراق ، سپاهى از نواحى\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ص 75 .\r\n( 2 ) . ( . . . حاكم بلاد مرغش و البستان . . . ) عالم‌آراى عباسى ، ج 1 ، ص 31 و 33 ، و خلاصة التواريخ ، ج 1 ، ص 75 .\r\n( 3 ) . قاضى احمد قمى فرزند مير شرف الدين حسين مشهور به مير منشى از مورخان قرن دهم و اوائل قرن يازدهم كه در سحرگاهان روز پنجشنبه 17 ربيع الاول سال 953 متولد و پس از محرم سال 1015 درگذشت و كتابهاى خلاصة - التواريخ و گلستان هنر از اوست ( ر ك : بررسىهاى تاريخى ، شماره 2 ، سال 10 ، مقاله حسين مدرسى طباطبائى ) .\r\nيكى از نواده‌هاى او نيز بنام صفى الدين محمد بن هاشم حسينى قمى نيز كتاب خلاصة البلدان را نوشته است ( چاپ حكمت قم ، سال 1396 به اهتمام حسين مدرسى طباطبائى ) .\r\n( 4 ) . خلاصة التواريخ ، ج 1 ، ص 75 .\r\n( 5 ) . همانا كه در اردبيل براى ما گنجى است و چگونه گنجى كه نيست از طلا و نقره ، اما مردى است از اولاد من كه با دوازده هزار سوار به تبريز وارد مىشود و سربندى سرخ بر سر دارد .\r\n( 6 ) . ر ك : خلاصة التواريخ ، ج 1 ، ص 75 .\r\n( 7 ) . ر ك : حبيب السير ، ج 3 ، جزء چهارم ، و خلاصة التواريخ ، ج 1 ، ص 75 .\r\n( 8 ) . ر ك : حبيب السير ، ج 3 ، جزء چهارم ، ص 471 ، و روضة الصفا ، ج 8 ، ص 14 ، و عالم‌آراى عباسى ، ج 1 ، ص 34 ، و خلاصة التواريخ ، ج 1 ، ص 75 .\r\n","page_name":" 369 ","page_number":385},
  {"content":"\r\n\r\nجمع كرد [ ه 
  ] و بقاياى طايفه آق‌قوينلو [ كه 
  ] در هرجا پراكنده بودند ، مجتمع شده نزديك به هفتاد هزار نفر سپاه جوشن‌پوش بودند ، پس رايت عزيمت به جانب همدان برافراشت و سلطان صاحبقران بعد از اطلاع بر خيال ميرزا سلطان مراد پادشاه ، با دوازده هزار نفر سوار و پياده از تبريز قاصد همدان گرديد و چون به نزديك اردوى سلطان مراد شدند ، روز ديگر لشكر موافق سپاه و مخالف در برابر يكديگر صف بسته ، چرخ‌چيان ، از دو جانب رزم مىنمودند كه خاقان سكندرشأن با هزار نفر سوار فدائىوار ، از قلب لشكر حركت كرده ، تيپ سلطان مراد را از جاى كنده ، شكست بر سپاه مخالف انداخت و سلطان مراد ، نامراد شده ، فرار بر جانب شيراز كرده ، جان خود را به سلامت دربرد و سپاه ظفرپناه ، رايت فتح و ظفر را افراشته ، اموال هفتاد هزار نفر سپاه تركمان را به غنيمت بردند و ده هزار نفر از آنها را كشتند و ميرزا سلطان مراد را بعد ازين شكست فاحش ، سلطان نامراد گفتند « 1 » و حضرت صاحبقران ، شاه اسمعيل گيتىستان ، از همدان تشريف‌فرماى بلده قم گرديد « 2 » و اهالى آن نواحى را كه از شيعيان اثنى عشرى بودند و مدتها در دست اهل سنت ذليل و خوار و گرفتار ، به انواع شفقت و مهربانى مورد عنايت شاهانه گشتند و چون خبر رسيد كه سلطان نامراد در شيراز رحل اقامت انداخته و فوجى از بقاياى تركمانان بر او جمع گشته‌اند ، پادشاه جم‌جاه ، رايت عزيمت براى تسخير مملكت فارس برافراشت و چون سلطان نامراد از توجه آن حضرت مطلع گرديد ، بىتوقف از شيراز به خوزستان و رامهرمز رفته ، قاصد بغداد گرديد و خاقان گيتىستان مملكت فارس را بىكلفت و زحمت ، ضميمه ممالك محروسه داشت .\r\nروز دويم ربيع الثانى سال 909 : نزول اجلال در شيراز فرمود و خطيبان كازرونى كه در مذهب اهل سنت تعصبى داشتند ، به فرمان شاهى به قتل رسيدند و ايالت كازرون را به الياس بيك مشهور به كچل بيك ذو القدر ، تفويض فرمود و سالها اين ايالت در دودمان او بماند و سپاه ذو القدر و ايالت فارس را به الياس بيك ذو القدر سپرده ، براى نظم مملكت فارس مأمور نموده ، حكم به توقف فرمود و رجوع محاسبات ديوانى و وزارت فارس ، به ميرزا شاه جابر پسر ميرزا مسعود جابرى اصفهانى ارزانى گرديد « 3 » .\r\nدر همين سال [ 909 
  ] : پادشاه جم‌جاه ، در شيراز فرمان معافى و مسلمى املاك موقوفه مدرسه منصوريه مطابق فرمان شاه سلطان يعقوب ، كه نگاشته گرديد « 4 » ( و در آن زمان نوبت توليت آن با خلاصه اولاد رسول و نقاوهء احفاد بتول ، سيد سادات ، مجمع سعادات ، امام امم ، مظهر علو همم ، ناصر امت ، ناصب رايات ملت ، حلال مشكلات ، كشاف معضلات ، خاتم حكما ، غياث علما ، استاد بشر ، عقل حادى عشر ، امير غياث الدين منصور ، خلف الصدق صدر الحكماء المدققين و بدر - العلماء المحققين امير صدر الدين محمد حسينى حسنى دشتكى شيرازى تغمد هما اللّه بغفرانه « 5 » ، جد اعلاى نگارنده اين فارسنامهء ناصرى بود ) عنايت فرمود .\r\nدر غره جمادى الاولى همين سال [ 909 
  ] : از شيراز جنت‌طراز نهضت فرمود و جناب\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 472 ، و روضة الصفا ، ج 8 ، ص 14 ، و عالم‌آراى عباسى ، ج 1 ، ص 35 ، و خلاصة التواريخ ، ج 1 ، ص 78 .\r\n( 2 ) . ر ك : حبيب السير ، ج 3 ، جزء چهارم ، ص 475 ، و روضة الصفا ، ج 8 ، ص 15 ، و خلاصة التواريخ ، ج 1 ، ص 78 .\r\n( 3 ) . ر ك : احسن التواريخ ، روملو ، ص 73 ، و ر ك : خلاصة التواريخ ، ج 1 ، ص 80 .\r\n( 4 ) . ر ك : وقايع سال 883 ، در همين كتاب .\r\n( 5 ) . جمله دعائى به معنى : خداى ايشان را در غفران و بخشايش خود بپوشاند .\r\n","page_name":" 370 ","page_number":386},
  {"content":"\r\n\r\nمير سيد شريف شيرازى كه از ابناى دخترى استاد علما ، امير سيد شريف جرجانى بود ، در ركاب آن پادشاه ، مسافرت نمود و پادشاه عالم‌پناه ، وارد بلدهء قم گرديده ، قشلاق فرمود « 1 » .\r\nدر روز 29 شعبان همين سال [ 909 
  ] : قاضى حسين ميبدى به غضب صاحبقرانى گرفتار شده ، دفتر حياتش پيچيده گرديد و از مؤلفات آن جناب شرح هدايه ميبدى و شرح ديوان حضرت - امير المؤمنين است .\r\nدر ماه رمضان همين سال [ 909 
  ] : كه آفتاب در برج حوت بود ، از بلده قم براى تسخير قلعه گلخندان فيروزكوه « 2 » از رى گذشته ، قلعه را مفتوح داشته ، اهلش را به قتل رسانيد و بعد از آن نزول اجلال در حوالى حصار قلعه فيروزكوه فرمود و بعد از كوشش بسيار ، على كيا والى آن ديار ، امان خواسته ، قلعه را به تصرف غازيان داد [ و 
  ] جان بسلامت برد « 3 » .\r\nدر همين سال [ 909 
  ] : شاهزاده محمد حسين ميرزا پسر پادشاه خراسان سلطان حسين ميرزاى - تيمورى از پدر خود رنجيده ، التجا به درگاه پادشاه دين‌پناه آورده ، قرين اعزاز و اكرام و احترام گرديد « 4 » .\r\nدر ماه رجب سال 910 : كه فصل تموز بود ، براى تنبيه محمد كره كه در حصار شهر يزد ، علم طغيان افراشته بود ، نهضت فرموده « 5 » ، بعد از ورود « 6 » شهر يزد را مسخر داشت و محمد كره را گرفته در قفس آهنين كردند « 7 » .\r\nهم در اين سال [ 910 
  ] : امير كمال الدين صدر « 8 » ، از جانب سلطان حسين ميرزاى بايقرا - تيمورى ، از خراسان آمده به شرف حضور مشرف گرديد و چون مكتوبى كه از سلطان حسين ميرزا ، آورده بود ، نامناسب نگاشته بودند ، جناب امير كمال الدين صدر ، منظور نظر حضرت خاقانى نگشت و خيال يورش خراسان به خاطر آن خسرو سليمان مكان رسيد و از راه بيابان به جانب طبس تاخته بعد از ورود در دويم ماه شعبان سال مذكور غازيان نصرت توأمان ، شهر طبس را مسخر داشته ، معادل هفت هشت هزار نفر از اهل آن شهر را كشتند و بعد از اين قتل‌عام ، آتش غضب حضرت خاقان فرونشست و متعرض ساير بلاد خراسان نگشته ، عود به يزد فرموده ، روانه اصفهان گرديد « 9 » .\r\nهم در اين سال [ 910 
  ] : شهر ابرقوه كه در تصرف رئيس عيسى پسر عم محمد كره بود به دست غازيان ذو القدر مفتوح گشته ، رئيس را در قفس كرده به شيراز برده ، به قتل رسانيدند « 10 » .\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ج 1 ، ص 81 .\r\n( 2 ) . ر ك : حبيب السير ، ج 3 ، جزء چهارم ، ص 475 ، و خلاصة التواريخ ، ج 1 ، ص 81 .\r\n( 3 ) . ر ك : حبيب السير ، ج 3 ، جزء چهارم ، ص 476 ، اما حسين كيا حاكم فيروزكوه بود و به جنگ ادامه داد . ر ك :\r\nروضة الصفا ، ج 8 ، ص 16 ، و حبيب السير ، ج 3 ، جزء چهارم ، ص 476 .\r\n( 4 ) . ر ك : حبيب السير ، ج 3 ، جزء چهارم ، ص 478 .\r\n( 5 ) . ر ك : حبيب السير ، ج 3 ، جزء چهارم ، ص 478 .\r\n( 6 ) . در متن : ( ورد ) .\r\n( 7 ) . ر ك : احسن التواريخ ، روملو ، ص 84 : ( و نيز عسل بر بدنش ماليدند تا از نيش زنبوران الم فراوان بدان جاهل نادان رسد تا وقتى كه او را سوزانيدند ) . و ر ك : خلاصة التواريخ ، ج 1 ، ص 86 .\r\n( 8 ) . ر ك : حبيب السير ، ج 3 ، جزء چهارم ، ص 480 ، و خلاصة التواريخ ، ج 1 ، ص 86 .\r\n( 9 ) . ر ك : خلاصة التواريخ ، ج 1 ، ص 86 .\r\n( 10 ) . ر ك : حبيب السير ، ج 3 ، جزء چهارم ، ص 480 و 481 ، و احسن التواريخ ، روملو ، ص 87 .\r\n","page_name":" 371 ","page_number":387},
  {"content":"\r\n\r\nدر همين سال [ 910 
  ] : الياس بيك ذو القدر « 1 » مورد غضب حضرت صاحبقران گشته ، به قتل رسيد و ايالت مملكت فارس را به منصور بيك افشار رجوع فرمود .\r\nدر همين سال [ 910 
  ] : ايلچى از جانب قيصر روم ايلدرم بايزيد آمده ، تحفه و هديه لايقى آورده نامه مودت ختامه حضرت قيصر را از حضور پادشاه گيتىپناه گذرانيده مورد عنايت گرديد .\r\nدر سال 911 : امارت سپاه ذو القدر مأمور فارس به امت بيك ساروشيخلو ، تفويض شد « 2 » و بعد از چند ماهى ، ايالت مملكت فارس را ضميمه ايالت قشون نموده او را خليل سلطانش « 3 » گفتند و وزارت فارس به قدوهء سادات ميرزا شرف الدين محمد مشهور به شاه مير حسنى حسينى شيرازى برقرار گرديد و سالها در خانواده « 4 » او باقى بماند .\r\nهم در اين سال [ 911 
  ] : پادشاه جم‌جاه در خطه رشت نزول اجلال نمود و به وسيله شيخ نجم رشتى « 5 » از جريمه اهل رشت درگذشت « 6 » .\r\nدر سال 912 : روز جمعه بيست و هشتم ماه شوال ، عيد سعيد نوروز توشقان‌ئيل « 7 » واقع گرديد و پادشاه صاحبقران اردوى همايون را به چمن سلطانيه آورده ، رايت جلال را به آذربايجان رسانيده ، در شهر خوى ، قشلاق فرمود و جماعتى را براى تنبيه اكراد روانه كرده ، مخالفين ، پناه به كوهستان برده ، جماعتى هدف تير بلا گرديدند و سه چهار نفر از امراء نامدار شاهى ، كشته گشتند « 8 » و امير - خلفا بيك طالش و پيرام بيك قرامانلو به سلامتى وارد اردو گرديدند .\r\nدر سال 913 : كه عيد نوروز ، شنبه نهم ذى القعده ، اتفاق افتاد ، به عرض حضرت صاحبقران گيتىستان رسيد كه امير علاء الدوله « 9 » پسر ناصر الدين سردار اويماق ذو القدر ، نسبت به اولياى دولت ، از جادهء متابعت منحرف گشته « 10 » و به اميرزاده سلطان مراد نامراد وصلت كرده ، دختر خود را به او داده ، داعيهء آن دارد كه به ممالك محروسه ، تعرض رساند و حضرت خاقان ، عساكر منصوره را از جوانب ، احضار فرموده ، در اوائل تابستان رايت عزيمت به جانب البستان افراخت و از قيصريه كه الكاء « 11 » حضرت سلطان بايزيد قيصر روم بود ، چنان عبور فرمود كه تعرض به ساكنان آن ديار نرسيد و چون خبر يورش پادشاه قهار به علاء الدوله رسيد ، خود را مرد مقابل نديده ،\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ج 1 ، ص 87 .\r\n( 2 ) . ر ك : خلاصة التواريخ ، ج 1 ، ص 88 .\r\n( 3 ) . او بعدا از سرداران شاه اسماعيل شد كه به نبردهاى متعددى با دشمنان اسمعيل پرداخت . ر ك : خلاصة التواريخ ، ج 1 ، ص 88 .\r\n( 4 ) . در متن : ( خانه‌واده ) .\r\n( 5 ) . ر ك : حبيب السير ، ج 3 ، جزء چهارم ، ص 490 و 491 ، و روضة الصفا ، ج 8 ، ص 18 .\r\n( 6 ) . ر ك : احسن التواريخ ، روملو ، ص 87 .\r\n( 7 ) . سال خرگوش ، سال چهارم از دورهء دوازده ساله تركى .\r\n( 8 ) . ر ك : روضة الصفا ، ج 8 ، ص 18 ، و حبيب السير ، ج 3 ، جزء چهارم ، ص 484 ، و خلاصة التواريخ ، ج 1 ، ص 88 .\r\n( 9 ) . ر ك : روضة الصفا ، ج 8 ، ص 20 . و حبيب السير ، ج 3 ، جزء چهارم ، ص 485 .\r\n( 10 ) . متن ماخوذ از خلاصة التواريخ ، ج 1 ، ص 89 ، است .\r\n( 11 ) . الكا ، اولكه ، الكه ، به معنى سرزمين و كشور است .\r\n","page_name":" 372 ","page_number":388},
  {"content":"\r\n\r\nقلعه البستان « 1 » را گذاشته ، پناه به كوه و زنا برده در قلعه‌هاى آن كوه متوارى گرديد « 2 » .\r\nدر همين سال [ 913 
  ] : در نزديكى قلعه البستان امير خان پسر گلابى بيك پسر امير بيك - موصلو كه از جانب سلاطين آق‌قوينلو ، سالها حكومت دياربكر را نموده ، با اقوام و ايل و الوس خود و علم و نقاره به پايه سرير خلافت مصير رسيده ، مورد عنايت گشته ، به منصب مهردارى سرافراز گرديد « 3 » و از جمله هداياى او لعلى مشهور بود كه از سلاطين سلف دست به دست به خزانه‌ها رفته و از پادشاهان آق‌قوينلو به دست او افتاده بود . خاقان سكندرشأن فرمودند نمىخواهم كه اين لعل بار ديگر به ديگران انتقال كند و فرمود تا او را سه بخش كردند « 4 » و حكومت دياربكر را به خان محمد پسر ميرزا بيك استاجلو كه اباعن جد ، امير آن طايفه‌اند ، شفقت فرمود و اردوى شاهى عازم آذربايجان گرديد و در خوى قشلاق فرمود .\r\nدر سال 914 : كه عيد نوروز سنه ايلان‌ئيل « 5 » ، در يكشنبه نوزدهم ذى القعده اتفاق افتاد ، حضرت صاحبقران گيتىستان در الكاء علىشكر به عيش و كامرانى ، لوازم عيد را به‌جا آورده به رأى باريك‌بين خود عزيمت بغداد فرموده ، خليل آقاى يساول را به سمت بغداد مأمور داشت « 6 » و تاج دوازده ترك سرخ قزلباشى و خلعتهاى فاخره براى امير باريك پرناك « 7 » كه والى بغداد بود فرستاده او را به ملازمت طلب فرمود و چون خليل آقا به بغداد رسيد ، امير باريك پرناك او را تعظيم و تكريم نموده ، تاج و خلعت را پوشيد « 8 » و تمام لشكريان خود را تاج قزلباشى بر سر گذاشته ، اطاعت نمود و پيشكش‌هاى لايق به جهت حضرت صاحبقران مرتب گردانيده ، مصحوب ابو اسحق شيره‌چى خود ، به صحابت خليل آقا به درگاه عالم‌پناه روانه داشت « 9 » و چون ابو اسحق شرفياب حضور گرديد و اظهار انقياد امير باريك را نمود ، خاقان صاحبقران فرمودند او را وقتى دوست و خيرخواه مىدانم كه بىانديشه به ملازمت ما بيايد و ابو اسحق عود به بغداد كرده ماجرا را بگفت [ و 
  ] باريك سر از اطاعت پيچيده ، اولا تاج قزلباشى را انداخت و به خيال حصار - دارى بغداد افتاد و سيد محمد كمونه كه از اكابر سادات و نقباء آن ديار « 10 » بود و حضرت شيخ الطائفه شيخ زين الدين على « 11 » را در چاهى محبوس داشت و آذوقه فراوان در قلعه بغداد فراهم آورد و\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 487 ، و خلاصة التواريخ ، ج 1 ، ص 89 .\r\n( 2 ) . پس از اين نبرد سلطان مراد در معركه‌اى كشته شد و اجه سلطان سر و انگشترى او را به نزد شاه اسماعيل فرستاد و ميش سلطان لقب يافت و دولت آق‌قوينلو منقرض شد . ر ك : عالم‌آراى عباسى ، ج 1 ، ص 33 .\r\n( 3 ) . ر ك : روضة الصفا ، ج 8 ، ص 20 .\r\n( 4 ) . ر ك : خلاصة التواريخ ، ج 1 ، ص 90 .\r\n( 5 ) . سال مار ، ششمين سال از دورهء دوازده ساله تركان .\r\n( 6 ) . ر ك : روضة الصفا ، ج 8 ، ص 21 ، و عالم‌آراى عباسى ، ج 1 ، ص 34 .\r\n( 7 ) . ر ك : احسن التواريخ ، روملو ، ص 103 .\r\n( 8 ) . ر ك : خلاصة التواريخ ، ج 1 ، ص 93 .\r\n( 9 ) . ر ك : حبيب السير ، ج 3 ، جزء چهارم ، ص 492 ، و روضة الصفا ، ج 8 ، ص 31 ، و عالم‌آراى عباسى ، ج 1 ، ص 34 ، و احسن التواريخ ، روملو ، ص 92 .\r\n( 10 ) . ( كه آباعن جد در سلك اعاظم نقباء نجف ) حبيب السير ، ص 492 همان جلد : ( او را در چاهى كه بسان حوصله بخلا تنگ بود . . . حبس نمود . )\r\n( 11 ) . در حبيب السير و روضة الصفا و عالم‌آراى عباسى از او سخن نرفته است .\r\n","page_name":" 373 ","page_number":389},
  {"content":"\r\n\r\nخاقان سكندرشأن به عزيمت بغداد نهضت فرمود ، چون امير باريك مطلع گرديد و مىدانست كه بيشتر اهل بغداد ، شيعه اثنىعشرىاند و در مخالفت با او موافق نشوند ، بغداد را گذاشته به جانب حلب رفت « 1 » .\r\nدر 25 ماه جمادى الاخرى از همين سال [ 914 
  ] : حضرت خاقان بىهمال وارد بغداد شده در چهارباغ ميرزا پير بداق بيك « 2 » ، نزول اجلال فرمود و فرمان صادر گرديد تا تمامت مردم پرناك را به قتل رسانيدند و جناب سيد محمد كمونه و حضرت شيخ على را از حبس درآوردند و حضرت صاحبقران از دجله بغداد گذشته ، آستانه مباركه امامين همامين ، معصومين ، ابو ابراهيم - موسى و ابو جعفر محمد جواد سلام اللّه عليهما را زيارت نموده ، لوازم عبادت خالق متعال را به جاى آورد ، پس معماران و مهندسان را طلب داشته ، بر مرقد منور آن بزرگواران ، عمارت عالى و مساجد و مدارس در آن حوالى بنا نمودند . پس به قصد زيارت مشهدين مقدسين ، از بغداد حركت فرموده ، نخست به زيارت آستانه عرش منزلت پادشاه تخت امامت و مالك ملك ولايت ، غالب كل غالب ، على ابن ابيطالب سلام اللّه عليه مشرف گرديد « 3 » و چندين قنديل طلا و نقره و ساير ما يحتاج به آن آستانه مباركه برده ، در رواج و رونق آن كوشيد و قرانى كه به خط خود در طفوليت در لاهيجان گيلان كتابت كرده بود بر روى ضريح مبارك گذاشت و چون آن آستانه مباركه از آب دور بود امر فرمود تا نهرى را كه در قديم عطاء الملك اسفراينى برادر خواجه شمس الدين محمد صاحبديوان احداث كرده [ و 
  ] در اين زمان ويران شده بود ، آن را تعميرى لايق كرده ، آب را به حوالى مشهد مقدس علوى آوردند و سركار او را به قاضى جهان حسينى ، شفقت فرمود و نزديك به دو هزار تومان به حساب رواج آن زمان به خرج آن شهر رفته او را نهر شريف گفتند و توليت آن عتبه عليه و حكومت حله و طبل و علم به جناب سيد محمد كمونه تفويض فرمود « 4 » و از نجف اشرف متوجه زيارت آستانهء مباركه سيد الشهدا ابو عبد اللّه الحسين سلام اللّه عليه شده بر زبان مبارك گذرانيد :\r\n آن را كه به كربلا گذار است * با آتش دوزخش چه كار است \r\nبعد از زيارت آن آستانه رفيعه و رواج و رونق آن بقعه وسيعه ، متوجه زيارت آستانهء مباركه حضرت عسكريين در سرمن‌راى « 5 » گشته ، لوازم زيارت و رواج و رونق را به عمل آورد .\r\nدر كتاب حبيب السير ، نگاشته است : ايالت بغداد را به خلفا بيك مفوض گردانيد و آن امير عدالت‌نشان در شهر بغداد ، در ساعتى سعادت اقتباس به جاى خلفاى بنى عباس بر مسند حكومت نشست و در تاريخ خلاصة التواريخ تأليف احمد پسر شرف الدين حسين حسينى مرقوم گشته كه ايالت بغداد و توابع را به خادم بيگ طالش امير ديوان ، شفقت شده ، او را خليفة الخلفا ،\r\n\r\n\r\n","description":"","footnote":"\r\n( 1 ) . ( و باريك در دل شب از دجله گذشت و به حلب رفت ) . ر ك : روضة الصفا ، ج 8 ، ص 31 ، و حبيب السير ، ج 3 ، ص 493 .\r\n( 2 ) . ر ك : حبيب السير ، ج 3 ، جزء چهارم ، ص 493 ، روضة الصفا ، ج 1 ، ص 31 : تاريخ رفتن شاه را بيستم جمادى الاخر مىداند . در عالم‌آراى عباسى ، ج 1 ، ص 34 نيز چنين است . و ر ك : احسن التواريخ ، روملو ، ص 102 .\r\n( 3 ) . ر ك : حبيب السير ، ج 3 ، جزء چهارم ، ص 495 ، و روضة الصفا ، ج 8 ، ص 32 .\r\n( 4 ) . ر ك : روضة الصفا ، ج 8 ، ص 22 ، و احسن التواريخ ، روملو ، ص 103 .\r\n( 5 ) . سامره است كه به صورتهاى سامرة ، سامراء ، سامرا و سرمن‌راى نيز ناميده شده است ، شهرى است در سه فرسنگى بالاى بغداد آستانه عسكريين : آستانه حضرت امام على النقى و امام حسن العسكرى در سامره قرار دارد . ر ك :\r\nحبيب السير ، ج 3 ، جزء چهارم ، ص 495 ، و روضة الصفا ، ج 8 ، ص 22 .\r\n","page_name":" 374 ","page_number":390},
  {"content":"\r\n\r\nلقب دادند « 1 » ، پس نواب خلفا بيك طالش كه به لقب خادم بيگى سرافراز بود به لقب جليل خليفة - الخلفا ممتاز گرديد و پادشاه جم‌جاه از سرمن‌راى ، عود به بغداد فرمود [ و 
  ] بعد از دو سه روزى به عزم تماشاى طاق كسرى كه از عجايب دنياست « 2 » توجه فرمود و بعد از تماشا به قصد شكار به جانب جنگلى كه مسكن شيران بود روانه گرديد كه ناگاه شير [ ى 
  ] قوىجثه فريادكنان به قصد آن شهريار زمان ، در جنبش آمد و آن خسرو كامگار به يك چوبه تير مرگ تأثير ، آن شير دلير را به خاك هلاك انداخت « 3 » و شاه ظفرپناه ، عود به بغداد فرمود و بار ديگر بر رواج و رونق عتبات ائمه معصومين سلام اللّه عليهم پرداخت و براى هر يك از آن شش عتبه ، راتبه مقرر داشت و فرمود كه نجاران هنرمند و مهندسان خاتم‌بند ، از اطراف بلاد در بغداد جمع شده ، شش صندوق منقش در كمال تكلف و زيبائى ترتيب دهند و صندوقهاى كهنه قديمى را از آن مرقدهاى مبارك برداشته ، صندوقهاى نو را به جاى آنها گذارند « 4 » . آنگاه ، خليفة الخلفا را كه تا آن زمان خادم بيگ لقب داشت مكنى به ابو المنصور « 5 » فرموده و به تجديد حكومت عراق عرب و تمشيت مهام مزارات ائمه هدى سلام اللّه عليهم برقرار گرديد و او را به تاج زردوزى و خلعت خاص و اسب‌تازى با زين زرين و كمر شمشيربند و صراحى و طبقچه و پياله كه همه از طلاى خالص بود ، سرافراز فرمود و چون به عرض حضرت خاقان گيتىستان رسانيدند كه جماعتى از اهل هويزه « 6 » خود را به لقب مشعشع خوانده ، سر از احكام شريعت غرا پيچيده به خدائى سيد فياض نامى پسر سيد - محسن مشعشعى قائل و معتقد گشته‌اند و پاره‌اى از اعمال زشت را بدعت كرده « 7 » ، رواج داده‌اند و سيد محسن ، « 8 » نبيرهء سيد محمد بن سيد فلاح موسوى واسطى است كه از واسط در ميان اين قوم آمده ، مدتى به احترام گذرانيد و بعد از حصول استعداد به دعوى سلطنت ، تمامت مملكت خوزستان و هويزه و جزاير و بسيارى از عراق عرب در تصرف خود درآورد و مذهب شيعه را در سال هشتصد و اند هجرى رواجى كامل داد و اخلاف سيد محمد از تشيع گذشته ، غالى گشته به خدائى حضرت امير المؤمنين على بن ابيطالب سلام اللّه عليه ، معتقد شدند و خود را مشعشع گفتند يعنى شعاع مذهب حق بر آنها تابيده است و نوادگان « 9 » و نبيره‌هاى سيد محمد از مذهب غالى تجاوز كرده ، خود را بنده مقهور مخلوق نوادگان سيد محمد دانسته‌اند و پادشاه دين‌پناه براى تنبيه آنها از بغداد به جانب هويزه ، نهضت فرمود و سيد فياض با سپاهى كه خود را آفريده او\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 496 ، و روضة الصفا ، ج 8 ، ص 21 .\r\n( 2 ) . ر ك : حبيب السير ، ج 3 ، جزء چهارم ، ص 495 .\r\n( 3 ) . ر ك : همانجا ، ص 496 .\r\n( 4 ) . ر ك : حبيب السير ، ج 3 ، جزء چهارم ، ص 496 .\r\n( 5 ) . در متن : ( ابو النصر ) برحسب حبيب السير كه عين عبارت ماخوذ از آن است ، تصحيح شد . ( ر ك : ج 3 ، جزء چهارم ، ص 496 ) .\r\n( 6 ) . در متن : ( حويزه ) ، از سال 1314 به موجب تصويب هيئت وزيران ، املاء و نام حويزه به هويزه تبديل گرديد .\r\n( 7 ) . ( . . . ايشان را كيفيتى طارى مىشود كه در آن حالت مطلقا تيغ و تير بر بدن ايشان تاثير نمىكند چنان كه قبضه شمشير در زمين فرو برده و شكم بر نوكش نهاده قوت مىكنند و لفظ على اللّه بر زبان مىرانند تا شمشير مانند كمان خم مىشود يا مىشكند . . . ) ر ك : حبيب السير ، ج 3 ، جزء چهارم ، ص 496 و ر ك : روضة الصفا ، ج 8 ، ص 22 .\r\n( 8 ) . در حبيب السير ، ( سلطان محسن ) ، همانجا .\r\n( 9 ) . در متن : ( نواده‌گان ) .\r\n","page_name":" 375 ","page_number":391},
  {"content":"\r\n\r\nمىدانستند ، لشكر شاهى را استقبال كرده ، از طلوع آفتاب تا وقت غروب ، دو سپاه كينه‌خواه ، بهم آميخته ، فتح و ظفر نصيب لشكر پادشاه دين‌پناه گرديد كه گفته‌اند :\r\n روبه نبود حريف سرپنجهء شير * نخجير چسان زيد به ميدان پلنگ \r\nروز ديگر حكومت آن ملك را به اميرى عدالت‌انديش ، تفويض فرموده ، قاصد دزفول گرديد « 1 » و بعد از ورود ، حاكم دزفول سر اطاعت و انقياد پيش‌آورده ، مورد عنايت و نوازش گرديد و موكب همايون از دزفول به شهر شوشتر وارد گشته ، والى آن ناحيه با پيشكش‌هاى لايق شرفياب حضور مبارك شده ، به تاج قزلباشى و كمر و شمشير سرافراز گرديد و حكومت آن ناحيه را به اميرى معدلت تأثير ، تفويض فرمود و جماعتى را براى نظم لرستان و تنبيه ملك رستم والى آن سامان مأمور فرمود و موكب فيروزى كوكب ، از كوه‌گيلويه گذشته وارد شيراز جنت‌طراز گرديد « 2 » و بعد از آسايش از زحمت سفر ، براى تفرج خاطر ،\r\nدر اوائل زمستان سال 915 : ناحيه دارابجرد « 3 » را كه نمونه‌اى از بهشت برين بود ، مضرب خيام سپاه ظفر اكتناه فرمود و چون به عرض خسرو گيتىستان رسيد كه هر بز و پازنى را كه از كوهستان شبانكاره كه ناحيهء داراب جزء آن است شكار كنند پادزهر حيوانى كوچك يا بزرگ به اندازهء هستهء خرما تا اندازهء خيار بالنگ از شكم آن درآورند « 4 » ، پادشاه جم‌جاه ، عزم شكار فرموده ، سپاه ظفرپناه اطراف كوهستان و پشته‌ها را فراگرفته ، چند شبانه روز ، جانوران را از جوانب رانده در جائى جمع آوردند و آنگاه پادشاه عالىجاه در ميان آنها تاخته به زخم شمشير و تير آنچه را خواست از بز و پازن و گرگ و پلنگ ، بر خاك هلاك انداخت ، پس امرا و سرداران نزديك رفته ، هر كسى به اندازه‌اى كه خواست شكار انداخته ، مابقى جانوران را آزاد ساختند و در خلال اين حال رسول « 5 » والى جزيره هرمز و بندر جرون و فرستادهء امير علاء الملك حاكم لارستان ، با عريضه و پيشكش وارد گشته ، مورد عنايت شدند و پادشاه دوست‌نواز ، از ناحيه داراب عود به شيراز فرمود و امير ياراحمد اصفهانى كه در سلك اشراف انتظام داشت ، منظور نظر پادشاهى گشته ، به منصب جليل وزارت سرافراز گرديد .\r\nهم در اين ايام [ 915 
  ] : منصب صدارت « 6 » به امير سيد شريف شيرازى « 7 » مفوض گرديد و خواجه مير محمد منشى قمى در تاريخ آن گفته است :\r\n تاريخ صدارتش چو پرسند بگو * باقى به جهان صدر مبارك مقدم - ( 915 ) \r\nو اين مير سيد شريف شيرازى ، پسر مير تاج الدين على پسر مير مرتضى پسر مير تاج الدين على\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، جزء چهارم ، ص 498 ، و احسن التواريخ ، روملو ، ص 104 ، و خلاصة التواريخ ، ج 1 ، ص 94 .\r\n( 2 ) . همانجا ، همان صفحه ، و خلاصة التواريخ ، ج 1 ، ص 97 .\r\n( 3 ) . در متن چاپى حبيب السير : ( دارالجرد ) ج 3 ، جزء چهارم ، ص 499 .\r\n( 4 ) . تفصيل متن در حبيب السير نيست فقط در آنجا آمده است : ( بز كوهى كه فادزهر حيوانى از او حاصل مىشود بسيار است ) . ص 499 .\r\n( 5 ) . ( . . . اخى بيك . . . ) حبيب السير ، ج 3 ، جزء چهارم ، ص 499 .\r\n( 6 ) . در متن : ( صدارت را ) .\r\n( 7 ) . امير سيد شريف شيرازى فرزند تاج الدين است كه در سال 920 در چالدران كشته شد او ممدوح اهلى شاعر مشهور قرن دهم است و اهلى را چهار قصيده در مدح اوست ر ك : ديوان اهلى ، ص 30 - ر ك : حبيب السير ، ج 3 ، جزء چهارم ، ص 500 ، احسن التواريخ ، روملو ، ص 110 ، و خلاصة التواريخ ، ج 1 ، ص 100 .\r\n","page_name":" 376 ","page_number":392},
  {"content":"\r\n\r\nاسترآبادى است كه منشأ و مولد او دار الملك شيراز بود و چون نوروز سال لوىئيل « 1 » كه در روز دوشنبه سلخ ذى القعده همين سال [ 915 
  ] : اتفاق افتاد ، آن خسرو كامكار از شيراز به جانب اصفهان نهضت نمود و بعد از ورود و ملاحظه ، ميدان اصفهان را كه چون كاسه لئيمان تنگ بود به فرمان پادشاه ذى جاه چون عرصهء خيال فراخ و گشاد نمودند و خاقان گيتىستان از اصفهان به همدان رفته ، تابستان را گذرانيد و اوائل پائيز ، موكب همايون وارد دار الملك تبريز گرديد و اعيان آن بلده ، قرين سرور و ابتهاج شدند .\r\nدر اوائل زمستان سال [ 916 
  ] : خبر رسيد كه شيخ شاه « 2 » پسر شيروان شاه رايت اقتدار را در شيروان افراخته به دعوى خودسرى پرداخته است با آنكه سردى هواى زمستان مملكت آذربايجان در كمال اشتداد بود ، موكب فيروزى كوكب ، براى نظم شيروان نهضت فرمود و كسانى كه پا را از گليم خود درازتر كرده بودند به سياست رسانيد و جنازه والد ماجد خود سلطان حيدر صفوى را كه در ديار شيروان مدفون بود ، به شهر اردبيل آورده ، در بقعه جد بزرگوار خود حضرت شيخ صفى الدين ، مدفون ساختند « 3 » .\r\nهم در اين سال [ 916 
  ] : نامه‌اى از محمد خان شيبانى مشهور به شاه بيك خان يا به شيبك خان پسر بداق سلطان پسر ابو الخير اوزبك ، پادشاه تركستان و خراسان به پايهء سرير اعلى رسيد و اين بيت در آن نامه مندرج و نگاشته بود « 4 » ؛\r\n ما را طمع به ملك خراب عراق نيست * تا مكه و مدينه نگيرم حساب نيست \r\nدر طى آن نوشته بود چون عزم گزاردن « 5 » حج اسلام در خاطر دارم عنقريب به جانب عراق و آذربايجان نهضت خواهيم نمود ، بايد اعلام فرمايند كه منزل ملاقات كجا خواهد بود و حضرت خاقان گيتىستان در جواب او نوشتند كه ما نيز عزم جزم كرده‌ايم كه براى زيارت روضهء مباركهء رضويه ، سلام اللّه على صاحبها ، بدان صوب توجه فرمائيم « 6 » ، لايق آنكه در استقبال موكب دولت و اقبال استعجال نموده ، تا مراسم دوست‌نوازى و لوازم دشمن‌گدازى را بر ايشان بنمائيم و محمد خان ، از اين جواب در اضطراب افتاد .\r\nدر شهر رجب همين سال [ 916 
  ] : فرمان به واليان فارس و عراق عرب و عجم و دياربكر و آذربايجان و شيروان و كردستان و كرمان و لرستان مرقوم شد كه با سپاه موجود به اردوى اعلى مجتمع شوند تا مملكت خراسان كه بىجهت به دست محمد خان شيبانى افتاده و اعظم بلاد ايران است در تحت اقتدار دولت علويه صفويه درآوريم و چون فرمان لازم الاذعان به واليان بلاد رسيد ، در جواب معروض داشتند :\r\n ترا اى جهاندار جم اقتدار * همه بندگانيم و طاعت‌گزار « 7 » \r\n\r\n\r\n","description":"","footnote":"\r\n( 1 ) . سال نهنگ ، پنجمين سال از سالهاى دوازده‌گانه تركى .\r\n( 2 ) . ر ك : حبيب السير ، ج 3 ، جزء چهارم ، ص 501 - عالم‌آراى عباسى ، ج 1 ، ص 35 ، روضة الصفا ، ج 8 ، ص 24 .\r\n( 3 ) . ر ك : همان ماخذ ، همان صفحه .\r\n( 4 ) . ر ك : همان ماخذ ، ص 504 ، روضة الصفا ، ج 8 ، ص 25 ، عالم‌آراى عباسى ، ج 1 ، ص 37 .\r\n( 5 ) . در متن : ( گذاردن ) .\r\n( 6 ) . خلاصة التواريخ ، ج 1 ، ص 102 .\r\n( 7 ) . در متن : ( گذار ) .\r\n","page_name":" 377 ","page_number":393},
  {"content":"\r\n\r\n به غير از تو اى شاه فيروز « 1 » بخت * كسى نيست شايستهء تاج و تخت « 2 » \r\nو در اندك زمانى ، سپاه بلاد محروسه ايران ، وارد اردوى كيوان شكوه گشتند و براى انهزام محمد خان شيبانى حركت نمودند و چون خاقان صاحبقران از رى گذشته ، به دامغان نزول اجلال فرمود ، احمد سلطان حاكم دامغان ، داماد محمد خان گريخت « 3 » و خواجه احمد والى استراباد نيز فرار نمود و اعيان دامغان و استراباد با پيشكش‌هاى لايق شرف حضور يافته ، مورد عنايت شدند و محمد خان مشهور به شيبك خان ، چون از ورود حضرت صاحبقران مطلع گرديد از هرات بيرون آمده به جانب مرو شتافته ، متحصن گرديد و در طلب سپاه اوزبك ، ايلچيان به ماوراء النهر و تركستان فرستاد و چون اين اخبار به پادشاه كامگار رسيد داروغگان براى ضبط ولايات خراسان تعيين فرموده ، به نفس نفيس همايون متوجه مشهد مقدس گرديد « 4 » و بعد از ورود به آن مقام از سر اخلاص ، به لوازم زيارت آستانه مباركه رضويه على صاحبها الف ثنا و تحية ، پرداخته ، استمداد همت جسته ، سادات عالىدرجات و خدام آن آستان ملك پاسبان را به انواع انعامات سرافراز گردانيد و تمامت اهل مشهد مقدس ، شعار مذهب اثنىعشرى را اظهار داشته ، خطبه و سكه را مانند ساير بلاد محروسه ايران قرار دادند و پادشاه دين‌پناه از مشهد مقدس به صوب سرخس توجه فرموده ، دانه محمد بيك « 5 » را مقدمه سپاه فرموده به جانب مرو شاهيجان فرستاد و به زبان گذرانيد كه دانه‌محمد را ديگر نخواهيم ديد « 6 » و محمد خان شيبانى ، چون از قرب وصول دانه محمد بيك وقوف يافت ، جان وفا ميرزا « 7 » [ را 
  ] كه نايب سلطنت خراسان بود به استقبال او فرستاد و در نزديكى طاهرآباد ملاقات اتفاق افتاد و در ميانه جنگ ، تيرى از سپاه اوزبك به دانه محمد بيك رسيد ، شربت شهادت را چشيده و بازماندگان سپاه قزلباشى ، پاى مردانگى را فشرده ، لشكر اوزبك را شكسته ، تا پشت حصار شهر مرو تاختند و مقارن آن حال رايات ظفر آيات پادشاه مرتضوى نسب ظاهر گشته ، شهر مرو را محاصره فرمود و به اسباب قلعه‌گيرى پرداختند و محمد خان اوزبك شيبانى دروازه و بروج شهر را ، مضبوط داشته ، مشغول مدافعه گرديد و در بيشتر از روزها ، فوجى از سپاه قزوين تا نزديكى دروازه رفته ، جمعى از شهر درآمده ، جنگى كرده ، هر يك عود به منزل خود مىنمودند و راى عالم‌آراى حضرت صاحبقران بر آن قرار گرفت كه اردو را يك دو كوچ داده ، بازپس نشاند ، تا محمد خان مغرور گشته ، حمل بر فرار نمايد و از حصار شهر درآمده ، پاى در ميدان صحرا نهد « 8 » .\r\nدر آخر ماه شعبان « 9 » همين سال [ 915 
  ] : موكب همايون از ظاهر شهر حركت كرده تا نهر قريه محمودى « 10 » كه سه فرسخ مسافت است آمده ، نزول اجلال فرمود و عموم سرداران كه از\r\n\r\n\r\n","description":"","footnote":"\r\n( 1 ) . در متن : ( فيروزه ) .\r\n( 2 ) . از ابيات مثنوى مندرج در حبيب السير ، ج 3 ، جزء چهارم ، ص 505 .\r\n( 3 ) . ر ك : حبيب السير ، ج 3 ، جزء چهارم ، ص 506 .\r\n( 4 ) . ر ك : همانجا ، همان صفحه .\r\n( 5 ) . ر ك : حبيب السير ، ج 3 ، جزء چهارم ، ص 508 .\r\n( 6 ) . ر ك : همانجا ، همان صفحه .\r\n( 7 ) . در روضة الصفا ، ج 8 ، ص 25 : ( جالوقا ميرزا ) .\r\n( 8 ) . ر ك : حبيب السير ، ج 3 ، جزء چهارم ، ص 510 .\r\n( 9 ) . ( در چهارشنبه 27 شعبان ) حبيب السير ، همان جلد ، همان صفحه .\r\n( 10 ) . ر ك : همانجا ، همان صفحه .\r\n","page_name":" 378 ","page_number":394},
  {"content":"\r\n\r\nرأى صواب‌نماى شاهى اطلاع نداشتند ، در تحير افتاده ، ملامتها مىنمودند و نمىدانستند كه :\r\n آنكه دلش مهبط نور خداست * كى رود آن ره كه مآلش خطاست « 1 » \r\nو بعد از دو شب و روزى توقف ، نامه به محمد خان مرقوم فرمود كه شما سابقا به ما نوشتيد كه عزم گزاردن « 2 » حج را دارم و متوجه عراق و آذربايجان هستم و ما در جواب نوشتيم ما هم عزم زيارت آستانه مباركه رضويه على صاحبها الف ثناء و تحيه را داريم ، چون شما به وعده خود وفا نكرديد ، ما وفاى بعهد خود كرده به زيارت آستانه مباركه ، شرفياب شديم ،\r\n غبار كوى او را مىشنيدم كحل بينائى * به حمد اللّه نمردم تا به چشم خويشتن ديدم \r\nو مقصود از نگارش ، آنكه مناسب چنان بود كه آن جناب چون از موكب همايون ما وقوف يابد ، به قدوم استقبال پيش آيند و شرائط مهماندارى را به تقديم رسانند ، چون اين معنى از قوه به فعل نيامد ، ما براى ملاقات شما تا ظاهر بلدهء مرو كه مسكن شماست تشريف حضور ارزانى داشتيم و در اين مقام نيز از آن جناب ، لوازم انسانيت ظاهر نگشت ، ناچار عطف عنان فرموديم و اين نامه را به محمد خان رسانيدند و روز ديگر پادشاه كامگار ، امير بيك موصلو را با سيصد نفر سوار ، بر سر پل نهر محمودى بازداشت « 3 » و نفس نفيس همايون با سپاه ظفر اكتناه به صوب قريه تلختان « 4 » نهضت نمودند و مقرر فرمود كه امير بيك چون سياهى سپاه محمد خان را ببيند ، فرار كرده ، به موكب و الا ملحق شود « 5 » تا اوزبكان دلير گشته ، از حصار شهر دور شوند و چون محمد خان معلوم داشت كه پادشاه دين‌پناه ، كوچ كرده و يقين نمود كه تا عراق توقف نخواهند نمود ، روز ديگر با سپاه اوزبك ، از شهر درآمد و به غرور موفور ، از عقب پادشاه مظفر منصور ، نهضت كرده ، چون به قريهء محمودى رسيد ، امير بيك فرار كرد و محمد خان در حركت شتاب نموده ، از سياه‌آب « 6 » گذشت و امير بيك به موكب و الا رسيد و حضرت صاحبقران گيتىستان ، با چهار هزار نفر سوار به استقبال محمد خان شتافته ، در نواحى محمودى ملاقات شد و چندين نفر سوار از دو جانب به خاك هلاك افتادند و نسيم فتح و ظفر بر رايات سپاه قزلباش وزيده ، لشكر اوزبك پراكنده گشته ، در آب سياه آب ريخته ، مرد و مركب روى هم انباشتند كه با زمين مساوى گرديد و محمد خان شيبانى خود را به چهار ديوار خرابى رسانيد « 7 » كه راه بيرون شدن نداشت « 8 » و جماعتى از سپاه قزلباش ، آن چهار ديوار [ ى 
  ] را محاصره نمودند و تمامى همراهان او را كشتند و كشتهء خودش را در زير دست و پاى كشتگان يافتند « 9 » . سر او را بريده به حضور حضرت خاقان گيتىستان رسانيدند و آن حضرت فرمان داد تا پوست آن سر را كنده ، از كاه انباشته ، براى سلطان بايزيد قيصر روم فرستاد و استخوان آن سر را در طلا گرفته ، پياله ساخته ، در مجلس عشرت در گردش\r\n\r\n\r\n","description":"","footnote":"\r\n( 1 ) . نقل از حبيب السير ، ج 3 ، جزء چهارم ، ص 510 .\r\n( 2 ) . در متن : ( گذاردن ) .\r\n( 3 ) . ر ك : حبيب السير ، ج 3 ، جزء چهارم ، ص 511 .\r\n( 4 ) . همانجا .\r\n( 5 ) . در متن : ( شوند ) .\r\n( 6 ) . ( . . . بىدغدغه از سياه‌آبى كه در آن راه است بگذرند ) . حبيب السير ، ج 3 ، جزء چهارم ، ص 511 .\r\n( 7 ) . در متن : ( رسانيده ) .\r\n( 8 ) . ر ك : حبيب السير ، ج 3 ، جزء چهارم ، ص 511 .\r\n( 9 ) . ر ك : همانجا .\r\n","page_name":" 379 ","page_number":395},
  {"content":"\r\n\r\nمىآوردند و در آن واقعه ده هزار مرد نامى از اوزبكان كشته گشت « 1 » و خواجه محمود وزير محمد خان شيبك ، كليد مرو و خزائن را آورده ، تسليم كارگزاران حضرت صاحبقران نموده ، قرين افتخار شد و در مجلس خلدآئين ، راه يافته ، محرم گرديد ، وقتى خاقان سكندرشأن ، پياله سر شيبك خان را در دست گرفته ، خطاب به خواجه محمود فرمود كه مىدانى اين چيست ؟ خواجه در جواب گفت كه پادشاه فرمايش دهد ، آن حضرت فرمود كاسه سر خان است ، خواجه عرض نمود هنوز در اين سر دولتى است كه در دست همچو تو پادشاهى است ، حضرت خاقان از اين سخن خرسند گشته او را قرين عنايت فرمود و شاه گيتىپناه وارد شهر مرو گشته ، خزائن چند ساله محمد خان را با امرا و سركردگان قسمت فرمود و فتحنامه‌ها به اطراف فرستادند « 2 » .\r\nدر تواريخ نگاشته‌اند كه آقا رستم والى مازندران ، پيشتر از فتح خراسان گفته بود كه دست من به دامان شيبك خان است و حضرت صاحبقران فرمود كه يكدست محمد خان مشهور به شيبك خان را بريدند و به درويش محمد آقاى يساول داده ، به مازندران برده ، در دامن آقا رستم انداخت و گفت چون دست تو به دامان او نرسيد ، دست او را به دامان تو انداختم و آقا رستم از بيم و هراس « 3 » رنجور شده در اندك زمانى وفات يافت و تاريخ آن فتح را چنين گفته‌اند :\r\n شاهى كه جهان همچو سليمان بگرفت * هرجا كه قدم نهاد ، آسان بگرفت\r\nدر نهصد و شش گرفت او ملك عراق * در نهصد و شانزده ، خراسان بگرفت \r\nو سلطان ظفر قران ، از مرو شاهيجان ، تشريف‌فرماى دار السلطنهء هرات گرديد و شيخ سيف الدين احمد بن يحيى بن سعد تفتازانى « 4 » كه در بيشتر علوم فريد عصر خود بود و مدت سى سال در زمان پادشاه مغفور ، سلطان حسين ميرزا بايقرا در مملكت خراسان منصب شيخ الاسلامى داشت در ماه مبارك رمضان همين سال به سبب تعصب در مذهب اهل سنت به قتل رسيد .\r\nچون پادشاه دين‌پناه نوروز سلطانى سال 917 : را در شهر هرات به عيش و كامرانى گذرانيد « 5 » ، عازم تسخير بلاد ماوراء النهر گرديد و چون به ميهنه « 6 » و فارياب رسيد ، ايلچيان از جانب سلطان بايزيد و قيصر روم و سلطان قابنياد پادشاه مصر آمده ، اداى تهنيت فتح خراسان را نموده ، مورد عنايت شدند و ايلچيان از نزد سلاطين آن سامان با پيشكش و عريضه به اردوى كيوان وقار رسيد و چون عرايض سلاطين مقرون به اطاعت و انقياد بود ، حضرت صاحبقران ، فسخ عزيمت فرموده ، متوجه عراق گرديد .\r\nو در اين سال [ 917 
  ] : قشلاق را در خطه قم فرمود .\r\nدر سال 918 : پادشاه ذى جاه ، عيد نوروز سلطانى را در بلده قم گذرانيده در اصفهان توقف\r\n\r\n\r\n","description":"","footnote":"\r\n( 1 ) . ( و از سرهاى كشتگان مناره‌ها افراشت ) . همانجا ، ص 513 . در روضة الصفا آمده است كه : ( هر عضوى از اعضاى محمد خان را به ولايتى فرستادند و كاسه سر او را پوست كنده ، به كاه آكنده به سلطان بايزيد فرستادند و بقول بعضى كاسه سر او را به سكه زر گرفته و در بزم حريفان مىگسار مىگردانيدند . . . ) ص 27 ، ج 8 .\r\n( 2 ) . ر ك : روضة الصفا ، ج 8 ، ص 28 .\r\n( 3 ) . در متن : ( حراس ) .\r\n( 4 ) . و عده‌اى ديگر از علما و بزرگان ( در حضور اكابر به قتل رسيدند ) . ر ك : حبيب السير ، ج 3 ، جزء چهارم ، ص 514 .\r\n( 5 ) . در متن : ( گذرانيده ) .\r\n( 6 ) . در متن به تقليد از حبيب السير ، ( ج 3 ، جزء چهارم ، ص 517 ) ، و روضة الصفا ، ج 8 ، ص 28 ، و خلاصة التواريخ ص 115 ، ميمنه است ولى بنابر حدود العالم ( ص 90 ) و بقيه كتب جغرافيائى ، ميهنه است .\r\n","page_name":" 380 ","page_number":396},
  {"content":"\r\n\r\nفرمود .\r\nو در سال 919 : عيد نوروز سنه تخاقوىئيل « 1 » ، در سيم ماه محرم اتفاق افتاد و خاقان صاحبقران براى نظم خراسان حركت فرمود و چون اردوى اعلى وارد النك رادكان « 2 » شد ، امير خليل سلطان ذو القدر حاكم شيراز با سپاه فارس « 3 » ، مقدمه لشكر ظفر اثر گشته به صوب مشهد مقدس روانه گرديد و هم در النك رادكان ، خاطر همايون شاهنشاهى بر تربيت امرا و بزرگان قرار گرفت ، بعضى را به لقب خانى و جمعى [ را 
  ] به اسم سلطانى ملقب و موسوم گردانيد ، پس ، آن پادشاه دين‌پناه به عزم زيارت عتبه عليه رضويه به صوب مشهد مقدس نهضت فرمود و بعد از ورود به آستانه مباركه ، به اخلاص و نياز ، لوازم زيارت را بجاى آورد و چون مهمات مملكت خراسان برحسب اراده خاقان صاحبقران پرداخته گشت ، رايت ظفر آيت را به جانب اصفهان افراخت و در آن بلدهء طيبه ، قشلاق فرمود .\r\nدر اواخر ماه ذى الحجه همين سال [ 919 
  ] : در قريه شه‌آباد اصفهان ، ولادت باسعادت شاهزاده آزاده سلطان طهماسب ميرزا اتفاق افتاد « 4 » :\r\n ز برج خلافت شهى رخ نمود * كه كردند او را خلايق سجود \r\nامراى نامدار و وزراى عاليمقدار زر و گوهر بيشمار ايثار كرده ، چند روزى به عيش و سرور گذرانيدند و حضرت صاحبقران ولايت‌عهد را به نام نامى وى رقم فرمود .\r\nسلطان سليمان نشان ، عيد نوروز سنه ايت‌ئيل « 5 » مطابق چهاردهم محرم سال 920 [ را 
  ] در اصفهان گذرانيد .\r\nهم در اين سال [ 920 
  ] : سلطان سليم خان قيصر روم بر خلاف رويه پدر كه با شاهنشاه هفت كشور شاه اسمعيل صفوى انار اللّه برهانه به موافقت و اتحاد سلوك مىنمود ، بناى مخالفت و كاوش « 6 » را گذاشته ، سپاه ممالك روم را مجتمع ساخت و ايلچى مخصوص به درگاه عالم پناه فرستاده ، كيفيت توجه خود را به عزم رزم اعلام داشت و ايلچى رومى در همدان به اردوى اعلى رسيد و نامه خود را رسانيد « 7 » و خاقان گيتىستان در جواب مرقوم فرمود كه ما هم به تأئيد خالق متعال رايت توجه را افراخته ، مقاتله و مقابله سپاه روم را پيشنهاد همت والاى خود ساخته ، آماده و مهيا ، در هر منزل كه ملاقات اتفاق افتد ، آنچه مقدر گشته به ظهور خواهد رسيد و خطاب با صواب با ايلچى فرمود :\r\n به پيش عدو بازگرد و بگوى * كه اى گشته با سروران رزمجوى\r\nمن اينك رسيدم به ميدان جنگ * به نيروى شير و به خشم پلنگ « 8 » \r\n\r\n\r\n","description":"","footnote":"\r\n( 1 ) . سال مرغ ، دهمين سال از دورهء دوازده سالهء تركان .\r\n( 2 ) . ر ك : روضة الصفا ، ج 8 ، ص 31 ، حبيب السير ، ج 3 ، ص 538 .\r\n( 3 ) . ر ك : همانجا و احسن التواريخ روملو ، ص 138 .\r\n( 4 ) . ( . . . ولادت باسعادتش در روز چهارشنبه 26 ذى الحجه سال 919 بود ) . تاريخ سلاطين صفويه ، ص 12 و حبيب - السير ، ج 3 ، ص 531 .\r\n( 5 ) . سال سگ يازدهمين سال از دورهء دوازده سالهء تركان - ر ك : خلاصة التواريخ ، ج 1 ، ص 125 .\r\n( 6 ) . كاوش كه به معنى جستجو است در اين‌جا به معنى ستيز و دشمنى آمده است .\r\n( 7 ) . ر ك : حبيب السير ، ج 3 ، ص 544 .\r\n( 8 ) . منقول از حبيب السير ، ج 3 ، ص 544 ، و روضة الصفا ، ج 8 ، ص 33 .\r\n","page_name":" 381 ","page_number":397},
  {"content":"\r\n\r\nپس ايلچى رومى را به خلعت زربفت سرافراز و خشنود كرده ، روانه داشت و فرمان احضار سپاه فيروزى اكتناه ، شرف صدور يافته ، ايلچيان به اطراف بلاد محروسه روانه فرمود و آيهء  مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » را تلاوت كرده ، عازم ميدان قتال گشته ، وارد شهر تبريز گرديده به وضوح رسيد كه سلطان سليم خان قيصر روم منزل به منزل ، بىتوقف و درنگ متوجه آذربايجان است و پادشاه جم‌جاه ظفرپناه ، پيش از آنكه سپاه منصور مجتمع شوند با دوازده هزار نفر سوار حاضر ركاب ، عطف عنان به جانب دشمن داشته در اوائل رجب همين سال [ 920 
  ] : در منزل چالدران كه در بيست فرسخى تبريز است ، لشكر موافق در مقابل سپاه مخالف ، صف كشيد و راست و چپ و دل سپاه را به اميران كاردان سپرد و خليل سلطان ذو القدر حاكم مملكت فارس با جماعتى از مردان رزم‌ديده و در سايهء رايت ظفرآيت ، توقف نمودند و حضرت صاحبقران در يك جانب ، ايستاده تا هر طرف محتاج به مدد شود اعانت فرمايد و حضرت سلطان سليم خان قيصر روم بر فراز پشته برآمده ، بر گرد سپاه خود از عرابه ديوارى نمود و عرابه‌ها را به زنجير بر يكديگر پيوسته ، در آن قلعه زنجير ، توقف نمود « 2 » و دوازده هزار نفر تفنگ‌انداز را مقرر داشت كه در پيش صف ايستاده به كار خود پردازند و چندين هزار نفر سواره و پياده به ميدان جنگ فرستاده كه اگر فرار كنند داخل حصار زنجير شوند « 3 » ، پس دليران ايران و روم در يكديگر ريخته ، بهم آميختند و جماعتى از دو جانب بر خاك هلاك افتادند و چون سپاه رومى نسبت به لشكر ايرانى از اندازه بيرون بود و تفنگچى و توپچيان روم در هر مرتبه پنج ششهزار توپ و تفنگ انداخته ، صداى مرگ در ميدان جنگ بلند مىگشت و از دود تفنگ و توپ فضاى آن صحرا تاريك شده ، دوست از دشمن ، شناخته نبود و جماعتى از امراء و اعيان ايرانى مانند امير الامرا امير عبد الباقى يزدى و امير سيد شريف صدر شيرازى و سيد محمد كمونه و امير كبير خليفة الخلفا ابو النصر خلفا بيك و امير حسين بيك لله و پاره‌اى مردم ديگر از دار فنا رخت به سراى بقا كشيدند « 4 » و خليل سلطان ذو القدر حاكم مملكت فارس از ميدان جنگ فرار كرده ، باعث شكست ايران گشته ، مايه هلاكت جماعتى گرديد و آتش غضب پادشاه جم‌جاه ، حضرت شاه اسمعيل انار اللّه برهانه زبانه كشيده و شمشير ذو الفقار مانند را ، آخته ، بىمدد دوستان بر صف دشمنان تاخته ، جماعتى از دليران دشمن در خاك مذلت انداخت .\r\nدر همه تواريخ نوشته‌اند كه مالقوج اوغلى « 5 » رومى چون با تيغ كشيده در برابر آمد ، پادشاه دين‌پناه شمشيرى بر سر او زد كه تا سينهء او شكافت و چون جسد مالقوج اوغلى را نزد حضرت سلطان سليم خان قيصر بردند ، فرمود : هيچ آفريده بجز فرزند مظهر العجايب ، غالب كل\r\n\r\n\r\n","description":"","footnote":"\r\n( 1 ) . آيه 3 از سوره طلاق .\r\n( 2 ) . ر ك : حبيب السير ، ج 3 ، ص 546 ، و روضة الصفا ج 8 ، ص 35 ، و عالم‌آراى عباسى ، ج 1 ، ص 43 ، و خلاصة التواريخ ، ج 1 ، ص 129 .\r\n( 3 ) . براى اطلاع دقيق از چگونگى اين نبرد مهم و نقشه‌هاى نبرد رجوع شود به تاريخ نظامى ايران ، دورهء صفويه ، ص 193 تا 230 - از دكتر خانبابا بيانى .\r\n( 4 ) . ر ك : حبيب السير ، ج 3 ، جزء چهارم ، ص 547 ، و روضة الصفا ، ج 8 ، ص 34 ، عالم‌آراى عباسى ، ج 1 ، ص 43 ، و احسن التواريخ روملو ، ص 149 ، خلاصة التواريخ ، ج 1 ، ص 131 .\r\n( 5 ) . ر ك : روضة الصفا ، ج 8 ، ص 35 ، و حبيب السير : ملقوچ ، ج 3 ، ص 547 ، و خلاصة التواريخ ، ج 1 ، ص 131 .\r\n","page_name":" 382 ","page_number":398},
  {"content":"\r\n\r\nغالب ، امير المؤمنين على بن ابيطالب ، چنين شمشيرى نتواند زد و سپاه روم از ميدان جنگ روى تافته در حصار زنجير و ارابه‌هاى توپ گريختند و حضرت صاحبقران با شمشير آخته تا حصار روميان بتاخت و چند زنجير حصار را با تيغ تيز ، گسيخته ، داخل حصار گرديد و چندين نفر از توپچيان را كشته ، عود فرمود و روميان كه چندين برابر سپاه شاهى بودند ، در آن حصار زنجير ، متحصن گشته ، خزيدند و امراء خيرخواه عنان شاهنشاهى را گرفته ، از آن معركه بيرون بردند « 1 » [ و 
  ] حكم فرمود تا كره‌ناى نواختند و سپاه متفرقه ، جمع گشتند و به جانب درگزين نهضت فرمود و بعد از دو روز حضرت سلطان سليم خان قيصر ، از چالدران به تبريز آمد و جمعى از اعيان او را استقبال نمودند و چون داخل شهر گرديد به مسجد نصريه كه از بناهاى ابو النصر امير حسن بيك تركمان بود ، تشريف برده ، نماز گزارد « 2 » و خطيب بر منبر رفت كه خطبه را به نام سلطان سليم خان بخواند و چون خطبه را تمام كرد « 3 » ، به دستور سابق ، السلطان ابو المظفر شاه اسمعيل بهادر خان بر زبانش جارى گرديد ، چون روميان خواستند خطيب را بكشند ، حضرت قيصر مانع گرديده ، جان به سلامت برد « 4 » و بعد از هشت روز توقف ، شهر تبريز را گذاشته عود به ممالك روم فرمود .\r\nدر ماه شعبان همين سال [ 920 
  ] : شاه اسمعيل صاحبقران از درگزين نهضت نموده ، وارد شهر تبريز گرديده قشلاق فرمود .\r\nدر همين سال [ 920 
  ] : وزارت مملكت فارس « 5 » به ميرزا نظام الملك على خلف الصدق ميرزا شاه جابر وزير سابق فارس ، پسر ميرزا مسعود جابرى اصفهانى برقرار گرديد « 6 » .\r\nدر سنه تنگوزئيل « 7 » سال 921 : سلطنت و پادشاهى مملكت خراسان از سر حد سمنان تا آب آمويه به شاهزاده آزاده سلطان طهماسب ميرزا كه سالى از عمر مباركش گذشته بود ، عنايت فرمود و امير خان موصلو را لله قرار داده ، روانه خراسان گرديدند « 8 » .\r\nدر سال 922 : كه عيد نوروز سلطانى در هفتم ماه صفر سنه سيچقان‌ئيل « 9 » اتفاق افتاد ، حضرت صاحبقران در تبريز به لوازم نوروزى بپرداخت .\r\nو سال 923 : پادشاه جم‌جاه در تبريز و نخجوان به عشرت گذرانيد و شيخ شاه « 10 » پادشاه شيروان كه مدتى پريشان گشته ، دست از ملك موروثى خود كشيده بود ، به توسط امناى دولت شرفياب حضور شده ، مورد عنايت گشته ، باز به پادشاهى شيروان سرافراز گرديد .\r\nدر اين سال [ 923 
  ] : ايالت و امارت‌پناه ، خليل سلطان ذو القدر والى فارس ، عمارتى لايق ، مشتمل بر گنبد و رواق و كرياس و مسجد و چندين حجره فوقانى و تحتانى بر مزار كثير الانوار\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 547 .\r\n( 2 ) . در متن : ( گذارد ) - ر ك : خلاصة التواريخ ، ج 1 ، ص 132 .\r\n( 3 ) . در متن : ( گرديد ) .\r\n( 4 ) . ر ك : احسن التواريخ روملو ، ص 149 .\r\n( 5 ) . در متن : ( فارس را ) .\r\n( 6 ) . ر ك : حبيب السير ، ج 4 ، ص 550 .\r\n( 7 ) . سال خوك ، سال دوازدهم از دوره دوازده ساله تقويم تركان .\r\n( 8 ) . ر ك : حبيب السير ، ج 4 ، ص 553 ، و روضة الصفا ، ج 8 ، ص 37 ، خلاصة التواريخ ، ج 1 ، ص 134 .\r\n( 9 ) . سال موش نخستين سال از دوره دوازده ساله تقويم تركان .\r\n( 10 ) . ر ك : عالم‌آراى عباسى ، ج 1 ، ص 44 ، و حبيب السير ، ج 3 ، ص 557 ، خلاصة التواريخ ، ج 1 ، ص 139 .\r\n","page_name":" 383 ","page_number":399},
  {"content":"\r\n\r\nامام‌زاده سيد علاء الدين حسين ، در محله باغ‌نو شيراز ، در گذار باغ قتلغ ، احداث نمود و اين محله را در اين زمان محله لب آب گويند و تاريخ آن را گفته‌اند :\r\n اين بنا در دولت سلطان خليل آمد تمام * سال تاريخش بجو از « خيرباقى » و السلام \r\nماه مبارك رمضان سال 924 : سلطان صاحبقران در بلده قم توقف فرموده ، به اداى فرايض پرداخت .\r\nو سال 925 : والى رشت ، شرفياب حضور پادشاه معدلت دستور گشته ، منظور نظر كيميا اثر شده ، به « مظفر سلطان » ملقب گرديد و سلطان صاحبقران يكى از دختران خود را كه « خانش » نام داشت در عقد ازدواج او درآورده ، سر افتخار او را به كيهان رسانيد :\r\nدر سال 926 : حضرت صاحبقران ، تشريف‌فرماى اصفهان شد و چون خليل سلطان ذو القدر حاكم مملكت فارس در جنگ چالدران ، تقصيرى كرده بود « 1 » ، حضرت خاقان گيتىستان ، كورسليمان قورچى را به قتل او مأمور فرمود « 2 » و چون در شيراز وارد مجلس امير خليل سلطان گرديد و مجلس را مناسب نديد ، سر بر گوش او گذاشته كه براى تقصير تو در چالدران بايد دوازده چوب طريقه « 3 » بر تو زنم ، بهتر آن است كه حرمت ترا داشته ، در خانه خلوتى درآئيم و به موجب فرمان عمل نمائيم و خليل سلطان با خاطرى شاد ، برخاسته « 4 » ، در خانه خالى از اغيار رفته ، بر دو زانوى ادب نشست و چون فرمان [ را 
  ] ملاحظه نمود ، گردن تسليم را كج كرده ، « چه كند بنده كه گردن ننهد فرمان را » بگفت و كورسليمان با شمشير سر او را جدا كرده ، از خلوتخانه به مجلس عمومى درآمد و فرمان را بر اهل مجلس اظهار داشت و تاريخ اين واقعه [ را 
  ] « حيف از سلطان خليل » يافتند و مدت حكومت او در مملكت فارس از سال 911 تا اين سال [ 926 
  ] از پانزده سال بيشتر گرديد .\r\nپس ايالت مملكت فارس را به على سلطان « 5 » چنچك لوتواچى « 6 » كه نام اصلى او زين الدين بود ، مفوض و مرجوع گشته در همين سال [ 926 
  ] وارد شيراز گرديد .\r\nهم در اين سال [ 926 
  ] : مولانا علاء الدين احمد « 7 » پسر مولانا صدر الدين على طبيب شيرازى كه در فن حكمت يگانه بود و در خدمت خاقان جهان تقرب تمام داشت ، وفات يافت .\r\nدر سال 927 : حضرت افادت منزلت ، استاد بشر و عقل حادىعشر ، امير غياث الدين منصور -\r\n\r\n\r\n","description":"","footnote":"\r\n( 1 ) . ( خليل سلطان ذو القدر . . . در صحراى چالدران بود ناگاه نظر پادشاه بر وى افتاد كه با قشونى آراسته از لشكر فارس در يك جانب معركه ايستاده نه جهت اقدام بر جنگ دست به تير و كمان و سيف و سنان مىبرد نه انديشه تلاش نام و ننگ يكى از قورچيان را فرمود كه به خليل بگوى . . . روى به محاربه نهد . . . موافق مدعا جواب نشنود . . . و حاكم شيراز رو به فرار نهاد . . . ) ر ك : حبيب السير ، ج 3 ، ص 551 .\r\n( 2 ) . ر ك : همانجا .\r\n( 3 ) . در حبيب السير ، ج 3 ، ص 551 : ( . . . بايد كه ترا به ضرب 12 چوب تاديب نموده مراجعت نمايم ) . و خلاصة التواريخ ج 1 ، ص 146 . طريقه : خرمابن دراز .\r\n( 4 ) . در متن : ( برخواسته ) .\r\n( 5 ) . روضة الصفا ، ج 8 ، ص 38 : ( على سلطان ) ، و حبيب السير ، ج 3 ، ص 551 : ( ضبط شيراز را در عهدهء يكى از ملازمان خليل سلطان كرد . . . ) . در خلاصة التواريخ ، ج 1 ، ص 146 : ( چيچلكو ) .\r\n( 6 ) . در اصل : ( طوغاچى ، توغاچى ) به معنى نقيب ، جلودار ، فرمانده ، حاكم ، شحنه ، بازرس سپاه .\r\n( 7 ) . در حبيب السير ، ج 3 ، ص 561 : ( علاء الدين محمد ) ، و خلاصة التواريخ ، ج 1 ، ص 147 .\r\n","page_name":" 384 ","page_number":400},
  {"content":"\r\n\r\nدشتكى شيرازى ، خلف الصدق حضرت مغفرت‌مآب ، امير صدر الدين محمد حسنى حسينى شيرازى « 1 » در ييلاق سهند آذربايجان براى اتمام رصدخانه و زيج‌خانى كه از حضرت خواجه نصير الدين طوسى در مراغه ناتمام مانده بود به فر مجالست مجلس بهشت‌آئين خاقان ملك تمكين ، مشرف شد « 2 » .\r\nدر ماه ذى القعده سال 929 : خاقان صاحبقران ، على سلطان چنچك‌لو را از حكومت مملكت فارس معزول فرموده ، حكمرانى و فرمانروائى آن مملكت را به نواب اوغلى سلطان « 3 » مرحمت فرمود و وزارت فارس را به سيادت‌پناه ، مير قاضى جهان‌قزوينى ، شفقت نمود و مير قاضى جهان در ماه ذى الحجه همين سال [ 929 
  ] وارد شيراز گرديد .\r\nدر ماه جمادى الاخره همين سال [ 929 
  ] : باز ، فرمانروائى مملكت فارس به على سلطان بازگشت و كلانترى آن مملكت را به قدوهء سادات ميرزا اسمعيل ، خلف الصدق غفران‌مآب مير سيد شريف حسنى حسينى شيرازى صدر سابق دولت عليه ، عنايت گرديد و وزارت مملكت فارس ، باز ، به ميرزا نظام الملك جابرى اصفهانى ، وزير سابق برقرار گرديد و خاقان گيتىستان ، جشن نوروزى سنه پيچين‌ئيل « 4 » را كه در پنجم جمادى الاولى سال 930 اتفاق افتاد ، گذرانيده به جانب نخجوان نهضت فرمود « 5 » ، پس به صوب شكى « 6 » شتافت كه در آن نواحى ، شكار اسب وحشى نمايد و حسن بيك والى آن سامان پيشكش بيشمار به دربار معدلت شعار آورده ، گذرانيد و به عرض رسانيد كه برحسب تجربه ، در شكار اسب ميمنت و شگون نخواهد بود و بر سلاطين نامبارك‌تر است ، خاطر اشرف از اين عرض كلال يافته ، قبول نفرمود و متوجه شكار اسب گرديد و چندين اسب وحشى را گرفتند و بعد از گرفتارى آن‌قدر لرزيدند كه تمامت آنها بمردند و معلوم نشده كه در چه تاريخ اين اسبها را در آن صحرا و كوهستان سر داده ، وحشى گشته‌اند ، پس حضرت خاقان ، متوجه صوب اردبيل گرديد و بعد از ورود ، زيارت قبور آثار اجداد خود را كرده ، به قصد عيش و شكار ، عازم سراب گرديد و چون وارد آن منزل شد ، مزاج آن اعليحضرت ، از استقامت ، منحرف گشته « 7 » ، حكماى مسيحادم و اطباى حذاقت‌شيم ، از معالجه عاجز شدند .\r\nدر شب « 8 » نوزدهم شهر رجب همين سال [ 930 
  ] : روح همايونش به حظيره قدس شتافت و جنازهء او را به اردبيل ، برده ، در جوار مزار آباء و اجداد خود مدفون گرديد و تاريخ سال وفاتش را كلمه « ظل » يافتند چنان كه گفته‌اند :\r\n شاه انجم سپاه « 9 » ، اسمعيل * آنكه چون مهر در نقاب شده\r\nاز جهان رفت و « ظل » شدش تاريخ * سايه تاريخ آفتاب شده \r\nمدت عمر آن سلطان صاحبقران ، سى و هشت سال بود و زمان سلطنتش بيست و چهار سال و\r\n\r\n\r\n","description":"","footnote":"\r\n( 1 ) . ر ك : حبيب السير ، ج 3 ، ص 603 .\r\n( 2 ) . ر ك : احسن التواريخ ، روملو ، ص 303 ، و خلاصة التواريخ ، ج 1 ، ص 149 و 296 .\r\n( 3 ) . ر ك : خلاصة التواريخ ، ج 1 ، ص 153 .\r\n( 4 ) . پيچىئيل يا پيچين‌ئيل : سال ميمون ، نهمين سال از دوره اثنىعشرى تركان .\r\n( 5 ) . ر ك : روضة الصفا ، ج 8 ، ص 41 ، و احسن التواريخ روملو ، ص 180 .\r\n( 6 ) . ( ناحيتى است از ارمنيه آبادان و بانعمت ) حدود العالم ، ص 162 .\r\n( 7 ) . ر ك : روضة الصفا ، ج 8 ، ص 41 ، و احسن التواريخ ، ص 180 ، و خلاصة التواريخ ، ج 1 ، ص 153 .\r\n( 8 ) . ( . . . در روز دوشنبه . . . ) روضة الصفا ، ج 8 ، ص 42 .\r\n( 9 ) . در عالم‌آراى عباسى ، ( ج 1 ، ص 44 ) ، و روضة الصفا ، ( ج 8 ، ص 43 ) : ( گردون‌پناه ) .\r\n","page_name":" 385 ","page_number":401},
  {"content":"\r\n\r\nممالك محروسه‌اش از دياربكر تا كنار شط جيحون و از باب الابواب در بند تا سواحل درياى عمان و شجاعت و مردانگى آن پادشاه دين‌پناه ، ميراثى بود كه از جد بزرگوار خود حضرت ولايت - مدار ، حيدر كرار ، به او رسيد و خراج مملكتى براى بخشش يك روزه‌اش وفا نكردى ، پيشكش‌ها و بارخانهاى بزرگ از نقد و جنس كه به درگاهش حاضر ساختند به غارت و تالان « 1 » سپاهيان دادى ، كاهى خزانه نيندوخت و در هر سالى پيش از سه چهار دست جامه ساده ندوخت ، در ميدان جنگ پيش از همه رفت و دشمن را بيش از همه شكست ، در سن چهارده ساله ، كه همگنانش جز گردبازى نگشتند با چند نفر از درويشان گمنام به رأى صواب‌نماى خود ، پاى در ركاب جهانگيرى كرده ، چندين پادشاه بزرگ را برانداخت ، گاهى چنان مهيب نمودى كه كوه را شكستى و جائى چنان مدارا كردى كه بيخبران عاجزش گفتندى ، سخطش جهانى را سوخت و مروتش ، طريقه انصاف را به جهانيان آموخت چنان كه حضرت خوارزمشاه فرموده است :\r\n\r\nرباعى\r\n در رزم چو آهنيم و در بزم چو موم * بر دوست مباركيم و بر دشمن شوم\r\nاز حضرت ما برند انصاف به چين * و از هيبت ما برند زنار به روم \r\n\r\n[ وقايع فارس در روزگار شاه طهماسب 
  ]\r\nو عجب آن است كه در بدايت طلوع دولت حضرت شاه اسمعيل ، عموم اهالى ممالك ايران ، در طريقه اهل سنت و جماعت ، عقيدتى راسخ داشتند و پيشوايان خود را چون پيغمبران مىدانستند و مردمان شيعه اثنىعشرى در كمال ذلت و نهايت قلت بودند ، به ضرب شمشير وجودت تدبير ، مروج مذهب جعفرى و مشيد مبانى طريقه اثنى عشرى گرديد و تاجهاى دوازده ترك سقرلاتى سرخ را به جاى كلاه بر سر تمامت سپاه خود گذاشت و تاكنون اهالى ايران را به آن مناسبت قزلباش نامند و در تركى رنگ سرخ را « قزل » و سر را « باش » گويند و سقرلات « 2 » : جامهء پشمى است كه در فرنگستان بافند كه گويا همين ماهوت معروف باشد و حضرت شاه اسمعيل انار اللّه برهانه در هيچ مصافى از جنگهاى كوچك و بزرگ شكست نيافت و روى از دشمن برنتافت جز در جنگ چالدران كه سپاه روم حصار از عرابه و زنجير بستند و به گلوله تفنگ و توپ لشكر ايران را شكستند و علماى شيعه آن حضرت را مؤيد من عند اللّه دانند و عموم عرفا او را مرشد كامل خوانند ، علما و بزرگان دين و ارباب كمال و شعرا را دوست داشتى و خود گاهى به نظم شعر تركى پرداختى و تخلص خود را « خطائى » فرمودى « 3 » و آن حضرت را چهار نفر پسر بود ، طهماسب ميرزا ، سام ميرزا ، بهرام ميرزا ، القاص ميرزا و در چاشتگاه روزى كه در شبش قضيه هايله پادشاه جم‌جاه واقع شد ، كپك سلطان « 4 » استاجلو و ديو سلطان روملو كه دو امير سالخورده بودند به اتفاق مير قاضى جهان قزوينى حسينى « 5 » كه در سال بيست و نه وزير شاهزاده طهماسب ميرزا گشته ،\r\n\r\n\r\n","description":"","footnote":"\r\n( 1 ) . تالان : غارت ، چپاول ، تاراج همراه با ويرانى و سوختن عمارت و خانه و امثال آن .\r\n( 2 ) . سقرلات يا سقرلاط ، سقرلات ، سقلطون ، سقلاطين و سقلاطون نوعى پارچه ابريشمى زردوزى شده كه آن را در بغداد مىبافتند و معمولا رنگ سرخ يا كبود داشت . ( ر ك : معين ، ص 1894 ) .\r\n( 3 ) . ر ك : تحفه سامى ، ص 9 ، و مولانا اميدى گفته است :\r\n قضا در كارگاه كبريائى * كشيده نقش اسليمى خطائى \r\nر ك : روضة الصفا ، ج 8 ، ص 42 و 43 ، و ر ك : احسن التواريخ ، روملو ، ص 183 .\r\n( 4 ) . نام او در روضة الصفا : ( مصطفى سلطان ) است . ج 8 ، ص 44 و 45 .\r\n( 5 ) . ر ك : روضة الصفا ، ج 8 ، ص 44 ، و عالم‌آراى عباسى ، ج 1 ، ص 160 .\r\n","page_name":" 386 ","page_number":402},
  {"content":"\r\n\r\nوزير فارس گرديد و در اين روزها از فارس رسيده بود ، دست حق‌پرست شاهزادهء خورشيد طلعت ، حضرت طهماسب ميرزاى وليعهد را كه ده سال و شش ماه « 1 » از عمر شريفش گذشته بود ، از حرمسرا درآورده ، بر سرير پادشاهى نشانيد و در تاريخ جلوس او گفته‌اند :\r\n\r\nبيت\r\n تاريخ جلوس آن شه شير كمين * از خسرو دين‌طلب كه شد خسرودين \r\nپس امراى ممالك‌مدار و سرداران كثير الاقتدار ، زمين اطاعت را از سر اخلاص بوسيده ، حلقه خدمتگزارى « 2 » را در گوش انقياد كشيدند .\r\nدر سال 931 : كه عيد نوروز سنه تخاقوىئيل « 3 » ، در روز شانزدهم ماه جمادى الاولى اتفاق افتاد ، پادشاه جم‌جاه شاه طهماسب در شهر تبريز به عيش و عشرت مشغول گرديد و نقش مهر مباركش را « بنده شاه ولايت طهماسب » كه شماره حسابى حروف آن ، مطابق با اين سال است ، در دايره كوچك از دايره بزرگ عقيقى حك نموده ، در خارج آن دايره كوچك نگاشته است :\r\nمحمد ( ص ) المصطفى ، على المرتضى ، حسن الرضا ، حسين الشهيد ، على زين العابدين ، محمد الباقر ، جعفر الصادق ، موسى الكاظم ، على بن موسى الرضا ، محمد التقى ، على النقى ، حسن العسكرى ، محمد المهدى .\r\nدر همين سال [ 931 
  ] : على سلطان « 4 » چنچك‌لوى ذو القدر كه به ايالت و دارائى مملكت فارس برقرار بود ، وفات يافت و جاى او را به برادرزاده‌اش ؛ مراد سلطان داده ، فرمانرواى آن مملكت گرديد و بعد از مدتى او را معزول داشته ، حكمرانى فارس را به حمزه بيك جامشلوى ذو القدر تفويض فرمود و حمزه بيك با فر اسكندرى وارد گشته ، با انصافى تمام و عدالتى مالاكلام و سياستى به اندازه ، مردم را شاد و خرابيها را آباد فرمود و وزارت فارس را به ميرزا قوام الدين حسين پسر ميرزا شرف الدين محمد حسنى حسينى شيرازى ، وزير سابق فارس ارزانى داشت و چون امراى مملكت‌مدار و وزراى نامدار ، ملاحظه خردسالى « 5 » پادشاه را كرده ، هر كسى در هوس رياست و بزرگى افتاد ، سر از انقياد ديگرى تافته ، خاطر پادشاه را به جانب خود مىخواست و به اين سبب امير سپاه عاطل و شيرازه مملكت ، باطل گرديد و اين اخبار چون به ماوراء النهر رسيد ، پادشاهان تركستان براى تسخير خراسان ، سپاه فراهم آورده ، عبيد اللّه خان اوزبك ، بيشتر شهرهاى خراسان را متصرف گرديد و امراى قزلباش چندين نوبت با يكديگر جنگ كرده ، جماعتى از دو جانب كشته گشت ، گاهى فتح و ظفر با امراى استاجلو بود و گاهى با سرداران تكلو و پادشاه ديوانه سپاه « 6 » به قزوين رفته ، زمستان را قشلاق فرمود و اين اول قشلاقى است كه در قزوين قرار گرفت و پادشاه ايران اخبار شوريدگى خراسان را مىشنيد و از نفاق امراى قزلباش چاره كار را نمىدانست تا آنكه جسارت طايفه استاجلو و تكلو از حد گذشت و خاطر شاهى از اين دو طايفه رنجيده حسين خان شاملو را امير الامراء قزلباش فرمود و آن دو طايفه بعضى در سر خدمتگزارى شدند و جماعتى فرار نمودند و پاره‌اى به سياست رسيده ، كشته گشتند .\r\n\r\n\r\n","description":"","footnote":"\r\n( 1 ) . ولادت او در روز چهارشنبه 26 ذى الحجه سال 919 ( : 11 فوريه 1514 ) ، و عالم‌آراى عباسى ، ج 1 ، ص 45 ، و تاريخ سلاطين صفويه ، ص 12 ، و احسن التواريخ روملو ، ص 184 .\r\n( 2 ) . در متن : ( خدمتگذارى ) .\r\n( 3 ) . سال مرغ : دهمين سال از دوره دوازده ساله تركان - ر ك : خلاصة التواريخ ، ج 1 ، ص 157 .\r\n( 4 ) . ر ك : عالم‌آراى عباسى ، ج 1 ، ص 44 ، و خلاصة التواريخ ، ج 1 ، ص 161 .\r\n( 5 ) . در متن : ( خوردسالى ) .\r\n( 6 ) . ر ك : روضة الصفا ، ج 8 ، ص 45 .\r\n","page_name":" 387 ","page_number":403},
  {"content":"\r\n\r\nدر اين سال [ 931 
  ] : حكومت و ايالت مملكت فارس به نواب شجاع الدين غازى خان ذو القدر تواچى ، شفقت گرديد و حمزه سلطان با سپاه فارس احضار شده وارد قزوين گشته به اردوى اعلى پيوستند .\r\nدر سال 935 : كه عيد نوروز در سلخ جمادى الآخره اين سال بود ، حضرت شاه طهماسب از شهر قزوين با سپاه آماده خود به جانب خراسان نهضت فرمود و جماعتى از امراء را مأمور داشت كه پيش از سپاه نصرت‌پناه به صوب خراسان رفته ، جماعت اوزبكان را عذر خواسته يا اسير و مقتول داشته باشند و چوهه « 1 » سلطان و محمد خان ذو القدر اوغلى به جانب دامغان رفتند و زيش « 2 » بهادر را كه از جانب عبيد اللّه خان اوزبك والى آن بلده بود كشته ، حصار شهر را تصرف نمودند .\r\nدر ماه مبارك رمضان همين سال [ 935 
  ] : پادشاه بىهمال وارد مشهد مقدس شده ، احرام زيارت و طواف مرقد حضرت امام هشتم على بن موسى الرضا را بسته به آن سعادت فائز گرديد و چون عبيد اللّه خان خود را مرد ميدان سپاه قزلباش ندانست ، از شهر هرات فرار كرده ، به جانب بخارا شتافت و خدمت كوجم خان ، پادشاه تركستان رفت و چنان جلوه داد كه سپاه قزلباش به عزم يورش تركستان و ماوراء النهر از مشهد مقدس حركت نموده‌اند « 3 » و در تمام تركستان اين اخبار را منتشر ساخت و پادشاهان چنگيزىنژاد را با هم موافق نموده ، با سپاه بيش از مور ، از ممالك ماوراء النهر و فرغانه و تركستان و اندگان « 4 » و اترار و كاشمر و خوارزم و قلماق و قزاق و قراختا « 5 » و تركمانان دشت قبچاق و هشتاد نفر پادشاه ممالك توران و چين ، از آب آمويه گذشتند .\r\nدر كتب تواريخ شماره آن سپاه را دويست و پنجاه هزار نفر نوشته‌اند و چون اين خبر به گوش هوش تيغ‌بندان پادشاهى رسيد ، اظهار سرور نموده به جانب دشمن نهضت نموده ، مترصد قرب جوار بودند تا آنكه در نواحى جام تلاقى دوست و دشمن شده ، هر دو گروه كوه شكوه ، مستعد قتال شدند و پادشاه دين‌پناه جبين اخلاص بر خاك نياز سوده ، عرض مسئلت را به درگاه كريم چاره‌ساز نمود و ميمنه سپاه را به جوهه سلطان تكلو و حسين خان شاملو و احمد سلطان استاجلو ترتيب داد و ميسره لشكر ظفر اثر را به حمزه سلطان ذو القدر « 6 » سردار سپاه مملكت فارس و محمد خان - ذو القدر اوغلى « 7 » سپرد و يعقوب سلطان قاجار را باشليغ « 8 » ساخت و ذات مرتضوى صفات پادشاهى در قلب سپاه نصرت‌پناه ، لواى اقبال افراخت و پادشاهان تركستان هر يكى با سپاه خود در\r\n\r\n\r\n","description":"","footnote":"\r\n( 1 ) . در عالم‌آراى عباسى ، ( ج 1 ، ص 47 ) ، ( جوهه سلطان ) . ولى در روضة الصفا ، ( ج 8 ، ص 47 ) : ( چومه سلطان ) است .\r\nو در احسن التواريخ روملو ، ص 198 : ( چوهه ) است .\r\n( 2 ) . در متن : ( زنيش ) ، ر ك : خلاصة التواريخ ، ج 1 ، ص 178 ، و احسن التواريخ روملو ، ص 212 و روضة الصفا ، ج 8 ، ص 47 ، و در عالم‌آرا ج 1 ، ص 52 : ( بزمش بهادر ) ، و در ج 1 ، ص 53 : ( زمش بهادر ) .\r\n( 3 ) . ر ك : همانجا ، همان صفحه .\r\n( 4 ) . در متن : روضة الصفا ، ج 8 ، ص 48 : ( اندجان ) و چنين است در عالم‌آراى عباسى ، ج 1 ، ص 53 و خلاصة التواريخ ، ج 1 ، ص 180 ، بجاى اترار در خلاصة التواريخ : ( طراز ) است .\r\n( 5 ) . در متن : ( قراخطا ) .\r\n( 6 ) . در عالم‌آراى عباسى ج 1 ، ص 54 : ( حمزه سلطان خامسلوى ذو القدر ) .\r\n( 7 ) . ر ك : همانجا ، و خلاصة التواريخ ، ج 1 ، ص 180 .\r\n( 8 ) . باشليغ يا باشليق : فرمانده كل ، سرفرمانده ، سردار ، سالار .\r\n","page_name":" 388 ","page_number":404},
  {"content":"\r\n\r\nموقعى مناسب ايستادند و كوجم خان پادشاه تركستان كه بر همه رتبه برترى مىداشت در قلب لشكر قرار گرفت ، پس جوانان جنگجوى از دو جانب به ميدان كارزار آمده ، هر يك مردانگى خود را جلوه داده ، يا رايت ظفر مىافراخت يا نرد هلاكت مىباخت ، پس سپاه دست راست ايرانى بر لشكر دست چپ تورانى ، تاخته ، تورانيان بر ايرانيان غالب گرديدند كه محمد خان ذو القدر اوغلى به مدد ايرانيان رسيده ، سپاه تورانى را واپس نشانيد ، ليكن امير جوهه سلطان در كرت « 1 » اول راه فرار پيش گرفت پس فتح و شكست نصيب هر دو جانب گرديد كه به فرمان پادشاه جم‌جاه ، توپچيان و تفنگ‌چيان ، توپ و تفنگ آتش داده ، خرمن عمر تورانيان را بسوخت و دود توپ و تفنگ هوا را چنان تيره داشت كه كسى دوست را از دشمن نشناخت ، پس سپاه نصرت‌اثر بر سنگر دشمن ، يورش آورده نزديك به بيست و پنجهزار نفر را كشتند و تورانيان [ را 
  ] چنان شكستند كه از نواحى جام تا مرو شاهيجان درنگ نكردند و اين واقعه عجيب و فتح غريب كه به اقبال پادشاه گيتىپناه بود ؛\r\nدر يازدهم ماه محرم سال 936 : به قول قاضى احمد مير منشى قمى « 2 » واقع گرديد ، پس پادشاه ظفرپناه ، رايت نصرت افراخته ، از خراسان به جانب عراق نهضت فرمود و عيد نوروز سنه بارس‌ئيل « 3 » اين سال روز دهم ماه رجب اتفاق افتاد « 4 » .\r\nدر بهار همين سال [ 936 
  ] : رايت عز و جلال را از گلپايگان عبور داده ، براى انتقام از ذو الفقار بيك تركمان ، حاكم طايفه كلهر و كرمانشاه كه در سال پيش از نادانى و جهالت با جماعتى از مردمان بىدولت ، در منزل ماهىدشت كرمانشاه ، بر سر عم حقيقى خود ابراهيم خان تركمان والى عراق عرب كه از گرمى هواى بغداد گريخته با معدودى از ملازمان خاصه ، ماهىدشت را ييلاق نموده بود ، ريخته ، آن امير نامدار را كشته ، حكومت بغداد را ضميمه ولايت كرمانشاهان نمود « 5 » ؛\r\nدر ماه مبارك رمضان اين سال [ 936 
  ] : پادشاه انجم سپاه ، كه آفتاب در برج جوزا بود ، به ظاهر بغداد نزول فرمود و ذو الفقار بىاعتبار ، داعيه نمود كه با سپاه ظفرپناه درآويزد ، خير - خواهان او را منع كرده ، در حصار بغداد متحصن گرديد .\r\nدر اوائل شهر شوال همين سال [ 936 
  ] : دو سه نفر از ملازمان خاصه « 6 » او ، در وقت فرصت او را كشتند و حصار بغداد را گشادند و پادشاه ظفرپناه ، وارد دار الخلافه بغداد گشته ، احرام زيارت مشهد مقدس كاظميه ، على صاحبها الف ثناء و تحيه ، را بست و بعد از فراغت از لوازم زيارت آن حضرت ، به صوب عراق عجم نهضت فرمود .\r\nدر همين سال [ 936 
  ] : جناب اعلم علماى زمان و افضل حكماى دوران ، استاد بشر و\r\n\r\n\r\n","description":"","footnote":"\r\n( 1 ) . در متن : ( كره ) .\r\n( 2 ) . مؤلف خلاصة التواريخ ، ر ك : خلاصة التواريخ ، ج 1 ، ص 191 .\r\n( 3 ) . ( بارس‌ئيل ) يا ( پارس‌ئيل ) : سال پلنگ سومين سال از تقويم دوازده ساله تركان .\r\n( 4 ) . ر ك : عالم‌آراى عباسى ، ج 1 ، ص 56 .\r\n( 5 ) . ر ك : روضة الصفا ، ج 8 ، ص 52 .\r\n( 6 ) . ( على بيك نبيره صوفى خليل و احمد برادرش . . . ذو الفقار را كشته سرش را به درگاه پادشاه فرستادند ) . ر ك : روضة - الصفا ، ج 8 ، ص 52 .\r\n","page_name":" 389 ","page_number":405},
  {"content":"\r\n\r\nعقل حادىعشر ، امير غياث الدين منصور دشتكى شيرازى ، جد اعلاى مؤلف اين فارسنامه ناصرى ، برحسب خواهش پادشاه دين‌پناه ، از شيراز ، تشريف‌فرماى تبريز شده ، منصب و لقب صدارت عظمى را زينت داده ملقب به صدر صدور ممالك گرديد و معنى صدارت در آن زمان قاضى القضاتى بود كه ترويج اوامر دينيه و نهى از مناهى شرعيه و اطلاع بر تعمير بقاع خيرات و توقير زروع و ربوع محال موقوفات [ باشد 
  ] « 1 » .\r\nهم در اين سال [ 936 
  ] : عبيد اللّه خان اوزبك با پادشاهان تركستان و ماوراء النهر و دويست هزار نفر سوار به مرو شاهيجان آمده ، ايلچى و نامه خدمت پادشاه ستاره سپاه فرستادند كه هرجا را ميدان رزم كنى ، اعلام فرمائيد ، پادشاه دين‌پناه در جواب مرقوم فرمود كه در نواحى جام ، منتظر مقدم شريف شما هستم ، پس معادل يك‌صد و بيست هزار سوار نامدار ، از ممالك محروسه ، فراهم آورده كه از جمله آنها سه هزار نفر سوار از الكاء كوه‌كيلويه و شولستان فارس بود ، در ظل رايت الوند سلطان والى كوه‌كيلويه به اردوى معلى پيوستند و چون اردوى كيوان شكوه به حوالى خراسان رسيد ، پادشاهان اوزبك و تركستان صلاح خود را در جنگ و توقف نديده ، از مرو شاهيجان كوچ كرده ، هر يك به مقر سلطنت خود رفتند و حضرت پادشاه ظفرپناه ، تشريف‌فرماى هرات گرديد « 2 » .\r\nو در ماه ربيع الاول سال 937 : از هرات نهضت فرموده ، از راه طبس و رباط پشت بادام ، نزول اجلال را به شهر يزد نموده ، چند روزى توقف كرده ، به دار السلطنه اصفهان رفته ، قشلاق نمود « 3 » .\r\nعيد نوروز سنه توشقان‌ئيل « 4 » همين سال [ 937 
  ] : از اصفهان به ييلاق كندمان فارس ، نهضت فرمود و ميانه امراى طوايف استاجلو و تكلو و ذو القدر و افشار و ساير قبائل ، مخالفت شده ، كار آنها به مجادله كشيد و جمعى مقتول و مجروح شدند و پادشاه دين‌پناه به مصلحت وقت عمل فرموده ، بعضى را مورد سخط داشته ، به سياست رسانيد و جماعتى را عنايت فرمود « 5 » .\r\nو در سال 938 : كه جناب خاتم المجتهدين شيخ على بن عبد العالى كركى « 6 » جبل عاملى ، از عراق عرب وارد تبريز گرديد و از جانب حضرت شاه طهماسب ، نهايت احترام [ را 
  ] ديد [ و 
  ] با جناب خاتم الحكما مير غياث الدين منصور شيرازى صدر الصدور « 7 » ، طريقه محبت مسلوك نمود و آن دو بزرگوار با هم قرار دادند كه دو هفته جناب شيخ ، كتاب شرح تجريد را از خدمت مير استفاده كند و در هفته ديگر جناب مير كتاب قواعد فقه را از جناب شيخ استفاده نمايد و مدتى بر اين\r\n\r\n\r\n","description":"","footnote":"\r\n( 1 ) . مؤلف روضة الصفا ، ادامه مىدهد ( . . . و مير غياث الدين منصور از سادات مشهور دشتكى در اين سال از وزارت معزول شد و به جانب شيراز رفت و مير معز الدين محمد اصفهانى به اين منصب ، منصوب آمد ) . ج 8 ، ص 54 ، و خلاصة - التواريخ ج 1 ، ص 195 و 196 .\r\n( 2 ) . ر ك : روضة الصفا ، ج 8 ، ص 52 .\r\n( 3 ) . ر ك : روضة الصفا ، ج 8 ، ص 53 ، و خلاصة التواريخ ، ج 1 ، ص 196 .\r\n( 4 ) . سال خرگوش سال چهارم از دوره دوازده ساله تركان .\r\n( 5 ) . ر ك : روضة الصفا ، ج 8 ، ص 53 ، و احسن التواريخ ، ص 253 ، خلاصة التواريخ ، ج 1 ، ص 213 .\r\n( 6 ) . ر ك : احسن التواريخ روملو ، ص 253 .\r\n( 7 ) . بنابر روضة الصفا ، ( ج 8 ، ص 54 ) : او در اين سال ديگر صدر الصدور و در تبريز نبود . احسن التواريخ روملو ، ص 244 .\r\n","page_name":" 390 ","page_number":406},
  {"content":"\r\n\r\nمنوال گذشت كه جماعت شياطين آدمى صورت ، در ميانه آن بزرگواران سخن‌چينى كرده ، به كدورت رسانيدند . روزى در مجلس سامى شاهى ميانه آن دو عالم متبحر ، مباحثه علمى شده ، سخنان خشونت ، در ميان آمد و حضرت پادشاه دين‌پناه ، جانب شيخ را منظور داشت و جناب مير ، رنجيده - خاطر گرديد و چون جناب شيخ على تغيير قبله مساجد عراق عجم را ، از خدمت پادشاه خواهش نموده ، مقبول گشته بود ، جناب مير فرموده بودند كه تغيير قبله مساجد بر وجه صحت ، بىرسم دائره هندسيه و دانستن بعضى از مسائل هيأت و هندسه ، صورت نبندد و جناب شيخ را اطلاعى بر آن مسائل نيست ، چون خبرچينان اين كلمات را از جناب مير به جناب شيخ رسانيدند و آنچه توانستند بر متن و حواشى آن افزودند ، جناب شيخ ، مكتوبى خدمت جناب مير فرستادند و آيه كريمهء :\r\n « سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها ، قُلْ لِلَّهِ الْمَشْرِقُ وَ الْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ »  « 1 » را در آن نگاشتند . چون آن مكتوب به جناب مير رسيد در جواب شيخ آيهء شريفه :  « لَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَ ما أَنْتَ بِتابِعٍ قِبْلَتَهُمْ وَ ما بَعْضُهُمْ بِتابِعٍ قِبْلَةَ بَعْضٍ وَ لَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ - الظَّالِمِينَ  « 2 » . » را نوشتند و در همان اوقات جناب استاد بشر و عقل حادىعشر ، امير غياث الدين - منصور از منصب صدارت استعفا فرموده ، عود به شيراز نمود « 3 » .\r\nو در سال 939 : پادشاه ستاره سپاه با يكصد و بيست هزار نفر سوار براى عبيد اللّه خان اوزبك كه بار ديگر به خراسان آمده ، شهر هرات را محاصره نموده بود به جانب آن سامان نهضت فرمود و عبيد اللّه خان به محض استماع حركت پادشاه دين‌پناه ، هرات را گذاشته به جانب مرو شاهيجان گريخت و پادشاه جم‌جاه ، در ماه جمادى الاولى همين سال وارد شهر هرات گرديد و بعد از چند روز به صوب مشهد مقدس نهضت فرمود و بعد از ورود ، آستانه مباركه رضويه على صاحبها الف سلام و تحيه را بوسيده ، لوازم زيارت را به عمل آورد و از جميع مناهى شرعى توبه فرموده به قسم و سوگند مؤكد نمود و جميع مقربان درگاه عالم‌پناه به آن حضرت اقتدا كرده به اين سعادت فايز شدند :\r\n\r\nبيت\r\n چنان منع مىشد كه در روضه حور * فراموش كرد از شراب طهور « 4 » \r\nو اين دو بيت را پادشاه دين‌پناه به رشته نظم كشيد :\r\n يك چند پى زمرد سوده شديم * يك چند به ياقوت تر آلوده شديم\r\nآلودگيئى « 5 » بود به هر رنگ كه بود * شستيم به آب توبه آسوده شديم \r\n( و اين دو بيت را به علامه شيرازى نيز نسبت داده‌اند ) و چه خوب فرموده است آنكه گفته [ است 
  ] :\r\n نكند عاقل مستى ، نخورد دانا مى * ننهد مردم هشيار سوى مستى پى\r\nگر كنى بخشش گويند كه مى كرد نه او * ور كنى عربده گويند كه او كرد نه مى « 6 » \r\n\r\n\r\n","description":"","footnote":"\r\n( 1 ) . آيه 142 از سوره بقره .\r\n( 2 ) . آيه 145 بقره .\r\n( 3 ) . ر ك : خلاصة التواريخ ، ص 225 .\r\n( 4 ) . احسن التواريخ روملو ، ص 304 و ر ك : فرهنگ معين ، جلد ششم ، ص 1283 .\r\n( 5 ) . در متن : ( آسودگئيى ) .\r\n( 6 ) . شعر از سنائى است و قطعه‌اى است در سه بيت ، ر ك : ديوان سنائى ، مدرس رضوى ، ص 1097 .\r\n","page_name":" 391 ","page_number":407},
  {"content":"\r\n\r\nحكم قضا ، نفاذ يافت كه در ممالك محروسه كسى مرتكب نامشروعات نشود « 1 » و مبلغ دوازده هزار تومان كه به علت شرابخانه و معجون‌خانه و قمارخانه از ممالك محروسه بازيافت مىشد ، از دفاتر اخراج كرده ، ابواب آنها را مسدود دارند « 2 » و حضرت پادشاه دين‌پناه عود به شهر هرات نمود و عزم يورش بلخ فرمود و اين چند بيت از خود فرموده ، به عبيد اللّه خان فرستادند :\r\n چو رفتم سپاهى برانگيختى * چو بازآمدم ، زود بگريختى\r\nز آمد شد ما خراسان ، خراب * همه بندگان خدا ، در عذاب\r\nاگر پادشاهى به ميدان درآى * ز ما هر كه را ملك بخشد خداى \r\nو پادشاه دين‌پناه ، عيد نوروز سنه يونت‌ئيل « 3 » را كه در بيست و پنجم ماه شعبان سال 940 :\r\nاتفاق افتاد ، در شهر هرات گذرانيد و چون خبر حركت لشكر روم به جانب عراق عرب و آذربايجان به مسامع عز و جلال رسيد ، به عزم دفع روميان به بيست و يك كوچ « 4 » ، از هرات خراسان به كبود گنبد رى تشريف‌فرما گرديد و سپاه روميان بيشتر از بلاد آذربايجان را متصرف شدند و حضرت سلطان سليمان قيصر روم ، در شهر تبريز نزول اجلال فرمود و بعد از چند روز توقف به عزم تسخير عراق عجم نهضت نمود و نامه خدمت حضرت سلطانشاه طهماسب فرستاد به مضمون آنكه پدر تو با پدر من در چالدران جنگ كرد تو نيز دعوى شجاعت دارى ، بيا جنگ كنيم ، حضرت شاه طهماسب كه در سفر خراسان عموم اسب و استر سپاه ظفرپناهش سقط گشته ، مردمانش عليل و خسته شده بودند در جواب مرقوم داشت كه حضرت رب العزت به مفاد  « وَ لا تُلْقُوا بِأَيْدِيكُمْ إِلَى التَّهْلُكَةِ »  « 5 » فرموده است : در جهاد با كفار خود را در مهلكه ميندازيد ، جائى كه از تهلكه با كفار منع فرموده باشد من چگونه با مسلمانان جنگ كرده ، خود را در مهلكه اندازم و پدر بزرگوار آن پادشاه كه با پدر نامدار ما جنگ كرد بدواقع شد كه امراى سپاه ايرانى در جنگ چالدران مست بودند و شب تا صباح شراب خوردند و جنگ مستانه نمودند و حضرت حق سبحانه و تعالى فرموده : يك مسلمان از دو كافر ، فرار نكند ، در جنگ با مسلمانان نفرموده است كه لشكر شما ده برابر سپاه ماست و تمامت مردمانى كه در آن وقت در ظل رايت حضرت شاه طهماسب حاضر بودند به هفت هزار نفر مىرسيد « 6 » و سه هزار اسب كه به كار مىآمد داشتند و جماعتى بسيار از امرا و سپاهى به واسطه مخالفت با يكديگر به سپاه رومى ملحق شده ، لواى مخالفت را افراشته بودند و حضرت پادشاه دين‌پناه با هزارگونه غصه و آه اين ابيات را بر سبيل مناجات مىخواند :\r\n اى همه هستى ز تو پيدا شده * خاك ضعيف از تو توانا شده\r\nما همه فانى و بقا ، بس تراست * ملك تعالى و تقدس تراست\r\nچارهء ما ساز كه بيچاره‌ايم * گر تو برانى به كه روىآوريم \r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 58 .\r\n( 2 ) . خلاصة التواريخ ، ج 1 ، ص 226 .\r\n( 3 ) . سال اسب : هفتمين سال از دوره دوازده ساله تقويم تركان .\r\n( 4 ) . ر ك : روضة الصفا ، ج 8 ، ص 58 ، احسن التواريخ روملو ، ص 247 ، خلاصة التواريخ ، ج 1 ، ص 227 .\r\n( 5 ) . قسمتى از آيه 195 ، سوره بقره .\r\n( 6 ) . ر ك : روضة الصفا ، ج 8 ، ص 59 .\r\n","page_name":" 392 ","page_number":408},
  {"content":"\r\n\r\n قافله شد ، واپسى ما ببين * اى كس ما ، بىكسى ما ببين « 1 » \r\nو چون حضرت سليمان خان « 2 » ، قيصر روم به بلده سلطانيهء عراق رسيد ، لشكر سرما جلوگير سپاه روم گرديد و در پنجم « 3 » عقرب ، برفى باريد كه بيشتر روميان و چهارپايان را تلف نمود و بقيه سپاه ، راه فرار گرفتند و به جانب بغداد شتافتند و حضرت پادشاه دين‌پناه به جانب دزفول برفت و الوند سلطان افشار ، حاكم كوه‌كيلويه فارس ، با هزار نفر سوار به اردوى شاهى ملحق گرديد و حضرت شاه طهماسب به جانب تبريز ، نهضت فرمود « 4 » و قشلاق اين سال را در آذربايجان گذرانيد و حضرت سلطان سليمان قيصر روم ، قشلاق را در بغداد نمود .\r\nو عيد نوروز سنه قوىئيل « 5 » روز هفتم ماه مبارك سال 941 اتفاق افتاد و حضرت قيصر « 6 » در بهار همين سال ، به قصد تسخير آذربايجان از بغداد به درگزين همدان آمد و حضرت پادشاه ظفرپناه از آذربايجان به سلطانيه عراق رسيد و حضرت قيصر به مصلحت‌بينى ، فسخ عزيمت را نمود [ و 
  ] قاصد ممالك محروسه خود گرديده العود احمد را گفته ، از درگزين نهضت فرمود « 7 » و حضرت شاه طهماسب در اين سنه ، قشلاق را در دار السلطنه تبريز قرار داد و چون تمرد و عصيان الوند سلطان افشار ، بر ضمير خورشيد نظير پادشاهى جلوه نموده بود ، فرمان قتل او صادر شده ، او را كشته « 8 » و حكومت الكاء كوه‌كيلويه فارس را به محمدى بيك پسر حسن سلطان افشار تفويض فرمودند .\r\nعيد نوروز سنه پيچين‌ئيل در ماه مبارك رمضان سال 942 اتفاق افتاد و پادشاه جم‌جاه ، صحراى اوجان را ييلاق فرمود و شهر تبريز را قشلاق قرار داد « 9 » .\r\nدر اين سال [ 942 
  ] : مولانا اهلى ، شاعر شيرازى وفات يافت « 10 » و در جوار مزار خواجه - حافظ عليه الرحمه مدفون گرديد .\r\nدر آخر روز شنبه هشتم ماه محرم سال 943 : ملا ركن الدين حكيم كازرونى كه اعلم اطباى زمان خود بود « 11 » به مسامع عز و جلال رسانيد كه در خاطر امير معز الدين محمد صدر اصفهانى خطور كرده كه وصلتى به سلسله علويه صفويه نموده ، شاهزاده سلطا [ ن خا 
  ] نم را مىخواهد كه در حباله نكاح درآورد چون اين سخن از ملا ركن الدين به عرض همايون رسيد ، خاطر شهريار\r\n\r\n\r\n","description":"","footnote":"\r\n( 1 ) . اشعار از نظامى است در مقدمه مخزن الاسرار و منقول است از خلاصة التواريخ ، ج 1 ، ص 234 .\r\n( 2 ) . ر ك : روضة الصفا ، ج 8 ، ص 59 .\r\n( 3 ) . ( . . . در سيزدهم عقرب هوا انقلاب يافت و از تواتر برف ، آن سپاه شگرف . . . متلاشى شدند ) . روضة الصفا ، ج 8 ، ص 60 .\r\n( 4 ) . ر ك : روضة الصفا ، ج 8 ، ص 60 .\r\n( 5 ) . سال گوسفند : سال هشتم از دوره دوازده ساله تقويم تركان .\r\n( 6 ) . ر ك : احسن التواريخ روملو ، ص 256 و خلاصة التواريخ ، ج 1 ، ص 242 .\r\n( 7 ) . ر ك : روضة الصفا ، ج 8 ، ص 61 ، و احسن التواريخ روملو ، ص 257 .\r\n( 8 ) . ر ك : روضة الصفا ، ج 8 ، ص 62 .\r\n( 9 ) . ر ك : خلاصة التواريخ ، ج 1 ، ص 254 ، و روضة الصفا ، ج 8 ، ص 62 ، و احسن التواريخ روملو ، ص 272 .\r\n( 10 ) . ماده تاريخ فوت اهلى چنين است : سال فوتش ز خرد جستم گفت : ( پادشاه شعرا بود اهلى ) : 942 - اهلى در هنگام وفات 84 سال داشت . ر ك : مقدمه ديوان اهلى ، ص 2 و 3 .\r\n( 11 ) . ر ك : تحفه سامى ، ص 51 ، پزشكان نامى فارس ، ص 152 ، وفات او را در سال 946 نوشته‌اند و اين بيت از اوست :\r\n گل نورسته من آنچنان نازك بود رويش * كه مىترسم شود آزرده چون چشم افكنم سويش \r\nو ر ك : احسن التواريخ روملو ، ص 278 .\r\n","page_name":" 393 ","page_number":409},
  {"content":"\r\n\r\nآفاق تيره گشت ، امير معز الدين را معزول فرمود و ملا ركن الدين را مغضوب داشته ، فرمان بر سوختن آن بيچاره صادر شده ، او را سوزانيدند « 1 » .\r\nهم در اين سال [ 943 
  ] : خبرهاى پىدرپى از خراسان رسيد كه عبيد اللّه خان بر شهر هرات مسلط گشته بر اريكه سلطنت مملكت خراسان ، نشسته است « 2 » ، پادشاه ستاره سپاه در اوائل ماه ربيع الثانى همين سال [ 943 
  ] نزول اجلال را در رى فرموده ، سپاه منصور را از اطراف بلاد ، خواسته ، برحسب فرموده ، غازى خان ذو القدر حاكم مملكت فارس با سپاه ذو القدر از شيراز و شاهقلى خان و سپاه افشار از كرمان و طوائف ديگر ، از ديگر ممالك محروسه در نواحى رى مجتمع شده ، در سرماى زمستان در نواحى مرو شاهيجان ، اردوى كيوان شكوه ، رسيد .\r\nچون خبر ورود حضرت شاه طهماسب در شهر هرات به عبيد اللّه خان اوزبك رسانيدند بىتوقف ، شهر را گذاشته از آب آمويه گذشته ، به صوب بخارا شتافت « 3 » و شاه جم‌جاه بعد از نظم ممالك خراسان تشريف‌فرماى هرات كه دار الملك خراسان است ، گرديد ، بعد از آسايش از رنج سفر ، تهيه يورش نواحى قندهار ديده ، با عزمى راسخ ، اردوى اعلى را حركت داد و بعد از ورود به آن نواحى ، مردمان قندهار سر در چنبر اطاعت آورده ، به دادن باج و پوشيدن تاج سرافراز گرديده ، خطبه و سكه را به نام ائمه اثنىعشر عليهم صلوات اللّه الملك الاكبر ، زينت دادند ، پس سلطان گيتىستان ، حكومت آن سامان را به بداق خان قاجار مفوض فرمود « 4 » و موكب همايون عود به دار السلطنه هرات نموده ، سلطنت ممالك خراسان را به شاهزاده كيوان و ساده سلطان محمد ميرزا ولد الصدق خود ارزانى داشت « 5 » .\r\nدر روز نهم ماه ربيع الثانى سال 945 : رايت اقتدار از شهر هرات افراخته و در اوائل جمادى الآخره همين سال ، موكب همايون وارد طهران گرديد « 6 » و از طهران حركت فرموده و در ماه شعبان همين سال در شهر تبريز نزول اجلال فرموده ، زمستان را به پايان رسانيد و عيد نوروز سنه تنگوزئيل « 7 » روز چهارشنبه بيست و يكم ماه شوال اين سال اتفاق افتاد .\r\nو در اوائل سال 946 : خبر به شاه دين‌پناه رسيد كه اعيان شيروان ، از اطاعت حاكم خود شاهرخ پسر سلطان فرخ شيروانشاه ، بيرون رفته و امراء آن سامان پرده ناموس مردم را مىدرند و رسوم شرعيه مختل و بقاع خيريه ، بىرونق گشته و نظام كارها گسسته است . پادشاه جم‌جاه ، جماعتى « 8 » را براى نظم و اصلاح نواحى روانه داشت و موكب همايون از عقب آنها به جانب شيروان نهضت فرمود و بعد از ورود ياغيان را بكشت و خدمتگزاران را نوازش فرموده ، به دار السلطنه تبريز نزول اجلال نموده ، قشلاق را در آن شهر به انجام رسانيد .\r\nدر اين سال [ 946 
  ] : مهرى تاجدار ساخته ، بر تاج آن اللّه ، محمد ، على ، نگاشته ، پس\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ج 1 ، ص 263 .\r\n( 2 ) . ر ك : همانجا ، ج 1 ، ص 263 .\r\n( 3 ) . در متن : ( رسيد ، شتافت ) .\r\n( 4 ) . ر ك : روضة الصفا ، ج 8 ، ص 66 .\r\n( 5 ) . ر ك : عالم‌آراى عباسى ، ج 1 ، ص 65 ، و خلاصة التواريخ ، ج 1 ، ص 265 .\r\n( 6 ) . ر ك : روضة الصفا ، ج 8 ، ص 67 .\r\n( 7 ) . سال خوك : نام سال دوازدهم از دوره دوازده ساله تركان .\r\n( 8 ) . ر ك : روضة الصفا ، ج 8 ، ص 69 و 70 ، در ذكر وقايع سال 945 .\r\n","page_name":" 394 ","page_number":410},
  {"content":"\r\n\r\nدايره در دايره بر آن مهر انداخته ، در دايره داخلى آن : « بنده شاه ولايت طهماسب » و در خارج از دايره داخلى :\r\n « چرخ بر دوش كشد غاشيه شاهى ما * گر كند بدرقهء لطف تو همراهى ما » \r\nنگاشتند .\r\nعيد نوروز سنه سيچقان‌ئيل در روز پنجشنبه دويم ماه ذى القعده سال 947 اتفاق افتاد .\r\nدر اوائل همين سال [ 947 
  ] : به مسامع عز و جلال رسانيدند كه حسن سلطان ريشهرى « 1 » كه او و برادرش شاه على بيك و پدرش مير ابو اسحق ، از پرتو دولت روزافزون ، به مرتبهء بلند و منصب ارجمند ايالت نواحى دشتى و دشتستان فارس رسيده بودند ، كفران نعمت نموده ، سر از چنبر اطاعت و فرمانبرى پيچيده ، قلعه ريشهر را كه در ساحل درياى فارس ، خندقى عميق بر گرد آن كنده ، آب دريا را در آن انداخته ، به ذخيره بسيار و اسباب جنگ ، مشحون ساخته ، رخت ادبار را به آن حصار كشيد [ ه 
  ] و رعاياى دشتى و دشتستان [ را 
  ] به مصادرات بيحساب ، رنجه داشته و جماعتى از اعراب را جمع آورده به استحكام قلعه و فراوانى غله مغرور گشته است ، از مصدر جلال ، فرمان قضا جريان ، صادر شد كه امراى فارس و اهواز و كرمان ، تهيه تسخير قلعه ريشهر را ديده ، روانه صوب مقصود شوند و چون فرمان جهان مطاع به ولايات رسيد ، تمامت امرا به تهيه اسباب يورش پرداختند و بعد از اجتماع سپاه غازى خان ذو القدر والى مملكت فارس و شاهرخ خان افشار حاكم كوه‌كيلويه و ساير امراى مأمور با بيست هزار نفر سوار متوجه قلعه ريشهر و استيصال حسن سلطان گرديدند « 2 » ، بعد از ورود ، آن قلعه را محاصره داشته ، حسن سلطان و برادرش شاه على بيك بروج و حصار قلعه ريشهر را به مردان كاردان سپرده ، متحصن گشتند و زمان محاصره به چند ماه كشيد و امرا دانستند كه فتح قلعه ريشهر به زودى ميسر نگردد ، تدبير تسخير را به وجهى ديگر نموده ، جناب مير سيد شريف شيرازى كه از بزرگان سادات عالىدرجات بود به رسم رسالت و نصيحت روانه قلعه داشتند و حسن سلطان به مواعظ مشفقانه مير سيد شريف « 3 » ، سر در چنبر اطاعت پادشاه دين‌پناه آورده از قلعه درآمده ، در خدمت غازى خان و شاهرخ خان به شيراز آمد و بعد از چند روز توقف غازى خان و حسن سلطان روانه آذربايجان گرديدند ، چون نزديك به تبريز شدند ، غازى خان والى فارس مريض گشته ، قبل از ورود ، زندگانى را بدرود نمود و حسن سلطان ريشهرى وارد شهر تبريز گرديد و چون تمرد « 4 » و عصيانش از اندازه عفو و اغماض گذشته بود به فرمان همايون او را كشتند « 5 » كه گفته‌اند :\r\n رخنه گر ملك سرافكنده به * لشكر بدعهد پراكنده به \r\nو رعاياى دشتى و دشتستان را از آزار او آسوده داشتند و حضرت شاه طهماسب از وفات غازى خان « 6 » متأثر گرديد و ايالت مملكت فارس [ را 
  ] به ابراهيم بيك تواچى باشى پسر كچل بيك -\r\n\r\n\r\n","description":"","footnote":"\r\n( 1 ) . ر ك : احسن التواريخ روملو ، ص 299 ، در خلاصة التواريخ ، ج 1 ، ص 293 ، در ضمن وقايع سال 946 .\r\n( 2 ) . ر ك : خلاصة التواريخ ، ج 1 ، ص 289 .\r\n( 3 ) . ر ك : احسن التواريخ روملو ، ص 299 .\r\n( 4 ) . در متن : ( مرد ) .\r\n( 5 ) . ر ك : خلاصة التواريخ ، ج 1 ، ص 289 .\r\n( 6 ) . ر ك : احسن التواريخ روملو ، ص 300 .\r\n","page_name":" 395 ","page_number":411},
  {"content":"\r\n\r\nحاجيلو ذو القدر ، تفويض فرموده او را به لقب جليل خانى سرافراز داشته او را ابراهيم خان والى فارس گفتند .\r\nهم در اين سال [ 947 
  ] : خاطر همايونى از خواهر والاگهر خود تاجلو بيگم رنجيده ، آن مخدره را از حرمسرا بيرون فرستاده ، مقرر فرمود كه او را روانه شيراز داشته ، بقيه عمر را در شيراز به‌سر رساند ، پس آن عصمت پناه را بر كجاوه نشانيده ، بر شترى بسته ، به شيراز رسانيدند ، بعد از ورود به اندك زمانى وفات يافت و او را در بقعهء متبركه بىبى دختران در محله ميدان شاه شيراز مدفون ساختند .\r\nدر سال 949 : امير علاء الدوله عباسى والى دزفول ، سر از كمند اطاعت كشيده ، بناى آزار همسايگان را گذاشته بود ، پادشاه عدالت اكتناه ، رايت جلال را به صوب خوزستان برافراخت و ابراهيم خان والى شيراز را با سپاه فارس ، احضار فرمود ، ابراهيم خان « 1 » از راه شولستان و بهبهان به اردوى اعلى ملحق گرديد و علاء الدوله عباسى به جانب بغداد فرار نمود و ابراهيم خان براى تاخت و تاراج اعراب آن نواحى مأمور گرديده آنها را گوشمالى لايق داده ، عود نمود « 2 » .\r\nدر همين سال [ 949 
  ] : استاد بشر ، عقل حادىعشر ، امير غياث الدين « 3 » منصور خلف الصدق مرحوم سيد المدققين و استاد علماى محققين ، حضرت مير صدر الدين محمد حسينى دشتكى « 4 » شيرازى در شيراز وفات يافت « 5 » و در بقعهء متبركه والد ماجدش در گنبد مدرسه منصوريه ، مدفون گشت و تاكنون مزار اين پدر و پسر زيارتگاه مسلمانان شيراز است . و سال ولادت آن مغفرت‌مآب در سال 866 در شيراز اتفاق افتاد و در خدمت والد ماجدش ، تحصيل كمالات علميه نمود . در كتاب خلاصة التواريخ تأليف مير قاضى احمد قمى حسينى نگاشته است كه جناب مير غياث الدين را از روى جامعيت علوم ، ثالث معلمين « 6 » مىنوشتند و كمالات و تبحر حضرت مير ، در علوم زيادت از آن بود كه در اين مختصرات بيان توان نمود ، در فضيلت آن جناب همين كافى است كه در زمان خاقان صاحبقران ، پادشاه جليل ، حضرت شاه اسمعيل انار اللّه برهانه ، آن جناب را براى اتمام و تعمير رصدى كه سلطان العلماء المحققين ، خواجه نصير الملة و الدين محمد طوسى قدس سره در مراغه آذربايجان بسته بود و به كلى خراب گشته ، از شيراز به آذربايجان طلبيدند و بعضى از موانع و سوانح دولتى كه اتفاق افتاد ، موجب تأخير و عدم تعمير گرديد « 7 » و از جمله مصنفات آن زبدهء اولاد رسول اللّه ؛ حاشيه بر شرح كلمة العين و حاشيه بر اشارات جناب شيخ الرئيس و رساله اثبات واجب و كتاب اخلاق منصورى و كفايت منصورى در علم حساب و تفسير سورهء مباركه هل اتى و مرآت حقايق در هيأت و كتاب ايمان در علم كلام و دليل هدى و جز اين جمله كه در كتب علميه مندرج است « 8 » .\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ج 1 ، ص 295 .\r\n( 2 ) . ر ك : روضة الصفا ، ج 8 ، ص 74 .\r\n( 3 ) . ر ك : احسن التواريخ روملو ، ص 303 ، و خلاصة التواريخ ، ج 1 ، ص 296 ، كه متن ماخوذ از آن است .\r\n( 4 ) . در متن : ( دشتى ) .\r\n( 5 ) . وفات او را در سال 940 و 948 و 849 نيز نوشته‌اند . ر ك : فرهنگ معين ، جلد 6 ، ص 1283 .\r\n( 6 ) . ر ك : خلاصة التواريخ ، ج 1 ، ص 296 .\r\n( 7 ) . ر ك : احسن التواريخ روملو ، ص 303 و 304 ، و خلاصة التواريخ ، ج 1 ، ص 296 .\r\n( 8 ) . ر ك : خلاصة التواريخ ، ج 1 ، ص 296 و 297 .\r\n","page_name":" 396 ","page_number":412},
  {"content":"\r\n\r\nدر سال 950 : حضرت همايون پادشاه ، پسر حضرت ظهير الدين محمد بابر « 1 » پادشاه ، پسر ميرزا عمر شيخ ، پسر ميرزا سلطان ابو سعيد ، پسر ميرزا سلطان محمد ، پسر ميرزا ميرانشاه ، پسر سلطان صاحبقران امير تيمور گوركان « 2 » ، بعد از والد ماجد خود بر تخت ممالك هندوستان از كابل تا بنگاله نشست و ابواب عدل و انصاف را گشود و بعد از چند سال ، شير خان افغان ، قلعه‌اى از بلاد هندوستان را مضبوط ساخت و همايون پادشاه اعتنائى به او نداشت تا آنكه به مرور زمان بسيارى از مردم افغان را با خود آورده بر مخالفت همايون پادشاه ، رايت افراشت [ و 
  ] در مقام مجادله آمده ، همايون پادشاه را شكست داد و پادشاه توقف خود را بعد از اين شكست و نفاق برادران در هندوستان نديده ، با سى چهل نفر از خواص خود از راه غيرمتعارف به سيستان آمده « 3 » و احمد سلطان - شاملو ، حاكم آن سامان بعد از اطلاع به استقبال آن پادشاه شتافت و او را در منزلى لايق فرود آورد و خدمتى كه سزاوار پادشاهان باشد ، معمول داشت و قاصدى روانه دار السلطنه هرات داشته ، محمد خان وزير شاهزاده والانژاد ، سلطان محمد ميرزا حاكم خراسان را از واقعه مطلع ساخت و اعلام نمود كه آن پادشاه عالم‌پناه با سى چهل نفر مردم ضعيف بىيراق بيشتر نيستند ، چون قاصد به هرات رسيد پس از تعجب بسيار و عبرت از روزگار به مضمون :  « فَاعْتَبِرُوا يا أُولِي - الْأَبْصارِ »  « 4 » مصلحت دانستند كه احمد سلطان از آن پادشاه استدعا كند كه از راه هرات تشريف - فرماى عراق و آذربايجان شوند ، چون نامه محمد خان وزير هرات به سيستان رسيد و حضرت همايون پادشاه از مضمون آن مطلع گرديد ، ملتمس محمد خان قرين اجابت شده با احمد سلطان از سيستان روانه هرات گرديدند و چون به سه چهار فرسخى شهر رسيدند ، جماعتى از امرا و اعيان با پيشكش‌هاى لايق به استقبال آن پادشاه عالىجاه رفته ، قرين مباهات شدند و چون به دو فرسخى رسيدند محمد خان وزير با سركردگان و بزرگان هرات به استقبال رسيده ، پيشكشهاى لايق گذرانيدند ، چون نزديك به حصار شهر رسيد شاهزاده آزاده ، سلطان محمد ميرزا با مقربان درگاه خود از باغ زاغان كه خارج دروازه هرات است ، براى استقبال پادشاه عالم‌پناه ، بيرون آمده ، بعد از ملاقات ، وارد شهر شدند و آنچه لازمه خدمتگزارى « 5 » كه سزاوار و شايسته بود به عمل آمد و حضرت همايون پادشاه نامه‌اى خدمت اعليحضرت پادشاه ايران فرستاد و اين دو بيت [ را در او 
  ] « 6 » درج فرمود :\r\n پادشاها خسرو « 7 » عنقاى عالىهمتم * قلهء قاف قناعت را نشيمن كرده است\r\nدشمنم شير است و عمرى پشت بر من كرده بود * حاليا از روى خصمى روى بر من كرده است \r\nو بعد از آسودگى « 8 » از رنج سفر ، از طريق مشهد مقدس ، به عزم استمداد از حضرت كيوان - منزلت شاه طهماسب ، روانه عراق و آذربايجان گرديد و برحسب فرمايش شاهى ، در هر منزلى\r\n\r\n\r\n","description":"","footnote":"\r\n( 1 ) . ر ك : خلاصة التواريخ ، ج 1 ، ص 301 .\r\n( 2 ) . ر ك : روضة الصفا ، ج 8 ، ص 76 .\r\n( 3 ) . ر ك : روضة الصفا ، ج 8 ، ص 77 .\r\n( 4 ) . آيه 2 ، از سوره حشر .\r\n( 5 ) . در متن : ( خدمتگذارى ) .\r\n( 6 ) . در متن : ( آورد ) .\r\n( 7 ) . در روضة الصفا : ( خسروا عمريست تا عنقاى . . . ) در روضة الصفا چهار بيت از او منقول است . خلاصة التواريخ ج 1 ، ص 308 .\r\n( 8 ) . در متن : ( آسوده‌گى ) .\r\n","page_name":" 397 ","page_number":413},
  {"content":"\r\n\r\nآنچه شايد و بايد از پيشكش نقدى و جنسى و اسب و استر و اشتر ، كارگزاران دولت ايران معمول مىداشتند « 1 » .\r\nدر فصل بهار سال 951 : حضرت همايون پادشاه ، چون به نزديك اردوى اعلى كه در ييلاق ابهر توقف داشت ، گرديد ، حسب الفرمان تمامى اعيان دولت ايران ، او را استقبال نمودند و چون قريب به اردو شد ، برادران اعليحضرت شاهى : شاهزاده سام ميرزا « 2 » و شاهزاده بهرام ميرزا به استقبال شتافتند و چون نزديك به بارگاه سلطانى رسيد ، اعليحضرت شاه طهماسب از تخت سلطنت برخاسته « 3 » ، پادشاه تيمورى نسب را استقبال كرده ، دست به دست او داده با هم بر تخت سلطنت جلوس نمودند و حضرت همايون پادشاه ، اين رباعى را كه از نتائج طبع خود [ ش 
  ] بود به جاى دعا و ثنا برخواند :\r\n اى شاه جهان چو آسمان سايه تست * اين دست ولايت است كه سرمايهء تست\r\nشاهان جهان ، جمله هما ، مىطلبند * بنگر كه هما ، چگونه در سايهء تست « 4 » \r\nو از جمله تحفه‌هاى « 5 » آن پادشاه يك قطعه الماس به وزن چهار مثقال و چهار دانگ بود « 6 » و اعليحضرت شاه طهماسب ، دقيقه‌اى از دقايق ضيافت و مهربانى را فرونگذاشت و آن‌قدر وجه نقد و اسباب سفر و اثاثه « 7 » سلطنت به او ارزانى داشت كه از قوه وهم محاسب افزون بود . پس حضرت همايون پادشاه براى ملاحظه بلاد عراق و آذربايجان ، اولا ، به بلده دار الارشاد اردبيل رفت پس باقى شهر را تماشا نموده ، عود به اردوى اعلى فرمود ، پس فرمان مطاع شاهى ، شرف صدور يافت كه بداق خان قاجار « 8 » و شاهقلى سلطان حاكم كرمان و احمد سلطان شاملو حاكم سيستان و حيدر سلطان والى نيشابور و پاره‌اى از خويشان محمد خان شرف الدين اوغلى با سپاه بسيار از پياده و سوار به امداد حضرت همايون شاه ، نخست به ولايت قندهار و زمين داور ، رفته ، بعد از تسخير آن را ضميمه ممالك محروسه نموده ، به جانب كابل و غزنين روند و پس از فتح ، جماعتى را كه نسبت به حضرت همايون پادشاه ، بر طريقه خلاف بوده‌اند به جزاى اعمال خود رسانند ، پس ساير بلاد هندوستان را گرفته ، به حضرت همايون پادشاه سپرده ، عود به جاى خود كنند و حضرت همايون پادشاه با اعليحضرت شاهى وداع برادرانه كرده ، روانه مقصود و مقصد گرديد ، چون به ظاهر شهر قندهار رسيدند ، فتح آن بلده به آسانى روى نمود و بداق خان قاجار شهر را تصرف كرد ، روز ديگر تمامت سپاه قزلباش از امير و مأمور ، بىرخصت حضرت همايون پادشاه ، از ظاهر قندهار كوچ كرده ، هر يك به مقر حكومت و منزل خويش شتافتند و حضرت همايون پادشاه با سيصد نفر از ملازمان خود در بيرون شهر باقى ماند و بداق خان با جماعت قاجار\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 78 .\r\n( 2 ) . در متن : ( ساد ميرزا ) ، ر ك : عالم‌آراى عباسى ، ج 1 ، ص 98 .\r\n( 3 ) . در متن : ( برخواسته ) .\r\n( 4 ) . ر ك : خلاصة التواريخ ، ص 308 .\r\n( 5 ) . در متن : ( تحفهاى ) .\r\n( 6 ) . ( حسن بيك مورخ روملو . . . و قاضى احمد غفارى صاحب تاريخ جهان‌آرا وزن الماس مزبور را چهار مثقال و چهار دانگ نوشته‌اند ) . عالم‌آراى عباسى ، ج 1 ، ص 99 .\r\n( 7 ) . در متن : ( اساسه ) .\r\n( 8 ) . ر ك : عالم‌آراى عباسى ، ج 1 ، ص 99 ، و خلاصة التواريخ ، ج 1 ، ص 309 .\r\n","page_name":" 398 ","page_number":414},
  {"content":"\r\n\r\nحصار شهر را مضبوط داشتند و راه آمد و شد ملازمان همايونى را بستند ، روز ديگر همايون پادشاه ، توكل بر خداوند كرده با اين جماعت كم داخل شهر گشته ، چند نفر از مستحفظين دروازه را بكشت و بداق خان پناه به ارگ برد و روز ديگر از ارگ درآمده به جانب خراسان شتافت و حضرت همايون پادشاه استعدادى از مردم قندهار يافته ، بر سبيل توكل به جانب كابل و غزنين نهضت فرموده ، به اندك زمانى ممالك از دست رفته را باز بدست آورد . « 1 »\r\nو عيد نوروز سنه يونت‌ئيل « 2 » سال 953 : در روز هشتم ماه محرم اتفاق افتاد .\r\nو عيد نوروز سنه تخاقوىئيل « 3 » سال 955 : سلخ ماه محرم اتفاق افتاد .\r\nدر اين سال [ 955 
  ] : حضرت سلطان سليمان خان « 4 » ، قيصر روم با شوكت و سپاه بىقياس ، از ممالك روم و حلب و شام و مصر و حجاز و يمن و دياربكر و عراق عرب با يراق تمام و توپخانه و تفنگ و عرابه‌ها ، متوجه آذربايجان گرديد و چون شاه جم‌جاه واقف شد در ماه جمادى الآخره اين سال از شهر تبريز كوچ كرده ، در شنب « 5 » غازان مدت يك ماه براى اجتماع عساكر توقف فرموده ، حكم مطاع غرا ، اصدار « 6 » يافت كه راه روميان را ، آتش زده چنان كه گياه و غله نماند و كاريزها را انباشتند كه آب براى آشاميدن نباشد « 7 » و پادشاه جم‌جاه جماعتى را به مرند فرستاد و خود تشريف‌فرماى درهء انا خاتون « 8 » شدند و حضرت قيصر به جانب تبريز نهضت فرمود ، و شاهزاده القاص « 9 » ميرزا با چهل هزار سوار ، بر سر سپاه مرند روانه داشت و امراى مرند چون نسبت به سپاه رومى اندكى بودند ، از جاى خود بيرون رفتند و پادشاه جم‌جاه ، مكرر حساب ميفرمود كه سپاه روم برحسب تخمين ، سيصد هزار سوار جنگى ، سواى قلقچى « 10 » است و اگر هر كدام يك قلقچى با خود داشته باشد ، ششصد هزار آدم شوند و در سپاه رومى جز ، ينگچرى « 11 » پياده نباشد و اگر هر يك اسبى داشته باشد ششصد هزار شود و اگر هر اسبى را يك‌من جو و يك من كاه دهند ، دوازده هزار خروار صد منى گردد و اگر هر نفرى از سپاه را نيم من آذوقه دهند ، سه هزار خروار صدمنى باشد ، چنان كه در هر شبى پانزده هزار خروار صد منى اجناس را صرف كنند ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 78 ، و عالم‌آراى عباسى ، ج 1 ، ص 100 ، و احسن التواريخ ، روملو ، ص 308 ، و خلاصة التواريخ ، ج 1 ، ص 312 .\r\n( 2 ) . سال اسب : هفتمين سال از دوره دوازده ساله تقويم تركان .\r\n( 3 ) . سال مرغ : دهمين سال از دوره دوازده ساله تقويم تركان .\r\n( 4 ) . ر ك : روضة الصفا ، ج 8 ، ص 83 ، عالم‌آراى عباسى ، ج 1 ، ص 101 ، احسن التواريخ ، روملو ، ص 327 .\r\n( 5 ) . در متن : ( شعب غازان ) ولى با توجه به روضة الصفا ، ( ج 8 ، ص 83 ) : ( شنب غازان ) ، و خلاصة التواريخ ، ج 1 ، ص - 324 ، تصحيح شد .\r\n( 6 ) . در متن : ( صدار ) .\r\n( 7 ) . ر ك : روضة الصفا ، ج 8 ، ص 83 .\r\n( 8 ) . در متن : ( خواتون ) .\r\n( 9 ) . در متن : ( القاس ) .\r\n( 10 ) . ( تركى ) نوكر ، خدمتكار .\r\n( 11 ) . ( تركى ) : ينىچرى : به معنى چريك ، ( . . . ينىچرىها در حقيقت اساس و هسته ارتش پياده‌نظام ( عثمانى ) بودند كه سپاهى نو بود و كلاه سفيد نمدين داشتند و از اين كلاه دستار سپيدى نيز آويخته بود كه تا روى شانه‌ها فرود مىآمد و ينىچرىها اين دستار سپيد را با سنجاق مسين زراندودى كه به شكل قاشق كوچكى بود بر كلاه خود مىآويختند ) . تاريخ نظامى ايران در دوره صفويه ، ص 199 و 200 .\r\n","page_name":" 399 ","page_number":415},
  {"content":"\r\n\r\nپس پادشاه عاقبت‌انديش كدخدايان و رعاياى هر محل را خواسته ، امر فرمود ، غله و كاه شما را اگر دواب و سپاه نصرت‌پناه ايرانى خورد بهتر است كه الاغ و لشكر رومى بخورد ، آنچه باشد به سيورسات « 1 » دهيد اگر زايد بود ، آتش زنيد و در عوض سه ساله از مال و منال « 2 » و عوارض ديوانى معاف باشيد و به خاطر پادشاه جم‌جاه گذشته بود كه در سركار « 3 » قيصر يكصد و پنجاه هزار خروار صدمنى ، علوفه ده روزه سپاه مىبايد و اين يكصد و پنجاه هزار خروار ، سيصد هزار نفر شتر بايد كه بار نمايد ، سواى شترى كه يراق و اسباب توپخانه و جنگ برمىدارد و اگر بيست منزل را آتش زنيم ، سركار قيصر را ششصد هزار شتر بايد ، پس سپاه رومى [ را 
  ] جز عود به منازل خود چاره‌اى نباشد كه گفته‌اند :\r\n گر همه زر جعفرى باشد * مرد بىتوشه برنگيرد كام\r\nدر بيابان غريب گرسنه را * شلغم پخته به كه نقره‌فام « 4 » \r\nو پادشاه جم‌جاه صلاح خود را با حضرت قيصر ، در جنگ روبرو ، نديد ، در همه‌جا كنار رفته از پيش و پس ، سپاه رومى را تاخت مىفرمود و حضرت قيصر روم در بيستم ماه جمادى - الاخرى اين سال وارد تبريز گرديد « 5 » ، عليق اسبها را از پوست درختان نمودند [ و 
  ] در مدت چهار روز پنجهزار اسب و استر آنها سقط گرديد و لشكر رومى شروع در غارت و يغما كرده ، تبريزيان مانند كشتىشكستگان قلزم و عمان كه دل از جان كنده ، فرياد و فغان به آسمان مىرسانيدند ، چون اين اخبار به سليمان خان قيصر روم رسيد ، فى الفور لشكريان را منع فرمود و احدى متعرض كسى نگرديد .\r\nدر روز بيست و چهارم همين ماه ، سپاه رومى و قيصر ، شهر را گذاشته به جانب دياربكر روانه شدند « 6 » و امراى مملكت فارس مانند اللّه قلى سلطان حاكم داراب با پانصد نفر سوار و چرنداب سلطان شاملو حاكم ايج و نيريز و فسا با پانصد نفر سوار و ابراهيم خان حاكم كازرون با سيصد نفر سوار و محمود خان والى بهبهان و كوه‌گيلويه با هزار و پانصد نفر سوار با جماعتى از امراى ديگر بلاد كه تمامت آنها نزديك به پنجهزار نفر مىرسيد در پنج فرسخى شهر تبريز توقف كرده ، هر روزه از كنار اردوى رومى ، جماعتى را كشته ، اسير مىنمودند « 7 » و اين عمل سرآمد قحط و غلاى سپاه رومى گرديد و ابراهيم خان حاكم شيراز ، با سواران فارس در منزل اهر به اردوى اعلاى شاهى پيوستند و پادشاه ظفرپناه با سپاه نصرت اكتناه داخل ولايات روم گشته ، در همه‌جا از قتل و نهب اغماض نفرمود و حضرت سليمان خان قيصر كه اين اخبار را بشنيد ، شاهزادهء ايرانيان القاص « 8 » ميرزا برادر حضرت شاه طهماسب كه از حضرت شاهى روىگردان بود با پنج شش هزار نفر\r\n\r\n\r\n","description":"","footnote":"\r\n( 1 ) . ( تركى ) : مازاد علفى كه از روستاى سر راه براى عبور لشكر يا موكب سلطان گرد آورند و مطلق به معناى خوردنى مورد احتياج است .\r\n( 2 ) . درآمد املاك و اراضى و شغل و منصب .\r\n( 3 ) . در دوره صفويه به معنى دستگاه ادارى ، حساب و مبلغ است .\r\n( 4 ) . از سعدى است در گلستان . متن از خلاصة التواريخ ، ج 1 ، ص 325 و 326 . اخذ شده است .\r\n( 5 ) . ر ك : خلاصة التواريخ ، ج 1 ، ص 327 .\r\n( 6 ) . ر ك : روضة الصفا ، ج 8 ، ص 85 و 86 ، عالم‌آراى عباسى ، ج 1 ، ص 71 ، خلاصة التواريخ ، ج 1 ، ص 327 .\r\n( 7 ) . ر ك : خلاصة التواريخ ، ص 328 .\r\n( 8 ) . در متن : ( القاس ) .\r\n","page_name":" 400 ","page_number":416},
  {"content":"\r\n\r\nسوار از دياربكر به جانب عراق عجم روانه داشت ، شاهزاده به همدان رسيد « 1 » ، پس وارد شهر قم گرديد جماعتى را براى تاخت و تاراج روانه رى نمود و آن جماعت در اين زمستان سرد ، رى را غارت كرده ، عود به قم نمودند و القاص ميرزا مدتى از زمستان را در بلده قم اقامت نمود « 2 » و اهل بلده را به مطالبات بىمعنى ، آزرده‌خاطر داشت و آنچه توانست از مردم گرفت پس به خيال تسخير كاشان افتاده ، بعد از ورود شهر را تصرف نمود كه خبر رسيد ، سپاه پادشاهى نزديك است ، القاص ميرزا كاشان را گذاشته ، روانه اصفهان گرديد « 3 » . بعد از ورود شهر را محاصره كرد و اعيان اصفهان پاىمردى را فشرده ، او را جواب يأس گفتند ، بعد از چند روز خبر رسيد كه ابراهيم خان ذو القدر والى شيراز و امراى فارس با سپاه به نزديكى رسيده‌اند ، القاص ميرزا به عزم تسخير شيراز ، اصفهان را گذاشته ، روانه گرديد « 4 » ، چون بر سر بند امير كربال رسيد معلوم شد كه پل را كشيده‌اند ناچار گشت ، از صحراى مرودشت و بيضا گذشته از راه قريه أبنو به قريه على « 5 » از توابع اردكان آمده به خيال تصرف قلعه سفيد شولستان روانه گرديد ، چون به پاى قلعه رسيد معلوم شد كه جنيد بيك برادر ابراهيم خان حاكم كازرون با خانه كوچ ذو القدران « 6 » در قلعه سفيد توقف دارند ، القاص ميرزا پنج روز در زير قلعه توقف كرده كه قايدان شولستان و ممسنى براى جنيد بيك پيغام دادند كه بايد جنگ كنيم . جنيد بيك جواب فرستاد كه امروز را تأمل كرده ، فردا با جماعتى از قلعه به زير آمده ، آنها را شكست مىدهيم قايدان ، ناصبورى كرده از جلو و عقب سپاه رومى را تاخت مىنمودند و جماعتى در صحراى شاه حسنى با روميان مقابل « 7 » گشته ، شكست يافتند و القاص ميرزا چون اين واقعه را دانست با هفتصد نفر سوار آمده ، قايدان شولستان و ممسنى را شكست داده ، چهل نفر آنها را بكشت و در عقب جماعتى كه اردوى او را تالان « 8 » كرده ، استر و شتر و خيمه و خرگاه [ را 
  ] برده بودند ، رفته ، اموال را پس گرفت و چند نفر را بكشت و چون اين اخبار به بهبهان رسيد ، مردم آن بلده ، شهر را گذاشته در ماهور و كوهستان متفرق شدند چون القاص ميرزا ، وارد بهبهان گرديد « 9 » و كسى را نديد ، تمامت خانه و بازار را آتش زده ، روانه شوشتر گرديده ، كارى نديده به دزفول رسيد ، پس ، از تسخير آن مأيوس گشته به جانب بغداد شتافت « 10 » .\r\nعيد نوروز سنه ايت‌ئيل « 11 » در يازدهم صفر سال 956 اتفاق افتاد .\r\nدر ماه ربيع الثانى اين سال [ 956 
  ] : پادشاه بىهمال به حدود كردستان تشريف بردند و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 88 .\r\n( 2 ) . ر ك : خلاصة التواريخ ، ج 1 ، ص 333 .\r\n( 3 ) . ر ك : همانجا .\r\n( 4 ) . ر ك : روضة الصفا ، ج 8 ، ص 89 .\r\n( 5 ) . در عالم‌آراى عباسى آمده است : ( از ده على اردكان عبور نموده به پاى قلعه سفيد رفت ) . ج 1 ، ص 74 .\r\n( 6 ) . ر ك : عالم‌آراى عباسى ، ج 1 ، ص 74 ، در روضة الصفا ، ج 8 ، ص 89 : ( جنيد بيك . . . و خانه كوچ طايفه ذو القدران در آن قلعه . . . بودند ) . خلاصة التواريخ ، ص 334 .\r\n( 7 ) . در متن : ( مقابله ) .\r\n( 8 ) . ( تركى ) : غارت و چپاول همراه با ويرانى و سوختن .\r\n( 9 ) . ر ك : خلاصة التواريخ ، ج 1 ، ص 335 .\r\n( 10 ) . ر ك : روضة الصفا ، ج 8 ، ص 89 ، و عالم‌آراى عباسى ، ج 1 ، ص 74 .\r\n( 11 ) . ( تركى ) : سال سگ يازدهمين سال از دوره دوازده ساله تركان .\r\n","page_name":" 401 ","page_number":417},
  {"content":"\r\n\r\nجماعتى خدمت حضرت قيصر روم وانمودند كه القاص ميرزا بر سرير مخالفت است ، بايد او را از ممالك محروسه دور داشت ، القاص ميرزا بعد از اطلاع ، از بغداد براى قرب جوار اردوى اعلى به نواحى كردستان آمده ، در قلعه مريوان كه حاكم آن سرخاب « 1 » نام بود پناه برد و سرخاب را واسطه نمود كه خدمت حضرت شاهى عرضه دارد كه اگر از كرم شاهانه عصيان القاص را عفو مىفرمايد و از كشتن او مىگذرد ، جناب سيادت انتساب ، شاه نعمت اللّه « 2 » يزدى را كه شوهر مهدعليا خانش خانم خواهر اعيانى پادشاه « 3 » بود ، روانه دارند كه بيايد و بر مراتب ، قسم ياد كند ، القاص ميرزا را تسليم او كنم ، پس به فرمان پادشاه خطاپوش ، جمعى از امراء در خدمت شاهزاده بهرام ميرزا برادر اعيانى شاهزاده القاص ميرزا به قلعه مريوان رفته ، القاص ميرزا را از غصه بيرون آوردند و چون به نزديكى اردوى اعلى رسيدند ، بهرام ميرزا بنابر مصلحت دست و پاى القاص ميرزا را به غل و زنجير مقيد داشت كه همچنان به نظر سياست اثر پادشاه برد ، چون پادشاه خبر يافت زنجير و غل را از او برداشتند و او را بر الاغى برهنه نشانيده ، كلاه بلندى يكذرعى كه دوره او را به پر خروس و بوم و دم روباه آراسته ، بر سر او گذاشتند و قباى خودرنگى از كرباس كه ميانهء آستر و رويهء آن را از پشم و پنبه ، بيشتر از آنچه فقرا دوزند ، پر كرده ، بر وى ، پوشانيدند و مسخرگان « 4 » و بازاريان و اهل محلات در ركاب و پس و پيش او به زدن تنبك و دهل و سرنا و سنج « 5 » مشغول شده ، دستك‌زنان و پاىكوبان او را به همان هيئت وارد مجلس همايون نمودند ، بعد از دو سه ساعت لباسهاى سخريه را از او درآوردند و قامت او را به لباسهاى زردوز شاهانه آراستند ، پس اذن جلوس يافت و حضرت پادشاهى به او خطاب فرمود كه ديدى آقاى من حضرت امير المؤمنين عليه السلام ترا چون پيش من آورد ؟ چه بدى نسبت به تو كردم كه به قيصر پناه بردى « 6 » و مردمان گفتند پسر شاه اسمعيل شيعه به قيصر سنى التجا كرد و سپاه كشيد و صد هزار نفر شيعه را بكشت و تو تا با من بودى ، شراب نخوردى ، فسق نكردى ، بعد از دورى از من شراب‌خوار و فاسق گشتى ، پس آن پادشاه حكم فرمود تا القاص ميرزا را به قلعه قهقهه برده ، محبوس كردند و بعد از پنج شش ماه دو نفر از مستحفظين قلعه كه القاص ميرزا ، پدر و برادر آنها را كشته بود ، به قصاص خون آنها ، شاهزاده عالميان را از قلعه به زير انداخته وفات يافت « 7 » .\r\nو عيد نوروز سنه سيچقان‌ئيل سال 958 : در روز چهارم ماه ربيع الاول ، اتفاق افتاد و پادشاه دين‌پناه در اين سال به جانب شيروان و گرجستان نهضت فرموده ، نظمى لايق داده ، متمردين را به سياست رسانيده ، زمستان را در قره‌باغ قشلاق فرمود . « 8 »\r\n\r\n\r\n","description":"","footnote":"\r\n( 1 ) . ( سرخاب والى اردلان ) روضة الصفا ، ج 8 ، ص 90 ، و احسن التواريخ ، روملو ، ص 340 ، و خلاصة التواريخ ، ج 1 ، ص 338 : ( سرخاب برادر بگه ) .\r\n( 2 ) . ر ك : خلاصة التواريخ ، ج 1 ، ص 338 .\r\n( 3 ) . ر ك : خلاصة التواريخ ، ج 1 ، ص 376 .\r\n( 4 ) . در متن : ( مسخره‌گان ) .\r\n( 5 ) . در متن : ( صنج ) .\r\n( 6 ) . ر ك : روضة الصفا ، ج 8 ، ص 90 ، و عالم‌آراى عباسى ، ج 1 ، ص 74 ، خلاصة التواريخ ، ج 1 ، ص 339 .\r\n( 7 ) . ر ك : همان ماخذ ، و خلاصة التواريخ ، ج 1 ، ص 340 .\r\n( 8 ) . ر ك : روضة الصفا ، ج 8 ، ص 91 ، و عالم‌آراى عباسى ، ج 1 ، ص 82 .\r\n","page_name":" 402 ","page_number":418},
  {"content":"\r\n\r\nدر اين سال [ 958 
  ] : وزارت مملكت فارس به ميرزا تاج الدين جعفر پسر ميرزا قوام الدين - حسين حسنى حسينى شيرازى ، وزير سابق فارس قرار گرفت .\r\nدر همين سال [ 958 
  ] : ايلچيان دولت پرتگال از فرنگستان به جزيره هرموز فارس آمده ، بعد از اذن ، به پايه سرير اعلى رسيده ، تحف و هداياى بىشمار از درگاه خسرو كامگار گذرانيده ، اجازه براى تجارت و معامله با دولت عليه ايران خواسته ، با نيل مقصود باز شدند . « 1 »\r\nعيد نوروز سنه اودئيل « 2 » در روز پانزدهم ماه ربيع الاول سال 959 : اتفاق افتاد و پادشاه دين‌پناه ، در اين سال [ 959 
  ] براى جزاى اعمال روميان فرمان همايون ، صادر فرمود كه سپاه منصور از نواحى ممالك محروسه ، در سايه رايات فتح آيات حاضر شوند بعد از حضور عساكر منصوره از اطراف ولايات حكم فرمود كه چهار قسم شده ، هر فوحى از جانبى داخل بلاد روم گشته ، قلعه‌ها را خراب و شهرها را متصرف گردند و در همه‌جا سپاه قزلباش بر عساكر رومى غالب شدند « 3 » .\r\nدر ماه ربيع الثانى سال 960 : سنه پارس‌ئيل « 4 » ، پادشاه جم‌جاه ، در بلده نخجوان ، نزول اجلال فرمود « 5 » و شاهزاده عالميان ، سليمان ميرزا ، در همين سال [ 960 
  ] در نخجوان متولد شد و او را فرمانرواى مملكت فارس فرموده به ابراهيم خان ، ذو القدر سپرده ، روانه فارسش داشت .\r\nدر سال 961 : خبر رسيد كه حضرت سلطان سليمان خان ، براى تلافى خرابى بلاد روم كه در سال گذشته از سپاه قزلباش رسيده بود ، با لشكرى بيش از مور عازم آذربايجان است و حضرت - سلطان سليمان قيصر روم با سپاه بىاندازه و عرابه به قاعدهء مقرره روميان از حلب نهضت فرموده كوچ بر كوچ متوجه آذربايجان گرديد و پادشاه عالم‌پناه از هشتم ماه رجب همين سال از نخجوان حركت فرموده ، بعد از چند منزل اردوى اعلى را متوقف داشت ، سراپرده جلال را برپا نمودند و جماعتى را براى دستبرد و شبيخون روانه ، اردوى قيصرى فرمود و حضرت قيصر با سپاه ، وارد نخجوان گرديده دو روز توقف كرده ، شهر را آتش زده ، به جانب ارزنة الروم ، نهضت فرمود و پادشاه ظفرپناه ، با سپاه قزلباش ، به سعادت و اقبال ، به جانب بلاد روم نهضت فرمود . « 6 »\r\n به خيل و سپاه قيامت شكوه * عنان تاب شد جانب ملك روم « 7 » \r\nچون اين اخبار به امناى دولت روم رسيد ، ارباب حل و عقد امور ملكى خدمت سلطان - سليمان خان قيصر معروض داشتند كه از اين آمد و شد دو پادشاه در ممالك يكديگر جز خرابى بلاد و پراكندگى « 8 » عباد و اندوه دوستان و شادى دشمنان ثمرى ندارد و للّه الحمد اين دو سلطان عدالت‌نشان مروج ملت حضرت خير الانام عليه و آله الصلاة و السلام مىباشند و عموم اهالى روم و ايران مسلمان و نماز پنجگانه و روزه رمضان و احترام قرآن و حج و زكات را فرض و\r\n\r\n\r\n","description":"","footnote":"\r\n( 1 ) . ر ك : احسن التواريخ ، روملو ، ص 355 ، و خلاصة التواريخ ، ج 1 ، ص 352 .\r\n( 2 ) . ( تركى ) : سال گاو ، سال دوم از دوره دوازده ساله تركى .\r\n( 3 ) . ر ك : احسن التواريخ ، روملو ، ص 357 ، و خلاصة التواريخ ، ج 1 ، ص 353 .\r\n( 4 ) . ( تركى ) : سال پلنگ ، سال سوم از دوره دوازده ساله تركى .\r\n( 5 ) . ر ك : خلاصة التواريخ ، ج 1 ، ص 362 .\r\n( 6 ) . ر ك : روضة الصفا ، ج 8 ، ص 99 و 100 ، و احسن التواريخ ، روملو ، ص 377 .\r\n( 7 ) . شعر از احسن التواريخ ، ص 378 ، يا خلاصة التواريخ ، ج 1 ، ص 368 ، نقل شده است .\r\n( 8 ) . در متن : ( پراكنده‌گى ) .\r\n","page_name":" 403 ","page_number":419},
  {"content":"\r\n\r\nكعبه معظمه را قبله دانند [ و 
  ] از قديم گفته‌اند :\r\n\r\nنظم :\r\n چو سلطان گشايد در رستخيز * دهد عالمى را به باد ستيز\r\nخصومت ، بود در جهان آن سحاب * كه سيلش كند عالمى را خراب\r\nچو شاهان دم از صلح و يارى زنند * دم از يارى و دوستدارى زنند « 1 »\r\nجهانى شود ، فارغ از انقلاب * عمارت پذيرد جهان خراب \r\nو شاهقلى بيك قورچى قاجار « 2 » ، از جانب پادشاه عالىمقدار ، خدمت سلطان سليمان خان ، قيصر روم رفته ، غبار كدورت را به صفا تبديل كرده ، معامله عهد را به پيمان مؤكد گردانيد ، پس سپاه پراكنده قزلباش از ممالك روم و لشكر پراكنده روم از ممالك ايران عود به منازل خود نمودند .\r\nدر همين سال [ 961 
  ] : به مسامع عز و جلال رسيد كه گرجيان عيسوى مذهب سر از گريبان تمرد درآورده ، تعرض بىاندازه به بلاد مسلمانان مىنمايند ، نواب مالك رقاب به عزم جهاد و تخريب آن بلاد ، رايت فتح و ظفر را افراخت و داخل بلاد گرجستان گشته ، متمردين را سياست فرموده نزديك به سى هزار نفر از پسران ماه رخسار و دختران گلعذار گرجيان را اسير كرده « 3 » ، قلعه‌هاى آنها را ويران ساخت و زمستان را در بلاد گرجستان بسر برد .\r\nدر ماه صفر سال 962 : كه آفتاب در برج حوت بود ، كوچ بر كوچ ، متوجه قراباغ گشته در غره ربيع الاول اين سال موكب همايون وارد شهر گنجه گرديد و چند روز توقف فرموده به جانب بردع نهضت فرمود و شيخ نظامى گنجوى عليه الرحمه در وصف آن سرزمين فرموده است : « 4 »\r\n\r\nنظم :\r\n خوشا ملك بردع كه اقصاى وى * نه « 5 » اردىبهشت است بىگل نه دى « 6 »\r\nتموزش گل كوهسارى دهد * زمستان نسيم بهارى دهد\r\nزمينش ز بس سبزه و مشك و بيد * چو باغ ارم خاصه باغ سفيد\r\nعلفزار مرغان اين كشور اوست * اگر شير مرغت ببايد ، در اوست\r\nزمينش به آب زر آغشته است * تو گوئى در او زعفران كشته است\r\nخرامنده بر سبزهء آن زمى * خيالى نيابد بجز خرمى \r\nعيد نوروز سنه توشقان‌ئيل « 7 » اين سال [ 962 
  ] : را در بردع به عيش و كامرانى گذرانيد و چندى در آن نواحى توقف فرموده ، نزول اجلال به شهر تبريز فرمود . « 8 »\r\nدر همين سال [ 962 
  ] : ابراهيم خان ذو القدر حاكم فارس ، چون بىسبب ، بلكه به هواى نفس ، چشمهاى مير شهريار جهرمى كه از اعيان بلدهء جهرم بود ، بكند و آن بيچاره را از حليهء\r\n\r\n\r\n","description":"","footnote":"\r\n( 1 ) . شعر از احسن التواريخ ، روملو ، نقل شده است ، ( ص 379 ) .\r\n( 2 ) . ر ك : روضة الصفا ، ج 8 ، ص 100 .\r\n( 3 ) . ر ك : روضة الصفا ، ج 8 ، ص 102 ، و احسن التواريخ ، روملو ، ص 379 ، و خلاصة التواريخ ، ج 1 ، ص 370 .\r\n( 4 ) . شعر از نظامى است در شرفنامه ، ص 276 ، چاپ وحيد .\r\n( 5 ) . در متن : ( چو ) برحسب متن شرفنامه تصحيح شد .\r\n( 6 ) . به نقل از خلاصة التواريخ ، ج 1 ، ص 375 .\r\n( 7 ) . ( تركى ) : سال خرگوش ، چهارمين سال از دوره دوازده ساله تركان .\r\n( 8 ) . ر ك : روضة الصفا ، ج 8 ، ص 102 ، و خلاصة التواريخ ، ج 1 ، ص 376 .\r\n","page_name":" 404 ","page_number":420},
  {"content":"\r\n\r\nبينائى ، عارى گردانيد و در چهاردهم ماه ربيع الاول همين سال مغضوب پادشاه گرديد و حكومت فارس و اتابكى شاهزاده عالميان سليمان ميرزا والى شيراز به على سلطان تاتى اوغلى ذو القدر ، مفوض گشته ، على سلطان روانه فارس گرديد . « 1 »\r\nدر همين سال [ 962 
  ] : پادشاه بىهمال شهر قزوين را كه در وسط ممالك محروسه است دار السلطنه قرار فرمود و اثاثه « 2 » سلطنت را از شهر تبريز به شهر قزوين رسانيدند و در ماه ذى الحجه اين سال ، تشريف‌فرماى خطه قزوين شدند . « 3 »\r\nو عيد نوروز سنه لوىئيل سال 963 : بيست و هشتم ماه ربيع الثانى را در شهر قزوين به عشرت گذرانيد و پادشاه حميده‌خصال ، حكم فرمود كه تمامت امرا و اعيان ممالك محروسه از جميع مناهى شرعيه ، توبه كرده ، مؤكد به قسم نمايند و احكام مطاعه به تمامى بلاد فرستادند « 4 » چنان كه گفته‌اند :\r\n سلطان كشور دين طهماسب شاه عادل * سوگند داد و توبه خيل سپاه دين را\r\nتاريخ توبه دادن شد توبة نصوحا * سر الهى است اين منكر مباش اين را « 5 » \r\nو چون شاهزاده عالميان اسمعيل ميرزا در سال گذشته ، به فرمانروائى مملكت خراسان سرافراز گرديد « 6 » ، بعد از ورود به شهر هرات ، بعضى از مردم نادان ، آن شاهزاده را به خيال باطل انداختند كه وقت آن است [ كه 
  ] حضرت جم‌جاهى در گوشه‌اى نشسته ، به عبادت ايزد متعال مشغول گردد و دنيا را گذاشته ، در تحصيل آخرت باشد چون اين اخبار از روزنامه‌نويسان خراسان به مسامع عز و جلال رسيد ، شاهزاده اسمعيل ميرزا را از هرات احضار فرموده ، در قلعه قهقهه آذربايجان محبوس گرديد « 7 » و شاهزاد عالميان ، سلطان محمد ميرزا به حكمرانى خراسان سرافراز آمد .\r\nدر همين سال [ 963 
  ] : شاهزاده سلطان سليمان ميرزا كه بعد از تولد در نخجوان به ابراهيم خان ذو القدر سپرده ، به شيراز برده بود و بعد از عزل ابراهيم خان به على سلطان - تاتى اوغلى ذو القدر سپرده بودند بعد از چهار سال توقف در شيراز به درگاه معلى آورده به لقب خادم‌باشى روضه مقدسه رضويه على صاحبها الف ثناء و تحيه سرافراز گشته « 8 » به مصاحبت چرنداب سلطان شاملو ، روانه مشهد مقدس گرديد كه سلطان ابراهيم ميرزا پسر شاهزاده بهرام ميرزا ، والى مشهد مقدس او را محافظت و تربيت نمايد .\r\nو ابراهيم خان ذو القدر كه مدتى مغضوب درگاه جم‌جاهى بود ، در سنه يونت‌ئيل « 9 » سال\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 102 ، و خلاصة التواريخ ، ج 1 ، ص 377 .\r\n( 2 ) . در متن : ( اساسه ) .\r\n( 3 ) . ر ك : روضة الصفا ، ج 8 ، ص 102 ، و خلاصة التواريخ ، ج 1 ، ص 378 .\r\n( 4 ) . ر ك : روضة الصفا ، ج 8 ، ص 103 ، و خلاصة التواريخ ، ج 1 ، ص 386 .\r\n( 5 ) . ر ك : عالم‌آراى عباسى ، ج 1 ، ص 122 .\r\n( 6 ) . ر ك : روضة الصفا ، ج 8 ، ص 102 .\r\n( 7 ) . ر ك : روضة الصفا ، ج 8 ، ص 105 ، و خلاصة التواريخ ، ج 1 ، ص 388 .\r\n( 8 ) . ر ك : روضة الصفا ، ج 8 ، ص 103 ، و خلاصة التواريخ ، ج 1 ، ص 391 .\r\n( 9 ) . ( تركى ) : سال اسب .\r\n","page_name":" 405 ","page_number":421},
  {"content":"\r\n\r\n965 مورد عنايت شاهانه شده ، حكومت استراباد به او شفقت گرديد . « 1 »\r\nو در اواخر همين سال [ 965 
  ] : در جنگ با تركمانان اوخال « 2 » كشته گشته به روضه رضوان خراميد و سابقا نگاشته شد كه حضرت همايون پادشاه هندوستان در زمان توقف در ايران وعده داده بود كه مملكت قندهار را ضميمه ممالك ايران نمايد و اين وعده به وقوع نرسيد كه همايون پادشاه وفات يافت « 3 » و حضرت جلال الدين پادشاه به جاى او نشست بنابر وعده همايونى ،\r\nدر سال 966 : حكم مطاع صادر شد كه على سلطان تاتى اوغلى ذو القدر فرمانفرماى مملكت فارس « 4 » ، با سپاه ذو القدر و فارس از راه كرمان به سيستان رفته در خدمت شاهزاده سلطان - حسين ميرزا پسر نواب شاهزاده بهرام ميرزا حاكم سيستان با سپاه سيستانى رفته ، نواحى قندهار را مسخر نمايند امتثالا للامر ، اطاعت كرده ، از شيراز تا قندهار بشتافت و چون قلعه قندهار را محاصره نمودند گلوله تفنگى به على سلطان تاتى اوغلى حاكم فارس رسيده ، زندگانى را بدرود نمود ، پسر بزرگ او شاه ولى سلطان ، پاى مردانگى را فشرده ، قلعه قندهار ، را گشود پس سپاه پدر را برداشته به مشهد مقدس آمد و چون اين اخبار به مسامع جلال رسيد ، قندهار را ضميمه مملكت سيستان فرموده ، به شاهزاده سلطان حسين ميرزا واگذار فرمود كه نواب بديع الزمان ميرزا برادر كوچك او در سيستان توقف كند و سلطان حسين ميرزا در قندهار ، رايت اقتدار افرازد .\r\nبعد از سنه يونت‌ئيل اين سال [ 966 
  ] : پادشاه جم‌جاه جز در خطه قزوين قشلاق نفرمود و بر آبادى شهر و بازار و كاروان‌سرا و حمام و مساجد و عمارات شاهى و بساتين ديوانى افزود « 5 » و قاضى محمد رازى در آن اوان قطعه‌اى در برابر قطعه كمال الدين اصفهانى گفته ، به عرض رسانيده ، مورد عنايت گرديد و قطعه كمالى اين است :\r\n\r\nقطعه :\r\n چار شهراند عراق از پى تخمين گفتم * طول و عرضش صد در صد بود و كم نبود\r\nاصفهان نصف جهان است و در اين نيست شكى * كه در اقليم چنان شهر معظم نبود\r\nهمدان جاى شهان از قبل آب و هواست * كه در آفاق چنان بقعهء خرم نبود\r\nقم به نسبت كم از آنهاست و ليكن گفتم * نيك نيك ارچه نباشد بد بد هم نبود\r\nمعدن مردمى و كان سخا ، شاه بلاد * رى بود رى كه چو وى در همه عالم نبود \r\nو قطعه قاضى محمد اين است :\r\n چار بودند در اطراف عراق اى شه دين * شهرهائى كه نشستنگه شاهان بودند\r\nاصفهان آنكه ورا نصف جهان مىگفتند * عدل عمال شه او را ز جهان افزودند\r\nهمدان آنكه على شكر و يارانش در او * به زر و سيم بهين چتر و وثاق اندودند\r\nقم كه جز شيعه حيدر نبود ساكن او * سبب آن است كه خاك فرجش فرمودند\r\nشاه افزود « 6 » بر اين چار بلد قزوين را * كاهل تاريخ چنين نعت دگر نشنودند \r\n\r\n\r\n","description":"","footnote":"\r\n( 1 ) . نظام ايالات در دوره صفويه ، ص 64 ، و خلاصة التواريخ ، ج 1 ، ص 393 .\r\n( 2 ) . در احسن التواريخ ، روملو ، ص 404 ، در جنگ با ( اباى تركمان ) كشته مىشود . و در عالم‌آراى عباسى ، ص 109 :\r\n( اياى اوخلو ) ، و خلاصة التواريخ ، ج 1 ، ص 494 : ( تركمان اوخلو ) .\r\n( 3 ) . ر ك : احسن التواريخ ، روملو ، ص 393 در ذكر وقايع سال 963 .\r\n( 4 ) . ر ك : خلاصة التواريخ ، ص  b  176 ،  a  187 ، به نقل از حاشيه 245 ، نظام ايالات در دوره صفويه .\r\n( 5 ) . ر ك : روضة الصفا ، ج 8 ، ص 110 ، در خلاصة التواريخ ، ج 1 ، ص 399 ، در ذكر وقايع سال 965 .\r\n( 6 ) . در متن : ( افزور ) ، متن ماخوذ از خلاصة التواريخ است ، ج 1 ، ص 399 .\r\n","page_name":" 406 ","page_number":422},
  {"content":"\r\n\r\nو نوروز سنه قوىئيل سال 966 : در غره ماه جمادى الاولى اتفاق افتاد .\r\nدر اين سال [ 966 
  ] : شاهزاده سلطان بايزيد پسر سلطان سليمان خان قيصر روم بر برادر خود شاهزاده سلطان سليم حسد برده ، سپاه بر سر او كشيد و حضرت قيصر سلطان سليم را مدد فرمود و سلطان بايزيد شكست خورد و ناچار ، سر سه نفر از مخصوصان بيگناه خود را بريده ، براى قيصر فرستاد كه به فريب اينان سر از چنبر اطاعت ولىنعمت پيچيدم « 1 » و اميد بخشش را دارم ، حضرت قيصر خديعه او را پسند نداشته او را تعاقب نمودند ، لاعلاج در همين سال وارد بلده ايروان گشته ، والى آن نواحى ، كماهى را عرضه داشت خدمت آسمان بسطت نمود و سلطان بايزيد ، شاهزاده رومى هم ، نامه‌اى نگاشت « 2 » [ و 
  ] با رسول والى ارسال داشت ، مضمون آنكه : اين آواره را در پناه خود جاى دهند « 3 » ، چون حضرت جم‌جاهى ، از واقعه مطلع گرديد ، حسن بيك يوزباشى استاجلو را با يراق و اسباب و خيمه و خرگاه و اقمشه و زر مسكوك و اسب و استر بىشمار به استقبال آن شاهزاده ، روانه داشت ، بعد از ورود حسن بيك ، سلطان بايزيد به جانب قزوين ، نهضت نمود و در هر منزلى ، لوازم احترام را يافته در اوائل سنه پيچين‌ئيل سال 967 وارد دار السلطنه قزوين گرديده ، از شاهزادگان و امرا و اهل شهر ، كمال پذيرايى شاهانه را بديد و پادشاه جم‌جاه تا وسط ميدان او را استقبال فرمود و سلطان بايزيد از اسب پياده شده ، دست حضرت جم‌جاهى را بوسيد و آن حضرت روى او را به روى خود چسبانيد « 4 » و در منزلى كه سزاوار شاهان بود ، نزول نمود و ده هزار نفر سوار رومى كه در ركاب سلطان بايزيد بودند ، برحسب حكم ، صد نفر ، صد نفر آنها را به بلاد محروسه روانه فرمود ، مثل آنكه صد نفر به مشهد مقدس و صد نفر [ را 
  ] روانه قندهار داشتند و چون پيش از ورود سلطان بايزيد ، ايلچى از جانب حضرت - قيصريه به قزوين آمده ، درخواست بردن سلطان بايزيد را كرده بود ، شاه ستاره سپاه ، نامه‌اى در عذرخواهى تقصيرات سلطان بايزيد ، خدمت قيصر نوشت [ و 
  ] روانه داشت و سلطان بايزيد بعد از چند ماه توقف ، از راه غدر در خيال محال افتاد كه در وقت فرصت چشم‌زخمى به وجود همايونى رساند ، جماعتى از مخصوصان او كه پروردهء نعمت شاهى شده بودند ، مواضعه شاهزاده را به مسامع جلال رسانيدند « 5 » ، چون شاهزاده از بروز خيال وهمى خود مطلع شد ، آن دو سه نفر بيگناهان [ را 
  ] كه واقعه را به عرض رسانيده بودند ، بكشت و چون حضرت جم‌جاه ، مطلع از قول آن بيگناهان گرديد ، جماعتى را به منزل سلطان بايزيد فرستاد [ و 
  ] او را و چهار نفر پسر او را كه با خود آورده بود ، گرفته ، محبوس داشتند « 6 » .\r\nو در شهر ذى القعده سال 969 : سنه ايت‌ئيل « 7 » كه مكرر ايلچيان رومى از جانب قيصر به درگاه عالم‌پناه آمده ، مطالبه بردن سلطان بايزيد را داشتند ، پادشاه جم‌جاه ، برحسب خواهش\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 111 ، و خلاصة التواريخ ، ج 1 ، ص 401 .\r\n( 2 ) . ر ك : متن نامه‌هاى سران عثمانى درباره بايزيد ه ص 398 و 401 و 406 و نامه شاه طهماسب به شاهزاده سليم ص 403 در كتاب شاه طهماسب صفوى ، عبد الحسين نوائى ، از انتشارات بنياد فرهنگ ايران .\r\n( 3 ) . ر ك : خلاصة التواريخ ، ج 1 ، ص 403 .\r\n( 4 ) . ر ك : روضة الصفا ، ج 8 ، ص 112 .\r\n( 5 ) . ر ك : احسن التواريخ ، روملو ، ص 412 ، و خلاصة التواريخ ، ج 1 ، ص 408 .\r\n( 6 ) . ر ك : روضة الصفا ، ج 8 ، ص 114 ، و احسن التواريخ ، روملو ، ص 412 ، و خلاصة التواريخ ، ج 1 ، ص 409 .\r\n( 7 ) . ( تركى ) سال سگ .\r\n","page_name":" 407 ","page_number":423},
  {"content":"\r\n\r\nقيصر روم ، شاهزاده سلطان بايزيد و چهار نفر پسران او را به ايلچيان سپردند و فرستادگان قيصر ، برحسب فرمان قيصرى ، شاهزاده و چهار نفر پسران او را خبه كرده « 1 » ، در پنج تابوت كه با خود آورده بودند ، گذاشته ، در مخمل سياه پيچيده بر پنج شتر بار بسته ، روانه اسلامبول شدند « 3 » و چون چند سال بود كه ميانه دولت عليه ايران و دولت عاليه روم به توسط رسل و رسائل مبانى دشمنى را برداشته ، بناى دوستى را گذاشته [ بودند 
  ] براى شرائط مصالحه و تعيين حدود و سامان ممالك نوشته از دو جانب نگاشته به خطوط و امهار اركان دين و دولت مزين داشته بودند ، در اين سال به انجام رسيد « 2 » و كلمهء : « الصلح خير » تاريخ اين مصالحه گرديد ، چنان كه گفته‌اند « 3 » :\r\n\r\nشعر :\r\n پادشه روم و شه كامگار * صلح چو كردند به هم اختيار\r\nمنهى اقبال در اين كهنه‌دير * غلغله افكند كه « الصلح خير » \r\nو عيد نوروز سنه تنگوزئيل در شانزدهم رجب سال 970 اتفاق افتاد .\r\nدر اين سال [ 970 
  ] : كلانترى مملكت فارس به مير شاه حيدر پسر نقاوهء سادات مير اسمعيل - حسنى حسينى شيرازى كلانتر سابق فارس برقرار گرديد .\r\nدر سنه سيچقان‌ئيل سال 971 : دختر خجسته‌اختر نواب كامياب ، شاهزاده سلطان ابراهيم - ميرزا ولد غفران‌مآب شاهزاده بهرام ميرزا ، خلف حضرت خاقان گيتىستان غفران توأمان شاه اسمعيل - طاب‌ثراه كه هم دخترزاده پادشاه اسلاميان‌پناه ، شاه طهماسب بود ، در عقد ازدواج علامه زمان ، سلاله سادات اصالت توأمان ، ميرزا ابراهيم دشتكى شيرازى « 4 » ، نواده غفران‌مآب استاد بشر ، عقل حادىعشر ، امير غياث الدين منصور شيرازى درآوردند و بعد از سالى نواب ميرزا احمد نظام الدين و بعد از سه سال برادر كهتر او ميرزا نصير الدين حسين ، از آن شاهزاده متولد شدند و مرحوم سيد على خان علامه ، جد دويم مؤلف اين فارسنامه ناصرى است ، در كتاب سلافة العصر نوشته است : ميرزا احمد نظام الدين علامه ، جد دويم من را ، سلطان الحكما و سيد العلما مىگفتند و در سال هزار و پانزده وفات يافت .\r\nو در سال 972 : پادشاه بىهمال ، وجه تمغاى « 5 » كل ممالك محروسه را كه وجهى معتنى به بود ببخشيد و در اين باب فرامين به نواحى ممالك فرستاده ، تأكيد فرمود كه مضمون فرمان مبارك را در هر شهرى بر سنگ نقش كرده ، در پيشانى درگاه مساجد عاليه نصب نمايند و تمغا به معنى باجى است كه از مترددين در بلاد مىگرفته‌اند و نيز به معنى داغى است كه بر ران اسب و ديگر مواشى نهند :\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 114 ، و عالم‌آراى عباسى ، ج 1 ، ص 104 ، احسن التواريخ ، روملو ، ص 416 ، تاريخ سلاطين صفويه ، ص 40 ، و متن نامه قيصر در خلاصة التواريخ ، ج 1 ، ص 433 .\r\n( 2 ) . ر ك : نامه‌هاى شاه طهماسب ، نامه شاه سلطان سليم ثانى ، ص 452 و جواب آن ص 460 و 472 .\r\n( 3 ) . شعر از مرحوم قاضى عطاء اللّه ورامينى است و متن آن در خلاصة التواريخ ج 1 ، ص 433 آمده ولى بيت اول در فارسنامه تحريف شده است .\r\n( 4 ) . در عالم‌آراى عباسى ، ج 1 ، ص 136 ، از پيوند دختر ابراهيم ميرزا كه ( اكتساب علوم دينيه نموده ، فاضله و متورعه بود ) و از شيراز به بيت اللّه الحرام رفته بود با امير نصير الدين حسين شيرازى كه از سادات دشتكى و از افاضل نامدار و متورعين بود سخن رفته است .\r\n( 5 ) . ( تركى ) - باج ، عوارض گمركى ، رسوم ، حق العبور ، مهر ، نشان كه بر ران اسب مىزدند .\r\n","page_name":" 408 ","page_number":424},
  {"content":"\r\n\r\n نشان نماند ز تمغا به غير از آن داغى * كه در درونه تمغاجى « 1 » از غم تمغاست \r\nو همچنين صوادر و عوارض قديم ديوانى كه از قديم از توابع مال و خراج قرار داده داخل ابواب مال ديوان مىنمودند و عجزه و مساكين بر اين جهت پايمال ظلم عمال بودند ، تصدق فرموده ، مؤكد به لعنت‌نامه ، بخشيدند « 2 » .\r\nدر سلخ ماه جمادى الاولى سال 973 : تيرى به خواجه ميرزا بيك « 3 » وزير شاه ولى بيك - تاتى اوغلى ذو القدر حاكم مملكت فارس زدند و در دهم اين ماه وفات يافت و معلوم شد كه به فرموده آقايان ذو القدر ، بود ، پس خانه او را مهر زده ، محمد مقيم برادر او را احضار به قزوين فرمودند از ترس گريخت و به عتبات عاليات رفت .\r\nدر اواخر همين سال [ 973 
  ] : شاه ولى سلطان تاتى اوغلى را از حكومت فارس معزول داشته « 4 » ، مبلغى وجه نقد ، به علت آنكه مواجب و مرسوم سپاه مأمور فارس را به قاعده نرسانيده بود ، از او گرفته ، به افراد سپاه رسانيدند و حكومت مملكت فارس را به محمد خان بيك ذو القدر ارزانى داشتند .\r\nو در سال 974 : پادشاه جم‌جاه ، فرزند ارجمند خود ، سلطان محمد ميرزا را والى مملكت خراسان فرمود « 5 » و شاه قلى سلطان استاجلو را اتابك قرار داده ، از قزوين روانه هرات نمود ، چون اين خبر به جماعت اوزبكان كه از آب آمويه ، داخل خراسان گشته ، مشغول خرابى بلاد بودند ، رسيد ، عبد اللّه خان و عبيد اللّه خان پسران اسكندر خان اوزبك ، پادشاه بخارا ، با دوازده هزار سوار از اوزبكان به استقبال شاهزاده عالميان شتافتند و در نزديكى قلعه تربت خراسان ، شاهزاده سلطان - محمد از استقبال اوزبكان مطلع گشته ، با ملازمين ركاب در قلعه تربت متحصن شدند « 6 » . پس سپاه اوزبك ، قلعه را محاصره نمود و اين خبر يازده روزه ، در شهر قزوين به مسامع عز و جلال رسيد . پادشاه جم‌جاه ، انجمنى ساخت و اهل مشورت را بخواست كه دوازده هزار دشمن ، قلعه كوچك تربت را كه جز چند نفر ملازم در او نگنجد ، محاصره نمودند و البته مسخر دارند ، پس تمام ملازمان را كشته ، سلطان محمد ميرزا و عيال او را اسير كرده ، به ماوراء النهر برند و اين ننگ را بر دودمان صفويه چون كلافى بر ماه باقى گذارند و رأى صواب آنكه نامه نويسيم و شاهقلى سلطان را مأمور سازيم كه چند ساعت پيش از گرفتارى و فتح قلعه ، شاهزاده و تمامت عيال او را كشته ، ننگ اسيرى را نگذارد و ليكن كسى كه اين فرمان را رساند كيست ؟ از ميانه هيجده نفر جوان « 7 » از صوفيان صافى عقيده كه پادشاه جم‌جاه را مرشد كامل و اطاعت او را چون فرمان امام زمان مىدانستند ، انجام اين خدمت را تحمل نموده ، روانه مقصود شدند و بعد از نزديكى به قلعه تربت معلوم داشتند كه سواران اوزبك ، هفت رويه ، هشت رويه صف بسته ،\r\n\r\n\r\n","description":"","footnote":"\r\n( 1 ) . ( تركى ) محصل باج و خراج و كسى كه از اجناس باج گرفته ، مهر بر آنها زند . ر ك عالم‌آراى عباسى ص 123 و خلاصة التواريخ ، ج 1 ، ص 449 و 450 .\r\n( 2 ) . ر ك : خلاصة التواريخ ، ج 1 ، ص 450 .\r\n( 3 ) . در خلاصة التواريخ ، ج 1 ، ص 455 : ( مشهور به تنبكوز يا ابيكدوز ) .\r\n( 4 ) . نظام ايالات در دوره صفويه ، ص 64 .\r\n( 5 ) . ر ك : احسن التواريخ ، روملو ، ص 430 ، و خلاصة التواريخ ، ج 1 ، ص 457 .\r\n( 6 ) . ر ك : خلاصة التواريخ ، ج 1 ، ص 457 .\r\n( 7 ) . ر ك : خلاصة التواريخ ، ج 1 ، ص 458 .\r\n","page_name":" 409 ","page_number":425},
  {"content":"\r\n\r\nقلعه را محاصره دارند ، تمامت اين هيجده نفر تاجهاى دوازده ترك سرخ قزلباشى را بر سر گذاشته تيغهاى هندى را كشيده ، سمندروار ، خود را به صفهاى آتش‌زده ، هشتاد نفر را كشته ، هشت نفر كشته گشته ، ده نفر وارد « 1 » قلعه تربت شدند و فرمان را به انجام رسانيدند و شاهقلى سلطان بعد از ملاحظه ، چون بيد بر خود بلرزيد كه : « بردن فرمان غلط ، نابردن فرمان غلط » اگر شاهزاده و زنان بيگناه را بكشم ، جواب خداى تعالى را چه گويم ؟ و اگر اطاعت فرمان نكنم ، حكم مرشد كامل را مهمل داشته‌ام و جماعت اوزبك چون آن جسارت را از جوانان قزلباشى ديدند ، با خود گفتند ، البته سپاه قزلباش دست از جان شسته ، در اين نزديكى خواهند رسيد « 2 » ، پس رأى آنها ، متفق گشته ، اردوى خود را برداشته ، از پى كار خود رفتند .\r\nو در سال 975 : وزارت مملكت فارس به ميرزا قوام الدين حسين ، ولد ميرزا تاج الدين - جعفر حسنى حسينى شيرازى وزير سابق فارس برقرار گرديده به انصاف گذرانيد .\r\nو در سنه يونت‌ئيل سال 977 : به مسامع جلال رسيد كه واليان بندر جرون و جزيره هرمز و شميل و ميناب « 3 » فارس ، ظلم و تعدى با رعايا چندان نموده‌اند كه مردمان آن سامان پراكنده گشته‌اند ، بنابر آن فرمان مطاع ، به مفاخرت يعقوب بيك والى كرمان صادر شد ، پس به آن سامان رفته ، واليان را تنبيه و سياست نموده ، عود به كرمان فرمود .\r\nو در شب شنبه « 4 » غره ماه مبارك رمضان سال 978 : ولادت باسعادت ابو النصر ، سلطان - عباس ميرزا ، ولد ارجمند شاهزاده عالميان ، سلطان محمد ميرزا والى مملكت خراسان به طالع سنبله در دار السلطنه هرات اتفاق افتاد .\r\nدر اين سال [ 978 
  ] : ايالت تمامت مملكت فارس به ولى سلطان قلخانچى « 5 » ذو القدر ، عنايت گرديد .\r\nو در سنه قوىئيل 979 : خاطر شاهقلى سلطان يكان استاجلو وزير خراسان از شاهزاده عالميان ، سلطان محمد ميرزا والى مملكت خراسان ، رنجيده ، عريضه به پايه سرير اعلى فرستاد و از جانب سنى الجوانب پادشاه جم‌جاه ، فرمان صادر گرديد كه ايالت خراسان را به نام نامى شاهزاده عالميان عباس ميرزا قرار دهند و شاهقلى سلطان به اتابكى ، وزير خراسان باشد و ايالت مملكت فارس را به نواب شاهزاده سلطان محمد ميرزا واگذاشتند « 6 » و ميرزا سليمان شيرازى نواده ميرزا نظام الملك جابرى اصفهانى ، وزير سابق فارس به وزارت شاهزاده سرافراز آمد و ولى سلطان - قلخانچى اوغلى ذو القدر كه به حكومت فارس سرافراز بود ، بعلاوهء حكومت ، لله و اتابك شاهزاده سلطان محمد ميرزا گرديد « 7 » ، پس شاهزاده سلطان محمد ميرزا پسر بزرگ خود سلطان حمزه ميرزا را برداشته ، از راه كرمان وارد شيراز جنت‌طراز گرديد و رحل اقامت را چنان انداخت كه تا سالى\r\n\r\n\r\n","description":"","footnote":"\r\n( 1 ) . در متن : ( وارده ) .\r\n( 2 ) . ر ك : روضة الصفا ، ج 8 ، ص 127 تا 131 .\r\n( 3 ) . ر ك : احسن التواريخ ، روملو ، ص 443 ، خلاصة التواريخ ، ج 1 ، ص 563 .\r\n( 4 ) . عالم‌آراى عباسى ، ص 127 ، تولد او را در شب دوشنبه غره شهر رمضان المبارك اواخر يونت‌ئيل تركى مىداند .\r\n( 5 ) . اين نام در عالم‌آراى عباسى به صورت قلمانچى و قلخانچى آمده است ، ص 126 . ولى در نظام ايالات در دوره صفويه از رهربرن به صورت ( قلهانچى ) آمده است . ص 64 ، ر ك : خلاصة التواريخ ، ج 1 ، ص 567 .\r\n( 6 ) . ر ك : عالم‌آراى عباسى ، ص 126 .\r\n( 7 ) . همانجا ، همان صفحه .\r\n","page_name":" 410 ","page_number":426},
  {"content":"\r\n\r\nكه بر تخت سلطنت نشست از اريكه حكمرانى مملكت فارس برنخاست « 1 » .\r\nدر سال 981 : مولانا مصلح الدين لارى « 2 » كه سرآمد شاگردان استاد بشر و عقل حادىعشر ، جناب مير غياث الدين منصور دشتكى شيرازى بود ، وفات يافت و جناب مولانا بعد از فراغت از تحصيل علوم به بلاد هندوستان رفته ، در خدمت حضرت همايون پادشاه ، ملقب به « صدر » گرديد ، پس به حرمين شريفين مشرف شده ، به اسلامبول رفته ، سلطان سليمان خان قيصر روم او را رعايت فرمود و مدتها در بلاد روم مشغول تدريس بود ، پس به بغداد آمده با اسكندر پاشا بيگلربيگى عراق عرب ، مصاحبت نموده و تاريخى به جهت آل عثمان ، نگاشته است ، چندين كتاب ديگر تأليف داشته است مانند حاشيه بر حاشيه قديم ملا جلال الدين دوانى و حاشيه بر شرح جامى و شرح فارسى هيأت ملا على قوشچى و حاشيه بر انوار شافعى و ديگر كتابها .\r\nهم در اين سال [ 981 
  ] : مولانا عبد اللّه يزدى ، شارح تهذيب منطق كه كتابش مشهور به حاشيه ملا عبد اللّه است در عربستان وفات يافت « 3 » .\r\nدر سال 984 : پادشاه جم‌جاه به عارضه مرض گرفتار گرديد و مدتى در بستر ناتوانى غنود و موى سر آن حضرت به اندازه‌اى رسيد كه هر روزه شانه مىفرمود ، پس براى تراشيدن سر و پاكيزگى « 4 » تن ، تشريف‌فرماى حمام گرديد و به استعمال نوره ، اسافل اعضاى آن بزرگوار مجروح گشت و از مداوا فايده نديد تا روز پانزدهم ماه صفر همين سال كه كلمه « پانزدهم شهر صفر » ماده تاريخ است به روضه رضوان خراميد :\r\n\r\nنظم :\r\n دريغ آن شهنشاه صاحبقران * جم تاج‌بخش ممالك‌ستان\r\nدريغ آنكه ديگر نبيند سپهر * نظيرش در آئينهء ماه و مهر\r\nدريغ آن شهنشاه پاك‌اعتقاد * صلاح و پناه بلاد و عباد \r\nچون حكيم ابو النصر پسر صدر الشريعه گيلانى مشغول معالجه مرض آن حضرت بود او را يا به اتهام يا به حقيقت بدنام نمودند كه سمى قاتل در نوره ، تعبيه كرده ، باعث هلاكت پادشاه جم‌جاه گرديد ، چون پناه به حرمسرا برده بود ، او را گرفته به قتل رسانيدند « 5 » :\r\n\r\nنظم :\r\n زين شش در بىثبات فانى * رو آر به ملك جاودانى\r\nبر طارم آسمان علم زن * در وادى لامكان قدم زن\r\nدر مملكت قدم ، قدم نه * كان پرده‌سرا ، ترا حرم به \r\nزمان زندگانى آن پادشاه حميده‌خصال 64 سال و يك ماه و نوزده روز بود « 6 » و مدت سلطنت و پادشاهى او 53 سال و بيست و هشت روز :\r\n\r\nشعر :\r\n اگر صد سال مانى ور يكى روز * ببايد رفت از اين كاخ دل‌افروز « 7 » \r\n\r\n\r\n","description":"","footnote":"\r\n( 1 ) . در متن : ( برنخواست ) .\r\n( 2 ) . ر ك : احسن التواريخ ، روملو ، ص 454 .\r\n( 3 ) . ر ك : احسن التواريخ ، روملو ، ص 458 ، خلاصة التواريخ ، ج 1 ، ص 587 .\r\n( 4 ) . در متن : ( پاكيزه‌گى ) .\r\n( 5 ) . ر ك : احسن التواريخ ، روملو ، ص 464 ، خلاصة التواريخ ، ج 1 ، ص 592 .\r\n( 6 ) . در احسن التواريخ ، روملو ، ص 464 : ( 64 سال و يك ماه و 25 روز ) .\r\n( 7 ) . منقول از احسن التواريخ ، روملو ، ص 464 .\r\n","page_name":" 411 ","page_number":427},
  {"content":"\r\n\r\nاز پادشاهان ملت اسلام ، جز مستنصر باللّه علوى ، كسى به اين زمان سلطنت نفرمود .\r\nقاضى احمد قمى صاحب كتاب تاريخ « 1 » ، خلاصة التواريخ كه معاصر آن پادشاه دين‌پناه بود ، نگاشته است « 2 » كه شاه جم‌جاه رضوان جايگاه ، پادشاهى قاهر و در ملكدارى و سپاه‌كشى ماهر بود ، عدلى تمام و سياستى مالاكلام داشت ، حقوق ديوانى را بر قانون شريعت گرفتى ، و از تمغاوات و مال بازارها و مواشى و مراعى و جولاهه‌كاران گذشتى . توجهات و مطالبات حكام [ را 
  ] از رعايا بطورى مسدود فرمود كه كسى دينارى بر خلاف حساب نتوانست گرفت ، رعايا در عهد او در مهد آسايش غنودند و طرق و شوارع به اندازه‌اى امن و امان بود كه مردمان بىرفيق و تجار و كاروان بىمستحفظ ، در اطراف ممالك بىدغدغه خاطر بسلامتى تردد مىنمودند . خمس و زكات را از سركار خاصه شريفه در هر بلدى از ممالك محروسه مقرر فرموده و مشايخ و علما بر ارباب استحقاق قسمت مىنمودند . و امر به معروف و نهى از منكر به واسطه زهد و صلاح آن پادشاه به مثابه‌اى بود كه هيچكس مرتكب نامشروعى نمىگشت و افعال قبيحه و كذب و افترا و دعوى باطل [ را 
  ] از ميان مردم برداشت ، چندين هزار هزار نفر از گرجستان و چركس به شرف اسلام سرافراز گرديدند و دويست هزار كس از طوايف ايلات قزلباش ، مواجب‌خوار بودند .\r\nمدت هشت سال ، خراج نخواست كه زمان بيكارى است و جنگى در كار نيست ، خداى تعالى او را بيامرزاد و حضرت جم‌جاه ، نه نفر پسر را به يادگار گذاشت « 3 » ، نواب سلطان محمد ميرزا فرمانفرماى مملكت فارس ، اسمعيل ميرزا ، سلطان حيدر ميرزا ، سلطان سليمان ميرزا ، سلطان مصطفى ميرزا ، سلطان - محمود ميرزا ، سلطان على ميرزا ، سلطان احمد ميرزا [ و 
  ] امام قلى ميرزا .\r\nقلعهء مشهد مقدس و حصار شهر طهران ، از بناهاى آن پادشاه عالميان است « 4 » . روز بعد از وفات آن پادشاه ، امرا و اعيان دولت بر دو قسم شدند : جماعتى گفتند : سزاوار سلطنت جز شاهزاده اسمعيل ميرزا ، ديگرى نيست ، پاره‌اى گفتند : چون اسمعيل ميرزا به غضب پادشاهى در قلعه قهقهه محبوس است و تا خبر به او رسانند و وى به قزوين برسد ، شيرازه كار گسيخته گردد ، بهتر آن است كه شاهزاده سلطان حيدر ميرزا كه از تمامت برادران در نزد پدر ، محترم [ تر 
  ] بود ، بر تخت شاهى نشانيده ، تغييرى در قراردادهاى حضرت پادشاه مغفور راه نيابد و چون شاهزاده سلطان محمد ميرزا كه اكبر اولاد آن مغفور بود به سبب ضعفى كه در باصره داشت « 5 » ، هيچيك از ارباب حل و عقد ، نامى از او نبرد و چون محافظت دولتخانهء شاهى در آن روزها با قراولان امرائى كه خواهان اسمعيل ميرزا بودند ، بود ، سلطان حيدر ميرزا را نگذاشتند از حرمسراى بيرون آيد و امرائى كه خواهان او بودند ، چون خواستند به دولتخانه و حرمسرا ، رفته ، او را آورده ، بر تخت سلطنت نشانند ، قراولان مانع گشتند كه به نزديك دولتخانه روند و ميل خاطر شاهزاده پرى خان خانم « 6 » ، دختر بزرگ پادشاه مغفور به جانب اسمعيل ميرزا ، بود و در بين خبر آوردند كه امراى استاجلو ، متوجه دولتخانه شده كه به عنف و غلبه ، شاهزاده سلطان حيدر ميرزا را درآورده ،\r\n\r\n\r\n","description":"","footnote":"\r\n( 1 ) . قاضى احمد شرف الدين حسين مشهور به مير منشى .\r\n( 2 ) . ر ك : خلاصة التواريخ ، ج 1 ، ص 596 - 598 .\r\n( 3 ) . ر ك : عالم‌آراى عباسى ، ج 1 ، ص 125 .\r\n( 4 ) . ر ك : احسن التواريخ ، روملو ، ص 489 .\r\n( 5 ) . ر ك : روضة الصفا ، ج 8 ، ص 149 ، عالم‌آراى عباسى ، ج 1 ، ص 126 : ( نقص تمام در باصره پديد آمد ) .\r\n( 6 ) . ر ك : روضة الصفا ، ج 8 ، ص 150 .\r\n","page_name":" 412 ","page_number":428},
  {"content":"\r\n\r\nبر تخت سلطنت نشانند و در بيرون دولتخانه ، كار امرا به جنگ رسيد ، بلكه طلبكاران سلطان - حيدر ميرزا ، پيغام فرستادند كه اگر سلطان حيدر ميرزا را روانه نسازند ، به بىاحترامى به حرمسرا ، آمده ، او را خواهيم برد و اطراف دولتخانه را محاصره كرده ، چندين نفر را كشتند و امراى اسمعيلى به صوابديد شاهزاده پرى خان خانم ، شاهزاده سلطان حيدر ميرزا را از ميان زنان بيرون آورده ، او را خبه نمودند « 1 » و بيست سال از عمرش رفته بود و سر آن بيگناه را براى امراى استاجلو فرستادند و فتنه را خوابانيدند و جماعت استاجلو ، پريشان و پراكنده گرديدند و امرائى كه خواهان اسمعيل ميرزا بودند ، ايلچى روانه قلعه قهقهه داشته ، بشارت سلطنت را به شاهزاده اسمعيل ميرزا رسانيدند [ و او 
  ] با فر اسكندرى از قلعه به زير آمده ، متوجه مقصود گرديد « 2 » .\r\nروز 27 ماه جمادى الاولى همين سال [ 984 
  ] : در شهر قزوين بر تخت سلطنت قرار گرفت « 3 » و مولانا محتشم كاشى سى و دو بيت به رشته نظم كشيده كه هر مصراعى تاريخ جلوس اوست :\r\n\r\nنظم :\r\n به كه در اين گفتهء معجزبيان * درج بود نام خداى جهان\r\nشكر كه قيوم كريم احد * جان‌ده پوزش‌طلب جان‌ستان\r\nپايه‌ده عقده ز گيتىگشاى * پادشه ملك به حارس‌رسان \r\nو امراء و اعيان از اطراف ممالك به پايهء سرير اعلى مىرسيدند و ولى سلطان قلخان‌چى - اوغلى ، حاكم شيراز با سپاه خود ، از شيراز آمده ، مورد عنايت گرديد « 4 » .\r\nدر روز هفتم شعبان همين سال [ 984 
  ] : شاهزادگان عالميان : سلطان سليمان ميرزا و سلطان مصطفى ميرزا را در سن بيست و سه و نوزده سال به فرمان شاهى كشتند « 5 » .\r\nدر همين سال [ 984 
  ] : ايلچيان از خطه لار « 6 » از جانب ابراهيم خان والى لارستان آمده ، نقود و جواهر و اسبان عربى با افسارهاى زرنگار كه از اختراع زرگران لارى بود ، آورده ، از حضور شاهى گذرانيده ، مورد عنايت گرديدند .\r\n\r\n[ وقايع فارس در روزگار اسماعيل ثانى 
  ]\r\nدر ماه ذى الحجه همين سال [ 984 
  ] « 7 » : شاهزادگان بيگناه ، سلطان محمود ميرزا و سلطان - احمد ميرزا و امامقلى ميرزا را به فرمان حضرت شاه اسمعيل عدالت‌پناه ! ! به قتل رسانيدند ، در سن هيجده سال و چهارده سال و دوازده سال بودند « 8 » . قاضى احمد حسينى در كتاب خلاصة التواريخ نوشته است كه شاهزاده سلطان ابراهيم ميرزا پسر شاهزاده بهرام ميرزا پسر حضرت سلطان صاحبقران شاه اسمعيل جنت‌مكان از تمامت شاهزادگان صفوىنژاد به حسب خلق و خلق در رزم و بزم و فضائل علميه و رسوم ادبيه و حسن خط ، رتبه برتر مىداشت ، به‌علاوه داماد پادشاه مغفور شاه طهماسب بود و از بدايت سلطنت شاه اسمعيل ثانى خدمات جميله نمود و از هر حسن خدمتى\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 152 ، عالم‌آراى عباسى ، ج 1 ، ص 133 ، 192 ، 195 ، و خلاصة التواريخ ، ج 1 ، ص 605 .\r\n( 2 ) . ر ك : روضة الصفا ، ج 8 ، ص 154 ، عالم‌آراى عباسى ، ج 1 ، ص 196 ، احسن التواريخ ، روملو ، ص 476 .\r\n( 3 ) . در روز چهارشنبه 27 جمادى الاول سال 984 ( : 22 اوت 1576 ميلادى ) .\r\n( 4 ) . ر ك : احسن التواريخ ، روملو ، ص 483 .\r\n( 5 ) . ر ك : عالم‌آراى عباسى ، ج 1 ، ص 206 .\r\n( 6 ) . ر ك : احسن التواريخ ، روملو ، ص 484 .\r\n( 7 ) . در روضة الصفا : ( در سال 985 ) .\r\n( 8 ) . ر ك : عالم‌آراى عباسى ، ج 1 ، ص 209 ، روضة الصفا ، ج 8 ، ص 164 ، احسن التواريخ ، روملو ، ص 490 .\r\n","page_name":" 413 ","page_number":429},
  {"content":"\r\n\r\nكه جلوه مىداد كينه در دل پادشاه مىگذاشت تا آنكه محاسن خدمتش به انتها رسيد و كينه شاه اسمعيل از حد گذشت سلطان ابراهيم ميرزا ، از وجنات شاه اسمعيل ، احساس بىشفقتى نموده ، روزى به در خانه دولتى نيامد ، شاه اسمعيل جماعتى از مقربان خود را مأمور داشت تا او را در خانه خودش محافظت نمودند و سلطان ابراهيم ميرزا ، دانست كه مقصود پادشاه جز كشتن او چيزى نيست ، آن شاهزاده برحسب عادت خود ، سجاده عبادت را گسترده ، به تلاوت قرآن مجيد و اعمال واجبه و مستحبه ، مشغول گرديد و كفن و كافور آماده كرده ، در پيش روى خود گذاشت و به انتظار ميرغضب نشست و چون اين شاهزاده ، مادام عمر در تحصيل كتب نفيسه و قطعات مرغوبه خط استادان و جواهرات گرانبها كوشيد و بهرهء كامل يافته بود از مصدر جلال ، حكم صادر شد كه تمامت اشياء نفيسه را از خانه او به دولتخانه شاهى برند ، چون حليلهء جليله شاهزاده كه خواهر محترمه حضرت شاه اسمعيل بود ، از اين حكم مطلع گرديد [ و 
  ] در حضور مقربان شاهى ، كتابها و قطعات را در حوض آب انداخت و جواهرات را در هاون سنگى ريخته ، تمامى آنها را ريزه ريزه فرموده ، داغ آنها را در دل پادشاه گذاشت و چون سلطان ابراهيم ميرزا دانست كه زمان رحلت نزديك است ، عريضه خدمت شاه اسمعيل نوشت :\r\n به خون اى برادر ميالاى دست * كه بالاى دست تو هم دست هست\r\nكسى را فلك افسر از زر نكرد * كه در آخرش خاك بر سر نكرد « 1 » \r\nنهايت آنكه ، چند ماهى قبر ما ، از قبر شما كهنه‌تر نمايد و بسبب اين اعمال زشت بهره‌اى از عمر و دولت نخواهى برد ، مخدوما ، در مدت هشت ماه كه پادشاه شده‌اى ، چهل و چهار هزار و - دويست و بيست نفر بيگناه ملتى و دولتى به فرمان پادشاه عادل كشته شدند كه از آن جمله سيصد و بيست نفر ذريه رسول خدا بودند و هيچيك به درجه بلوغ نرسيده ، معصوم از گناه بودند و در روزى كه خداى هر دو جهان قاضى باشد ، چه جواب خواهى گفت ، مثل شما مثل بقالى است كه دكان نزديك به غروب آفتاب باز كند و معلوم است كه درجه معامله او به چه اندازه شود ، لذت و خوبى جوانى شما گذشته است كه چهل و هشت سال گذرانيده‌ايد خداى غيب‌دان مىداند كه در جنگهاى با كفار گرجستان ، هميشه طلب شهادت را داشتم و اكنون اميدوارم كه به شهدا ملحق گردم ،  إِنَّا لِلَّهِ وَ إِنَّا إِلَيْهِ راجِعُونَ  ،\r\n\r\nبيت :\r\n بنياد كرده‌اى كه كنى خان و مان ما * اى خان و مان خراب ، چه بنياد كرده‌اى \r\nپس در ميانهء حوض رفته ، غسل كرده و كفن پوشيده ، روى به قبله نشست ، پس آن شاهزاده عديم المثال را كشتند و اين واقعه در آخر روز يك‌شنبه پنجم ماه ذى الحجه سال 984 در دار السلطنه قزوين اتفاق افتاد . « 2 »\r\n\r\nنظم :\r\n به چشم خويش ديدم در گذرگاه * كه زد بر جان مورى ، مرغكى راه\r\nهنوز از صيد منقارش نپرداخت * كه مرغى ديگر آمد كار او ساخت \r\n\r\n\r\n","description":"","footnote":"\r\n( 1 ) . ابراهيم ميرزا ( . . . اكثر اوقات به شعراء و ارباب نظم و بلاغت صحبت مىداشت ، و خود ( جاهى ) تخلص مىكرد ) .\r\nر ك : عالم‌آراى عباسى ج 1 ، ص 209 .\r\n( 2 ) . ( طناب در حلقش انداختند و او را خفه كردند ) . ر ك : عالم‌آراى عباسى ، ج 1 ، ص 209 .\r\n","page_name":" 414 ","page_number":430},
  {"content":"\r\n\r\n چو بد كردى مشو ايمن ز آفات * كه واجب شد طبيعت را مكافات \r\nسن شريف سلطان ابراهيم ميرزا چهل و چهار سال بود و در هر فنى از فنون علميه و خط - نويسى و سپاه‌كشى و شاعرى ، گوى سبقت را از اهل زمان ربوده ، چنان كه گفته‌اند :\r\n شاهنشه افاضل و فرماندهء ملوك * افراسياب حكمت و نوشيروان علم\r\nاى عالمان دهر ، بناليد زار زار * در ماتم خديو جهان قهرمان علم \r\nدر شاعرى ، « جاهى » تخلص مىفرمود و در خط خدمت استاد مير على هراتى تحصيل كرده ، به مرتبه‌اى رسانيد كه مكرر با خط استاد مشتبه مىفرمود و از جمله اشعار آن شاهزاده اين است :\r\n\r\nغزل :\r\n در كنج هجر تا كى هر شب ز آتش دل * بر ياد عارض او سوزم چو شمع محفل\r\nنه همدمى كه پرسد يك ره ز محنت من * نه محرمى كه گويم يكدم به او غم دل\r\nدور از نهال قدش هر دم چو نااميدان * از غصه دست بر سر از گريه پاى در گل\r\nبا آنكه سيل اشكم بگرفت عالمى را * از ديده نقش خالش يكدم نگشت زايل\r\nاو خورده جام عشرت با غير در برابر * من خورده ساغر خون از ديده در مقابل\r\nحاجىرود به كعبه ، عاشق به كوى جانان * هر كس كند ز جائى مقصود خويش حاصل\r\nروى من و جناب آن سرورى كه باشد * صد چاكرش چو قيصر صد بنده‌اش چو طغرل\r\nيعنى على موسى ، سلطان ملك دانش * يعنى امام هشتم شاه رفيع منزل \r\nبيشتر از اوقات زندگانى را در حكومت مشهد مقدس گذرانيد .\r\nدر روز پانزدهم همين ماه ذى الحجه ، شاه على خليفه ذو القدر ، حاكم ناحيه شبانكاره كه يك قسمت از چهار قسمت مملكت فارس است و خليل خان افشار حاكم ناحيه كوه‌كيلويه فارس ، به شرف بساط بوسى ، مشرف گشته ، پيشكش‌هاى لايق از نقد و جنس گذرانيده ، مورد عنايت شدند .\r\nو عيد نوروز سنه اودئيل سال 985 : در اواخر ماه ذى الحجه سال 984 اتفاق افتاد و نوروز اول از سلطنت شاه اسمعيل ثانى بود ، پادشاه نو ، جشنى تازه و بخششى بىاندازه فرمود ، بعضى از نامقيدان نفاق‌پيشه كه مزاج حضرت شاهى را دانسته بودند ، به عرض رسانيدند كه جماعتى از شاهزادگان عظام در بلاد به حكمرانى باقىاند و دفع آنها بعد از كشتن برادران و بنىاعمام از لوازم سلطنت است ، لهذا ، حكم اشرف صادر گرديد كه شاهزاده بديع الزمان ميرزا پسر شاهزاده مرحوم بهرام ميرزا حاكم سيستان و پسر هفت سالهء او را در سيستان كشتند « 1 » .\r\nدر ماه رجب اين سال [ 985 
  ] : شاه عالميان‌پناه را پسرى شد ، او را شاه شجاع ناميده ، اتابك و لله او را ولى سلطان قلخانچى اوغلى ذو القدر ، حاكم شيراز قرار دادند « 2 » و حكومت دار السلطنه هرات و اتابكى شاهزاده عالميان عباس ميرزا ، والى مملكت خراسان را به على قلى خان شاملو تفويض فرمود و معاهده داشت كه روز ورود آن شاهزاده عديم المثال به ساير شاهزادگان در سفر آخرت ملحق سازد و بعد از ورود او چون شب جمعه بود ، اين عمل ناشايست را حواله به وقت ديگرى داشت ، هنوز آن وقت نرسيده كه خبر وفات شاه اسمعيل را به هرات رسانيدند و همچنين فرمان صادر گشت كه غازى بيك ذو القدر قورچى ، به شيراز رفته كه شاهزاده عالميان سلطان - محمد ميرزا والى مملكت فارس را با اولاد ذكورى كه با اوست ، ره‌سپر سفر آخرت نمايد و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 164 .\r\n( 2 ) . ر ك : روضة الصفا ، ج 8 ، ص 167 ، احسن التواريخ ، روملو ، ص 495 .\r\n","page_name":" 415 ","page_number":431},
  {"content":"\r\n\r\nغازى بيك قورچى بعد از ورود به شيراز ، درب آمد و شد را بر شاهزادگان ببست تا روز ديگر آنها را به قتل رساند كه از جانب مسبب اسباب ، خبر نجات شاهزادگان رسيد و قضيه بر اين وجه است كه چون شاه اسمعيل ثانى ، خاطر را از جانب شاهزادگاه بيگناه ، فارغ داشت ، همت را بر تسخير معموره جهان انداخت ، در مقام خلوتى ، ميرزا مخدوم شريفى شيرازى « 1 » را كه به منصب جليل وزارت سرافراز بود و از اوائل عمر اين پادشاه در خدمت ميرزا مخدوم تحصيل مراتب علميه نموده ، عقايد دينيه را از آن جناب آموخته بود و بىمشاورت او ، امرى را فيصل نمىداد تا آنكه در اوائل سلطنت شغل وزارت را كه بالاترين مناصب است به وى ارزانى داشت و چون ميرزاى معزى اليه در مذهب اهل سنت و جماعت قدمى راسخ داشت ، حضرت جليل شاه اسمعيل را مايل به تسنن نمود ، القصه با جناب ميرزا تقرير فرمود كه اسكندر رومى به معاضدت رأى صايب حكيم معلم اول ارسطو ، هفت اقليم را در زمان كم مسخر فرمود و امير تيمور گوركان را اقبال رهبر گشته ، تدابيرش موافق تقدير افتاده ، به مراد خود رسيد ، الحال آنچه اسكندر و امير تيمور معمول داشتند اگر مساعدت روزگار شود از صدمه تيغ جهانگشاى مبارزان قزلباش و اقبال دودمان صفويه از قوه به فعل خواهد آمد ، اما اتمام اين عمل بىواسطه انديشه پاك ارسطو فطنتى متمشى نگردد ، چه در هر باب ، نخست فكر صائب بايد و آنچه تعلق به انديشه و تدبير است ، در عهدهء رأى صواب‌نماى حضرت استادى است و آنچه موقوف بر عمل باشد در عهده دلاوران قزلباش است و ملاطفت و احسان و بذل اموال در عهده پادشاه است جناب ميرزا مخدوم اين خيالات را بر عارضه ماليخوليا حمل نمود و بعد از اصرار پادشاه ، جناب ميرزا مخدوم معروض داشت كه در زمان امير تيمور در ميان عالم ، مخالفت مذهبى نبود و امروز جز مخالفت نيست ، چون مذهب جمهور بر تسنن است و مىدانيد كه اهل سنت جان مىدهند و تغيير مذهب نمىدهند و چون پادشاه به عزم جهانگيرى نهضت كند تمامت مردم اجتهاد او را حمل بر ترويج مذهب شيعه مىدانند و ذكور و اناث تا جان در بدن دارند در مقام دشمنى برمىآيند و جريان اين خيال به اختيار دو مطلب است : يا قتل عالميان يا تغيير مذهب شيعه ، هر كدام مختار پادشاه باشد ، مقرون به صواب است و شاه اسمعيل سر در فكر برده ، فرمود : قتل عالميان ممكن نشود ، ليكن مذهب امرى است قلبى مىشايد مذهب را مخفى داشت و به اعلان شعار مذهب اهل سنت و جماعت امر فرمود و آن انديشهء باطل موافق مزاج پادشاه افتاد كه گفته‌اند :\r\n اين فسون ديو در دلهاى كج * ميرود چون كفش كج در پاى كج \r\nخاطر را بر اين قرار داد [ و 
  ] روز ديگر اعيان مملكت را احضار فرموده ، مكنون خاطر را اظهار داشت ، آن جماعت به كلمه لا و نعم تكلم بكردند و در همانروز فرمان صادر گرديد كه بعد ازين هر كس لعن بر معاويه و دوستان او كند ، سرش را از تن جدا كنند و بر اين موجب فرامين به نواحى ممالك محروسه فرستادند و اهل تمامت مملكت ، قرين غم شدند و جناب قدوه - سادات ، مير مرتضى طباطبائى با جناب مير مخدوم شريفى در مسئلهء امامت مناظره كرده ، كار به مباهله رسيد و بعد از چند روز مزاج پادشاهى از مير مخدوم منحرف شده ، او را معزول داشته ، حكم به حبس او فرمود و پادشاه بىهمال در شب سيزدهم ماه مبارك رمضان همين سال از\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 1 ، ص 213 .\r\n","page_name":" 416 ","page_number":432},
  {"content":"\r\n\r\nخوردن معجون فلونيا « 1 » زياده از اندازه درگذشت و تخت سلطنت را براى شاهزاده سلطان محمد ميرزا واگذاشت .\r\n اگرچه يقين است از اين خانه رحلت * و ليكن نبود اين كسى را گمانى \r\nايام عمر شاه اسمعيل ثانى چهل و نه سال است و مدت سلطنت او يكسال و نيم و بيست روز بود و آن پادشاه ، در مراتب علميه و مباحث نظريه و شعر و خط نسخ تعليق و صنعت نقاشى بر همگنان فائق بود و اين چند شعر از آن پادشاه است :\r\n\r\nنظم :\r\n تا به قزوين آمدم آسايش جانم نماند * دردمند غم شدم اميد درمانم نماند\r\nبسكه بر ياد رخ هم‌صحبتان بگريستم * اشك خونين قطره‌اى در چشم گريانم نماند\r\nاز ضعيفى همچو تارى شد تنم در پيرهن * غير دست محنت و غم در گريبانم نماند \r\n\r\n[ وقايع فارس در روزگار فخر النساء 
  ]\r\nروز بعد از وفات آن پادشاه ، قرعه سلطنت را به نام شاهزاده سلطان محمد ميرزا زده ، او را بسلطنت اختيار كردند « 2 » و بعضى بواسطهء ضعفى كه در چشم داشت منكر گشته ، امراى بزرگ به وجود شاهزاده سلطان حمزه ميرزا پانزده ساله و عباس ميرزا ، نه ساله پسران سلطان محمد ميرزا ، منكرين را موافق بساختند و على بيك ذو القدر پسر محمد خان آقا و اسكندر بيك قورچى شاملو ، متوجه شيراز شدند و اسكندر بيك زودتر وارد شيراز شده ، بشارت سلطنت را رسانيد و به « خوش - خبر خان » « 3 » موسوم گرديد و به رتبه امارت رسيد و على بيك ذو القدر ، بعد از شرفيابى حضور مبارك ، به ايالت و فرمانروائى مملكت فارس سرافراز آمده ، مرتبه جليل خانى را دريافت نموده « 4 » ، او را عليخان تواچىباشى فارس گفتند و حضرت سليمان محمد بر جناح تعجيل از شيراز به اصفهان آمده ، نظمى لايق داده ، به جانب دار السلطنه قزوين نهضت فرمود و زمام اختيار امورات كليه و جزئيه دولتى ، در قبضه اقتدار بلقيس زمان مهد عليا فخر النساء بيگم « 5 » ، حرم محترم اعليحضرت شاه سلطان محمد : والدهء شاهزادگان سلطان حمزه ميرزا و سلطان عباس ميرزا قرار گرفت و جميع امرا و اعيان بعد از شرفيابى از حضور مبارك پادشاه ، به پاىبوسى نواب ، سلطان حمزه ميرزا مشرف شده به زيارت آستانه آن ملكه جهان سرافراز مىشدند و مير قوام الدين حسين شيرازى كه سابقا وزير ولى سلطان حاكم شيراز بود به وزارت مهد عليا سرافراز گرديد و ميرزا سلمان جابرى اصفهانى كه در سال 979 در شيراز وزير مخصوص حضرت سلطان محمد ميرزا بود و در زمان سلطنت شاه اسمعيل ثانى ، آصف دورانى شده بود بعد از وفات شاه اسمعيل به چشم داشت خدمات سابقه از قزوين به شيراز آمده « 6 » و به منصب جليل وزارت سرافراز گرديده در ركاب ظفر انتساب به نظم امورات ديوانى مشغول بود .\r\nچون پادشاه كامكار در اوائل ماه ذى الحجه همين سال [ 985 
  ] : به منزل شرف‌آباد رسيد شاهزاده پرى خان خانم همشيره مكرمه شاهى به استقبال برادر مبادرت نمود و چون به شهادت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 170 ، احسن التواريخ ، روملو ، ص 495 ، عالم‌آراى عباسى ، ج 1 ، ص 218 و 219 .\r\n( 2 ) . ر ك : عالم‌آراى عباسى ، ج 1 ، ص 220 .\r\n( 3 ) . ر ك : احسن التواريخ ، روملو ، ص 499 ، عالم‌آراى عباسى ، ج 1 ، ص 222 .\r\n( 4 ) . ر ك : عالم‌آراى عباسى ، ج 1 ، ص 223 .\r\n( 5 ) . ر ك : همانجا .\r\n( 6 ) . چنين است در متن ، ولى قاعدتا بايد از شيراز به قزوين باشد . ر ك : احوال ميرزا سلمان جابرى در نقاوة الاثار ، ص 144 .\r\n","page_name":" 417 ","page_number":433},
  {"content":"\r\n\r\nتمامت اعيان و امرا ، باعث قتل شاهزاده سلطان حيدر ميرزا و استقلال شاه اسمعيل شده بود ، فرمان قضا جريان ، صادر كرده كه خليل خان افشار حاكم كوه‌كيلويه آن مهد عليا را به قتل رساند و خليل خان اطاعت كرده ، آن مستوره را ، روانه سفر آخرت نمود « 1 » .\r\nنواب سلطان محمد ميرزا در همين ماه ذى الحجه بر اورنگ شاهى قرار گرفت و براى جلوس آن پادشاه نو با ميمنت « 2 » گفته‌اند :\r\n منت ايزد را كه بنشست از ره عز و شرف * بر فراز مسند شاهى ، شه انجم سپاه\r\nسال تاريخ جلوسش از خرد جستند ، گفت * كاش مىبود از ازل سلطان محمد پادشاه \r\nو بعد از تمكن پادشاه بر تخت سلطنت ، تمامت امورات در قبضه اختيار مهد عليا فخر النساء بيگم قرار گرفت [ و 
  ] بطورى شوكت آن علياجاه ، سمت ارتقاء پذيرفت كه هر روزه امراى بزرگ و خوانين سترگ ، بنده‌وار به درگاه او شتافته ، به لوازم بندگى ، قيام مىنمودند و ميرزا سلطان آصف زمان « 3 » در منصب وزارت ، مطلق العنان بود و وكالت ديوان اعلى به شاهزاده سلطان حمزه ميرزا مفوض شد و اصفهان به تيول آن شاهزاده كامران مقرر گرديد و منصب قضاى لشكر به نواب شاه مظفر الدين على انجو كه از اعاظم سادات و اعيان شيراز بود ، شفقت فرمود [ و 
  ] بواسطه آنكه زمان توقف حضرت شاه سلطان محمد در شيراز ، شاه مظفر الدين ، خدمات لايقه نموده ، به مصاحبت و مجالست آن پادشاه برقرار بود و ولى سلطان قلخانچى اوغلى ذو القدر كه در شيراز به حكومت اتابكى آن پادشاه سرافراز بود ، شكايت آن حضرت را به شاه اسمعيل نموده بود ، به كيفر و انتقام اين عمل او را به امراى ذو القدر كه دشمنان او بودند سپرده ، كار او را ساختند و اسباب او را متصرف شدند و حكومت دارابجرد و ايج را به شاه على خليفه ذو القدر به قاعده‌اى كه بود برقرار فرمودند و منصب قورچىباشىگرى را به قلى سلطان افشار داده ، او را ركن السلطنه گفتند و الكاى ابرقوه و بوانات فارس را به تيول او مقرر داشتند .\r\nعيد نوروز سنه پارس‌ئيل ، روز دوازدهم محرم سال 986 : اتفاق افتاد و پادشاه كامگار به عيش و عشرت گذرانيد .\r\nعيد نوروز سنه توشقان‌ئيل ، روز دوازدهم محرم سال 987 : اتفاق افتاد .\r\nدر ماه جمادى الاولى اين سال : [ 987 
  ] : تمامت امرا و اعيان مملكت از مهد عليا ، حرم محترم پادشاه كه به اقتدار ، بىمشاورت و مشاركت ، متصدى امور سلطنت بود ، رنجيده ، متفق - الكلمه در استيصال آن مخدره گشته ، عوام و خواص بر در عمارات شاهى مجتمع شده ، بىمحابا « 4 » داخل حرمسرا رفته ، سيده جليله مهد عليا ، فخر النساء بيگم و والده او را در روز يك‌شنبه غره جمادى الاخره همين سال به قتل رسانيدند « 5 » و اين معامله زشت را در خدمت پادشاه ، به خيرخواهى جلوه دادند و پادشاه صبور عذر آنها را پذيرفت و وعدهء مكافات را به ديگر وقت حوالت فرمود .\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 1 ، ص 226 .\r\n( 2 ) . در متن : ( ميمنت بانو ) .\r\n( 3 ) . ر ك : عالم‌آراى عباسى ، ج 1 ، ص 233 ، 234 .\r\n( 4 ) . در متن : ( مهابا ) .\r\n( 5 ) . ر ك : عالم‌آراى عباسى ، ج 1 ، ص 250 ، روضة الصفا ، ج 8 ، ص 197 .\r\n","page_name":" 418 ","page_number":434},
  {"content":"\r\n\r\nهم در اين سال [ 987 
  ] : موكب همايون از دار السلطنه قزوين به دار السلطنه تبريز ، نزول اجلال فرمود « 1 » و خليل خان افشار حاكم كوه‌كيلويه را امير اردو قرار دادند .\r\nدر اين سال [ 987 
  ] : جماعتى از امراى عراق ، از تركمان و تكلو هواخواه شاهزاده حمزه ميرزا شدند كه او را به سلطنت برداشته ، در سايه لواى او زندگى كنند و امراى خراسان ، از استاجلو و شاملو ، قرار سلطنت را براى شاهزاده عباس ميرزا دادند و به اين واسطه نفاقى در ميانهء امراى قزلباش افتاد « 2 » .\r\n\r\n[ وقايع فارس در روزگار شاه عباس 
  ]\r\nهم در اين سال [ 987 
  ] : على قلى خان شاملو ، شاهزاده عالميان ، عباس ميرزا را به سلطنت برداشت و مرشد قلى سلطان استاجلو با على قلى خان موافقت كرده ، او را بر اريكه دارائى نشانيدند .\r\nو عيد نوروز سنه ئيلان‌ئيل در روز پنجم ماه صفر سال 989 : اتفاق افتاد و پادشاه ممجد ، شاه سلطان محمد در موضع ميدان جنگ آذربايجان به عيش و عشرت گذرانيده « 3 » ، به جانب گرجستان ، نهضت فرمود و در قراباغ توقف نمود .\r\nهم در اين سال [ 989 
  ] : فرمان شرف صدور يافت كه على خان ذو القدر والى مملكت فارس و سپاه ذو القدر و بلوكات فارس در گنجه و قراباغ حاضر شوند و على خان امتثال نموده ، با لشكر بسيار و جمعيت بىشمار از شيراز به قصد سفر گرجستان بيرون آمده ، وارد دار المؤمنين قم گرديد و بيشتر آقايان ذو القدر كه حاكم بلوكات فارس بودند از او كناره كرده ، در بلدهء كاشان توقف نمودند و با اين وضع با سه چهار هزار سوار مكمل همراه او بودند و على خان براى رسيدن آقايان ذو القدر ، در قم توقف چند روزه فرمود ، بعد از ورود آنها قرعه مشاورت انداختند و با يكديگر عهد و پيمان نمودند و قرار بر مراجعت دادند و اردوى على خان و آقايان ذو القدر از بلدهء قم حركت كرده ، العود احمد گفته به ايلغار تمام رجوع به فارس نمودند و امت بيك سارو - شيخ ذو القدر يوزباشى كه منتظر ايالت مملكت فارس و لقب جليل خانى بود ، مقدمه نيامدن على خان ذو القدر والى فارس را به عنوان ياغيگرى و سركشى خاطرنشان نمود و بواسطه سفر خيالات او در عهدهء تعويق باقى بماند تا آنكه در ماه ذى الحجه همين سال [ 989 
  ] موكب همايون وارد دار السلطنه قزوين گرديد و امت بيك پيشكش و تقبل « 4 » بىاندازه خدمت اعتماد - الدوله ميرزا سلمان جابرى اصفهانى وزير ممالك محروسه سپرد و تمناى ايالت فارس را نمود ، چون بازگشت على خان والى فارس از بلدهء قم محمول بر تكبر و بىاعتنائى او به احكام شاهى كرده بودند ، به اندك توجهى از جانب اعتماد الدوله ، امت بيك به ايالت مملكت فارس و لقب خانى سرافراز گرديده او را امت خان سارو شيخ ذو القدر والى فارس گفتند و محمد باقر دواتدار اعتماد الدوله را وزير او قرار دادند و مير شاه مير مستوفى بقايا مأمور شد كه به شيراز رفته ، بقايا را از محل و مدعيان حكومت بلوكات دريافت كند و على خان ذو القدر را معزول نموده ، رجوع محاسبات او و آقايان ذو القدر را به مير شاه‌مير ، داشتند .\r\nو عيد نوروز سنه يونت‌ئيل در روز شانزدهم ماه صفر 990 : اتفاق افتاد و پادشاه با عدل -\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 1 ، ص 255 .\r\n( 2 ) . ر ك : عالم‌آراى عباسى ، ج 1 ، ص 276 ، روضة الصفا ، ج 8 ، ص 228 .\r\n( 3 ) . ر ك : عالم‌آراى عباسى ، ج 1 ، ص 258 .\r\n( 4 ) . در متن : ( نقبل ) .\r\n","page_name":" 419 ","page_number":435},
  {"content":"\r\n\r\nو داد ، در دار السلطنه قزوين به سرور و شادمانى گذرانيد .\r\nدر ماه ربيع الاول اين سال [ 990 
  ] : اعتماد الدوله ميرزا سلمان جابرى اصفهانى كه زمام مهام تمامت امور ملكى را در دست اختيار خود داشت ، دختر نيك‌اختر خود كه ده سال از عمرش گذشته بود ، براى استحكام و دوام اقتدار در عقد ازدواج شاهزاده عالميان سلطان حمزه ميرزا وليعهد حضرت شاه سلطان محمد درآورده ، جشنى شاهانه نمودند « 1 » .\r\nو هم در اين سال [ 990 
  ] : به تحقيق پيوست كه على قلى خان ، والى هرات ، شاهزاده عباس ميرزا را بر تخت شاهى نشانيده و به خاطرخواه خود ، به اعمال خراسان سلوكى مىنمايد و اعتماد السلطنه اين اخبار را با امناى « 2 » دولت در ميان آورد كه مقصود على قلى خان آن است كه چند صباحى سلطنت را به نام عباس ميرزا قرار دهد و بعد از استيلا و غلبه بر ممالك محروسه ، سكه و خطبه را به نام خود كرده ، صاحبقران زمان شود ، پس بهتر آن است كه موكب همايون به جانب خراسان نهضت كند و فتنه على قلى خان را بنشاند . پس از اتحاد آراء ، در ماه رجب همين سال پادشاه بىهمال به جانب خراسان نهضت فرمود « 3 » و على قلى خان والى هرات و مرشد قلى سلطان استاجلو « 4 » از هرات تا حدود سبزوار آمده ، صلاح خود را در جنگ نديده ، على قلى خان عود به هرات نمود و مرشد قلى سلطان در قلعه تربت متحصن گرديد و موكب و الا وارد خراسان گشت و قلعه تربت را محاصره فرمود و زمستان را در محاصره كوشيد و هفتاد هشتاد هزار نفر سپاه عراق و خراسان در دور قلعه تربت ، رحل اقامت انداختند و كار سيورسات مشكل گشت كه جوال كاهى به مبلغى گزاف مىگرفتند و رأى عالم‌آرا بر آن قرار گرفت كه توپ دو هزار و هشتصد منى ريخته ، قلعه را منهدم سازند ، پس چهار هزار من مس فراهم آورده ، استاد مراد بيك - توپچىباشى تبريزى كه مشهور آفاق بود ، توپى كه به اندك زمان حصار افلاك را از هم مىگسيخت ريخته ، چندين مرتبه گلوله توپ بر حصار قلعه زدند و اهل قلعه به زودى جوالهاى پر از گل و خاك و گل را در جاى خرابى حصار استوار مىداشتند ، چون از توپ هم كارى از پيش نرفت ، اعتماد السلطنه به مواعظه داخل قلعه تربت رفت و مرشد قلى سلطان را ملاقات كرده قرار دادند كه موكب همايون از تربت به جانب مشهد مقدس نهضت نمايد و مرشد قلى به هرات رفته ، عباس ميرزا و على قلى خان را به حضور مبارك رساند . « 5 »\r\nعيد نوروز سنه قوىئيل در بيست و ششم صفر سال 991 : اتفاق افتاد و پادشاه جم‌جاه در تربت حيدريه به لوازم عيد گذرانيد .\r\nو در اواخر برج حمل : به نواحى جام نزول اجلال فرمود كه جماعتى از اعيان هرات كه از جانب على قلى خان والى هرات ، نقار خاطرى داشتند ، وارد اردو شده ، معروض داشتند كه تمامت لشكر على قلى خان بيشتر از هفت هشت هزار نفر نيست . چون اعتماد الدوله ميرزا سلمان اين خبر را شنيد ، بر جناح استعجال موكب و الا را حركت داده ، چون به نزديك اردوى شاهزاده\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 217 .\r\n( 2 ) . در متن : ( اومناى ) .\r\n( 3 ) . ر ك : عالم‌آراى عباسى ، ج 1 ، ص 281 ، 282 .\r\n( 4 ) . ر ك : عالم‌آراى عباسى ، ج 1 ، ص 282 .\r\n( 5 ) . ر ك : عالم‌آراى عباسى ، ج 1 ، ص 283 .\r\n","page_name":" 420 ","page_number":436},
  {"content":"\r\n\r\nعباس ميرزا و على قلى خان رسيدند ، شروع در جنگ كردند ، پاره‌اى از امراء قزلباش كه با اعتماد الدوله صفائى نداشتند ، راه فرار را پيش گرفتند و شكست بر اردوى شاهى افتاد ، ليكن اعتماد الدوله با جماعت مخصوص خود ، پاى مردانگى را فشرد و هراتيان را از ميان برداشت و شاهزاده عباس ميرزا و على قلى خان والى به شهر هرات رفته ، متحصن شدند و موكب همايون ، وارد گشته ، شهر را محاصره نمودند و حضرت شاه سلطان محمد ، در مدرسه سلطان حسين بايقرا ، نزول اجلال فرمود « 1 » و اعتماد الدوله ، فتح‌نامه‌ها به ممالك محروسه نوشت به مضمون آنكه ، اعتماد - الدوله ميرزا سليمان ، خود با لشكرى كه همراه داشت چنين فتحى نمود و نامى از پادشاه جم‌جاه و شاهزاده سلطان حمزه ميرزا و امراى عالىمقدار كه در معركهء كارزار جان‌فشانى نموده بودند ، در آن فتحنامه‌ها ، مرقوم نداشت و به گمان خود ، در يك هفته ، شهر هرات را مسخر داشته تمامت ممالك محروسه را بىمداخلت احدى در كف اقتدار خود مىآورد و غافل از آنكه ؛\r\n\r\nبيت :\r\n فلك تا كه را كارسازى كند * زمانه به خون كه بازى كند \r\nو روز ديگر ، اعتماد الدوله در مدرسه مزبوره نشسته ، با هر كسى غدرى در خاطر داشت ، به تهمت آنكه در روز جنگ ، مسامحه نموده ، آن بيچاره را حاضر مىساختند و به قتل او اشاره مىفرمود و چنان در كشتن آن بيگناهان ساعى بود كه آنى مهلت نمىداد و در ميان مدرسه ، سر و دست مقتولين افتاده ، زمين را از خون آنها ، رنگين نمودند و نخوت اعتماد الدوله به جائى رسيد كه اعتنا به شاه و امرا نمىفرمود ، بلكه بيشتر آنها را به قتل تهديد مىنمود و در باب دفع امرا برملا مىكوشيد و مقصود بيك قورچىباشى با تمامى امرا ، اتفاق نموده ، در كشتن اعتماد الدوله ، يك‌جهت شدند و چند نفر اجلاف اوباش را معين داشتند كه در وقت فرصت كار او را به شمشير تيز حواله دهند .\r\nدر روز هفدهم ماه ربيع الثانى : جناب اعتماد الدوله ميرزا سلمان جابرى اصفهانى ، از منزل خود ، براى زيارت قبر حضرت مقرب‌بارى ، خواجه عبد اللّه انصارى ( ره ) كه در گازرگاه هرات است بيرون آمد و چون به نيمه راه رسيد « 2 » ، معلوم داشت كه جماعتى براى قتل او در كمينگاه نشسته‌اند ، به تعجيل خود را به مدرسه رسانيده ، در منزل شاهزاده سلطان حمزه ميرزا نشست و آن روز و شب را گذرانيد و صبح روز ديگر ، امراى قزلباش مجتمع شده ، عريضه خدمت پادشاه جم‌جاه فرستادند كه يا از ماها بگذريد يا اعتماد الدوله را به ما سپاريد و الا همان معامله مغفرت‌پناه مهد عليا در ميان خواهد بود و اگر او را به ما سپاريد بر سلطنت پادشاه و ولايت‌عهد ، نواب سلطان حمزه ميرزا ، يكدل و يك‌جهت ايستاده ، در دو سه روزه شهر هرات را گرفته ، شاهزاده عالميان ، عباس ميرزا و على قلى خان والى هرات را به حضور مبارك رسانيم و آنچه از مصدر جلال حكم صادر شود اطاعت كنيم و چون حضرت شاه سلطان محمد ملاحظه عواقب امور نمود ، جز تسليم اعتماد الدوله چاره‌اى نديده ، او را تسليم امراى قزلباش فرمود و چون او را به منزل خود بردند ، بعد از روزى كه صورت املاك و اموال او را گرفته ، به قتلش رسانيدند « 3 » و سرش را براى على قلى خان والى\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 1 ، ص 286 .\r\n( 2 ) . ر ك : عالم‌آراى عباسى ، ج 1 ، ص 287 .\r\n( 3 ) . ر ك : عالم‌آراى عباسى ، ج 1 ، ص 288 . در نقاوة الآثار مدتى كه ميرزا جابر وزير بود يكسال و نيم است . ( ص 145 ) در آنجا مىخوانيم كه او ( صاحب خيل و حشم و ناصب و و اصل گرديده عدد ملازمان خاصه‌اش پنجهزار سوار و پياده به قلم آمده . ) ( ص 146 ) .\r\n","page_name":" 421 ","page_number":437},
  {"content":"\r\n\r\nهرات فرستادند « 1 » و على قلى خان سر او را در بازار و محلات گردانيده ، واپس فرستاد و دو نفر پسران اعتماد الدوله : ميرزا عبد اللّه و ميرزا نظام الملك كه از مقربان درگاه حضرت وليعهد بودند ، از كشتن نجات يافتند « 2 » و املاك ارثى و اجدادى و اكتسابى ميرزا سلمان اعتماد الدوله كه در فارس بود ، به آنها واگذار شده ، به جانب شيراز كه منشاء و مولد پدر و اجداد آنها بود ، شتافتند و چون امراى قزلباش از اعتماد الدوله فارغ شدند وزراى اربعه برقرار داشتند ، سرآمد آنها ميرزا محمد اصفهانى وزير محال خاصه بود و بعد از او ميرزا هدايت اللّه مستوفى ديوان اعلى و بعد از او ميرزا لطف اللّه شيرازى كه وزير شاهرخ خان ذو القدر بود و ديگرى ميرزا محمد نام كه از مستوفيان معتبر بود و چون امورات دولتى منتظم گرديد ، امراى قزلباش بناى مصالحه با على قلى خان شاملو والى هرات را گذاشتند ، ليكن حضرت شاه سلطان محمد راضى نگشته ، پيغام فرستاد كه تا فرزند دلبند خود عباس ميرزا را از على قلى خان نگيرم ، از مدرسه سلطان حسين بايقرا بيرون نخواهم رفت ، ليكن امراى قزلباش چون با على قلى خان يك‌دل و يك‌جهت بودند ، در باب يورش به شهر هرات ، امروزه را به فردا مىانداختند تا آنكه محصول جو و گندم رسيد ، انگور و ميوه‌هاى « 3 » تابستانه باغستان هرات به خرج او تمام شد و باد پائيز برخاست « 4 » پادشاه ناچار شد فرمانروائى خراسان را به فرزند ارجمند خود شاهزاده عباس ميرزا و على قلى خان را والى هرات و اتابك شاهزاده عباس ميرزا فرموده ، از ظاهر شهر هرات نهضت نموده ، در اوائل ماه مبارك رمضان همين سال [ 991 
  ] وارد شهر مشهد مقدس گرديد « 5 » .\r\nو روز چهارم ماه شوال همين سال [ 991 
  ] : از شهر مشهد مقدس رايت اقتدار به صوب عراق برافراخت چون به شهر سبزوار رسيد « 6 » ، حسين سلطان « 7 » حاكم آن بلده دروازه‌ها را بسته به هواخواهى على قلى خان و مرشد قلى سلطان ، سپر مخالفت را بر سر كشيد و ملازمان شهريارى ، شهر را محاصره كرده به اندك وقتى مسخر نموده ، از قتل و غارت اهل شهر دريغ نداشتند « 8 » بعد\r\n\r\n\r\n","description":"","footnote":"\r\n( 1 ) . در نقاوة الآثار ( ص 148 ) آمده است كه : ( قورچىباشى . . . سر او را از بدن جدا كرده در سبدى نهاد و به رسم ميوه نوبر به خانه معاندان او فرستاد و هر يك از اعداء زرها و خلعت‌ها به موصل آن تحفه رسانيده جمعى به اين وسيله غنى شدند ) .\r\n( 2 ) . در تاريخ عالم‌آراى عباسى ، ( ج 1 ، ص 289 ) آمده است كه : امرا سلطان محمد را واداشتند كه دختر اعتماد الدوله را كه به همسرى خود درآورده بود طلاق دهد ! !\r\n( 3 ) . در متن : ( ميوهاى ) .\r\n( 4 ) . در متن : ( برخواست ) .\r\n( 5 ) . ر ك : عالم‌آراى عباسى ، ج 1 ، ص 290 .\r\n( 6 ) . نقاوة الآثار ، ص 150 .\r\n( 7 ) . در نقاوة الآثار : ( حسين بيگ ) ص 150 .\r\n( 8 ) . ر ك : عالم‌آراى عباسى ، ج 1 ، ص 291 . - در نقاوة الآثار ، ص 151 ، آمده است كه : ( زبانه قهر ( سلطان ) بر اوج زبانه كشيده امرا را به تخريب شهر مامور گردانيد و مدت دو شبانه روز به لوازم قتل و غارت قيام نموده هرچه خواستند كردند و دقيقه‌اى از دقايق خرابى و بىناموسى فروگذاشت نكردند ، عورات را بىچادر بلكه برهنه‌پا و سر قلقچيان بر پشت سوار كرده به منزل مىبردند و آنچه مسلمانان به قوم گرجى و كفار حربى كنند ، قزلباشان به شيعيان فطرى آن بلده كردند و آنچه لشكر مغول . . . نكردند سپاه مسلمانان به مردم سبزوار به عمل آورد و بعد از قتل و تاراج آتش در بازار زده بعضى از خانه‌ها . . . توده خاكستر گرديد ) . و ( مردمش بطريقى پريشان شدند كه با هيچكس ستر عورت نماند ) . ( ص 151 ) .\r\n","page_name":" 422 ","page_number":438},
  {"content":"\r\n\r\nاز آن موكب همايون از سبزوار كوچ بر كوچ كرده روز چهارم ماه ذى الحجه همين سال نزول اجلال به دار السلطنه قزوين فرمود « 1 » بعد از حركت موكب و الا ، از مشهد مقدس ، مرشد قلى - سلطان استاجلو ، از قلعه تربت به مشهد مقدس آمده ، شهر را تصرف نمود و سكه و خطبه را به نام نامى حضرت ظل اللّه شاه عباس قرار داد و حقيقت حال را به دار السلطنه هرات معروض داشته و حضرت شاه عباس فرمان حكومت آن نواحى را با خلعت فاخر و لقب خانى براى او فرستاده او را مرشد قلى خان گفتند و تمامى الكاى خراسان از حد دامغان تا سيستان و هرات در تصرف اولياى دولت شاه عباس درآمد « 2 » .\r\nحضرت شاه سلطان محمد ، عيد نوروز سنه پيچين‌ئيل سال 992 كه در روز هشتم ماه ربيع - الاول بود در دار السلطنه قزوين گذرانيد .\r\nدر ماه شوال همين سال [ 992 
  ] : موكب و الا ، وارد شهر تبريز گرديد و زمستان اين سال را در دار السلطنه تبريز قشلاق فرمود « 3 » .\r\nعيد نوروز سنه تخاقوىئيل در روز نوزدهم ماه ربيع الاول سال 993 : اتفاق افتاد و حضرت شاه سلطان محمد در شهر تبريز به عيش و شادمانى گذرانيد .\r\nو در ماه رجب همين سال [ 993 
  ] : اردوى كيوان‌پوى ، از شهر تبريز به ييلاق اشكنبر ، نهضت فرمود بعد از يك ماه توقف موكب و الا ، در كنار رود ارس فرود آمد و بعد از سه روز توقف ، كوچ كرده در منزل ساغرى بلاغى كه از اين تاريخ ، به حمزه بلاغى مشهور شد ، نزول اجلال كرده ، كه خبر اردوى رومى به مسامع جلال رسانيدند كه معادل صد و پنجاه هزار سپاه ، از ممالك اناطولى و شام و حلب و دياربكر ، به سردارى عثمان پاشا « 4 » ، از ، ارزنة الروم براى تسخير آذربايجان حركت كرده‌اند و موكب و الا عزيمت نخجوان فرمود و خبر رسيد كه عثمان پاشا در مرند نزول نمود و بسرعت قاصد دار السلطنه تبريز است و نواب شاهزاده سلطان حمزه ميرزا با جماعتى از جوانان قزلباش ، به استقبال سپاه رومى ، شتافتند و كارى از پيش نبردند و سپاه روم و عثمان پاشا ، به دار السلطنه تبريز رسيده ، شهر را بعد از پنج شش روز محاصره ، مسخر نمودند ، مساجد و عمارات عاليه را خراب كرده و اموال اهل شهر را به غارت بردند « 5 » و بعد از سه روز ، مردمان تبريز را ، امان دادند ، پس در خيال ساختن قلعه مستحكم براى خود افتاده ، تمامت شتر و استر و الاغ اردو « 6 » به نوبت بناى سنگ و آجر آوردن و آنچه از لوازم قلعه ساختن است گذاشتند و سنگهاى مزار قبرستان سرخاب و چرنداب كه هر يك به قيمتى اعلى ، ترتيب يافته بود ، براى ديوار قلعه آوردند و روزى ده پانزده هزار نفر عمله و بنا مشغول ساختن قلعه بودند و در مدت چهارده روز حصار آن قلعه را به انجام رسانيده ، آن را « ينگى قلعه » « 7 » گفتند و موكب شاه سلطان محمد در سهند كه\r\n\r\n\r\n","description":"","footnote":"\r\n( 1 ) . ر ك : نقاوة الآثار ، ص 152 ، عالم‌آراى عباسى ، ج 1 ، ص 292 .\r\n( 2 ) . ر ك : نقاوة الآثار ، ص 153 ، همانجا ، ج 1 ، ص 295 .\r\n( 3 ) . ر ك : همانجا ، ج 1 ، ص 296 .\r\n( 4 ) . ر ك : همانجا ، ج 1 ، ص 305 .\r\n( 5 ) . ر ك : روضة الصفا ، ج 8 ، ص 222 ، عالم‌آراى عباسى ، ج 1 ، ص 310 ، نقاوة الآثار ، ص 170 .\r\n( 6 ) . در متن : ( اردو را ) .\r\n( 7 ) . ر ك : عالم‌آراى عباسى ، ج 1 ، ص 310 . در روضة الصفا ، ج 8 ، ص 224 : ( ينكى قلعه ) .\r\n","page_name":" 423 ","page_number":439},
  {"content":"\r\n\r\nچهار فرسخى تبريز است نزول اجلال فرمود و روز ديگر جماعتى را براى دستبرد از اردوى رومى ، روانه فرمودند و چغال اوغلى كه سركرده سپاه رومى بود ، دوازده هزار نفر سوار برداشته ، به استقبال جماعت قزلباش از شهر تبريز بيرون آمد ، بعد از ملاقات فتح و ظفر نصيب جماعت قزلباش شده ، چغال اوغلى فرار كرده ، خود را به اردو رسانيد و چندين نفر از امراى رومى اسير گشته و سرهاى كشتگان و اسيران رومى و علم چغال اوغلى را به اردوى اعلى رسانيدند و جماعتى ديگر از قزلباش كه از جانب ديگر اردوى رومى رفته [ بودند 
  ] معادل ششصد ، هفتصد سر اسب و شتر و استر از روميان گرفته ، چهل پنجاه نفر كه در محافظت آنها بودند ، كشتند [ و 
  ] سر آنها را به اردوى شاهى رسانيدند و عثمان پاشا ، مكافات اين عمل را بر اهل شهر تبريز انداخت و حكم [ به 
  ] قتل‌عام و غارت شهر فرمود و جماعت ينگچيريان به شهر آمده ، هر كس را ديدند ، كشتند و هرچه را يافتند به يغما بردند [ و 
  ] نزديك به هفت هزار نفر از اهل شهر ، به درجه شهادت رسيدند و هفت هشت هزار نفر ، دختر و پسر و زنان ماه‌پيكر را اسير نمودند و در ميان خود ، خريد و فروخت مىداشتند و انتقام اين عمل شنيع به عثمان پاشا رسيده ، دو سه روز بعد از اين واقعه هايله ، به مرض ناگهانى وفات يافت « 1 » ، چون خبر اين قضيه به اردوى اعلى رسيد ، شاهزاده سلطان حمزه ميرزا ، با جماعتى از دلاوران قزلباش به جانب روميان شتافتند و سپاه روم ، عرابه‌هاى توپ از پيش خود گذاشته ، در پس عرابه‌ها نشستند و توپچيان ، توپها را آتش زدند و جماعت قزلباش از هر جانب يورش مىنمودند و از آتش توپ و تفنگ روميان انديشه نداشتند و چغال اوغلى كه سردار سپاه روميان بود ، روى به هزيمت نهاد و محمد پاشا ، امير الامراء دياربكر با پانصد نفر از رومي [ ان 
  ] به قتل رسيدند و عثمان پاشا در وقت هزيمت سپاه ، چون به مرض خناق مبتلا بود ، وفات يافت و هفت هزار نفر مرد جنگى در قلعه‌اى كه در تبريز ساخته بودند با سيورسات فراوان گذاشتند و مابقى راه ديار روم را گرفته ، از پى كار خود رفتند و امراى قزلباش چون وارد شهر تبريز شدند ، آبادى [ را 
  ] جز قلعه جديد روميان « 2 » نيافتند . چند روزى قلعه را محاصره نموده ، كارى نكرده ، در خانه‌هاى تبريز منزل نمودند و اهل قلعه جديد به پشت‌گرمى سيورسات فراوان و توپ و تفنگ ، در قلعه‌دارى استوار شدند و چغال اوغلى پاشا با سپاه روم راه خود را گرفتند .\r\nدر همين سال [ 993 
  ] : امت خان « 3 » ذو القدر والى مملكت فارس كه در سنه پيچين‌ئيل گذشته ، مأمور بود كه با چهار هزار نفر سوار از مملكت فارس در نواحى آذربايجان به اردوى كيوان شكوه ، ملحق گردد و يكسال از وعده گذشته بود ، با سيصد چهارصد نفر از ملازمان خاصه خود به كاشان رسيد « 4 » و چون در تبريز ميانهء امراى قزلباش ، مخالفت و معاندت اتفاق افتاده بود ، جماعت تركمان و تكلو ، با قلى سلطان قورچىباشى افشار يك‌جهت شده ، بر مخالفت على قلى خان فتح اوغلى استاجلو ، ايستاده بودند و امت خان والى فارس ، صلاح خود را در موافقت با تركمانان و تكلو كه\r\n\r\n\r\n","description":"","footnote":"\r\n( 1 ) . ( به مرض خناق ) : عالم‌آراى عباسى ، ج 1 ، ص 310 و 314 .\r\n( 2 ) . در متن : ( روميان را ) .\r\n( 3 ) . ر ك : روضة الصفا ، ج 8 ، ص 226 ، نقاوه الآثار ، ص 180 .\r\n( 4 ) . در موضع درگزين با ( محمد خان ) ملاقات كرد و اگرچه در ابتدا از اين مقدمه سرباز زده به كلمات نصيحت‌آميز زبان مقال گشود ولى سرانجام زبان نافرمانى در كام سكوت كشيد . . . ) نقاوة الآثار ، ص 180 .\r\n","page_name":" 424 ","page_number":440},
  {"content":"\r\n\r\nمخالف رضاى حضرت وليعهد بود ، ديده با جماعت تركمانان كه از عراق به صوب تبريز مىرفتند ، مرافقت نمود و چون به حوالى زنجان رسيدند ، فرمان مطاع شاه سلطان محمد و حضرت وليعهد به مهدى قلى بيك پسر شادى بيك ذو القدر كه وكيل شيراز بود ، رسيد كه اگر بتوانى ، امت بيك را كشته ، والى فارس گشته ، به لقب جليل خانى سرافراز خواهى شد و چون امت بيك از اين احكام مطلع گرديد ، حامل آن فرمان را بكشت و با امراى تركمان و تكلو روانه تبريز گرديد و در نزديكى شهر تبريز ، توقف نمودند و امراى تركمان كه در شهر تبريز بودند بالله و اتابك شاهزاده طهماسب ميرزا برادر كوچك حضرت وليعهد مواضعه نموده ، در نيمه‌شبى شاهزاده را برداشته ، به اردوى امت خان ذو القدر والى فارس و امراى تركمان و تكلو ، رسانيدند و از اين انقلابات ، معامله تسخير قلعه جديد روميان بر طرف شد و هر كسى در خيال خود افتاد و تمامى تركمان و تكلو كه در شهر تبريز در ملازمت شاه و شاهزاده بودند « 1 » از شهر بيرون آمده ، به اردوى تركمانان و تكلو و امت خان ذو القدر رسيدند و تمامت امرا در ركاب شاهزاده طهماسب ميرزا ، از آذربايجان به جانب دار السلطنه قزوين ، شتافتند و از جانب سنى الجوانب شاه سلطان محمد ، ايالت و بيگلربيگى مملكت فارس به على خان تواچىباشى « 2 » ذو القدر و كلانترى آن مملكت به قدوه سادات ، مير سلطان ابراهيم پسر مير شاه حيدر حسنى حسينى شيرازى ، كلانتر سابق ارزانى گرديد و امت خان ذو القدر و امراى تركمان و تكلو وارد دار السلطنه قزوين شدند .\r\nو در 92 ماه ربيع الاول سنهء ايت‌ئيل سال 994 : شاهزاده طهماسب ميرزا را بر تخت سلطنت نشانيدند « 3 » ، ليكن به احترام حضرت شاه سلطان محمد ، سكه و خطبه را تغيير ندادند و طهماسب ميرزا را وكيل و صاحب‌اختيار ممالك محروسه گفتند و چون اين اخبار به دار السلطنه تبريز رسيد ، شاهزاده سلطان حمزه ميرزاى جهانبانى با سپاه استاجلو و ديگر قبائل ، براى رفع فتنه امراى قزلباش ، عازم قزوين گرديد و چون به شهر سلطانيه رسيد ، امت خان و امراى تركمانان و تكلو و شاهزاده طهماسب ميرزا ، از قزوين به استقبال شاهزاده شتافتند و در نزديكى صاين قلعه « 4 » ، ملاقات اتفاق افتاده ، شكست بر اردوى تركمانان شده ، فتح و ظفر نصيب شاهزاده سلطان - حمزه ميرزا گرديد و شاهزاده طهماسب ميرزا ، خدمت برادر بزرگ خود رسيده ، مورد عنايت گرديد « 5 » و امت خان ذو القدر ، پياده ، بىاسب و ملازم فرار نمود و در نواحى اصفهان به دست جماعت افشار كشته شد « 6 » و سر او را به شهر قزوين بردند و علاء الملك لارى « 7 » ، والى لارستان براى تاريخ آن گفته است :\r\n تا هست خداى جان‌ستان و جان‌ده * اينطور نبوده كيدئى فرمانده\r\nتاريخ سفر سوى سقر رفتن اوست * لا امت كافر زن از كون كان ده \r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 227 ، عالم‌آراى عباسى ، ج 1 ، ص 330 ، نقاوة الاثار ، ص 183 ، 181 .\r\n( 2 ) . در عالم‌آراى عباسى ، ج 1 ، ص 342 : ( على خان شادى تكلو ذو القدر ) .\r\n( 3 ) . ر ك : نقاوة الاثار ، ص 184 .\r\n( 4 ) . ر ك : روضة الصفا ، ج 8 ، ص 227 ، نقاوة الاثار ، ص 185 .\r\n( 5 ) . ر ك : نقاوة الاثار ، ص 188 : ولى وزيرش امير قوام الدين حسين اصفهانى كشته شد .\r\n( 6 ) . ر ك : نقاوة الاثار ، ص 371 .\r\n( 7 ) . در تحفه سامى ، ( ص 20 ) از شاه عادل حاكم لار سخن رفته است ، و در همين كتاب بخش دوم علاء الملك مشهور به شاه ابراهيم خان پسر نور الدهر خان لارى است . ( ر ك : بخش دوم ، لار ) .\r\n","page_name":" 425 ","page_number":441},
  {"content":"\r\n\r\nو مهدى قلى بيك پسر شادى بيك ذو القدر ، وكيل شيراز كه در همه‌جا با امت خان بود ، در اين جنگ اسير سپاه شاهزاده جهانبانى شد . چون او را به حضور رسانيدند ، مورد عنايت گرديد و كما فى السابق او را به وكالت و ريش‌سفيدى فارس ، مقرر داشته روانه شيراز گرديد « 1 » و ايالت مملكت فارس ، چنان كه چند ماهى قبل به على خان ذو القدر شفقت شده بود ، برقرار داشتند و حكومت ناحيه دارابجرد را به محمد سلطان ذو القدر يساول‌باشى عنايت گرديد و شاهزاده سلطان - حمزه ميرزا ، در ماه رجب همين سال كه خاطر از جانب فارس و كرمان و عراق فارغ داشت ، از قزوين به تبريز رفته ، خدمت والد ماجد خود رسيد و سپاهى بىاندازه از عراق و آذربايجان براى تسخير « ينگى قلعه » روميان به تبريز رسانيد و چندين مرتبه يورش ، به جانب قلعه برده ، كارى را نساختند كه خبر رسيد فرهاد پاشا با سپاه رومى عازم تبريز است ، پس حضرت شاه سلطان محمد و تمامت سپاه قزلباش ، از شهر تبريز نهضت فرمود و بعد از دو سه روز فرهاد پاشا وارد تبريز گرديد و سيورسات و لوازم قلعه‌دارى را به مستحفظين ينگى قلعه داده ، مراجعت نمود و موكب و الا براى نظم شيروان و گرجستان ، تشريف‌فرماى قراباغ و گنجه « 2 » شد .\r\nو در ماه ذى القعده همين سال [ 994 
  ] : آقايان ذو القدر كه هر يك در ناحيه‌اى از مملكت فارس رايت اقتدار و حكومت افراخته بودند ، از على خان حاكم فارس ياغى شدند و على خان با صد و پنجاه نفر از ملازمان خاصه خود از شيراز به دار السلطنه قزوين آمده ، توقف نمود و پادشاه جم‌جاه و نواب جهانبانى خاطر را از رهگذر نظم شيروان ، آسوده داشته ، از گنجه به قصد انتظام عراق و فارس ، كوچ بر كوچ روانه شدند ، در يكى از منازل شاهزاده سلطان حمزه ميرزا ، از شرابى كه تازه از گرجستان آورده بودند ، در منزل على قلى خان فتح اوغلى بيشتر از عادت صرف فرمود و مستى بر او زيادتى نمود ، از منزل على قلى خان به سراپرده خود آمد ، چون شب كوچ بود در الاچقى فرود آمده به خواب رفت و خداويردى « 3 » نام دلاك كه اصلش از ارامنه خوى بود و قدى كوتاه و قوزى در پشت داشت و در خلوت بر همه خلوتيان برترى مىنمود ، خنجر از كمر شاهزاده كشيده ، به سه چهار زخم ، كار او را بساخت و شاهزاده را در خون غلطانيده ، قصد فرار نمود و اللّه ويردى بيگ زرگرباشى كه منظور نظر آن شاهزاده بود چون اضطراب در خداويردى ديد به دغدغه افتاده در آلاچيق آمد ، چراغ را خاموش ديد و آواز خرخره شنيد چون چراغ را آورده ، شاهزاده را در خون خود غلتيده ديد و اللّه وردى بيك و ملازمين خاصه ، جنازه شاهزاده را برداشته ، به سراپردهء شاهى بردند و ناله و افغان به آسمان رسانيدند و باعث اين عمل شنيع ، گفته‌اند كه : خداويردى « 4 » دلاك نسبت به رضا قلى بيك كه از اجله امرا و خواص شاهزاده بود و روئى زيبا و طلعتى دلگشا داشت و سنين عمرش از هيجده نگذشته بود ، اظهار عشقى مىنمود و نواب شاهزاده [ را 
  ] هم با او ميلى تمام بود و جماعتى از امراء خداويردى « 5 » را ريشخند كرده كه تا شاهزاده در قيد زندگى است ، از خرمن وصال رضا قلى بيك ، بهره نخواهى برد و آن كافر نعمت ، به غيرت‌برى ، اقدام در كشتن چنان رقيبى نمود و اين واقعه در بيست و هشتم « 6 » ماه ذى الحجه همين سال : [ 994 
  ] اتفاق افتاد .\r\n\r\n\r\n","description":"","footnote":"\r\n( 1 ) . ر ك : نقاوة الاثار ، ص 286 .\r\n( 2 ) . در متن : ( جه ) . ر ك : روضة الصفا ، ج 8 ، ص 228 .\r\n( 3 ) . در متن : ( خودى ) . ر ك : روضة الصفا ، ج 8 ، ص 228 ، عالم‌آراى عباسى ، ج 1 ، ص 346 ، نقاوة الاثار ، ص 215 .\r\n( 4 ) . در متن : ( خودى ) .\r\n( 5 ) . در متن : ( خودى ) .\r\n( 6 ) . در روضة الصفا ، ج 8 ، ص 228 : ( 28 ذى الحجه ) . اما در عالم‌آراى عباسى ، ج 1 ، ص 346 : ( 22 ذى الحجه ) است .\r\n","page_name":" 426 ","page_number":442},
  {"content":"\r\n\r\n\r\nبيت :\r\n دريغا كه پژمرده شد ناگهانى * گل باغ دولت به روز جوانى \r\nو بعد از دو سه روز خداويردى را گرفته « 1 » ، آورده ، حضرت شاه سلطان محمد به دست خود خنجرى بر او زده ، او را روانه جهنم نمود « 2 » و زمان زندگانى آن شاهزادهء جنت‌مكان ، هيجده سال بود ، پس ، امراى قزلباش به مصلحت‌انديشى كه زمام امور سلطنت از كف آنها بيرون نرود ، به ولايت‌عهد ، براى نواب شاهزاده عباس ميرزا كه بر مملكت خراسان مقتدر بود ، راضى نشده ، ولايت‌عهد را به نام شاهزاده ابو طالب ميرزا كه برادر كوچك عباس ميرزا بود قرار دادند « 3 » .\r\nو موكب و الا و حضرت وليعهد ابو طالب ميرزا در ماه ربيع الاول سال 995 وارد دار السلطنه قزوين گرديد . و امرا و واليان بلاد ، ولايت‌عهد را جز براى شاهزاده عباس ميرزا نخواستند و هر كس به هواى نفس حركتى مىنمود مانند آنكه يوسف سلطان افشار ، ابرقوه و بوانات فارس را به خودسر ، متصرف گشت و مهدى قلى بيك ، پسر شادى بيك ذو القدر كه وكيل حاكم شيراز بود خود را ، خان دانسته ، آقايان ذو القدر را طوعا و كرها در اطاعت خود آورد .\r\nو عيد نوروز سنه تنگوزئيل در دهم ماه ربيع الثانى همين سال [ 995 
  ] : اتفاق افتاد و على خان ذو القدر حاكم شيراز كه مدتى بود از شيراز آمده ، در قزوين توقف داشت باز خلعت پوشيده به فرمانروائى مملكت فارس سرافراز گشته ، روانه فارس گرديد و چون به ناحيه كوشك زرد رسيد ، آقايان ذو القدر ، به عنوان استقبال رفته ، او را گرفته به شيراز آوردند « 4 » و امت بيك برادر او را كشتند و بعد از چند روز على خان را از حبس درآورده ، به قتل رسانيدند و حكومت فارس بر مهدى قلى خان پسر شادى بيك سارو شيخ ذو القدر قرار گرفت و وزارت فارس را به ميرزا - نظام الملك ثانى پسر ميرزا سلمان اعتماد الدوله شيرازى نواده ميرزا نظام الملك جابرى اصفهانى وزير سابق فارس مسلم و مقرر گرديد و چون اخبار شوريدگى « 5 » اصفهان و فارس به مسامع عز و جلال حضرت شاه سلطان محمد رسيد ، موكب و الا از دار السلطنه قزوين وارد اصفهان گرديد و شوريدگيها را فرونشانيد و مهدى قلى خان حاكم فارس ، عريضه‌اى مشعر بر اطاعت و فرمانبرى و عذر از تقصيرات خود و پيشكشهاى لايق روانه اصفهان داشت و چون خبر بىرونقى امور سلطنت به مسامع شاهزاده عالميان ، عباس ميرزا فرمانفرماى خراسان رسيد ؛\r\nدر اوائل ماه رمضان همين سال [ 995 
  ] : از مشهد مقدس به پيشكارى مرشد قلى خان - استاجلو « 6 » و سپاه خراسان به جانب عراق عجم نهضت فرمود و حضرت عباس ميرزا ، كوچ بر كوچ از سمنان و طهران گذشته ، در همه‌جا نظمى لايق داده ، چون به نزديك دار السلطنه قزوين شدند ، تمامت اعيان و علما به استقبال شتافته ، مورد عنايت گرديدند و به مباركى وارد شهر گشته بر\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 229 .\r\n( 2 ) . ر ك : نقاوة الاثار ، ص 217 ، عالم‌آراى عباسى ، ج 1 ، ص 348 و 349 . ولى در روضة الصفا ، ج 8 ، ص 229 ، اشاره‌اى كه خود محمد شاه او را كشته است نيست .\r\n( 3 ) . ر ك : روضة الصفا ، ج 8 ، ص 229 ، عالم‌آراى عباسى ، ج 1 ، ص 350 ، نقاوة الاثار ، ص 221 ، خلاصة التواريخ ، چاپ مانيس ، ص 10 ببعد .\r\n( 4 ) . ر ك : عالم‌آراى عباسى ، ج 1 ، ص 355 .\r\n( 5 ) . در متن : ( شوريده‌گى ) .\r\n( 6 ) . ر ك : روضة الصفا ، ج 8 ، ص 232 ، عالم‌آراى عباسى ، ج 1 ، ص 363 .\r\n","page_name":" 427 ","page_number":443},
  {"content":"\r\n\r\nتخت سلطنت جلوس فرمود « 1 » .\r\n\r\nقطعه :\r\n آرام يافت در حرم امن ، وحش و طير * آسوده گشت در كنف عدل انس و جان\r\nگردون فروگشاد كمر از ميان تيغ * ايام برگرفت زه از گردن كمان \r\nو امراى قزلباش كه در ركاب شاه سلطان محمد بودند ، اردوى شاهى را به جانب قزوين ، نهضت دادند و در ميانه راه ، يك‌يك و دودو ، در خفيه و پنهانى از يكديگر و از اردو جدا شده ، به جانب قزوين مىشتافتند ، بلكه زودتر به عز بساط بوسى شاهزاده عالميان عباس ميرزا ، فائز گردند و چون به نزديك دار السلطنه قزوين رسيدند ، در خدمت حضرت شاه سلطان محمد جز شاهزادگان « 2 » و هفت هشت نفر از امراء و معدودى از ملازمان باقى نبود .\r\nو در روز ششم ماه ذى الحجه همين سال [ 995 
  ] : وارد دار السلطنه قزوين شدند ، پادشاه و شاهزادگان به دولتخانه نزد نواب كامياب مالك رقاب رفتند و ديگران به منازل مناسبه فرود آمده ، روز ديگر شش نفر از امرا را كه در قتل مهد عليا ، فخر النساء بيگم متهم بودند ، به فرمان نواب كامياب عباس ميرزا به قتل رسانيدند .\r\nو در همين روز : حضرت شاه سلطان محمد ، تاج سلطنت را به دست خود بر سر فرزند ارجمند خود عباس ميرزا گذاشت و او را به شاه عباس خطاب فرمود . « 3 »\r\nدر روز چهاردهم ماه ذى الحجه همين سال [ 995 
  ] : مهدى قلى خان ذو القدر « 4 » والى مملكت فارس و يوسف خان افشار « 4 » حاكم ابرقوه و بوانات و ميرزا عبد اللّه « 4 » و ميرزا نظام الملك پسران ميرزا سلمان اعتماد الدوله كه مولد و منشاء آنها شيراز بود و ساير امراى فارس به پايبوسى نواب اشرف ، مشرف گشته ، مورد عنايت شدند و مرشد قلى خان « 5 » كه زمام امور سلطنت در دست اقتدار او بود به مصلحت‌انديشى روز پانزدهم ماه محرم سال 996 پادشاه بزرگ ، شاه سلطان محمد و شاهزادگان : ابو طالب ميرزا و اسمعيل ميرزا و سلطان حيدر ميرزا پسران سلطان حمزه ميرزا را به قلعه الموت فرستادند « 6 » و تاريخ جلوس پادشاه جم‌جاه ، شاه عباس را كلمه « ظل اللّه » يافتند و به فكر ديگرى « مروج مذهب » رسيد و بعضى گفتند :\r\n سال تاريخ دل طلب مىكرد * هاتفى بانگ زد كه : « ظل اللّه » « 7 » \r\nو ديگرى گفته « 8 » :\r\n كرد بر مسند شهنشاهى * چون جلوس آن شه همايون‌گاه « 9 » \r\n\r\n\r\n","description":"","footnote":"\r\n( 1 ) . ر ك : نقاوة الاثار ، ص 269 .\r\n( 2 ) . در متن : ( شاهزاده‌گان ) . درباره موضوع رجوع شود به نقاوة الاثار ، ص 271 .\r\n( 3 ) . ر ك : عالم‌آراى عباسى ، ج 1 ، ص 372 .\r\n( 4 ) . نقاوة الاثار ، ص 286 ، خلاصة التواريخ ، ص 15 ، چاپ مانيس .\r\n( 5 ) . ر ك : عالم‌آراى عباسى ، ج 2 ، ص 385 .\r\n( 6 ) . در عالم‌آراى عباسى ، اين واقعه در ضمن حوادث سال 997 ضبط كرده است . ( ج 2 ، ص 386 ) ، و خلاصة التواريخ ص 15 .\r\n( 7 ) . ر ك : تاريخ سلاطين صفويه ، ص 25 .\r\n( 8 ) . شعر در واقع دنباله بيت قبلى است بنابراين تعلق به ( ديگرى ) ندارد - ر ك : تاريخ سلاطين صفويه ، ص 20 كه اين سه بيت را با هم ضبط كرده است .\r\n( 9 ) . در تاريخ سلاطين صفويه ، ص 20 ، به جاى ( گاه ) ، ( جاه ) است .\r\n","page_name":" 428 ","page_number":444},
  {"content":"\r\n\r\n بود چون سايهء خداى جهان * سايه انداخت بر عباد اللّه \r\nو ديگرى گفته « 1 » :\r\n بر مسند خاقانى زد تكيه شه ايران * تاريخ جلوسش شد ، « عباس بهادر خان » « 2 » \r\nو در اواخر ماه محرم همين سال [ 996 
  ] : مهدى قلى خان ذو القدر والى مملكت فارس و يوسف خان افشار حاكم ابرقوه و بوانات و ميرزا عبد اللّه و ميرزا نظام الملك پسران اعتماد الدوله و جماعتى ديگر از اعيان قزلباش به قصد كشتن مرشد قلى خان در دولتخانه حاضر شدند و مرشد قلى خان چون از خيال آنها مطلع گرديد ، از حضرت خاقانى جدا نگشت و امرا بعد از يأس به منازل خود رفتند و چون دريافت كرده بودند كه مرشد قلى خان از انديشه آنها باخبر است ، خود را محافظت نمودند و روز ديگر مرشد قلى خان براى اصلاح كار كسى را نزد امرا فرستاده ، سخن از صلح و صفا در ميان آورد ، آنها قبول نكردند و مهدى قلى خان ذو القدر حاكم فارس به دولتخانه رفت كه خود واسطه مصالحه شود ، مرشد قلى خان در حضور پادشاه جم‌جاه با او در مقام عتاب شد و ارادهء آنها را بيان نمود ، مهدى قلى خان به چشم و ابرو در پرخاش آمد و مرشد قلى خان ، يعقوب بيك پسر ابراهيم خان ذو القدر حاكم سابق فارس را كه در انتظار حكمرانى فارس بود ، احضار نمود و به او فرمود كه مهدى قلى خان را از مجلس بيرون برده ، به قتل رساند ، يعقوب بيك به فرموده عمل نموده ، سر مهدى قلى خان را بريده ، حاضر داشت « 3 » و مردمان قلغچيان « 4 » اردوى مهدى قلى خان را غارت نمودند « 5 » و اموال آقايان ذو القدر فارس را به يغما بردند « 6 » و ميرزا عبد اللّه و ميرزا نظام پسران اعتماد الدوله ميرزا سلمان را گرفته ، به حضور رسانيدند و مبلغى به جريمه از آنها گرفته ، رها نمودند ، پس ايالت مملكت فارس را به يعقوب بيك پسر ابراهيم خان ذو القدر داده « 7 » او را به لقب خانى ، سرافراز داشته ، متقبل گرديد كه سپاه فارس را برداشته در نواحى خراسان به اردوى اعلى ملحق گردد و يعقوب خان بعد از ورود به شيراز ، منصب وزارت فارس را به ميرزا هادى شيرازى واگذاشت و چون عبد اللّه خان اوزبك در سال گذشته از ماوراء النهر لشكرى بىاندازه ، برداشته داخل خراسان گرديد و على قلى خان شاملو والى هرات ، خود را مرد ميدان او نديد ، [ و 
  ] در شهر هرات متحصن گرديد و مدتى زمان محاصره طول كشيد و مكرر اخبار محاصره هرات را به مسامع جلال شاه عباس مىرسانيدند و پادشاه جم‌جاه ، تدارك سفر خراسان را در عهده نواب مرشد قلى خان مىفرمود و نواب خان به ملاحظهء دشمنى ديرينه‌اى كه با على قلى خان داشت ، كار سفر را به مماطله و سهل‌انگارى مىگذرانيد تا آنكه خبر فتح هرات به دست عبد اللّه خان اوزبك و كشته شدن على قلى خان والى هرات و قتل و غارت شهر هرات ،\r\n\r\n\r\n","description":"","footnote":"\r\n( 1 ) . در تاريخ سلاطين صفويه اين بيت به مولانا شرقى نسبت داده شده است . ( ر ك : ص 20 ) .\r\n( 2 ) . ر ك : عالم‌آراى عباسى ، ج 2 ، ص 379 .\r\n( 3 ) . ر ك : خلاصة التواريخ ، ص 21 .\r\n( 4 ) . ( تركى ) : نوكران ، خدمتكاران .\r\n( 5 ) . ر ك : نقاوة الاثار ، ص 289 و 290 : يعقوب بيك فى الفور ( مهدى قلى خان ) را به گوشه‌اى برده او را كشت .\r\n( 6 ) . ر ك : خلاصة التواريخ ، ص 21 .\r\n( 7 ) . ر ك : خلاصة التواريخ ، ص 22 .\r\n","page_name":" 429 ","page_number":445},
  {"content":"\r\n\r\nبه قزوين رسيد و مقصود مرشد قلى خان در هلاكت على قلى خان « 1 » حاصل گرديد و اين خبر بر پادشاه جم‌جاه بسى ناگوار افتاد بلكه در اين مصيبت با آنكه به ملاحظه مرشد قلى خان ، خوددارى فرمود باز صبر از دست بيرون رفته ، آواز گريهء شاه عالىجاه ، به گوش نزديكان رسيد ، براى آنكه على قلى خان آن پادشاه را اتابك بود و از روى خلوص نيت او را تربيت شاهانه نموده بود « 2 » .\r\nچون عيد نوروز سنه سيچقان‌ئيل را [ كه 
  ] در 21 ماه ربيع الثانى سال 996 : بود در دار السلطنه قزوين گذرانيدند ، براى يورش خراسان ، نهضت فرمود و چون موكب و الا به طهران رسيد ، رأى صواب نماى حضرت شاه عباس قرار گرفت كه نواب سلطان محمد پادشاه و اولاد امجاد او را كه در قلعه الموت طالقان عراق ، محبوس بودند ، به ورامين آورده در قلعهء ورامين محبوس داشتند « 3 » و ماه مبارك رمضان را در چمن بسطام « 4 » در انتظار اجتماع سپاه ممالك محروسه توقف فرمود و روزه ماه مبارك را گرفتند و چنان كه نگاشته گرديد چون مرشد قلى خان در جنگ با على قلى خان شاملو حاكم هرات فائق آمد ، حضرت شاه عباس را كه در آن سال در اردوى على قلى خان تشريف داشت ، دريافته ، به اردوى خود درآورده ، در شهر مشهد متوقف گرديد « 5 » و چون آن پادشاه از خراسان به قزوين آمد ، تمامت امورات دولتى را در كف كفايت مرشد قلى خان گذاشت كه در ظاهر و باطن مداخلتى در كارها نفرمود و مرشد قلى با عموم امرا و اعيان ممالك محروسه ، ناسازگارى مىنمود كه تمامت آنها را از خود آزرده داشت و هميشه خاطر شاهى را مىرنجانيد و مماطله در سفر خراسان و امداد به على قلى خان سرآمد جميع خلافهاى او گرديد « 6 » و از زمان حركت از قزوين تا چمن بسطام در هر شبى براى كشتن مرشد قلى خان منتظر فرصت بودند تا آنكه در شب دهم « 7 » ماه مبارك رمضان همين سال [ 996 
  ] جماعتى از خواص محرمان شاهى كه عمدهء آنها اللّه‌ويردى بيك زرگرباشى بود به اتفاق پادشاه جم‌جاه به چادر مرشد قلى خان رفتند و نواب كامياب به نفس نفيس شمشيرى به او زد و چاكران شمشيرها را بر او فرود آوردند ، سراسيمه شده به جانب طويله گريخت اللّه‌ويردى بيك و سايرين كار او را ساختند : « 8 »\r\n\r\nبيت :\r\n نكوخواه مردم شود بختيار * بدانديش را بد بود روزگار \r\nو موكب و الا ، ماه مبارك رمضان را در چمن بسطام بسر بردند و يعقوب خان ذو القدر و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 252 ، عالم‌آراى عباسى ، ج 2 ، ص 388 تا 398 . و ر ك : نقاوة الاثار ، ص 291 تا 301 ، مشروح جنگ و كيفيت كشته شدن على قلى خان : ( او را با ساطور پاره پاره ساختند ) .\r\n( 2 ) . ر ك : نقاوة الاثار ، ص 309 .\r\n( 3 ) . ر ك : خلاصة التواريخ ، ص 32 .\r\n( 4 ) . ر ك : عالم‌آراى عباسى ، ج 2 ، ص 399 .\r\n( 5 ) . ر ك : عالم‌آراى عباسى ، ج 2 ، ص 400 .\r\n( 6 ) . ر ك : روضة الصفا ، ج 8 ، ص 252 ، نقاوة الاثار ، ص 306 .\r\n( 7 ) . در نقاوة الاثار ، ص 309 : ( در هشتم رمضان 997 در موضع شاهرود ) .\r\n( 8 ) . ر ك : عالم‌آراى عباسى ، ج 2 ، ص 401 . اما اشاره‌اى به حضور شاه عباس در قتلگاه نشده و فقط آمده است كه در جوار سراپردهء شاهى كشته شد . اما در خلاصة التواريخ ، ص 33 ، آمده است كه : شاه شخصا به كمك امت بيك او را كشت . و در نقاوة الاثار ، ص 309 : كشندهء او ( امت بيگ ) آمده است . و در خواب هم كشته مىشود و نويسنده كتاب بسيار از او به نيكى ياد مىكند ، ( ص 310 ) .\r\n","page_name":" 430 ","page_number":446},
  {"content":"\r\n\r\nآقايان ذو القدر فارس با سپاه فارس وارد اردوى اعلى شدند و موكب همايون در ماه ذى الحجه وارد مشهد مقدس گرديد و چون چند روزى از لوازم زيارت آستانه مباركه فارغ شد ، اخبار متواتر رسيد كه چغال اوغلى سردار سپاه رومى از راه ماهىدشت كرمانشاهان به همدان آمده ، بعضى از قلعه‌هاى آن ناحيه را تعمير كرده و دوهزار نفر تفنگچى در آن گذاشته ، عود به بغداد نموده است .\r\nدر همين روزها ، آقايان ذو القدر فارس كه خودسر برآمده بودند « 1 » ، از اردو گريخته به جانب شيراز روانه شدند و يعقوب خان والى فارس ، اذن مرخصى خواسته براى برگردانيدن آنها ، روانه شيراز گرديد و چون آقايان ذو القدر كه سركردهء آنها ، حمزه بيك بود ، وارد شهر يزد شدند ، بكتاش « 2 » خان والى يزد ، آنها را گرفته ، به داروغه سپرد و چون يعقوب خان ، نزديك به يزد رسيد ، بكتاش خان او را استقبال نموده ، وارد شهر يزد گرديد و يعقوب خان از اطوار بكتاش خان تفرس نمود اراده گرفتن او را دارد ، پيشدستى كرده ، در نيم‌شبى به جانب شيراز بتافت . و در همين ايام حكومت داراب را از منتشا خان ذو القدر « 3 » گرفت و جاى او را به محمد قلى خان - پرناك بخشيد و شاه‌وردى خليفه ولد ولى خليفه شاملو كه از زمان اقتدار مرشد قلى خان ، در قصبه ايج و نيريز فارس حاكم بود و با سيصد نفر سوار شاملو ، در آن نواحى اقامت داشت چون يعقوب خان ، مزاج حضرت اشرف را نسبت به او منحرف مىدانست او را معزول نمود و شاه‌وردى خليفه ، سر از اطاعت باززده ، تمكين نفرمود و يعقوب خان به بهانهء شكار از شيراز به جانب قصبه ايج « 4 » تاخت نمود و او را گرفته با چند نفر از خويشان او به قتل رسانيدند و چون اخبار اين بىنظمى عراق و فارس به مسامع عز و جلال رسيد ، موكب و الا ، خراسان را گذاشته عازم عراق گرديد « 5 » .\r\nو عيد نوروز سنهء اودئيل در اوائل ماه جمادى الاولى سال 997 : كه موكب همايون در حوالى دامغان « 6 » بود ، اتفاق افتاد و چون مرشد قلى خان پادشاه سكندرشأن ، حضرت شاه سلطان - محمد را بىرضا و امضاى نواب اشرف شاهى در قلعه ورامين محبوس داشته بود « 7 » ، بعد از ورود موكب و الا به نواحى رى ، حضرت شاه سلطان محمد از قلعه ورامين تشريف‌فرماى اردوى كيوان شكوه گرديد و نواب اشرف ، شاه عباس نيم فرسخ او را ، استقبال كرده ، چون نزديك شد ، پياده گشت و ركاب پدر بزرگوار را بوسيد و لوازم احترام را به‌جا آورده ، به اتفاق وارد قزوين شدند و وزارت عظمى را به ميرزا لطف اللّه شيرازى « 8 » واگذار فرموده او را اعتماد الدوله گفتند .\r\nهم در اين سال [ 997 
  ] : حسن خان افشار در كوه‌كيلويه ، لواى اقتدار افراخته ، سر از\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 403 ، و خلاصة التواريخ ، ص 39 .\r\n( 2 ) . ر ك : عالم‌آراى عباسى ، ج 2 ، ص 403 و 409 و 418 ، و نقاوة الاثار ، ص 325 .\r\n( 3 ) . ر ك : خلاصة التواريخ ، ص 39 .\r\n( 4 ) . در نقاوة الاثار ص 344 : ( ايگ و نيزر ) .\r\n( 5 ) . ر ك : روضة الصفا ، ج 8 ، ص 257 ، نقاوة الاثار ، ص 342 .\r\n( 6 ) . ر ك : عالم‌آراى عباسى ، ج 2 ، ص 405 .\r\n( 7 ) . ر ك : همانجا .\r\n( 8 ) . در عالم‌آراى عباسى ، ج 2 ، ص 409 : اين واقعه در سال 998 ضبط شده است . نقاوة الاثار ، ص 318 : ( ميرزا لطفى ) .\r\nو خلاصة التواريخ ، ص 41 .\r\n","page_name":" 431 ","page_number":447},
  {"content":"\r\n\r\nچنبر فرمانبرى بيرون كشيد « 1 » و چون عبد المؤمن خان اوزبك ، از آب آمويه گذشته ، خراسان را مسخر داشته ، شهر مشهد مقدس را محاصره نموده بود ، حضرت پادشاه جم‌جاه قدغن فرمود كه سواران قزلباش بىشتر و استر در ركاب همايون بر سبيل تعجيل روانه مشهد مقدس شوند .\r\nدر روز بيست و يكم ماه شوال همين سال [ 997 
  ] : بسرعت تمام در قزوين نهضت فرمودند و به چند كوچ وارد طهران شدند « 2 » كه مرض ناگهانى عارض مزاج مبارك گرديد « 3 » و چند روز نگذشته كه خبر فتح مشهد مقدس به دست اوزبكان و قتل و غارت آن بلده طيبه را رسانيدند و آن حضرت فسخ عزيمت خراسان را فرمود .\r\nدر نيمه ماه محرم سال 998 : وارد دار السلطنه قزوين گرديد « 4 » و چون آقايان ذو القدر فارس و حسن خان افشار حاكم كوه‌كيلويه مستحق تنبيه و سياست بودند ، پادشاه والاجاه در روز بيستم صفر همين سال ، از دار السلطنه قزوين ، به صوب اصفهان ، نهضت فرمود ، با آنكه آفتاب در برج دلو بود و سردى هوا از حد گذشته ، چنان كه گفته‌اند :\r\n\r\nقطعه :\r\n مرغ آبى مىكند از سوز دل خود را كباب * هر كجا همچون سمندر بوى آتش مىبرد\r\nاز دم باد خنك لبهاى خوبان شد كبود * آه از اين سرما كه رنگ از روى آتش مىبرد « 5 » \r\nدر اوائل ماه ربيع الاول : وارد اصفهان شدند « 6 » و يعقوب خان والى فارس ، جمعيتى فراهم آورد و عنوان را براى يورش به لارستان قرار داد و در وقت حركت به جانب يزد ايلغار نمود « 7 » و چون بكتاش خان افشار حاكم كرمان ، شهر يزد را بىاذن اولياى دولت ، متصرف گشته بود و يعقوب خان با او سابقهء عنادى داشت ، سپاه فارس ، هشت روزه وارد يزد شده ، شهر را محاصره كرده ، بعد از كوشش ، مسخر گرديد و بكتاش خان را كشته « 8 » ، سر او را روانه اصفهان داشت و يعقوب خان اموال بكتاش خان و زوجه او دختر مير ميران يزدى را برداشته ، عود به شيراز نمود و بعد از انقضاى زمان عده او را در ازدواج خود درآورد « 9 » .\r\nو عيد نوروز سنه پارس‌ئيل 998 : در روز چهاردهم جمادى الاولى ، اتفاق افتاد [ و 
  ] حضرت شاه عباس در دار السلطنه اصفهان به عيش و كامرانى به لوازم عيد كوشيده ، قنبر خان شاملو ، مأمور به رفتن كوه‌كيلويه گرديد و بعد از ورود او ، حسن خان افشار حاكم آن ناحيه ، سر در چنبر اطاعت و فرمانبرى آورده ، با پيشكشهاى لايق و چندين سر اسب و استر با قنبر خان وارد اصفهان گشته ، مورد عنايت گرديد و چون يعقوب خان والى فارس خود را بىنهايت مورد عنايت ملوكانه مىدانست به خيال فاسد با خود قرار داد كه ميرزاده‌هاى ذو القدر و آقايان\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 409 .\r\n( 2 ) . ر ك : خلاصة التواريخ ، ص 50 .\r\n( 3 ) . ر ك : روضة الصفا ، ج 8 ، ص 254 ، عالم‌آراى عباسى ، ج 2 ، ص 412 .\r\n( 4 ) . ر ك : عالم‌آراى عباسى ، ج 2 ، ص 414 .\r\n( 5 ) . ر ك : خلاصة التواريخ ، ص 58 .\r\n( 6 ) . ر ك : عالم‌آراى عباسى ، ج 2 ، ص 421 و 426 .\r\n( 7 ) . ر ك : خلاصة التواريخ ، ص 59 .\r\n( 8 ) . ر ك : عالم‌آراى عباسى ، ج 2 ، ص 420 تا 425 ، روضة الصفا ، ج 2 ، ص 257 ، و نقاوة الاثار ، ص 344 . ( مشهور است كه خود التماس نمود كه او را به قتل آورند ) ، خلاصة التواريخ ، ص 59 .\r\n( 9 ) . ر ك : همانجا ، ج 2 ، ص 425 ، و نقاوة الاثار ، ص 343 ، خلاصة التواريخ ، ص 60 .\r\n","page_name":" 432 ","page_number":448},
  {"content":"\r\n\r\nذو القدر را كه گاهى در هوس حكومت مملكت فارس هستند ، بىاجازه دولتى از ميان برداشته ، به فراغ‌بال به فرمانروائى مملكت فارس ، برقرار باشد « 1 » ، پس بيست و چهار نفر از آنها را كه هر يك حاكم بلوكى و سركردهء فوجى بودند ، كشت « 2 » و اموال و املاك آنها را گرفت و جماعتى از اجلاف را گرد خود جمع نمود و چون به يقين پيوست كه پادشاه عادل از خون آن ميرزادگان نخواهد گذشت ، در اراضى باغ گلشن شيراز « 3 » كه محل نزول پادشاهان بود [ و 
  ] به مرور زمان ويرانه گشت ، قلعه‌اى در كمال اعتبار بساخت و مدرسه دار الصفا كه از بناهاى سلطان ابراهيم - ميرزا پسر ميرزا شاهرخ پسر حضرت صاحبقران امير تيمور گوركان بود و عمارت دار الايتام و زاويه صوفى خليل را خراب كرده ، سنگ و آجر آنها را براى تعمير قلعه برد « 4 » و سنگهاى قبرستان مسلمانان كه ميانه جعفرآباد و مصلى بود تا قبر هفت‌تنان را برداشته ، به خرج آن قلعه صرف نمود و در شرفيابى حضور مبارك ، هر روزه به عذرى متمسك مىگرديد تا آنكه كورحسن استاجلو « 5 » را مأمور به آوردن او فرمودند ، كورحسن بعد از ورود معلوم داشت كه از سيئات اعمال خود ، روى شرفيابى را ندارد و استدعا مىنمود كه مرا با پنج هزار نفر سوار از سپاه فارس ، مأمور خراسان فرمايد و چون مادر يعقوب خان ، كنيزى بود كه پادشاه مغفور شاه طهماسب به ابراهيم خان ذو القدر پدر يعقوب خان بخشيده بود ، يعقوب خان به خيال ماليخوليائى مىگفت وقتى مادرم را به پدرم بخشيدند و از حرمسرا درآمد ، مرا از حضرت پادشاه در حمل داشت و مملكت فارس به ارث و استحقاق ملك موروث من است و بعضى از خوش‌آمدگويان ، تصديق او را مىنمودند و گاهى در هوس سلطنت افتاده ، در خيال محال جنگ با پادشاه جم‌جاه مىافتاد ، چون اين اخبار در اصفهان شهرت يافت ، موكب فيروزى كوكب به جانب خطه شيراز نهضت فرمود « 6 » و چون به چمن كوشك‌زرد « 7 » كه بهترين چمن‌هاى مملكت ايران است رسيدند ، چند روزى توقف فرمود و از شيراز خبر رسيد كه سيادت و نقابت‌پناه ، مير ابو المحمد انجو كه از اعاظم سادات شيراز است ، مردمان شهرى را در مسجد جامع حاضر ساخت كه به منزل يعقوب خان رفته ، او را گرفته ، حبس نمايند و چون يعقوب خان مطلع گرديد در روز نهم ماه شعبان همين سال [ 998 
  ] از شيراز گريخت و در قلعه استخر مرودشت ، متحصن گرديد و حضرت شاه عباس ، حسين خان قاجار را داروغه شيراز فرموده روانه‌اش داشت و جماعتى [ را 
  ] به محاصره قلعه استخر مقرر فرمود و موكب و الا از كوشك‌زرد كوچ كرده از راه مشهد ام النبى « 8 » به مرودشت آمد و عمارت چهل مناره جمشيدى و بند امير عضد الدوله را به ملاحظه درآورد و در روز بيست و چهارم ماه رمضان همين سال وارد شيراز جنت‌طراز گرديد و در خانه‌هاى ابراهيم خان ذو القدر نزول اجلال فرمود و ميرزا لطف اللّه -\r\n\r\n\r\n","description":"","footnote":"\r\n( 1 ) . ر ك : همانجا ، ج 2 ، ص 420 ، 425 .\r\n( 2 ) . ر ك : خلاصة التواريخ ، ص 66 ، نقل به عبارات .\r\n( 3 ) . ر ك : خلاصة التواريخ ، ص 67 .\r\n( 4 ) . ر ك : همانجا .\r\n( 5 ) . ر ك : نقاوة الاثار ، ص 345 ، خلاصة التواريخ ، ص 68 .\r\n( 6 ) . ر ك : عالم‌آراى عباسى ، ج 2 ، ص 431 ، روضة الصفا ، ج 8 ، ص 257 ، در نقاوة الاثار ، ص 346 : ( در اول فصل بهار سنه 998 ) ، شاه عباس عزم دار الملك شيراز مىكند .\r\n( 7 ) . ر ك : همانجا ، ج 2 ، ص 432 .\r\n( 8 ) . در خلاصة التواريخ ، ص 70 : ( مشهد مادر سليمان ) .\r\n","page_name":" 433 ","page_number":449},
  {"content":"\r\n\r\nاعتماد الدوله « 1 » چون در اصل شيرازى بود به لوازم خدمت پرداخت و اعيان و اشراف و علماى شيراز را به حضور رسانيده ، مورد عنايت شدند « 2 » و ابراهيم خان والى لارستان « 3 » كه پيشكش‌هاى لايق روانه داشته بود ، در شيراز رسيد و ايالت ولايت شيراز و امير الامرائى مملكت فارس را به بنياد خان تواچىباشى « 4 » ذو القدر كه در سلك يوزباشيان انتظام داشت ، شفقت نمودند و چون خوانين كوه‌كيلويه هر يك خود را بىاجازه سلطنت ، حاكم مىدانست و حسن خان افشار كه رتبه برترى بر آنها داشت در اصفهان شرفياب حضور مبارك گشت و مورد عنايت گرديده عود به كوه‌گيلويه نمود و شاهقلى بيك پسر خليل خان حاكم سابق كوه‌گيلويه از خودسرى داعيهء حكومت مىنمود و بعد از ورود موكب و الا به فارس ، هر دو نفر از كوه‌گيلويه به اردوى اعلى آمدند و هر يك استدعاى حكومت را به انفراده ، داشتند و حسن خان ، چون مزاج مبارك شاهى را از شاهقلى بيك منحرف ديد ، در نيمه شبى به منزل او رفته ، او را بكشت « 5 » و روز ديگر مورد عنايت گرديده ، حاكم كوه‌گيلويه به انفراده گرديد و يعقوب خان به فراوانى ذخيره و استحكام قلعه استخر ، مغرور گشته ، به فراغ بال قرار گرفت و پادشاه جم‌جاه ، مدتى تغافل از او فرمود و چون مدت پنج ماه گذشت ، يعقوب خان را به خاطر رسيد كه ميرزا خان بيك شيرازى « 6 » وزير خود را به درگاه عالم‌پناه فرستاده ، از شاه جم‌جاه درخواست عفو از گناه نمايد و ميرزا خان بيك بعد از شرفيابى حضور مبارك مورد عنايت شده ، خلعتهاى فاخر براى يعقوب خان گرفته ، عود به قلعه استخر نمود .\r\nو روز عيد غدير ماه ذى الحجه همين سال [ 998 
  ] : يعقوب خان از قلعه به زير آمده ، وارد شيراز گرديده ، مورد نوازش شده ، سپاه فارس و ذو القدر در خانه او مجتمع گشتند « 7 » .\r\nدر روز نوزدهم همين ماه : مصطفى قلى بيك كچل افشار كه باعث فتنه و فساد يعقوب خان بود به قتل رسيد « 8 » .\r\nو در روز بيست و دويم همين ماه : يعقوب خان را به ورثه آقايان ذو القدر كه به دست او كشته شده بودند ، سپرده او را به قصاص بكشتند « 9 » . و ابو القاسم بيك فارسى مدان و جماعتى كه با او موافقت كرده بودند ، هر يك به سياست رسيدند و امت بيك ذو القدر ، چون از كشتن يعقوب خان مطلع گشت ، قلعه را مضبوط داشت و بنياد خان « 10 » والى فارس ، مأمور به تسخير قلعه\r\n\r\n\r\n","description":"","footnote":"\r\n( 1 ) . ر ك : همانجا ، ج 2 ، ص 432 ، خلاصة التواريخ ، ص 70 .\r\n( 2 ) . ر ك : عالم‌آراى عباسى ، ج 2 ، ص 432 ، روضة الصفا ، ج 8 ، ص 258 ، نقاوة الاثار ، ص 351 .\r\n( 3 ) . در نقاوة الاثار ، ص 351 ، اسامى بعضى از اين اشخاص آمده است . و ر ك : خلاصة التواريخ ، ص 71 .\r\n( 4 ) . ( بنياد خان كه در سلك يوزباشيان ذو القدر انتظام داشت ) . عالم‌آراى عباسى ، ج 2 ، ص 432 ، روضة الصفا ، ج 8 ص 258 .\r\n( 5 ) . ر ك : عالم‌آراى عباسى ، ج 2 ، ص 433 .\r\n( 6 ) . ر ك : همانجا ، ج 2 ، ص 434 ، خلاصة التواريخ ، ص 79 .\r\n( 7 ) . ر ك : همانجا ، ج 2 ، ص 435 ، نقاوة الاثار ، ص 356 ، خلاصة التواريخ ، ص 80 .\r\n( 8 ) . ر ك : خلاصة التواريخ ، ص 80 .\r\n( 9 ) . ر ك : همانجا ، ج 2 ، ص 436 ، و روضة الصفا ، ج 8 ، ص 258 . در نقاوة الاثار ، ص 360 : تاريخ كشته شدن او را سال 999 مىداند . ( روز سه‌شنبه 23 شهر مذكور او را پاره پاره كرده گوشت او را جماعتى كه از اقرباى مقتولان او بودند تناول نمودند ) . خلاصة التواريخ ، ص 80 .\r\n( 10 ) . ر ك : نقاوة الاثار ، ص 361 ، خلاصة التواريخ ، ص 80 و 81 .\r\n","page_name":" 434 ","page_number":450},
  {"content":"\r\n\r\nاستخر گرديد و چون در پاى قلعه فرود آمدند ، چند نفرى از درزهاى آن كوه فلك شكوه كه مستحفظى نداشت ، بالا رفتند ، چون اهل قلعه آنها را ديدند به گمان آنكه عموم سپاه وارد قلعه شده ، مضطرب گشتند و قلعه را به دست دادند و بنياد خان والى وارد قلعه شد [ و 
  ] اموال يعقوب خان را تصرف نمود و چند روز ديگر ، پادشاه جم‌جاه ، به عنوان شكار به مرودشت تشريف برده ، بر سر آن قلعه برفت ، اولا آب‌انبار چهل پايه را خراب كرده ، ديوارهاى آن را شكستند و سنگ‌تراشان چندين راه براى آن قلعه بساختند و عود به شيراز فرمود . « 1 »\r\nو در دوازدهم ماه محرم سال 999 : موكب همايون به عزم عراق از شيراز جنت‌طراز ، نهضت فرموده ، در خارج شهر توقف نموده ، روز بيست و نهم ماه محرم همين سال ، حضرت پادشاه جم‌جاه ، از خارج شيراز ، اردو را گذاشته به ايلغار حركت فرمود و با آنكه وقت زمستان بود ، به دو روز و نيم كه شبها را در منازل توقف مىفرمود ، از خارج شيراز ، وارد دار العباد يزد شدند « 2 » و دوازده روز در يزد بر اريكه اقتدار نشست و در بلده يزد ، نواب حاتم بيك اردوبادى « 3 » كه نواده حضرت خاتم الحكما ، خواجه نصير الدين طوسى عليه الرحمه است و دوازده سال به وزارت كل ولايات كرمان ، سرافراز و برقرار بود و در سلامت نفس و خوش‌ذاتى ممتاز افتاده ، به استيفاى ديوان اعلى مقرر گشت .\r\nدر نيمه ماه صفر همين سال [ 999 
  ] : حضرت خاقان بىهمال از شهر يزد بيرون آمده ، روز بيست و يكم همين ماه ، نزول اجلال به اصفهان فرمود « 4 » و اردوى كيوان شكوه در ملازمت نواب اعتماد الدوله ميرزا لطف اللّه شيرازى ، از شيراز به اصفهان رسيد و بعد از نظم آن ولايت ، روانه دار السلطنه قزوين گرديده روز هيجدهم ماه ربيع الاول همين سال [ 999 
  ] : نزول اجلال به دار السلطنه قزوين فرمود و بقيه اين سنه پارس‌ئيل را در قزوين توقف نمود .\r\nصاحب كتاب خلاصة التواريخ ، قاضى احمد منشى پسر شرف الدين حسين حسينى قمى نوشته است چون سنه پارس‌ئيل اين سال تمام شد ، اين جلد پنجم خلاصة التواريخ به انجام رسيد ، نود و سه سال تمام از سلطنت روزافزون سلاطين صفويه و دودمان مرتضويه ، گذشته ، سمت تحرير يافت . « 5 »\r\nعيد نوروز سنه توشقان‌ئيل ، در بيست و پنجم ماه جمادى الاخره اين سال 999 : اتفاق افتاد و پادشاه كامگار ، در دار السلطنه قزوين به عيش و عشرت گذرانيد و چون خاطر انور از ميرزا لطف اللّه اعتماد الدوله شيرازى ، براى اعمال زشتى كه از پسرش به جهل و غرور بروز مىنمود ، مكدر بود ، او را از وزارت معزول فرموده « 6 » ، اين منصب جليل را به حاتم بيك اردوبادى كه به منصب استيفاى ديوانى سرافراز بود ، واگذار نموده ، او را اعتماد الدوله گفتند « 7 » .\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 437 .\r\n( 2 ) . ر ك : نقاوة الاثار ، ص 365 ، خلاصة التواريخ ، ص 84 .\r\n( 3 ) . در خلاصة التواريخ : ( جلالا حاتم بيگا كه از اعيان خطه اردوباد است ) . ص 84 .\r\n( 4 ) . ر ك : عالم‌آراى عباسى ، ج 2 ، ص 438 . در نقاوة الاثار ، ص 367 : تاريخ ورود به اصفهان را ( اوائل زمستان سال 999 ) آورده است .\r\n( 5 ) . ر ك : خلاصة التواريخ ، ص 86 .\r\n( 6 ) . ر ك : روضة الصفا ، ج 8 ، ص 258 .\r\n( 7 ) . در عالم‌آراى عباسى ، در ذكر وقايع سال 1000 ، ( ج 2 ، ص 439 ) و خلاصة التواريخ ، ص 88 .\r\n","page_name":" 435 ","page_number":451},
  {"content":"\r\n\r\nدر زمستان اين سنه [ 999 
  ] : موكب و الا بر جناح استعجال از قزوين به اصفهان و يزد آمده ، به اصفهان بازنگشته تا آخر زمستان همين سنه عود به دار السلطنه قزوين فرمود .\r\nعيد نوروز سنه لوىئيل در ششم ماه جمادى الاخره سال 1000 : اتفاق افتاد و حضرت اشرف ، لوازم عيد را معمول فرمود .\r\nو در همين سنه [ 1000 
  ] : كه باز عبد المؤمن خان اوزبك در خراسان رايت جور و ستم افراخته بود ، موكب فيروزى كوكب ، از دار السلطنه قزوين نهضت فرموده ، وارد چمن بسطام گرديدند « 1 » كه عبد المؤمن خان از نيشابور ، رقعه مختصرى « 2 » خدمت پادشاه جم‌جاه فرستاد كه ميانه پادشاهان هميشه يا جنگ است يا صلح اگر بر سر صلح شويم مملكت خراسان را كه در تسخير آن ، زحمت كشيده‌ام ، به من واگذار فرمائيد و اگر جنگ را آماده‌ايد ما هم ايستاده‌ايم كه فتح و شكست از جانب خداست و حضرت شاه عباس بهادر خان ، در كمال ادب در جواب نگاشت كه ما به لطف ايزدى واثقيم و از مملكت موروثه نود ساله « 3 » خود نخواهيم گذشت ، اگر شما طالب صلح باشيد ، آب آمويه را سامان ايران و ماوراء النهر قرار داده ، آسوده شويد « 4 » ، چون جواب به عبد المؤمن خان رسيد و از شماره سپاه قزلباش مطلع گرديد ، رقعه مختصرى فرستاد كه از قديم گفته‌اند : « با آل على هر كه درافتاد برافتاد » و من با شما درنمىآويزم تا آنكه شما بر سر من آئيد و چون ضرورت داعى بود به جانب جام رفتيم اگر تشريف‌فرما شويد ، مهمان پذيريم و پادشاه ظفرپناه چون به نزديك مشهد مقدس رسيدند ، معلوم شد كه اوزبكان در حصار شهر نشسته و آذوقه و سيورسات فراوان جمع كرده‌اند ، حضرت شاه عباس بعد از مشاورت ، صلاح ندانست كه يورش به جانب مشهد كه آستانه مباركه رضويه است اندازد و بىحرمتى واقع گردد به مضمون اين مقال :\r\n\r\nقطعه :\r\n كردند معاملان افلاك * هر كار به وقت خويش مرهون\r\nتعجيل در آن مكن نيارد * تا وعده سر از دريچه بيرون\r\nچون وعده رهن منقضى گشت * آن كار شود به صدق مقرون \r\nتسخير مشهد مقدس را حواله به وقت ديگر فرمود و موكب و الا از خراسان به جانب عراق نهضت فرموده ، وارد دار السلطنه قزوين گرديد « 5 » و حضرت اشرف پادشاه جم‌جاه ، جريده و مختصر از قزوين وارد دار السلطنه اصفهان شده « 6 » ، زمستان را به خرمى گذرانيد و چون نواب بنياد خان والى مملكت فارس و آقايان ذو القدر فارس در يورش خراسان ، سپاه فارس و ذو القدر به اندازه‌اى كه فرمان همايون صادر شده بود به خراسان نرسانيده بودند ، بنياد خان را از ايالت معزول فرموده ، آقايان مورد عتاب شدند « 7 » و بعد از دو سه روز ، بيست و پنج هزار تومان به عنوان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 260 ، خلاصة التواريخ ، ص 88 .\r\n( 2 ) . متن نامه و ترجمهء آن در صفحه 408 و حاشيه 2 همان صفحه در نقاوة الاثار .\r\n( 3 ) . در عالم‌آراى عباسى ، ج 2 ، ص 453 : ( ملك مورث صد ساله ) و ر ك : نامه‌هاى عبد المومن ( ص 415 ) و جواب آن ( ص 417 ) و ص 424 و 425 .\r\n( 4 ) . ر ك : عالم‌آراى عباسى ، ج 2 ، ص 452 .\r\n( 5 ) . ر ك : روضة الصفا ، ج 8 ، ص 260 ، عالم‌آراى عباسى ، ج 2 ، ص 454 .\r\n( 6 ) . ر ك : روضة الصفا ، ج 8 ، ص 261 ، عالم‌آراى عباسى ، ج 2 ، ص 455 .\r\n( 7 ) . ر ك : عالم‌آراى عباسى ، ج 2 ، ص 458 : ( و حكومت فارس به حسين خان مصاحب قاجار نامزد شده بود . . . ) .\r\n","page_name":" 436 ","page_number":452},
  {"content":"\r\n\r\nجريمه بنياد خان و آقايان متقبل گشتند كه در عرض سه سال از ولايت فارس به ديوان اعلى رسانيدند و رتق و فتق ولايات فارس كما فى السابق بر بنياد خان و آقايان ذو القدر برقرار گرديد . « 1 »\r\nعيد نوروز سنه ئيلان‌ئيل در شانزدهم جمادى الاخره سال 1001 اتفاق افتاد .\r\nدر همين سال [ 1001 
  ] : موكب و الا براى تنبيه الوار لرستان حركت نموده « 2 » ، آنها را تنبيهى كامل فرموده ، عود به قزوين نمود « 3 » و در همين سال نورمحمد خان « 4 » والى اورگنج « 5 » و حاجى محمد خان « 6 » پادشاه خوارزم كه هر دو از خيرخواهان دولت عليه صفويه و با يكديگر پسر عم بودند و بواسطه افساد مردمان شرطلب ، ميانه آنها به مخالفت كشيده بود ، نورمحمد خان پيش از نهضت موكب و الا وارد قزوين شده بود در ركاب ظفر انتساب در سفر لرستان همراهى داشت و حاجى محمد خان پادشاه خوارزم در زمان غيبت حضرت شاه عالم‌پناه آمده ، در قزوين توقف نمود و بعد از ورود موكب و الا ، آن پادشاه جم‌جاه با آن دو نفر پادشاه خوارزم و اورگنج در يك مسند نشسته از يك سفره ، طعام خورده ، از يك جام مىنوشيدند .\r\nو در همين سال [ 1001 
  ] : مولانا جلال الدين « 7 » كه در علم نجوم سرآمد اهل زمان بود و در زايچهء طالع اين سال نوشته بود كه در اين سال در دار السلطنه قزوين مردى را از تخت سلطنت برداشته بر تخته مرده‌شوئى اندازند و در بين ، به عرض همايونى رسانيدند كه درويش خسرو - نام قزوينى « 8 » كه از عقائد مسلمانى گذشته ، جماعتى بر گرد او جمع شده ، به طريقه الحاد و كفر مىگذرانند ، چون اين مطلب را محقق داشتند ، يوسف نام تركش‌دوز « 9 » كه از اتباع درويش بود آورده ، تاج شاهى را بر سرش گذاشته ، او را سه روز بر تخت سلطنت نشانيدند و جميع امرا و اعيان به او سر فرود مىآوردند و احكام او را مىنگاشتند و حضرت شاه عباس بهادر خان با دو سه نفر از خواص خود به لباس فروتنى مىگذرانيد و بعضى از ظرفا به مولانا جلال الدين گفتند كه فرمان شاهى صادر شده كه در سه روز تمامت احكام يوسف تركش‌دوز مجرى است و شنيده‌ام كه يوسف حكم كرده كه بايد يكروز پيشتر از قتل خود مولانا را بگويم به قتل رسانند و مولانا از اين خبر وحشت كرده ، سه چهار روز در جايهاى بيغوله پنهان گرديد و در روز سيم ، يوسف تركش‌دوز را از تخت به زير آورده ، او را بكشتند و ماصدق حكم نجومى را يافتند و بعد از\r\n\r\n\r\n","description":"","footnote":"\r\n( 1 ) . ر ك : همانجا .\r\n( 2 ) . در عالم‌آراى عباسى ، ج 2 ، ص 469 ، در ضمن وقايع سال 1002 .\r\n( 3 ) . ر ك : همانجا ، ج 2 ، ص 473 .\r\n( 4 ) . ر ك : همانجا ، ج 2 ، ص 464 .\r\n( 5 ) . در نقاوة الاثار ، ص 417 : ( اور گنجينه ) .\r\n( 6 ) . ر ك : نقاوة الاثار ، ص 535 .\r\n( 7 ) . ر ك : همانجا ، ج 2 ، ص 474 ، و نقاوة الاثار ، ص 492 .\r\n( 8 ) . ر ك : عالم‌آراى عباسى ، ج 2 ، ص 473 .\r\n( 9 ) . ( استاد يوسفى تركش‌دوز ) . عالم‌آراى عباسى ، ج 2 ، ص 474 - حكيم ركناى كاشى درباره او گفته است :\r\n شها توئى كه در اسلام تيغ خون‌خوارت * هزار ملحد چون ( يوسفى ) مسلمان كرد\r\nجهانيان همه رفتند پيش او به سجود * دمى كه حكم تواش پادشاه ايران كرد \r\n( ر ك : عالم‌آراى عباسى ، ج 2 ، ص 475 ) در نقاوة الاثار ، ص 517 : ( يوسفى خراسانى ) .\r\n","page_name":" 437 ","page_number":453},
  {"content":"\r\n\r\nمدتى چند نفر از اهل اصطهبانات فارس را كه از زمره ملحدين بودند آوردند و به قتل رسانيدند . « 1 »\r\nدر همين سال [ 1001 
  ] : براى نظم عربستان و شوشتر و كوه‌گيلويه ، نواب حاتم بيك اعتماد الدوله و نواب فرهاد خان ركن الدوله از طريق لرستان به شوشتر رفته ، نظمى لايق داده ، به كوه‌گيلويه آمدند و دست حسن خان افشار حاكم آن نواحى را كوتاه كرده ، او را مقيد ساختند « 2 » و حكومت كوه‌گيلويه و شولستان را به امير خان افشار ، حاكم كازرون عنايت نمودند و حكومت كازرون را به اسمعيل خان افشار تفويض فرمود و وارد شيراز جنت‌طراز گرديد و امورات ضروريه را رونقى تمام داده ، يادگار على سلطان كه از اعيان قزلباش و صوفيان صافىاعتقاد بود به حكومت و دارائى مملكت فارس سرافراز و برقرار گرديد و محمد صالح بيك را به وزارت و پيشكارى او مأمور فرمودند و خواجه محمد رضاى قزوينى را كه از اولاد عبيد زاكان بود و در ميانه قزلباش اعتبارى تمام داشت به نظارت مهمات مملكت فارس تعيين نمودند و خواجه مشار اليه در كاردانى در امورات ملكى ، گوى سبقت را از همگنان ربوده بود و جواهر نظم را به الماس طبع سفته ، اشعار آبدارش را زينت مجلس مىنموده و اين رباعى از اوست :\r\n\r\nرباعى :\r\n از گرد رخت بنفشه را لب تر شد * بر چهره ، چليپاى خطت زيور شد\r\nگويند كه مهر تيره گردد ز كسوف * خورشيد من از كسوف روشن‌تر شد \r\nپس نواب اعتماد الدوله و فرهاد خان ركن الدوله از شيراز به جانب پايه سرير سلطنت ، نهضت فرمودند .\r\nو عيد نوروز سنه قوىئيل روز هشتم ماه رجب سال 1003 : اتفاق افتاد و معروض رأى جهان‌آرا گرديد كه عبد المؤمن خان پادشاه اوزبك با سپاه تركستان ، قلعهء اسفراين را محاصره كرده است و حضرت اشرف بعد از اطلاع بر واقعه ، پيشخانه همايون را از دار السلطنه قزوين بيرون زدند و روز ديگر با سپاه ركابى بسرعت تمام روانه خراسان گرديد و در چمن بسطام « 3 » سه روز توقف كرده ، نزديك به بيست و يكهزار نفر سپاه مظفر در ركاب همايون به‌شماره درآمد و رقعه به عبد المؤمن خان پادشاه نگاشتند « 4 » كه چند مرتبه آن خان‌زاده عالىتبار به اراده مملكت - گيرى به صوب خراسان آمده و رعاياى مسلمانان را پاىمال سم‌ستوران كرده است ، چون موكب همايون ما متوجه خراسان مىشود ، آن پادشاه مقابله ناكرده ، روى از جنگ تافته و عار فرار را بر خود گذاشته است و در اين سنه ، شنيدم كه آن پادشاه با سپاه اوزبك براى تسخير اسفراين آمده‌ايد ، ما هم براى ملاقات بر جناح تعجيل تا چمن بسطام رسيده‌ايم ، بر طريق جوانمردى ما را از ملاقات خود مأيوس نداشته و ننگ فرار را بر خود نگذاشته ، مردانه قدم در ميدان رزم نهاده ، ظفر و شكست را از حق تعالى دانسته باشيد و نامه را به قطب الدين چگنى « 5 » داده ، روانه خدمت پادشاه تركستان گرديد و بعد از ورود و رسانيدن نامه پادشاه ظفرپناه « 6 » ، عبد المؤمن خان\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 476 و 501 ، و ر ك : نقاوة الاثار ، ص 522 .\r\n( 2 ) . ر ك : نقاوة الاثار ، ص 486 و 551 .\r\n( 3 ) . ر ك : عالم‌آراى عباسى ، ج 2 ، ص 507 ، نقاوة الاثار ، ص 440 ، روضة الصفا ، ج 8 ، ص 287 ، عالم‌آرا ، و روضة الصفا ، اين حادثه را در ضمن وقايع سال 1004 ، ضبط كرده‌اند .\r\n( 4 ) . ر ك : نقاوة الاثار ، ص 559 .\r\n( 5 ) . ر ك : عالم‌آراى عباسى ، ج 2 ، ص 508 : ( قطب الدين آقا ، از طايفه چگنى ) .\r\n( 6 ) . در متن : ( پناه را ) .\r\n","page_name":" 438 ","page_number":454},
  {"content":"\r\n\r\nيقين دانست كه اين نامه اختراعى است و پادشاه عالم‌پناه ، در دار السلطنه قزوين غنوده است و قطب الدين بيگناه را به دست اوزبكان داده ، ره‌سپر آخرت گرديد و عبد المؤمن خان سيصد نفر سوار براى تحقيق اين مطلب روانه چمن بسطام نمود و چون اوزبكان نزديك به اردوى اعلى شدند به دست جوانان قزلباش افتاده ، بيشتر آنها را كشتند و پاره‌اى بازگشته ، خبر ورود موكب همايون را به پادشاه تركستان رسانيدند ، محاصره قلعه اسفراين را گذاشته به صوب مشهد مقدس كه در تصرف داشت روانه گرديد و پادشاه جم‌جاه به چندين مصلحت‌انديشى رفتن به مشهد مقدس را به وقت ديگر حواله فرمود و سپاه عراق را مرخص نمود و خود براى انتظام استراباد ، نهضت فرمود و چون عبد المؤمن خان از مرخصى سپاه عراق مطلع گرديد ، به سبزوار آمده ، آن بلدهء طيبه را تسخير كرده ، زن و مرد و پير و طفل سبزوارى را بكشت « 1 » و به تعجيل به جانب بلخ نهضت - فرمود .\r\nدر اواخر اين سنه [ 1003 
  ] : حكمرانى و فرمانروائى مملكت فارس را به نواب اللّه ويردى خان قوللر آقاسى « 2 » ، غلام خاصه شريفه كه به شجاعت و سخاوت ذاتى و رأى رزين و عقل دوربين ، از تمامت امرا ، ممتاز بود شفقت فرموده ، او را با فر جمشيدى و شكوه اسكندرى ، روانه شيرازش فرمود « 3 » و در نزديكى عيد نوروز سنه پيچين‌ئيل كه در نوزدهم ماه رجب سال 1004 :\r\nاتفاق افتاد وارد شيراز جنت‌طراز گرديد .\r\nو در اوائل اين سنه [ 1004 
  ] : حضرت كيوان رفعت پادشاه جم‌جاه ، از قزوين ، تشريف - فرماى گيلان شده ، بعد از شكار و تفرج ، عود به مقر سلطنت فرمود . « 4 »\r\nو در اين سال [ 1004 
  ] : مفسدان طايفه افشار كوه‌گيلويه با امير خان افشار « 5 » حاكم آن ولايت بناى بددماغى را گذاشته ، در بلدهء رامهرمز كه از قصبات كوه‌گيلويه است ، جمعيت نموده ، ابو الفتح بيك ، نوادهء خليل خان افشار حاكم سابق كوه‌گيلويه را به خانى برداشتند و مهدى قلى خان شاملو ، از جانب حضرت پادشاه جم‌جاه براى تنبيه او مأمور گرديد و چون به آن نواحى رسيد در ميانه رامهرمز و شوشتر ميانه شاملو و افشار جنگ شده ، شكست بر افشار افتاده ، پناه به سيد مبارك شوشترى بردند و اعراب شوشتر به امداد جماعت افشار برخاستند « 6 » و كار را بر مهدى قلى خان شاملو ، تنگ نمودند و چون اين اخبار به پايهء سرير اعلى رسيد ، حكومت كوه - گيلويه را ضميمه ايالت نواب اللّه‌ويردى خان نموده ، او را براى نظم آن نواحى مأمور فرمود و نواب اللّه‌ويردى خان ، با سپاه فارس ، از شولستان گذشته ، جمعى از مفسدان افشار را به دست آورده ، به قتل رسانيد و آتشى در ايل خانكى « 7 » كوه‌گيلويه افروخت كه خرمن عمر قايدان الوار را بسوخت و حكومت كوه‌گيلويه را به يكى از غلامان خاصه شريفه ارزانى داشته ، عود به شيراز نمود .\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 511 ، روضة الصفا ، ج 8 ، ص 293 .\r\n( 2 ) . قوللر آقاسى به معنى مهتر غلامان ، رئيس غلامان .\r\n( 3 ) . ر ك : عالم‌آراى عباسى ، ج 2 ، ص 515 .\r\n( 4 ) . ر ك : روضة الصفا ، ج 8 ، ص 297 ، عالم‌آراى عباسى ، ج 2 ، ص 518 .\r\n( 5 ) . ر ك : عالم‌آراى عباسى ، ج 2 ، ص 524 : ( در ذكر وقايع سال 1005 ) .\r\n( 6 ) . در متن : ( برخواستند ) .\r\n( 7 ) . در متن : ( جاكى ) با توجه به عالم‌آراى عباسى ، ج 2 ، ص 525 ، كه در آنجا آمده است : ( قبائل سركش خانكى و جوانكى و بندانى و غيره ( را ) به باد داد ) تصحيح شد .\r\n","page_name":" 439 ","page_number":455},
  {"content":"\r\n\r\nو عيد نوروز سنه تخاقوىئيل در روز غره ماه شعبان سال 1005 : اتفاق افتاد و اعليحضرت ظل اللهى در دار السلطنه قزوين به لوازم عيد اقدام فرمود .\r\nدر اين سال [ 1005 
  ] : موكب فيروزى كوكب براى تنبيه شاه‌وردى خان والى لر - كوچك كه در اين زمان به لرستان شهرت يافته ، از دار السلطنه قزوين نهضت فرمود « 1 » و ايلچى روانه شيراز داشته كه مؤتمن السلطان اللّه وردى خان قوللر آقاسى بيگلربيگى مملكت فارس در نواحى لرستان به اردوى اعلى ملحق گردد و برحسب فرمان اللّه‌وردى خان با سپاه فارس حاضر گرديد و چون شاه وردى خان ، از خوف فرار كرده ، به قلعه‌اى كه در اختيار روميان بود ، پناه برد ، و اللّه‌ويردى خان از عقب او تاخته ، قلعه را به قهر و غلبه بگرفت ، از شاه وردى خان ، نقل شده كه « 2 » چون سواران فارس به جانب من آمدند چون خواستم آنها را به تفنگ بزنم هرچه سعى نمودم ، آتش فتيله روشن نشد و چون روشن مىشد نزديك به كاسه تفنگ كه مىرسيد ، خاموش مىشد ، ناچار تفنگ را انداختم و چون دست به كمان و تير بردم ، زه كمان گسيخت ، دانستم ، بخت خوابيده و نكبت برخاسته « 3 » است ، فرياد كردم كه كسى جنگ نكند و خود از برج قلعه بيرون آمده ، خدمت اللّه‌وردى خان رسيدم القصه نواب خانى عيال شاه وردى خان را به احترام تمام به محرمان خود سپرده ، او را با كمال عزت به پايهء سرير معدلت مسير رسانيده ، او را به فرمان شاهى كشتند « 4 » و موكب و الا بعد از انتظام لرستان از بلدهء خرم‌آباد كه قصبه لرستان است ، نهضت فرموده به خرمى وارد دار السلطنه قزوين گرديد .\r\nهم در اين سال [ 1005 
  ] : اعليحضرت شاهى از قزوين تشريف‌فرماى اصفهان شد و رأى عالم‌آرا بر آن قرار گرفت كه اصفهان را مقر سلطنت و دولت گرداند و زمستان را در اصفهان قشلاق فرمود « 5 » .\r\nعيد نوروز سنه ايت‌ئيل در روز سيزدهم ماه شعبان سال 1006 : اتفاق افتاد و پادشاه جم‌جاه در دار السلطنه اصفهان به عيش و كامرانى گذرانيد و بناى طرح عمارات عاليه كه شايسته سلطنت و دولت است فرمود و مهندسان و معماران را از ممالك محروسه ، طلب داشته ، مشغول عمل گرديدند . « 6 »\r\nو در همين سال [ 1006 
  ] : اعليحضرت شاه عباس براى تسخير مملكت خراسان تمامت سپاه ممالك محروسه را احضار فرموده كه در چمن بسطام به موكب فيروزى كوكب ملحق شوند و نواب مؤتمن الدوله اللّه‌ويردى خان و گنج على خان با لشكر فارس و كرمان از راه طبس به خراسان روند و حضرت اشرف در چمن بسطام نزول اجلال فرمود « 7 » و سان « 8 » سپاه منصور ، زياده\r\n\r\n\r\n","description":"","footnote":"\r\n( 1 ) . در عالم‌آراى عباسى ، ج 2 ، ص 537 ، در ذكر وقايع سال 1006 .\r\n( 2 ) . ر ك : عالم‌آراى عباسى ، ج 2 ، ص 539 .\r\n( 3 ) . در متن : ( برخواسته ) .\r\n( 4 ) . ر ك : عالم‌آراى عباسى ، ج 2 ، ص 540 ، روضة الصفا ، ج 8 ، ص 304 .\r\n( 5 ) . ر ك : عالم‌آراى عباسى ، ج 2 ، ص 544 .\r\n( 6 ) . ر ك : عالم‌آراى عباسى ، ج 2 ، ص 544 ، روضة الصفا ، ج 8 ، ص 323 .\r\n( 7 ) . ر ك : عالم‌آراى عباسى ، ج 2 ، ص 546 ، روضة الصفا ، ج 8 ، ص 323 .\r\n( 8 ) . در متن : ( سون ) .\r\n","page_name":" 440 ","page_number":456},
  {"content":"\r\n\r\nاز سىهزار سپاهى به نظر انور رسيد و هنوز اللّه‌ويردى خان و گنج على خان با سپاه فارس و كرمان نرسيده بودند و موكب و الا و اردوى اعلى از بسطام كوچ نموده ، چون نزديك به شهر نيشابور رسيد ، لشكر اوزبك كه نشابور را در تحت تملك داشتند ، از ملك چندين ساله دل كنده ، با عيال و اطفال راه خود را گرفتند و نواب فرهاد خان از پيش حركت نمود و چون نزديكى شهر مشهد مقدس رسيد ، خبر آوردند كه عبد المؤمن خان « 1 » پادشاه تركستان كه سالها خراسان را به غصب « 2 » متصرف بود ، بدرود زندگانى نموده است « 3 » و فرهاد خان ، بىجنگ و جدال ، سپاه اوزبك را كه شهر مشهد را متصرف بودند اذن بيرون رفتن و از پى كار خود شدن فرمود و شهر مشهد را به حيطهء تصرف درآورد و حضرت اقدس همايونى از نيشابور وارد شهر طوس گرديده ، احرام طواف مرقد مطهر حضرت امام هشتم را بسته ، روز ديگر حركت فرمود و چون گنبد منور ظاهر گرديد ، حضرت ظل اللهى پياده شده « 4 » ، پيشانى مسكنت را بر خاك نياز ، سوده اشك شادمانى از ديده باريده ، پا را برهنه فرمود و با عالمى اخلاص و نيازمندى برهنه‌پا و گشاده - پيشانى ، طى مسافت را فرمود و تمامت امرا و سپاهيان بر اين آيين ، قدم در راه گذاشته ، وارد شهر مشهد مقدس گرديده ، روى نياز و جبهه اخلاص را بر عتبه علويه عليه گذاشتند و به لوازم زيارت پرداختند و آستانه مقدس رضويه را بىسامان و از قنديلهاى طلا و نقره و زيور خالى ديدند و در همان روز ، ركن الدوله فرهاد خان را براى تسخير شهر هرات ، روانه فرمودند و موكب همايون سه روز « 5 » در مشهد مقدس توقف فرمود ، پس به جانب هرات نهضت نموده ، كه محمود - بيك شاملو از سفر هند مراجعت نموده ، از هرات گذشته بود ، شرف‌اندوز حضور مبارك گرديد و كيفيت حاليهء شهر هرات را به عرض رسانيد كه دين محمد خان اوزبك كه از جانب عبد المؤمن - خان والى هرات بود ، دل در سلطنت تمامى خراسان بسته و دوازده هزار نفر اوزبك و سه هزار نفر از هزاره ، جمعيت كرده و منتظر ورود فرهاد خان است كه اگر بعد از جنگ شكست يابد ، سه هزار نفر در قلعه هرات گذاشته ، خود به ماوراء النهر رفته ، لشكرى به مدد خود بياورد و تمامت خراسان را تصرف نمايد و رأى پادشاه بر آن قرار گرفت كه فرهاد خان را بازخواسته ، آوازه اندازد كه خبر اغتشاش عراق به سمع همايونى رسيد و اردوى اعلى از خراسان گذشته و كسى نزد اللّه‌وردى خان و گنج على خان كه از راه طبس آمده بودند ، فرستادند كه آنچه سوار جريدهء فارس و افشار كرمانى داريد ، ايلغار كرده ، كه در غوريان به موكب و الا ملحق شوند و باقى اردو را به‌جا گذاريد و اللّه‌وردى خان و گنج على خان ، ايلغار نموده ، در نزديكى هرات به اردوى اعلى ملحق شدند و دين محمد خان به اطمينان خاطر ، از بازگشتن موكب و الا به عراق از شهر هرات ، بيرون آمده ، در چهار فرسخى به اردوى اعلى رسيده ، جنگ درانداخت و نواب فرهاد خان يا به عمد يا به اضطرار ، شكست يافته فرار نمود و اعليحضرت اشرف او را ملاحظه مىفرمود و با آنكه در آن جنگ زخمدار شده بود ، در ميانه قزلباش تهمت‌زدهء فرار از جنگ گشته ، غبار عار فرار ، بر\r\n\r\n\r\n","description":"","footnote":"\r\n( 1 ) . در متن : ( عبد المؤمن خان و ) .\r\n( 2 ) . در متن : ( قصب ) .\r\n( 3 ) . ر ك : روضة الصفا ، ج 8 ، ص 310 ، عالم‌آراى عباسى ، ج 2 ، ص 556 ، نقاوة الاثار ، ص 588 .\r\n( 4 ) . ر ك : روضة الصفا ، ج 8 ، ص 311 ، عالم‌آراى عباسى ، ج 2 ، ص 578 ، در ضمن وقايع سال 1007 .\r\n( 5 ) . ( و قريب يك ماه در آن خطه جنت‌نشان توقف فرمود ) . عالم‌آراى عباسى ، ج 2 ، ص 578 ، در روضة الصفا : ( خود بعد از سه روز حكم به حركت سپاه داد ) ج 8 ، ص 312 .\r\n","page_name":" 441 ","page_number":457},
  {"content":"\r\n\r\nچهرهء روزگار او نشست و اللّه‌وردى خان بر سپاه اوزبك حمله آورده ، آنها را شكست داده ، روى به انهزام نمودند و فتح و فيروزى و نصرت ، عايد سپاه قزلباش گرديد و لشكر اوزبك به شهر هرات رفته ، هر كسى دست عيال خود را گرفته ، از شهر هرات بيرون رفتند و به جانب ماوراء النهر شتافتند و دين محمد خان كه در ميدان رزم ، زخمى برداشته بود ، در ميانهء راه وفات يافت .\r\nو چون نواب فرهاد خان هميشه خدمت اعليحضرت همايونى ، عرض مىنمود آرزو دارم كه در حضور مبارك با دشمن روبرو شوم ، يا او را بكشم يا كشته شوم و جان خود را نثار موكب و الا كنم . چون كوكب بختش نامساعد گشت [ و 
  ] در حضور اعليحضرت شاهى فرار نمود ، و چند مدتى بود كه آن اعليحضرت گمان غدرى از او داشتند و بعضى از نشانه‌هاى غدر ملاحظه مىفرمودند [ و 
  ] روى هم رفته اسباب نكبت او فراهم بود ، پس فرمان قدر توأمان قتل او ، صادر گرديد « 1 » و اللّه‌وردى خان بيگلربيگى مملكت فارس به منزل او رفت و خنجر را از كمر كشيد و فرهاد خان به تركى گفت بيله‌مى اولدى « 2 » ، يعنى كار ما چنين شد و به همان خنجر كارش را ساخته ، سر او را در شهر برده ، در محلات هرات گردانيدند . « 3 »\r\nو بعد از انتظام خطه هرات ، موكب و الا وارد شهر مشهد مقدس گشته ، در تعمير بنا و ساختن قنديلهاى نقره و طلا و شمعدانهاى مرصع و فروش و اوانى آن آستانهء مقدسه ، در كمال اهتمام كوشيدند « 4 » و بعد از فراغت از نظم شهر مشهد مقدس و آستانهء مطهره ، به عزم استرآباد موكب همايون نهضت فرموده ، بعد از ورود به خطه استراباد و نظم ايلات آن سامان ، به جانب مازندران تشريف‌فرما گرديد و الوندديو « 5 » و ساير ديوساران مازندران كه دم از خودسرى و هواپرستى مىزدند ، چون خود را اسير پنجه تقدير ، ديدند ، دل از مقر تمكن خود كنده ، به واسطهء شفاعت امرا به پايهء سرير اعلى مشرف شدند و الوندديو با عيال و اطفال از مازندران روانه شيراز جنت‌طراز گرديد و سيورغال و تيول براى معيشت او معين فرموده ، شيراز را وطن خود قرار داد و موكب و الا از مازندران و شهر طهران و قزوين گذشته در دار السلطنه اصفهان نزول اجلال فرمود و زمستان را به انجام رسانيد .\r\nو عيد نوروز سنهء تنگوزئيل در روز بيست و سيم ماه شعبان سال 1007 : اتفاق افتاد .\r\nو در همين سال [ 1007 
  ] : موكب و الا ، از اصفهان به مشهد مقدس رفته ، زمستان را به پايان رسانيد « 6 » .\r\nو هم در اين سال [ 1007 
  ] : قدوه زمرهء علويه و اسوهء عترت نبويه ، ناصب رايات ملت بيضا ، ناصر شريعت غرا ، سيد ماجد بن سيد هاشم جد حفصى بحرانى كه از طفوليت از حليهء بصر عارى و به زيور بصيرت آراسته بود ، تشريف‌فرماى شيراز گرديد .\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 574 و 575 ، روضة الصفا ، ج 8 ، ص 315 ، 316 ، 317 ، نقاوة الاثار ، ص 610 .\r\n( 2 ) . در متن : ( سلمى اولدى ) مطابق آنچه در عالم‌آراى عباسى ، ج 2 ، ص 575 آمده است تصحيح شد .\r\n( 3 ) . ر ك : نقاوة الاثار ، ص 611 .\r\n( 4 ) . ر ك : عالم‌آراى عباسى ، ج 2 ، ص 578 .\r\n( 5 ) . ر ك : عالم‌آراى عباسى ، ج 2 ، ص 585 ، روضة الصفا ، ج 8 ، ص 322 .\r\n( 6 ) . ر ك : عالم‌آراى عباسى ، ج 2 ، ص 586 ، روضة الصفا ، ج 8 ، ص 323 .\r\n","page_name":" 442 ","page_number":458},
  {"content":"\r\n\r\nدر كتابها نوشته‌اند ، جناب مولانا محسن كاشانى « 1 » ، چون خواست به شيراز آيد و تحصيل علوم دينيه نمايد ، از ديوان منسوب به سوى حضرت امير المؤمنين على بن ابيطالب ( ع ) تفأل نمود ، اين ابيات در بدايت صفحه بيافت : ( عربى ) :\r\n تغرب عن الاوطان فى طلب العلى * فسافر ففى الاسفار خمس فوائد\r\nتفرج هم و اكتساب معيشة * و علم و آداب و صحبة ماجد \r\nپس به شيراز آمده ، در خدمت آن علامه زمان تحصيل مراتب علم حديث و فقه نموده ، سرآمد علماى زمان گرديد .\r\nو عيد نوروز سنهء سيچقان‌ئيل در پنجم رمضان سال 1008 : اتفاق افتاد و موكب شاه عباس از مشهد مقدس به خطه هرات نزول نمود « 2 » و چون به مسامع عز و جلال رسانيدند كه نور محمد خان والى مرو شاهيجان كه در حدود سال 1004 ، از خطه مرو فرار كرده ، پناه به دولت عليه ايران برده ، مورد عنايت گرديده ، حمايت يافته ، دوباره بر ايالت خطه برقرار گرديده بود ، سر از چنبر اطاعت پيچيده ، دست ستم‌پردازى بر رعاياى خراسان دراز داشته است ، اعليحضرت شاه عباس از هرات به صوب مرو ايلغار فرمود و در خارج شهر مرو نزول اجلال نمود و نور محمد خان دروازه‌هاى « 3 » شهر را بسته ، پنهان از اعيان مروى ، عريضه « 4 » بر سبيل تضرع خدمت اعليحضرت اقدس فرستاد كه جماعت سپاه و رعيت چون بر مذهب اهل سنت و جماعتند ، از سطوت قزلباش خائف و انديشه‌ناكند ، چنان كه امان‌نامه‌اى از مصدر جلال شرف صدور يابد كه به عواطف خسروانه ، اميدوار گردند ، اين بنده قديمى بر طريقه عبوديت با اعيان ولايت شرف‌اندوز حضور مبارك خواهيم شد و پادشاه دين‌پناه بر طبق استدعاى نور محمد خان والى ، امان‌نامه را انفاذ فرمود و نور محمد خان از شهر درآمده ، به پايهء سرير معدلت مسير مشرف گرديد « 5 » و اهل شهر از قتل و غارت ايمن گشتند و نواب نور محمد خان در اردو اقامت نمود [ و 
  ] او را به ركن الدوله و اللّه‌وردى خان بيگلربيگى مملكت فارس سپردند و او را مأمور به توقف دار الملك شيراز نمودند « 6 » و براى مخارج يوميه او از قرار روزى يك تومان تبريزى مقرر داشتند و بعد از ورود به شيراز جنت‌طراز تا اوائل سال 1020 در نهايت آسايش زندگانى نموده به روضه رضوان خراميد .\r\nو چون پادشاه سكندرجاه ، رايت صفوى آيت را به صوب دار السلطنه اصفهان برافراخت و بقيهء سال را به عيش و عشرت گذرانيد ، عيد نوروز سنه اودئيل ، در روز شانزدهم ماه مبارك سال 1009 اتفاق افتاد و پادشاه دين‌پناه به لوازم نوروزى پرداخت .\r\nو در همين سال [ 1009 
  ] : بنا بر نذر و عهدى كه براى تسخير مملكت خراسان ، ميانهء\r\n\r\n\r\n","description":"","footnote":"\r\n( 1 ) . معروف به ملا محسن فيض كاشانى از اجله علماى اماميه قرن 11 هجرى و عهد شاه عباس است كه در فقه و حديث و تفسير و حكمت و ادب و علوم عقلى و نقلى متبحر بود ، او در قم اقامت داشت و با دختر ملاصدرا ازدواج كرده بود بيش از 120 اثر به او منسوب است و در 1091 در كاشان درگذشت و در همانجا مدفون گشت .\r\n( 2 ) . ر ك : عالم‌آراى عباسى ، ج 2 ، ص 590 ، روضة الصفا ، ج 8 ، ص 326 .\r\n( 3 ) . در متن : ( دروازهاى ) .\r\n( 4 ) . ر ك : عالم‌آراى عباسى ، ج 2 ، ص 590 .\r\n( 5 ) . ر ك : روضة الصفا ، ج 8 ، ص 327 ، عالم‌آراى عباسى ، ج 2 ، ص 591 .\r\n( 6 ) . ر ك : روضة الصفا ، ج 8 ، ص 327 .\r\n","page_name":" 443 ","page_number":459},
  {"content":"\r\n\r\nخود و خداى تعالى بسته بود ، به همت شاهانه ، پياده « 1 » ، راه دراز را از دار السلطنه اصفهان تا شهر مشهد مقدس پيموده ، بر احدى تكليف پياده‌روى نفرمود جز محمد زمان سلطان بايندرى تركمان و مهتر سلمان دنبلى ركابدارباشى و ميرزا هدايت اللّه اصفهانى نوادهء نجم ثانى « 2 » كه موافقت كرده ، اعليحضرت شاهنشاهى را پياده همراهى نمودند و مقرر داشتند كه اين سه نفر طنابى را كه درازى آن پنجاه ذرع شرعى « 3 » باشد ، با خود داشته ، از دروازهء شهر اصفهان تا دروازهء مشهد مقدس را پيموده ، مولانا جلال الدين منجم‌باشى يزدى ، شمارهء آن را ثبت نمايد و اردوى شاهى به قانون متعارفه ، منزل به منزل ، كوچ بر كوچ با توب و تيب « 4 » ، نهضت نمودند و بيست و هشت روز ، پادشاه دين‌پناه ، از اصفهان ، پياده ، وارد مشهد مقدس گرديد و مولانا جلال الدين [ را 
  ] بعد از رجوع به دفتر شماره طناب پنجاه ذرعى ، معلوم شد كه از اصفهان تا مشهد مقدس يكصد و نود و نه - فرسخ شرعى است و آن شاه دين‌پناه ، تمامى ماه رجب و شعبان و رمضان را در بارگاه عرش اشتباه ، به طاعت و عبادت گذرانيد و زمستان را در شهر مشهد مقدس به پايان رسانيد ، ( و در تاريخ اين سفر گفته‌اند ) :\r\n گفتا پياده كردم هفتاد حج اكبر \r\n.\r\nو عيد نوروز سنه پارس‌ئيل در روز بيست و هفتم ماه مبارك رمضان سال 1010 : اتفاق افتاد و پادشاه جم‌جاه براى تسخير بلخ از شهر مشهد مقدس نهضت فرمود و سيصد عرابه توپ و دو هزار نفر توپچى و ده هزار نفر تفنگچى پياده و چهل هزار سوار ، غير از نوكر و خدمتكار و اردوبازار ، در ظل رايت ظفرآيت ، در ركاب مستطاب حركت نمودند و براى گرمى هوا و كمى آب ، روزى زياده از دو فرسخ نرفتند و بر اين منوال در نزديكى شهر بلخ نزول اجلال گرديد و اردوى باقى خان اوزبك والى بلخ از شهر درآمده ، خيمه و خرگاه برافراخت و در مقابل اردوى كيوان شكوه كه رودخانه فاصله بود ، توقف نمود .\r\nدر اوائل اين سال [ 1010 
  ] : ركن الدوله ، اللّه‌وردى خان ، جزيره بحرين را به تصرف آورد « 5 » و چون در سال 890 توران شاه پسر سنقر شاه « 6 » ، والى جزيره هرمز « 7 » ، جزيرهء بحرين را گرفته ، ضميمه سواحل فارس كه در تحت اقتدار او بود نمود و در زمان حكومت سنقر شاه پسر توران شاه در سال 900 و چيزى « 8 » جماعت پرتگال از فرنگستان آمده ، والى هرمز را فريفته ، در جزيره هرمز ، خانه ساخته ، بناى تجارت را گذاشته و به تدريج ازدحام و جمعيت نموده ، شوكتى پيدا كردند و در هرمز لواى اقتدار افراختند و قوت و شوكت والى هرمز را شكستند و در ولايت بحرين كه ضميمه ولايت هرمز بود ، خانه ساختند و والى آن را بيكار داشتند . و چون فرخ شاه « 9 » والى هرمز\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 329 ، عالم‌آراى عباسى ، ج 2 ، ص 610 ، 611 .\r\n( 2 ) . ر ك : روضة الصفا ، ج 8 ، ص 329 .\r\n( 3 ) . ( طنابى بدست گيرند و دوازده هزار زرع را كه يك فرسخ شرعى است بپيمايند ) . روضة الصفا ، ج 8 ، ص 329 .\r\n( 4 ) . ( با توب و تيب و فر و زيب همى رفتند ) . روضة الصفا ، ج 8 ، ص 329 .\r\n( 5 ) . ر ك : روضة الصفا ، ج 8 ، ص 333 ، عالم‌آراى عباسى ، ج 2 ، ص 614 .\r\n( 6 ) . در عالم‌آراى عباسى ، ج 2 ، ص 614 : ( سلغر شاه ) ، ولى در روضة الصفا : ( سنقر شاه ) .\r\n( 7 ) . در متن : ( هرموز ) .\r\n( 8 ) . ( سال 912 كه سى و يكسال از ظهور خاقان گذشته بود . . . ) عالم‌آراى عباسى ، ج 2 ، ص 614 . ولى در روضة الصفا ج 8 ، ص 333 : ( نهصد و كسرى بود ) . ( متن از روضة الصفا ماخوذ است ) .\r\n( 9 ) . ر ك : روضة الصفا ، ج 8 ، ص 333 .\r\n","page_name":" 444 ","page_number":460},
  {"content":"\r\n\r\nكه جز نامى بر او نمانده بود وفات يافت و نوبت ولايت اسمى به فرزند او فيروز شاه رسيد ركن الدين مسعود برادر وزير فيروز شاه كه اسم حكومت بحرين با او بود و رسم با جماعت پرتگال و ركن الدين مسعود چون در اصل از اهل بلده‌فال « 1 » بود و نسبت خويشى با خواجه معين الدين والى فال داشت ، شكايت آن پرتگالان را به او نوشت و درخواست نمود كه از اللّه‌وردى خان بيگلربيگى فارس ، استمدادى كند و تسخير جزيرهء بحرين را بر او آسان شمارد و بيگلربيگى بعد از اطلاع ، اذن داده ، خواجه معين الدين فالى با لشكر بيخهء فال و اسير و علاء مرودشت « 2 » كه مردمانى شجاع و متهور و در تفنگ‌اندازى ، مشهورند بر كشتيهاى كوچك و بزرگ نشسته به آسانى فتح جزيره بحرين را نموده ، دست جماعت پرتگال را كوتاه داشتند و در وقت جنگ ، زخمى به خواجه معين الدين فالى رسيد كه بعد از فتح وفات يافت « 3 » و جزيرهء بحرين در تحت اقتدار اللّه وردى خان ، بيگلربيگى مملكت فارس درآمد و چون واليان لارستان از ابتداى طلوع دولت عليهء صفويه در تحت اطاعت و انقياد درآمدند و به لقب امير ديوانى سرافراز بودند و در لارستان ، لواى اقتدار داشتند و در زمان سلطنت شاه سلطان محمد صفوى ، نور الدهر خان پسر ابراهيم خان ، پسر انوشيروان مشهور به شاه عادل ، حاكم لارستان بود و در آغاز سلطنت اعليحضرت شاه عباس بهادر خان چون وفات يافت ، ميرزا علاء الملك پسر نور الدهر خان به جاى پدر نشست و به ابراهيم خان ثانى « 4 » مشهور گشت و استقلالى تمام يافت و تمكينى به اوامر و نواهى نواب بيگلر بيگى نداشت و او را مردى زرگر مىپنداشت « 5 » ، در همين سال [ 1010 
  ] : اللّه‌وردى خان با سپاه فارس به لارستان رفته و ابراهيم خان چون خود را مرد ميدان نديده و در قلعه لار كه بر فراز كوهى مشرف بر شهر لار است متحصن گشت و قاضى ابو القاسم لارى « 6 » از ابراهيم خان تخلف نموده ، خدمت اللّه‌وردى خان رسيده ، مورد عنايت شده و حكومت لارستان را به او شفقت نمود و چون ابراهيم خان كار را بر خود سخت ديد ، از آن قلعه درآمده به قلعه ديگرى كه بر فراز كوهى مشرف بر شهر لار است پناه برد « 7 » و عاقبت امان خواسته ، از قلعه به زير آمد ، او را به احترام نگاه داشته در همين سال [ 1010 
  ] : با اردوى فارس در خدمت اللّه‌وردى خان ، از راه كرمان عازم سفر خراسان گشته ، در وقتى كه موكب همايونى در نزديكى شهر بلخ نزول اجلال داشت وارد اردوى اعلى شدند و بعد از چند روز ابراهيم خان لارى به مرض اسهال كه در اردو شايع بود ، وفات يافت و مضمون كريمه  وَ ما تَدْرِي نَفْسٌ بِأَيِّ أَرْضٍ تَمُوتُ  « 8 » را دريافت و مدت سى و پنج سال از عمرش گذشته بود و اين بيت از ابراهيم خان نوشته شد :\r\n\r\nبيت :\r\n ما پى تحصيل يار و يار در دل بوده است * حاصل تحصيل ما ، تحصيل حاصل بوده است « 9 » \r\n\r\n\r\n","description":"","footnote":"\r\n( 1 ) . ( چون اعيان فال و اسير را با وى نسبتى بود ) . روضة الصفا ، ج 8 ، ص 333 .\r\n( 2 ) . بلوك علا مرودشت از گرمسيرات فارس جنوبى شيراز . . . همين كتاب بخش دوم ، بلوكات فارس .\r\n( 3 ) . ر ك : روضة الصفا ، ج 8 ، ص 333 ، عالم‌آراى عباسى ، ج 2 ، ص 615 .\r\n( 4 ) . ر ك : عالم‌آراى عباسى ، ج 2 ، ص 616 ، روضة الصفا ، ج 8 ، ص 334 .\r\n( 5 ) . در متن : ( و ) .\r\n( 6 ) . ر ك : روضة الصفا ، ج 8 ، ص 334 ، عالم‌آراى عباسى ، ج 2 ، ص 617 .\r\n( 7 ) . ر ك : عالم‌آراى عباسى ، ج 2 ، ص 617 ، روضة الصفا ، ج 8 ، ص 334 .\r\n( 8 ) . آيه 34 ، سوره لقمان .\r\n( 9 ) . بيت از روضة الصفا ، ج 8 ، ص 334 ، نقل شده است .\r\n","page_name":" 445 ","page_number":461},
  {"content":"\r\n\r\nو در تواريخ نگاشته‌اند « 1 » كه ابراهيم خان از نسل گرگين ميلاد بود كه يكى از پهلوانان شاهنشاه كيخسرو است . زمانى كه به حكومت لارستان سرافراز گرديد ، ساعتى سعد را براى ورود خود به شهر لار از منجم خواست ، به او نگاشت كه هفت سال چون بگذرد ساعتى آيد كه چون در آن ساعت داخل شهر لار شوى چندين هزار سال حكومت و فرمانروائى لارستان در خانوادهء تو بماند و گرگين ميلاد در خارج شهر لار ، چادر زده ، مدت منجم را تأمل داشته ، بر سر ساعت وارد گرديد و باز نوشته‌اند : از جمله چيزهائى كه از ابراهيم خان به دست اللّه وردى خان افتاد ، تاجى بود كه كيخسرو شاهنشاه به گرگين ميلاد داده بود و در خانواده او باقى بود و چون ايالت به هر يك از نواده او مىرسيد اين تاج را تا چندى بر سر مىگذاشت و آن را از طلا ساخته ، به در و ياقوت مرصع داشته ، به تاج كيخسروى شهرت داشت « 2 » .\r\nو لار در اصل لاد بود چنان كه اين شعر به حكيم فردوسى نسبت دهند « 3 » .\r\n صفاهان به گودرز كشواد داد * به گرگين ميلاد هم لاد داد « 4 » \r\nو چون نام پسر گرگين هم لاد بود ، دال را تبديل به راء كرده آن شهر را لار گفتند « 5 » و اول كسى كه از ملوك گرگين به شرف اسلام رسيد ملك ايرج است كه در زمان خلافت عمر عبد العزيز ، مسلمان شد و به لقب جلال الدين سرافراز گرديد ، القصه چون اللّه‌وردى خان با سپاه فارس و كرمان در نزديكى بلخ وارد اردوى اعلى شدند به ملاحظهء بسيارى ناخوشى ، در اردو ، صلاح را در جنگ نديده ، به عزم هرات موكب و الا نهضت نمود و چون ملاحظه مردمان اردو نمودند ، معلوم شد كه ثلث تمام يا ناخوشند يا وفات يافته‌اند و ميرزا بيك منشى جنابذى در كتاب تاريخ روضة الصفيه نگاشته است كه سبب شيوع ناخوشى در اردوى شاهى آن بود كه سپاه موافق و مخالف در كنار يك نهر ، سه چهار فرسخ منزل داشتند و اوزبكان كه در مبادى نهر بودند ، لاشه مردار و پليديهاى اردوى خود را در جوالها كرده ، ميخها در كنار نهر كوبيده ، جوالها را به ميخ‌ها بسته كه آب نهر به آن پليديها ، آلوده مىشد و اردوى شاهى را چون خبرى از اين معامله نبود از آب همين نهر گذران مىنمودند و روزبروز بر ناخوشى اهل اردو مىافزود و بيشتر مرض آنها اسهال بود ، چنان كه بيچاره ، ابراهيم خان لارى به همين مرض درگذشت « 6 » .\r\nو چون موكب و الا ، از آب خطب « 7 » كه رودخانه بلخ است ، گذشت ، جماعت اوزبك جسارت نموده ، از كمينگاه درآمده ، شكست يافتند و شش هزار نفر از آنها به نظر انور همايونى رسانيده ، موكب و الا از هرات و مشهد مقدس گذشته ، به دار السلطنه اصفهان ، نزول اجلال فرموده ، بقيهء زمستان را به پايان رسانيد .\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 618 .\r\n( 2 ) . ر ك : روضة الصفا ، ج 8 ، ص 334 ، عالم‌آراى عباسى ، ج 2 ، ص 618 .\r\n( 3 ) . ر ك : عالم‌آراى عباسى ، ج 2 ، ص 618 .\r\n( 4 ) . اين بيت در نسخ معتبر شاهنامه نيامده و ولف نيز از ( لاد ) يا ( لار ) در فرهنگ لغات خود ياد نكرده است . اما ( مورخان بناى آن را به گرگين ميلاد يا به بلاش پسر فيروز نسبت مىدهند ) . فرهنگ معين ، ص 1775 ، ج 6 .\r\n( 5 ) . وجه تسميه عاميانه است .\r\n( 6 ) . ر ك : روضة الصفا ، ج 8 ، ص 340 ، عالم‌آراى عباسى ، ج 2 ، ص 630 .\r\n( 7 ) . ر ك : عالم‌آراى عباسى ، ج 2 ، ص 627 .\r\n","page_name":" 446 ","page_number":462},
  {"content":"\r\n\r\nو عيد نوروز سنه توشقان‌ئيل سال 1011 : در روز بيست و هشتم ماه شوال اتفاق افتاد و اعليحضرت شاهنشاه جهان‌پناه ، به عيش و عشرت گذرانيده ، چون مملكت خراسان را از خار و خس بيگانه پيراسته فرمود ، در فكر تسخير مملكت آذربايجان كه ملك موروث او بود ، افتاد و اتمام عمارات جديد دار السلطنه اصفهان را در كف كفايت اللّه‌وردى خان ، بيگلربيگى مملكت فارس گذاشت و با نيتى صاف بر وجه اختصار از اصفهان به صوب مشهد مقدس شتافت « 1 » و استمداد همت را از آستانهء مبارك رضويه « 2 » على صاحبها الف ثناء و تحيه ، خواسته ، رخصت تسخير آذربايجان را يافته ، عود به اصفهان فرمود و نيت خود را به هيچ آفريده‌اى اظهار نداشت و به احضار سپاه نصرت شعار ممالك محروسه فرمان داد و آوازهء سفر مازندران را درانداخت .\r\nو در هفتم ماه ربيع دويم همين سال [ 1011 
  ] : از اصفهان نزول اجلال به دار السلطنه قزوين فرموده ، حقيقت نيت شاهنشاهى بر امرا معلوم گرديد و به شش روزه ، تشريف‌فرماى دار السلطنة تبريز شد « 3 » و اهل شهر آن روز را به عيش و شادمانى گذرانيدند و مستحفظين قلعه جديد روميان كه او را ينگى قلعه مىگفتند ، سراسيمه گشته ، درب قلعه را بستند و در پس ديوارها نشستند .\r\nشاهنشاه دين‌پناه ، شهر تبريز را كه مدتها در تصرف روميان بود ، خراب و ويران ملاحظه فرمود و على پاشا « 4 » والى تبريز كه براى نظم مهام از تبريز دور افتاده بود ، اطلاع بر واقعه يافته با سپاه رومى و آذربايجان به جانب شهر تبريز شتافت و اعلىحضرت شاهنشاهى از تبريز به استقبال او آمده ، بعد از تلاقى ، شكست فاحش بر روميان افتاد و على پاشا ، اسير كمند تقدير گشت « 5 » و چون او را به حضور حضرت شهريارى رسانيدند و جز كشته شدن ، اميدى بر خود نداشت مورد عنايت گرديد و رسم آن پادشاه دين‌پناه چنين بود كه اگر اميرى از دشمن گرفتار گردد « 6 » او را مورد عنايت فرمايد و على پاشا بعد از آسايش در فكر فرزند دلبند خود كه چهره‌اى چون ديبا و موئى زيبا داشت و عمرش از پانزده نگذشته بود ، افتاده ، بناى بيقرارى را گذاشت كه ناگاه چشمش به آن فرزند كه اسير شده بود ، افتاد و بىاختيار فريادكنان به گريه درآمد و به حكم شاهى آن پسر را چون پدر از قيد رهانيده ، به احترام گذرانيده موكب و الا عود به شهر تبريز فرمود « 7 » و چون مستحفظين ينگى قلعه ، از شكست سپاه و گرفتارى على پاشا ، مطلع شدند ، قلعه را گذاشته ، از پى كار خود رفتند و اموال على پاشا كه در قلعه بود ، تمامى را به او عنايت نمودند و او را در مجلس خاص ، نديم فرمودند ، پس به فرمان شاهنشاه جهان تمامت سپاه ، در چند روز آن\r\n\r\n\r\n","description":"","footnote":"\r\n( 1 ) . در حاشيه همين مطلب آمده است :\r\n( اين قطعه از حضرت شاه عباس ماضى جنت‌مكان است :\r\n كلبه‌اى را كه من شدم بانى * مقصدم تكيه سبحان على است\r\n( خانه دلگشا ) شدش تاريخ * چونكه از كلب آستان على است \r\nبراى تاريخ عمارتى فرموده ) .\r\n( 2 ) . ر ك : عالم‌آراى عباسى ، ج 2 ، ص 636 .\r\n( 3 ) . ر ك : عالم‌آراى عباسى ، ج 2 ، ص 638 ، در روضة الصفا ، ج 8 ، ص 346 ، در ذكر وقايع سال 1012 .\r\n( 4 ) . ر ك : عالم‌آراى عباسى ، ج 2 ، ص 640 ، روضة الصفا ، ج 8 ، ص 347 .\r\n( 5 ) . ر ك : روضة الصفا ، ج 8 ، ص 349 ، عالم‌آراى عباسى ، ج 2 ، ص 641 .\r\n( 6 ) . در متن : ( گرد ) .\r\n( 7 ) . ر ك : عالم‌آراى عباسى ، ج 2 ، ص 641 ، روضة الصفا ، ج 2 ، ص 349 .\r\n","page_name":" 447 ","page_number":463},
  {"content":"\r\n\r\nقلعه را خراب نمودند .\r\nدر ميانه خبر رسيد كه سلطان محمد خان پسر سلطان مراد خان قيصر روم زندگانى را بدرود نمود و خلف الصدقش ، اعليحضرت سلطان احمد خان كه جوانى شانزده ساله بود به جاى پدر بر تخت سلطنت ممالك روم قرار گرفت « 1 » و اين خبر باعث قوت خيال شاهنشاهى شده ، موكب همايون براى تسخير نخجوان و ايروان ، نهضت فرموده از نخجوان گذشت و تمامت اهل جلفا كه ارمنى مذهب بودند كوچانيده ، روانه اصفهان داشت « 2 » كه در كنار زاينده‌رود ، زمين وسيعى به آنها داده كه هر يك به اندازه رتبه خود خانه ساخته ، متوطن گردند و بعد از اتمام اين محل را نيز جلفا گويند ، پس اردوى اعلى وارد خطه ايروان گرديده ، شهر و دو قلعه كه متصل به شهر بود ، محاصره فرمود و شريف پاشا « 3 » با توپخانه و سپاه رومى متحصن گشتند و حضرت شهريارى همت را بر گشودن قلعه گماشت و تمامى زمستانرا با سپاه فراوان در خارج شهر ايروان توقف فرمود .\r\nو عيد نوروز سنه لوىئيل در روز نوزدهم ماه شوال سال 1012 : اتفاق افتاد و پادشاه كامكار به عيش و عشرت مشغول گشت و الكسندر خان والى گرجستان به پايهء سرير اعلى آمده ، دو طبق طلاى مسكوك بنام نامى اعليحضرت شاهنشاه آورده ، از حضور مبارك گذرانيده ، مورد عنايت شاهانه گرديد « 4 » و چون در اوائل سال گذشته ، آقايان بغداد و اوزن احمد كه به وفور عقل ممتاز بود ، سر از اطاعت والى بغداد كشيده ، رقم حكومت عراق عرب و بغداد را به نام خود كرده ، عريضه به پايه سرير معدلت مسير شاهنشاهى فرستاده بود كه اگر سردارى از جانب سنى الجوانب شاهى به اين نواحى آيد ، بىكلفت خاطر در اطاعت او شويم و اعليحضرت شاهنشاهى ، اللّه‌وردى خان ، بيگلربيگى فارس را مأمور فرمود كه با سپاه فارس از راه شولستان و بهبهان و خوزستان به بغداد رفته ، اگر اوزن احمد در آنچه « 5 » معروض داشته ، صادق است ، دار السلام بغداد را متصرف شود و چون نواب بيگلربيگى نزديك بغداد رسيد ، اوزن احمد از عريضه خود انكار نمود و دروازه‌هاى « 6 » شهر بغداد را بسته ، متحصن گرديد و نواب بيگلربيگى شهر را محاصره نمود « 7 » كه از جانب شهريارى چاپارى وارد گشت كه چون در تسخير نواحى آذربايجان عازم گشته‌ايم ، اگر اوزن احمد در بغداد متحصن شود ، متعرض او نشده بر جناح استعجال روانه آذربايجان شود و بيگلربيگى فارس شهر بغداد را گذاشته ، با سپاه فارس و خوزستان و لرستان روانه ايروان گرديد . « 8 »\r\nو در روز عاشوراى محرم سال 1013 : شريف پاشا والى ايروان و نخجوان و شيروان و ارمنستان ، با سپاه رومى كه در قلعه‌هاى ايروان متحصن بودند و مدتى پاىمردانگى در محافظت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 353 ، عالم‌آراى عباسى ، ج 2 ، ص 646 .\r\n( 2 ) . ر ك : عالم‌آراى عباسى ، ج 2 ، ص 668 .\r\n( 3 ) . ر ك : روضة الصفا ، ج 8 ، ص 356 .\r\n( 4 ) . ر ك : روضة الصفا ، ج 8 ، ص 353 ، عالم‌آراى عباسى ، ج 2 ، ص 647 .\r\n( 5 ) . در متن : ( در آنچه را ) .\r\n( 6 ) . در متن : ( دروازهاى ) .\r\n( 7 ) . ر ك : روضة الصفا ، ج 8 ، ص 359 ، عالم‌آراى عباسى ، ج 2 ، ص 660 .\r\n( 8 ) . ر ك : روضة الصفا ، ج 8 ، ص 359 .\r\n","page_name":" 448 ","page_number":464},
  {"content":"\r\n\r\nخود مىفشردند ، چون از حمايت سپاه روم مأيوس شدند ، عريضه تضرع‌آميز به پايه سرير معدلت مسير ، فرستاده ، طلب امان نمودند و از جانب سنى الجوانب امان‌نامه صادر گشت « 1 » و در همين روز تمامت سپاه روم از قلعه‌هاى ايروان درآمده ، مورد عنايت شدند . و در همين روز عاشورا ، نواب اللّه وردى خان بيگلربيگى فارس ، وارد اردوى كيوان شكوه گرديد ، پس حكم صادر شد كه احدى متعرض اموال روميان نگردد كه آنها را به مال و جان امان داده‌ايم و هيچكس در پيرامون آنها نگشت و شريف پاشا كه شيعه خاص و سيدى صحيح النسب از ذريه طاهره مرتضويه بود و مدتها به حكومت و فرمانروائى مملكت مصر و امارت سپاه برقرار بود و اعتبارى لايق داشت ، چشم از اموال و املاك و عيال خود پوشيده ، از اعليحضرت شاهنشاهى استدعاى توطن در شهر مشهد مقدس نموده ، به درجه قبول رسيد و با ملازمان خاصه خود كه نزديك صد نفر بودند ، روانه مشهد مقدس شدند « 2 » و در سالى مبلغ سيصد تومان عراقى ، براى مخارج يوميه او و ملازمانش برقرار فرمود و بعد از ورود به عتبه عليهء رضويه ، مادام حيات مانند ساير خدمه آن آستانه مباركه مشغول خدمتگزارى گرديد .\r\nموكب و الا زمستان اين سال [ 1013 
  ] : را در دار السلطنه تبريز گذرانيد .\r\nو روز عيد نوروز سنه ئيلان‌ئيل در غره ماه ذى القعده سال 1013 : اتفاق افتاد و اعليحضرت شاه عباس دين‌پناه در شهر تبريز به مراسم عيش و شادكامى پرداخت .\r\nو در اين سال [ 1013 
  ] : خبر رسيد كه سنان پاشا مشهور به چغال اوغلى وزير اعظم رومى ، وارد قلعه‌وان شده است « 3 » رأى عالم‌آراى شهريارى بر آن قرار گرفت كه نواب اللّه‌وردى خان بيگلربيگى فارس را با سى هزار سوارهء فارسى و كرمانى و عراقى به استقبال او فرستاده ، نگذارد تعرض به رعاياى آذربايجان رساند ، چون سپاه فارس وارد ناحيهء وان شدند ، در دو سه جاى با روميان جنگ كرده ، همه‌جا فتح از فارسيان بود و چغال اوغلى با پانزده هزار نفر سپاه ، در حصار وان محصور گشت و چون خود را مرد مقابل نديد به خيال فرار افتاد و چاره را جز از دريا گذشتن نديد ، پس چندين كشتى را آماده كرده ، پيش از طلوع آفتاب از وان درآمده ، بر كشتىها نشسته ، از پى كار خود رفت « 4 » و اين دريا را درياچهء ارمن يا بحيرهء ارمن گويند و شهر وان در ساحل آن است و چون اين خبر در دار السلطنه تبريز به مسامع عز و جلال رسيد ، موكب و الا از شهر تبريز نهضت فرموده ، در ناحيهء خوى ، نواب اللّه‌وردى خان به پايه سرير اعلى رسيده ، مورد نوازش گرديد و چون موكب همايون به ناحيهء چالدران رسيد ، روز ديگر سرهاى سپاه رومى را كه بدست لشكر فارس كشته شده بودند ، از نظر اعليحضرت شاهنشاهى گذرانيده ، انتقام شكست يافتن سپاه قزلباش از لشكر رومى در همين منزل چالدران ، كشيده شد « 5 » .\r\nو در اين سال [ 1013 
  ] : شيخ احمد آقا « 6 » ، امير الامراء مير غضبان كه كسى را به ناحق\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 355 ، عالم‌آراى عباسى ، ج 2 ، ص 654 .\r\n( 2 ) . ر ك : عالم‌آراى عباسى ، ج 2 ، ص 656 ، روضة الصفا ، ج 8 ، ص 356 .\r\n( 3 ) . ر ك : روضة الصفا ، ج 8 ، ص 360 - 370 ، عالم‌آراى عباسى ، ج 2 ، ص 667 .\r\n( 4 ) . ر ك : روضة الصفا ، ج 8 ، ص 371 ، عالم‌آراى عباسى ، ج 2 ، ص 683 .\r\n( 5 ) . ر ك : عالم‌آراى عباسى ، ج 2 ، ص 685 .\r\n( 6 ) . ر ك : عالم‌آراى عباسى ، ج 2 ، ص 686 .\r\n","page_name":" 449 ","page_number":465},
  {"content":"\r\n\r\nكشته بود به قصاص رسيد و تفصيل حال بر اين وجه است كه [ او 
  ] يكى از اواسط الناس طايفه استاجلو بود و در آغاز سلطنت اعليحضرت شاه عباس بهادر خان به خدمت شبانه‌روزى درگاه معلى سرافراز بود و چون كاردانى او در نظر مبارك جلوه نمود به داروغگى شهر قزوين برقرار شد و در آن كار از قساوت قلب ، دكان سياست را گشوده ، دست بيداد را دراز كرده ، سيصد « 1 » نفر از امثال او در اطاعتش درآمدند و چون واجب القتلى به دست آنها مىافتاد او را زنده بر سيخ زده ، در آتش افروخته كبابش مىنمودند « 2 » و چون آوازهء بيرحمى شيخ احمد آقا به مسامع عز و جلال رسيد ، او را به منصب مير غضب‌باشى ، افتخار داد و پانصد نفر سنگدل بر او جمع گشته ، فوجى معتبر شده ، در سفر و حضر ملازم موكب همايون بودند و اگر فرمان قتل‌عام شهرى يا طايفه‌اى صادر مىشد ، جماعت مير غضبان يورش برده « 3 » ، خرد و بزرگ آنها را مىكشتند و شيخ احمد آقا لباس مخصوص براى خود و اتباع خود اختراع نمود كه عمامه‌هاى سرخ بسيار بزرگ بر تاجهاى سرخ ستبر « 4 » به درازى ذرعى بسته به پر عقاب آراسته ، بر سر گذاشته ، لباسهاى سرخ در بر داشتند و ملك بيك اصفهانى كه در زمره مير غضبان بود ، دكانى در برابر شيخ احمد آقا ، باز كرد و جماعتى را تابع خود نمود و تاج سرخ ستبر از ذرعى درازتر به پر بوم آراسته ، بىعمامه بر سر خود و اتباع گذاشت و نام خود و اتباع را ، « گوشت خام‌خوار » نهاد و چون گناهكارى به دست آنها مىافتاد ، گوش و بينى او را به دندان كنده ، از دهان فرو مىبردند و گوشت او را ، زنده ، خام‌خام ، مىخوردند و آن گروه ، مردمانى قوىهيكل و كريه‌منظر [ بودند 
  ] كه ريشها را تراشيده و سبيلها را گذاشته بودند .\r\nو در همين سال [ 1013 
  ] : پادشاه بىهمال ، تشريف‌فرماى باكو شده ، اهل آن را تنبيهى لايق فرمود و در مراجعت در نزديكى نخجوان ، در كنار رود ارس نزول اجلال فرمود « 5 » و چنان كه نگاشته شد ، سنان پاشا ، مشهور به چغال اوغلى ، در قصبه وان ، جنگ با سپاه فارس و نواب اللّه‌وردى خان را صلاح خود ندانست ، بر كشتى نشست و از درياچه وان به جانبى دررفت و به احضار سپاه ممالك روم فرمان فرستاد و به اندك زمانى ، سپاه بىشمار مانند مور و مار ، بر او جمع گشته ، به عزم تسخير تبريز ، در حركت آمده ، موكب و الا ، از كنار رود ارس نهضت فرموده ، به استقبال سپاه مخالف شتافت ، چون نزديك شدند ، حضرت شاهنشاه بر فراز پشته‌اى برآمد و اندازهء سپاه رومى را به صد هزار نفر تخمين فرمود ، پس امراى قزلباش را به سردارى اللّه‌وردى خان - بيگلربيگى مملكت فارس ، كه در اصابت رأى و حسن تدبير و جلادت و تهور و دلاورى ، مانند نداشت ، از پيش روانه فرمود كه هر وقت صلاح دانند ، بر اردوى خصم تاخته ، آنها را پراكنده نمايند و اردوى اعلى در نزديكى قريهء صوفيان فرود آمد « 6 » و روز ديگر چندين فوج ديگر براى حمايت و مدد سپاه فارس و خوزستان روانه فرمود و اردوى رومى در شش فرسخى شهر تبريز\r\n\r\n\r\n","description":"","footnote":"\r\n( 1 ) . در عالم‌آراى عباسى ، ج 2 ، ص 686 : ( دويست هزار نفر از مردم خونريز ) .\r\n( 2 ) . ر ك : عالم‌آراى عباسى ، ج 2 ، ص 686 .\r\n( 3 ) . در متن : ( خورد ) .\r\n( 4 ) . در متن : ( سطبر ) .\r\n( 5 ) . ر ك : عالم‌آراى عباسى ، ج 2 ، ص 687 ، روضة الصفا ، ج 8 ، ص 374 .\r\n( 6 ) . ر ك : روضة الصفا ، ج 8 ، ص 374 .\r\n","page_name":" 450 ","page_number":466},
  {"content":"\r\n\r\nفرود آمدند و چون خبر سپاه فارس و قزلباش به آنها رسيد ، عرابه‌هاى توپ را با زنجير بر يكديگر ، استوار نموده ، تفنگچيان ينگچرى را در پشت عرابه‌ها قرار دادند و چون سپاه قزلباش نزديك لشكر رومى رسيد ، چغال اوغلى ، از بسيارى سپاه روم و كمى دلاوران قزلباش و فارس مغرور گشته ، جماعتى از حصار عرابه‌ها بيرون فرستاده ، مشغول جنگ شدند ، چون خبر به اعليحضرت شاهنشاهى رسيد ، خود و بقيهء سپاه قزلباش ، با رايت صفوىآيت ، به جانب روميان تاخت و سپاه نصرت‌پناه آواز « اللّه اللّه » را كه شعار قزلباش بود ، بلند ساختند و از حمله‌هاى پىدرپى مردانه ، شكست بر لشكر رومى انداختند ، [ و 
  ] سپاه روم ، روى به وادى فرار آوردند و چون سپاه فارس به فرمان اللّه‌وردى خان در ميانه لشكر رومى و اردوى روم قرار گرفته بود ، فراريان ناچار از راه ديگر به جانب طسوج « 1 » شتافتند و جماعتى از امراء و سرداران رومى اسير پنجه تقدير گشتند و عمدهء اسيران ، مصطفى پاشا « 2 » پسر رضيه خاتون وزير دويم اعليحضرت قيصر روم و كوسه صفر - بيگلربيگى ارزنة الروم و شير احمد پاشا والى قارص بودند و از مشاهير مقتولين رومى ، على پاشاى سردار و عثمان پاشا والى شام و ديگر از امراء نزديك به هفتاد نفر بودند و بعد از پرسش و تحقيق معلوم گشت كه بيشتر از نصف لشكر رومى ، رهسپر سفر آخرت ، از اين جنگ شد [ ه‌ا 
  ] ند .\r\nو چون آفتاب غروب نمود ، سپاه نصرت‌پناه ، فراريان را گذاشته ، هر فوجى اسبر و سرهاى كشتگان « 3 » را به حضور مبارك مىرسانيدند و در روشنائى مشعلها ، از نظر همايونى مىگذرانيدند و مخصوصا بارگاه فلك اشتباه ، طرح بساط گسترده ، بزم نشاط آراسته ، معركه رزم را به مجلس بزم ختم نمودند و اقداح راح را ، راحت جان‌خستگان فرمودند و مغنيان بدين ترانه سرودند :\r\n\r\n( نظم ) :\r\n كه شاها فلك تابع راى تست * سرير كهان « 3 » و مهان جاى تست « 4 »\r\nجهان يك‌سر از عدلت‌آباد باد * دل خلق از دولتت شاد باد\r\nبه ملك سعادت بقاى تو باد * سر دشمنان زير پاى تو باد \r\nو چون جماعت اسيران را به نظر انور شاهنشاهى مىرسانيدند ، هر كس را نام و نسبى بود ، او را به افواج قاهره ، براى محافظت مىسپردند و باقى گرفتاران را فرمان به قتل مىدادند و از غرائب اتفاقيات آنكه : مرد كردى قوىهيكل و تنومند از سپاه روم ، در قيد كمند مرد [ ى 
  ] كوچك‌اندام « 5 » قزلباش استاجلو گرفتار بود ، چون به حضور مبارك رسيدند ، فرمان قدرتوأمان به كشتن مرد كرد صادر گرديد ، چون دست او را گشودند ، خنجرى كه با خود داشت كشيده به جانب اعليحضرت شاهنشاهى دويد و خود را بر آن شهريار انداخت ، از اين جرأت رومى ، تمامى ملازمان متحير گشته به جانب او تاختند ، از ازدحام مردم ، چراغ و مشعلها بر هم ريخت كه ديو را از فرشته و شيطان را از ملك نشناخته و نمىدانستند كه حضرت شهريارى آيا در زير است يا در بالا ، به سبب آنكه آن حضرت هنوز زره و جوشن را در تن داشت و آن غول رومى نيز با جوشن و زره بود و سياهى شب و خاموش « 6 » شدن مشعل و چراغ نمىگذاشت كه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 376 .\r\n( 2 ) . ر ك : همانجا .\r\n( 3 ) . در متن : ( سر سركشان ) ولى بر طبق عالم‌آراى عباسى ، ج 2 ، ص 700 ، تصحيح شد .\r\n( 4 ) . منقول از عالم‌آراى عباسى ، ج 2 ، ص 700 .\r\n( 5 ) . ر ك : عالم‌آراى عباسى ، ج 2 ، ص 701 ، روضة الصفا ، ج 8 ، ص 377 .\r\n( 6 ) . در متن : ( خواموش ) .\r\n","page_name":" 451 ","page_number":467},
  {"content":"\r\n\r\nملازمان حاضر تيغى يازند يا خنجرى بازند كه ناگاه آواز شاهنشاهى برخاست « 1 » كه خنجر از دست غول رومى گرفتم و دوبار بر پهلوى او فرو بردم ، پس حضرت شهريارى در محافظت قادر متعال ، برخاسته « 2 » ، نيمه‌جان رومى به شمشير بهادران تمام گشت و حاضرين آن انجمن سجدات شكر الهى را بجا آوردند و حضرت شاهنشاهى از اين معامله خوف و هراس نيافته به تسلى خاطر دل - شكستگان « 3 » پرداخته ، بطور اول مجلس ، جرعهء نشاط انگيز مىآشاميدند و ملاحظه سروزنده روميان اسير مىفرمود [ ند 
  ] .\r\nو چون چغال اوغلى اين شكست فاحش را ديد ، اردو و ارابه‌ها را به‌جا گذاشته به جانب قلعه وان رفت « 4 » و تمامى مال و اموال و توپخانهء اردوى رومى نصيب سپاه قزلباش گرديد و پادشاه جم‌جاه ، رايت صفوى آيت را بعد از انتظام مهام آذربايجان به جانب دار السلطنه تبريز افراخت « 5 » و بر استحكام قلعه تبريز كه در اوائل اين سال [ 1013 
  ] : ساخته و پرداخته بود ، افزود و نواب اللّه‌وردى خان با سپاه فارس ، مرخص گرديد كه بعد از ورود به فارس سپاه خسته را گذاشته ، لشكرى تازه‌نفس برداشته ، به پايهء سرير اعلى رساند و اللّه‌وردى خان به تعجيل رفته ، به زودى برگشته ، مورد عنايت گرديد . « 6 »\r\nو روز اول نزول آفتاب به برج جدى : كه كوه و صحراى آذربايجان ، پر از برف بود ، همت ارجمند شاهنشاهى براى تسخير قراباغ و قلعه گنجه كه در تصرف روميان باقى بود ، انگيخته ، از شهر تبريز ، از طريق اردبيل « 7 » ، موكب همايون در حركت آمده در اول برج حوت در خطهء گنجه « 8 » نزديك مزار كثير الانوار شيخ نظامى ، عليه الرحمه ، نزول اجلال نمود و قلعه گنجه را محصور فرمود .\r\nو عيد نوروز سنه يونت‌ئيل در يازدهم ماه ذى القعده سال 1014 : اتفاق افتاد و پادشاه كامگار در خطه دلگشاى گنجه به لوازم عيد سعيد پرداخته ، از باطن حضرت شيخ نظامى « 9 » همت خواست و كار را بر محصورين قلعه گنجه دشوار داشت .\r\nتا روز بيست و سيم ماه صفر سال 1015 : به خواست قادر متعال و بخت شاهنشاه بىهمال و اهتمام اللّه‌وردى خان و كوشش سپاه فارس ، قلعه گنجه گشوده گشت و در تاريخ فتح آن گفته‌اند :\r\n« تاريخ فتح گنجه كليد شماخى است » « 10 »\r\n\r\n\r\n","description":"","footnote":"\r\n( 1 ) . در متن : ( برخواست ) .\r\n( 2 ) . در متن : ( برخواسته ) .\r\n( 3 ) . در متن : ( شكسته‌گان ) .\r\n( 4 ) . ر ك : عالم‌آراى عباسى ، ج 2 ، ص 702 ، روضة الصفا ، ج 8 ، ص 377 .\r\n( 5 ) . ر ك : عالم‌آراى عباسى ، ج 2 ، ص 708 ، روضة الصفا ، ج 8 ، ص 383 .\r\n( 6 ) . ر ك : عالم‌آراى عباسى ، ج 2 ، ص 708 .\r\n( 7 ) . در متن : ( ارده‌بيل ) .\r\n( 8 ) . ر ك : عالم‌آراى عباسى ، ج 2 ، ص 709 .\r\n( 9 ) . ر ك : عالم‌آراى عباسى ، ج 2 ، ص 713 .\r\n( 10 ) . مصراعى است از يك رباعى كه در عالم‌آراى عباسى ، ج 2 ، ص 716 ، چنين آمده است :\r\n منت خداى را كه به اقبال بىزوال * ملك شه زمين و زمان در فراخى است\r\nاز بسكه نصرت از پى نصرت همى رسد * تاريخ فتح گنجه ( كليد شماخى ) است \r\n","page_name":" 452 ","page_number":468},
  {"content":"\r\n\r\nو پاره‌اى از روميان به سياست رسيده ، امان يافتند و چون خبر فتح قلعه گنجه به ساير قلعه‌هاى قراباغ رسيد ، مستحفظين آنها طلب امان از مصدر جلال خواستند و چون به درجه قبول رسيد ، قلعه‌ها را گذاشته ، از پى كار خود رفتند و چون ناحيهء قراباغ از خار و خس مخالف پيراسته شد ، موكب همايون به صوب تفليس نهضت فرمود و عبد اللطيف پاشا ، والى تفليس از دربار معدلت شعار ، طلب امان نموده ، به هدف اجابت مقرون گشت و قلعه را به تصرف اولياى دولت روزافزون داده ، خود به استقبال موكب و الا شتافت و مورد عنايت و شفقت شده ، روز ديگر به صوب ممالك روم روانه گرديد و اعليحضرت شاهنشاه ، نزديك قلعه تفليس آمده ، بدقت ملاحظه فرمودند و اگرچه بيان و تعريف قلعهء تفليس از تكليف نگارنده كتاب فارسنامه كه بيان فارس و حال فرمانروايان فارس از سلاطين و ولاة مىنمايد ، بيرون است ليكن چون از عجائب قلعه‌هاى دنياست ، بيانى از او نگاشت كه صاحب تاريخ عالم‌آراى عباسى نوشته است كه : « 1 »\r\nقلعه تفليس در كمر كوهى بلند افتاده ، از جانبى سر به ثريا رسانيده ، رودخانه‌اى كه از غربى گرجستان آمده ، به جانب شرقى مىرود و در جوار شيروان ، رود ارس به او پيوسته به درياى خزر مىريزد ، چون به حوالى تفليس رسد ، پيچيده ، از شمال به جنوب شود و از جنوب گشته ، به مشرق رود و در حريم شهر و قلعه‌اى كه اين آب مىگذرد ، زمين سنگ‌پست [ و 
  ] بلندى است و در برابر آن كوهى است بلند ، پيش آمده ، تخته پلى در كمال استحكام در اينجا ترتيب داده‌اند كه معبر از تفليس به گرجستان است و چشمه‌هاى بسيار از اين كوه جارى است و آب گرم از هفتاد - هشتاد جاى آن كوه روان است . در زمان قديم سلاطين و بزرگان ، گنبدها بر اين آبهاى گرم ساخته‌اند و آنها را حمام قرار داده‌اند و چند حمام از اين قبيل در ميان شهر تفليس است و بلندى برجهاى آن قلعه به مثابه‌اى است كه با فلك البروج برابرى دارد و از جوانب قلعه كوههاى بلند است كه محل اقامت و نزول سپاه ، نتواند بود و در حقيقت اين قلعه ، ستون گرجستان و شيروان است . « 2 »\r\nدر همين ايام [ 1015 
  ] : اميرزادگان « 3 » گرجستان كه هر يك والى ناحيه‌اى بودند به شرف بساط بوسى مشرف شد ، مورد « 4 » عنايت گشته ، عود به مقر حكمرانى خود نمودند و بعد از انتظام مهام گرجستان رأى عالم‌آراى شهريارى بر توجه جانب شيروان قرار گرفت و در وقت زمستان و سرما به هزار مشقت از آب رودخانه كر گذشته ، داخل نواحى شيروان شدند .\r\nو عيد نوروز سنه قوىئيل در روز بيست و دويم ذى القعده سال 1015 : اتفاق افتاد و اردوى كيوان شكوه ، در دامنه قلعه شماخى « 5 » كه در تصرف روميان بود ، توقف داشت و زمان محاصره به درازا كشيد تا آنكه در دويم ماه ربيع الاول اين سنهء قوىئيل به سعى اللّه‌وردى خان و امراى قزلباش گشاده گشت « 6 » و بعد از اين فتح نامدار ، نواحى شيروان را تا باب الابواب بر\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 717 .\r\n( 2 ) . ر ك : عالم‌آراى عباسى ، ج 2 ، ص 718 .\r\n( 3 ) . در متن : ( اميرزاده‌گان ) .\r\n( 4 ) . در متن : ( مورده ) .\r\n( 5 ) . ر ك : روضة الصفا ، ج 8 ، ص 389 ، عالم‌آراى عباسى ، ج 2 ، ص 746 .\r\n( 6 ) . ر ك : روضة الصفا ، ج 8 ، ص 390 ، عالم‌آراى عباسى ، ج 2 ، ص 737 .\r\n","page_name":" 453 ","page_number":469},
  {"content":"\r\n\r\nامراى كاردان شفقت گرديد و اعيان نواحى داغستان به پايهء سرير معدلت مسير رسيده ، اظهار اطاعت و بندگى « 1 » نموده ، مورد عنايت شاهانه شده ، عود به ولايت خود نمودند و چون از انتظام شيروان و داغستان فراغت حاصل فرمود ، موكب و الا نهضت فرموده ، با فر جمشيدى و شكوه اسكندرى وارد دار السلطنه تبريز گرديد « 2 » و چون بلاد آذربايجان و ايروان و شيروان و گرجستان كه در زمان شاه جنت‌مكان ، در تصرف اولياى دولت صفويه بود و نزديك پنجاه سال امناى دولت عثمانيه ، آنها را از تصرف اعيان قزلباش بيرون برده بودند ، در اين چهار پنج سال به عنايت الهى و زوربازوى اقبال اعليحضرت شاهنشاهى به تصرف درآمد و نزديك به پنج سال بود كه سپاه قزلباش در ركاب همايون به تسخير قلاع و نظم ولايات و جنگ با دشمن اشتغال داشته و انواع مشقتها را متحمل شده و سختيها كشيده بودند و هيچ پادشاهى جز سلطان صاحبقران امير تيمور گوركان سفر پنجساله نكرده بود « 3 » و اين‌گونه فتوح پىدرپى عايد هيچ كسى نگشته بود ، رأى عالم‌آراى شاهنشاهى بر عزم مراجعت به مقر سلطنت قرار گرفت و امرا و سرداران سپاه ظفرپناه [ را 
  ] مرخص فرموده ، هر كسى به مقر حكمرانى خود متوجه گرديد .\r\nو چون پادشاه دين‌پناه ، آغاز يورش سفر آذربايجان و گرجستان را در مشهد مقدس رضويه قرار داده بود ، بر خود لازم شمرد كه انجام سفر خيريت اثر را در آن ناحيهء منوره قرار دهد ، پس با نيت صاف ، به عزم طواف آن آستانهء منوره « 4 » ، متوجه مقر سلطنت شده در روز بيست - و ششم ماه رجب اين سنه [ 1015 
  ] : قوىئيل در دار السلطنه اصفهان نزول اجلال فرمود .\r\nو در اين سنه [ 1015 
  ] : رأى صواب‌نماى آن حضرت قرار گرفت كه جميع اموال و رقبات موروثه و مكتسبه خود را كه به حساب قيمت آنها به مبلغ پنجاه هزار تومان آن زمان مىرسيد و در سالى كه برآورد مداخل آنها را فرمود به شش هزار تومان درآمد ، وقف بر حضرات عاليات چهارده معصوم پاك ، عليهم السلام فرمود و توليت آنها را با پادشاه ممالك محروسه ايران قرار داد . « 5 »\r\nو عيد نوروز سنه پيچين‌ئيل در روز سيم ماه ذى الحجه سال 1016 : اتفاق افتاد .\r\nو عيد نوروز سنه تخاقوىئيل در چهاردهم ماه ذى الحجه سال 1017 : اتفاق افتاد و وقت تابستان موكب و الا ، تشريف‌فرماى فريدن « 6 » شد [ و 
  ] بعد از چند روز از تابستان گذشته ، عود به شهر اصفهان نمود و سپاه منصور را روانه چمن سلطانيه « 7 » كرده ، موكب همايون ، از اصفهان تشريف‌فرماى قزوين گرديدند و بعد از ماهى در چمن سلطانيه ، به اردوى اعلى ملحق گشته ، بارگاه سراپردهء شاه را به اوج مهر و ماه افراشتند و امام قلى خان « 8 » والى لارستان پسر نواب اللّه‌وردى خان بيگلر بيگى فارس ، با سپاه فارس ، چون قطره به دريا ، در چمن سلطانيه به اردوى\r\n\r\n\r\n","description":"","footnote":"\r\n( 1 ) . در متن : ( بنده‌گى ) .\r\n( 2 ) . ر ك : عالم‌آراى عباسى ، ج 2 ، ص 753 .\r\n( 3 ) . ر ك : عالم‌آراى عباسى ، ج 2 ، ص 754 .\r\n( 4 ) . ر ك : عالم‌آراى عباسى ، ج 2 ، ص 754 ، روضة الصفا ، ج 8 ، ص 390 .\r\n( 5 ) . ر ك : روضة الصفا ، ج 8 ، ص 390 ، 391 .\r\n( 6 ) . ر ك : عالم‌آراى عباسى ، ج 2 ، ص 788 .\r\n( 7 ) . ر ك : همانجا .\r\n( 8 ) . ر ك : همانجا ، ج 2 ، ص 791 .\r\n","page_name":" 454 ","page_number":470},
  {"content":"\r\n\r\nكيوان شكوه پيوست و بعد از دو روز خير الدين چاووش ايلچى « 1 » رومى به عز شرفيابى حضور اعليحضرت شاهنشاهى فائز گشته و عرايض مراد پاشا وزير اعظم و امناى دولت عاليه عثمانى را ملحوظ نظر كيميا اثر داشت و در طى عرايض نگاشته بودند : كه مقصود از انفاذ خير الدين - چاووش آنكه با اعليحضرت ظل اللهى بىواسطهء ديگرى تكلم كند و سخن از مصالحه ميانه دو دولت قوىشوكت اسلام ، بىتعميه و كنايه گويد و خاطرخواه اشرف را دريافته ، معاودت نمايد و اعليحضرت ظل اللهى در جواب آن عرايض ، مرقوم فرمودند كه در زمان شوريدگى « 2 » امراء قزلباش ، امناى دولت عاليهء روم ، نقض عهد و ميثاق و مصالحه‌اى كه فيما بين پادشاه مغفور حضرت شاه طهماسب جعل الجنة مثواه و حضرت سلطان سليمان خان طاب‌ثراه منعقد شده بود ، نمودند « 3 » و بلاد آذربايجان و شيروان و گرجستان را كه ملك موروث چندين ساله ما بود ، به غير حق بردند تا آنكه به خواست خداى متعال شوريدگى قزلباش را آرام داديم و ملك موروث خود را بازگرفتيم و اكنون اگر سخن از صلح گوئيم شايد بيخردان حمل بر عجز كنند ، پس بهتر آن است كه حضرت شاه عالىجاه در نامهء نامى خود ، اشعارى از اين مصالحه فرمايد كه از جانب ما مضايقه نخواهد شد ، پس به زبان ملايمت به خير الدين فرمودند كه پوشيده بر احدى نيست كه چراغ دودمان عثمانى به روغن جهاد با كفار روشنى يافته و به سعادت خدمت حرمين شريفين‌زاد هما اللّه - شرفا ، مشرف گشته‌اند و بر جميع اهل اسلام معاونت آنها فرض است و چون حضرت سلطان مراد خان مغفور ، نقض عهد پدران رضوان‌جايگاه خود فرمود و خانهء موروثى ما را بىسبب متصرف گشت ، بر همت ما لازم آمد كه تدارك مامضى را فرموديم و السلام . « 4 »\r\nپس موكب و الا ، از سلطانيه به جانب آذربايجان نهضت فرموده به دار الارشاد اردبيل رفته « 5 » ، به زيارت قبور آباء و اجداد خود مشرف شده ، به عزم تبريز حركت فرمود و در ميانهء راه امام قلى خان والى لارستان پسر نواب اللّه‌وردى خان بيگلربيگى مملكت فارس را با سپاه فارس ، مأمور به سلماس فرمود و بعد از نزول اجلال به شهر تبريز به چند روز موكب همايون به صوب قراباغ نهضت نموده ، زمستان را در قراباغ به پايان رسانيدند .\r\nو عيد نوروز سنه ايت‌ئيل در روز بيست و پنجم ماه ذى الحجه سال 1018 : اتفاق افتاد و اردوى كيوان‌پوى در يورت قشلاق قراباغ « 5 » ، نزول اجلال داشت و شاهنشاه جم‌جاه ، به شادكامى و خرمى گذرانيد و چون نواب اعتماد الدوله حاتم بيگ وزير اعظم ، در اول زمستان گذشته با جماعتى از امرا ، مأمور به فتح قلعه « دمدم « 6 » » گرديد كه در سه فرسخى شهر « ارومى » بر فراز كوهى ساخته‌اند ، و امير خان نام كرد به استحكام قلعه « دمدم » مغرور گشته ، سر از اطاعت پيچيده بود و بعد از ورود و محاصره تا شش ماه صورت فتحى جلوه نكرد ، ليكن هر روزه قدرى از بنيان قلعه دمدم را خراب مىنمودند تا آنكه كار بر اهل قلعه سخت گرديد بطورى كه اين دو روزه قلعه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 404 ، عالم‌آراى عباسى ، ج 2 ، ص 788 .\r\n( 2 ) . در متن : ( شوريده‌گى ) .\r\n( 3 ) . ر ك : عالم‌آراى عباسى ، ج 2 ، ص 788 ، و روضة الصفا ، ج 8 ، ص 404 .\r\n( 4 ) . ر ك : روضة الصفا ، ج 8 ، ص 407 .\r\n( 5 ) . ر ك : عالم‌آراى عباسى ، ج 2 ، ص 806 .\r\n( 6 ) . ر ك : عالم‌آراى عباسى ، ج 2 ، ص 807 .\r\n","page_name":" 455 ","page_number":471},
  {"content":"\r\n\r\nگشوده خواهد شد كه شبى ناگهان اعتماد الدوله حاتم بيك وزير اعظم اردوبادى ، به مرض سكته درگذشت « 1 » و بعد از ده روز ديگر فتح قلعه دمدم شده تمامى مردمش را به قتل رسانيدند ، چون خبر وفات اعتماد الدوله به پايهء سرير اعلى رسيد ، پادشاه دين‌پناه از قضيهء فوت آن وزير عاقل خيرانديش كه بيست سال بيش در كمال راستى و درستى و جان‌سپارى در خدمات ، قيام داشت ، مطلع گرديد ، هزار گونه افسوس و دريغ را ، اظهار فرمود و منصب او را به خلف الصدقش ميرزا - ابو طالب كه خود را به زيور كمالات آراسته داشت ، با آنكه جوانى خردسال « 2 » بود ، مفوض فرموده بوزارت ديوان اعلى سرافراز و برقرار گرديد و موكب همايون به جانب مراغه نهضت نمود و قبيله مكرى كه سالها در مراغه حكومت داشتند و بواسطه مخالفت مذهبى كه اهل مراغه شيعه خالص بودند انواع ظلم و ستم ، از بزرگان مكرى كه مذهب تسنن داشتند ، ديده ، متحمل مىشدند ، مورد قهر و غضب گشته عموم آنها را به قتل رسانيدند « 3 » .\r\nو موكب همايون در اوائل زمستان اين سنه [ 1018 
  ] : در دار السلطنه تبريز نزول اجلال فرمود كه عريضه مراد پاشا سردار سپاه « 4 » روم رسيد به مضمون آنكه تا كى و تا چند در ميانه دو پادشاه مسلمان دين‌دار ، نزاع و جدال باقى باشد و هر ساله جماعتى از امت پيغمبر آخر الزمان ( ص ) در معرض قتل و سياست شوند و رعاياى هر دو جانب كه وديعه‌گان قادر متعالند ، غارت شده ، پريشان‌احوال گذرانند ، بهتر آن است كه نامه مشعر بر تقاضاى مصالحه و هديه‌اى كه سزاوار سلاطين و پادشاهان باشد ، خدمت اعليحضرت قيصر روم انفاذ فرمائيد تا اين بنده خيرخواه ، امر مصالحه را به انجام رسانم و اعليحضرت شاهنشاه جم‌جاه در جواب مرقوم داشتند كه چون آن دستور اعظم خيرانديش ، سخن صلح در مكتوب مندرج داشت ، ما نيز آسايش بندگان خداى تعالى را خواهانيم ، ليكن سخن همان است كه مكرر گفته‌ايم كه حدود و سامان ممالك بر وجه مقررى فيما بين سلطان سليمان خان و شاه طهماسب طاب‌ثراهما قرار دهيد و الا آنچه خواست خداوند است به عرصه بروز خواهد رسيد ، در باب هديه كه لايق باشد نگاشته بوديد ، چون امر مصالحه صورت نيافته ، تحفه فرستادن سزاوار نيست و چون از جانب شما اصرارى شده ناچار يك پارچه عنبر اشهب خام كه آتش نديده به وزن هزار و هشتصد مثقال صيرفى كه استادان كاردان هندوستان آن را در ظرفى مشبك از هفت من طلاى خالص به فنون غريبه ترتيب داده‌اند و پادشاه هندوستان به رسم هديه براى ما فرستاده بود ، به جهت خالى نبودن مكتوب انفاذ داشتيم و به مصحوب محمد بيك « 5 » كه از اعيان قزلباش است فرستاديم . و در بين خبر رسيد كه مراد پاشا با سپاه بىشمار داخل خاك آذربايجان گرديد ، اعليحضرت اشرف به رأى صواب‌نماى خود قدغن فرمود كه آنچه آبادانى در سر راه سپاه روم است ، متفرق شده در كوهستان متوارى شدند و آنچه غله دارند ، به قيمت عادله فروخته وجه آن را گرفته ، تمامت غله و كاه را سوخته و نابود كنند و با اهل شهر تبريز همين معامله را فرمود\r\n\r\n\r\n","description":"","footnote":"\r\n( 1 ) . ر ك : همانجا .\r\n( 2 ) . در متن : ( خوردسال ) .\r\n( 3 ) . ر ك : عالم‌آراى عباسى ، ج 2 ، ص 813 ، روضة الصفا ، ج 8 ، ص 400 .\r\n( 4 ) . در روضة الصفا ، ج 8 ، ص 404 : ( مراد پاشا وزير اعظم . . . ) . عالم‌آراى عباسى ، ج 2 ، ص 820 .\r\n( 5 ) . ر ك : عالم‌آراى عباسى ، ج 2 ، ص 821 .\r\n","page_name":" 456 ","page_number":472},
  {"content":"\r\n\r\nكه قيمت غله خود را گرفته ، حمل قلعه جديد عباسى كه در كنار شهر تبريز است نمايند و مردم شهر با عيال و اطفال از شهر بيرون رفته ، متفرق شوند و چون مراد پاشا به شش فرسخى شهر تبريز رسيد ، اهل شهر متفرق گشتند و موكب و الا شهر خالى را گذاشته ، مستحفظين جلادت شعار ، در قلعه عباسى مأمور داشته ، در پشت كوه سرخاب توقف فرمود كه عريضه از مراد پاشا آوردند كه آمدن ما به آذربايجان براى جنگ نبود ، بلكه خواستم براى استحكام امر مصالحه ، در قرب جوار اعليحضرت ظل اللهى باشيم « 1 » چنان كه تاكنون دست تعرض به احدى دراز نكرده‌ايم و از قلعه‌هاى آذربايجان كه در سر راه اردوى ما بود ، به ملايمت گذشتيم و روز ديگر اردوى مراد پاشا وارد نزديكى تبريز شدند ، باز عريضه به مضمون سابق معروض داشت كه چون حكايت صلح است قدغن فرموده كه سپاه قزلباش متعرض روميان نشوند و اعليحضرت شاهنشاهى در جواب باز همان مضمون را فرستادند و مراد پاشا بىتعرض از نزديكى شهر تبريز كوچ كرده ، به جانب دياربكر نهضت نمود « 2 » و امراى قزلباش در پايهء سرير معدلت مسير ، معروض داشتند كه آذوقه در سپاه روميان ناياب است و اسبان آنها در نهايت ضعف ، بهتر آن است كه به هيأت اجتماعى آنها را تعاقب كرده ، دود از نهاد آنها درآوريم و البته تا چهار سال ديگر چنين جمعيتى براى دولت روم ممكن نشود و اعليحضرت اشرف در جواب فرمودند : چون مراد پاشا از ورود تا خروج خلاف قاعده نكرده و هر روزه عريضه بر مبناى مصالحه مىنگاشت و به سلامتى از ولايت ما بيرون رفت و اگر در تعاقب آنها شويم ننگ بدنامى را بر خود گذاشته‌ايم ، بعلاوه ماه مبارك رمضان است و جنگ با مسلمانان از شعار اسلام نيست و موكب و الا وارد دار السلطنه تبريز شد و اهل شهر كه هر يك آوارهء جائى شده بودند ، آمده ، شهر را زينت داده ، آئين بستند و اعليحضرت شاهنشاهى از تبريز وارد دار السلطنه اصفهان گرديده ، زمستان را به پايان رسانيد .\r\nو در اواخر اين سال [ 1018 
  ] : نواب اللّه‌وردى خان وزارت مملكت فارس را به قدوهء ارباب دولت و رفعت ، ميرزا معين الدين محمد خلف الصدق ميرزا غياث الدين على شيرازى واگذاشت و كلانترى را به سلاله سادات مير شاه حيدر ثانى ولد مير سلطان ابراهيم حسنى حسينى كلانتر سابق ارزانى داشت .\r\nو عيد نوروز سنه تنگوزئيل در روز ششم محرم سال 1019 واقع گرديد « 3 » .\r\nو در اوائل اين سال [ 1019 
  ] : در كنار ميدان نقش جهان اصفهان ، زمين وسيعى را معين فرمود و اساس و پاىبند مسجدى كه در معمورهء جهان ، مانندش نشان ندهند ، بنا نمود و معماران و مهندسان كاردان ، براى عمارت آن مسجد برقرار فرمود و موازى سى هزار تومان رايج شاهى عراقى ، در مصارف آن صرف نمود « 4 » .\r\nو در اين سنه [ 1019 
  ] : ولى محمد خان « 5 » پادشاه تركستان كه برادرزادگانش « 6 » بر او\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 822 .\r\n( 2 ) . ر ك : عالم‌آراى عباسى ، ج 2 ، ص 823 .\r\n( 3 ) . در عالم‌آراى عباسى ، ج 2 ، ص 829 : تنگوزئيل بعضها 1020 و بعضها 1021 .\r\n( 4 ) . ر ك : عالم‌آراى عباسى ، ج 2 ، ص 831 ، روضة الصفا ، ج 8 ، ص 406 .\r\n( 5 ) . ر ك : عالم‌آراى عباسى ، ج 2 ، ص 830 ، روضة الصفا ، ج 8 ، ص 407 .\r\n( 6 ) . در متن : ( زاده‌گان ) .\r\n","page_name":" 457 ","page_number":473},
  {"content":"\r\n\r\nياغى گشته ، سلطنت را از او گرفته بودند از تركستان به دولت عليهء ايران پناه آورد و از زمان ورود او به مرو شاهيجان تا دار السلطنه اصفهان در همه‌جا با احترام گذشته ، چون به سه فرسخى دار السلطنه اصفهان رسيد ، پادشاه دين‌پناه ، قدغن فرموده ، شهر را آئين بستند و به نفس نفيس شاهانه تا سه فرسخ به استقبال پادشاه تركستان تشريف برده ، در وقت ملاقات از اسب پياده گشته ، آن دو پادشاه ، يكديگر را در بغل گرفته ، هر يك سر و روى ديگرى را بوسيده ، بىتقدم و تأخر صحبت - كنان ، وارد دولتخانه مباركه شدند و مدت توقف او در اصفهان ، آنچه لازمه مهماندارى شاهانه بود ، از اعليحضرت شاهنشاهى ، در حق آن مهمان عزيز ، به عمل آمد و ولى محمد خان پادشاه تركستان ، از حضرت شاه عباس بهادر خان ، خواهش كرد كه چون امراى تركستان ، بعد از آمدن من ، توجهى به برادرزادگان من نكرده و عرايض مخلصانه به من نوشته ، در انتظار من نشسته‌اند ، و چون سپاه قزلباش و مردمان تركستان به سبب مخالفت در مذهب ، ميانهء آنها عقد دشمنى محكم است و اگر با سپاه قزلباش داخل تركستان شوم ، موافق و مخالف از من برگشته ، به دشمنان من پيوسته ، بىسامان‌تر از اول شوم ، مرحمت شاهنشاهى آن است كه سفارش مرا به امراى خراسان مرقوم فرمايد كه اگر محتاج شوم ، مرا به مال و رجال اعانت كنند و از خدمت اعليحضرت اشرف مرخص گشته ، روانه تركستان گرديد « 1 » ، از خراسان گذشته ، به سعادت و اقبال در ماه جمادى دويم اين سال وارد دار السلطنه بخارا شده ، بر اريكه سلطنت قرار گرفت و پس از رفتن پادشاه تركستان ، اعليحضرت شاهنشاهى اردوى كيهان‌پوى را كه در اصفهان حاضر بود ، روانه چمن سلطانيه فرموده ، به نفس نفيس ، تشريف‌فرماى نهاوند و تويسركان « 2 » و همدان شده ، به چمن سلطانيه ، نزول اجلال فرمود و نواب اللّه‌وردى خان ، با سپاه فارس ، وارد اردوى اعلى گشته ، مورد عنايت گرديد و بعد از چند روز ، اردو را روانه « اوجان » آذربايجان فرمود و موكب و الا ، تشريف‌فرماى دار الارشاد اردبيل شده ، از باطن اجداد طاهره خود ، استمداد همت نموده ، در صحراى اوجان وارد اردوى اعلى گرديد و خبر رسيد كه مراد پاشا سردار لشكر روم كه بناى استحكام عقد مصالحه را داشت وفات يافت و نصوح پاشا « 3 » به جاى او برقرار گرديد و بعد از چند روز يكى از علماى روميه كه قاضى ماروين بود به رسالت از جانب نصوح پاشا وارد گرديد و عريضه او را رسانيد كه : بعد از وفات مراد پاشا ، ابن بنده قائم‌مقام او گشته ، در استحكام عقد مصالحه راسخم و چون فرستاده ، نصوح پاشا از اهل علم بود در مورد عنايت و شفقت درآمد و موكب و الا از اوجان نهضت فرموده ، در روز اول ماه رجب اين سال [ 1019 
  ] : تشريف‌فرماى شهر تبريز شدند و نامه مودت ختامه به اعليحضرت سلطان احمد خان قيصر روم نگاشته ، تحفه و هديه‌اى كه لايق سلاطين كرام است ، مصحوب جناب سيادت انتساب قاضى خان حسينى « 4 » كه به منصب صدارت دولت عليه صفويه برقرار بود ، روانه استنبل فرمود .\r\nو بعد از گذشتن ماه مبارك رمضان ، سپاه نصرت‌پناه را مرخص نموده ، هر كسى به جانب منزل خود روانه گرديد و موكب و الا براى شكار و تفرج به صوب مازندران نهضت فرمود و در\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 408 .\r\n( 2 ) . در متن : ( توىوسركان ) .\r\n( 3 ) . ر ك : روضة الصفا ، ج 8 ، ص 409 .\r\n( 4 ) . ر ك : روضة الصفا ، ج 8 ، ص 409 .\r\n","page_name":" 458 ","page_number":474},
  {"content":"\r\n\r\nمنزل طاهان « 1 » اقامت نمود و چون آن مكان را لايق آبادى ديد ، بناى شهرى گذاشته نام آن را « فرح‌آباد » فرمود . « 2 »\r\nو در اين سال [ 1019 
  ] : به فرمان شاهنشاهى ، پلهاى مستحكم ، بر رودخانه‌هاى مازندران ساختند و راهها را كه هميشه از گل و لاى انباشته بود ، چندين فرسخ را به سنگ و آهك و گل‌سنگ بست نمودند و موكب و الا ، زمستان را در فرح‌آباد به پايان رسانيد « 3 » .\r\nو در اين سال [ 1019 
  ] : وزارت مملكت فارس ، به ميرزا محمد سلمان پسر ميرزا عبد اللّه پسر ميرزا سلمان اعتماد الدوله جابرى انصارى شيرازى اصفهانى الاصل واگذار گرديد .\r\nو عيد نوروز سنه سيچقان‌ئيل ، در روز شانزدهم ماه محرم سال 1020 : اتفاق افتاد « 4 » و پادشاه كامگار ، از مازندران تشريف‌فرماى گيلان شد ، پس به شهر قزوين نزول اجلال نمود ، پس به قصد زيارت مرقد حضرت امام رضا ( ع ) به جانب مشهد مقدس شتافته ، وارد مشهد مقدس گرديد « 5 » و لوازم زيارت را به عمل آورده ، تعميرى لايق به صحن و عمارات آن بقعه منوره فرمود و بعد از چند روز به صوب استراباد تشريف‌فرما گرديد و بعد از انتظام مهام آن سامان ، باز تشريف - فرماى مازندران شده ، در شهر فرح‌آباد رحل اقامت افكند « 6 » و در نزديكى استراباد از توابع مازندران محلى بود مرتفع كه در نظر اعليحضرت شاهنشاهى جلوه نمود ، آن موضع را باغى چون بهشت نمود و درختان سرو و نارنج را از بلندى به جانب نشيب غرس ، فرمود و مرتبه به مرتبه قرار داد و آبى را از فراز كوهى ، داخل باغ آورد و نوارها مرتب داشت و در جوانب آن باغ شهرى را بنا گذاشت و او را ، اشرف البلاد گفت و به اندك زمانى به انجام رسانيد . « 7 »\r\nو در اين سال [ 1020 
  ] : نور محمد خان اوزبك والى مرو شاهيجان پسر ابو المحمد خان پسر دين محمد خان از الوس جوجى خان پسر چنگيز خان كه به فرمان حضرت شاه عباس در شهر شيراز جنت‌طراز ، با اهل و عيال متوطن بود ، وفات يافت . « 8 »\r\nو هم در اين سال [ 1020 
  ] : ولايت بن فهل از بلاد كيچ و مكران بلوچستان كه در اين زمان به بمپور مشهور است ، بواسطه گنج على خان حاكم كرمان ، ضميمه ممالك محروسه گرديد « 9 » .\r\nو روز عيد نوروز اودئيل در روز چهارشنبه بيست و هفتم ماه محرم سال 1021 : اتفاق افتاد « 10 » و پادشاه كامگار از بلدهء فرح‌آباد مازندران به عزم دار السلطنه اصفهان حركت فرمود و بعد از ورود ماليات و عوارض ديوانى سه سال اربابى و رعيتى و ده‌يك كل محصولات ديوانى\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 409 ، عالم‌آراى عباسى ، ج 2 ، ص 850 .\r\n( 2 ) . ر ك : همانجا .\r\n( 3 ) . ر ك : همانجا .\r\n( 4 ) . در عالم‌آراى عباسى ، ص 853 ، در ضمن 1021 .\r\n( 5 ) . ر ك : عالم‌آراى عباسى ، ج 2 ، ص 854 ، روضة الصفا ، ج 8 ، ص 410 .\r\n( 6 ) . ر ك : همانجا ، ج 2 ، ص 855 ، روضة الصفا ، ج 8 ، ص 410 .\r\n( 7 ) . ر ك : عالم‌آراى عباسى ، ج 2 ، ص 855 ، روضة الصفا ، ج 8 ، ص 411 .\r\n( 8 ) . ر ك : عالم‌آراى عباسى ، ج 2 ، ص 859 ، روضة الصفا ، ج 8 ، ص 411 .\r\n( 9 ) . ر ك : روضة الصفا ، ج 8 ، ص 411 ، عالم‌آراى عباسى ، ص 861 ، در ذكر وقايع 1022 .\r\n( 10 ) . در عالم‌آراى عباسى ، ج 2 ، ص 861 : ( اودئيل مطابق سنه 1022 هجرى و بعضها موافق سنه 1023 ) .\r\n","page_name":" 459 ","page_number":475},
  {"content":"\r\n\r\nمملكت اصفهان را كه پانزده هزار تومان عراقى بود ، به ارباب‌داران و رعايا انعام فرمود .\r\nو در اين سال [ 1021 
  ] : ايلچيان و پادريان يعنى علماى نصارى از جانب پادشاه اسپانيول « 1 » كه بزرگتر سلاطين فرنگستان است ، از بندر عباس و شيراز گذشته ، وارد اصفهان گشته ، در ميدان نقش جهان ، خدمت اعليحضرت شاهنشاهى رسيده ، نامه و هديه پادشاه را گذرانيده ، مورد عنايت و شفقت شدند .\r\nو هم در اين سال [ 1021 
  ] : محمد قلى قطب شاه پادشاه دكن هندوستان كه شيعى مذهب بود ، ايلچى فرستاده ، از اعليحضرت جم‌جاه ، استدعا كرده كه سفارش او را به سلطان سليم شاه گوركانى پادشاه ممالك هندوستان ، نگاشته كه دست تعدى را از پادشاه دكن كوتاه دارد و اعليحضرت شاه عباس ، نامهء مودت ختامه به حضرت سلطان سليم شاه بر طبق خواهش پادشاه دكن ، مرقوم داشته ، روانه داشت و سلطان سليم شاه بعد از اطلاع از مضمون نامه شاهنشاهى مملكت دكن را مراعات داشت و دست ظلم و ستم را كوتاه فرمود . « 2 »\r\nو هم در اين سال [ 1021 
  ] : جناب قاضى خان حسينى صدر « 3 » دولت ايران كه در سنه گذشته به سفارت استنبل براى انعقاد مصالحه دو دولت عليه ايران و روم رفته بود ، به مصاحبت انجلوچاوش « 4 » سفير دولت روم مراجعت نموده ، در دار السلطنه اصفهان به پايهء سرير اعلى مشرف شدند و عقد مصالحه بر نهجى كه ميانه شاه طهماسب مغفور و سلطان سليمان خان مرحوم بسته شده بود ، قرار يافت و در بعضى از مواضع گرجستان كه سابقا ضميمه ممالك ايران بوده و تا اين سنه در تصرف روميان باقى بود و پاره‌اى از ولايات عراق عرب كه ضميمه ممالك روم بود و تا اين سنه در تصرف دولت ايران مانده و تشخيص اين مواضع خالى از گفتگو نبود ، قرار بر آن دادند كه آنچه در اين سنه در تصرف دولت ايران است « 5 » ضميمه اين دولت باشد و آنچه در اين سنه در تصرف دولت روم است ، ضميمه ممالك روم باشد ، و وكيل از هر دو جانب مقرر گشت ، ليكن به افساد جماعت گرجستانى ، قضيه مصالحه صورت نبسته باز نايرهء جنگ افروخته گشت .\r\nو در اوائل اين سال [ 1021 
  ] : نواب اللّه‌وردى خان والى مملكت فارس ، از شيراز به اصفهان آمد و در روز ورود موكب و الا از مازندران به اصفهان به استقبال شاهنشاهى شتافت و ركاب مستطاب را بوسيد و چون آثار ضعفى در بشره داشت ، اعليحضرت اشرف زياده از عادت در چهرهء او نگريست و در پنهانى اخبار به وفات او فرمود و بعد از چند روزى ، مريض گشت و طبيب حاذق سلاله سادات موسوى ، حكيم سلمان جهرمى آنچه سعى در معالجه او فرمود ، سودى نبخشيده ، وفات يافت « 6 » و پادشاه دين‌پناه تا جاى غسل دادن ، جنازهء او را مشايعت نمود و\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 862 ، روضة الصفا ، ج 8 ، ص 412 .\r\n( 2 ) . ر ك : عالم‌آراى عباسى ، ج 2 ، ص 866 ، در روضة الصفا ، ج 8 ، ص 414 : ( محمد قلى قطب شاه والى كلكنده و ملك عنبر سپهدار سلسله نظام شاهيه ) .\r\n( 3 ) . ر ك : عالم‌آراى عباسى ، ج 2 ، ص 863 .\r\n( 4 ) . ( مصطفى پاشا مشهور به انجيلوچاوش ) . عالم‌آراى عباسى ، ج 2 ، ص 863 .\r\n( 5 ) . ر ك : عالم‌آراى عباسى ، ج 2 ، ص 864 .\r\n( 6 ) . ر ك : عالم‌آراى عباسى ، ج 2 ، ص 871 : ( در روز دوشنبه 14 ربيع الثانى . . . به جوار رحمت ايزدى پيوست ) . در ذكر وقايع سال 1022 و 1023 .\r\n","page_name":" 460 ","page_number":476},
  {"content":"\r\n\r\nصد و پنجاه تومان عراقى براى كفن و دفن او عنايت فرمود و به احترام تمام او را روانه مشهد مقدس نمود و در گنبدى كه در جوار روضهء مقدسه ، اللّه‌وردى خان ساخته بود و تاكنون به نام اللّه‌وردى خان باقى است ، دفن گرديد و از غرايب اتفاقات آنكه دو سه روز پيش از ناخوشى او معمار و ملازمى را كه براى ساختن آن گنبد روانه خراسان داشته بود ، از مشهد به اصفهان آمده ، خبر ساختن و پرداختن آن گنبد را به اللّه‌وردى خان رسانيدند « 1 » و روز بعد از وفات او خلف - الصدقش امام قلى خان « 2 » كه به رتبهء ايالت لارستان و امير ديوانى برقرار بود به جاى پدر به حكومت و فرمانفرمائى فارس سرافراز گشته ، او را بيگلربيگى گفتند و اعليحضرت اشرف به منزل امام قلى - خان بيگلربيگى تشريف برد و بازماندگان اللّه‌وردى خان را مورد عنايت و شفقت فرمود .\r\nو هم در اين سال [ 1021 
  ] : فرمان كلانترى مملكت فارس به نام مير شاه حيدر ، خلف - الصدق مير سلطان ابراهيم حسنى حسينى شيرازى كلانتر سابق فارس شرف صدور يافت .\r\nو هم در اين سال [ 1021 
  ] : طهمورث خان والى خطه كاخت گرجستان « 3 » و لوارصاب خان والى ناحيه كارتيل « 4 » گرجستان كه هر دو پروردهء نعمت اعليحضرت شاه عباس بودند ، سر از چنبر اطاعت و فرمانبرى كشيدند و پادشاه جم‌جاه ، براى تنبيه آنها از اصفهان حركت فرموده ، وارد خطه كاخت گرديد و طهمورث خان فرار كرده به ناحيه كارتيل رفته ، به مصاحبت لوارصاب خان ، پناه به كوهستان و جنگل گرجستان بردند و اعليحضرت ، اشرف ، عيسى خان پسر عموى طهمورث - خان را والى خطهء كاخت فرمود « 5 » .\r\nو عيد نوروز سنه پارس‌ئيل در روز هشتم ماه صفر سال 1022 : اتفاق افتاد و پادشاه كامگار در خطه كاخت به شادى و خرمى ، جشن نوروزى را گذرانيد و موكب و الا در ناحيه كارتيل گرجستان نزول اجلال فرمود و لوارصاب خان از عمل خود پشيمان گشته ، به پايهء سرير اعلى آمده ، مورد عنايت گرديد . « 6 »\r\nو حضرت اشرف ، تابستان اين سنه را در گرجستان به پايان رسانيد و در اوائل زمستان از گيلان گذشته ، در فرح‌آباد مازندران نزول اجلال نمود و جماعتى از ارامنهء شيروان و آذربايجان كه به گرجستان رفته بودند ، معادل پانزده هزار خانواده به مازندران فرستاده ، در اشرف البلاد متوطن شدند و بسيارى از ايلات قراغلو را روانه دارابجرد فارس فرمود . « 7 »\r\nهم در اين سال [ 1022 
  ] : نواب امام قلى خان بيگلربيگى فارس ، مدرسه رفيع وسيعى ، مشتمل بر يكصد حجره فوقانى و تحتانى و زوايا « 8 » و كرياس و مدرس و چهار اطاق بلند وسيع و\r\n\r\n\r\n","description":"","footnote":"\r\n( 1 ) . ( از نوادر اتفاقات در آن چند روز ملازمى كه سر كار آن عمارت بود ، آمده ، خان از او تحقيق عمارت و زيب و زينت آن مىنمود آن ترك ساده‌دل گفت كه گنبد عالى و ايوانى كه جهت مدفن ترتيب يافته در كمال زيبائى اتمام يافته منتظر ورود مقدم عالى است . . . ) عالم‌آراى عباسى ، ج 2 ، ص 871 .\r\n( 2 ) . ر ك : عالم‌آراى عباسى ، ج 2 ، ص 871 .\r\n( 3 ) . ر ك : روضة الصفا ، ج 8 ، ص 414 .\r\n( 4 ) . ر ك : همانجا .\r\n( 5 ) . ر ك : عالم‌آراى عباسى ، ج 2 ، ص 873 ، روضة الصفا ، ج 8 ، ص 414 .\r\n( 6 ) . ر ك : روضة الصفا ، ج 8 ، ص 415 ، عالم‌آراى عباسى ، ج 2 ، ص 877 .\r\n( 7 ) . ر ك : روضة الصفا ، ج 8 ، ص 415 .\r\n( 8 ) . در متن : ( روايا ) .\r\n","page_name":" 461 ","page_number":477},
  {"content":"\r\n\r\nچهارباغ در چهار جانب آن كه تمام حجرات دورويه به جانب باغ و مدرسه است در محله بازار مرغ شيراز احداث فرمود و تاكنون به آبادى باقى و به مدرسه خان مشهور است . و املاكى وقف بر آن نمود كه معلوم نشد به كجا بوده و چه نام داشته است .\r\nو عيد نوروز سنه توشقان‌ئيل در روز بيستم ماه صفر سال 1023 : اتفاق افتاده و پادشاه جم‌جاه در فرح‌آباد به لوازم عيد پرداخت و از غرائب آنكه نواب شاهزاده محمد باقر ميرزا فرزند اعليحضرت شاهنشاه ، به خيالات فاسده ، افتاده ، اولا مغضوب و عاقبت مقتول گرديد . « 1 »\r\nو در ماه مبارك رمضان اين سال [ 1023 
  ] : ماليات و صوادر و مستغلات ديوانى اين ماه مبارك را محضا للّه به شيعيان كل ممالك محروسه ايران انعام و تصدق فرمود « 2 » و به حساب دفترداران ، مبلغ وجوه اين صدقه جاريه ، به سى هزار تومان عراقى مىرسيد و بعد از گذشتن ماه رمضان و فراغت از اعمال صوم و صلوة و تلاوت قرآن ، اخبار متواتر از آذربايجان و گرجستان به مسامع عز و جلال رسيد كه طهمورث خان بدعاقبتى نموده ، سپاهى را فراهم آورده ، بر سپاه قزلباش كه در گرجستان بودند ، تاخته ، جماعتى را شهيد نمود و استقلالى تمام يافته است و همچنين خبر رسيد كه امراى دولت روم در دياربكر قشلاق نموده كه در سال آينده با صد هزار نفر لشكر داخل ممالك محروسه ايران گشته ، بعضى از بلاد را خراب و بعضى را تصرف كنند و اعليحضرت اشرف ، جماعتى را مأمور داشته ، براى ضبط سرحدات روانه فرمود . « 2 »\r\nو در اين سال [ 1023 
  ] : وزارت مملكت فارس به ميرزا حسين بيك ، برادر ميرزا محمد - سلمان جابرى انصارى وزير سابق ارزانى گرديد .\r\nو عيد نوروز سنه لوىئيل در روز اول ماه ربيع اول سال 1024 : اتفاق افتاد و موكب و الا بعد از چند روز از فرح‌آباد مازندران نهضت فرموده ، در تفليس نزول اجلال نمود « 3 » و نظمى لايق داده ، در ساحت بلاد گرجستان ، سراپرده و بارگاه عز و جلال را برافراخت و چون طهمورث خان كاختىگرجى ، از ورود موكب و الا مطلع گرديد ، سراسيمه گشته ، عيال خود را برداشته به جانب مملكت روم فرار نمود و از ميان گرجيان غوغا برخاسته بلاد را گذاشته ، در كوهستان و جنگل پراكنده شدند و حضرت اعلى ، سپاه ظفرپناه را به چند گروه فرموده مقرر گرديد كه گرجستان را از چهار طرف احاطه نمايند « 4 » و هر طايفه كه در خدمت طهمورث خان با سپاه قزلباش جنگ كرده [ است 
  ] ، مردان آنها را كشته ، زن و بچه آنها را اسير نموده ، اموال ايشان به رسم غنيمت ، خاصهء سپاه ظفرپناه باشد و مدت بيست روز لشكر قزلباش در ولايت كاخت به قتل و غارت مشغول بودند و شمارهء كشته‌ها ، از بيست هزار درگذشت « 5 » و اسيران گرجى از سى هزار\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 2 ، ص 883 - 884 : او مشهور به صفى ميرزا بود كه بهبود بيك با او در رشت درآويخت و او را كشت و بهبود بيك چون ادعاى نمك‌حلالى داشت بنا بر چندين مصلحت . . . بازخواستى نشد ! !\r\n( 2 ) . ر ك : عالم‌آراى عباسى ، ج 2 ، ص 886 - 888 ، روضة الصفا ، ج 8 ، ص 416 - 417 .\r\n( 3 ) . ر ك : روضة الصفا ، ج 8 ، ص 418 .\r\n( 4 ) . در متن : ( نمايند هر طايفه ) .\r\n( 5 ) . ( به سفك دماء نفوس و هتك پرده ناموس و نهب اموال و اسر نساء و رجال رخصت يافتند . . . و غريقان قتيل در آن رود خون ، حالت سرخاب و بط داشتند . . . اطفال رضيع را در مهد عدم جاى مىدادند . . . بسيار ناهيد پستان كه در دست بهرام سيرتان فضيحت شد و بسا پرىپيكر كه در بستر ديوان فضاحت يافت . . . مجملا در مدت 20 روز هفتاد -\r\n","page_name":" 462 ","page_number":478},
  {"content":"\r\n\r\nبيشتر به‌شماره درآمد پس موكب همايون از كاخت تشريف‌فرماى كارتيل گرديد ، پس از گرجستان نهضت فرموده در ييلاقها براى تدارك لاغرى اسب و استر اردو ، توقف مىفرمود كه خبر رسيد محمد پاشا والى مصر و وزير اعظم ، سردار سپاه گشته ، لشكر اناطولى و مصر و شام و حلب و طرابلس و موصل و دياربكر و ديار ربيعه و جزيره و قبائل اكراد به او پيوسته‌اند و جمعيتى فراهم آمده كه در هيچ وقتى سپاه روم به اين بسيارى به صوب ايران نيامده است و تمامى پاشايان معتبر و اركان دولت عثمانى ، حتى طايفه ينگجرى كه معهود نبوده ، از موكب قيصرى جدا شوند و توپها و ارابه‌ها از دياربكر به صوب ممالك ايران حركت كرده‌اند و اعليحضرت شاهنشاه نصرت‌پناه كريمهء :  مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » را خوانده ، بر استحكام قلعه‌ها ، خصوصا قلعه ايروان افزود و سپاه منصور را سه چهار قسمت نمود و هر يكى را از جانبى روانه صوب اردوى رومى فرمود كه در هرجا فرصت يافته ، دستبردى نمايند و راه آمد و شد روميان را براى آذوقه مسدود دارند و سپاه رومى چون داخل آذربايجان گرديد ، قلعه ايروان را محاصره نمود و نواب امام قلى خان بيگلربيگى فارس « 2 » با سپاه فارس وارد اردوى اعلى شد و بعد از دو روز توقف مأمور گشته ، به جانب مشرقى ايروان حركت نمود كه در ميانه راه معلوم داشت ده هزار اسب و استر و چندين قطار شتر با جماعتى از سپاه رومى ، براى آذوقه به صوب نخجوان رفته‌اند ، امام قلى خان با سپاه فارس در وقتى كه روميان در خانه‌ها مشغول خريدن و بار كردن غله بودند ، رسيده ، جنگ كرده ، هزار و پانصد نفر از آنها را كشته ، سر و زنده به دست آورد و سه هزار سر اسب و استر و شتر با بار آذوقه از آنها گرفته ، مابقى راه ايروان را گرفته به اردوى خود ملحق شدند و روز ديگر گنج على خان « 3 » والى كرمان با سپاه افشار به اردوى فارس ملحق گرديد و چون سپاه رومى شكست خورده و آذوقه نبرده ، از نخجوان به ايروان رسيدند ، محمد پاشاى سردار چهل هزار نفر لشكر سواره و پياده براى انتقام از سپاه فارس ، روانه نمود و بعد از ملاقات و جنگ ، سى چهل نفر مردمان بىاسم از فارس و افشار كشته گشت « 4 » و سپاه رومى عود به ايروان نمود و توپچيان رومى هر روزه با اهل قلعه ايروان مشغول توپ‌اندازى بودند تا آنكه آذوقه در اردوى رومى ناياب گرديد و سرداران سپاه بعد از مشورت بناى جنگ سلطانى را گذاشته ، روزى تمامت سپاه به جانب قلعه يورش بردند و داد مردانگى را دادند و اميرگونه خان قاجار « 5 » بيگلربيگى خطه ايروان ، پاىمردى را فشرده ، اهل قلعه را به نوازش و شفقت شاهنشاهى اميدوار نموده ، مردانه ايستادند و چون جماعتى از رومى به جانب قلعه مىشتافت ، چندين نفر كشته گشته ، مغلوب شده ، عود مىنمود و چون خبر اين جنگ سلطانى به مسامع عز و جلال رسيد ، هزار تفنگچى داوطلب از اردوى اعلى روانه قلعه ايروان فرمود ، پيش از طلوع صبح وارد گشتند و\r\n\r\n\r\n","description":"","footnote":"\r\nهزار نفر به قتل رسيدند و شماره اسرا را 130 هزار گفته‌اند ) . روضة الصفا ، ج 8 ، ص 419 ، و عالم‌آراى عباسى ، ج 2 ، ص 898 .\r\n( 1 ) . آيه 3 ، سوره الطلاق .\r\n( 2 ) . ر ك : روضة الصفا ، ج 8 ، ص 421 ، عالم‌آراى عباسى ، ج 2 ، ص 907 .\r\n( 3 ) . ر ك : روضة الصفا ، ج 8 ، ص 421 ، عالم‌آراى عباسى ، ج 2 ، ص 907 .\r\n( 4 ) . ر ك : عالم‌آراى عباسى ، ج 2 ، ص 908 .\r\n( 5 ) . ر ك : روضة الصفا ، ج 8 ، ص 421 .\r\n","page_name":" 463 ","page_number":479},
  {"content":"\r\n\r\nجانى تازه به اهل قلعه رسانيدند و چون زمان محاصره به سه ماه رسيد ، محمد پاشا وزير اعظم و سردار عساكر رومى از اين سفر پشيمان شده با صدگونه حسرت از ايروان كوچ كرده ، روانه ديار بكر شدند و خواجه محمد يوسف قزوينى در تاريخ اين واقعه فرموده است : « 1 »\r\n چونكه سردار لشكر رومى * داخل ملك ايروان گرديد\r\nدر سه مه گرد قلعه چون بنشست * مهره‌ها بر بساط عربده چيد\r\nماه شوال چون ز بيست گذشت * دههء آخرين به نصف رسيد\r\nدولت شاه دين مساعد شد * لشكر روم منهزم گرديد\r\nپى تاريخ آن خرد گفتا : * « آمد امروز شيعيان را عيد » : [ 1025 
  ] \r\nو اعليحضرت اقدس به ايروان تشريف بردند و اميرگونه خان قاجار والى ايروان كه در مدت محاصره قلعه ايروان ، مردانگى نموده بود به خطاب سارواصلان يعنى شير زرد سرافراز گرديد « 2 » ، پس سپاه ممالك را مرخص فرموده به اوطان خود رفتند و حكومت ناحيهء دورق را ضميمه مملكت فارس نموده تا محمره به نواب امام قلى خان عنايت فرمود و چون مملكت گرجستان ، چنان كه مكنون خاطر اشرف است ، تمشيت نيافته بود ، ولايت وانقى « 3 » را كه در دهنه گرجستان است ، مناسب قشلاق ديده ، توقف فرمود و حضرت در قزوين زمستان را به پايان رسانيد .\r\nو عيد نوروز سنه ئيلان‌ئيل در روز پانزدهم ماه ربيع الاول از سال 1025 : اتفاق افتاد و عريضه از خليل پاشا ، وزير اعظم و سردار سپاه روم رسيد كه براى قرار امر مصالحه به جانب شهر تبريز مىآيم و بايد برحسب فرمان اعليحضرت قيصر ، شهر تبريز را متصرف شده باشم و المأمور معذور ، پس اعليحضرت شاهنشاهى ، عساكر منصوره را احضار فرموده ، موكب و الا از قزوين به جانب خلخال شتافت ، پس تشريف‌فرماى اردبيل گرديد و امام قلى خان با سپاه الوار و اتراك و فارس وارد شده ، او را روانه فرمود كه با قرچغاى گرجى سپهسالار آذربايجان موافقت كرده ، در همه‌جا مراقب اردوى رومى شده كه اگر دست‌اندازى كنند ، مانع شوند « 4 » و خليل پاشا با شصت هزار نفر سپاه از دياربكر ، كوچ به كوچ بىتعرض وارد آذربايجان شد و چون امام قلى خان و قرچغاى خان مأمور به جنگ نبودند مانع نگشته ، سپاه رومى وارد تبريز گرديده « 5 » ، شهر را از آذوقه خالى ديده و عريضه « 6 » به پايهء سرير اعلى فرستاد كه برحسب الحكم وارد تبريز شديم و پنج روز توقف كرده ، مراجعت نموديم و در امر مصالحه آنچه فرمايش شود ، در اطاعت و انقيادم و بعد از حركت از تبريز براى نيكنامى خود خواست دستبردى به امام قلى خان و قرچغاى خان رساند و آنها بعد از اطلاع ، سپاه خود را كه پانزده هزار سوار بودند ، در برابر شصت هزار مرد رومى ايستاده ، نام ننگ فرار را بر خود نگذاشته كه گفته‌اند :\r\n سپه بيش حاكم هزيمت بد است * كه فتح و ظفر بىشك از ايزد است \r\n\r\n\r\n","description":"","footnote":"\r\n( 1 ) . منقول از عالم‌آراى عباسى ، ج 2 ، ص 910 .\r\n( 2 ) . ر ك : عالم‌آراى عباسى ، ج 2 ، ص 910 .\r\n( 3 ) . در عالم‌آراى عباسى ، ج 2 ، ص 911 : ( صحراى دانقى ) .\r\n( 4 ) . ر ك : عالم‌آراى عباسى ، ج 3 ، ص 924 ، 925 .\r\n( 5 ) . ر ك : عالم‌آراى عباسى ، ج 3 ، ص 932 ، روضة الصفا ، ج 8 ، ص 425 .\r\n( 6 ) . ر ك : همانجا ، ج 3 ، ص 933 ، روضة الصفا ، ج 8 ، ص 425 .\r\n","page_name":" 464 ","page_number":480},
  {"content":"\r\n\r\nجنگ را آماده گشتند و چون روميان نزديك شدند ، جماعت قزلباش شمشيرها را كشيده به عادت قزلباشيه ، اللّه اللّه گفته ، اسب‌اندازان داخل درياى سپاه رومى شده شكست انداخته ، سلك جمعيت آنها را گسيختند و جماعتى را بكشتند و جمعى از پاشايان را اسير گرفته ، باقى به هزيمت رفته ، فرار نمودند و موازى هشتاد علم كه نشانه هشتاد سردار است به دست قزلباشيه افتاد و اسب و يراق و استر بيشمار عايد گرديد و شماره كشته‌هاى روميان به پانزده هزار نفر رسيد و گرفتاران و سرهاى كشته‌ها را از نظر همايونى گذرانيدند . « 1 »\r\nو شاهنشاه جم‌جاه ، شاه عباس براى جشن نوروزى سال 1028 : از آذربايجان به دار السلطنه قزوين نزول اجلال فرمود .\r\nو در ايام بهار اين سال [ 1028 
  ] : ايلچيان دول خارجه ، وارد دار السلطنه قزوين گشتند ، از جمله آنها ، ايلچى پادشاه روس بود « 2 » و نامه بس پهن و دراز بر حرير سفيد به تركى مغولى نگاشته بودند و چند بهله « 3 » مرغ شنقار كه خاصه بلاد روسيه است ، از نظر همايونى گذرانيد و ايلچى حضرت سلطان سليم تيمورى گوركانى « 4 » ، پادشاه ممالك هندوستان بود و نامهء مودت ختامه و ده زنجير فيل قوىهيكل و اقسام جانوران مانند كرگدن و آهوى خطائى و بزهاى هندى و گاو دريائى و مرغان سخنگوى خوش‌الحان و قماشهاى نفيس را از پيشگاه حضور اعلى گذرانيد .\r\nو در اواخر اين سال [ 1028 
  ] : اعليحضرت شاه عباس تشريف‌فرماى مازندران شد . « 5 »\r\nو در عيد نوروز سنه تخاقوىئيل كه در روز بيست و سيم ماه ربيع دويم سال 1029 : اتفاق افتاد ، جشن نوروزى را در اشرف البلاد مازندران گذرانيد و فرمان شاهنشاه جهان‌پناه براى بردن آب كوهرنگ « 6 » به اصفهان كه از كوهستان بختيارى به رودخانه خرسان كوه‌گيلويه پيوستهء رودخانه كاران شوشتر گشته به خليج فارس پيوندد ، شرف نفاذ يافت و پيش از اين وقت به فرمان شاه طهماسب جنت‌مكان شروع در اين كار شده ، به انجام نرسيده بود و چون چند سال اعليحضرت شاهنشاه در انتظام گرجستان و جنگ با سپاه روم كوشيده ، اختلالى از جانب اوزبكان در خراسان واقع گشته بود ، فرمان جهانمطاع براى احضار سپاه نصرت‌پناه ، شرف صدور يافت ، به اندك زمانى در ظل رايت صفوى آيت مجتمع شدند .\r\nو موكب و الا در ماه جمادى اول اين سال [ 1029 
  ] : از دار السلطنه اصفهان به صوب خراسان نهضت فرمود و بعد از ورود ، تدارك مافات را نمود و چون خطه قندهار سالها ضميمه ممالك محروسه ايران بود و در زمان اشتغال شاهنشاهان ايران سلاطين هندوستان به غير حق متصرف شده بودند و به اظهار دوستى مىگذرانيدند ، چون شاهنشاه ايران به هرات رسيد بىتأمل براى استرداد قندهار كوچ بر كوچ وارد آن خطه گشته « 7 » به اندك اهتمامى شهر و قلعه را ضميمه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 427 .\r\n( 2 ) . ر ك : روضة الصفا ، ج 8 ، ص 428 ، عالم‌آراى عباسى ، ج 3 ، ص 940 .\r\n( 3 ) . بهله ( به فتح اول ) دستكش چرمى كه ميرشكاران بر دست كنند و بدان بازو چرخ و غيره را بر دست گيرند . ( معين ) .\r\n( 4 ) . ر ك : عالم‌آراى عباسى ، ج 3 ، ص 941 .\r\n( 5 ) . در متن : ( شده ) .\r\n( 6 ) . در متن : ( كرنگ ) در عالم‌آراى عباسى ، ج 3 ، ص 949 و 959 : ( كرنگ ) .\r\n( 7 ) . ر ك : روضة الصفا ، ج 8 ، ص 429 ، عالم‌آراى عباسى ، ج 3 ، ص 970 ، در ذكر وقايع سال 1031 .\r\n","page_name":" 465 ","page_number":481},
  {"content":"\r\n\r\nممالك محروسه فرمود و بر منابر قندهار خطبه را به نام ائمه اثنىعشر خواندند و زمستان را گذرانيد .\r\nو روز عيد نوروز سنه ايت‌ئيل ، در چهارم ماه جمادى اول سال 1030 : اتفاق افتاد و پادشاه كامگار در شهر قندهار به عيش و عشرت گذرانيد و حكومت آن خطه را به گنج على خان والى كرمان شفقت فرمود و چون آغاز گرمى هوا شد موكب همايون به صوب هرات نهضت فرمود .\r\nهم در اين سال [ 1030 
  ] : اعليحضرت شاهنشاهى ، نواب امام قلى خان والى فارس را براى تسخير جزيره هرموز مأمور نمود « 1 » و تفصيل بر اين وجه است كه جزيره هرموز نزديك به خور بندر عباس فارس به چند فرسخ افتاده است و تمامت آن به بيست ميل نمىرسد و كوه و زمين آن نمكزار است كه گياه نمىرويد و آب شيرين جز آب باران كه در بركه‌ها جمع شود ندارد و گرماى آن در تابستان به اسباب آسمانى و نمكزار زمينى از همه سواحل و جزائر درياى فارس بيشتر است و براى خوبى لنگرگاه بر همه‌جا رجحان دارد و در اوائل سكنه آن منحصر بود به جرون‌نام ماهىگير ، پس در غلبه مغول به ايران ، اهل هرموز لارستان جلاى وطن نموده ، به اين جزيره آمده ، نام او را نيز هرموز گفتند و در عهد اتابكان سلغرى ، شهاب الدين ايازنامى از دشتستان فارس ، آن جزيره را كه در تحت اقتدار سلاطين جزيره قيس كه آن را كيش نيز گويند بخريد و شهرى در آن بساخت و محل تجارت هندوستان و ايران نمود ، پس از مدتى به ملك گردان « 2 » شاه كه نسب خود را به جناب هود عليه السلام مىرسانيد « 3 » ، قرار گرفت و اخلاف او كه يكى از آنها سنقر شاه « 4 » ابن شهاب الدين توران شاه است ، سالها سلطنت داشته ، گاهى باجى مىداد و در سال 913 كه زمان جهانگيرى پادشاه صاحبقران شاه اسمعيل بهادر خان بود ، دولت پورتگال آن جزيره را مسخر داشته « 5 » ، نام شاهى را بر سلاطين‌زادگان قديمى آن مىگذاشتند و زياده از نامى نداشتند و زياده از صد سال در جزيرهء هرمز رايت اقتدار افراشتند تا آنكه دولت انگليس « 6 » ، بناى دوستى با پادشاه جم‌جاه ، شاه عباس گذاشته وجه آسانى تسخير جزيره هرمز را به عرض رسانيده ، كشتيهاى جنگى خود را حاضر داشتند و نواب امام قلى خان بيگلربيگى فارس با سپاه لارستان و شبانكاره به بندر جرون كه او را بندر گامبرون نيز مىگفتند ، رفته بر كشتيهاى انگليس نشسته با توپ و تفنگ جماعت پورتگال را از جزيره هرمز بيرون كرده اموال آنها را تصرف نمودند و بندر جرون يا گامبرون را گذاشته ، حصار وسيعى در كنارهء دريا كشيده آن را بندر عباس گفتند و خبر اين فتح را در دار السلطنه هرات به پايهء سرير اعلى رسانيدند .\r\nو هم در اين سال [ 1030 
  ] : وزارت فارس به ميرزا حسن بيك پسر ميرزا نظام الملك ثانى - جابرى وزير سابق فارس برقرار گرديد و اعليحضرت شاه عباس از هرات به مازندران آمده ، در شهر\r\n\r\n\r\n","description":"","footnote":"\r\n( 1 ) . ر ك : عالم‌آراى عباسى ، ج 3 ، ص 979 ، روضة الصفا ، ج 8 ، ص 430 .\r\n( 2 ) . در عالم‌آراى عباسى ، ج 3 ، ص 979 : ( كردان شاه ) .\r\n( 3 ) . ر ك : همانجا .\r\n( 4 ) . در عالم‌آراى عباسى ، ج 3 ، ص 979 : ( سلغر شاه ) .\r\n( 5 ) . ر ك : عالم‌آراى عباسى ، ج 3 ، ص 980 .\r\n( 6 ) . ر ك : همانجا ، ج 3 ، ص 980 و 981 .\r\n","page_name":" 466 ","page_number":482},
  {"content":"\r\n\r\nاشرف و فرح‌آباد ، قشلاق فرموده « 1 » ، روزها را به شكار و شبها را به عيش و كامرانى گذرانيد و چون هوا مايل به اعتدال شد ، از مازندران تشريف‌فرماى اصفهان گرديده براى يورش به صوب عراق عرب كه ملك موروثى خود مىدانست به احضار سپاه ممالك محروسه ايران فرمان صادر گرديد و تاريخ عزم اين يورش را كلمه مباركهء توكلت على اللّه نگاشتند .\r\nو در ماه محرم سال 1033 : موكب و الا ، از اصفهان به جانب بغداد نهضت فرمود . « 2 »\r\nو در غره ربيع اول اين سال [ 1033 
  ] : « 3 » در حوالى بقعه ابو حنيفه نعمان بن ثابت « 4 » امام اعظم اهل سنت و جماعت نزول اجلال نمود .\r\nو روز بيست و يكم اين ماه علما و اعيان بغداد به پايهء [ سرير 
  ] معدلت مسير مشرف گشته ، اظهار نيازمندى نموده ، مورد عنايت شدند و اعليحضرت شاهنشاهى جماعتى را براى تسخير كركوك « 5 » و موصل روانه فرمود [ و 
  ] خود روى نياز به جانب نجف اشرف نهاده محرم حرم بارگاه ملايك‌پناه سلطان اوصياء ، امام مشارق و مغارب ، على بن ابيطالب گرديد و چون يك منزل ديگر به نجف مانده بود ، پياده و برهنه‌پاى گشته ،\r\n اصبحت زائرا لك يا شحنة النجف * بهر نثار مرقد تونقد جان به كف « 6 » \r\nرا مكرر خوانده ، با چشم گريان و دلى شادان منزل را گذرانيد و بعد از وصول به آن بقعه مطهره ، لوازم زيارت را به عمل آورد و تا در نجف اشرف توقف داشت ، هر روزه براى مفاخرت جاروب‌كشى صحن و رواق مقدسه را به دست خود مىنمود و نهر آبى را كه حضرت صاحبقران شاه اسماعيل گيتىستان حفر فرموده ، آب فرات را به مسجد كوفه رسانيده بود ، شاه عباس بهادر خان تعمير فرمود و اراده داشت كه از مسجد كوفه ، قنوات كنده ، آن آب را از زير زمين نجف گذرانيده به درياى نجف رساند و تمام ساكنين نجف اشرف را به انعام و احسان و مستمرى دائمه مسرور گردانيد ، پس به قصد زيارت مرقد منور امام عالىمقام سيد الشهداء حسين بن على عليهما الصلاة و السلام حركت نموده به طواف آن بقعه مطهره و ساير شهداى كربلا مشرف گرديده ، عود به بغداد نمود و به زيارت مزار كثير الانوار امامين همامين حضرت كاظمين عليهما السلام پرداخته استمداد همت نمود ، پس به جانب قصبه سرمن‌رآى شتافته « 7 » به لوازم زيارت حضرت عسكريين عليهما السلام مشرف گشته ، عود به بغداد نمود و امراى مأمور به فتح كركوك و موصل با ظفر و فيروزى عود نمودند .\r\nو در بهار اين سنه [ 1033 
  ] : باز حضرت شاه عباس از بغداد به كربلاى معلى و نجف\r\n\r\n\r\n","description":"","footnote":"\r\n( 1 ) . ر ك : همانجا ، ج 3 ، ص 987 .\r\n( 2 ) . ر ك : روضة الصفا ، ج 8 ، ص 431 .\r\n( 3 ) . در روضة الصفا ، ج 8 ، ص 432 ، در ذكر وقايع سال 1032 .\r\n( 4 ) . نعمان بن ثابت زوطى متولد 80 هجرى در كوفه ، متوفى 150 هجرى در بغداد . اصلا ايرانى است از پيشوايان بزرگ اسلام كه در قبول احاديث بسيار سخت‌گير بود و فقط 17 حديث را قبول داشت و به قياس و استحسان توجه مىكرد و فرقه حنفى را تاسيس كرد .\r\n( 5 ) . در متن : ( كركوت ) با توجه به روضة الصفا ، ج 8 ، ص 432 : ترجيحا انتخاب شد . ناگفته نماند كه ( كركوت ) يا ( كركوك ) شهرى است در شمال عراق امروزى .\r\n( 6 ) . منقول در روضة الصفا ، ج 8 ، ص 433 .\r\n( 7 ) . ( پس از حصول اين سعادت به بغداد آمده به سرمن‌راى رفته و در آستانه رفيعه عسكريين و مقام صاحب الزمان به طاعات و عبادات پرداخت ) . روضة الصفا ، ج 8 ، ص 433 - 434 .\r\n","page_name":" 467 ","page_number":483},
  {"content":"\r\n\r\nاشرف رفته ، آن دو آستانه مباركه را بوسيده ، به لوازم زيارت اقدام نمود و صندوقهاى قيمتى و پوشش‌هاى زربافته و ديباهاى شوشترى و فرشهاى ابريشمى را سرانجام داده ، عود به بغداد نمود و باز براى ادراك زيارت رجبيه به مشهد مقدس حسينيه مشرف گشت ، پس به نجف اشرف رفته ، عتبه عليهء عاليه را زيارت كرده ، عود به بغداد نمود ، پس به روضهء مقدسه سرمن‌رآى رفته ، ادراك سعادت كرد و به آحاد و افراد ساكنين اماكن مشرفه عراق عرب حتى كودكان گهواره ، احسان و انعام فرموده ، عود به دار السلطنه اصفهان نمود . « 1 »\r\nو در اين سال [ 1033 
  ] : نواب امام قلى خان بيگلربيگى مملكت فارس با سپاه فارس از طريق شولستان و بهبهان به شوشتر و اهواز رفته ، سيد محمد خان پسر سيد مبارك « 2 » را استقلالى در حكومتش داده ، به صوب محمره و فلاحى و قصبه دورق كه از مضافات فارس شده بود ، آمده ، نظمى بسزا به آن نواحى داده ، عود به شيراز نمود .\r\nو در اين سال [ 1033 
  ] : وزارت عظمى به سيد سند ، علامهء معتمد ، علاء الدولة و الدين - ميرزا حسين پسر ميرزا رفيع الدين محمد حسينى آملى الاصل اصفهانى المنشاء و الموطن عنايت گرديد و او را به لقب اعتماد الدوله ، سلطان العلما خليفة السلطان ، سرافراز فرمودند « 3 » .\r\nو در سال 1034 : چون اخبار بغداد به استنبل رسيد ، اعليحضرت سلطان مراد خان رابع كه بعد از سلطان عثمان خان ثانى شاهنشاه مملكت روم شده بود ، حافظ محمد پاشا بيگلربيگى دياربكر « 4 » [ را 
  ] براى تسخير بغداد مأمور فرموده با جنود نامعدود ، به عراق عرب رسيد و بغداد را محاصره نمود و اعليحضرت شاه عباس بهادر خان از اصفهان به عزم بغداد ، تشريف‌فرماى همدان شد و بيست و پنجهزار نفر سوار به سردارى زينل بيك « 5 » به حمايت حاكم بغداد از پيش روانه فرمود و موكب و الا از دنبال آنها به نواحى بغداد نهضت نمودند و چون زمان محاصره به سه ماه رسيده بود و فتورى در احوال اهل بغداد بود ، پادشاه جم‌جاه براى اعانت و تقويت بغداديان ، هزار نفر تفنگچى عراقى به سردارى امير خلف بيك « 6 » سفره‌چى مأمور فرمود و مصحوب هر نفرى مقدارى سرب و باروت نمود و خلف بيك و تفنگچيان آواز را به اللّه اللّه چنان كه شعار سپاه قزلباش است بلند كرده ، از ميان اردوى رومى گذشته ، وارد بغداد شدند و جانى تازه به بغداديان رسانيدند و نيكنامى آنها را در دفاتر ثبت نمودند و نواب امام قلى خان « 7 » بيگلربيگى با سپاه الوار ممسنى و كوه‌گيلويه و بلوكات و اتراك ايلات فارس و اعراب دورق و رامهرمز از بهبهان و شوشتر گذشته به هفت فرسخى بغداد كه چراگاه دواب سپاه رومى بود ، رسيد ، موازى هزار سر اسب از آنها گرفته به اردوى اعلى ملحق گرديده و سپاه قزلباش از اطراف اردو رومى درآمده ، آذوقه را از آنها بازداشتند و چون زمان محاصره بغداد به هفت ماه رسيد و چندين بار جنگ اتفاق افتاد و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 434 ، عالم‌آراى عباسى ، ج 3 ، ص 1004 ، 1011 ، 1012 .\r\n( 2 ) . ر ك : عالم‌آراى عباسى ، ج 3 ، ص 1012 .\r\n( 3 ) . ر ك : عالم‌آراى عباسى ، ج 3 ، ص 1013 .\r\n( 4 ) . ر ك : روضة الصفا ، ج 8 ، ص 434 ، عالم‌آراى عباسى ، ج 3 ، ص 1023 ، در عالم‌آراى عباسى : حافظ احمد پاشا .\r\n( 5 ) . او بعدا بوسيله شاه صفى به علت شكست از روميان تركستان كشته شد و ريزريز گشت . ر ك : وقايع سال 1039 در همين كتاب . و ر ك : روضة الصفا ، ج 8 ، ص 434 .\r\n( 6 ) . ر ك : روضة الصفا ، ج 8 ، ص 434 .\r\n( 7 ) . ر ك : روضة الصفا ، ج 8 ، ص 435 .\r\n","page_name":" 468 ","page_number":484},
  {"content":"\r\n\r\nدر همه وقت نصرت از جانب قزلباش بود و حافظ محمد پاشا عاجز « 1 » و ناچار گشته ، استدعاى اذن مرخصى از پايهء سرير اعلى نمود كه بىتعرض از دو جانب عود به دياربكر نمايد و پادشاه عجزپذير ، او را رخصت انصراف داده ، اردوى رومى از پى كار خود رفتند و موكب و الا وارد بغداد گشته ، به زيارت عتبات عاليات ائمه سته عراق عرب على صواحبها الصلاة و السلام مشرف شد و بعد از نظم بلاد و آسايش عباد موكب همايون از بغداد تشريف‌فرماى اصفهان گرديد و امام قلى خان والى فارس در وقت رجعت از بغداد ، شهر بصره و نواحى را مسخر داشته ، تصرف نموده ، از راه دورق و بهبهان وارد شيراز گرديد .\r\nو اعليحضرت شاهنشاهى در سال 1035 و 1036 : در دار السلطنه اصفهان به عيش و عشرت گذرانيد .\r\nو در سال 1037 : در مازندران قشلاق نمودند . « 2 »\r\nو در اوايل سنه 1038 : مزاج مبارك اعليحضرت شاهنشاه جم‌جاه ، از صحت منحرف گشته ، روزبروز بر مرض مىافزود ، چون از معالجه سودى نديد ، دل از تخت و دولت بركنده پسرزادهء خود سام ميرزا پسر مرحوم صفى ميرزا كه جوانى هفده ساله بود به ولايت‌عهد معين فرمود و امرا و اعيان دولت را بر اين وصيت گواه گرفته ، پس تهيج زياده گشت و اسهال عارض گرديد « 3 » و در قصر فرح‌آباد مازندران در شب پنجشنبه بيست و چهارم ماه جمادى اول اين سال :\r\n[ 1038 
  ] « 4 » وقت سحر ، داعى حق را لبيك اجابت گفته ، جان را به جان‌آفرين سپرد :\r\n بود ظل اللّه تاريخ جلوس * ظل حق تاريخ سال رحلتش \r\nو نواب اعتماد الدوله ، خليفه سلطان و ساير اعيان دولت ، چاپار روانه اصفهان داشتند و نواب سام ميرزا و اعيان اصفهان را مطلع از واقعه هايله نموده و تاج و تخت به وارث سلطنت سپردند « 5 » و حضرت وليعهد را شاه صفى گفته بر سرير دولت نشانيدند كه گفته‌اند :\r\n يكى چون رود ديگر آيد به‌جاى * جهان را ندارند بىكدخداى \r\nو امراى قزلباش ، جنازهء پادشاه را ، از مازندران به كاشان رسانيده به امانت گذاشتند « 6 » و مدت عمر شاه عباس جنت‌مكان به شصت سال رسيد و زمان سلطنت و دارائى آن شاهنشاه خلد - آشيان چهل و دو سال بود و آنچه را از ممالك محروسه در تصرف داشت يك جانب آن عراق عرب بود و ديگر جانب زمين داور قندهار و از طرفى داغستان لكزيه و طرف ديگر ساحل درياى كيچ و مكران بلوجستان بود ، تمامت تاريخ‌نگاران دولت شاه عباس جنت‌مكان نوشته‌اند كه اعمال و افعال شاه عباس عدالتى بود در لباس ظلم ، در وقتى كه شاه عباس بر تخت سلطنت نشست مملكت ايران شوريده و بىآرام بود ، هر اميرى بر كشورى به خودسرى تعدى مىنمود و رعايا گرفتار جور و ظلم امرا بودند ، پس آن پادشاه جنت‌مكان ، خونها ريخت و سرها را بر دار\r\n\r\n\r\n","description":"","footnote":"\r\n( 1 ) . در متن : ( عابفرفه ) .\r\n( 2 ) . ر ك : عالم‌آراى عباسى ، ج 3 ، ص 1072 ، روضة الصفا ، ج 8 ، ص 437 .\r\n( 3 ) . ر ك : روضة الصفا ، ج 8 ، ص 437 ، عالم‌آراى عباسى ، ج 3 ، ص 1075 .\r\n( 4 ) . در عالم‌آراى عباسى : در ذكر وقايع سال 1037 .\r\n( 5 ) . ر ك : روضة الصفا ، ج 8 ، ص 438 ، عالم‌آراى عباسى ، ج 3 ، ص 1078 .\r\n( 6 ) . ر ك : روضة الصفا ، ج 8 ، ص 438 ، عالم‌آراى عباسى ، ج 3 ، ص 1079 .\r\n","page_name":" 469 ","page_number":485},
  {"content":"\r\n\r\nآويخت ، كله‌مناره‌ها ساخت و شهرها را از اهالى پرداخت تا شوريدگيها « 1 » را آرام داد و پس از آرامى بلاد سياستى قوى و عقوبتى شديد مىبايست تا عموم مردم آسوده باشند و اجراى اين - گونه اعمال دور نيست كه در نظرهاى ظاهربين ، ظلم و جور جلوه نمايد و كسى نگفته كه عقوبتى خالى از مصلحت ملكى و دينى و مذهبى كرده باشد و در اوائل سلطنت خود ، امراى بزرگ خودرأى را به سزا و جزا رسانيد و چون سپاه قزلباش به شصت هزار رسيده بود و هر طايفه از آنها جز در اطاعت بزرگ خود نمىشدند و پادشاه نمىتوانست بىرضاى ايلات قزلباش كسى را منصبى دهد مگر آنكه از بزرگان طايفه خود باشد و شاه عباس شماره سواران قزلباش را به سى هزار نفر رسانيد ، پس فوجى ترتيب داد و نام آنها را شاهسون نهاد يعنى شاه‌دوست و اميرى بر آنها گماشت و اين جماعت را به مزيد عنايت امتياز داد و فرمان شرف صدور يافت كه هر كس خواهد ايل خود را به ايل شاهسون ملحق كرده ، شاهسون گشته ، در مزيد عنايت شريك شود و در يك روز ده هزار نفر شاهسون شدند و در اواخر زندگانى شاه عباس جنت‌مكان ، شماره آنها به صد هزار خانوار رسيد و تاكنون نزديك به پانصد خانه ايل شاهسون در فارس باقى است كه در صحراى كوار و حومه شيراز در چادر سياه توقف دارند و حضرت شاه عباس ده هزار سوار و دوازده هزار نفر پياده مقرر داشت كه مواجب از خزانه گرفته صاحب‌منصب آنها به اختيار پادشاه معين شود و نام اين جماعت را قوللر گذاشتند و اين عبارت به تركى به معنى غلامهاست چرا كه « قول » غلام است و « لر » نشانه جماعت . و بزرگ قوللر را قوللر آقاسى گفتند يعنى سركردهء غلامان شاهى و نام افواج پياده را تفنگچى نهادند و اين اول فوجى است كه در ايران با تفنگ شد چنان كه در روم ، فوج تفنگچى را ينگچرى گفتند و « ينگ » به معنى تازه است و « چرى » مخفف چريك است يعنى لشكر تازه . « 2 »\r\nدر كتب تواريخ نوشته‌اند ، آن پادشاه براى استحكام بنيه و استراحت از مشقت ، گاهى در شرب مدام اقدام مىنمود اما در مراتب ديندارى و خداپرستى و مراعات فقرا و احسان به ارباب استحقاق و اعتماد بر مسائل دينيه و مقاصد يقينيه و اخلاص و نيازمندى به ائمه هدى صلوات اللّه و سلامه عليهم در انتهاى كمال بود چنان كه در زمان سلطنت او كمتر سالى بود كه به زيارت آستانه رضويه يا عتبات عاليات مشرف نشود چنان كه به پاى پياده از اصفهان به مشهد مقدس برفت و مدت توقف در نجف اشرف هر روزه صحن و رواق را به دست خود جاروب نمود و پيش از سلطنت شاه عباس ، هميشه در ميانه علماى دينيه نقارى بود و در ايام آن پادشاه دين‌پناه ، ميانه علما را چنان الفت داد كه روزى در سوارى جناب مير محمد باقر داماد و جناب شيخ بهاء الدين محمد عاملى عليهما الرحمه با موكب شاهى موافقت داشتند ، شاه عباس براى آزمايش آنكه آيا كدورتى در ميانه آنها هست يا نه ملاحظه اسب شيخ را فرمود و در پنهانى به ميرداماد فرمود كه اسب شيخ بسى كامل است و جناب شيخ نمىتواند او را براند جناب مير در جواب شاه گفت عجب در اين است كه بار دانش و فضيلتى كه بر اوست حركت مىكند چه جاى تندرفتارى است و در پنهانى از مير به جناب شيخ فرمود كه اسب ميرداماد سخت توسن است كه شايسته علما نيست شيخ در جواب فرمود چون اسب صاحب خود را شناخته\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 438 .\r\n( 2 ) . خلاصه‌اى است از مطالب مندرج در پيش .\r\n","page_name":" 470 ","page_number":486},
  {"content":"\r\n\r\nاست به وجد آمده ، توسنى دارد ، پادشاه دين‌پناه سجده شكر نمود كه للّه الحمد ، فساد از ميانه علما برخاسته است كه اذا فسد العالم فسد العالم و چون شاه عباس از فرزند دلبند خود صفى ميرزا نشانهء بددلى و دشمنى در سلطنت ديد و به سرحد يقين رسيد و در چندين موقع امتحان نمود ، رأى عالم‌آرا به نابودى او قرار گرفت و يكى از محرمان خود را به قتل صفى ميرزا مأمور داشت در جواب گفت يا مرا معاف دار يا اذن بده كه خود را كشته دست به خون ولىنعمت‌زاده نيالايم و بهبود خان نامى كه از صفى ميرزا ، اذيتى ديده بود ، به اين امر شنيع مأمور گرديد « 1 » و بهبود خان در وقتى ، فرصت جسته ، كاردى بر پهلوى شاهزاده صفى ميرزا زده ، او را بكشت و به اصطبل شاهى پناه برد و پادشاه به بهانه كه پناه به اصطبل مبارك برده ، از قصاص بهبود خان درگذشت و فرمود در اين كار تأمل بايد تا پسر صفى ميرزا كه صغير است كبير گردد و قصاص پدر خود را نمايد و شاه عباس بعد از كشتن صفى ميرزا ، پشيمان گشت و نزديك به ماهى از حرم‌سرا بيرون نيامد و تا سالى جامه سياه پوشيد و بعد از آن گاهى زينت بر خود قرار نداد و بهبود خان را به بدترين عقوبتى گرفتار فرمود كه حكم كرد سر پسر خود را بريده به حضور رساند ، بعد از آنكه سر پسر خود را به حضور آورد شاه عباس از او پرسيد خود را چگونه مىبينى گفت در بدترين حالتى ، پس فرمود بايد خوش باشى كه با پادشاه در يك مصيبت شريك هستى و بعد از قتل صفى ميرزا دو نفر پسر ديگر خود نواب طهماسب ميرزا و رضا ميرزا را به واهمه‌اى كه از آنها داشت از حليهء بصر عارى نمود و بعد از آن واقعات جانسوز ، از اندوه و ملال بيرون نيامد و امراض بر او مستولى گرديد تا به روضهء رضوان خراميد كه حسناتش به اضعاف سيآتش بود و شاه عباس چهرهء نيكو و بينى بزرگ و چشمى درشت داشت ، قامتش اندكى كوتاه بود ، ريش را مىتراشيد و بروت را مىگذاشت و تاريخ‌نويسان چند ماه آخر سال وفات شاه عباس را از حساب انداخته [ اند 
  ] .\r\nتاريخ جلوس شاه صفى را در سال 1038 قرار دادند چنان كه گفته‌اند :\r\n\r\n[ وقايع فارس در روزگار شاه صفى 
  ]\r\n« صفى پا بر اورنگ شاهى نهاد » « 2 »\r\nو چون خبر وفات شاه عباس جنت‌مكان به استنبل رسيد ، سلطان مراد خان قيصر روم خسرو پاشاى سرعسكر را مأمور به تسخير بغداد فرمود .\r\nو حضرت شاه صفى در سال 1039 : با سپاه ممالك محروسه از اصفهان به صوب همدان نهضت نمود « 3 » و فوج فوج سپاه به مدد مستحفظين قلعه بغداد روانه داشت و زينل خان را سپهسالار آن جماعت فرمود « 4 » و در بين راه خبر به سپهسالار رسيد كه سپاه رومى وارد كردستان شده ، قلعه مريوان را متصرف شده‌اند ، عطف عنان نموده ، به جانب كردستان شتافت ، بعد از مقابله با سپاه رومى ، جنگ كرده ، شكست يافته ، لشكر فرار كرده ، به همدان رسيد و حضرت شاه صفى چون دانست كه زينل خان سپهسالار بر خلاف حزم و احتياط جنگ كرده ، او را مغضوب داشته ،\r\n\r\n\r\n","description":"","footnote":"\r\n( 1 ) . ر ك : حوادث سال 1024 ، در عالم‌آراى عباسى .\r\n( 2 ) . ر ك : تاريخ سلاطين صفويه ، ص 26 .\r\n( 3 ) . ر ك : روضة الصفا ، ج 8 ، ص 441 .\r\n( 4 ) . ر ك : همانجا .\r\n","page_name":" 471 ","page_number":487},
  {"content":"\r\n\r\nريزريزش نمودند « 1 » و سرعسكر رومى بعد از فتح در جنگ كردستان حركت كرده به درگزين رسيد و حضرت شاه صفى از همدان نهضت فرموده به جانب درگزين شتافت و سرعسكر رومى از درگزين عازم بغداد شده ، نهضت نمود و شهر بغداد را محاصره داشت ، زمان محاصره به مدتى طول كشيد و دوازده هزار نفر از سپاه رومى ، هدف گلوله توپ و تفنگ بغداديان گرديد « 2 » و چون خبر نهضت حضرت شاه صفى در اردوى رومى شهرت يافت ، عموم اهل اردو بر سر خسرو پاشاى « 3 » سرعسكر كه راضى به كوچ كردن اردو نبود ، آمده ، خيمه و خرگاه او را خراب كرده ، نهضت نمودند و در بيست و هفتم جمادى اول « 4 » ، موكب والاى شاه صفى وارد بغداد گرديد و امام قلى خان با سپاه فارس از راه شوشتر وارد شده به اردوى شاهى ملحق گرديد .\r\nو نوروز سنه 1040 : شاه صفى در كربلاى معلى جشن عيد را به زيارت حضرت خامس آل عبا تبديل نموده عود به بغداد نموده « 5 » ، لواى مراجعت را افراخت و نواب امام قلى خان و سپاه فارس را از منزل تويسركان مرخص فرموده ، عود به شيراز نمودند و موكب و الا در ماه ذى الحجه اين سال وارد اصفهان گرديد .\r\nدر سال 1041 : به سعايت و بدگوئى بعضى از امراء خاصه ، چراغ سلطان « 6 » كه در خدمت شاه صفى چراغ دروغش را فروغى بود ، جماعتى را به داعيهء سلطنت متهم ساختند مانند پسران عيسى خان قورچىباشى كه دخترزاده شاه عباس جنت‌مكان بودند ، به قتل رسيدند و چهار نفر فرزند ارجمند اعتماد الدوله خليفه سلطان كه باز دخترزادگان پادشاه مغفور بودند و سه نفر پسران ميرزا رفيع صدر و يك نفر پسر ميرزا رضى صدر و دو نفر پسران ميرزا محسن متولىباشى مشهد مقدس كه عمه‌زاده‌هاى « 7 » او بودند ، از حليهء بصر عارى گشتند و عمه محترمه خود را كه بانوى حرمسراى پادشاه مغفور بود از حرمسرا اخراج فرمود « 8 » و با امراى بزرگ بددل گشته ، جماعتى را معزول و پاره‌اى را مقتول نمودند و اعتماد الدوله خليفه سلطان ، از وزارت عظمى معزول گشته ، مجاور شهر قم شده به افادت مسائل و مطالب علميه مشغول گرديد ، پس ارتحال به مكه معظمه و مدينهء طيبه نموده ، بعد از وفات شاه صفى عود به اصفهان نمود .\r\nدر اين سال [ 1041 
  ] : ميرزا تقى وزير مازندرانى « 9 » را روانهء نجف اشرف نمود و جماعتى از معماران اصفهانى را مصحوب او فرمود و در ظرف سه سال عمارات عاليهء ، علويه ، على صاحبها الف ثناء و تحيه كه از طول زمان كهنه و شكسته شده بود به وجهى لايق تعمير نمود و از اتفاقات حسنه ، معدن سنگ رخام در حوالى نجف اشرف به دست آوردند و بيشتر از آن سنگها را در بنيان و حواشى عمارات به كار بردند و نهرى عميق و وسيع از حوالى حله كنده ، از نزديكى\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 442 .\r\n( 2 ) . در متن : ( گرديده ) .\r\n( 3 ) . ر ك : روضة الصفا ، ج 8 ، ص 442 .\r\n( 4 ) . ر ك : روضة الصفا ، ج 8 ، ص 443 .\r\n( 5 ) . ر ك : روضة الصفا ، ج 8 ، ص 444 ، نوروز سال 1041 .\r\n( 6 ) . ر ك : روضة الصفا ، ج 8 ، ص 445 ، در وقايع سال 1042 .\r\n( 7 ) . در متن : ( زادهاى ) .\r\n( 8 ) . ر ك : روضة الصفا ، ج 8 ، ص 445 .\r\n( 9 ) . ر ك : روضة الصفا ، ج 8 ، ص 446 ، ادامه وقايع سال 1042 .\r\n","page_name":" 472 ","page_number":488},
  {"content":"\r\n\r\nمسجد كوفه گذرانيده ، به درياى نجف رسانيدند « 1 » و در تاريخ اين خيرات جاريه گفته‌اند :\r\n شاه اقبال قرين خسرو دين شاه صفى * آنكه خاك قدمش زيور افسر آمد « 2 »\r\nيافت توفيق كه آرد به نجف آب فرات * آن بشارت به شه از حيدر صفدر آمد\r\nسال تاريخ چو پرسيدم از ايشان گفتند * آب ما از مدد ساقى كوثر آمد : [ 1042 
  ] \r\nو هم در اين سال [ 1041 
  ] : شاهزادگان صفوىنژاد كه از حليهء بصر عارى گشته ، در قلعه الموت طالقان قزوين ، منتظر الموت بودند مانند سلطان محمد ميرزا و امامقلى ميرزا ، عموهاى شاه صفى و سلطان سليمان خان برادر شاه صفى و نجف قلى ميرزا پسر امامقلى ميرزا به فرمان شاه صفى شربت شهادت را چشيدند . « 3 »\r\nو چون اخبار فتنه‌انگيزى جماعت اوزبك به اصفهان رسيد ، حضرت شاه صفى ، امير خلف - بيك سفره‌چى را به سردارى خراسان مأمور فرموده روانه گرديد . « 4 »\r\nو در سال ديگر [ 1042 
  ] : موكب شاه صفى ، از اصفهان به صوب مشهد مقدس نهضت نموده ، بعد از ورود به لوازم زيارت آستانهء مباركه رضويه على صاحبها الف ثناء و تحيه پرداخت و بعد از انتظام امور خراسان موكب و الا عود به اصفهان نموده ، زمستان را به پايان رسانيد .\r\nو عيد نوروز سنه . . . در ماه . . . از سال 1043 اتفاق افتاد و پادشاه كامگار جشن نوروزى را برپاى داشت و چون در سال گذشته داود خان برادر نواب امامقلى خان والى مملكت فارس كه امير الامرا و حاكم قراباغ و ايروان بود ، نسبت به امراى قاجار كه در قراباغ بودند ، غدرى نمود و طهمورث خان گرجى « 5 » را اذن داده كه در لباس دوستى آنها را به قتل رساند و طهمورث خان به گفتهء داود خان عمل نموده ، به اسم مهمانى بر قاجاريه وارد گرديد چون به استقبال او شتافتند همگى را از دم تيغ گذرانيد و اين معامله باعث شوريدگى « 6 » گرجستان و ايروان و قره‌باغ گرديد پس از انتشار اين اخبار در اصفهان ، حضرت شاه صفى ، سپاه نصرت‌پناه را احضار فرمود و امام قلى خان بيگلربيگى فارس براى خيانت برادر خود داود خان وحشت نموده ، پسر بزرگ خود را « 7 » با سپاه فارس روانه داشت و پادشاه جم‌جاه فرمان احضار امام قلى خان را به تأكيد روانه شيراز فرمود و امام قلى خان طوعا او كرها از شيراز به اصفهان آمده با موكب و الا حركت نموده ، وارد شهر قزوين شدند كه نوشتجات داود خان را آوردند كه به طهمورث خان نوشته بود « 8 » كه فرزندى از شاه مغفور در دست امام قلى خان افتاده و عنقريب او را به سلطنت برداشته ، كارها رونق تمام مىگيرد و همه‌جا من با تو و تو با من خواهى بود و آتش غضب پادشاهى مشتعل گرديد [ و 
  ]\r\n\r\n\r\n","description":"","footnote":"\r\n( 1 ) . ر ك : همانجا .\r\n( 2 ) . سه بيت از چهار بيت منقول ، در روضة الصفا ، ج 8 ، ص 447 .\r\n( 3 ) . ر ك : روضة الصفا ، ج 8 ، ص 447 : اين گروه عبارت بودند از : سلطان محمد ميرزا ، امام قلى ميرزا ، نجف قلى ميرزا ، سلطان - سليمان خان پسر صفى ميرزا و چهار تن از دخترزادگان . . .\r\n( 4 ) . ر ك : روضة الصفا ، ج 8 ، ص 447 .\r\n( 5 ) . ر ك : روضة الصفا ، ج 8 ، ص 450 .\r\n( 6 ) . در متن : ( شوريده‌گى ) .\r\n( 7 ) . ( ناچار صفى قلى خان پسر اكبر خود را پيشتر فرستاد ) . روضة الصفا ، ج 8 ، ص 452 . اين قسمت عينا از روضة الصفا نقل شده است .\r\n( 8 ) . ر ك : روضة الصفا ، ج 8 ، ص 453 .\r\n","page_name":" 473 ","page_number":489},
  {"content":"\r\n\r\nدر شبى كه ميدان سعادت‌آباد قزوين را چراغان كرده بودند و شاه و امرا به تماشا مشغول بودند ، امام قلى خان با سه نفر پسران خود ، صفى قلى خان و فتح على خان و على قلى خان در مجلس بزم حضور داشتند و امام قلى خان از مجلس برخاسته « 1 » به منزل خود رفت و چون سه نفر پسران او خواستند از مجلس بيرون شوند ، حسين بيك « 2 » ناظر بيوتات به فرمان شاهى هر سه نفر را كشته ، سرهاى آنها را به حضور رسانيد پس على قلى بيك امير ديوان و داود بيگ گرجى كه هر دو داماد امام قلى خان بودند و كلب على « 3 » بيك ايشيك آقاسىباشى « 4 » ، مأمور به آوردن سر امام قلى خان شده ، برحسب فرمان به منزل او رفته ، سر او را بريده ، به حضور رسانيدند و اغورلو خان « 5 » حاجب درگاه شاهى در همان شب به ايالت كوه‌گيلويه و كشتن باقى اولاد امام قلى خان كه در شيراز بودند ، مأمور شده ، روانه مقصد گرديد « 6 » و ايالت لارستان را به كلب على بيك « 7 » ايشيك آقاسى ، عنايت فرمود و باقى ايالت مملكت فارس را تجزيه فرموده ، هر ناحيتى را به مناسبت به حاكمى سپردند « 8 » و نواب ميرزا معين الدين محمد ، خلف الصدق ميرزا غياث الدين على شيرازى كه سالها به وزارت امام قلى خان برقرار بود به وزارت فارس ، باقى مانده ، محاسبات فارس و رتق و فتق بلوكات را ، در كف كفايت او گذاشت و اغورلو خان بعد از ورود به شيراز ، بيشتر اولاد امام قلى خان را از قوه بينائى ساقط نمود « 9 » .\r\nاز آثار خيريه امام قلى خان پسر اللّه‌ويردى خان ، مدرسه خان « 10 » شيراز است كه شرح آن در ذيل بقعه‌هاى شيراز نگاشته شود و پل خان است كه بر ملتقاى رودخانه پرواب « 11 » مرودشت و رودخانه رامجرد ساخته است و اين پدر و پسر مدت سى و نه سال بيشتر در مملكت فارس ، تخم مروت را كاشته ، حاصل نيكنامى را برداشتند .\r\nو در همين سال [ 1043 
  ] : سوندك سلطان « 12 » والى جزيرهء بحرين شرفياب حضور پادشاه گشته ، شمشير بىنظير حضرت صاحبقران ، امير تيمور گوركان را كه در تصاريف زمان ، دست به دست شده ، در نوبت آخر به سوندك رسيده بود ، به رسم پيشكش تقديم حضور مبارك داشت .\r\nو اعليحضرت شاه صفى جشن نوروزى سنه 1044 را در قزوين گذرانيده ، تشريف‌فرماى دار السلطنه تبريز گرديد « 13 » و سپاهى بىشمار به سپهسالارى رستم خان گرجى « 14 » ، براى تسخير شهر وان و دياربكر روانه نمود و مدتى نگذشته كه سپاه قزلباش به آن نواحى رسيده ، در هر مصافى فتح و فيروزى يافته و اسراى رومى را روانه تبريز نمودند .\r\nو هم در اين سنه [ 1044 
  ] : امير خلف بيك سفره‌چى سردار سپاه خراسان با جماعت\r\n\r\n\r\n","description":"","footnote":"\r\n( 1 ) . در متن : ( برخواسته ) .\r\n( 2 ) . ر ك : روضة الصفا ، ج 8 ، ص 453 .\r\n( 3 ) . ر ك : روضة الصفا ، ج 8 ، ص 453 .\r\n( 4 ) . ايشيك آقاسى يا ايشك آقاسى :  ( Isekaya - si )  به معنى رئيس تشريفات ، رئيس رؤساى بيرون .\r\n( 5 ) . ر ك : روضة الصفا ، ج 8 ، ص 453 .\r\n( 6 ) . ر ك : روضة الصفا ، ج 8 ، ص 453 .\r\n( 7 ) . ر ك : روضة الصفا ، ج 8 ، ص 453 .\r\n( 8 ) . ر ك : روضة الصفا ، ج 8 ، ص 453 .\r\n( 9 ) . ر ك : همانجا .\r\n( 10 ) . ر ك : روضة الصفا ، ج 8 ، ص 584 .\r\n( 11 ) . ر ك : بخش دوم ، همين كتاب ، رودخانه‌هاى فارس .\r\n( 12 ) . ر ك : روضة الصفا ، ج 8 ، ص 454 .\r\n( 13 ) . ر ك : روضة الصفا ، ج 8 ، ص 455 .\r\n( 14 ) . ر ك : روضة الصفا ، ج 8 ، ص 455 .\r\n","page_name":" 474 ","page_number":490},
  {"content":"\r\n\r\nاوزبك جنگ كرده چندين نفر اسير اوزبك را روانه تبريز داشت . « 1 »\r\nو هم در اين سال [ 1044 
  ] : ميرزا ابو طالب خان اعتماد الدوله پسر حاتم بيك - اعتماد الدوله وزير اعليحضرت شاهنشاه ، شاه عباس مغفور را از وزارت معزول كردند و ميرزا تقى وزير مازندران را به جاى او برقرار داشتند . « 2 »\r\nو هم در اين سال [ 1044 
  ] : آب دجله طغيان نموده ، حصار شهر بغداد و چندين هزار خانه را خراب كرد چنان كه گفته‌اند « 3 » : بيت :\r\n دجله را امسال رفتارى عجب مستانه بود * پاى در زنجير و كف بر لب مگر ديوانه بود « 4 » \r\nو چون اخبار يورش سپاه قزلباش به جانب وان و دياربكر به مسامع عز و جلال سلطان - مراد خان قيصر روم رسيد ، تمامت سپاه رومى را احضار فرموده ، به اندك زمانى حاضر گشته ، شمارهء آنها از حساب بيرون بود و موكب قيصرى به جانب آذربايجان نهضت فرموده ، قلعه ايروان را محاصره كرده ، تسخير نمود و دوازده هزار نفر مستحفظ گذاشته روانه تبريز گرديد « 5 » و سپاه قزلباش در همه‌جا ، اطراف اردوى رومى را تاخت نموده ، هر روز جماعتى را كشته و اسير مىنمودند و اعليحضرت قيصر وارد شهر تبريز گرديد و سه روز توقف كرده ، عود به ممالك روم فرمود و بعد از رفتن اعليحضرت قيصر ، اعليحضرت شاه صفى وارد تبريز گرديد و بيشتر زمستان را گذرانيد و سپاه مملكت فارس به سردارى كلب على خان والى لارستان وارد شد .\r\nدر روز پانزدهم ماه رجب اين سال [ 1044 
  ] : در ظاهر قلعه ايروان نزول اجلال فرمود و حوالى قلعه را چهل قسمت « 6 » نموده ، هر قسمتى را براى نقب‌زدن و سيبه « 7 » به پيش بردن به اميرى سپرد ، پس توپهاى بزرگ قلعه‌كوبى را از مس ريخته ، هر روزه به جانب قلعه ايروان گلوله‌هاى بزرگ مىانداختند و در هر يورش چندين نفر از سپاه قزلباش و رومى كشته مىشدند تا اواخر ماه شوال به جنگ سلطانى ، قلعه ايروان ، مسخر گرديد و چندين نفر از پاشايان معتبر اسير گرديدند و مابقى سپاه رومى را مرخص داشته ، روانه بلاد خود شدند و جناب شيخ حسن « 8 » برادر جناب شيخ بهاء الدين محمد جبل عاملى ، در مسجد جامع ايروان بر منبر رفته ، خطبه را به نام ائمهء اثنىعشر بخواند و ايالت ايروان به كلب على خان والى لارستان شفقت گرديد « 9 » و بعد از چند روز ايلچى پادشاه روس آمده « 10 » ، يك دست مرغ شنقار و بيست جامهء خز و سمور به حضور اعلى رسانيده ، مورد عنايت گرديد و پادشاه عالىجاه از آذربايجان به صوب اصفهان نهضت نمود .\r\nو در سال 1047 : على مردان خان « 11 » والى قندهار پسر گنج على خان والى كرمان كه از\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 457 .\r\n( 2 ) . ر ك : روضة الصفا ، ج 8 ، ص 457 .\r\n( 3 ) . ر ك : روضة الصفا ، ج 8 ، ص 457 .\r\n( 4 ) . ر ك : روضة الصفا ، ج 8 ، ص 457 .\r\n( 5 ) . ر ك : روضة الصفا ، ج 8 ، ص 459 .\r\n( 6 ) . ر ك : روضة الصفا ، ج 8 ، ص 460 .\r\n( 7 ) . در متن : ( سپبد ) .\r\n( 8 ) . ( شيخ حسن عبد الصمد جبل عاملى ) . روضة الصفا ، ج 8 ، ص 460 .\r\n( 9 ) . ر ك : روضة الصفا ، ج 8 ، ص 460 .\r\n( 10 ) . ر ك : روضة الصفا ، ج 8 ، ص 461 .\r\n( 11 ) . ر ك : روضة الصفا ، ج 8 ، ص 461 .\r\n","page_name":" 475 ","page_number":491},
  {"content":"\r\n\r\nدوستان قديمى ، ميرزا ابو طالب خان اعتماد الدوله سابق بود از ميرزا تقى مازندرانى كه اعتماد الدوله حاليه بود ، رميده‌خاطر گشت و از دولت عليه ايران روىگردان شده ، قندهار را به گماشتگان پادشاه هندوستان سپرده ، به هندوستان رفت و به ايالت صوبه كشمير سرافراز گرديد و چون اعليحضرت سلطان مراد خان قيصر « 1 » ، از فتح ايروان و گرفتارى پادشاهان رومى مطلع گرديد براى انتقام ايرانيان ، با لشكر رومى و سرداران سپاه به قصد تسخير بغداد نهضت نموده ، به محاصره شهر بغداد پرداخت و چندين‌بار سپاه رومى يورش برده ، كارى از پيش نرفت و طيار پاشا ، وزير - اعظم « 2 » و چندين نفر از پاشايان معتبر هدف گلوله توپ اهل قلعه شدند و اعليحضرت قيصر بىتاب گشته ، عزم را بر تسخير بغداد جزم فرمود و در تواريخ « 3 » نوشته‌اند كه در يك روز چهل و - پنجهزار گلوله توپ كه هر يكى به وزن بيست و چهار من تبريزى بود ، بر برج و باروى شهر بغداد انداختند و بعد از چهل روز بغداد را مسخر داشت و شهر را به غارت و خلقى بسيار كشته گشت و اثاث و زينت مرقد و بارگاه كاظميين ( ع ) را بردند و پاس حرمت پسر پيغمبر صلى اللّه عليه و آله را نداشتند « 4 » .\r\nو هم در اين سال [ 1047 
  ] : مبانى مصالحه اين دو دولت قوىشوكت مستحكم گشت كه خطهء ايروان ، ضميمه ممالك محروسه ايران باشد و ناحيهء عراق عرب از نواحى ممالك روم شود و سلطان مراد خان از خلاف ادبى كه نسبت به بقعهء مباركه كاظميين ( ع ) نموده بود ، در همين سال بدرود زندگانى نمود . « 5 »\r\nو پادشاه كامگار جشن عيد نوروز سنه . . . كه در ماه . . . از سال 1048 اتفاق افتاد در شهر قزوين گذرانيد . « 6 »\r\nو در اين سال [ 1048 
  ] : قرا خان برادر امير خان قورچىباشى « 7 » به حكومت بندر عباس و جزيره هرمز و شميل و ميناب سرافراز گرديد و پادشاه جم‌جاه به مازندران رفته ، به عيش و شكار پرداخت و در آغاز گرمى هوا به صوب اصفهان نهضت فرمود . « 8 »\r\nو در اين سال [ 1048 
  ] : نواب ميرزا معين الدين محمد شيرازى حاكم و وزير فارس كاروانسراى خان كركان بلوك قونقرى ميانه شيراز و اصفهان را براى رضاى خداى تعالى و آسايش مسافرين احداث فرمود .\r\nو در سال 1049 : كلانترى مملكت فارس بر نواب ميرزا شرف‌جهان ، خلف الصدق مير شاه حيدر حسنى حسينى شيرازى كلانتر سابق فارس قرار گرفت .\r\nو در سال 1050 : امام قلى خان ، پادشاه تركستان ، به عزم حج الاسلام و زيارت مدينه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 462 .\r\n( 2 ) . در روضة الصفا ، ج 8 ، ص 462 : ( محمد پاشاى وزير اعظم ) .\r\n( 3 ) . در روضة الصفا ، ج 8 ، ص 462 : اين خبر از قول صاحب تاريخ خلد برين نقل شده است .\r\n( 4 ) . ر ك : روضة الصفا ، ج 8 ، ص 462 .\r\n( 5 ) . ر ك : روضة الصفا ، ج 8 ، ص 462 .\r\n( 6 ) . ر ك : روضة الصفا ، ج 8 ، ص 462 .\r\n( 7 ) . ر ك : روضة الصفا ، ج 8 ، ص 463 .\r\n( 8 ) . ر ك : روضة الصفا ، ج 8 ، ص 463 .\r\n","page_name":" 476 ","page_number":492},
  {"content":"\r\n\r\nحضرت خير الانام ( ص ) وارد خراسان گرديد و اعليحضرت شاه صفى ، مهماندار معين فرمود و هزار تومان عراقى براى او فرستاد . « 1 »\r\nو هم در اين سال [ 1050 
  ] : مير مهناى « 2 » عرب خزاعى با چندين قبيله از خزاعه از مملكت روم به ايران آمد و به فرمان پادشاه جم‌جاه در بلوك زيدون بهبهان كوه‌گيلويه و ناحيهء جراحى دورق كه در اين زمان به ناحيهء فلاحى شهرت يافته است ، خيمه‌هاى سياه عربى برپا داشته ، توقف نموده والى آن سامان گرديد .\r\n\r\n[ وقايع فارس در روزگار شاه عباس ثانى 
  ]\r\nو در اواخر سال 1051 : موكب و الا ، از اصفهان تشريف‌فرماى كاشان گرديد . « 3 »\r\nو در دوازدهم ماه صفر سال 1052 : رخت سفر آخرت را بربست « 4 » و مدت ملكدارى او پانزده سال و شش ماه بود و جنازهء او را به شهر قم برده ، در جوار روضه حضرت معصومه ( ع ) دفن نمودند و عمارت فين كاشان از بناهاى اوست و برحسب مشاورت امراى عظام قزلباش و اعيان طايفهء شاهسون ، شاهزاده آزاده ، عباس ميرزا « 5 » ، خلف الصدق شاه صفى صفوى ، غفران‌پناه كه از عمر مباركش نه سال گذشته بود ، در شهر كاشان به جاى پدر ، بر اريكه سلطنت و تخت شاهى نشانيده ، خطبه و سكه ممالك محروسه ايران را به نام او زينت دادند و به مصلحت و خيرانديشى ، بقاياى ماليات و صوادر كه در محال بلاد بازمانده بود و مبلغ آن از پانصد هزار تومان عراقى ، تجاوز داشت ، به صيغه تخفيف رعايا ، مقرر گرديد « 6 » و از كاشان تشريف‌فرماى قزوين گرديده ، به انتظام امور رعيت و سپاه ، پرداخت و در نهى از شرب خمر و مسكرات ، مبالغتى تمام فرموده تمامى چاكران را به توبه نصوح بازداشت و اين توبه از چاكران به عموم اهالى ايران سرايت نمود و امام قلى خان « 7 » پادشاه تركستان كه به عزم حج و نيت زيارت مدينه طيبه ، در خراسان توقف داشت در اين سال تشريف‌فرماى قزوين گرديد و اعليحضرت شاه عباس ثانى دو فرسخ به استقبال او رفته ، لوازم مهربانى را به جاى آورده ، دوش به دوش وارد قزوين شدند ، پس تدارك سفرى كه سزاوار پادشاهان است براى او فرموده ، پادشاه تركستان روانه مقصود گرديد .\r\nو در همين سال [ 1052 
  ] : نواب ميرزا معين الدين محمد شيرازى به طيب خاطر لقب وزارت ، بلكه عمل ايالت مملكت فارس را به ولد ارجمند خود ميرزا محمد هادى واگذاشته ، بقيهء عمر را به اعمال خيريه گذرانيد .\r\nو در سال 1053 : از جانب سنى الجوانب ، سلطان ابراهيم خان قيصر روم ، ايلچى با نامه مودت ختامه كه مشعر بر تعزيت و تهنيت بود ، خدمت حضرت اشرف اعلى رسيده مورد عنايت گرديد .\r\nو در سال 1055 : جان‌نثار خان « 8 » كه از اعيان و رجال دولت هندوستان بود ، از جانب\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 463 .\r\n( 2 ) . ر ك : روضة الصفا ، ج 8 ، ص 463 : ( مهنا خان ) .\r\n( 3 ) . ر ك : روضة الصفا ، ج 8 ، ص 463 .\r\n( 4 ) . ر ك : روضة الصفا ، ج 8 ، ص 463 .\r\n( 5 ) . ر ك : روضة الصفا ، ج 8 ، ص 463 .\r\n( 6 ) . ر ك : روضة الصفا ، ج 8 ، ص 464 .\r\n( 7 ) . ر ك : روضة الصفا ، ج 8 ، ص 464 .\r\n( 8 ) . ر ك : روضة الصفا ، ج 8 ، ص 466 .\r\n","page_name":" 477 ","page_number":493},
  {"content":"\r\n\r\nپادشاه هندوستان ، شاه جهان ، به تعزيت و تهنيت آمده ، نامهء مشفقانه و معادل هشتاد و هشت هزار تومان از نفايس هندوستان از حضور مبارك اعليحضرت اشرف گذرانيد و در عنوان نامه شاه - جهان نگاشته بود : « در اين اوان به مباركباد جلوس ميمنت مأنوس آن فرزندزادهء برخوردار كامگار نامدار بلندمقدار ، بهين‌گوهر درج دولت و عظمت و مهين‌اختر برج شوكت و سلطنت ، نقاوهء اصلاب طيبين و سلاله اسلاف طاهرين ، پرداخته مىشود و جان‌نثار خان در كمال احترام به مصاحبت اوتار خان گرجى « 1 » غلام خاصه شهريارى و جواب نامه ، عود به هندوستان نمود .\r\nو هم در اين سال [ 1055 
  ] : به اغواى قورچىباشى ، جمعى بر سر ميرزا تقى اعتماد الدوله « 2 » مازندرانى ، ريخته ، او را كشتند و قورچىباشى به فرمان شاهى به قصاص رسيد و باز وزارت - عظمى به سلطان العلما مشهور به خليفه سلطان « 3 » شفقت گرديده ، ثانيا او را اعتماد الدوله گفتند .\r\nو در سال 1057 : جماعتى بر ندر محمد خان پادشاه تركستان شوريده « 4 » ، بسيار بلاد را از تصرف او گرفتند [ و او 
  ] ناچار شده ، پناه به دولت عليه ايران آورد و پادشاه دين‌پناه شاه عباس - ثانى ، او را پذيرائى فرموده ، مبلغ هزار تومان عراقى براى مخارج او فرستاده « 5 » ، از خراسان چون به سه فرسخى اصفهان رسيد ، تمامت اعيان دولت به استقبال او شتافتند و در دو فرسخى ، دو پادشاه يكديگر را ملاقات كرده ، لوازم احترام شاهانه را به عمل آوردند و شهر اصفهان را آذين بستند و پاىانداز گستردند « 6 » و شب را چراغان نمودند ، پس اعليحضرت اشرف ، فرمان براى احضار سپاه به اندازه تدارك پادشاه تركستان صادر فرمود و آن را با سامان شاهانه ، روانه خراسان و تركستان نموده ، دوباره بر اورنگ مملكت تركستان قرار گرفت .\r\nو هم در اين سال [ 1057 
  ] : عمارت چهل‌ستون اصفهان [ را 
  ] كه از عجائب بناهاست ساختند .\r\nو چون پادشاه كامگار جشن عيد نوروز سنه . . . از سال هزار و پنجاه و هفت را در دار السلطنه اصفهان گذرانيد به قصد زيارت حضرت امام ثامن « 7 » ، عليه السلام ، به صوب خراسان نهضت فرمود ، چون [ به 
  ] نزديكى شهر مشهد مقدس رسيد ، مانند جد امجد خود پياده شده ، روى نياز را بر خاك گذاشته « 8 » ، خالق متعال را ستوده ، وارد بارگاه عرش اشتباه رضويه شده ، لوازم زيارت را به‌جا آورده ، سجدات شكر نمود ، پس از مشهد مقدس در شهر هرات نزول اجلال فرموده به تهيه يورش قندهار پرداخته به آن جانب نهضت فرمود و در باغ عباس‌آباد خارج شهر قندهار نزول اجلال نمود و چند روز سپاه نصرت‌پناه بر شهر و قلعه قندهار يورش انداخته ، اهل شهر را به ستوه آورده ، طلب امان نمودند « 9 » و چون تمامى از اهل اسلام بودند ، پادشاه مسلمانان بر آنها رحم فرموده ، امان‌نامه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 466 .\r\n( 2 ) . ر ك : روضة الصفا ، ج 8 ، ص 465 .\r\n( 3 ) . ( وزير سابق ) . روضة الصفا ، ج 8 ، ص 465 .\r\n( 4 ) . ر ك : روضة الصفا ، ج 8 ، ص 465 .\r\n( 5 ) . ر ك : روضة الصفا ، ج 8 ، ص 466 .\r\n( 6 ) . ( تا سه فرسنگى تفنگچى عراقى دورويه بركشيدند و پاىانداز گستريدند ) . روضة الصفا ، ج 8 ، ص 466 .\r\n( 7 ) . ر ك : روضة الصفا ، ج 8 ، ص 467 .\r\n( 8 ) . ر ك : روضة الصفا ، ج 8 ، ص 467 .\r\n( 9 ) . ر ك : روضة الصفا ، ج 8 ، ص 469 .\r\n","page_name":" 478 ","page_number":494},
  {"content":"\r\n\r\nبراى آنها فرستاده و علما و اعيان قندهار و سرداران هندى به پايه سرير اعلى رسيده ، مورد عنايت و شفقت گرديدند .\r\nو ملك موروثى پادشاه دين‌پناه در نهم ماه صفر سال 1058 : در تصرف امناى دولت صفويه درآمد و روز ديگر تمامت سپاه و امراى هندوستانى را نوازش فرمود و احدى در اموال آنها تعرضى نداشته ، روانه مقصد خود شدند و تاريخ اين فتح را « آمد كليد مملكت هند قندهار » يافتند .\r\nو حضرت شاهنشاهى عيد نوروز سنه . . . سال 1059 : را در شهر قندهار به عشرت گذرانيد « 1 » و مهر مبارك را تاج‌دار ساخته بر صفحه آن دو دايرهء متوازى انداخته بر تاج مهر ، اللّه ، محمد ، على و در دايره داخلى بنده شاه ولايت عباس ثانى و در خارج از دايره داخلى شعر ؛\r\n جانب هركه با على نه نكوست * هركه گو باش من ندارم دوست\r\nهركه چون خاك نيست بر در او * گر فرشته است خاك بر سر اوست \r\nو در همين سال [ 1059 
  ] : به قصد اصفهان از قندهار نهضت فرموده ، وارد هرات شده ، چندى توقف نموده ، پس به مشهد مقدس آمده به التثام عتبه عليه رضويه على صاحبها الف ثناء و تحيه مشرف گشته ، مدتى به عبادت خداى متعال و زيارت حضرت امام هشتم عليه السلام پرداخته از طريق طهران عبور فرمود .\r\nدر اوائل سال 1060 : وارد اصفهان گرديد و تاريخ ورود پادشاه دين‌پناه را گفته‌اند :\r\n« آن مهر به منزل شرف آمد باز » « 2 » .\r\nو در اين سال [ 1060 
  ] : سيصد هزار تومان تبريزى كه از بقاياى خزانه‌داران ، در نزد رعاياى ممالك محروسه بازمانده بود ، فرمان بخشش و بذل و نفاق آن صادر شده به تخفيف برقرار گرديد « 3 » .\r\nو در سال 1062 : ايالت فارس به ضميمه حكومت جهرم و فسا به نواب محمد قاسم بيك ، خلف الصدق قنبر على بيك ذو القدر ، والى سابق لارستان و جهرم و فسا قرار گرفت .\r\nو در سال 1063 : شاهزاده اورنگ زيب « 4 » ، پسر حضرت شاه جهان ، پادشاه هندوستان به عزم تسخير قندهار آمده ، نزديك به شش ماه ، شهر را محاصره نمود و يورش‌هاى پىدرپى برده و جنگهاى مردانه نموده ، عاقبت شاهزاده اورنگ زيب ، با سپاه هندوستان هزيمت يافته ، از پى كار خود رفتند و قحطى و غلا در نواحى قندهار افتاد [ و 
  ] پادشاه عدالت‌پناه ، پانزده هزار خروار خورگ « 5 » غله از مملكت فارس و كرمان و استرآباد و رى حمل و نقل به قندهار نموده ، مردمان آن نواحى را آسوده داشتند و پادشاه عدالت‌پناه از چمن بسطام تشريف‌فرماى مازندران گرديد و در حوالى باغ اشرف بر پشته‌اى كه بر دريا و صحرا مشرف است ، به حكم همايونى ، عمارت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 471 .\r\n( 2 ) . ر ك : روضة الصفا ، ج 8 ، ص 472 .\r\n( 3 ) . ر ك : روضة الصفا ، ج 8 ، ص 472 .\r\n( 4 ) . ر ك : روضة الصفا ، ج 8 ، ص 472 : در ذكر وقايع سال 1061 .\r\n( 5 ) . ر ك : روضة الصفا ، ج 8 ، ص 473 .\r\n","page_name":" 479 ","page_number":495},
  {"content":"\r\n\r\nو درياچه و باغچه پر از گلهاى رنگ به رنگ به انجام رسيد و آن را « همايون تپه » نام فرمود . « 1 »\r\nو در اين سال [ 1063 
  ] : سلطان العلما ، خليفه سلطان وزير اعظم « 2 » و اعتماد الدوله به سراى جاودانى شتافته ، به اجداد طاهرين خود پيوست و از مؤلفات آن علامه زمان ، كتاب حاشيه بر شرح لمعه « 3 » و كتاب حاشيه بر معالم الاصول است و تاكنون طلبهء علوم دينيه از آن دو كتاب ، بهره‌مند شوند و منصب وزارت عظمى به محمد بيگ ناظر « 4 » شفقت گرديد و موكب و الا ، تشريف‌فرماى قزوين شد و شيخ على خان زنگنه « 5 » به حكومت كرمان‌شاه سرافراز گرديد .\r\nو در سال 1064 : پادشاه دين‌پناه ، محض ترويج شريعت غرا و ملت بيضا ، از جناب جامع علوم ، مولانا خليل قزوينى ، خواهش نمود كه كتاب مستطاب اصول كافى « 6 » را به لغت فارسى ترجمه نمايد و همچنين از جناب علامة العلما مولانا محمد تقى مجلسى كه اصفهانى الاصل و التوطين بود خواهش فرمود كه كتاب مستطاب من لا يحضره الفقيه را ترجمه « 7 » نمايد و مكتوبى به اعلم علماى زمان جناب مولانا محسن كاشانى نگاشته كه تشريف‌فرماى اصفهان شده به لوازم امامت جماعت و اقامه نماز جمعه پردازد و بعد از ورود آن جناب اعليحضرت شاهنشاه به نفس نفيس به مسجد آمده ، اقتداى در نماز را مكرر به عمل آورد . « 8 »\r\nو در سال 1065 : مقرر گرديد كه شاهنشاه دين‌پناه در هر هفته سه روز عموم مردم بىممانعت شرفياب حضور مبارك شده ، بىواسطه ، عرض حال خود را نموده ، احكام عدليه دربارهء آنها صادر گردد و مدتها اين قاعده را مجرى داشتند و به اين وسيله دست ارباب جور و اجحاف ، از گريبان رعايا و برايا ، كوتاه فرمود . « 9 »\r\nو شاهنشاه جهان‌پناه شاه عباس ثانى ، جشن نوروز سنه . . . ئيل از سال 1066 [ را 
  ] در باغ هزار جريب « 10 » اصفهان گذرانيد ، چون آغاز گرمى هوا شد در سميرم فارس نزول اجلال فرمود و نواب محمد قاسم بيك ، والى مملكت فارس و اعيان و اشراف شيراز به شرف حضور مبارك رسيده ، مورد عنايت گرديدند و بعد از آسودگى « 11 » از رنج سفر ، حضرت اشرف براى تماشا بر سر چشمه آب - ملخ تشريف‌فرما گرديد و اين چشمه در بلوك سرحد شش دانگه مملكت فارس در ناحيه پادنا در دامنه كوه دنا كه يك جانبش به خاك اصفهان پيوسته ، افتاده است و سردترين ييلاقات فارس است [ و 
  ] در كتابها نوشته و بر زبانها افتاد [ ه 
  ] كه چون جنود نامعدود ملخ دريائى در\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 474 .\r\n( 2 ) . ( . . . كه به نسبت سيادت از احفاد مير بزرگ بود ) . روضة الصفا ، ج 8 ، ص 474 .\r\n( 3 ) . بنام ( روضة البهيه ) ، شرحى است كه شهيد ثانى بر لمعه دمشقيه شهيد اول نوشته و آن از كتب درسى طلاب است . ( معين ) .\r\n( 4 ) . ( محمد بيگ ناظر سابق ) . روضة الصفا ، ج 8 ، ص 474 .\r\n( 5 ) . ر ك : روضة الصفا ، ج 8 ، ص 475 .\r\n( 6 ) . ( كتاب مستطاب علامه كلينى رازى ) . روضة الصفا ، ج 8 ، ص 475 .\r\n( 7 ) . ( به شرح كتاب شريف من لا يحضره الفقيه بپردازد ) . روضة الصفا ، ج 8 ، ص 475 .\r\n( 8 ) . ر ك : روضة الصفا ، ج 8 ، ص 475 .\r\n( 9 ) . ر ك : روضة الصفا ، ج 8 ، ص 475 .\r\n( 10 ) . ر ك : روضة الصفا ، ج 8 ، ص 475 .\r\n( 11 ) . در متن : ( آسوده‌گى ) .\r\n","page_name":" 480 ","page_number":496},
  {"content":"\r\n\r\nمملكتى يا ناحيه يا مزرعه [ اى 
  ] آيد مردى از جنابت پاك ، كوزه طاهرى را از آب آن چشمه پر كرده به نيت بردن آن آب را به همان مملكت يا همان ناحيه يا همان مزرعه ، كوزه را برداشته بگويد : مرغ سار ملخ‌خوار را براى فلان‌جا مىخواهم و كوزه را در هيچ موقعى بر زمين نگذارد و بايد سه‌پايهء چوبى با او باشد كه در وقت خستگى و خواب ، آن كوزه را بر آن سه‌پايه آويخته ، استراحت كند و چون از منزل اول حركت كند مرغان‌سار بسيار از عقب او پرواز كرده ، همه‌جا موافقت كرده تا به مقصد رسد ، پس آن آب را چون بر اراضى توقف ملخها بپاشد ، مرغان سار هجوم آورده ، شروع در كشتن ملخ نمايند كه هر يكى در روزى چندين هزار ملخ را دو نيمه كند تا تمامت ملخها را تباه كنند . سبحان الذى يفعل فى ملكه ما يشاء .\r\nو در اوائل پائيز عود به اصفهان فرمود .\r\nهم در اين سال [ 1066 
  ] : فرمان توليت مدرسه رفيعه منصوريه شيراز و موقوفات آن را به نام نامى نواب كامياب ، نور حدقه سيادت و سعادت و جلالت و نور حديقه افاضت و افادت ، علامه زمان و نادره دوران ، ميرزا احمد نظام الدين « 1 » ، جد اعلاى نگارنده اين فارسنامه ناصرى صادر گرديد و شرح حال آن جناب در گفتار دويم اين كتاب در عنوان شيراز در ذيل احوال سلسله عليه سادات عالىدرجات دشتكى شيرازى ، در محله سردزك شيراز ، نگاشته شود و براى زينت اين كتاب فارسنامه ناصرى صورت آن فرمان مبارك مرقوم گرديد :\r\nفرمان همايون « 2 » شرف نفاذ يافت\r\nآنكه : چون امتياز طايفه كرام علما و عدم استواى اين طبقه و الا را با ساير برايا مصدوق :\r\n « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ »  « 3 » مصدق و تعلق نظام شرع مبين و انتظام امور خلايق را براى راتق اين قوم قويم منظور  « وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَ إِنْ هُمْ إِلَّا يَظُنُّونَ »  « 4 » شاهد صادق و با وجوب تفقه علوم شرع اطهر و تعلم معالم ناموس اكبر نسبت به مضمون كريمه عنبر شميمه :  « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ »  « 5 » نسبت به ساير بندگان خالق مطابق گشته و بناء عليه جهت انتشار علوم دين مبين و ازدياد طلبه و متعلمين كه بر طبق خبر حقيقت اثر : نحن العلماء و شيعتنا المتعلمون « 6 » رشحات سحاب فضل طيبين و طاهرين عليهم صلوات اللّه الملك المبين‌اند ، همواره همت بلند خسروانه ، منعطف به سرانجام لوازم آن امنيت عليا و نيت ارجمند پادشاهانه ، متصرف به انتظام احوال اين فرقه والاست كه به تعيين اعيان و نصب نصيب‌يافتگان راتبهء علم به حسب\r\n\r\n\r\n","description":"","footnote":"\r\n( 1 ) . ميرزا حسن فسائى در جلد دوم همين كتاب مىنويسد : ( در كتاب سلافة العصر فرموده است كه نظام الدين علامه پسر ابراهيم پسر سلام اللّه بن عماد الدين مسعود پسر صدر الدين محمد پسر غياث الدين منصور ملقب به سلطان الحكما و سيد العلما بود . . . ) .\r\n( 2 ) . در متن : ( هميون ) .\r\n( 3 ) . آيه 9 ، سوره زمر .\r\n( 4 ) . آيه 77 ، سوره بقره : ( و بعضى عوام يهود كه چيزى نياموخته و نوشتن نتوانند و تورات را جز آمال و آرزوى باطل خود نپندارند تنها پابست خيالات خام و پندار بيهوده خويشند ) .\r\n( 5 ) . آيه 121 ، سوره توبه : ( بلكه از هر طايفه‌اى جمعى براى جنگ و گروهى نزد رسول براى آموختن علم مهيا نباشند تا آن علمى كه آموخته‌اند به قوم خود بياموزند كه قومشان شايد خداترس شده و از نافرمانى حذر كنند ) .\r\n( 6 ) . ( ما دانايانيم و پيروانمان فراگيرندگان دانش ) .\r\n","page_name":" 481 ","page_number":497},
  {"content":"\r\n\r\nو نسب از منتسبان دار العلم « انا مدينة العلم و على بابها » « 1 » هرگونه اصطناع و عوارف بنا بر مفاد . . .\r\nاولى باشند وسيله توسعه معايش و ملابس و ترويج مساكن و مدارس آن گروه فراهم آمده ، باعث رفاهت حال و انشراح مآل و تيسير امانى و آمال و نشر فضل و افضال و تكميل اهل علم و كمال شده ، در ايصال نفقات و اجراى صدقات و موقوفات كه از ارباب خيرات و مبرات على حسب شروطهم ، مدخور گشته ، حسن كفايت و درايتشان جالب امر جزيل و ثواب جميل جهت ذات بيهمال خجسته‌خصال ملوكانه گردد ، شاهد اين حال در آئينه جبين مخالصت تزئين سيادت و نقابت منقبت ، افادت و افاضت مرتبت ، نجابت و اصالت منزلت ، حقايق و معارف آگاه عاليجاه ، علامى فهامى ، نتيجهء اعاظم السادات و العلماء نقاوهء افاخم الاشراف و الحكما ، قطبا للسيادة و النجابة و الافادة و المجد و العلى ، ميرزا نظام الدين احمد ، به احسن وجهى جلوه‌نماست كه شيمه « 2 » فضل را ضميمه نسب متعالى و حسب عالى ساخته و غيار اكسير عيار اخلاص درين درگاه گردون مناص را زينت جبهه اعتقاد شناخته ، لهذا لمعه‌اى از اشراقات طور پرنور مكارم و افضال ظل و نداوه‌اى « 3 » از امواج بحر بيكران « 4 » شاهنشاهى نصيبه آمال خجسته‌مآل سيادت و نقابت - پناه مومى اليه فرموده ، توليت شرعى مدرسه رفيعه منصوريه واقعه در دار العلم شيراز را كه از محدثات و آثار خير آباء و اجداد جنت‌مهاد مشار اليه است و سابقا به مرحوم امير معز الدين محمد ولد مير نظام الدين احمد دشتكى عم حقايق آگاه مومى اليه متعلق بوده و معروض شد كه متوفى شده و نوبت توليت به عاليجاه مشار اليه منتهى شده ، از تاريخ فوت مرحوم مزبور به سيادت و نجابت پناه مومى اليه مفوض و مرجوع فرموده ، ارزانى داشتيم كه از روى سعى و اهتمام به امر مزبور و لوازم آن قيام و اقدام نموده ، دقيقه‌اى از دقائق نظم و نسق سركار مزبور و تعمير عمارات و تكثير زراعات و آبادانى محال وقفى و ساير ما يكون من هذا القبيل ، نامرعى نگذارد و حاصل و مداخل سركار مزبور را موافق شرط واقف به مصارف وجوب ، مصروف گرداند تا ثواب آن به روزگار فرخنده آثار نواب همايون ما عايد گردد [ و 
  ] رعايا و زارعين و مستأجرين و ساير عمله و فعله و مباشرين موقوفات مزبوره ، عاليجاه مومى اليه را متولى شرعى بالاستقلال و الانفراد آن سركار دانسته ، ديگرى را در امر مزبور با او شريك و سهيم ندانند و از سخن و صلاح شرعى و حسابى وكلاء و گماشتگان عاليجاه مشار اليه كه در باب تكثير زراعات و توفير محصولات و نسق سركار مزبور گويند ، بيرون نروند [ و 
  ] اطاعت و انقياد به جاى آورند . در اين باب از جوانب برين جمله روند و هر ساله حكم مجدد نطلبند . تحريرا فى شهر شعبان المعظم سنه ست و ستين بعد الالف من الهجرة : [ 1066 
  ] .\r\nو در سال 1067 : اعليحضرت شاه جهان ، پادشاه ممالك هندوستان كه علاوه بر عارضه پيرى ، به مرض فالج مبتلا گشته « 5 » بود ، اولاد امجاد او درهم ريخته ، هر يك داعيهء پادشاهى كرده ، درهاى مخالفت را باز نمودند و شاهزاده مرادبخش ، اظهار تشيع نموده ، در مملكت\r\n\r\n\r\n","description":"","footnote":"\r\n( 1 ) . حديث نبوى : من شهر علمم و على ( ع ) هم در آن است . ر ك : جامع صغير ، ج 1 ، ص 107 ، كنوز الحقايق ، ص 38 .\r\n( 2 ) . به معنى : خلق ، خوى ، طبيعت ، عادت .\r\n( 3 ) . به معنى : ترى ، نمناكى ، تازگى ، طراوت .\r\n( 4 ) . در متن : ( بيگران ) .\r\n( 5 ) . ر ك : روضة الصفا ، ج 8 ، ص 477 .\r\n","page_name":" 482 ","page_number":498},
  {"content":"\r\n\r\nگجرات علم اقتدار افراشته ، خطبه و سكه را به نام ائمه اثنىعشر ( ع ) قرار داده « 1 » ، حكيم كاظم - قمى « 2 » را به رسالت ايران مأمور داشته ، از اعليحضرت شاه عباس مدد و اعانت خواست و نواب - محمد قاسم بيگ والى شيراز و ميرزا محمد هادى وزير فارس ، به فرموده پادشاه جم‌جاه ، هزار نفر تفنگچى دشتستانى و لارستانى را براى اعانت او ، روانه هندوستان فرمودند « 3 » و هنوز سپاه فارس به مقصود نارسيده ، اخبار گرفتارى شاهزاده مرادبخش به دست برادر خود شاهزاده اورنگ زيب رسيد ، آن سپاه عود به لارستان و دشتستان نمودند .\r\nو هم در اين سال [ 1067 
  ] : وزارت مملكت فارس به ميرزا نظام الملك پسر ميرزا حسين - بيگ جابرى انصارى شيرازى اصفهانى الاصل وزير سابق رسيد .\r\nو در سال 1068 : پل زاينده‌رود و چندين عمارت عالى مانند خلوتخانه و ديوانخانه و طاوس‌خانه ، در شهر اصفهان به فرمان شاهنشاه دين‌پناه ، به انجام رسيد . « 4 »\r\nو چون مبناى بناى سلطنت عليه صفويه بر طريقه سلسله صوفيه صافيه كه از ارادت كيشان جناب ارشادمآب شيخ صفى الدين اسحق اردبيلى كه سلسله طريقهء خود را به امام هشتم : حضرت - رضا عليه الف تحية و ثنا منتهى ساخته بود و اعليحضرت شاهنشاه اعظم ؛ شاه طهماسب طريقه صوفيه صافيه را با شريعت عليهء عاليه جمع فرمود ، پس اعليحضرت شاهنشاه اعظم شاه عباس ماضى بر تعظيم و اكرام مشايخ اين دو سلسله افزود و اين دو طايفه را با هم آميخت « 5 » كه مشايخ شريعت اذكار اعمال مخفيهء اهل طريقت را پسنديده ، در زمره آنها قرار يافتند چنان كه از كلمات جناب شيخ بهاء الدين عاملى رحمة اللّه عليه ، ظاهر است و اعليحضرت شاهنشاه اعظم شاه عباس - دويم در ترويج شريعت و طريقت به اقصى نهايت كوشيده و چنان نمود كه جناب علامه صمدانى مولانا محسن [ فيض 
  ] كاشانى ، جامع علوم شريعت و رموز طريقت گشته ، در اين باب كتابها نوشت و رساله‌ها « 6 » پرداخت و ساير علماى شريعت و مشايخ طريقت چنان بودند كه هر يك به ديگرى اقتدا نموده ، خود را بهره‌مند مىدانستند .\r\nو اعليحضرت اشرف ظل اللهى در اين سال [ 1068 
  ] : كه از همه‌جا و همه‌چيز فراغت يافته دل‌آسوده بود ، اوقات فرخنده آيات را به معاشرت سلسله علما و عرفا مىگذرانيد و از اين دو طايفه طلب نصيحت و موعظه مىنمود .\r\nدر همين سال [ 1068 
  ] : به فرمان پادشاه بىهمال ، خانقاهى در نهايت امتياز در كناره زاينده‌رود براى مسكن فقرا و اهل حال بنا كردند و گنبدى عالى در آن ساخته ، نام آن را « تكيهء فيض » فرمود كه ارباب وجد و عرفان در آن خانقاه منزل نموده ، در اوقات مخصوصه در گنبد خانقاه مشغول به ذكر خفى و جلى گشته ، خاتمه عمل را ، فاتحه براى دوام عمر و دولت حضرت - ظل اللهى قرار دهند و چندين مزرعه را از وجوه حلال خريده ، وقف بر آن خانقاه فرمود « 7 » كه منافع\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 478 .\r\n( 2 ) . ر ك : روضة الصفا ، ج 8 ، ص 478 .\r\n( 3 ) . ر ك : روضة الصفا ، ج 8 ، ص 478 .\r\n( 4 ) . ر ك : روضة الصفا ، ج 8 ، ص 481 .\r\n( 5 ) . ر ك : روضة الصفا ، ج 8 ، ص 480 .\r\n( 6 ) . در متن : ( رسالها ) .\r\n( 7 ) . در متن : ( دركه ) .\r\n","page_name":" 483 ","page_number":499},
  {"content":"\r\n\r\nآنها را در خوردنى و پوشيدنى اهل خانقاه صرف نمايند . شيخ سعدى عليه الرحمه فرموده است : بيت :\r\n طريقت بجز خدمت خلق نيست * به تسبيح و سجاده و دلق نيست \r\nو در اين سال [ 1068 
  ] : محمد قاسم بيك از ايالت فارس معزول شده ، اللّه‌ويردى سلطان ، به حكومت شيراز سرافراز گشته و در اوائل اين سال وارد دار الحكومه گرديد .\r\nو شاهنشاه عباس ثانى براى تفرج و شكار در بهار سال 1069 از اصفهان به صوب مازندران نهضت فرموده « 1 » در بلدهء اشرف البلاد و فرح‌آباد به عيش و عشرت مشغول شده ، در عمارت همايون - تپه جشن شاهى گرفته ، به شادكامى شبها را به چراغ‌افروزى و روزها را بر زورقها نشسته ، تفرج مىفرمود « 2 » .\r\nو عيد نوروز سال 1070 : را در اشرف البلاد و فرح‌آباد و همايون‌تپه به شادكامى گذرانيد « 3 » و در آغاز گرمى هوا ، از مازندران به اصفهان آمد و تابستان اين سنه را در چمن گندمان « 4 » به پايان رسانيده ، به مقر سلطنت نزول اجلال فرمود .\r\nو در اين سال [ 1070 
  ] : وزارت فارس به ميرزا نظام الدين ثالث « 5 » پسر ميرزا حسين بيگ - جابرى شيرازى وزير سابق فارس ، مقرر گرديد .\r\nو هم در اين سال [ 1070 
  ] : جناب ميرزا هدايت اللّه حسنى حسينى دست‌غيب كه سالها طبيب حرم‌سراى شاهى بود در محله بازار مرغ شيراز ، در جوار آستانه مباركه امام‌زاده سيد - مير محمد در جانب صبوى آن آستانه ، مدرسه‌اى بساخت و موقوفاتى براى آن گذاشت و به مرور زمان املاك آن خالصه ديوان اعلى شده ، مدرسه خراب گرديد و در سال 1273 مقرب الخاقان مهر على خان نورى ، شجاع الملك آن مدرسه را تعميرى لايق نمود و تاكنون به « مدرسه حكيم » « 6 » مشهور و به آبادى باقى است .\r\nو در سال 1071 : اعليحضرت شاهنشاه ، محمد بيك را از وزارت عظمى معزول داشته ، ميرزا مهدى صدر الممالك را به جاى او برقرار فرموده ، او را اعتماد الدوله گفتند . « 7 »\r\nو در سال 1075 : ميرزا نظام الملك جابرى ، وزير فارس ، در جوار آستانه مباركه امام‌زاده سيد علاء الدين حسين در جانب شمالى آن ، مدرسه‌اى بساخت و نامش را « مدرسه نظاميه » نهاد « 8 » و املاكى براى آن وقف نمود .\r\nو در سال 1076 : كه خاطر شاهنشاه بىهمال ، از دشمنان خارجه و بدخواهان داخله آسوده گشت به نظم عباد و تعمير بلاد پرداخته دو روز از ايام هفته را به دادخواهى ستمديدگان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 482 .\r\n( 2 ) . ر ك : روضة الصفا ، ج 8 ، ص 482 .\r\n( 3 ) . ر ك : روضة الصفا ، ج 8 ، ص 483 .\r\n( 4 ) . گندمان ، دهستانى است از بخش بروجن ، شهرستان شهركرد اصفهان كه در باختر شهركرد واقع است و ناحيه‌اى سردسيرى و كوهستانى است . و ر ك : روضة الصفا ، ج 8 ، ص 483 .\r\n( 5 ) . ميرزا حسن در ذكر وزراى فارس از اين نظام الدين ثالث سخن نگفته است .\r\n( 6 ) . امروزه اين مدرسه در پشت بقعه سيد مير محمد واقع است . ر ك : ج 2 ، همين كتاب ، در مدارس شيراز .\r\n( 7 ) . ر ك : روضة الصفا ، ج 8 ، ص 483 .\r\n( 8 ) . در بخش دوم همين كتاب ، داستان ويرانى و آباد شدن اين مدرسه آمده است .\r\n","page_name":" 484 ","page_number":500},
  {"content":"\r\n\r\nگذرانيده ، بيشتر نمازهاى يوميه را در صف جماعت نمازگزاران « 1 » به علامه صمدانى مولانا محسن - كاشانى « 2 » اقتدا مىنمود و زمستانها را در مازندران و تابستانها را در ييلاقات عراق و فارس مىگذرانيد .\r\nو در سال 1077 : كلانترى مملكت فارس به نواب ميرزا ابو طالب ، خلف الصدق ميرزا - شرف جهان حسنى حسينى شيرازى ، كلانتر سابق فارس عنايت گرديد .\r\nو در سال 1078 : شاهنشاه دين‌پناه به زمان « 3 » مراجعت از مازندران به جانب اصفهان در بلدهء دامغان تخت سلطنت را بدرود كرده ، به روضه رضوان خراميد و جنازهء او را به شهر قم رسانيده ، در جوار حضرت معصومه ( ع ) مدفون گرديد .\r\n جهانا مپرور چو خواهى درود * چو مىبد روى پروريدن چه سود ؟\r\nبرآرى سرى را به چرخ بلند * سپاريش ناگه به خاك نژند « 4 » \r\nزمان پادشاهى شاه عباس ثانى جنت‌مكان بيست و هفت سال « 5 » و مدت عمرش سى و پنج سال بود و از او دو نفر پسر باقى ماند ، شاهزاده صفى ميرزاى بيست ساله و حمزه ميرزاى هفت ساله و چون در اواخر زندگانى شاه عباس ، نواب صفى ميرزا ، در اصفهان محبوس بود به گمان مردم رسيده كه او را نابينا يا كشته‌اند ، بنابراين ارباب حل و عقد اتفاق نموده كه شاهزاده حمزه ميرزا را كه حاضر ركاب بود ، به سلطنت برداشته ، تا رتق و فتق مملكت را به خاطرخواه خود پرداخته ، مقضى المرام شوند و آقا مبارك « 6 » كه رئيس خواجه‌سرايان حرم شاهى بود و حمزه ميرزا در كنف تربيت او پرورش مىنمود با جماعت متفقه اختلاف كرده ، روى را به وزير آورد كه رأى شما بر خلاف انصاف و حكم خداوندى است كه طفل بىتميزى را به سلطنت برداشته ، برادر بزرگتر او را از حق ميراث خود محروم داريد به احتمال آنكه از حليهء بينائى يا زيور زندگانى عارى شده است و به خداى قادر متعال سوگند است كه هيچ يك نيست بلكه زنده و بيننده است و سر خود را در اثبات اين دعوى در گرو شما گذاشته‌ام اگر از صلاح من بيرون شويد ، جماعتى در اطاعت صفى ميرزا شده ، رايت مخالفت شما را افراشته مملكتى را شوريده دارند و معلوم نباشد كه شما غالب شويد يا ديگران و اگر در خيال باطل اصرار كنيد ، به دست خود حمزه ميرزا را كشته ، تا شما به ناچارى صفى ميرزا را به پادشاهى برداريد و خاطر پادشاه را از خود رنجانيده باشيد و چون بر تخت سلطنت نشيند ، معلوم است كه سزاى اين خيالات شماها را چه قرار دهد ، پس امناى دولت طوعا او كرها به سلطنت و پادشاهى صفى ميرزا ، راضى گشته « 7 » ، چاپار روانه اصفهان داشته ، امرا و اعيان شهرى ، شاهزاده را از حبس درآورده ؛ در روز ششم ماه شعبان همين سال [ 1078 
  ] :\r\n\r\n\r\n","description":"","footnote":"\r\n( 1 ) . در متن : ( نمازگذاران ) .\r\n( 2 ) . مقصود ملا محسن فيض كاشانى است . ر ك : روضة الصفا ، ج 8 ، ص 483 .\r\n( 3 ) . در متن : ( تومان ) به قياس تصحيح شد .\r\n( 4 ) . ابيات از فردوسى است . در شاهنامه ، داستان طهمورث . ر ك : ح ، ج 1 ، ص 38 ، شاهنامه ، چاپ مسكو . ابيات از روضة الصفا ، ج 8 ، ص 483 ، نقل شده .\r\n( 5 ) . مدت سلطنت او در روضة الصفا ، ج 8 ، ص 484 : 25 سال و كسرى آمده و مدت عمرش پنجاه و شش سال و حسب - الوصيت پسرش صفى ميرزا جانشين او بود .\r\n( 6 ) . ر ك : تاريخ ايران ، سرجان ملكم ، ج 1 ، ص 192 ، چاپ سعدى ، تهران .\r\n( 7 ) . ر ك : تاريخ ايران ، سرجان ملكم ، ج 1 ، ص 193 .\r\n","page_name":" 485 ","page_number":501},
  {"content":"\r\n\r\nدر دار السلطنه اصفهان بر تخت پادشاهى نشانيدند « 1 » و جناب افادت‌مآب ، مولانا آقا حسين مجتهد خوانسارى « 2 » تهنيت گفته ، در مسجد جامع شاهى ، خطبه سلطنت را خوانده ، نثارها افشاندند و او را شاه سليمان گفتند .\r\n\r\n[ وقايع فارس در روزگار شاه سليمان 
  ]\r\nو در سال 1079 : شاهزاده سلطان اكبر ، پسر سلطان محمد اورنگ زيب پادشاه هندوستان از پدر رنجيده با دويست نفر نوكر مخصوص خود ، از هندوستان به قصد استمداد از شاهنشاه ايران ، از درياى عمان گذشته وارد بلدهء مسقط گرديد « 3 » و امام مسقط چون از واقعه او مطلع گشت چشم طمع را بر او انداخته ، آن شاهزاده را محبوس داشته و عريضه خدمت حضرت اورنگ زيب فرستاد كه اگر پنج لك روپيهء هندى و فرمان معافى كشتيهاى اهل مسقط را از عشور بنادر هندوستان براى من بفرستيد ، شاهزاده را به شما مىسپارم ، پادشاه هندوستان مسئول امام مسقط را قبول نمود و چون اخبار به حضرت شاه سليمان رسيد ، فرمان تهديدآميز به امام مسقط نگاشته كه اگر بىتأمل ، مهمان عزيز ما را روانه بندر عباس ندارى ، آماده بلا و مهياى ابتلا مىباش و فرمان شاهنشاه ايران و گماشتگان پادشاه هندوستان براى بردن شاهزاده سلطان اكبر مقارن يكديگر به مسقط رسيدند و امام مسقط از سخط شاهنشاهى ترسيده ، ديگ طمع را از پنج لك روپيهء نقد ، از جوش انداخته ، شاهزاده را با احترام تمام روانه بندر عباس نمود « 4 » و مقارن ورود او ميرزا ابراهيم ، از جانب امناى دولت از اصفهان به مهمان‌دارى وارد بندرعباس شده از راه طارم و داراب و فسا چون نزديك پل فسا سه فرسخى شيراز رسيدند ، نواب « 5 » والى شيراز و ميرزا نظام الملك - جابرى وزير فارس و اعيان و اشراف چنان كه پادشاهان را استقبال كنند ، شاهزاده هندى را پذيرائى نموده ، به احترام تمام وارد شيراز داشتند و شهر را آئين بستند و بعد از آسودگى « 6 » از رنج سفر به صوب اصفهان شتافت و روز ورود تمام امناى دولت عليه او را استقبال كرده ، حضرت - شاه سليمان از شهر درآمده ، مهمان عزيز را پذيرايى فرموده در كرياس‌باغ « 7 » ملاقات شده ، شاهزاده هندى سه قطعه الماس و ياقوت و زمرد كه امتياز تمام داشت به رسم نياز به دست خود به حضور رسانيده ، شاه سليمان آنها را به احترام تمام گرفته در دستار خود گذاشت و بعد از چند مجلس ملاقات ، شاهزاده هندى اسباب رنجش از والد ماجد خود را به عرض رسانيد و تقاضاى اعانت نمود و اعليحضرت شاه سليمان به ملاطفت و مهربانى به او فرمود كه اگر در جانب مخالف شما غير از حضرت اورنگ زيب بود ، تمامت مال و رجال دولت خود را بر سر جانبدارى شما مىگذاشتم ليكن مخالفت با پدر در هيچ ملتى روا نبود ، بهتر آن است كه قرار مصالحتى داده كه در زندگانى او آسوده باشيد و چون قضيهء ديگر رخ دهد در حمايت شما كوتاهى نخواهد شد « 8 » و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 484 .\r\n( 2 ) . ر ك : روضة الصفا ، ج 8 ، ص 484 .\r\n( 3 ) . ر ك : روضة الصفا ، ج 8 ، ص 484 .\r\n( 4 ) . داستان گروگانگيرى سلطان اكبر در روضة الصفا ، ج 8 ، ص 484 ، نيامده است .\r\n( 5 ) . نام والى فارس ذكر نشده .\r\n( 6 ) . در متن : ( آسوده‌گى ) .\r\n( 7 ) . در روضة الصفا ، ج 8 ، ص 484 ، آمده است كه : ( به عمارت چهل‌ستون رفته منزل گزيد و شاه سليمان خود بديدن وى تقدم كرد ) .\r\n( 8 ) . ر ك : روضة الصفا ، ج 8 ، ص 485 .\r\n","page_name":" 486 ","page_number":502},
  {"content":"\r\n\r\nشاهزاده به عزم مشهد مقدس از اصفهان حركت نموده ، شاه و سپاه او را مشايعت فرموده در هر منزلى مهماندارى را براى او معين داشتند و روانه مقصد گرديد . « 1 »\r\nو در سال 1080 : حضرت عبد العزيز خان ، پادشاه تركستان رضاى ايزد متعال را خواسته از مملكت و سلطنت گذشته ، پادشاهى را به برادر خود سبحان قلى خان واگذاشته ، به عزم حج - اسلام و زيارت مدينه خير الانام ( ص ) از تركستان به خراسان آمد و مهماندار شاهى از اصفهان به خراسان شتافته ، در همه‌جا او را پذيرائى كرده ، در دو فرسخى شهر اصفهان شاهنشاه ايران پادشاه تركستان را ملاقات كرده ، دوش به دوش وارد عمارت چهل‌ستون شدند . « 2 »\r\nو چون نزديك به عيد نوروز سال 1081 : بود چند روز به جشن نوروزى پرداخته ، ماه اول بهار را به تماشاى باغستان و شكار كوهستان گذرانيدند ، پس امناى دولت ايران تدارك سفر صحرا و درياى پادشاه تركستان را چنان كه سزاوار شاهان است ، فراهم آورده ، حضرت خاقان - ترك از اصفهان روانه مقصد گرديد « 3 » . [ و 
  ] والى مملكت فارس از شيراز تا مرودشت و نواب - ميرزا ابو طالب كلانتر پسر ميرزا شرف جهان كلانتر شيراز تا زرقان و علما و سادات و اعيان شيراز تا فرسخى آن پادشاه را استقبال نموده ، آنچه لازمه پذيرائى سلاطين با عز و تمكين است به عمل آوردند و سه روز و سه شب شهر را آئين بسته ، چراغها آويخته و مشعلها افروختند ، پس از راه فسا و داراب و طارم وارد بندر عباس شده به احترام شاهانه بر كشتى نشسته ، از درياى عمان درگذشت .\r\nدر سال 1082 : ايالت و حكومت مملكت فارس به نواب امام‌ويردى بيگ خلف بيگى شفقت و عنايت گرديد و امام‌ويردى بيگ ، نواده امير خلف بيگ ثانى ، مشهور به سفره‌چى يعنى خوانسالار كه در وقايع سال 1025 در محاصره قلعه ايروان و در سال 1033 در يورش سپاه رومى براى فتح بغداد شرحى از او در اين فارسنامه ناصرى نگاشته آمد و امير خلف بيگ ثانى نواده امير خلف بيگ طالش است كه از اول ظهور حضرت صاحبقران ، شاه اسمعيل جنت‌مكان ، به مراتب بلند و مناصب ارجمند سرافراز بود ، پس به لقب جليل خليفة الخلفا مشهور گشت و در همه‌جا قائد سپاه ظفرپناه آن حضرت بود و اعليحضرت شاه سليمان صفوى از ابتداى پادشاهى خود تا سال 1083 شش نفر را به منصب وزارت سرافراز داشته هر يكى را بعد از سالى معزول فرموده ديگرى را منصوب مىداشت .\r\nو در سال 1084 : منصب وزارت به نواب شيخ على خان زنگنه كه ميرآخور اصطبل شاهى بود عنايت گرديد . « 4 »\r\nو در سال 1085 : جزيرهء هرمز و جزيره دراز « 5 » و جزيره قيس و جزيره خارك كه از جزائر معمورهء درياى فارس است ، در تصرف دولت ( ولنديز ) هلند درآمد و چندين عمارت را در جزيره خارك و بندر عباس ساختند و تاكنون عمارت حكومتى بندر عباس مشهور به عمارت ولنديزى است .\r\nو هم در اين سال [ 1085 
  ] : نواب اعلم علماء اعلام و قدوهء سادات كرام ، ميرزا نظام الدين - احمد حسينى حسنى مكى شيرازى داماد حضرت سلطان عبد اللّه قطب شاه ، پادشاه مملكت دكن -\r\n\r\n\r\n","description":"","footnote":"\r\n( 1 ) . ( . . . و در آن روضه با بركات اعتكاف جست و بعد از سالى وفات يافت . . . ) . روضة الصفا ، ج 8 ، ص 485 .\r\n( 2 ) . ر ك : روضة الصفا ، ج 8 ، ص 489 .\r\n( 3 ) . ر ك : روضة الصفا ، ج 8 ، ص 489 .\r\n( 4 ) . ر ك : روضة الصفا ، ج 8 ، ص 489 ، شيخ على زنگنه در سال 1101 هجرى درگذشت . روضة الصفا ، ج 8 ، ص 490 .\r\n( 5 ) . جزيره دراز همان جزيره قشم است كه اعراب آن را جزيره طويل مىنامند . آثار شهرهاى خليج فارس ، ص 752 .\r\n","page_name":" 487 ","page_number":503},
  {"content":"\r\n\r\nهندوستان و جد اعلاى نگارنده اين كتاب فارسنامه ناصرى در شهر حيدرآباد دكن به روضه رضوان خراميد و سال وفاتش را مطابق با عدد نجومى كلمه « حزن عظيم » يافتند و قبرش تاكنون زيارتگاه اهالى آن مملكت است .\r\nو در سال 1086 : ايالت بهبهان و كوه‌گيلويه به حسين على خان زنگنه عنايت گرديد و با طايفه‌اى از ايل زنگنه به مقر حكومت خود رفته ، بر عادت ايلات در پشت كوه و شيب كوه بهبهان رحلة الشتاء و الصيف مىنمود .\r\nو در سال 1089 : حسين على خان زنگنه با آنكه مرد صحراگرد ايلاتى بود ، از علوم رسميه خصوصا علم فقه بهره كامل داشت و براى رواج علم و كمال در كنار رودخانه خيرآباد بهبهان ، مدرسه‌اى در كمال وسعت و امتياز ساخت و به قدر ضرورت و معاش طلبه آن مدرسه بازارچه‌اى مشتمل بر چندين دكان ارباب حرفه و حمامى در آن صحرا كه چهار فرسخ مشرقى بلده بهبهان است احداث نمود و قريه خيرآباد را وقف بر آن قرار داد و تاريخ بناى مدرسه را « منزل علم و دانش است و ادب » نگاشته‌اند و تاكنون به آبادى باقى است و از بازار و حمام خبرى نيست و در سال 1282 زمان ايالت نواب اشرف و الا احتشام الدوله سلطان اويس ميرزا - قاجار دام عمره در بهبهان كتاب مدارك فقه به ملاحظه مؤلف كتاب فارسنامه رسيد كه حواشى مرغوب بر آن نوشته به نام حسين على زنگنه رقم فرموده بود .\r\nو در سال 1091 : حكومت جهرم و فسا به محمد صادق بيگ يوزباشى پسر سارو خان - ذو القدر حاكم سابق بندرعباس برقرار بود .\r\nو در سال 1092 : نواب امام‌ويردى بيك مسجد جامع عتيق شيراز را تعميرى لايق فرمود « 1 » و تاريخ اين تعمير را بر سنگى نقش كرده ، در كنار محراب و منبر چهل‌ستون « 2 » اين مسجد نصب نمودند و تاكنون كه سال هجرت به 1301 رسيده است آن سنگ باقى است و اين اشعار را بر آن سنگ نوشته‌اند :\r\n فروغ اختر همت امام‌ويردى بيگ * كه اقتباس كند مهر از ضميرش نور\r\nبه فهم و راى و فراست در انجمن ، قانون * به عقل و دانش و فرهنگ در جهان ، دستور\r\nهمان كه بسته به معمورى جهان ، همت * به هر اراده چو باشد ز لطف حق منصور « 3 »\r\nز فيض ساخته تا مسجد عتيق ، آباد * شده است ورد ملك ان سعيكم مشكور\r\nبس اين شرف كه اگر ترككى از آن يك بار * كند به سهو در ايام عمر خويش عبور\r\nز وى عبادت ناكرده مىرسد به قبول * نگشته فايز ، از آن فيض مىشود مغفور\r\nدلم چو غنچه نهان خواست سال تعميرش * چو گل به خنده خرد گفت با نشاط و سرور\r\nبگو به يارى توفيق ذى الجلال ودود * « اساس كعبه دين شد بسعى او معمور » : ( 1092 ) « 3 » \r\nو در سال 1094 : نواب امام ويردى بيگ ، خلف بيگى والى فارس در محله درب كازرون\r\n\r\n\r\n","description":"","footnote":"\r\n( 1 ) . در زمان سلطنت شاه سليمان صفوى ( 1077 - 1105 ) .\r\n( 2 ) . اين منبر داراى چهارده پله بوده است .\r\n( 3 ) . اين كتيبه هنوز وجود دارد و مرحوم على نقى بهروزى آن را خوانده و در تاريخچه ساختمان مسجد جامع عتيق آورده است . ( ص 26 ) ولى روايت فارسنامه با گفته‌هاى وى متفاوت است مثلا مصراع دوم همين بيت چنين ضبط شده : ( به هر اراده كه باشد شود ز حق منصور ) . ر ك همانجا : ص 26 .\r\n","page_name":" 488 ","page_number":504},
  {"content":"\r\n\r\nشيراز كه اكنون به محله « سنگ سياه » شهرت يافته است ، احداث مدرسه نمود و آن را « مدرسه اماميه » فرمود و املاكى وقف بر آن نمود كه در وقت نگاشتن اين فارسنامه ، رسمى از آن مدرسه نديده و اسمى از آن جز در نوشته‌جات قديمه نشنيده و املاك موقوفه‌اش يا خالصه ديوان اعلى گشته يا به دست غاصبى آمده ، مگر قريه بابا ايورسياخ فارس و بازار آقا واقعه در ميانه حرمين شاه‌چراغ و سيد مير محمد رضوان اللّه عليهما و كاروانسراى اماميه واقعه در محله بازار مرغ شيراز كه بعد از خرابى آن ، مرحوم چراغعلى خان نوائى وزير مملكت فارس در سال 1216 تعمير كرده به « كاروانسراى چراغ على خان » شهرت يافته است و عبارت وقفنامه مدرسه اماميه شيراز به موجب سواد معتبر از اصل آن به توسط ميرزا محمد جعفر حسنى حسينى نسابه كه از اولاد اناث واقف خير مواقف است به ملاحظه رسيد القاب واقف را چنين نگاشته بودند : خلف اعاظم سلف ، در اصداف افاخم خلف ، فارس ميدان عظمت و جلال « 1 » ، رايض گلگون‌شوكت و اقبال :\r\n گل حديقه ايمان امام‌ويردى بيگ * كه كرده روضه شيراز رشك خلدبرين\r\nكشد سواد مضامين خط فرمانش * به جاى سرمه به چشم قبول ، حور العين\r\nگرفته ملك سليمان ز لطف شاه جهان * بعدل آصف جم اقتدار ، زير نگين \r\nو در سال 1099 : وزير اعظم ، اعتماد الدوله ، شيخ على خان زنگنه ، زندگانى را بدرود نموده ، به روضهء رضوان خراميد و نزديك به شانزده سال وزارت ممالك محروسه ايران را بىمشاركت غير نموده ، نظمى كامل داده ، فتنه‌هاى داخلى و خارجى را خوابانيد و شاه و سپاه را خشنود و رعيت را آسوده داشت و هميشه اعليحضرت شاه سليمان را از كردار ناپسند بازمىداشت ، نوشته‌اند « 2 » : روزى پادشاه از نشأه شراب سرمست گشته ، شيخ على خان را احضار داشته ، به او فرمود بايد تغيير در حالت خود داده ، با من موافقت كنى ، شيخ على خان در جواب گفت نشأه شراب با نشأه جوانى مناسب است ، زندگانى و رفتار من بايد موافق سن پيرى من باشد ، شاه سليمان فرمود : كردار تو موجب ملامت بر رفتار من است ، بايد جامى شراب يا مقدارى معجون نشاط صرف كنى ، پير بيچاره ، معجون را قبول نمود و چون بر خلاف عادتش بود اطوار ناهنجار از او بروز نمود ، پادشاه بخنديد و اهالى دربار را خواسته وزير بىنظير را ملاحظه كردند پس حكم فرمود تا ريش او را تراشيده به خانه‌اش بردند ، چون به هوش آمد و واقعه را دانست ، از خدمت وزارت استعفا نمود و پادشاه از كردهء خود پشيمان گشت و هرچند در رضاجوئى وزير كوشيد فايده نبرد تا نزديك به چهار ماه گذشت و كارها معطل گشت ، روزى پادشاه از روى مستى حكم به بريدن دست مطربى فرمود « 3 » ، سرهنگى كه مأمور به اين كار بود حكم را به تأخير انداخت ، چون پادشاه از خواب برخاست « 4 » و مطرب را سالم يافت در غضب شده ، حكم نمود دست و پاى سرهنگ را ببرند « 5 » كه در ميانه نواب شيخ على خان آمده ، شفاعت نمود ، شاه سليمان فرمود جسارت نمودى ، چون فرمان ما را نمىبرى ، حق شفاعت ندارى ، شيخ على خان عرض كرد خود فرموديد\r\n\r\n\r\n","description":"","footnote":"\r\n( 1 ) . در متن : ( مجلا ) .\r\n( 2 ) . ر ك : تاريخ ايران ، سرجان ملكم ، ج 1 ، ص 193 .\r\n( 3 ) . ر ك : تاريخ ايران ، سرجان ملكم ، ج 1 ، ص 193 .\r\n( 4 ) . در متن : ( برخواست ) .\r\n( 5 ) . ( . . . حكم كرد تا دست و پاى مطرب را با دست سرهنگ مزبور ببرند ) . تاريخ ايران ، سرجان ملكم ، ج 1 ، ص 194 .\r\n","page_name":" 489 ","page_number":505},
  {"content":"\r\n\r\nكه با من موافق نيستى پادشاه گفت ما عهد كرديم كه با تو موافق شده ديگر شراب نخوريم ، شيخ على خان عرض نمود منهم كمر خدمت را استوار بندم و شاه سليمان بعد از آن روز ديگر شراب نخورد « 1 » و بالجمله اين وزير را رائى صائب و همتى بلند و طبعى ارجمند و عقيدتى پاك بود و مادام زندگانى در تقويت دين و دولت كوشيد و عموم علما و سادات و گوشه‌نشينان را احترام نمود و شبها را در كوچه‌ها گشته به دست خود درب خانه‌هاى ارباب استحقاق را كوبيده و مبلغى نقد و جامه به صاحب خانه عنايت مىنمود و حمامات نيكو و رباطات پسنديده ، در عرض راهها بساخت « 2 » و مدت هفت سال كه شاه سليمان به مرض نقرس مبتلا بود و بر سبيل اتفاق از اندرون خانه درآمدى ، از اهتمام و كفايت شيخ على خان اعتماد الدوله فسادى در ملك و ملت روى نداد و بعد از وفات او نواب ميرزا طاهر قزوينى بر مسند وزارت نشست ، او را به لقب اعتماد الدوله سرافراز داشتند و تا آخر زندگانى حضرت شاه سليمان ، بر اريكه وزارت متمكن بود و اين رباعى از اوست :\r\n از مهر على طينت هر كس كه سرشت * هرچند بود هميشه در دير و كنشت\r\nدر دوزخ اگر درآوردندش به مثل * جا گرم نكرده مىبرندش به بهشت « 3 » \r\nو در سال 1100 : نواب امام‌ويردى بيگ خلف بيگى ، بيگلربيگى مملكت فارس وفات يافته به روضهء رضوان خراميد و مدت هيجده سال به حكومت و ايالت فارس باقى بود و عدالتى با نبالت و رياستى با سياست داشت و مصاحبت علما و سادات و ارباب كمال را دوست داشتى و عمارتهاى لايق براى خود ساختى .\r\nو هم در اين سال [ 1100 
  ] : فرمانفرمائى و ايالت مملكت فارس به نواب ايمانى بيگ عنايت و شفقت گرديد و با صولتى تمام وارد شيراز گرديد .\r\nو در سال 1105 : امراض مختلفه بر مزاج مبارك شاه سليمان صفوى مستولى شد و چون از معالجه مأيوس گرديد ، امناى دولت را خواسته ولايت‌عهد سلطنت را به اختيار آنها گذاشته فرمود : اگر آرامى را خواهيد ، پسر بزرگ من سلطان حسين ميرزا را به پادشاهى قبول كنيد « 4 » و اگر افتخار ملك و ملت را طالبيد پسر كوچك من مرتضى ميرزا « 5 » را بر تخت سلطنت نشانيد و آنچه را شنيديد بعد از آزمايش و امتحان ، به شما گفتم و بعد از چند روزى وفات يافته به روضهء رضوان خراميد و مدت ملك‌دارى او نزديك به بيست و هفت سال « 6 » و زمان عمرش چهل و هفت سال بود و اعليحضرت شاه سليمان ، پادشاهى بود با رعيت رئوف و با سپاه مهربان ، صحبت علما و ارباب - كمال را دوست داشتى و از مساعدت بختش اطراف مملكت از چشم‌زخم حوادث ايمن بود و با پادشاهان روم و تركستان و روس و هندوستان مراوده داشتى و ايلچيان ممالك با تحفه « 7 » و\r\n\r\n\r\n","description":"","footnote":"\r\n( 1 ) . ر ك : تاريخ ايران ، سرجان ملكم ، ج 1 ، ص 194 .\r\n( 2 ) . ر ك : روضة الصفا ، ج 8 ، ص 490 .\r\n( 3 ) . ر ك : روضة الصفا ، ج 8 ، ص 491 . جا گرم كردن به معنى در محلى مستقر شدن يا آسودن است ، از نظامى است :\r\n از آن سرد آمد اين كاخ دلاويز * كه تا جا گرم كردى گويدت خيز \r\n( 4 ) . ر ك : تاريخ ايران ، سرجان ملكم ، ج 1 ، ص 194 .\r\n( 5 ) . در تاريخ سرجان ملكم : ( اگر افتخار ملك و ملت مقصود است عباس ميرزا را به شاهى اختيار كنيد ) . ج 1 ، ص 194 .\r\n( 6 ) . ( مدت ملكش بيست و هشت سال ) . روضة الصفا ، ج 8 ، ص 491 .\r\n( 7 ) . ر ك : روضة الصفا ، ج 8 ، ص 491 .\r\n","page_name":" 490 ","page_number":506},
  {"content":"\r\n\r\nنامه مودت ختامه به درگاهش آمده ، اظهار يك‌جهتى مىنمودند و چون زمان امتداد مرض نقرس شاه سليمان بيشتر كارهاى دولتى در كف كفايت خواجه‌سرايان قرار گرفته بود « 1 » ارباب حل و عقد در امور دولتى با آنها موافقت داشتند به صلاح خواجه‌سرايان سلطان حسين ميرزا را به سلطنت برداشته ، بر اريكه پادشاهى نشانيدند و نواب ايمانى بيگ والى مملكت فارس را احضار نموده ، بعد از ورود به اصفهان و تهنيت سلطنت مورد عنايت شاهانه شده ، عود به شيراز نمود .\r\nو در همين سال [ 1105 
  ] : نواب شاهقلى خان پسر مرحوم شيخ على خان زنگنه وزير سابق به وزارت عظمى سرافراز گشته ، او را اعتماد الدوله گفتند .\r\nو در همين سال [ 1105 
  ] : بعد از وفات ميرزا ابو طالب كلانتر شيراز ، ميرزا محمد مؤمن خواهرزادهء او به منصب كلانترى فارس سرافراز و برقرار گرديد .\r\nو در سال 1106 : جناب افادت‌مآب شيخ صالح مجتهد بحرانى قاضى قضات مملكت فارس گرديد .\r\nو در سال 1107 : علامه علماى جهان ، مجتهد زمان سيد محمد بحرانى ، شيخ الاسلام فارس وفات يافت و جناب مستطاب مجتهد الزمان مولانا محمد شفيع در همين سال به منصب شيخ الاسلامى شيراز برقرار گرديد .\r\nو در سال 1112 [ 1700 ميلادى 
  ] : شيخ صالح بحرانى قاضى قضات در شيراز وفات يافت .\r\nو در سال 1113 : نواب ايمانى بيگ والى فارس وفات يافت و نواب محمد باقر بيك ايشيك - آقاسىباشى ، به ايالت و دارائى مملكت فارس سرافراز گرديد .\r\nو در سال 1114 : نواب مستطاب اعلم العلمائى ، ميرزا سيد على خان حسينى حسنى مدنى - شيرازى ، جد اعلاى نگارنده اين فارسنامه از حيدرآباد دكن هندوستان كه مدت چهل و هشت سال در آن شهر توطن داشت ، عود به مكه معظمه و مدينه طيبه كه مولد اصلى آن جناب بود نمود .\r\nو در سال 1115 : جناب افادت‌مآب ميرزا مهدى حسنى حسينى نسابه شيرازى به منصب شيخ الاسلامى مملكت فارس برقرار گرديد .\r\nو در سال 1116 : نواب ميرزا سيد على خان از مكه معظمه برحسب خواهش اعليحضرت - شاهنشاه سلطان حسين به صوب اصفهان نهضت فرمود .\r\nو در سال 1117 : از اصفهان به مشهد مقدس رفته به التثام آستانه رضويه على صاحبها الف ثناء و تحيه مشرف گشته عود به اصفهان فرمود .\r\nو در سال 1118 : وارد شيراز گرديد وفات يافت اطاب اللّه ثراه .\r\nو در سال 1123 : باقر بيگ ايشيك آقاسىباشى از ايالت و حكمرانى فارس معزول شده ، فرمانفرمائى آن مملكت به نواب كلب على خان برقرار گرديد .\r\n\r\n[ وقايع فارس در روزگار شاه سلطان حسين 
  ]\r\nو در سال 1125 : كلانترى مملكت فارس به ميرزا شرف جهان ثانى خلف الصدق ميرزا - ابو طالب كلانتر سابق قرار گرفت .\r\nو اعليحضرت شاه سلطان حسين ، تمامت اوقات خود را به مصاحبت فقها و مجتهدين و فرائض يوميه و نوافل ليليه مىگذرانيد و امور ملكى او از درستكارى پادشاهان صفويه نزديك\r\n\r\n\r\n","description":"","footnote":"\r\n( 1 ) . ر ك : تاريخ ايران ، سرجان ملكم ، ج 1 ، ص 194 .\r\n","page_name":" 491 ","page_number":507},
  {"content":"\r\n\r\nبه مدت سى سال به نظم و آرامى گذشت تا آنكه كارهاى بزرگ را در كف مردمان بىرتبه گذاشته ، امور جزئيه را در عهده بزرگان كارديده نهاد و امور جزئيه از بىاعتنائى بزرگان ضايع گرديد و مردمان بىرتبه از عهدهء كارهاى بزرگ نيامده ، بنيان سلطنت دويست و سى ساله را شكست و شيرازهء اوراق ممالك محروسه را گسيخت « 1 » تا آنكه طايفهء غليژائى « 2 » افغان قندهار سر از چنبر اطاعت كشيده ، دست جلادت را از آستين تهور آورده ، بر اريكه شاهى نشستند ، اگرچه ذكر نسب افغان و مقدمهء استيلاى آنها بر ممالك ايران از طريقه فارسنامه خارج است ليكن چون مدتى مملكت فارس را در تحت اقتدار خود آوردند ، بيان مختصرى از آنها نمودن ، از منافع تاريخى خالى نخواهد بود :\r\nببايد دانست كه سرجان ملكم سفير كبير دولت عاليه انگليس و تاريخ‌نويس ، نسب سلاطين ايران ، بعد از دقت‌نظر در اصل نسب طايفه افغان چنين نگاشته است كه « 3 » اين طايفه در كوهستان ميانه خراسان و رود اتگ « 4 » مقام دارند . بعضى مىگويند كه نسب آنها از نسل قبطيان مصر است و بعضى گويند از اسباط بنى اسرائيل است . در تواريخ افغان نوشته‌اند چون بخت نصر بسيارى از اسراى بنى اسرائيل را كشت و باقىماندگان را به كوهستان غور فرستادند در آنجا جمعيت آنها زياد گشت و آن نواحى را به تصرف آوردند و هميشه ميانه آنها و يهود عربستان ، ابواب مراسلات باز بود ، چون يهودان عربستان مسلمان شدند ، خالد « 5 » نامى از آنها نوشته براى افغانان فرستاده آنها را به دين مسلمانى دعوت نمود ، جماعتى از افغانان به عربستان رفتند و بزرگ آنها كه قيس نام داشت و به چهل و هفت واسطه نسب خود را به اسباط و به پنجاه و پنج واسطه به حضرت خليل الرحمن ابراهيم مىرسانيد ، بوسيله خالد خدمت حضرت ختمى - مآب رسيده ، مورد عنايت گرديده ، او را ملك عبد الرشيد « 6 » بخواند و فرمود كه اين لقب و اسم شايستهء اوست كه از نسل شاهان بنى اسرائيل است و جماعت افغان مسلمان شدند و در فتح مكه جلادتها نمودند ، پس ملك عبد الرشيد ، با جماعت خود به كوهستان غور آمده ، اجراى مراسم مسلمانى را در تمامت نواحى افغانان نمود و در سال چهلم از هجرت وفات يافت و تاكنون نام او در افغانستان به خوبى برده مىشود ، اگرچه آنچه در نسب آنها گفته شد دليلى واضح ندارد ، همين‌قدر هست كه اين طايفه با آنكه در ميانه ايران و تركستان و هندوستان افتاده‌اند از هر جهت مناسبت و مشابهتى با اين طوايف ندارند پس بايد اصل آنها از اين سه مملكت نباشد ، اما بيان آنكه چرا آنها را افغان گويند « 7 » بعضى گويند چون بخت نصر آنها را از\r\n\r\n\r\n","description":"","footnote":"\r\n( 1 ) . براى اطلاع از چگونگى فساد دربارى او رجوع شود به رستم التواريخ ، و تاريخ ايران ، سرجان ملكم ، ج 1 ، ص 194 ببعد ، و روضة الصفا ، ج 8 ، ص 492 ، ببعد .\r\n( 2 ) . غليژانى يا غلجائى ، غلزائى ، غليزائى ، غلزه ، غلچه ، در لغت به معناى روستائى است و آن طايفه‌اى از نژاد ايرانى ساكن افغانستان است كه در و خان و بدخشان سكونت دارند ، غلجائيان كه در اطراف قندهار تا حوالى بلوچستان مىزيستند .\r\n( 3 ) . رك : تاريخ ايران ، سرجان ملكم ، ج 1 ، ص 194 و 195 .\r\n( 4 ) . در تاريخ سرجان ملكم : ( اتك ) .\r\n( 5 ) . ر ك : تاريخ ايران ، سرجان ملكم ، ج 1 ، ص 195 .\r\n( 6 ) . ر ك : تاريخ ايران ، سرجان ملكم ، ج 1 ، ص 195 .\r\n( 7 ) . براى اطلاع از نژاد افغانها و وجه تسميه و تاريخ اين قوم رجوع شود به افغان‌نامه ، ج 1 ، ص 62 تا 98 .\r\n","page_name":" 492 ","page_number":508},
  {"content":"\r\n\r\nبلاد يهود دور نمود ، افغان و زارى نمودند ، به اين نام مشهور شدند « 1 » و ممالك آنها سالها در دست سلاطين هندوستان و ايران بود و هر وقت فرصتى يافتند فتنه كرده‌اند چنان كه وقتى بر غزنين مسلط شدند و وقتى در دار السلطنه دهلى پادشاهى نمودند و چون شاه عباس بزرگ فتح قندهار نمود طايفهء غليژائى و ابدالى افغان در اطاعت آمدند و وقتى حاكمى بر آنها ظلم نمود سدو نام ابدالى به دربار شاه عباس آمد ، فصاحت و ذكاوت سدو در نظر پادشاه جلوه نمود ، شاه عباس فرمانى به او داده او را ريش‌سفيد افغانان فرمود و در زمان حكومت او ، مردم را چنان راضى داشت كه بعد از او حكومت را حق اولاد او مىدانستند و نسل او را سدوزا گفتند « 2 » و چنان دانستند كه كشتن سدوزا به درجه كفر است و طايفهء ابدالى را در اين زمان درانى گويند « 3 » و در وقتى كه شاه سلطان حسين پادشاه ايران شد ، افغانان از جميع طوايف همسايگان خود ، قوىتر بودند و در چادرها توقف داشته ، ييلاق و قشلاق مىنمودند و طايفه غليژائى كه در جوانب قندهار سكونت داشتند شرارت و سركشى را شعار خود ساختند و امناى دولت ايران ، گرگين خان والى گرجستان را براى دفع آنها ، حاكم قندهار نموده ، با بيست هزار نفر سپاه ايرانى ، وارد خطه قندهار گرديد و اهالى آن ديار در اطاعت آمدند و گردنكشان افغان سر به گريبان فرو بردند و گرگين خان ، قوام رياست را در دوام سياست شناخت ، لشكريان را فرمان داد تا دست تعدى بر اموال و ناموس خلق گشادند ، هرجا عزيزى بود ، ذليل گشت « 4 » و هرجا اميرى بود ، اسير شد و بزرگان قندهار و افغان در پنهانى عرايض به درگاه خلايق‌پناه ، شاه سلطان حسين فرستادند ، بعد از چندين مرتبه ، يك‌دفعه عريضه آنها به نظر شاه مىرسيد « 5 » و دوستان گرگين خان به عرض مىرسانيدند كه اين عريضه ياغيان است و اعتنائى ندارد ، پس جوابى كه مايهء يأس بود در حق آنها [ مى 
  ] نگاشتند ، چون گرگين خان از واقعه مطلع گشت ، ميرويس افغان را كه جلالت نسب و مكانت حسب جمع داشت ، امير افغانان و كلانتر قندهار بود « 6 » ، منشأ فساد دانسته ، او را مقيد داشته « 7 » ، روانه اصفهانش نمود و بعد از ورود ، مورد مؤاخذه نگشته ، مطلق العنان گرديد و مدتى در اصفهان بماند و از اوضاع دولت ايران و بىكفايتى سلطان و نفاق اعيان مطلع گرديد ، بناى حيله‌كارى را گذاشته ، با دشمنان گرگين خان موافقت نموده ، خدمت حضرت شاه سلطان حسين رسيده ، سوء سلوك گرگين خان را خاطرنشان نمود و عقل پادشاه را دزديد و به رشوه و زبان ، وزراء و امرا را خريده ، از مذلت درآمد و در جرگهء امرا قرار گرفته و خيالات بلند نمود و چون مىدانست كه تا گرگين خان باقى است ، كارش صورت نخواهد گرفت ، همت بر استيصال او گماشت و به عزم حج اسلام و زيارت مدينه حضرت خير الانام رخصت خواست و در مكه معظمه و مدينه طيبه ، عقايد اهل ايران را به قبيح‌ترين وجهى در خدمت علماى سنت و جماعت بيان\r\n\r\n\r\n","description":"","footnote":"\r\n( 1 ) . ر ك : تاريخ ايران ، سرجان ملكم ، ج 1 ، ص 195 .\r\n( 2 ) . ر ك : تاريخ ايران ، سرجان ملكم ، ج 1 ، ص 196 .\r\n( 3 ) . ر ك : تاريخ ايران ، سرجان ملكم ، ج 1 ، ص 196 .\r\n( 4 ) . ر ك : تاريخ ايران ، سرجان ملكم ، ج 1 ، ص 196 .\r\n( 5 ) . ر ك : تاريخ ايران ، سرجان ملكم ، ج 1 ، ص 197 .\r\n( 6 ) . ر ك : تاريخ ايران ، سرجان ملكم ، ج 1 ، ص 197 ، و مجمع التواريخ ، ص 4 .\r\n( 7 ) . در روضة الصفا ، ج 8 ، ص 494 : ميرويس داوطلبانه و به وكالت از افغانها به اصفهان مىرود ، اما ماخذ ميرزا حسن تاريخ ايران ، سرجان ملكم ، ج 1 ، ص 197 ، است .\r\n","page_name":" 493 ","page_number":509},
  {"content":"\r\n\r\nنمود و در باب سب بر خلفاى راشدين ، چندين تهمت بر ايرانيان بست و فتاوى بر كفر و ضلالت شيعه اثنى عشرى صادر نموده عود به اصفهان نمود « 1 » و به چندين حيله و رشوه ، باز به منصب امارت و كلانترى قندهار سرافراز گشته بىرضاى گرگين خان والى ، وارد قندهار گرديد و گرگين خان به ظاهر او را احترام داشته ، كارهاى سابقه را به او واگذاشت و دختر ميرويس را بر سبيل تحكم و بهانه‌جوئى ، خواستگارى نموده ، كه به حرمسراى گرگينى روانه دارد و آن پيغام بر ميرويس دشوار آمده ، بزرگان افغان را خواسته ، صورت واقعه را به آنها گفته ، عرق حميت آنها را به حركت آورده ، سوگند ياد نمودند كه در دفع گرگين خان از جان و مال دريغ ندارند ، پس ميرويس با خاطرى شاد قدغن نمود كه اين راز را پنهان داشته تا در تدارك شوم ، همگى به قيد زن طلاق يك‌جهت شدند و ميرويس به ظاهر چنان خدمتگزار « 2 » گرگين خان گرديد كه او را در خواب غفلت انداخت و دخترى نيكومنظر كه در خانه به خدمتگزارى داشت به نام دختر خود براى گرگين خان روانه داشت و گرگين خان را از خود راضى داشته ، محل وثوق و اعتماد گرديد « 3 » ، روزى ميرويس داماد دروغى خود را در باغ به ضيافت خواست و بعد از ساعتى ، ميرويس و اتباع او گرگين خان و كسان او را به قتل رسانيدند و شهر قندهار را متصرف شدند و سپاه قزلباش را كه از قضيه بىاطلاع بودند ، از دم شمشير گذرانيدند ، پس ميرويس بزرگان قبائل را كه همه اهل سنت بودند جمع نمود و فتاوى كه از علماى مكه و مدينه آورده بود ابراز داشت و چنين گفت كه اگر با من موافقت كنيد ، زنجير ذلت را از گردن خود اندازيم و سر آزادى و آزادگى « 4 » را در ميانه عالم برافرازيم « 5 » و برانداختن اين طايفه ضاله را به اعانت مسلمانان كه جهاد فى سبيل اللّه است ، بر خود حتم سازيم و جماعت افغانان با او يك‌دل و يك‌جهت گشتند و چون اين اخبار به اصفهان رسيد ، امناى دولت به جاى آنكه سپاه و اميرى را روانه دارند محمد جامى خان « 6 » نامى را به رسالت فرستادند و بعد از ورود افغانان را تهديد نمود ، ميرويس سخن را از او گرفته گفت : اهل ايران را گمان است كه عقل و حكمت در كوهستان افغانان نيامده و آن‌قدر بدان كه اگر پادشاه شما را عقلى بود به جاى رسول ، لشكر خونخوار بايد فرستاد و حكم به حبس و قيد محمد جامى خان نمود ، چون خبر حبس ايلچى به مسامع امناى دولت رسيد باز متنبه نشده ، محمد خان « 7 » حاكم هرات را كه با امير ويس مصادقتى داشت براى مواعظه و تهديد روانه قندهار نمودند بعد از ورود و موعظه ميرويس به حاكم هرات گفت اگر حق مصادقت و مصاحبت در سفر مكه با من نداشتى ، پاداش خويش را مىيافتى ، مردان آزاده بنده نگردند و شمشيرهاى كشيده در غلاف نروند و انتقام الهى نزديك است و آخر كار محمد خان حاكم هرات را محبوس داشت و بعد از رسيدن اين خبر به اصفهان حكام خراسان را براى دفع ميرويس\r\n\r\n\r\n","description":"","footnote":"\r\n( 1 ) . در مكه فتاوى از علماى اهل سنت گرفت كه محاربه با شيعه و قلع و قمع اين طايفه ، موافق قانون شرع شريف و مطابق احكام ملت حنيف است . تاريخ ايران ، سرجان ملكم ، ج 1 ، ص 197 .\r\n( 2 ) . در متن : ( خدمتگذار ) .\r\n( 3 ) . ر ك : تاريخ ايران ، سرجان ملكم ، ج 1 ، ص 198 ، روضة الصفا ، ج 8 ، ص 495 .\r\n( 4 ) . در متن : ( آزاده‌گى ) .\r\n( 5 ) . ر ك : مجمع التواريخ ، ص 6 و 7 .\r\n( 6 ) . ر ك : تاريخ ايران ، سرجان ملكم ، ج 1 ، ص 199 .\r\n( 7 ) . ر ك : تاريخ ايران ، سرجان ملكم ، ج 1 ، ص 199 .\r\n","page_name":" 494 ","page_number":510},
  {"content":"\r\n\r\nمأمور داشتند و هر يك چون با ميرويس جنگ كرد ، شكست يافت و بعد از مدتى خسرو خان « 1 » والى گرجستان ، برادرزاده گرگين خان والى قندهار ، را سردار لشكر كرده روانه قندهارش نمودند و بعد از ورود ، ميرويس را شكست داده ، شهر قندهار را محاصره نمود و افغانان داخل شهر خواستند به شرط امان ، قلعه قندهار و شهر را تسليم كنند ، خسرو خان قبول نداشت و افغانان دست از جان شسته ، مردانگى كرده ، شهر را محافظت نمودند و ميرويس سپاه متفرقه خود را جمع كرده ، راه آمد و شد را بر اردوى قزلباش مسدود نمود و آذوقه را از آنها بازداشت و خسرو خان به ستوه آمده ، با ميرويس جنگ كرده ، سپاه گرسنه او شكست يافتند . « 2 »\r\nدر تواريخ نوشته‌اند « 3 » كه از بيست و پنجهزار نفر سپاه قزلباش ، هفتصد نفر به سلامت فرار نمود و بعد از سالى ميرويس زندگانى را بدرود نمود « 4 » و مير عبد اللّه برادر او به جايش نشست و بر خلاف رضاى افغانان در پنهانى عريضه ضراعت‌آميز به اصفهان فرستاد ، چون امراى افغان مطلع شدند ، مير محمود پسر بزرگ ميرويس را كه هيجده ساله بود ، محرك شدند كه مير عبد اللّه خان ، عموى خود را بكشت و بر سرير ايالت قندهار نشست .\r\nو در سال 1132 : اسد اللّه خان افغان ابدالى كه از دولت ايران روىگردان شده بود و نواحى هرات را تاخته ، فراه « 5 » را تصرف نموده بود مير محمود افغان غليژائى به عداوت او به صوب فراه رفت و با اسد اللّه خان جنگ نموده ، او را بكشت و عريضه بندگانه به دربار شاه سلطان حسين فرستاد و اظهار داشت كه محض خدمتگزارى « 6 » اين خدمت را نمودم و تاريخ اين فتح را « اسد را سگ شاه ايران دريد » « 7 » در طى عريضه نگاشته بود و امناى دولت عليه فرمان عنايت به مفاخرت مير محمود نگاشته او را حسينقلى نام نهاده « 8 » ، در فرمان مندرج ساختند .\r\nو در همين سال [ 1132 
  ] : اهالى كردستان كه سنى مذهب بودند بر همسايگان خود تاخته در سال 1133 از همدان تجاوز كرده ، تا نزديكى اصفهان را غارت نمودند . « 9 »\r\nو در همين سال [ 1133 
  ] : اعراب مسقط و جواسم هجوم آورده ، جزائر و بنادر فارس را تصرف كرده ، انواع خرابى را نمودند « 10 » و لطف على خان بيگلربيگى مملكت فارس ، برادرزاده فتح على داغستانى وزير اعظم و اعتماد الدوله با سپاه فارس رفته ، بندر عباس را از تصرف اعراب\r\n\r\n\r\n","description":"","footnote":"\r\n( 1 ) . در روضة الصفا ، ج 8 ، ص 495 : ( كيخسرو خان ) ، ولى در تاريخ ايران ، ملكم ، ج 1 ، ص 199 : ( خسرو خان ) ، و در مجمع التواريخ ، ص 8 ، او را : ( خسرو ميرزا ) ناميده‌اند .\r\n( 2 ) . در روضة الصفا ، ج 8 ، ص 495 ، مىنويسد : و كيخسرو كشته شد .\r\n( 3 ) . ر ك : تاريخ ايران ، ملكم ، ج 1 ، ص 199 ، مجمع التواريخ ، ص 17 .\r\n( 4 ) . ميرويس مدت هشت سال حاكم بالاستقلال قندهار بود و پس از او برادرش عبد العزيز حاكم و قريب به يكسال حكومت قندهار كرد . روضة الصفا ، ج 8 ، ص 495 ، اما در تاريخ ايران ، ملكم ، ج 1 ، ص 200 آمده است كه : پس از مرگ ميرويس برادر او مير عبد اللّه را به حكومت برداشتند كه طرفدار صلح با ايران بود اما سران افغان او را بر كنار و محمود را بجاى وى نشاندند .\r\n( 5 ) . شهرى نزديك به سبزوار هرات مجاور سيستان و نزديك مرز ايران .\r\n( 6 ) . در متن : ( خدمتگذارى ) .\r\n( 7 ) . جهانگشاى نادرى ، ص 7 .\r\n( 8 ) . ر ك : روضة الصفا ، ج 8 ، ص 496 .\r\n( 9 ) . ر ك : تاريخ ايران ، ج 1 ، ص 200 .\r\n( 10 ) . ر ك : تاريخ ايران ، ج 1 ، ص 200 .\r\n","page_name":" 495 ","page_number":511},
  {"content":"\r\n\r\nگرفت و چون از جانب دولت مددى به او نرسيد و در همان بندر عباس رحل اقامت انداخت . « 1 »\r\nو در همين سال [ 1133 
  ] : مير محمود افغان غليژائى ، از قندهار ، لشكر به جانب كرمان كشيد و بسيارى از سپاه او در بيابان سيستان از تشنگى هلاك شدند و بعد از ورود ، شهر كرمان را به آسانى گرفته ، در تحت اقتدار آورد و افغانان دست ظلم و تعدى بر اموال و نفوس مردم دراز داشتند و لطف على خان بيگلربيگى فارس « 2 » از بندر عباس مأمور گشت و چون به كرمان رسيد ، چنان مير محمود را شكست داد كه تا قندهار ، جائى قرار نگرفت « 3 » و سپاه لطف على خان بيش از جماعت افغان در خرابى شهر كرمان كوشيدند و عود به شيراز نمودند و چون خبر اين فتح و خرابى كرمان ، به اصفهان رسيد ، دشمنان لطف على خان ، علىرغم فتح على خان اعتماد الدوله ، فرصتى يافته ، باعث عزل لطف على خان گرديده ، سپاه آمادهء او ، متفرق شدند و چون عزل لطف على خان با خرابى عموى او فتح على خان اعتماد الدوله توأم بود ، جناب ملاباشى و حكيم‌باشى « 4 » نيمه شبى به بالين شاه سلطان حسين آمدند كه فتح على خان قصد كشتن شاه و استيصال خانواده سلطنت را دارد و كاغذى دروغ در اين باب از فتح على خان كه به والى كردستان نوشته بود ، ابراز دادند و پادشاه را از خود بىخبر داشتند چون به حال آمد « 5 » حكم نمود وزير بىتقصير را به قتل رسانند و جماعت مأمور فتح على خان را كور كرده « 6 » نگاه داشتند كه اموال خود را بروز داده ، بعدا او را به قتل رسانند و چون برحسب مضمون كاغذ دروغ بايد سه هزار نفر سوار كرد ، در طلوع آفتاب آن روز به دروازه اصفهان رسند اثرى ظاهر نشد ، شاه سلطان حسين در شك افتاده و حكم نمود تا وزير را از عقوبت بازدارند و به معالجه زخمهاى او پردازند و مجلس را منعقد ساختند كه سه امر خلاف بر او ثابت كنند « 7 » : يكى آنكه چون مذهب اهل تسنن را داشت و از اهل داغستان بود با جماعت لگزيه « 8 » داغستان مراسلات مىداشت و ديگر آنكه اكراد را دعوت به اصفهان كرده ، وعدهء سلطنت به آنها داده است و ديگر آنكه چون حضرت شاه سليمان ، پدر او را كشته بود ، روزى بر سر قبر پدر رفته ، از او شنيدند كه مىگفت كه انتقام خون ترا از خاندان صفوى خواهيم كشيد و فتح على خان كذب تمامت اين دعاوى را ثابت نمود و بىگناهى خود را بر شاه سلطان حسين محقق داشت و پادشاه براى او گريه نمود ، پس محمد قلى خان شاملو را وزير - اعظم نموده ، او را اعتماد الدوله گفتند . « 9 »\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 1 ، ص 201 .\r\n( 2 ) . ر ك : روضة الصفا ، ج 8 ، ص 497 ، تاريخ ايران ، ملكم ، ج 1 ، ص 200 ، مجمع التواريخ ، ص 31 و 55 .\r\n( 3 ) . ر ك : تاريخ ايران ، ج 1 ، ص 201 ، اما در روضة الصفا ، ج 8 ، ص 497 ، مىنويسد : لطفعلى خان . . . با محمود به محاربه درآمده ، هزيمت كرده ، به جانب شيراز برگشتند و افاغنه بسيارى از آنها را كشتند و اموال آنها را به غارت و غنيمت متصرف شدند و در اين اثنا خبر شورش فارسىزبانان قندهار رسيده ، محمود كرمان را غارت كرده ، به قندهار مراجعت نمود و استقلال تمام بهم رسانيد . و ر ك : جهانگشاى نادرى ، ص 12 .\r\n( 4 ) . ر ك : تاريخ ايران ، ج 1 ، ص 201 .\r\n( 5 ) . در متن : ( آمده ) .\r\n( 6 ) . ر ك : روضة الصفا ، ج 8 ، ص 497 ، تاريخ ايران ، ملكم ، ج 1 ، ص 201 .\r\n( 7 ) . ر ك : تاريخ ايران ، ج 1 ، ص 201 .\r\n( 8 ) . در تاريخ ايران ، ملكم : ( لزكيه ) - لزگى يا لگزى : قوم كوچكى كه در لزگستان قفقاز سكونت دارند . ( معين ) . در جهانگشاى نادرى ، ص 8 : ( لكزيه ) .\r\n( 9 ) . ر ك : تاريخ ايران ، ملكم ، ج 1 ، ص 201 .\r\n","page_name":" 496 ","page_number":512},
  {"content":"\r\n\r\nو در همين سال [ 1133 
  ] : هوا مكدر گشت و نزديكى به دو ماه تمامت قرص آفتاب مانند قطعهء خونى به نظر مىآمد و منجمين او را نشانهء خونريزى دانستند و ارباب عمائم و علماء مردم را به توبه و انابه ترغيب مىنمودند و زنهاى فاحشه را از شهر بيرون داشتند و دلهاى مردمان از دنيا سرد گرديد كه در بين خبر رسيد باز محمود افغان با بيست و پنجهزار نفر از صحراى سيستان گذشته ، داخل كرمان گرديد . « 1 »\r\nو اين واقعه در سال 1134 : مطابق اودئيل « 2 » اتفاق افتاد ، مير محمود ، شهر كرمان را گذاشته ، به صوب يزد حركت نمود و چون از گشودن شهر يزد مأيوس گشت ، به جانب دار السلطنه اصفهان شتافت و چون به چهار منزلى رسيد ، فرستاده ، از جانب شاه سلطان حسين آمده ، پانزده هزار تومان آورده به شرطى كه دست تاخت و تاز را كوتاه كرده ، عود به قندهار نمايد ، مير محمود مطلب را دانسته جوابى نگفت . « 3 »\r\nو در ماه جمادى اولى همين سال [ 1134 
  ] : در دو فرسخى اصفهان « 4 » نزول نمود و خندقى بر گرد اردوى خود كنده توقف نمود ، بعضى گفته‌اند سپاه مير محمود چهل هزار نفر بود و بعضى گفته‌اند بيست هزار نفر و فوجى از گبران « 5 » يزد و كرمان به او پيوسته ، به اميد آنكه از دست جور قزلباش خلاص شوند و در سپاه افغان توپ نبود و معدودى زنبورك كه از كرمان و قندهار تحصيل كرده بودند ، داشتند و از بىاهتمامى امناى دولت به اين استعداد افغان ، اهالى ايران مخذول و منكوب شدند و شماره‌هاى خانه‌هاى دار السلطنه اصفهان به تحقيق ششصد هزار كه كرور « 6 » ولكى « 7 » است ، رسيده بود و چون ورود مير محمود در فصل بهار بود و عبور از آب زاينده‌رود بىاعانت پل و جسر ممكن نمىشد ، افغانان در تحير مانده كه با كمى سپاه و يأس از مدد ، چگونه از عهدهء خيال بزرگ خود درآيند ، ليكن وسواس و بددلى و ترس و فضولى بر اهل دولت و ملت غالب شد و شاه سلطان حسين از محمد قلى خان كه وزير اعظم شده بود مشاورت نمود و در جواب به عرض رسانيد كه به مصلحت وقت بايد در شهر آسوده نشست كه سپاه افغان هيچ حصارى را نگرفته‌اند و ما هم با اين لشكر استراحت نموده ، به ناز و نعمت پرورده با بازاريان شهرى نتوانيم با اين جماعت ، جنگ‌ديده ، دست از جان شسته ، درآميزيم ، عبد اللّه خان\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 1 ، ص 202 .\r\n( 2 ) . در تاريخ ايران ، ملكم ، ج 1 ، ص 202 : سال 1135 آمده است . اما روضة الصفا ، ج 8 ، ص 498 : سال آمدن محمود را 1122 ( ! ! ) و سپاه همراه وى را هشت هزار نفر گفته است .\r\n( 3 ) . ر ك : تاريخ ايران ، ج 1 ، ص 202 .\r\n( 4 ) . ملكم خان اين محل را ( كلناباد ) نوشته است . تاريخ ايران ، ج 1 ، ص 203 . اما در روضة الصفا : ( كلون‌آباد ) است .\r\nج 8 ، ص 501 . در درهء نادر ( جلون‌آباد ) است : ص 130 ، كه با نام گلناباد سازگار است . ر ك : تاريخ نظامى و سياسى نادر شاه ، ص 143 .\r\n( 5 ) . ر ك : تاريخ ايران ، ملكم ، ج 1 ، ص 204 .\r\n( 6 ) . كرور معرب لغت هندى  Cror  است كه واحد شمار مىباشد و نزد هندوان ده ميليون است كه معادل صد لك باشد و لك برابر با صد هزار است . ( يادداشتهاى قزوينى ، ج 6 ، ص 213 ) . اما در نزد ايرانيان معادل پانصد هزار است ، يعنى نيم ميليون . ( همانجا ) .\r\n( 7 ) . لغتى است هندى به معنى صد هزار ( معين ) .\r\n","page_name":" 497 ","page_number":513},
  {"content":"\r\n\r\nوالى عربستان « 1 » اين مصلحت را حمل بر عجز نموده ، چندين دليل بر خلاف آن اقامه فرمود كه بيرون مىرويم و بر اين مشت دزد ، حمله كرده ، مردانه كوشش نمائيم ، پادشاه از سخن عبد اللّه خان والى ، قوتى يافته ، پنجاه هزار نفر سپاه موجوده و بيست ارابه توپ به سردارى عبد اللّه خان والى و محمد قلى خان وزير ، براى دفع مير محمود مأمور فرمود و چون در مجلس مشاورت ، رأى والى عربستان و وزير بر خلاف ديگرى بود ، بناچارى از شهر بيرون رفته ، تمامت سپاه با لباسهاى فاخر و اسبان فربه و زين و لگام زرين ، در برابر اردوى افغان سراپرده‌ها و چادرهاى پوش‌رنگين ، برپا كردند « 2 » و جماعت افغان با لباسهاى چرك پاره‌پاره و اسبهاى لاغر و زينهاى شكسته و لگامهاى گسسته ، بىسايبان ، با چهره‌هاى آفتاب‌ديده ، مستعد جنگ بودند و روز ديگر والى عربستان و وزير اعظم يكى در ميسره و يكى در ميمنه قرار گرفت و رستم خان سرتيپ فوج خاصه در جانب ميسره و على مردان خان والى لرستان در جانب ميمنه ايستادند و مير محمود ميمنه سپاه خود را به امان اللّه خان سپرد و ميسره را به نصر اللّه خان گبر و خود بر فيلى سوار شده ، صفوف جماعت خود را ترغيب به جنگ مىنمود كه اگر شكست يافتيد ، جز در قندهار مددى نبينيد و لابد به مذلت كشته شويد ، پس پاىمردى را فشرده يا فتح كنيد يا به مردى كشته گرديد ، پس شروع در جنگ نمود و سپاه افغان به ظاهر شكسته ، كوچه دادند و چون ايرانيان خود را غالب ديدند ، بناى غارت اردوى افغان را كه هيچ نداشتند ، گذاشتند كه در يك‌دفعه صد شتر زنبورك كه در پيش روى ايرانيان خوابانيده بودند ، شليك كرده ، جماعتى را هدف گلوله نمودند ، بار ديگر جماعتى ديگر را و به اين دو شليك سپاه ايرانى شكست يافت و لشكر افغان ، از عقب آنها تاخته ، توپخانه را تصرف نمودند « 3 » و چندين گلوله توپ بر سپاه ايرانى زدند كه گفته‌اند : تيغ غازى دزد را ، آلت شود و افغانان به خيال آنكه اين شكست حيله باشد ، سپاه قزلباش را تعاقب نكردند و مالك خيمه و خرگاه و توپخانه و قورخانه شدند و بعد از اين جنگ اهل شهر در تعمير بروج و حصار كوشيده ، يك دفعه حصارى شدند و روز ديگر مير محمود ، محلهء جلفا را در تصرف آورد « 4 » و پيغام مصالحه فرستاد كه خطه قندهار و خراسان و كرمان ، نسلا بعد نسل به او واگذار شود « 5 » و دختر شاه سلطان حسين را در عقد ازدواج او درآوردند و پنجاه هزار تومان وجه نقد به او دهند [ تا 
  ] از پى كار خود برگردد « 6 » ، شاه سلطان حسين مسؤول او را اجابت نفرمود و محمود در خيال خرابى دهات و قصبات حواشى اصفهان كه آبادترين دهات عالم بود افتاد ، هر روزه جائى را گرفته ، خراب مىنمودند و بر اهل بن اصفهان كه دهى در يك فرسخى\r\n\r\n\r\n","description":"","footnote":"\r\n( 1 ) . ر ك : تاريخ ايران ، ج 1 ، ص 203 .\r\n( 2 ) . وصف روضة الصفا ، ج 8 ، ص 499 تا 503 : از مقدمات و مؤخرات اين لشكركشى بسيار خواندنى است . و رجوع شود به رستم التواريخ ، ص 130 تا 145 ، و ر ك : دره نادرى ، ص 131 ، كه تاريخ اين واقعه را 20 جمادى الاول سال 1134 - اودئيل مىداند .\r\n( 3 ) . ملكم خان مىنويسد : ( منقول است كه در اين جنگ 25 عراده توپ بىآنكه يك‌دفعه به دشمن انداخته شود از دست دادند و عدد مقتولين ايرانى از دو هزار زياده نبود ) . تاريخ ايران ، ج 1 ، ص 204 .\r\n( 4 ) . ر ك : تاريخ ايران ، ملكم ، ج 1 ، ص 205 .\r\n( 5 ) . ر ك : تاريخ ايران ، ملكم ، ج 1 ، ص 206 .\r\n( 6 ) . ر ك : تاريخ ايران ، ملكم ، ج 1 ، ص 206 .\r\n","page_name":" 498 ","page_number":514},
  {"content":"\r\n\r\nشهر است و اكنون به اصفهانك « 1 » شهرت يافته است با جماعتى از بزرگان افغان بر حصار اصفهانك يورش برده ، شكست فاحشى يافتند و جماعتى كشته و بعضى اسير گشتند از جمله عموى مير محمود و برادر مير محمود و دو نفر پسر عموى او اسير گشته « 2 » ، اهل اصفهانك آنها را كشتند و مير محمود از هر جانب كه مىتوانست راه آمد و شد و آوردن آذوقه را به شهر مسدود مىداشت و شاه - سلطان حسين پسر خود طهماسب ميرزا را وليعهد نموده ، براى جمع‌آورى سپاه روانه عراق داشت و در اين ميانه خبر رسيد كه بارخانه آذوقه به جانب شهر مىآورند و معلوم بود كه اگر همتى در محافظت آن نشود ، بدست افغان خواهد افتاد و مردم شهرى نزديك حرمسراى شاهى رفته ، فرياد كشيدند كه اذن دهيد تا براى حفظ بارخانه از شهر بيرون رويم و با افغان جنگ كنيم ، شاه سلطان حسين پيغام فرستاد كه روز ديگر جواب به شما مىرسد ، مردم شورش و غوغا نمودند و خواجه‌سرايان از بام حرمسرا تفنگ به جانب شهريان انداختند و نزديك به ازدحام عام رسيد و احمد آقا « 3 » كه از خواص درگاه و قلعه بيگى بود ، آمده ، عوام شوريده را با خود برداشته بر افغانان حمله بردند و چند موضع را از آنها گرفتند و اعرابى كه در اين جنگ حاضر بودند موافقت نكردند ، احمد آقا قلعه بيگى در غضب شده ، مردان خويش را گفتى چند تير تفنگ به اعراب انداختند . و اين عمل باعث جرأت افغانان شده ، دليرانه بر احمد آقا حمله نمودند ، جمعى را كشته ، بقيه را به جانب شهر دوانيدند « 4 » و شاه سلطان حسين بر احمد آقا ملامت فرمود و احمد آقا به خانه خود رفته ، قدرى زهر خورده ، خود را هلاك نمود « 5 » و اين واقعه باعث اميدوارى افغان و يأس اهل اصفهان گرديد و شاه سلطان حسين براى مير محمود پيغام فرستاد كه آنچه را سابقا خواستى ، قبول دارم و محمود در جواب گفت : چيزى ديگر در تصرف شما باقى نمانده است كه به من ببخشيد « 6 » بلكه مسأله امروز بر سر جميع ممالك ايران است كه در ميانه خبر رسيد كه ملك محمود سيستانى با ده هزار مرد جنگى به مدد شاه سلطان حسين آمد ، از اين خبر جانى تازه به اهل اصفهان رسيد و مير محمود به زودى تدبيرى نموده و هداياى قيمتى مصحوب معتمدان خود ، به حاكم سيستان فرستاده ، پيغام نمود كه اگر فسخ عزيمت كند ، مملكت خراسان را ضميمه حكومت سيستان به وجه استقلال بر او و اولاد او واگذار شود و حاكم سيستان به اين وعده فريفته شده ، عود به وطن خود نمود « 7 » و مردم اصفهان از همه‌جا مأيوس گشتند ، راه نجات را مسدود و شيرازهء اميد را گسيخته ديده ، كارها از دست رفت و دستها از كار افتاد ، خزانه شاهى خالى شد ، كار سلطنت به قرض رسيد و قحط و غلا مستولى گرديد ، سپاه بىنان ماند و رعيت بيچاره شد ، روزى چندين - هزار نفر از گرسنگى تلف شدند و نوشته‌اند ، قرص نانى به چهار تومان خريده شد و تومان آن\r\n\r\n\r\n","description":"","footnote":"\r\n( 1 ) . ( . . . بن اصفهان كه در اين ايام به اصفهانك مشهور است دهى است مستحكم در سه ميلى اصفهان در دامنه كوهى . . . ) .\r\nتاريخ ايران ، ملكم ، ج 1 ، ص 207 .\r\n( 2 ) . ر ك : تاريخ ايران ، ملكم ، ج 1 ، ص 207 .\r\n( 3 ) . ر ك : تاريخ ايران ، ملكم ، ج 1 ، ص 208 .\r\n( 4 ) . ر ك : تاريخ ايران ، ملكم ، ج 1 ، ص 208 .\r\n( 5 ) . ر ك : تاريخ ايران ، ملكم ، ج 1 ، ص 208 .\r\n( 6 ) . ر ك : تاريخ ايران ، ملكم ، ج 1 ، ص 208 .\r\n( 7 ) . ر ك : تاريخ ايران ، ملكم ، ج 1 ، ص 208 ، و جهانگشاى نادرى ، ص 10 ، و دره نادرى ، ص 162 .\r\n","page_name":" 499 ","page_number":515},
  {"content":"\r\n\r\nزمان بيشتر از دو برابر بلكه بيشتر از تومان اين زمان است « 1 » و چون مير محمود از حال شهر مطلع بود ، مىدانست هر وقت بخواهد به يك حمله شهر را مىتواند گرفت و سپاه افغان به تمامه از هشت هزار كمتر بود و مىدانست كه مدد از هيچ جانب به او نخواهد رسيد به اين سبب اگر يورش مىنمود در معرض هلاكت بود به اين تدبير خود را نگاه داشته و هلاكت اهل شهر را به بليه قحط و غلا واگذاشت و تا دو ماه كار را به مماطله گذرانيد و راه وصول آذوقه را به شهر مسدود مىنمود و گذران اهل شهر از گوشت سگ و گربه گذشته ، چرم و پوست كهنه را جوشانيده ، سد رمق مىنمودند « 2 » و چون اين‌گونه چيزها ناياب شد ، به خوردن گوشت انسان اقدام نمودند و بر سر يك جنازه ، چندين نفر حاضر شده براى خوردن گوشت آن نزاع مىنمودند و كار به جائى رسيد كه يكديگر را مىكشتند و مىخوردند چنان كه پدر و مادر ، فرزند را كشتند و خوردند و هر كس خواست از اين بليه نجات يابد [ و 
  ] از شهر درآمد ، به شمشير افغان كشته گشت . « 3 »\r\nدر روز عاشورا ، دهم از ماه محرم الحرام از سال 1135 : مطابق با پارس‌ئيل « 4 » ، شاه - سلطان حسين ، لباس سياه پوشيده ، از حرمسرا درآمده ، با خواص خود در كوچه و بازار اصفهان مىگرديد و بر مصيبتهائى كه در ايام سلطنت خود بر مردم وارد آمده بود مىگريست و خلقى انبوه بر گرد او جمع شده ، ناله و زارى مىنمودند و شاه به مردم مىگفت اينهمه بلاها به سبب خيانت ناصحان و عدم ديانت مشيران بود و اكنون اراده آن است كه از تاج و تخت استعفا كرده ، ايران را به افغان سپارم « 5 » ، چون مردم حال او را به اين‌گونه ديدند ، مصائب خود را فراموش نمودند ، سيلاب اشك از چشم ريختند و روز ديگر شاه سلطان حسين با سيصد نفر سوار و جمعى از امرا ، از شهر درآمده به جانب اردوى افغان رفتند « 6 » ، چون نزديك رسيد ، به بهانه آنكه محمود در خواب است ، مدتى آن جماعت را نگاه داشتند ، پس او را به قصر فرح‌آباد نزد مير محمود بردند ، چون محمود را نشسته ديد ، خطاب نمود كه اين فرزند چون ارادهء خداوندى بيش از اين نبود كه من پادشاه باشم و وقت آن رسيده است كه تو بر تخت سلطنت ايران نشينى ، من سلطنت خود را به تو گذاشتم ، خداوند ترا مدد كند ، پس طرهء شاهى را از سر برداشته ، به وزير مير محمود داده ، چون وزير خواست طره را بر سر او زند قبول نكرد و سلطان حسين برخاسته « 7 » ، طره را گرفته ، به دست خود بر منديل مير محمود قرار داد « 8 » و بعد از صرف قهوه و قليان ، محمود گفت بىثباتى دنيا چنين است ، مالك ملك خداى تعالى است ، به هركه خواهد دهد و من عهد كردم كه ترا به جاى پدر خود دانم و در هيچ كار بدون اذن تو اقدام نكنم . « 9 »\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 1 ، ص 208 .\r\n( 2 ) . ر ك : تاريخ ايران ، ملكم ، ج 1 ، ص 209 .\r\n( 3 ) . ر ك : تاريخ ايران ، ملكم ، ج 1 ، ص 209 ، و جهانگشاى نادرى ، ص 14 .\r\n( 4 ) . برابر با 21 اكتبر 1722 : ( تاريخ ايران ، ج 1 ، ص 209 ) ، و دره نادرى ، ص 134 تا 136 و 139 .\r\n( 5 ) . ر ك : تاريخ ايران ، ج 1 ، ص 209 .\r\n( 6 ) . روز بيست و سوم ماه مزبور : ( اكتبر ) : تاريخ ايران ، ملكم ، ج 1 ، ص 209 ، روضة الصفا ، ج 8 ، ص 504 : اين روز را جمعه دوازدهم محرم 1135 مىنويسد . و شاه سلطان حسين را در روز 11 محرم 1135 مطابق پارس‌ئيل به فرح‌آباد بردند .\r\nجهانگشاى نادرى ، ص 15 .\r\n( 7 ) . در متن : ( برخواسته ) .\r\n( 8 ) . ر ك : تاريخ ايران ، ملكم ، ج 1 ، ص 210 .\r\n( 9 ) . ر ك : تاريخ ايران ، ج 1 ، ص 210 ، و رستم التواريخ ، ص 160 .\r\n","page_name":" 500 ","page_number":516},
  {"content":"\r\n\r\nدر روز چهاردهم همين محرم وارد اصفهان گرديد و روز پانزدهم در بارگاه سلطنتى اصفهان ، پادشاه افغان بار عام داده ، سلطان حسين و اركان دولت بر وى به سلطنت سلام دادند ، پس سلطان حسين را در يكى از عمارات سلطانى محبوس داشتند و مدت شش سال « 1 » در حبس بماند و آخر به دست افغانان از پاى درآمد و مدت سلطنت او بيست و نه سال و چيزى « 2 » بود و سلطنت سلاطين صفويه ، به او ختم شد و طهماسب ميرزاى پسرش شاهى نكرد ، بلكه نادر شاه به دست‌آويز او بنياد سلطنت خود را گذاشت « 3 » و وسعت مملكت شاه سلطان حسين از آب آمويه و قندهار تا سليمانيه كردستان و از حد داغستان و گرجستان تا كنار درياى عمان و جزيرهء بحرين بود و پنج نفر او را وزارت نمودند : شاه قلى خان پسر مرحوم شيخ على خان زنگنه ، مؤمن خان - ميرزا طاهر وحيد تخلص ، فتح على خان داغستانى پسر القاص ميرزا پسر ايلدرم خان ، محمد قلى خان - شاملو كه بدست افغان كشته گشت .\r\n\r\n[ وقايع فارس در روزگار طهماسب ثانى 
  ]\r\nچون خبر گرفتارى سلطان حسين و فتح اصفهان به قزوين رسيد ، طهماسب ميرزا خود را پادشاه دانسته در آخر ماه محرم همين سال [ 1135 
  ] : خطبه و سكه قزوين را به نام او نمودند « 4 » و لفظ « آخر ماه محرم » « 5 » موافق تاريخ جلوس او گرديد و شاه محمود چون بر تخت سلطنت جلوس نمود ، فوجى از افاغنه را براى تسخير شيراز مأمور داشت كه ميرزا عبد الكريم درويش شيرازى مطلع شد و به مناسبت درويشى كه شاه محمود خود را از طريقه سير و سلوك بهره‌مند مىدانست و دست توسل به ميرزا عبد الكريم داده بود ، محمود را از انفاذ سپاه به جانب فارس منع فرمود كه شيراز خاك اولياست و گاهى از ولى حق خالى نگشته ، مردمى فقير درويش‌منش دارد ، چند نفرى از سپاهى در خدمت حاكمى عاقل روانه شيراز داريد كه تمامت مردم در اطاعت او خواهند شد و ميرزا عبد الكريم نوشتجاتى به اهالى شيراز نوشته و از وخامت مخالفت تهديد « 6 » نموده ، به امينى مخصوص داده ، روانه شيراز نمود ، پس شاه محمود بر مشاورت جناب ميرزا عبد الكريم ، آقا خان و امام قلى خان شاملو را به ايالت مملكت فارس و حكومت لارستان تعيين كرده ، با چند - نفر از نوكر و سپاهى روانه شيراز داشت و رقمى نگاشت كه برحسب استدعاى جناب ميرزا - عبد الكريم شيرازى كه مردى خيرخواه است ، انفاذ سپاه را موقوف داشته ، دو نفر از بزرگان قزلباش را حاكم فارس نموده ، روانه نموديم ، شما هم بر مال و عيال خود ، رحم كرده ، در اطاعت آنها شويد و بعد از ورود حاكم ، دو روزى نگذشته كه جناب ميرزا مهدى نسابه شيخ الاسلام كه در شيراز مبسوط اليد بود ، اجامره و اوباش را جمع كرده در منزل آقا خان و امام قلى خان فرستاده ،\r\n\r\n\r\n","description":"","footnote":"\r\n( 1 ) . ( و هفت سال ايام حبس وى طول كشيد ) . تاريخ ايران ، ملكم ، ج 1 ، ص 210 ، روضة الصفا ، ج 8 ، ص 503 : محل حبس وى را ( عمارت آئينه‌خانه مشهور به اندرون اشرف ) مىداند .\r\n( 2 ) . در تاريخ ايران ، ج 1 ، ص 210 : ( مدت سلطنت او بيست و هشت سال بود ) . اما روضة الصفا ، ج 8 ، ص 505 : مدت پادشاهى او را ( سى سال ) مىداند .\r\n( 3 ) . ر ك : تاريخ ايران ، ملكم ، ج 1 ، ص 210 .\r\n( 4 ) . ر ك : روضة الصفا ، ج 8 ، ص 505 .\r\n( 5 ) . ر ك : جهانگشاى نادرى ، ص 15 ، و دره نادرى ، ص 155 .\r\n( 6 ) . در متن : ( تحديد ) .\r\n","page_name":" 501 ","page_number":517},
  {"content":"\r\n\r\nآنها را آورده ، تخته كلاه « 1 » كرده ، انواع رسوائى را بر آنها نمودند و اين عمل ناهنجار موجب غضب محمودى گشته ، فوجى از افغان و فوجى از گبرهاى كرمان به سردارى نصر اللّه خان گبر - كرمانى « 2 » و امارت زبردست خان قندهارى براى تسخير فارس و تدمير اهل شيراز انفاذ داشت و تفنگچيان سمغان كازرون و بلوك خنج و پشور لارستان كه با افاغنه دعوى اتحاد مذهب داشتند ، به مدد سپاه گبر و افغان آمده ، شيراز را در مدت نه ماه محاصره نمودند و نصر اللّه خان گبر ، در يورش شيراز ، زخمى يافته ، زندگانى را بدرود نمود « 3 » و افغانان و گبرها براى او تعزيت داشتند و شاه محمود متأسف و محزون گرديد براى آنكه مردى دلاور و جهانديده و نيكوكردار بود و بعد از وفات او سردارى و حكومت فارس به زبردست خان « 4 » برقرار گرديد و در مدت محاصره از شيرازيان جلادت و دلاورى فوق العاده بروز نمود و چون مددى به آنها نرسيد و قحط و غلا به اعلى درجه كشيد ، افغانان و تفنگچيان سنى مذهب فارس ، يورش آورده ، شهر شيراز را به قهر و غلبه گرفتند و پيش از فتح و بعد از فتح نزديك به صد هزار نفر از اهل شيراز قتيل شمشير بلا و هلاك قحط و غلا گرديدند و چون زبردست خان در اصل اصفهانى و در قندهار نشو و نما يافته بود به حسن سلوك ، زخم جراحت‌يافتگان را التيام داد .\r\nو اين واقعه در سال 1136 مطابق توشقان‌ئيل اتفاق افتاد . « 5 »\r\nو در اين سال [ 1136 
  ] : سيد احمد نام « 6 » ولد متولىباشى مشهد مقدس ، فرمان مجعولى به مهر حضرت شاه طهماسب ، ساخته وارد ابرقوه گرديد كه به موجب اين فرمان ، ايالت مملكت فارس را به من داده‌اند و مردم ابرقوه در اطاعت او درآمده ، از راه بوانات وارد مرودشت هشت فرسخى شيراز گرديد و زبردست خان ، والى شيراز با فوجى از دلاوران آمده ، در سرپل خان ، هفت فرسخى شيراز با سيد احمد جنگ كرده ، سيد احمد بعد از شكست به جانب ابرقوه برفت و اهالى ابرقوه بعد از اطلاع بر مجعولى فرمان شاه طهماسب او را گرفته ، حبس نمودند و بعد از مدتى از حبس گريخته وارد بلدهء جهرم گرديد و جماعتى فراهم آورد و جهرم و داراب و نيريز را در تصرف آورده به جانب كرمان رفته ، شهر را تصرف نموده در ماه ربيع اول سال 1140 جلوس نموده ، سكه و جيقه « 7 » به نام خود برقرار داشت و بعد از مدتى اسير سپاه اشرف سلطان گشته ، او را به اصفهان برده ، رهسپر سفر آخرت گرديد .\r\nو در همين سال پنجهزار نفر از نواحى بلوچستان به بندر عباس رفته ، شهر را غارت نمودند\r\n\r\n\r\n","description":"","footnote":"\r\n( 1 ) . تخته كلاه : نوعى تنبيه و كيفر : كلاه چوبى بسيار گشاد و بلندى كه بشكلى مضحك بر سر محكوم مىگذارند بطوريكه قادر به حفظ تعادل خود نبوده روى پا مىلغزيده و مردم در پى او مىافتاده هياهو مىكردند . . . و نوعى مجازات كه گردن محكوم را از يك صفحه چوبى بزرگ مىگذرانيدند و جلو آن زنگوله‌اى آويزان بود و در روى سر او كلاهى بلند از جنسى كم‌بها مىگذاشتند و در محله مىگردانيدند . ( معين ) .\r\n( 2 ) . ر ك : تاريخ ايران ، ملكم ، ج 2 ، ص 6 .\r\n( 3 ) . ر ك : تاريخ ايران ، ملكم ، ج 2 ، ص 6 .\r\n( 4 ) . ر ك : تاريخ ايران ، ملكم ، ج 2 ، ص 6 .\r\n( 5 ) . اين واقعه در سال 1137 اتفاق افتاد . ( تاريخ ايران ، ملكم ، ج 1 ، ص 6 ) .\r\n( 6 ) . ر ك : جهانگشاى نادرى ، ص 22 .\r\n( 7 ) . جيقه ، جيغه ، جغه : تاج ، افسر ، هر چيز تاج‌مانند كه به كلاه نصب كنند . متن ، ماخوذ از جهانگشاى نادرى ، ص 22 است .\r\n","page_name":" 502 ","page_number":518},
  {"content":"\r\n\r\nو بر كارخانه‌هاى فرنگيها كه در بندر بود فائق نگشته ، عود نمودند . « 1 »\r\nو در همين سال [ 1136 
  ] : شاه محمود افغان با سى هزار نفر سپاه به جانب كوه‌گيلويه و بهبهان تاخت و ايلات آن نواحى در همه‌جا از كناره سپاه افغان درآمده ، جماعتى را مىكشتند و اهل ده‌دشت كه قصبه كوه‌گيلويه است ، فرار « 2 » كرده ، وارد بهبهان كه هشت فرسخى ده‌دشت است گشته ، در حصار بهبهان محصور شدند و محمود از پشت كوه و ده‌دشت ، گذشته ، چند ماهى ، شهر بهبهان را محاصره نمود ، [ ولى 
  ] از دلاورى و مردانگى ميرزا قوام الدين طباطبائى كلانتر بهبهان ، كارى نكرده « 3 » ، از بلوك زيدون گذشته به صحراى ليراوى رفته ، انواع قتل و غارت را نمود و چون تابستان رسيد و هواى ليراوى كه در كنارهء درياى فارس است گرم و ناگوار گرديد و جماعتى از سپاه او هلاك شدند ، « العود احمد » گفته ، به اصفهان بازآمد و چون كارى نكرده بود ، از خجلت خود ، شب تاريك داخل شهر گرديد .\r\nو در همين روزها مادر شاه محمود ، از قندهار وارد اصفهان شد ، به گمان مردم آنكه بايد مانند حرمسرايان سلطنتى و مهد عليا او را پذيرائى نمايند كه ديدند پيرزنى بر شترى نشسته ، از بازار اصفهان گذشت و افغانان مىگفتند اين شترسوار مهدعليا ، مادر شاه محمود است . « 4 »\r\nدر سال 1137 : مطابق لوىئيل ، شاه محمود ، امام قلى خان شاملو والى لارستان را با تفنگچيان لارى و گرمسيرات فارس ، براى تسخير كوه‌گيلويه ، مأمور نمود ، چون بلدهء بهبهان را محاصره نمود ، ميرزا قوام الدين طباطبائى ، كلانتر بهبهان ، براى امام قلى خان پيغام فرستاد كه در سال پيش شاه محمود آمد و به فضل خدا كارى نكرد ، شما چه مىگوئيد كه گفته‌اند :\r\n « متن چو مغلوط گشت ، چيست حواشى » \r\nو چون در سال قبل احمد پاشا « 5 » والى بغداد ، كرمانشاهان را مسخر داشته بود ، در اين سال [ 1137 
  ] : به نيت تسخير اصفهان با چندين هزار نفر سپاه كرد و رومى به صوب اصفهان ، نهضت نمود و شاه محمود بعد از اطلاع ، امام قلى خان والى لارستان را كه به محاصره بهبهان اقدام داشت ، مأمور نمود كه به تعجيل از شوشتر و دزفول گذشته ، به جانب عراق عرب رفته و نواحى بغداد را مسخر دارد و امام قلى خان بهبهان را گذاشته ، از شوشتر و دزفول گذشته ، داخل خاك عراق عرب گرديد ، چون اين خبر به احمد پاشا رسيد ، « العود احمد » را گفته سپاه خود را كه تا نزديكى « 6 » اصفهان رسيده بود ، برداشته ، به شتاب تمام به جانب بغداد حركت نمود و امام قلى خان از نواحى بغداد ، عود به فارس نمود ، بهبهان را مسخر نداشته ، وارد لارستان گرديد .\r\nو در همين سال [ 1137 
  ] : افغانان از سوء سلوك شاه محمود منزجر شده ، او را مجبور داشته كه رسولى به قندهار فرستاد و مير اشرف پسر مير عبد اللّه عموى خود را احضار نمود و بعد از ورود بر خلاف رضاى شاه محمود او را وليعهد نمودند و محمود مىگفت : « چون دوست دشمن است شكايت كجا بريم » و خود را در گرداب حيرت ديده ، استمداد از عالم غيب خواست و\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 6 .\r\n( 2 ) . در متن : ( قرار ) .\r\n( 3 ) . ر ك : تاريخ ايران ، ملكم ، ج 2 ، ص 6 و 7 .\r\n( 4 ) . ر ك : تاريخ ايران ، ملكم ، ج 2 ، ص 7 .\r\n( 5 ) . پسر سردار رومى حسن پاشا است كه در كرمانشاه درگذشت و احمد پاشا از سوى دربار عثمانى ، سرعسكر سپاه شد .\r\nجهانگشاى نادرى ، ص 18 .\r\n( 6 ) . متن : نزديكى به اصفهان .\r\n","page_name":" 503 ","page_number":519},
  {"content":"\r\n\r\nبناى رياضت و خواندن اوراد را گذاشت و از نخوردن غذا و غلبه سودا ، كارش به ماليخوليا رسيد « 1 » ، روزى براى او خبر آوردند كه صفى ميرزا پسر شاه سلطان حسين از حبس فرار نمود و پيش از آنكه صحت و سقم اين خبر را معلوم كند ، تمامت شاهزادگان را حاضر ساخته ، به دست خود و يك نفر افغان آنها را شربت شهادت چشانيد و دو نفر از آنها كه طفل « 2 » خردسال بودند گريخته ، پناه به شاه سلطان حسين برده ، فرزندان خود را در آغوش كشيد و محمود خنجرى به جانب آنها انداخت و آن خنجر بر بازوى شاه سلطان حسين رسيده ، زخم نموده ، خون جارى گرديد ، پس غضب محمود فرو نشسته از آن دو طفل و شاه سلطان حسين درگذشت و شماره شاهزادگان مقتول به سى و نه نفر رسيد « 3 » و بعد از اين عمل ، ماليخوليا بر او غالب گشت كه گوشت بدن خود را كنده مىخورد و افغانان مير اشرف را به پادشاهى برداشته ، او را اشرف سلطان گفتند و سر محمود را بريده به حضور اشرف سلطان رسانيدند « 4 » و قصاص مير عبد اللّه پدر اشرف را نمودند .\r\n\r\n[ وقايع فارس در روزگار اشرف افغان 
  ]\r\nو اين واقعه در دوازدهم شعبان اين سال [ 1137 
  ] : اتفاق افتاد و زمان سلطنت شاه محمود دو سال و هفت ماه شد « 5 » و مدت عمرش بيست و هفت سال بود و شاه طهماسب ، ايلچى به صوب روم و ديگرى به جانب روس فرستاد و دولت روم اعتنائى به ايلچى ايرانى نكرده ، بازگرديد و پادشاه روس شرط نمود كه طايفه افغان را از ايران بيرون نموده ، به ازاى اين زحمت بلاد استراباد و مازندران و گيلان و باكو و ممالك داغستان و شهر دربند را دريافت كرده ، ضميمه ممالك روسيه نمايند « 6 » و سپاه روم به حدود ايران رسيده ، كردستان و ممالك ايروان و نخجوان و مراغه و خوى و تمامت ممالك ارمنيه را تسخير كرده ، به صوب تبريز نهضت نمودند « 7 » و شاه طهماسب به مصلحت وقت شهر تبريز را گذاشته به صوب بلدهء اردبيل رفته ، رحل اقامت انداخت و اهل تبريز با آنكه باروى شهر از زلزله خراب شده بود و توپ در شهر نداشتند فرار را ننگ شمرده آماده جنگ شدند و عبد اللّه پاشا ، والى مملكت وان با بيست و چهار هزار نفر مرد سپاهى ، براى تسخير شهر تبريز ، با جمعى رعيت بىسلاح جنگ كرده ، شكست فاحش يافته ، به شتاب روى به وادى فرار گذاشت و بيشتر از سپاه رومى كشته شمشير بازاريان تبريزى گرديد و چون خبر اين واقعه به قسطنطنيه « 8 » رسيد پنجاه هزار نفر سپاه ، مأمور فتح تبريز شد ، به سردارى عارف - احمد پاشا ، روانه گرديدند و اهل تبريز به شمشير و تفنگ چند فرسخ آن سپاه را استقبال كرده ، مردانگى و دلاورى فوق العاده نموده ، عاقبت شكست يافته ، به شهر آمده ، كوچه‌بندها را محافظت\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 8 .\r\n( 2 ) . در متن : ( خوردسال ) .\r\n( 3 ) . ر ك : تاريخ ايران ، ملكم ، ج 2 ، ص 8 .\r\n( 4 ) . يكى از محرران فرنگستان گويد اشرف تا سر محمود را برايش نياوردند بر تخت ننشست و يكى ديگر گويد كه محمود به سختى هرچه تمامتر مرد ، شيخ محمد على حزين گويد كه مادرش چون ديد كه از حياتش اميدى نيست گفت تا او را خفه كرده ، از زحمت بيمارى برهانند . . . تاريخ ايران ، ج 2 ، ص 8 .\r\n( 5 ) . ر ك : تاريخ ايران ، ملكم ، ج 2 ، ص 8 : مدت سلطنت او را ( سه سال ) مىداند .\r\n( 6 ) . ر ك : جهانگشاى نادرى ، ص 17 ، و تاريخ ايران ، ملكم ، ج 2 ، ص 9 .\r\n( 7 ) . ر ك : جهانگشاى نادرى ، ص 17 ، و تاريخ ايران ، ملكم ، ج 2 ، ص 9 .\r\n( 8 ) . در متن : ( قسطنيه ) .\r\n","page_name":" 504 ","page_number":520},
  {"content":"\r\n\r\nكرده ، محصور گشتند « 1 » و در هر حمله چندين نفر از سپاه رومى را به خاك هلاك انداختند و چون اميد مددى از هيچ جانب نداشتند ، بعد از مدتى راضى گشته كه شهر تبريز را گذاشته با عيال خود به بلدهء اردبيل روند ، پس روز ديگر رستم سولتان تبريزى به دستى قبضه شمشير و به دستى ، دست عيال خود را گرفته ، چين در ابروى مردانه انداخته ، از پيش روى چندين هزار دشمن چون شير خشمناك گذشتند و روميان به چشم تعجب در آنها نگريستند و سپاه رومى چون وارد شهر تبريز شدند نفرى را نيافتند و بعد از تفحص معلوم داشتند كه معادل سى هزار - نفر از سپاه رومى در زمان محاصره تبريز كشته گشته كه هر يك را ده مرد مىشمردند « 2 » و در هيچ تاريخى مردانگى بيش از اين در هيچ زمان و هيچ طايفه نگاشته نگشته است كه گفته‌اند :\r\n رحم اللّه معشر الماضين * كه به مردى قدم فشردندى \r\nو در همين سال [ 1137 
  ] : شاه طهماسب از اردبيل به طهران رفت و احمد خان تفنگچى آقاسى [ را 
  ] كه مردى عاقل و جهانديده بود ، روانه استرآباد نمود « 3 » و از نواب فتح على خان پسر امير كبير ، شاه قلى خان قاجار قويونلو كه جد امجد سلاطين جلالت تمكين قاجاريه ايران انار اللّه براهينهم « 4 » است استمداد فرمود و خان والاشان به پاداش حقوق سلاطين صفويه ، دامن خدمتگزارى را بر كمر زده ، احمد خان را با نيل مقصود روانه داشت و خود در تدارك و تهيه شده ، امراى قاجار را با خود يار ساخته ، سپاهى فراهم آورده كه بعد از استحكام امور تركمان و نواحى گرگان و استراباد به اردوى شاهى ملحق گردد و چون اشرف سلطان نسبت به جماعتى از افغانان كه تعلق خاطر به شاه محمود داشتند ، اطمينانى نداشت همه را بكشت و جنازهء آنها را در ميدان نقش‌جهان اصفهان انداخت « 5 » و حكم نمود كه مادر شاه محمود را در يكشب هماغوش كشتگان نمودند و اظهار داشت كه اين جماعت محمود را اغوا كرده ، هزاران هزار مسلمانان را بكشت و اموال آنها را به غارت برد و اين عمل و تقرير اشرف سلطان ، موجب اطمينان جماعت افغان و خشنودى اهل اصفهان گرديد و دائم از اوقات بر افعال شاه محمود انكار مىنمود و خود را به خيرخواهى رعيت و سپاه ، جلوه مىداد و براى آنكه مردم را با خود رام كند ، تاج شاهى را برداشته ، در پاى شاه سلطان حسين انداخت « 6 » و اصرار نمود كه بر سر گذاشته ، پاى بر سرير سلطنت گذارد و شاه سلطان حسين در جواب گفت :\r\n به پيران كهن غم سازگار است * تو شاهى كن ، مرا انده به كار است \r\nپس اشرف سلطان ، رسولى خدمت شاه طهماسب فرستاد « 7 » كه تاج و تخت را بر حضرت شاه سلطان حسين كه والد ماجدم مير عبد اللّه را در راه خدمتگزارى او ، محمود مردود شهيد نمود ، عرضه داشتم و قبول نفرمود و به حكم ارث و استحقاق تاج و تخت خاصه شخص شماست ، با\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 10 .\r\n( 2 ) . ر ك : تاريخ ايران ، ملكم ، ج 2 ، ص 10 .\r\n( 3 ) . ر ك : روضة الصفا ، ج 8 ، ص 506 .\r\n( 4 ) . خداوند حجتهاى ايشان را به آنان بياموزاد . خداوند حجتهاى آنان را بر زبان ايشان نهاد .\r\n( 5 ) . ر ك : تاريخ ايران ، ملكم ، ج 2 ، ص 11 : ( و فرمود تا جسدهاى كشتگان را به احترام تمام . . . به قم برده مدفون ساختند ) ! !\r\n( 6 ) . ر ك : تاريخ ايران ، ملكم ، ج 2 ، ص 11 .\r\n( 7 ) . ر ك : تاريخ ايران ، ملكم ، ج 2 ، ص 11 .\r\n","page_name":" 505 ","page_number":521},
  {"content":"\r\n\r\nقليلى از مردم به چاپارى تشريف آورده بر سرير سلطنت نشسته ، به قدر قوه در استرداد ممالكى كه به دست روسيه و روميه افتاده است ، كوشش خواهم نمود و از اين پيغام اراده داشت كه او را گرفته به شاهزادگان مقتول ملحق سازد ، ليكن خيرخواهان در پنهانى ، شاه طهماسب را از خيال اشرف خبر دادند و چون اشرف از آمدن شاه طهماسب مأيوس گرديد ، چند نفر از بزرگان قزلباش را كه از چنگ محمود رسته بودند ، گرفته ، به بهانه آنكه شما ، شاه طهماسب را خبر داديد ، تمامت آنها را بكشت « 1 » و چون اشرف سلطان از فريب دادن به شاه طهماسب مأيوس گرديد و اخبار آمدن نواب فتح على خان قاجار ، براى امداد و اعانت شاه طهماسب را شنيد ، سپاه افغان را برداشته ، به تعجيل براى تسخير طهران و قم روانه گرديد و شاه طهماسب قبل از ورود اشرف سلطان از طهران تشريف‌فرماى مازندران گرديد و طهران در محاصرهء افغان درآمد و نواب - فتح على خان قاجار برحسب وعده‌اى كه داده بود با سپاه قاجار از استراباد براى امداد شاه - طهماسب از راه سمنان و دامغان ايلغار نموده ، چون به حوالى طهران رسيد ، معلوم داشت كه موكب شاهى از راه لاريجان به مازندران رفته و اشرف افغان به محاصره شهر طهران پرداخته است « 2 » نواب فتح على خان چند كرت بر اردوى افغان حمله برد و چون شاهى در ميان نبود و سپاه افغان از حد افزون بود ، امير قاجار سر خود را گرفته به مازندران رفته ، در شهر اشرف ، شرفياب حضور شاه طهماسب گرديد و به لقب جليل نايب السلطنه سرافراز آمد « 3 » و اشرف سلطان شهر طهران را مسخر داشت .\r\nو در همين سال [ 1137 
  ] : ايالت لارستان ، به خداداد خان افغان و حكومت بندر عباس به بارو خان افغان عنايت گرديد .\r\nو در سال 1138 : مطابق ئيلان‌ئيل ، حضرت شاه طهماسب به مصلحت‌بينى نواب نايب - السلطنه قاجار ، به استراباد رفته از طوايف قاجار و گوكلان « 4 » و يموت تركمان سپاهى فراهم آورده به قصد تسخير خراسان كه ملك محمود سيستانى بيشتر بلاد آن را گرفته بود و در شهر مشهد مقدس به دعوى سلطنت خطبه و سكه را به نام خود نموده « 5 » تاج كيانى ساخته ، بر سر مىگذاشت ، نهضت فرمود و چون به دامغان رسيدند ، امراى خراسانى كه رتبه خود را از ملك محمود بالاتر مىدانستند ، يك يك آمده ، به توسط نواب نايب السلطنه ، مورد عنايت شاهى مىشدند و ميرزا على اكبر « 6 » نام از جانب ندر قلى بيك كه در ايام شوريدگى « 7 » خراسان به زور بازوى خود ، نواحى ابيورد را در تحت اقتدار داشت با عرايض ضراعت‌آميز ، آمده به وسيله نواب نايب السلطنه قاجار شرفياب حضور شاهى شد و برحسب استدعاى او فرمان حكومت نواحى ابيورد به نام\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 11 .\r\n( 2 ) . ر ك : روضة الصفا ، ج 8 ، ص 508 .\r\n( 3 ) . ( بعد از ورود به دامغان ، خان جلالت بنيان به منصب والاى نيابت سلطنت منصوب گرديد ) . روضة الصفا ، ج 8 ، ص 511 .\r\n( 4 ) . نام يكى از طوائف تركمن كه در حوالى مصب رود گرگانرود سكنى دارند . ( معين ) .\r\n( 5 ) . در متن : ( نمود ) .\r\n( 6 ) . ر ك : روضة الصفا ، ج 8 ، ص 511 .\r\n( 7 ) . در متن : ( شوريده‌گى ) .\r\n","page_name":" 506 ","page_number":522},
  {"content":"\r\n\r\nندر قلى بيك مرقوم شد و ميرزا على اكبر با نيل مقصود ، عود نمود « 1 » و چون عاقبت كار ندر قلى بيك به سلطنت فارس ، بلكه تمامت ممالك ايران و هندوستان و تركستان رسيد ، مناسب آنكه بر سبيل اختيار برخى از بدايت حال او تا اين زمان كه فرمان شاهى براى او شرف صدور يافت در فارسنامه ناصرى نگاشته آيد :\r\nپس ببايد دانست كه ندر قلى بيك پسر امام قلى بيك از طايفه قرقلوى افشار است و امام قلى بيك از اهل حرفت و زراعت بود و ندر قلى بيك در قلعه دستجرد خراسان در سال هزار و صد متولد شد « 2 » و در ايام رشد و تميز ، سر از حرفت و زراعتكارى پيچيده ، به ملازمت بابا على بيك - كوسه احمدلو افشار « 3 » ، ضابط ابيورد رسيد و به حسن خدمت و جلادت از تمامت ملازمين بابا على بيك برتر گرديد و هر كس از اطاعت بابا على بيك بيرون رفت ، سزاى او را در كنارش گذاشت و چند بار به اصفهان آمده مطالب بابا على بيك را انجام داد و چون بابا على بيك را پسرى نبود ، او را به پسرى برداشته ، دختر خود را به او داد و در سال [ 1131 
  ] « 4 » رضا قلى بيك پسر ندر قلى بيك متولد گرديد و چون بابا على بيك وفات يافت اموالش به ندر قلى بيك رسيد و چند سر اسب خريد و به مناسبت خود چند سوار از اقوام خود فراهم آورده به ارض اقدس « 5 » رفته ، خدمت ملك محمود سيستانى كه خود را پادشاه خراسان مىدانست رسيده و از زمره خواص او گرديد و بهر خدمت مشكلى مأمور مىشد ، با نيل مقصود بازمىگشت و قليج نام و امامقلى نام افشار كه خود را از او نجيب‌تر مىدانستند ، بر او حسد برده ، دشمنى مىنمودند ، روزى در شكارگاه فرصت يافته ، آنها را بكشت « 6 » و به جانب ابيورد فرار نمود ، پس جماعتى را با خود يار داشته به خونريزى سركشان و تاراج همسايگان مشغول گرديد و ملك محمود از عهده تنبيه او برنيامده ، كار او به جائى رسيد كه پانصد نفر سوار قرقلوى افشار و تركمان و جلاير با او موافق گشته ، بر كلات و نسا « 7 » و ابيورد مسلط شده ، فرمان حضرت شاه طهماسب به افتخار او و حكومت آن نواحى صادر گرديد و به جلادت و تهور « 8 » و مردانگى معروف گرديد و نواب فتح على خان نايب - السلطنه قاجار براى قوت كار خود بعد از اجازت از شاه طهماسب ، حسين على بيك معير الممالك « 9 » را به رسالت نزد ندر قلى بيك فرستاده ، او را به حضور مبارك شاهى رسانيد ، پس به منصب « 10 » قورچى -\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 511 .\r\n( 2 ) . در جهانگشاى نادرى ، ص 27 ، آمده است كه : تولد آن حضرت در يوم شنبه 28 سال 1110 هجرى مطابق لوى - ئيل در قلعه دستجرد دره جز ، در مكانى كه به مولود خانه شهرت يافته اتفاق افتاده و به اسم جد خود ندر قلى بيگ موسوم گرديد .\r\n( 3 ) . ر ك : روضة الصفا ، ج 8 ، ص 514 ، و جهانگشاى نادرى ، ص 28 .\r\n( 4 ) . در متن : سال 1031 ، تصحيح شد . ر ك : روضة الصفا ، ج 8 ، ص 514 ، و جهانگشاى نادرى ، ص 28 : تولد رضا قلى - ميرزا به نوشته ميرزا مهدى خان در شب يكشنبه 25 جمادى الاولى دو ساعت و نيم از شب مزبور اتفاق افتاد .\r\n( 5 ) . مقصود مشهد است .\r\n( 6 ) . ر ك : روضة الصفا ، ج 8 ، ص 514 ، و جهانگشاى نادرى ، ص 31 و 32 .\r\n( 7 ) . در متن : ( فسا ) ، تصحيح شد . ر ك : روضة الصفا ، ج 8 ، ص 515 .\r\n( 8 ) . در متن : ( تهاور ) .\r\n( 9 ) . ر ك : روضة الصفا ، ج 8 ، ص 515 ، و جهانگشاى نادرى ، ص 55 : حسن على بيك .\r\n( 10 ) . در متن : ( به سبب ) .\r\n","page_name":" 507 ","page_number":523},
  {"content":"\r\n\r\nباشى و لقب طهماسب قلى خان سرافراز گرديد « 1 » و مأمور به محاصره شهر مشهد گشته ، چند فوج سپاه قزلباش را برداشته ، روانه گرديد و ملك محمود سيستانى باروى شهر مشهد را مضبوط ساخته ، در پس حصار نشست و طهماسب قلى خان ، بعد از ورود چندين كرت يورش برده ، دلاوريها نموده ، كارى از پيش نبرد و بعد از دو سه روزى موكب و الا در جوار مزار خواجه ربيع « 2 » در نزديكى شهر مشهد مقدس نزول اجلال نمود و روزبروز بر رتبه طهماسب قلى خان افزود تا كارش به جائى رسيد كه در خيال سلطنت افتاد و نواب فتح على خان نايب السلطنه را مخل حصول مقصود خود مىپنداشت « 3 » و براى دفع او به رشوه و تملق ، جماعتى از اركان دولت را با خود يار ساخته خاطرنشان حضرت شاه طهماسب نمودند كه فتح على خان در تهيه « 4 » و تدارك سلطنت براى خود افتاده و زمانى نگذشته كه شاه را مقيد داشته ، لواى پادشاهى خواهد افراشت ، پس پادشاه نادان ، دوست خيرخواه خود را به دست دشمن بدخواه داده ، تيشه بر ريشهء خود زد و طهماسب قلى خان با جماعتى اتفاق كرده ، نواب فتح على خان نايب السلطنه را كشتند و جنازه او را در جوار مزار خواجه ربيع دفن نمودند . « 5 »\r\nو اين واقعه در چهاردهم ماه صفر سال 1139 مطابق يونت‌ئيل « 6 » اتفاق افتاد و ملك محمود از اين قضيه خشنود گشت و روز ديگر از شهر درآمده ، بر اردوى شاهى حمله برده ، كارى نكرده ، بازگشت به شهر نمود و بعد از سه چهار روز طهماسب قلى خان پاى مردانگى را فشرده ، به قهر و غلبه شهر مشهد را مسخر نمود و ملك محمود ، لباس فقر و درويشى پوشيده در زاويه‌اى از آستانه مباركه رضويه پنهان گرديد « 7 » .\r\nو در بيست و ششم ماه رجب اين سال [ 1139 
  ] : نزول آفتاب به برج حمل واقع شد « 8 » .\r\nو در سال 1140 مطابق قوىئيل ، احمد پاشا والى بغداد و سردار سپاه رومى كه بيشتر از آذربايجان و قزوين و كرمان‌شاهان و بلاد ديگر عراق عجم را در تصرف داشتند ، با سپاهى بىاندازه ، براى تسخير اصفهان و رهائى شاه سلطان حسين از حبس و قيد افغان به همدان آمد و رسولى نزد اشرف سلطان فرستاد و ما فى الضمير را از او خواستند ، اشرف سلطان جواب را به سفير تير و زبان شمشير حواله نمود و با سپاه افغان و ايران به گلپايگان آمد و امينى را روانه اصفهان داشته ، پادشاه سعيد سلطان حسين را شهيد كرده ، سر او را براى احمد پاشا روانه داشت « 9 » و تاريخ اين واقعه را « تجديد لقتل الحسين » : [ 1140 
  ] گفته‌اند ، پس اشرف سلطان به استقبال احمد پاشا شتافت و از\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 515 ، طهماسب قلى به معنى غلام طهماسب است .\r\n( 2 ) . ر ك : جهانگشاى نادرى ، ص 57 ، و در روضة الصفا ، ج 8 ، ص 516 ، آمده است : ( در جوار مزار جناب ربيع بن الخثيم مشهور به خواجه ربيع ) .\r\n( 3 ) . ر ك : روضة الصفا ، ج 8 ، ص 515 ، و جهانگشاى نادرى ، ص 58 .\r\n( 4 ) . در متن : ( تحيه ) .\r\n( 5 ) . ر ك : جهانگشاى نادرى ، ص 59 ، و روضة الصفا ، ج 8 ، ص 518 .\r\n( 6 ) . در جهانگشاى نادرى ، ص 57 : سنه 1139 مطابق با ( لوىئيل ) است . روضة الصفا ، ج 9 ، ص 518 : تاريخ اين واقعه را جمعه دوازدهم محرم سال 1139 نوشته است .\r\n( 7 ) . ر ك : روضة الصفا ، ج 8 ، ص 519 ، و جهانگشاى نادرى ، ص 62 .\r\n( 8 ) . ر ك : جهانگشاى نادرى ، ص 67 .\r\n( 9 ) . ر ك : روضة الصفا ، ج 8 ، ص 505 .\r\n","page_name":" 508 ","page_number":524},
  {"content":"\r\n\r\nاتفاقات آنكه دو هزار نفر سپاه رومى ، از اردوى بزرگ دور افتاده ، از راه ديگرى گرفتار لشكر افغان شدند و در پانزده فرسخى شهر اصفهان تمامت آنها از شمشير افغان درگذشتند و اين فتح موجب هراس روميان گرديد و احمد پاشا حكم به توقف اردو نمود و در دوره خود ، خندقى كندند و توپخانه را مضبوط داشتند و اشرف سلطان حيلتى انگيخت و در پنهانى جاسوسان به اردوى رومى فرستاد و امراى اكراد را كه در سپاه رومى صاحب مناصب بودند به رشوه و وعده فريفتند و به ظاهر چهار نفر از علما و مشايخ اهل سنت را كه به زهد و صلاح مشهور بودند به عنوان رسالت به اردوى رومى روانه داشت ، چون به حضور سردار و امرا رسيدند يكى از آنها آغاز سخن نمود كه پادشاه ايران ، حضرت اشرف سلطان به افراد شما كه برادران او هستيد ، سلام مىرساند و مىپرسد چرا با مسلمانانى كه موافق با فتاوى ائمه مذاهب سنت و جماعت ، سلطنت را از روافض گرفته‌اند و بدعتهاى آنها را برانداخته‌اند و اعلاى اعلام اسلام را نموده‌اند به كدام قاعده جنگ مىنمايند ، اگر شما از روى بىانصافى و خلاف شرع نبوى با ما كه برادران شما هستيم جنگ كنيد و ما را به دفاع مجبور داريد ، خون مسلمانانى كه در جنگ ريخته شود بر گردن شما خواهد بود « 1 » ، احمد پاشا چون دانست كه اين سخن در خاطرها اثرى تمام نمود ، در جواب گفت من از جانب قائم مقام خلفاء راشدين رضوان اللّه عليهم كه به حكم شريعت مصطفوى اولو الامر مسلمانان است مأمورم و گفته‌اند المأمور معذور . مىدانيد كه اطاعت اولو الامر و قائم مقام خلفاء رسول خدا ( ص ) بر كافهء مسلمانان واجب است و اشرف يكى از مسلمانان است بايد يا به اطاعت پادشاه من كه جانشين خلفاست گردن نهد يا سزاى نافرمانى خود را دريابد ، هنوز اين‌گونه سخنان در ميان بود كه بانگ اذان برخاست و جانبين مشغول نماز شدند و بعد از اداى نماز فرستادگان اشرف سلطان در دعاى بعد از نماز به آواز بلند ، اتفاق مسلمين و اجتماع قلوب موحدين را از خداى تعالى درخواست نمودند و گفتار و كردار آنها رسوخى تمام در دلها نمود « 2 » و چون آن چهار نفر علما و مشايخ مرخص شدند ، جماعتى از امرا و اهل اردو آنها را تا مسافتى مشايعت نموده ، خاطر آنها را از جنگ آسوده داشتند كه چون بر خلاف شريعت است اقدام نخواهيم نمود و احمد پاشا از ترس آنكه مبادا اين اختلاف به تمامت سپاه سرايت كند ، در جنگ شتاب نمود و سپاه رومى شصت هزار نفر بود و هفتاد ارابه توپ داشتند و لشكر افغان به نيمه سپاه رومى نمىرسيد بلكه كمتر و آتشخانه آنها منحصر به چهل زنبورك بود كه بر شترها بار داشتند « 3 » و بعد از جنگ سپاه رومى كه بيشتر آنها دل به جنگ ندادند شكست يافت و دوازده هزار نفر از رومى عرضه شمشير و تفنگ شدند و اشرف سلطان حكم نمود كه افغانان از پى هزيمت‌شدگان « 4 » نروند و احمد پاشا تا كرمان‌شاهان توقف ننمود و تمامت توپ و قورخانه روميان به دست افغانان افتاد و احمد پاشا از كرمان‌شاه روانهء بغداد گرديد « 5 » و اشرف سلطان رسولى زبان‌دان روانه بغداد داشت و پيغام فرستاد كه آنچه از نواب احمد پاشا و سپاه دولت عاليهء\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 12 .\r\n( 2 ) . ر ك : تاريخ ايران ، ملكم ، ج 2 ، ص 12 .\r\n( 3 ) . ر ك : تاريخ ايران ، ملكم ، ج 2 ، ص 12 .\r\n( 4 ) . در متن : ( شده‌گان ) .\r\n( 5 ) . ر ك : تاريخ ايران ، ملكم ، ج 2 ، ص 12 .\r\n","page_name":" 509 ","page_number":525},
  {"content":"\r\n\r\nقيصريه به دست دلاوران افغان افتاده ، جز آلات حربيه ، اگر امينى روانه داريد تسليم او خواهد شد و تمامت اسراى رومى را به احترام و تدارك سفر روانه بغداد نمود و زخم‌داران را نگاه - داشته ، بعد از التيام زخمها ، مرخص فرمود ، پس اموالى را كه از سپاه رومى به دست افغان افتاده بود بتمامها تسليم امينى نموده ، روانهء بغداد داشت و به صاحبانش رسانيد و به اين سبب نام اشرف سلطان در ممالك روم به نيكوئى مشهور گرديد و چنان شد كه رجال دولت رومى مجبور گشته ، با او صلح نمودند و قرار دادند كه اشرف سلطان ، حضرت قيصر را اولو الامر داند و حضرت - قيصر او را پادشاه ايران گويد و ممالكى كه در آن وقت از ايران در تصرف رومى بود ، مانند آذربايجان و سلطانيه و قزوين و كرمان‌شاهان و همدان به حكومت ابدى به اولياى آن دولت مقرر باشد « 1 » و توپخانه و جباخانه « 2 » كه از روميان به دست افغان افتاده ، واپس فرستند و هر سال قافله از ايران به مكه معظمه و مدينه طيبه رفته ، قرين عزت باشد و از اين قرارها و كردارها كه گفته شد ، كاردانى و مردانگى اشرف معلوم مىشود .\r\nو عيد نوروز سال پيچين‌ئيل در هفتم ماه شعبان سنه 1140 اتفاق افتاد .\r\n\r\n[ وقايع فارس در روزگار افشاريه 
  ]\r\nو در سال 1141 از اهتمام ندر قلى بيك كه او را طهماسب قلى خان مىگفتند ، شصت هزار نفر مرد جنگى ، سواره و پياده ، در اردوى شاه طهماسب حاضر ركاب شدند « 3 » و موكب و الا از مشهد مقدس به جانب هرات نهضت نمود و اللّه‌يار خان افغان ابدالى از هرات درآمده « 4 » در كافر - قلعه ، تلاقى شده ، اللّه‌يار خان شكست يافت و به هرات رفته ، متحصن گرديد و بعد از ورود موكب و الا نزديكى هرات ، جماعت افغان اظهار دولت‌خواهى نموده از شهر درآمده ، مورد عنايت شدند و طهماسبقلى خان به ميل خاطر خود حاكمى معين نمود .\r\nو عيد نوروز در سال تخاقوىئيل در هيجدهم [ شعبان 
  ] « 5 » سنه 1141 اتفاق افتاد .\r\nو در ماه ذى الحجه اين سال [ 1141 
  ] : شاه و سپاه از هرات عود به مشهد مقدس نمودند .\r\nو در ماه محرم سال 1142 : اشرف سلطان به خيال آنكه شاه طهماسب و طهماسب قلى خان ، سپهسالار ، گرفتار جنگ و كارزار با طايفهء افغان ابدالى هستند و صفحه خراسان از سپاه خالى است ، با لشكر خود و اكراد به قصد تسخير مشهد مقدس ، نهضت نمود « 6 » و حضرت شاه طهماسب و طهماسب قلى خان كه از هرات تازه وارد مشهد شده بودند ، از حركت اشرف سلطان مطلع گشته ، با چهل هزار سپاه خراسانى و تركمان و ابدالى افغان و قاجار به عزم استقبال اشرف سلطان ، از مشهد مقدس حركت فرموده ، وارد بسطام شدند و سيدال « 7 » افغان كه سردار سپاه اشرف و مرد ميدان جنگ بود ، پيش افتاده ، شبيخون بر توپخانه شاهى برده ، جلادتى نموده ، كارى نكرده ، عود نمود و اردوى اشرف سلطان در قريه مهماندوست دامغان ، رحل اقامت انداخت و اردوى\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 13 .\r\n( 2 ) . قورخانه ، اسلحه‌خانه : جبه‌خانه .\r\n( 3 ) . ر ك : روضة الصفا ، ج 8 ، ص 520 .\r\n( 4 ) . ر ك : روضة الصفا ، ج 8 ، ص 521 ، و جهانگشاى نادرى ، ص 89 .\r\n( 5 ) . در متن نيست با توجه به جهانگشاى نادرى ص 87 ، افزوده شد .\r\n( 6 ) . ر ك : جهانگشاى نادرى ، ص 96 .\r\n( 7 ) . ر ك : جهانگشاى نادرى ، ص 96 .\r\n","page_name":" 510 ","page_number":526},
  {"content":"\r\n\r\nشاهى از بسطام حركت كرده ، در نزديكى آب مهماندوست « 1 » ، با سپاه اشرف سلطان جنگ كرده ، از اهتمام و مردانگى طهماسب قلى خان سپهسالار ، شكست فاحش بر لشكر اشرف سلطان افتاد و چند نفر از بزرگان آنها كشته گشت و بقية السيف فرار كردند « 2 » و در نزديكى خوار « 3 » ورامين ، اشرف حكم نمود كه تفنگچيان افغان در دره‌اى كه بر سر راه بود نشسته ، بلكه تداركى كنند ، هنوز سپاه قزلباش نارسيده كه تفنگچيان فرار نمودند و اشرف به جانب اصفهان تاخته ، بعد از ورود سه هزار نفر از علما و بزرگان و رعاياى شهر اصفهان را بكشت « 4 » و شاه طهماسب به طهران آمده ، مردمانش را قرين رأفت و مهربانى فرمود و مرحوم ميرزا محمد ، كلانتر شيراز ، در روزنامه خود نوشته است كه چون خبر استيلاى شاه طهماسب و طهماسب قلى خان سپهسالار در مملكت خراسان را و تسخير هرات و حركت اشرف به سمت خراسان ، به شيراز رسيد « 5 » ، امراى افغان و بزرگان فارس مانند ميرزا ابو طالب ثانى كلانتر شيراز و ميرزا محمد حسين شريفى ، مجمعى ساختند و واقعات خراسان را بيان داشتند و كلام اللّه مجيد را در مجلس گواه قرار دادند كه اگر فتح و نصرت با اشرف سلطان شود ، افغانان فارس بيش از پيش رعايت و جانبدارى از افراد فارسيان نموده ، عبارت ركيك « سگ پير ترا گايم » كه افغانان در وقت خشم و غيظ به فارسيان مىگفتند به صيغه توبه ترك كنند و اگر فيروزى و غلبه از جانب شاه طهماسب و ندر قلى بيگ سپهسالار باشد ، شيرازيان بدون تعرض و ممانعت افغانان را گذاشته كه به سلامت از شيراز به افغانستان روند و اين معاهده را به سوگند قرآنى استوار داشتند . دو سه روزى نگذشته كه فتحنامهء جنگ مهماندوست و شكست اشرف سلطان به صحابت فرهاد بيگ ، قورچى خراسانى به بخت‌برگشتگان شيرازى رسيد ، اهل شيراز عهد و ميثاق دو روزه را فراموش داشته ، يادى از سوگند به قرآن نكرده ، مردمان ياوه‌باف و هرزه - گوى ، پيش افتاده ، كار از گفتگو گذشته ، در هر كوچه ، افغانى را يافتند ، كشتند و دقيقه‌اى از خلف عهد ، فرو نگذاشتند و افغانان پناه به قلعه دار الحكومه كه خود احداث كرده بودند ، برده ، برج و بارو را محكم داشته شب را گذرانيدند و صبح زود جماعت افغان و تفنگچيان سمغانى كازرونى و خنجى و پشورى و لارى كه از اهل سنت بودند ، يورش به جانب شهر شيراز انداخته ، به سه چهار ساعت ، شهر را مسخر داشته قتل و غارت نموده ، زنها را به اسيرى بردند و خانه‌ها را سوختند ، بعضى دست و پائى زده ، عيال خود را به بقاع متبركه و خانقاه برده ، نيم‌جانى درانداخت .\r\nو از اتفاقات غيرحسنه وقوع اين قضيه‌ها در اوائل فصل عقرب بود .\r\nو در اين سال [ 1142 
  ] : بارانش نمونه‌اى از طوفان نوح ( ع ) و چندين مرتبه برف آمد كه هر كس از چنگ افغان رست ، از شدت سرما رخت به آخرت بربست ، بعلاوه ، قحط و غلا فوق - العاده گرديد ، هيمه و زغال ناياب بود و بالاى همه دردها مرض و با شايع گرديد و آنچه به حساب درآمد ، بعد از قتل‌عام نزديك به سى هزار نفر از سرما و و با در سلك خاموشان وادى فنا منتظم شدند .\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 97 .\r\n( 2 ) . ر ك : جهانگشاى نادرى ، ص 98 .\r\n( 3 ) . در متن : ( خار ) . در جهانگشاى نادرى ، ص 100 ، آمده است كه : ( سر دره‌خوار را كه ميان دو كوه واقع است ) .\r\n( 4 ) . ر ك : جهانگشاى نادرى ، ص 102 .\r\n( 5 ) . روزنامه ميرزا محمد كلانتر فارسى ، ص 4 با تغييرى در مضامين و عبارات .\r\n","page_name":" 511 ","page_number":527},
  {"content":"\r\n\r\nو در همين سال [ 1142 
  ] : به استدعاى اشرف سلطان ، پاشايان همدان و كرمانشاهان و سلطانيه با سپاه رومى و توپخانه به اصفهان آمده ، بعد از آسايش به قصد تسخير قم و كاشان و طهران ، از اصفهان نهضت نمودند و حضرت شاه طهماسب در طهران توقف نمود و نواب - طهماسب قلى خان سپهسالار ، براى تسخير اصفهان از طهران حركت نمود و اشرف سلطان در صحراى مورچه‌خورت « 1 » از آمدن نواب سپهسالار مطلع گشته ، اردوى افغان و رومى را حكم به توقف نمود ، روز ديگر طهماسب قلى خان بر اشرف سلطان حمله برده ، او را شكست داده ، نزديك به چهار هزار نفر از سپاه افغان و جماعتى از لشكر رومى ، كشته گشت و اموال فراوان عايد سپاه خراسان گرديد و نواب طهماسب قلى خان حكم فرمود كه تمامت اموال « 2 » افغان و رومى را جمع كرده ، آتش زدند « 3 » و سپاه خود را سبكبار نمود و اشرف سلطان وارد اصفهان گشته ، اهل و عيال خود و افغانان را برداشته ، به شتاب تمام وارد شيراز گرديد « 4 » و چون خبر تسخير اصفهان به حضرت شاه طهماسب رسيد ، به تعجيل از طهران نهضت نمود و روز بيست و سيم ماه ربيع ثانى وارد دار السلطنه اصفهان شد « 5 » و مردم شهرى و لشكرى ، نشاطى تمام به ظهور رسانيدند و چون به سراى پادشاهى رسيد و خرابيها را ديد ، گريه نمود و داخل حرمسرا گرديد ، زنى كه در لباس خدمتكاران بود حضرت شاه طهماسب را دربر كشيد و مانند مرده بر زمين افتاد ، چون شاه طهماسب به دقت ملاحظه نمود ، مادر او بود « 6 » كه در مدت غلبه افغان از حرمسرا بدر نرفته ، در زمره خدمتكاران افغانان برقرار مانده بود و حضرت شاه طهماسب به سپهسالار فرمود كه به شتاب تمام بايد افغانان را از فارس بيرون كنيم و سپهسالار كه هميشه در تدارك سلطنت براى خود بود عرض نمود كه بايد فرمان صادر گردد كه هرجا و هرقدر وجه نقد و سيورسات ضرور شود بىسؤال و جواب ، دريافت كنم و شاه طهماسب طوعا او كرها ، قبول اين مدعا را كه در حقيقت تفويض سلطنت بود ، نمود « 7 » و بعد از ورود اشرف سلطان به شيراز ، تمامت افغانان از كوه‌گيلويه و لارستان و يزد و كرمان ، به شيراز آمده ، مهياى جنگ با طهماسب قلى خان سپهسالار ، شدند و نواب سپهسالار ، با - آنكه فصل زمستان بود و صحراها پر از برف و اشرف ، آباديهاى ميانهء شيراز و اصفهان را خراب كرده بود ، از راه ابرقوه و مشهد مادر سليمان « 8 » عليه السلام وارد تخت جمشيد ، نه فرسخى شيراز گرديد و ميرزا محمد حسين شريفى شيرازى « 9 » كه بعد از چند سال ديگر به حكومت و صاحب‌اختيارى مملكت فارس رسيد : خدمت نواب طهماسب قلى خان رسيد و كيفيت جنگ با افغان و تسخير شيراز را به عرض رسانيد و در بين معروض داشت كه توليت آستانه مباركه شاه‌چراغ « اباعن جد » با پدران من بوده و بعد از وفات ميرزا بديع الزمان متولى سابق آستانهء مباركه ، كه پسرعموى من\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 103 .\r\n( 2 ) . در متن : ( اموال و افغان ) .\r\n( 3 ) . ر ك : جهانگشاى نادرى ، ص 105 ، روضة الصفا ، ج 8 ، ص 525 .\r\n( 4 ) . ر ك : جهانگشاى نادرى ، ص 106 ، مجمع التواريخ ، ص 80 ، و روضة الصفا ، ج 8 ، ص 525 .\r\n( 5 ) . ر ك : جهانگشاى نادرى ، ص 107 .\r\n( 6 ) . ر ك : تاريخ ايران ، ملكم ، ج 2 ، ص 15 .\r\n( 7 ) . ر ك : تاريخ ايران ، ملكم ، ج 2 ، ص 15 .\r\n( 8 ) . ر ك : جهانگشاى نادرى ، ص 109 .\r\n( 9 ) . روزنامه ميرزا محمد كلانتر ، ص 6 .\r\n","page_name":" 512 ","page_number":528},
  {"content":"\r\n\r\nبود ، ميرزا ابو طالب كلانتر شيراز ، به وجه غصب ، تصرف در املاك موقوفه و آستانهء مباركه نموده است ، استدعا دارم كه رقم توليت و تصرف املاك موقوفه را به من عنايت فرمائيد ، طهماسب قلى خان صدور اين رقم را به فال نيكو گرفت ، ليكن در جواب گفت : مگر نشنيده‌اى كه گفته‌اند :\r\n چنين گفت با او خداوند رخش * به دشت آهوى ناگرفته مبخش « 1 » \r\nاميدوارم كه بعد از حصول مقصود ، توليت را به تو واگذارم و چون اشرف سلطان خبر ورود طهماسب قلى خان را به خاك فارس شنيد ، جارچيان به كوچه و بازار شيراز فرستاده ، جار كشيدند كه اهل شيراز هر كس تواند با عيال و بىعيال از شيراز بيرون رود كه فردا اگر مردى در شيراز يافت شود واجب القتل باشد و جناب ميرزا مجد الدين محمد جد بلاواسطه نگارنده اين فارسنامه ، با عيال از شيراز به فسا رفته ، در قريه قصر كرم وقفى اجدادى خود ، توقف نمود و روز ديگر از قدغن اشرف سلطان ، جماعتى كه به مساهله در شيراز مانده بودند ، كشته شمشير افغان گشتند و اشرف سلطان با بيست هزار نفر سپاه افغان به زرقان پنج فرسخى شيراز رفت و نواب طهماسب قلى خان ، از تخت جمشيد مرودشت به جانب زرقان حركت نمود « 2 » ، در صحراى آهوچر ، به هم رسيده ، جنگ كرده ، فتح از جانب طهماسب قلى خان گشته ، سپاه افغان عود به شيراز نموده ، طهماسب قلى خان به زرقان رسيد و امراى افغان مانند ميا « 3 » صديق و ملا زعفران و سيدال « 4 » ، عود به زرقان نموده ، از در استيمان درآمده ، شرط كردند كه تمامت اسراى ايرانى و يك نفر از دختران شاه سلطان حسين كه همراه آورده بودند ، رد نمايند و استدعا كردند كه اذن يافته ، افغانان با عيال به صوب قندهار ، روانه شوند و چون اين جماعت عود به شيراز نمودند ، اشرف سلطان فرار كرده به سمت لارستان رفته بود و اشرف سلطان برادر خود را با خزانه بسيار ، از جانب دريا ، روانه بصره مىنمود كه جماعتى از ده‌نشينان لارستان خبر يافته ، برادر اشرف را كشتند و خزانه را بردند و اهل شهر لار هجوم آورده « 5 » ، افغانانى را كه به حكومت مشغول بودند ، كشتند ، چون اين اخبار به اشرف رسيد ، قطع اميد از همه‌جا نمود و بواسطه امدادى كه در وقت آمدن به ايران ، از اهل سيستان ديده بود ، باز به اميدوارى ، به جانب سيستان روانه گشت و از هرجا عبور نمود ، سر راه را بر او گرفته ، آنچه توانستند از اموال او [ را 
  ] بردند تا كارش به جائى رسيد كه با دو نفر از مخصوصان خود در بيابان سرگردان بود كه در بين ، ابراهيم نام غلام مير حسين ، برادر شاه محمود افغان به او رسيده ، او را بكشت و سرش را با قطعه الماس بسيار بزرگى به امير حسين رسانيد و امير حسين آن الماس را به دربار شاه طهماسب روانه داشت . « 6 »\r\nاما طهماسب قلى خان چون از فرار اشرف مطلع گشت ، وارد شيراز شده ، توقف نكرده ، به شتاب در عقب اشرف تاخت ، چون خبرى از او نيافت ، بسيارى از افغانان را كشته ، ملا زعفران\r\n\r\n\r\n","description":"","footnote":"\r\n( 1 ) . شعر از فردوسى است .\r\n( 2 ) . ر ك : جهانگشاى نادرى ، ص 109 .\r\n( 3 ) . چنين است در جهانگشاى نادرى ، ص 110 . اما در روضة الصفا ، ج 8 ، ص 525 : ملا ابو بكر صديق است .\r\n( 4 ) . در روضة الصفا ، ج 8 ، ص 525 : ( صيدال ) .\r\n( 5 ) . ر ك : تاريخ ايران ، ملكم ، ج 2 ، ص 16 .\r\n( 6 ) . ر ك : تاريخ ايران ، ملكم ، ج 2 ، ص 16 .\r\n","page_name":" 513 ","page_number":529},
  {"content":"\r\n\r\nو سيدال را گرفته ، عود به شيراز نمود « 1 » و زمان تغلب افغانان را سپرى فرمود و چون طهماسب قلى خان ، قبل از تسخير شيراز ، نذر كرده بود كه بعد از فتح ، توليت آستانه مباركه شاه‌چراغ را به ميرزا محمد حسين شريفى شيرازى واگذارد « 2 » به وعده وفا نمود و بعلاوه مبلغ يكهزار و - پانصد تومان رايج آن زمان براى تعمير بقعه مباركه و مقدار هفتصد و بيست مثقال طلاى خالص را قنديلى ساخته به زنجير نقره ، در حرم محترم شاه‌چراغ آويختند و آن قنديل تا سال 1239 كه تمام عمارات آن بقعه از زلزله خراب شد ، باقى بود و همان قنديل را شكسته ، فروخته ، قيمت آن را به مصارف تعمير ، خرج نمودند .\r\nو روزى نواب طهماسب قلى خان در تكيه خواجه حافظ از ديوان بلاغت‌نشانش تفأل نموده ، اين غزل در بدايت صفحه آمد « 3 » : شعر :\r\n سزد كه از همه دلبران ستانى باج * چرا كه بر سر خوبان عالمى چون تاج\r\nز چشم مست تو پرفتنه جمله تركستان * به چين زلف تو ما چين و هند داده خراج \r\nبه شكرانه اين بشارت ، تكيه خواجه ( ره ) را تعميرى لايق نمود و آنچه از افغانان در بلوكات مانده بود به حضور سپهسالار رسانيدند ، هر كس صاحب رتبه بود ، روانه اصفهانش فرمود و مابقى را به سياست رسانيد ، افغانانى كه از افغانستان به ايران آمدند هيچ بازگشت نكردند ، يا در جنگها كشته شدند يا در بيابانها از تشنگى و گرسنگى بمردند يا اسير شده به غلامى به فروش رسيدند ، جماعتى بر كشتى نشسته به جانب بحرين و لحسا ، رفتند « 4 » ، هنوز پياده نگشته كه به حكم شيخ بنى خالد كشته شدند ،\r\nشيخ محمد حزين « 5 » صاحب تاريخ ، [ حزين 
  ] نوشته است : در مسقط خدمت خداداد خان افغان والى سابق لارستان رسيدم كه به شغل سقائى معيشت مىنمود « 6 » و اين مكافات مصائبى بود كه بر مردم ايران وارد آوردند و در مدت هفت سال سلطنت نزديك به چهار كرور خلق را كشتند و بهترين ممالك آن را خراب داشتند و نيكوترين عمارات را ويرانه ساختند و نواب طهماسب قلى خان سپهسالار ، زمستان را در شيراز گذرانيد « 7 » و از اتفاقات آنكه چندين بار ، بارانهاى هفت شبانه‌روزى بباريد و آنچه خانه از دست افغان بدر رفته بود ، از باران و برف خراب گرديد و چون مردمش از چنگ افغان نجات يافته بودند به نشاط و سرور گذرانيدند .\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 112 .\r\n( 2 ) . روزنامه ميرزا محمد كلانتر ، ص 6 .\r\n( 3 ) . ر ك : جهانگشاى نادرى ، ص 113 و 114 .\r\n( 4 ) . ر ك : تاريخ ايران ، ملكم ، ج 2 ، ص 16 .\r\n( 5 ) . شيخ محمد على بن ابيطالب متخلص و معروف به حزين ، از افاضل علماء ايران به قرن دوازدهم است كه در سال 1103 در اصفهان متولد و در سال 1127 در همانجا درگذشت . ر ك : مقدمه تاريخ حزين ، چاپ تائيد اصفهان ، سال 1332 ، ص الف تا ى .\r\n( 6 ) . ( پس از چندى كه من به سواحل عمان رسيدم پسر يك برادر اشرف را كه قريب بيست سال عمر داشت و خداداد - خان حاكم لار را كه از امراى بزرگ ايشان بود در شهر مسقط بديدم ، هر دو مشكى بر دوش گرفته ، آب به خانه‌ها مىبردند . . . سرور خان نامى نيز از امراى ايشان در آنجا بود گفتند به مزدورى كار گل مىكند ) . تاريخ حزين ، چاپ تائيد اصفهان ، ص 89 .\r\n( 7 ) . ر ك : جهانگشاى نادرى ، ص 114 .\r\n","page_name":" 514 ","page_number":530},
  {"content":"\r\n\r\nو عيد نوروز ايت‌ئيل در بيست و نهم اين سنه [ 1142 
  ] : اتفاق افتاد و فصل بهار دررسيد و محمد على خان پسر اصلان خان قوللر آقاسى ، از جانب حضرت شاه طهماسب به ايالت و دارائى مملكت فارس سرافراز گشته ، وارد شيراز گرديد و برحسب حكم نواب طهماسب قلى خان سپهسالار ، محصلان ساعى بر ملاك و باغبانان ديوانى و اربابى گماشته ، طوعا او كرها به غرس اشجار و آبادى باغات كه در زمان افغان ، درختى در آنها ، نگذاشته بودند ، پرداختند « 1 » و تا سه سال اهتمام نمودند و باغات اربابى و ديوانى مانند باغ فردوس و خلدبرين و باغ شاه و فتح‌آباد و عيش‌آباد و حسين‌آباد و گلابكده و حسن بيگى و شرف « 2 » و سعدآباد « 3 » خرگاهى و تكاياى جانب جعفرآباد و مصلى و چارباغ و باغات سركت [ و 
  ] محمودآباد و قوام‌آباد و خلخان و دلگشا ، به حليهء آبادى رسيد و مرحوم ميرزا محمد كلانتر شيراز نوشته [ است 
  ] آبادى اين باغها به جائى رسيد كه خالى از اغراق نزديك به سى هزار سرو و كاج و چنار داشت « 4 » ، به غير از درختان ثمرى و باغستان قصر الدشت و چارموضع .\r\nالقصه حضرت شاه طهماسب به صحابت حسين على خان معير الممالك جيقه مرصع براى سپهسالار و موازى سيصد دست لباس فاخر به رسم خلعت براى افراد امرا و سپاه فرستاد « 5 » و سپهسالار ، جيقه را بر سر زده به وعدهء شعر خواجه حافظ مستعد تخت و تاج گرديد و چون بعد از شكست اشرف افغان در منزل مهمان‌دوست ، رضا قلى خان شاملو « 6 » ، براى استرداد بلاد عراق و آذربايجان به رسم سفارت به استنبل رفته ، از خدمت اعليحضرت قيصر مطالبه رد بلاد را نمود و جوابى مطابق سؤال نشنيد و مأيوس بازگرديده بود ، طهماسب قلى خان سپهسالار ، در استرداد آن بلاد به قوه بازو و بخت بلند پادشاه ، استيذان نموده و اجراى پاره‌اى از مطالب را از حسين على خان تقاضا فرمود و بعد از ورود حسين على خان ، حضرت شاه طهماسب ، مقصود سپهسالار را به عمل آورده ، فرمان دارائى مملكت خراسان و سپهسالارى تمامت ممالك ايران را به نام ندر قلى بيك كه او را طهماسب قلى خان مىنگاشتند ، روانه فرموده ، مأمور به استرداد بلاد مذكوره‌اش داشت و در - ضمن ، بشارت مواصلت همشيره شاهى براى رضا قلى خان پسر بزرگ سپهسالار را رسانيدند . « 7 »\r\nو نواب سپهسالار در ماه شعبان همين سال [ 1142 
  ] : به قصد تسخير بلاد عراق ، از شيراز نهضت فرمود و قبل از ورود به قصبه كازرون ، جماعتى را معين نموده ، چون قضاى ناگهانى وارد قريه سمغان كازرون كه مردمانش براى اتحاد مذهبى به افغانان پيوسته ، در خرابى و كشتن اهل شيراز ، اغماض نكرده بودند شدند و به تلافى خونهاى ناحق به مكافات رسيدند ، پس از كازرون به شولستان و بهبهان رفته ، خوانين شولستان و كوه‌گيلويه كه سر در اطاعت افغان درنياورده بودند و ميرزا قوام الدين طباطبائى كلانتر بهبهان كه سه چهار مرتبه ، سپاه افغان را در\r\n\r\n\r\n","description":"","footnote":"\r\n( 1 ) . عينا منقول از روزنامه ميرزا محمد كلانتر ، ص 8 است .\r\n( 2 ) . در متن : ( مشرف ) با توجه به روزنامه ميرزا محمد كلانتر ، ص 9 ، تصحيح شد .\r\n( 3 ) . در متن : ( سعدآباد و خرگاهى ) با توجه به روزنامه ميرزا محمد كلانتر ، ص 9 ، تصحيح شد .\r\n( 4 ) . روزنامه ميرزا محمد كلانتر ، ص 9 .\r\n( 5 ) . ر ك : روضة الصفا ، ج 8 ، ص 527 ، جهانگشاى نادرى ، ص 118 .\r\n( 6 ) . ر ك : جهانگشاى نادرى ، ص 118 .\r\n( 7 ) . ر ك : تاريخ ايران ، ملكم ، ج 2 ، ص 19 .\r\n","page_name":" 515 ","page_number":531},
  {"content":"\r\n\r\nمحاصره بهبهان شكست داده بود ، مورد عنايت فرمود و از رامهرمز گذشته مشايخ اعراب آل خميس را گوشمال داده ، وارد شوشتر گرديد « 1 » و بند شط كارون را كه نزديك به انهدام بود حكم به تعمير فرمود « 2 » و چون وارد بلدهء دزفول گرديد ، محمد خان بلوچ « 3 » كه از جانب اشرف افغان به سفارت روم رفته بود ، به شرف حضور نواب سپهسالار رسيده ، مورد شفقت شده ، به حكومت ، بهبهان و كوه‌گيلويه مقرر گرديد . و در اين منزل ، باز از جانب حضرت شاه طهماسب ، فرمان موضوعى خراسان و مازندران و سيستان و كرمان از ممالك محروسه ايران ، براى سپهسالار رسيد و در طى آن مندرج بود كه بعد از اين ، او را پادشاه ممالك موضوعه گويند و سكهء پول طلا و نقره را كه مخصوص به مواجب سپاه داده مىشود به نام او باشد و سپهسالار تمامت مطالب را قبول نمود جز نام شاهى را كه بر خود روا نداشت ، پس با خاطرى خوش ، از لرستان فيلى گذشته وارد صحراى نهاوند گرديد و عثمان پاشا را شكست داده ، نهاوند را متصرف گرديد كه خبر آوردند ، پاشايان عراق در ملاير مجتمع گشته ، مستعد جنگ نشسته‌اند .\r\nروز ديگر نواب سپهسالار از نهاوند كوچ كرده « 4 » ، به ايلغار « 5 » به سپاه رومى رسيده ، آنها را شكست داده ، اموال آنها « 6 » را به سپاه قزلباش قسمت نمود و تا نزديك به همدان آنها را تعاقب فرمود و بسيارى از آنها را بكشت و از همدان به كرمانشاهان رفت و حسن پاشاى والى فرار نموده ، به بغداد شتافت ، پس تدارك تسخير تبريز نموده از ديوان خواجه حافظ ( رحمة اللّه عليه ) تفأل خواست و اين غزل را در صفحهء تفأل خواندند « 7 » :\r\n عراق و فارس گرفتى به شعر خود حافظ * بيا كه نوبت بغداد و وقت تبريز است \r\nو در غره محرم سال 1143 : براى تسخير تبريز نهضت نمود و در بين راه ، خبر آوردند كه چند نفر از پاشايان رومى در قلعهء « ميان‌دوآب » نشسته‌اند ، نواب سپهسالار با فوجى از لشكر گزيده ، ايلغار نموده ، بيست و دو فرسخ راه را طى كرده ، خود را به روميان رسانيده ، آنها را شكست داده ، به جانب مراغه فرار نمودند و خبر رسيد كه مصطفى پاشا ، والى تبريز و جماعتى از روميان اراده فرار كرده‌اند ، نواب سپهسالار به ايلغار به آنها رسيد ، سه چهار هزار نفر از آنها را بكشت و دو هزار نفر [ را 
  ] اسير نمود .\r\nو روز بيست و هفتم ماه محرم همين سال [ 1143 
  ] : وارد شهر تبريز گرديد و اسيران رومى را مأمور به ارابه‌كشى نمود . و در همين ايام خبر خلع سلطنت از سلطان احمد خان و جلوس اعليحضرت سلطان محمود خان قيصر روم رسيد .\r\nو عيد نوروز در سال تنگوزئيل خيريت دليل ، در يازدهم ماه رمضان اين سنه [ 1143 
  ] :\r\n\r\n\r\n","description":"","footnote":"\r\n( 1 ) . در تاريخ نظامى و سياسى دوره نادرشاه ، ( ص 309 ) ، مىخوانيم : ( . . . نادر در 8 شعبان 1142 از شيراز به باشت - ممسنى به رامهرمز و دزفول و خرم‌آباد و بروجرد و نهاوند رفت و با روميان جنگيد و آنان را شكست داد . . . ) .\r\n( 2 ) . تاريخ نظامى و سياسى دوره نادرشاه ، ص 302 .\r\n( 3 ) . تاريخ نظامى و سياسى دوره نادرشاه ، ص 302 و روزنامه ميرزا محمد كلانتر ، ص 10 .\r\n( 4 ) . ر ك : جهانگشاى نادرى ، ص 118 ، 119 .\r\n( 5 ) . در متن : ( ابلغارا ) .\r\n( 6 ) . در متن : ( اظها ) .\r\n( 7 ) . ر ك : جهانگشاى نادرى ، ص 123 ، 124 .\r\n","page_name":" 516 ","page_number":532},
  {"content":"\r\n\r\nاتفاق افتاد « 1 » و از جانب خراسان خبر آوردند كه ذو الفقار خان « 2 » افغان ابدالى شهر هرات را از تصرف امناى دولت ايران گرفت ، نواب سپهسالار ، نظم خراسان را مقدم دانسته ، به جانب خراسان نهضت نموده ، طرق و شوارع را امن فرمود [ و 
  ] متمردين را به سزاى خود رسانيده ، وارد خراسان گرديد و بعد از چند روزى به صوب هرات رفت و شهر را محصور داشت و چندين - مرتبه با افغانان ابدالى جنگ كرده ، در همه وقت فيروزى يافت .\r\nو در غره ماه رمضان سال 1144 : شهر هرات را مفتوح نمود و زمان محاصره ، از نه ماه بيشتر بود . « 3 »\r\nو عيد نوروز سال سيچقان‌ئيل ، در بيست و دويم ماه رمضان اتفاق افتاد . « 4 »\r\nو در همين سال [ 1144 
  ] : حضرت شاه طهماسب براى تسخير آذربايجان از اصفهان ، نهضت فرمود و چون با سپاه رومى مقابله گشت ، شكست يافت و آنچه از آذربايجان به مردانگى سپهسالار ، از روميان در سال پيش ، انتزاع شده بود ، در يك ماهه ، باز در تصرف روميان درآمد و براى آنكه بىكفايتى خود را ظاهر سازد با روميان ، مصالحه كرده ، آنچه از بلاد آذربايجان در آن جانب رود ارس است ، مخصوص دولت عاليه روميه باشد و پنج بلوك از كرمانشاهان را به احمد پاشا والى بغداد كه واسطهء عقد مصالحه شده بود ، واگذاشت و از قبايح اين معاهده ، آن بود كه ذكرى از استخلاص اسراى ايرانى كه چندين هزار نفر در اين جنگ ، به چنگ روميان گرفتار بودند ، نفرموده بود « 5 » ، چون اين اخبار به نواب سپهسالار رسيد ، بهانه‌اى كه براى انجام سلطنت خود « 6 » در خاطر داشت به دست آورد ولى رعايت حزم را داشت و مكتوبى « 7 » به نام تمامى اهل ايران نگاشت و توبيخ و سرزنش بر اين مصالحه و معاهده نمود و نوشت :\r\nمعاهدتى كه چندين مملكت بزرگ را دهند و مصالحتى كه خلقى از بومى اين بلاد را به دست دشمن واگذارند ، بر خلاف حكم خدا و محبت على مرتضى ( ع ) است كه ملائكه ، حول حرم او هميشه خلاصى شيعيان را از شر دشمنان او از بارىتعالى مسئلت مىكنند « 8 » و چندين رقم براى سران سپاه فرستاد از جمله رقمى است كه به محمد على خان قوللر آقاسى والى مملكت فارس ، انفاذ داشت « 9 » كه بعد از شكست افغان و فتح هرات و آذربايجان و استرداد شهرهاى عراق ، تعجب دارم كه چگونه اولياى دولت عليه ، قبول مصالحه و معاهده را خواهند نمود و اميدوار به الطاف الهى هستم كه برقرار نماند و منتظر من باش كه به حول اللّه ، على الفور ، با لشكرى رزم‌آزماى قلعه‌گشاى ، در شماره مور و نيروى شير با نشاط جوان و تدبير پير ، حركت خواهم نمود : بيت :\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 144 .\r\n( 2 ) . ر ك : جهانگشاى نادرى ، ص 145 .\r\n( 3 ) . ر ك : جهانگشاى نادرى ، ص 164 ببعد .\r\n( 4 ) . ر ك : جهانگشاى نادرى ، ص 178 .\r\n( 5 ) . ر ك : جهانگشاى نادرى ، ص 174 .\r\n( 6 ) . در متن : ( كه ) .\r\n( 7 ) . لكهارت مفاد اين نامه را در ص 85 ( نادر شاه ) آورده است ، ترجمه مشفق همدانى .\r\n( 8 ) . متن اين فرمان در ص 175 جهانگشاى نادرى آمده است .\r\n( 9 ) . ر ك : روضة الصفا ، ج 8 ، ص 530 ، به قول لكهارت متن اين نامه در كتاب اكتشافات آسيائى ، تاليف سرجان ملكم ، آمده است . نادر شاه ، ص 86 .\r\n","page_name":" 517 ","page_number":533},
  {"content":"\r\n\r\n دشمن آتش‌پرست بادپيما را بگو * خاك بر سر كن كه آب رفته بازآمد به جو \r\nو سفيرى به اسلامبول روانه داشت « 1 » و براى سلطان محمود خان قيصر روم ، پيغام داد كه شرط مصالحهء دولتى ، رضاى امناى دولت است و هيچيك از امرا و سران سپاه راضى به اين مصالحه نخواهند بود ، يا ممالك ايران را ، رد فرما ، يا جنگ را آماده‌باش و خبر حركت خود را به احمد پاشا والى بغداد فرستاد و دو نفر صاحب‌منصب ، روانه سواحل درياى مازندران داشت كه سپاه روسيه را اخراج و بلاد گيلان و باكوبه و بنادر ايران را تصرف نمايند « 2 » يا مستعد جنگ باشند ، بعد از ورود صاحب‌منصبان ، سپاه روسيه حركت نموده ، بلادى را كه در فتنه افغان ، از سواحل درياى مازندران تصرف نموده بودند به‌جا گذاشتند و از پى كار خود رفتند .\r\nو عيد نوروز سال اودئيل ، در سيم ماه شوال اين سنه اتفاق افتاد .\r\nو نواب طهماسب قلى خان سپهسالار در اواخر ماه ذى الحجه همين سال [ 1144 
  ] : از خراسان نهضت نمود و از حضرت شاه طهماسب درخواست داشت كه تشريف‌فرماى طهران شود .\r\nو در ماه محرم سال 1145 : محمد على خان قوللر آقاسى ، بيگلربيگى فارس و محمد خان - بلوچ والى كوه‌گيلويه با سپاهى رزم‌آزما از فارس به استقبال نواب سپهسالار حركت كرده ، در بلدهء قم « 3 » به اردوى خراسان ملحق شدند و چون حضرت شاه طهماسب ، از اصفهان ، نهضت نفرمود ، نواب سپهسالار با سپاه فارس و خراسان وارد اصفهان گرديد « 4 » و در باغ هزار جريب نزول نمود و در باغ سعادت‌آباد شرفياب حضور شاهى شده ، در كمال خفض جناح ، سه‌جا ، زمين ادب را بوسيد و چون وارد مجلس گرديد « 5 » ، اذن جلوس يافت [ و 
  ] چندان اظهار جان‌فشانى و خدمتگزارى نمود كه دل شاه ساده‌دل را ربود ، پس عرضه داشت كه چون اين غلام حقيقى از راه دور آمده ، به كارى بزرگ مأمور گشته ، براى حصول مفاخرت و سرافرازى اين بنده و دل‌گرمى سپاه خراسان ، براى خدمت و جانبازى اگر حضرت اعلى ، مرحمتى فرمايد و فردا امرا [ را 
  ] مفتخر نمايد ، هم‌سان سپاه را ديده ، هم ارادت‌كيشى سپاه خراسان را فهميده ، مزيد قوت و اجراى خدمت خواهد بود .\r\nشاه تمناى سپهسالار را قبول فرمود و سپهسالار در فكر انجام و حصول مقصود افتاد و پاره‌اى از محرمان حضرت شاهى كه فى الجمله بصيرتى داشتند ، استنباط غدر از وجنات حال نادرى نموده ، شاه را از رفتن به منزل او منع نمودند و جماعتى از نادانان بىمايه كه از رشوه سپهسالار مست بودند ، شاه را ترغيب به رفتن نمودند . « 6 »\r\n\r\n\r\n","description":"","footnote":"\r\n( 1 ) . لكهارت مىنويسد نادر نامه‌اى به پادشاه عثمانى و نامه‌اى به احمد پاشا نوشت كه به بغداد خواهد رفت . ( نادر شاه ، ص 85 ) .\r\n( 2 ) . ر ك : نادر شاه ، ص 88 ، و دره نادرى ، ص 297 .\r\n( 3 ) . ر ك : جهانگشاى نادرى ، ص 185 ، روضة الصفا ، ج 8 ، ص 530 .\r\n( 4 ) . نادر در شب سه‌شنبه چهارم شهر ربيع الاول دو ساعت قبل از طلوع صبح ، از منزل نظر حركت كرد و در هنگام طليعه فجر به شهر اصفهان وارد شد . ( جهانگشاى نادرى ، ص 186 ) . اما در روضة الصفا ، ج 8 ، ص 530 ، مىخوانيم كه : نادر در روز سه‌شنبه چهارم ربيع الاول 1344 وارد اصفهان شد .\r\n( 5 ) . ماخوذ از روضة الصفا ، ج 8 ، ص 531 .\r\n( 6 ) . لكهارت در ذكر اين ماجرا مىنويسد بعضى معتقدند كه نادر به محض ورود به اصفهان شاه طهماسب را دستگير كرد و او را به زندان انداخت . ( نادر شاه ، ص 90 ) . و ر ك : جهانگشاى نادرى ، ص 187 ، و ر ك : روضة الصفا ، ج 8 ، ص - 531 .\r\n","page_name":" 518 ","page_number":534},
  {"content":"\r\n\r\nروز پنجم ربيع اول همين سال [ 1145 
  ] : حضرت شاه طهماسب ، سروبر را به افسر مرصع و جامهء شاهانه آراسته با مقربان درگاه به قصد بازديد سپهسالار حركت فرمود « 1 » و نواب سپهسالار مسافتى پياده به استقبال موكب شاهى آمده ، در ركاب شاه صحبت‌كنان مىرفت ، چون وارد اردوى سپهسالار شدند ، امراى خراسان را به حضور آورده ، هر يك را معرفى نمود « 2 » و شاه طهماسب آنها را مورد عنايت فرمود و نواب طهماسب قلى خان ، پيشكش‌هاى لايق گذرانيده ، خاطر شاهى را خرسند داشت ، پس استدعا نمود كه امشب شهريار آفاق در منزل اين بندهء خدمتگزار به عيش - و عشرت گذرانيده ، زنگ غم را از دل برداريم ، شاه ساده‌لوح قبول فرموده ، همراهان خود را جز چند نفرى از محرمان راز و نياز مرخص داشت ، پس مجلس ملوكانه آراستند و به لوازم عيش و نشاط پرداختند و نواب سپهسالار جز پياله‌اى ننوشيد و حضرت شاهى تا توانست در مستى و خرابى خود كوشيد و شاه را به شاهدان سپرد و در طليعه صبح ، امرا و بزرگان را حاضر ساخت و پردهء حجاب را از مجلس شاه برداشت و حركات مستانه او را به بدترين وجهى به اعيان قزلباش وانمود « 3 » و از ناقابلى او و اختلال امور دولتى و بسيارى دشمنان مذهب و دولت ، شكوه نمود و تمامت بزرگان قزلباش [ را 
  ] از شاه رنجانيد و همه را در مخالفت شاه طهماسب موافق داشت و با آنها پيمان و عهد نموده به سوگندهاى بزرگ استوار فرموده ، در عزل شاه طهماسب و سلطنت شاهزاده عباس ميرزا پسر هشت ماههء او يكجهت شدند و چون آفتاب برآمد و شاه جام صبوحى را گرفت و ارادهء تجديد مجلس نشاط فرمود و از حركات ناهنجار دوشينه غافل بود كه طهماسب - قلى خان به حضور آمده و تفنگچيان خراسانى گرد خلوتخانه شاه را گرفته ، همهمه نمودند « 4 » ، شاه طهماسب از او پرسيد كه اين هنگامه براى چيست ، نادر عرض نمود كه بزرگان دين و دولت به پادشاهى شما ، راضى نيستند ، آمده تاج و نگين شاهى را براى شاهزادهء عالميان عباس ميرزا ولد ارجمند حضرت و الا مطالبه مىنمايند « 5 » از خمار شرابهاى دوشينه ، دود تحير از كاخ دماغ شاه طهماسب برآمد و جز تمكين چاره‌اى نديد ، ناچار افسر و خاتم شاهى را از سروبر ، برداشته به پيش سپهسالار انداخت و نواب معزى اليه آنها را بوسيده ، از خلوتخانه درآمد ، پس تخت روانى كه آماده داشتند ، آورده ، شاه طهماسب را در او نشانيده ، تا نزديك فرسخى پياده او را مشايعت نمود و وعدهء عود به سلطنت به او مىفرمود و برائت ذمه نموده ، عذر همى خواست « 6 » و از راه يزد روانه خراسانش داشت و در همانروز گهواره عباس ميرزا را آورده ، افسر شاهى را بر او گذاشته ، خطبه و سكه را به نام او كرده ، او را شاه عباس ثالث گفته ، خود را نايب السلطنه فرمود و شاه طهماسب در مشهد مقدس ، رحل اقامت انداخته ، به عبادت و زيارت آستانهء رضويه پرداخت « 7 » .\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 532 .\r\n( 2 ) . ر ك : روضة الصفا ، ج 8 ، ص 532 .\r\n( 3 ) . ر ك : روضة الصفا ، ج 8 ، ص 533 .\r\n( 4 ) . ر ك : روضة الصفا ، ج 8 ، ص 534 .\r\n( 5 ) . ر ك : روضة الصفا ، ج 8 ، ص 534 .\r\n( 6 ) . ر ك : روضة الصفا ، ج 8 ، ص 534 . لكهارت از قول محمد محسن مىنويسد كه : خلع شاه طهماسب از سلطنت شش روز پس از ورود نادر به اصفهان روى داد . ( نادر شاه ، ص 90 ) .\r\n( 7 ) . ر ك : روضة الصفا ، ج 8 ، ص 543 ، و جهانگشاى نادرى ، ص 187 : روز هفدهم ربيع الاول ( هفتم آبانماه ) سال 1145 :\r\n( 1732 ميلادى ) در كاخ تالار طويله اين تاجگذارى صورت گرفت . ص 90 . نادر شاه ، لكهارت\r\n","page_name":" 519 ","page_number":535},
  {"content":"\r\n\r\nو در سال 1146 : در مازندران به حكم رضا قلى ميرزا پسر نادر شاه ، محمد حسين خان قاجار - دولو والى استراباد ، شاه طهماسب را به عز شهادت كه ارثيه اجدادى او بود ، رسانيد و مدت سلطنت او نزديك به ده سال رسيد « 1 » ، شش سال در فتنه افغان و چهار سال در سپهسالارى نادر ، طهماسب قلى خان .\r\n جهان را چنين است رسم و نهاد « 2 » * هميشه نكو رو ، غمين ، زشت ، شاد \r\nو نواب نايب السلطنه ، اخبار جلوس شاه عباس ثالث را به اطراف فرستاد از جمله محمد على خان قوللر « 3 » آقاسى ، بيگلربيگى مملكت فارس را ايلچى هندوستان فرموده ، از بندرعباس به جانب مقصود روانه گرديد و نيابت حكومت فارس را به امير خان بيگ قرقلوى افشار عنايت فرمود و محمد خان بلوچ « 4 » را باز به حكومت كوه‌گيلويه برقرار داشت و شهر قزوين را مقر سلطنت حضرت شاه عباس ثالث قرار داد « 5 » و چون طوايف بختيارى ، احمد خان ، والى خود را كشته بودند ، نواب نايب السلطنه در روز نهم ربيع اول اين سال [ 1146 
  ] : براى تنبيه طايفه بختيارى از اصفهان نهضت نمود و متمردين را به سياست رسانيد « 6 » و سه هزار خانوار از طايفهء هفت‌لنگ - بختيارى را كوچ داده ، روانه خراسان فرمود « 7 » و پانصد خانوار از طايفه زند كه در نواحى سيلاخور - بروجرد مسكن داشتند ، نيز روانه خراسان نمود « 8 » .\r\nو روز نهم ماه جمادى دويم : نواب نايب السلطنه وارد كرمانشاهان گرديد « 9 » و چون جماعتى از جانب احمد پاشا والى بغداد در منزل زهاب كرمانشاهان اقامت داشتند ، نواب نايب - السلطنه « 10 » از كرمانشاهان به منزل ماهىدشت « 11 » آمد و به ايلغار ، از كوهستان كرمانشاهان گذشت و وقت طلوع صبح وارد زهاب « 12 » گشته جماعتى از سپاه رومى را بكشت و باقىماندگان فرار نمودند و از منزل زهاب به صوب كركوك ايلغار نمود و بعد از ورود و شكست روميان ، فتاح پاشا سردار دياربكر اسير تقدير گرديد « 13 » ، پس سپاه ظفرپناه از راه قراتپه « 14 » به جانب بغداد نهضت نمود و در منزل ينگجه « 15 » با دو هزار نفر لشكر رومى ملاقات كرده ، آنها را شكست داد و محمد پاشا ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 524 و 525 .\r\n( 2 ) . اين مصراع از فردوسى است در پايان داستان كيقباد .\r\n( 3 ) . ر ك : روضة الصفا ، ج 8 ، ص 525 ، جهانگشاى نادرى ، ص 189 .\r\n( 4 ) . ر ك : جهانگشاى نادرى ، ص 189 .\r\n( 5 ) . ر ك : روضة الصفا ، ج 8 ، ص 535 .\r\n( 6 ) . ر ك : جهانگشاى نادرى ، ص 189 ، روضة الصفا ، ج 8 ، ص 535 .\r\n( 7 ) . ر ك : جهانگشاى نادرى ، ص 189 : ( و حكومت آنجا را به ابو الفتح خان ولد ديگر قاسم خان عنايت كرد ) .\r\n( 8 ) . ر ك : جهانگشاى نادرى ، ص 189 .\r\n( 9 ) . ر ك : جهانگشاى نادرى ، ص 189 : ( حكم و الا به عهده بابا خان چاپوشلو . . . اصدار يافت ) .\r\n( 10 ) . ر ك : جهانگشاى نادرى ، ص 189 . ( در بيست دويم ماه مزبور ) .\r\n( 11 ) . نام ناحيتى در كرمانشاه به مشخصات : شمال روانسر ، شرق كرمانشاه ، جنوب لرستان ، مغرب رود كرند . جهانگشاى نادرى ، ص 651 . در نزهت القلوب ، اين نام ( مايدشت ) است .\r\n( 12 ) . زهاب ( به ضم اول ) يكى از دهستانهاى بخش سرپل زهاب قصر شيرين . ر ك : جهانگشاى نادرى ، ص 190 .\r\n( 13 ) . ر ك : جهانگشاى نادرى ، ص 193 .\r\n( 14 ) . ناحيه‌اى بين بغداد و سليمانيه .\r\n( 15 ) . ر ك : رحله منشى بغدادى ، ص 50 ، متن عربى .\r\n","page_name":" 520 ","page_number":536},
  {"content":"\r\n\r\nسردار آنها اسير تقدير گرديد .\r\nو در غره شعبان در محاذى زاويهء مقدسه حضرت كاظمين ( ع ) دو فرسخى بغداد ، قرارگاه سپاه ظفرپناه ايرانى مقرر گرديد .\r\nو از اتفاقات آنكه در روز پيش ، بند على نام افشار « 1 » مرد [ ى 
  ] رومى را كشته ، سر او را به حضور نواب نايب السلطنه مىآورد كه از رفقا دور افتاد و در تاريكى شب در صحرا مىتاخت ، چون صبح روشن شد خود را در نزديكى دروازه بغداد يافت به چابكى ، سر مرد رومى را از فتراك دور انداخت و با جلادت تمام داخل شهر گرديد كه از جانب نايب السلطنه به رسالت آمده‌ام ، او را خدمت احمد پاشا بردند ، چون مواجه شد با كمال دليرى گفت ، نايب السلطنه فرموده يا بغداد را واگذار يا آمادهء جنگ باش ، احمد پاشا گفت آن حضرت فرمانفرماى ايران است و من نوكر قيصر رومم نه به سپردن بغداد مأذونم و نه به جنگ مأمور ، پس جمعى ينگچريان او را آورده ، روانه اردوى نادرى نمودند و بعد از اطلاع نايب السلطنه بر اين واقعه فتاح پاشا را كه در نواحى كركوك اسير گشته بود ، مورد عنايت داشته ، مرخص فرمود « 2 » و قدغن نمود كه قضيه بند على بيگ را به احمد پاشا والى بغداد گفته ، عذرخواهى نمايد كه تبليغ اين پيغام به القاء نواب نايب السلطنه نبود و چند فوج سپاه رومى در جانب ديگر دجله در محاذات اردوى ايرانى با توپخانه و آلات حرب قرار گرفتند و نواب نايب السلطنه اراده فرمود كه بىخبر بر آنها تاخته ، جمعيت آنها را متفرق سازد ولى بيواسطه جسر و كشتى ميسر نبود « 3 » و به راهنمائى ايلچى دولت نمسه « 4 » از نخلستانهاى آن نواحى چوبهاى بزرگ بريده ، بر شتران بار دربسته ، در ده فرسخى بغداد با طنابهاى قوى و تختهاى كوتاه و بلند ، جسرى استوار داشتند و در غره ماه رمضان « 5 » از دجله گذشتند و به ايلغار به جانب اردوى رومى كه در نزديكى آستانه مباركه حضرت كاظمين « 6 » ( ع ) توقف داشتند همى تاخت ، شايد بىخبر بر آنها حمله آورد كه روميان مطلع گشته ، بند را گذاشته خود را به حصار بغداد رسانيدند و احمد پاشا والى بغداد ، سياهى سپاه ايرانى را ديده ، آنها را اندكى سنجيد و به بسيارى سپاه خود مغرور گرديد و سى هزار نفر سپاه و توپخانه را به استقبال روانه داشت و بعد از ملاقات و جنگ ، پنجهزار نفر از سپاه رومى كشته گشت و باقيماندگان « 7 » به حصار بغداد پناه بردند و نواب نايب السلطنه فوجى را به ضبط سامره و حله و كربلاى معلى و نجف اشرف مأمور فرموده ، همه را در تصرف آوردند [ و 
  ] جز حصار بغداد جائى را باقى نگذاشت « 8 » .\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 195 .\r\n( 2 ) . ر ك : جهانگشاى نادرى ، ص 196 .\r\n( 3 ) . نام اين رود را روضة الصفا ، ج 8 ، ص 536 : ( بهريز ) و جهانگشاى نادرى ، ص 196 : ( شط بهروز ) خوانده است ، كه مسلما ضبط روضة الصفا ، صحيح است . اين پل را بر روى رودخانه دياله بسته بودند . جهانگشاى نادرى ، ص 656 .\r\n( 4 ) . نمسه ( با سكون ثانى ) نام ديگر كشور اطريش است . ر ك : جهانگشاى نادرى ، ص 197 ، و روضة الصفا ، ج 8 ، ص 536 .\r\n( 5 ) . ( از محل موسوم به دخاله ) . روضة الصفا ، ج 8 ، ص 536 .\r\n( 6 ) . ر ك : جهانگشاى نادرى ، ص 197 .\r\n( 7 ) . در متن : ( باقىمانده‌گان ) .\r\n( 8 ) . ر ك : روضة الصفا ، ج 8 ، ص 536 ، جهانگشاى نادرى ، ص 199 .\r\n","page_name":" 521 ","page_number":537},
  {"content":"\r\n\r\nو در همين سال [ 1146 
  ] : غنى خان حاكم جهرم « 1 » ، سر از اطاعت امير خان بيگ قرقلو افشار نايب فارس ، پيچيده آغاز مخالفت نمود و همچنين ميرزا باقر كلانتر لارستان « 2 » با ولى محمد خان - بيگدلى والى لارستان از در منافقت درآمده ، با اعراب عوض « 3 » ، موافقت كرده ، در نيمه‌شبى او را كشتند و شهر لار را به حكومت متصرف گشتند و در اموال ديوانى مداخلت نمودند و چون اين اخبار به نواب نايب السلطنه رسيد ، محمد خان بلوچ والى كوه‌گيلويه و حاكم هويزه « 4 » را از جانبى و والى كرمان را از جانب ديگر فارس ، مأمور داشته ، به فارس آمدند و به موافقت امير خان بيگ ، نايب الحكومه فارس به جهرم رفته ، غنى خان را به سزاى خود رسانيده ، پس به جانب لارستان شتافتند و ميرزا باقر كلانتر فرار كرده خود را به بنادر رسانيده ، جمعى را مأمور داشته ، او را گرفته به غنى خان جهرمى ملحق داشتند « 5 » ، پس امير خان بيگ و محمد خان بلوچ با سپاه فارس در بغداد خدمت نايب السلطنه رسيدند و چون زمان محاصره بغداد به درازا كشيد ، كار « 6 » قلعگيان به اضطرار انجاميد و قحط و غلا به جائى رسيد كه هر روزه جمعى از گرسنگى خود را از بغداد بيرون انداخته متفرق مىشدند « 7 » .\r\nو در اواخر محرم سال 1146 كه آفتاب در برج سرطان بود ، راغب افندى « 8 » ، دفتردار و محمد آقا كدخداى بغداد ، از جانب احمد پاشا آمده ، مهلت خواستند كه در اواخر ماه صفر شهر بغداد را به تصرف امناى دولت عليه ايران دهند ، پس درآمد و شد در ميانهء اهل بغداد و اردوى ايرانى ، بازگشت كه در ميانه توپال عثمان پاشا « 9 » ، صدر اعظم دولت عاليه روم براى مدد بغداديان با صد هزار نفر سپاه ، از موصل به كركوك آمد و چون اين خبر به بغداد رسيد ، بغداديان وفاى به عهد نكرده براى قلعه‌دارى ، سخت شدند و چون توپال وارد سامره گرديد نواب نايب السلطنه جماعتى را براى محاصره بغداد گذاشته و باقى سپاه را برداشته براى استقبال توپال عثمان پاشا نهضت نمود و بعد از ملاقات جنگ درپيوست و نواب نايب السلطنه ، چندين‌بار وارد توپخانه رومى گشته ، به دست خود چندين نفر را بكشت .\r\nدر كتاب جهانگشا نوشته است « 10 » ، چرخ سفله‌جو را شاه‌اندازى به خاطر رسيده ، مركب تازىنژاد در زير پاى آن حضرت دارادرايت ، سكندرى يافت ، پس چابكى كرده به دستگيرى تأييد و عنان‌دارى اقبال ، سوار شده ، متوجه كارزار گشت و چند نفر از سواران رومى را به خاك -\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 201 .\r\n( 2 ) . ر ك : جهانگشاى نادرى ، ص 201 .\r\n( 3 ) . قصبه‌اى است از دهستان حومه مركزى لارستان كه امروزه ( اوز ) نوشته مىشود . ر ك : فرهنگ جغرافياى ايران ، جلد 7 .\r\n( 4 ) . در متن : ( حويزه ) .\r\n( 5 ) . ( هر دو را به زاويه عدم فرستادند ) . جهانگشاى نادرى ، ص 201 .\r\n( 6 ) . در متن : ( و كار ) .\r\n( 7 ) . ر ك : جهانگشاى نادرى ، ص 202 - هانوى مىنويسد : نادر از روى استهزاء چند هندوانه نزد احمد پاشا فرستاد و احمد پاشا نيز در مقابل مقدارى از بهترين نانهاى بغداد را براى او روانه كرد . جهانگشاى نادرى ، ص 661 .\r\n( 8 ) . ر ك : جهانگشاى نادرى ، ص 202 .\r\n( 9 ) . توپال ( به ضم اول ) كه مولدش در مالت بود و چون مىلنگيد به توپال يعنى چلاق مشهور شد .\r\n( 10 ) . ر ك : جهانگشاى نادرى ، ص 204 .\r\n","page_name":" 522 ","page_number":538},
  {"content":"\r\n\r\nهلاك افكند و چون سوارى ديگر را به نيزه زد كه مرد و مركب به سر غلطيدند ، ابرش پرىوش نيز سركشى كرده ، بر مركب ديوپيكر آن شخص خورده ، دوباره به سر درآمد و تا جنيبت‌كشان اسب ديگر آورده ، سوار شد ، مردم را گمان رسيد كه مگر سرور كشور را زخم كارى رسيد و زمام اختيار ، از دست دادند و يساقچيان « 1 » از نظم سپاه عاجز شده ، دست بازداشتند و گرمى هوا از حد گذشت ؛\r\n چنان آفتاب آتش افروختى * كه نامش زبان در دهن سوختى « 2 » \r\nو نواب نايب السلطنه از مشاهدهء اين حال ، جنگ‌كنان ، عطف عنان نمود و كسى را روانه فرمود كه سپاه اطراف بغداد ، كوچ كرده ، به اردو ملحق شوند و خود به جانب مندليج « 3 » حركت نمود و بعد از اجتماع سران سپاه در مقام مشاورت شده ، فرمودند كه اين شكست امرى بود مقدر و سر از تقدير نشايد پيچيد ، همه در جواب گفتند :\r\n اشارت ز تو ، كين‌گذارى ز ما * بشارت ز تو ، جان‌سپارى ز ما \r\nپس ارقام به حكام بلاد فرستاد و از مقدمه تقديرى همه را مطلع ساخت و در مندليج ، ايالت شوشتر و دزفول را ضميمه كوه‌گيلويه نموده ، به محمد خان بلوچ واگذار فرموده « 4 » ، به مصاحبت امير خان بيگ « 5 » نايب فارس روانه داشت كه هر يك تدارك لازمه سفر بغداد را ديده ، منتظر احضار باشند و خود تشريف‌فرماى همدان گرديد « 6 » و در تهيه سپاه شده از اسب و آلات حرب و خيمه و قورخانه و توپخانه و حيوانات باركش و لوازم سفر ، حتى نعل و ميخ از تمامت ولايات به تأكيد و تعجيل حواله فرمود و سپاه خراسان و افغانستان و سيستان را احضار داشت كه در همدان به اردوى اعلى ملحق شوند و در مدت دو ماه ، تمام ما يحتاج را در همدان آماده و مهيا نمود و كس فرستاد كه شاه طهماسب معزول را از مشهد و شاه عباس ثالث را از قزوين به مازندران برده « 7 » ، توقف دادند و معادل دويست هزار تومان رايج آن زمان ، از خزانه عامره برداشته ، به شكست - يافتگان از جنگ توپال قسمت فرمود « 8 » و از اسب و استر و اشتر و چادر و شمشير و جوشن حتى نعل و ميخ آنچه هر روزه مىرسيد به آنها اعطا مىنمود و به عزم جدال با توپال عثمان سرعسكر - رومى از همدان ، نهضت فرموده ، روز بيست و دويم ماه ربيع دويم « 9 » وارد كرمانشاهان شد و به تحقيق پيوست كه توپال با سپاه بسيار در كركوك نشسته و فولاد پاشا « 10 » با بيست هزار نفر در نواحى\r\n\r\n\r\n","description":"","footnote":"\r\n( 1 ) . يساق در تركى به معنى آمادگى و ترتيب و نظم و قانون است و يساقچى به معنى ناظم است .\r\n( 2 ) . ر ك : جهانگشاى نادرى ، ص 204 .\r\n( 3 ) . ناحيتى در نزديكى مرز ايران و در شرق عراق كه امروزه به مندلى معروف است اين نام به صورتهاى مندليجين و مندليچين نيز آمده است و ياقوت آن را ( بندنيجين ) ذكر مىكند كه مفردش ( بندنيج ) است ، حمزه اصفهانى بندنيجين را معرب ( وندنيكان ) فارسى مىداند . ( جهانگشاى نادرى ، ص 657 ) .\r\n( 4 ) . ر ك : جهانگشاى نادرى ، ص 207 .\r\n( 5 ) . ( امير خان بيك قرقلو ) . جهانگشاى نادرى ، ص 207 .\r\n( 6 ) . ( در 22 ماه صفر وارد آن خطه گشت ) . جهانگشاى نادرى ، ص 207 .\r\n( 7 ) . ر ك : روضة الصفا ، ج 8 ، ص 538 .\r\n( 8 ) . ر ك : جهانگشاى نادرى ، ص 208 .\r\n( 9 ) . در روضة الصفا ، ج 8 ، ص 538 : 22 ربيع الثانى ، سال 1145 .\r\n( 10 ) . ر ك : جهانگشاى نادرى ، ص 210 ، روضة الصفا ، ج 8 ، ص 538 .\r\n","page_name":" 523 ","page_number":539},
  {"content":"\r\n\r\nزهاب آماده گشته كه اگر فرصتى يافت ، به جانب كرمانشاهان تاخته ، فرمانرواى آن نواحى گردد ، پس نواب نايب السلطنه ، بنه را در كرمانشاهان گذاشته ، جريده با غازيان برگزيده ، در دو شبانه روز به حوالى زهاب رسيدند « 1 » و چون روميان مطلع شدند ، بدون درنگ و جنگ ، آهنگ گريز نموده ، بنه و آغروق به‌جا گذاشتند و سپاه ظفرپناه ، در چادرهاى افراخته و منزلهاى پرداخته ، جاى آسايش خود ساختند « 2 » .\r\nو در اين منزل ، خبر طغيان محمد خان بلوچ والى كوه‌گيلويه و عربستان رسيد « 3 » . محمد خان - بلوچ ، در زمان حركت شاه محمود افغان از قندهار به صوب اصفهان ، با اردوى محمودى موافقت كرده به امارت فوجى از افغانان سرافراز گرديد و در وقت استيلاى اشرف سلطان افغان ، به سفارت به جانب اسلامبول رفت و در مراجعت از اسلامبول ، چون كشتى افغانان غريق بحر فنا گشته بود ، محمد خان ، تحفه و هديه و نامهء قيصر را خدمت نواب نايب السلطنه سپرد و به ايالت كوه‌گيلويه برقرار گرديد و در جنگ همدان منشاء شكست سپاه قزلباش گرديد و به مؤاخذه زبانى مورد سرزنش آمده ، باز به مرتبه اول ، بلكه بيشتر رسيد و چنان كه گذشت ، بعد از واقعه شكست بغداد ، در منزل مندليج ، امير خان بيگ نايب فارس و محمد خان بلوچ والى كوه‌گيلويه و عربستان ، مرخص گشته ، كه به فارس رفته ، تدارك نموده ، با سپاه فارس و همدان به اردوى اعلى ملحق شوند و هر يك به مقر حكومت خود رفته ، تدارك ديده ، روانه همدان شدند و چون خبر حركت آنها ، به نواب - نايب السلطنه رسيد ، احمد سلطان « 4 » مروى را به فارس و قاسم بيگ قرقلوى افشار را به كوه‌گيلويه مأمور فرمود كه در غيبت امير خان بيگ و محمد خان به انتظام امور پردازند و در منزل جاى « 5 » در ، كه در ميانهء راه همدان و فارس است ، آيندگان ، روندگان را ملاقات نمودند و خاطر محمد خان كه در ايالت خود ، چندين نفر را نايب قرار داده بود ، رنجيده ، سر به عصيان آورده ، با خواص خود ، عود به فارس نمود و امير خان بيگ به اردوى اعلى ملحق گرديد .\r\nو روز پانزدهم جمادى اول [ 1146 
  ] : نواب نايب السلطنه ، به عزم جنگ با توپال - عثمان پاشا ، سرعسكر رومى ، به صوب كركوك نهضت فرموده ، در سه فرسخى ، نزول نمود « 6 » و روز ديگر تا حوالى قلعه كركوك تاخت و تازى فرموده ، عود به منزل نمود و روز ديگر [ را 
  ] بر اين منوال گذرانيد و سپاه رومى ، اطراف اردوى خود را به خندق و توپخانه استوار داشته ، حركتى ننمودند ، روز ديگر ، چندين فوج از لشكر رومى در برابر سپاه ظفرپناه آمده ، شكست فاحش يافته ، بازماندگان فرار نموده ، به جانب ارزن روم « 7 » شتافتند و عموم سپاه رومى از پس\r\n\r\n\r\n","description":"","footnote":"\r\n( 1 ) . ( هشت منزل را در دو شبانه‌روز قطع كردند ) . روضة الصفا ، ج 8 ، ص 538 ، جهانگشاى نادرى ، ص 211 .\r\n( 2 ) . اين نبرد در كنار رود دياله در مكانى به نام جم‌شاه اتفاق افتاد . جهانگشاى نادرى ، ص 211 .\r\n( 3 ) . ر ك : جهانگشاى نادرى ، ص 212 ، و روضة الصفا ، ج 8 ، ص 529 .\r\n( 4 ) . ( احمد سلطان كهرلوى مروى ) . جهانگشاى نادرى .\r\n( 5 ) . جاى در و جنابد همان گناباد است . ر ك : جهانگشاى نادرى ، ص 527 و 666 ، و ص 212 همان كتاب كه جاى در را از توابع لرستان فعلى مىداند .\r\n( 6 ) . در محل ( ليلان ) از نواحى كركوك . جهانگشاى نادرى ، ص 213 و 666 .\r\n( 7 ) . همان ارزنة الروم است كه شهرى است در ارمنيه و حمد اللّه مستوفى آن را ارزن الروم خوانده است . در فرهنگ نفيسى آن را ضبط ديگرى از ( ارض روم ) دانسته و لسترنج مىنويسد ارمنىها آن را  Karin  مىگفته‌اند كه همان شهر معروف قاليقلا در هشت فرسخى شرق قلعه بزرگ اونيك است . ( تاريخ جهانگشاى نادرى ، ص 487 ) .\r\n","page_name":" 524 ","page_number":540},
  {"content":"\r\n\r\nخندق و توپخانه خود بيرون نيامدند و نواب نايب السلطنه ، نامهء « 1 » برنده‌تر از شمشير به نواب - توپال عثمان پاشا ، نگاشته به مصحوب يك نفر از گرفتاران رومى ، فرستاد كه : « به شوق ملاقات آن جناب ، راه دور و دراز را طى كرده ، آمده‌ايم ، شما هم پاس نمك آل عثمان را داشته ، چند قدمى از حصار درآئيد . » و چون محاصره بغداد ، پيشنهاد همت نايب السلطنه بود ، ارقام به اطراف فرستاد و از جمله امير خان بيگ « 2 » ، نايب فارس را مأمور داشت كه با سپاه فارس و كرمان در نواحى زهاب ، رحل اقامت انداخته ، بروج مستعده ساخته ، واليان كرمانشاهان و كردستان با لشكر خود رفته ، غلات شهر زور « 3 » و نواحى آن را آورده ، براى ايام محاصره بغداد ، در برجها ، انبار كرده ، محافظت نمايند ، پس اردوى اعلى كوچ نموده ، روانه مقصد شدند و از حركت اردو به خيال سرعسكر رسيد كه شايد سانحهء تازه ، در اطراف بلاد ايران روى داده ، نايب السلطنه براى دفع آن حادثه روانه گشته است ، ممش پاشا « 4 » را با دوازده هزار نفر سوار ، مأمور داشت كه در عقب اردوى ايرانى رفته ، دستبردى نمايند و چون دو روزى گذشت و خبرى نرسيد ، نواب - توپال عثمان پاشا به تصور آنكه ممش پاشا ، بر اردوى نادرى فايق آيد و اين نيكنامى را براى خود قرار دهد به عنوان امداد ، حركت نمود و در روز غره جمادى دويم « 5 » ، در نواحى قراتپه ، ممش پاشا با نواب نايب السلطنه ، ملاقات كرده ، جنگ درپيوست و در ميانهء گيرودار ، طليعه رايت توپال ، نمودار گرديد و نواب نايب السلطنه اين معنى را عين مدعا دانسته « 6 » ، هنوز نزديك به ربع فرسخى باقى بود كه سپاه توپال به لشكر ممش پاشا ، ملحق گردد ، سپاه ظفرپناه ايرانى ، به حملات مردانه و صدمات دليرانه ، لشكر ممش‌پاشا را از پيش برداشته ، [ خود را 
  ] به قلب سپاه توپال رسانيدند و از مشاهدهء اين حال ، اضطراب در احوال سپاه رومى افتاد و توپال سرعسكر كه در تخت روان نشسته بود ، پياده گشته ، به عزم فرار بر اسب سوار شد كه « 7 » شكست بر روميان افتاد و ده هزار نفر از آنها عرضهء شمشير و سه هزار نفر اسير تقدير شدند و اللّه‌يار نام گرايلى « 8 » به توپال عثمان پاشا سرعسكر رسيده به طمع جامهء زرين او را بكشت « 9 » و سر او را به حضور نايب - السلطنه رسانيد و به احترام تمام ، آن سر را به بدنش ملحق داشته ، به مصحوب قاضى عسكر رومى كه از جمله اسرا بود ، با تخت روان ، روانه‌اش داشت و بابا خان چاوشلو ، بيگلربيگى لرستان را با جمعى ، معين داشته ، كه در حوالى سرمن‌رآى ، كلك بسته « 10 » ، از دجله گذشته ، حله و كربلاى -\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 214 .\r\n( 2 ) . ( امير خان بيك با قشون خراسان و افشاريه كرمان كه در جمشاه بودند ) . جهانگشاى نادرى ، ص 215 .\r\n( 3 ) . شهرى در چهار منزلى شمال غربى دينور كه خرابه‌هاى آن در ياسين قلعه برجاست .\r\n( 4 ) . ر ك : روضة الصفا ، ج 8 ، ص 538 ، جهانگشاى نادرى ، ص 217 .\r\n( 5 ) . ( در روز پنجشنبه طرف عصر ) . جهانگشاى نادرى ، ص 217 .\r\n( 6 ) . ر ك : جهانگشاى نادرى ، ص 218 .\r\n( 7 ) . ر ك : جهانگشاى نادرى ، ص 218 .\r\n( 8 ) . ر ك : جهانگشاى نادرى ، ص 218 .\r\n( 9 ) . اين نبرد در منتهاى آق‌دربند اتفاق افتاد . ( جهانگشاى نادرى ، ص 218 ) . كه يكى از گردنه‌هاى نزديك قراتپه مىباشد و لكهارت مىنويسد نادر در اين‌جا با حمله غافلگيرانه خود 20 هزار نفر سرباز ممش پاشا را كشت . ( نادر - شاه ، ص 106 ) .\r\n( 10 ) . چوبهاونىها و علفها كه آنها را بهم بندند و چند مشك را پر باد كرده بر آن نصب كنند و بر آن نشينند و بجاى قايق از آن استفاده كنند . ( معين ) .\r\n","page_name":" 525 ","page_number":541},
  {"content":"\r\n\r\nمعلى و نجف اشرف را ضبط نمايد و خود جريده و سباى « 1 » ، به صوب آذربايجان نهضت نمود كه در ميانه خبر رسيد كه روميان شهر تبريز را گذاشته ، از پى كار خود رفته‌اند و موكب نايب السلطنه ، عود به قراتپه نمود كه خبر اقتدار محمد خان بلوچ در فارس به اين تفصيل رسيد كه محمد خان بعد از مراجعت از منزل جاىدر ، به عزم فساد ، اخبار اراجيف را منتشر ساخت « 2 » و به قاسم بيگ مهردار كه در قلعه دزفول بود رسانيد و قاسم بيك استنباط غدر نموده ، روانه شوشتر گرديد « 3 » و شوشتريان به اراجيف محمد خان ، او را تمكين نكردند و قاسم بيك روانه بهبهان گشته ، كلانتر بهبهان او را پذيرائى [ نمود 
  ] و محمد خان بعد از چند روز ، قاسم بيگ و اتباعش را به دست آورده ، محبوس داشت و ابو الفتح خان حاكم سابق شوشتر را به حكومت شوشتر فرستاد و اعراب و مشايخ هويزه « 4 » با محمد خان « 5 » موافقت كرده ، هويزه را به سيد عبد الرضا « 6 » برادر سيد على خان والى هويزه عنايت فرمود و كوه‌گيلويه را به شيخ فارس آل كثير « 7 » تفويض داشت و خود از شولستان عبور كرده در نواحى مسجد بردى شيراز توقف نمود و احمد سلطان مروى ، نايب فارس ، با سه هزار - نفر سپاه خراسانى ، از شيراز درآمده ، به استقبال او شتافت و بعد از جنگ ، شكست يافت و در حصار شيراز ، متحصن گرديد و بعد از سيزده روز طالب راه نجات شد و محمد خان قبول نموده ، احمد خان از قلعه شيراز درآمد و روز ديگر محمد خان ، اموال او را تاراج كرده ، در پهلوى قاسم بيگ مهردار ، محبوسش داشت . پس محمد خان بلوچ با شوكت عوج « 8 » وارد شيراز گرديد ، و مردم بيچاره او را به دارائى و سلطنت ، خطاب نمودند و اعراب بنادر فارس ، براى اتحاد مذهبى با محمد خان موافقت كردند و شيخ جباره كنگانى و شيخ احمد مدنى عوضى « 9 » لارى كه رؤساى اعراب بودند ، دم از يكرنگى او زدند و رايت اقتدار محمد خان بلوچ بلند گرديد و شماره سپاه او ، از ده هزار نفر درگذشت و بعد از وصول اين اخبار به حضرت نايب السلطنه ، محمد حسين خان - بيگلربيگى استراباد « 10 » را به سردارى خوزستان و تنبيه سيد عبد الرضا و تمكين سيد على خان والى سابق هويزه مأمور داشت و اسمعيل خان خزيمه حاكم قاين « 11 » را به ايالت كوه‌گيلويه سرافراز نمود و ولايات فارس را به امراى خراسان تقسيم فرمود و دوازده هزار نفر سوار را به مصاحبت\r\n\r\n\r\n","description":"","footnote":"\r\n( 1 ) . سوار زبده ، كه ما يحتاج خود را مختصرا برداشته و مسلح و مكمل يراق مىراند .\r\n( 2 ) . لكهارت مىنويسد : پس از شكست نادر از عثمانيها احساسات عده‌اى از ايرانيان جريحه‌دار شد و شهرت يافت كه نادر مىخواهد شاه طهماسب را مجددا به پادشاهى بردارد و همين امر باعث توجه عده‌اى از خاندان صفوى به محمد - خان بلوچ شده بود . ( نادر شاه ، ص 104 ) . و ر ك : جهانگشاى نادرى ، ص 219 ، روضة الصفا ، ج 8 ، ص 539 .\r\n( 3 ) . ر ك : جهانگشاى نادرى ، ص 219 .\r\n( 4 ) . در متن : ( حويزه ) .\r\n( 5 ) . ( محمد خان قوللرآقاسى ) . جهانگشاى نادرى ، ص 220 .\r\n( 6 ) . در جهانگشاى نادرى ، ص 220 : ( سيد رضا ) .\r\n( 7 ) . ر ك : جهانگشاى نادرى ، ص 220 .\r\n( 8 ) . عوج بن عنق مردى افسانه‌اى كه او را به بلندى قامت وصف كرده‌اند كه با موسى مخالفت كرد و موسى با عصائى كه بر پاى او زد او را كشت .\r\n( 9 ) . در جهانگشاى نادرى ، ص 220 : شيخ جبار و شيخ احمد مدنى .\r\n( 10 ) . ر ك : جهانگشاى نادرى ، ص 220 .\r\n( 11 ) . ر ك : جهانگشاى نادرى ، ص 220 .\r\n","page_name":" 526 ","page_number":542},
  {"content":"\r\n\r\nحكام و امرا روانه داشت و طهماسب قلى خان جلاير « 1 » صاحب‌اختيار عراق عجم را با سپاه عراقى ، مأمور فرمود كه در دشستان فارس به يكديگر ملحق گشته به دفع فتنه محمد خان پردازند و لشكر نايب السلطنه وارد سرمن‌رآى « 2 » شده ، شرف‌اندوز زيارت آن ناحيه مقدسه گشته روز ششم جمادى - دويم « 3 » وارد ناحيهء بغداد شده ، در سنگر قديمى ايرانى نشستند و احمد پاشا والى بغداد بعد از سه روز از در عجز درآمده ، طلب امان نمود و در باب مصالحهء دولتين اظهار كفالت و وكالت نمود و حضرت نايب السلطنه مسئلت او را اجابت فرمود ، پس احمد پاشا « 4 » ، ارقام به قانون دولت عثمانى به پاشايان گنجه و ايروان و تفليس نگاشته كه هر يك ايالت خود را به امناى دولت عليه ايرانى سپرده باشد و چون در سفر سابق نواب نايب السلطنه ، توفيق زيارت كربلاى معلى و نجف اشرف را نيافت در اين وقت بلافاصله عازم زيارت آستانه كاظمين ( ع ) گشته ، بعد از اداى لوازم زيارت به صوب كربلاى معلى و نجف اشرف حركت نمود « 5 » و بعد از ورود و التثام عتبه عليه حسينيه و آستانهء مباركه علويه ، على صاحبهما الف ثناء و تحيه بازگشت به ظاهر بغداد نمود و روز پانزدهم ماه رجب همين سال [ 1146 
  ] : در اشتداد سردى زمستان از ظاهر بغداد كوچيده ، توپخانه را از راه خرم‌آباد فيلى روانه اصفهان فرمود و خود به جانب دزفول نهضت نمود و با فوجى از راه بيابان به جانب هويزه شتافت و سه روز به نظم مهمات آن نواحى پرداخت ، پس تشريف‌فرماى شوشتر شده ، ابو الفتح خان نايب محمد خان بلوچ را به دست آورده ، فرمان قتل ابو الفتح خان و تاراج بلده شوشتر صادر گرديد و بعد از غارت شوشتر و قتل آن بداختر ، از رامهرمز گذشته ، وارد بهبهان گرديد و كلانتر بهبهان كه سر در اطاعت محمد خان درنياورده بود ، مورد عنايت گرديد و خبر رسيد كه محمد خان از شيراز به جانب شولستان حركت كرده است و نواب نادر نايب السلطنه ، بر جناح استعجال از بهبهان نهضت نمود و اسمعيل خان خزيمه و طهماسب قلى خان جلاير « 6 » را كه براى نظم كوه‌گيلويه در قصبه ده‌دشت توقف داشتند احضار فرموده ، در منزل دوگنبدان به اردوى نادرى ملحق شدند و محمد خان بلوچ با پانزده هزار نفر سپاه در نزديكى سراب سياه در بند شولستان كه دو جانب آن ، دو كوه بلند است ، سنگر بسته ، در پشت آن نشست و روز ديگر موكب نايب السلطنه ، از صحراى باشت « 7 » باوى « 8 » گذشته در نيم فرسخى دربند نزول نمود و روز ديگر سپاه ظفرپناه ، يورش بردند و از دو جانب دربند كوه را گرفته ، شكست بر دشمن انداختند و محمد خان فرار كرده به شيراز آمد و عيال خود را از قلعه شيراز برداشته ، از راه جهرم ، عازم لارستان گرديد « 9 » و طهماسب قلى خان جلاير با فوجى از سواران خراسانى مأمور گشته ، بعد از دو روز\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 220 .\r\n( 2 ) . ( نادر از خرماتو عازم سرمن‌رآى شد ) . جهانگشاى نادرى ، ص 221 .\r\n( 3 ) . ر ك : جهانگشاى نادرى ، ص 221 .\r\n( 4 ) . ر ك : جهانگشاى نادرى ، ص 221 .\r\n( 5 ) . ر ك : جهانگشاى نادرى ، ص 221 .\r\n( 6 ) . ر ك : جهانگشاى نادرى ، ص 225 .\r\n( 7 ) . دهى است از دهستان پشت كوه در 5 كيلومترى شمال راه بهبهان به كازرون . ( فرهنگ جغرافياى ايران ، ج 7 ) .\r\n( 8 ) . در كتاب فرهنگ جغرافيائى ايران : باشت و يا بوئى - در فارسنامه ناصرى باوى جزو كوه‌گيلويه است . ر ك : بخش دوم همين كتاب ، و ر ك : روضة الصفا ، ج 8 ، ص 540 .\r\n( 9 ) . ر ك : جهانگشاى نادرى ، ص 225 .\r\n","page_name":" 527 ","page_number":543},
  {"content":"\r\n\r\nاز حركت محمد خان وارد شيراز شدند و مستحفظين قلعه شيراز كه جمعى افغان و بلوچ بودند ، طلب امان نموده ، ايمن گشته ، قلعه را تسليم نمودند و قاسم بيگ قرقلو افشار و احمد سلطان مروى كه به فرمان محمد خان نامقيد در قلعه شيراز مقيد بودند ، از قيد خلاص گشتند « 1 » و طهماسب قلى خان جلاير از شيراز به جانب جهرم در عقب محمد خان روانه گرديد و چون محمد خان نزديك به شهر لار رسيد يحيى خان بلوچ را به رسم رسالت در نزد كوتوال قلعه لار فرستاد كه چند روزى قلعه را به عاريت به او سپارد ، كوتوال قلعه ، يحيى خان و ملازمانش را گرفته ، محبوس داشت و موكب نايب السلطنه در روز بيست و ششم ماه شعبان همين سال [ 1146 
  ] : نزول در شهر شيراز جنت‌طراز نمود « 2 » .\r\nو در همين ايام ، اميرزاده ، رضا قلى خان « 3 » ولد ارجمند نواب نايب السلطنه وارد شيراز گرديد و در ماه مبارك رمضان ، ميرزا محمد حسين شريفى از ميرزا ابو طالب كلانتر خدمت نواب - نايب السلطنه شكايت نمود كه در زمان استيلاى محمد خان بلوچ موجب ضرر و خسران من گرديد و اراده نمود كه به حكم محمد خان ، خدمت توليت آستانه مباركه حضرت شاه‌چراغ ( ع ) را كه در سفر سابق به من ارزانى فرموديد ، از دست من بگيرد . نواب نايب السلطنه ، بعد از تحقيق مدعى ، ميرزا ابو طالب كلانتر را به چوب ياسا ، تأديب فرمود و ميرزا محمد حسين وعده ضيافت را از نواب نايب السلطنه و امراى لشكر و اعيان مملكت ، خواسته ، در روز عيد رمضان ، در حرم محترم حضرت شاه‌چراغ سفره ملوكانه گسترده ، طعامى كه سزاوار چنان مهمانى باشد حاضر ساخت و بعد از ورود به آستانه مباركه ميرزا محمد حسين را به اذن جلوس مفتخر فرمود و بعد از صرف غذا معادل دويست تومان وجه رواج آن زمان [ را 
  ] براى تعمير بقعه مباركه حواله نمود و خلعت آفتاب طلعت به ميرزا محمد حسين ارزانى داشت .\r\nو عيد نوروز بارس‌ئيل در چهاردهم ماه شوال سال 1146 : اتفاق افتاد « 4 » و نواب نايب - السلطنه جشن نوروزى را در شيراز گذرانيد و سران سپاه را به خلعتهاى زرتار قرين افتخار داشت .\r\nو در همين ماه شوال : ميرزا تقى مستوفى شيرازى را نايب مملكت فارس فرمود و وى والد ميرزا تقى حاجى محمد على مستوفى شيرازى است كه پدر بر پدر به منصب ميرابى آبهاى « قصر قميشه » و « نهر اعظم » شيراز برقرار بودند و در اواخر دولت صفويه از ميرابى گذشته ، به استيفاى ديوانى سرافراز گرديد و در اوائل استيلاى افغانان كه زبردست خان افغان شهر شيراز را مسخر داشت [ و 
  ] اهلش را كشت و اموالش را به يغما برد و خانه‌هاى اعيان را سوزانيده ويرانه نمود يكى از كشته‌هاى خانه خراب حاجى محمد على مستوفى بود .\r\nو موكب نايب السلطنه در چهاردهم ماه ذى قعده همين سال « 5 » [ 1146 
  ] : براى انتزاع ممالكى كه تاكنون از آذربايجان در تصرف دولت عاليه روم و دولت بهيه روس بازمانده بود\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 225 .\r\n( 2 ) . ر ك : جهانگشاى نادرى ، ص 226 .\r\n( 3 ) . در جهانگشاى نادرى ، ص 226 : ( نصر اللّه ميرزا . . . وارد شيراز ) مىشود .\r\n( 4 ) . ر ك : جهانگشاى نادرى ، ص 227 ، و روضة الصفا ، ج 8 ، ص 540 .\r\n( 5 ) . ر ك : جهانگشاى نادرى ، ص 228 .\r\n","page_name":" 528 ","page_number":544},
  {"content":"\r\n\r\nبه جانب اصفهان ، نهضت نمود و در منزل آسپاس « 1 » سرحد چهار دانگه ، خبر بهجت اثر ولادت اميرزاده شاهرخ خان ولد ارجمند نواب اميرزاده رضا قلى خان از بطن مخدره سرادق پادشاهى فاطمه سلطان بيگم دختر نيك‌اختر خاقان شهيد سعيد شاه سلطان حسين به مسامع جلال نادرى رسيد « 2 » و بعد از ورود نواب نايب السلطنه به اصفهان عبد الكريم افندى قاضى عسكر رومى « 3 » براى اخبار وكالت عبد اللّه پاشاى « 4 » سرعسكر در اتمام عقد مصالحه در دربار معدلت آثار ، مشرف حضور شده پيغامات را رسانيد و از نواب نايب السلطنه ، جواب شنيد كه اگر تمامت بلاد آذربايجان كه در زمان حضرت مغفرت‌پناه ، شاه سلطان حسين ، در تصرف دولت عليه ايران بود ، تسليم كنند ، راه مصادقت و مصالحت باز است و الا مهيا و آمادهء جنگ باشيد و چون سابقا نگاشته شد كه دولت بهيه روس « 5 » ، بلاد گيلان را تسليم امناى دولت عليه ايران ، نموده بودند و تاكنون شهر و قلعه باكو را كه در اين زمان به بادكوبه اشتهار يافته و بلده و قلعه دربند را به مساهله گذرانيده بودند ، سفيرى از جانب دولت بهيه روس ، وارد اصفهان شده از در عذرخواهى درآمده ، مأمور به ملازمت ركاب گرديد .\r\nو در دوازدهم محرم سال 47 [ 1 
  ] 1 : لواى عزيمت افراشته ، از راه همدان عازم مقصد گرديد و در عرض راه ، خبر از فارس رسيد كه طهماسب قلى خان سردار از جهرم و هرم گذشته ، قلعه و بلده خنج « 6 » را كه اهلش براى اتحاد مذهبى ، دم از موالات محمد خان بلوچ مىزدند ، محاصره نموده ، بعد از اندكى ، مسخر داشته ، اهلش را بكشت و قلعه و عمارات عاليهء خنج را خراب و ويرانه ساخت ، پس قلعه پرويز عوض « 7 » را كه بر فراز كوهى بلند ، هفت فرسخ مغربى شهر لار است و اهلش از خيرخواهان محمد خان بلوچ بودند ، محاصره نموده ، چند روزى ، پاى - مردانگى را فشرده ، در تصرف آورد پس فرقه‌اى را در معرض سياست و جماعتى را مورد عنايت نمود . پس به شهر لار رفته ، يحيى خان بلوچ « 8 » و همراهان او را كه در قلعهء لار مقيد بودند ، خواسته ، آنها را روانه سفر آخرت گردانيد پس از شهر لار به صحراى باغ كه چهار فرسخ جنوبى شهر لار است رفته ، قلعهء باغ را تصرف نموده ، در حق جماعتى عنايت و پاره‌اى را سياست فرمود و محمد خان بلوچ در آن زمان در « 9 » قلعه‌دشتى كه فرسخى كمتر ، مشرقى قلعه‌باغ است توقف داشت و بعد از اطلاع بر تسخير قلعه باغ با پانصد نفر افغان و بلوچ به عزم استمداد از شيخ احمد مدنى « 10 »\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 228 . آسپاس يكى از دهستانهاى دوازده‌گانه آباده است . ( فرهنگ جغرافيائى ايران ، ج 7 ) .\r\n( 2 ) . ر ك : جهانگشاى نادرى ، ص 228 .\r\n( 3 ) . ر ك : جهانگشاى نادرى ، ص 228 .\r\n( 4 ) . ( عبد اللّه پاشاى كوپورلو اوغلى ) . جهانگشاى نادرى ، ص 229 .\r\n( 5 ) . ر ك : جهانگشاى نادرى ، ص 229 .\r\n( 6 ) . يكى از دهستانهاى ششگانه بخش مركزى لارستان . ( فرهنگ جغرافيائى ، ج 7 ) .\r\n( 7 ) . در جلد دوم فارسنامه ناصرى آمده است كه : آن را قلعه پرويز و پرويزن گويند .\r\n( 8 ) . ر ك : جهانگشاى نادرى ، ص 226 .\r\n( 9 ) . در متن : ( از ) .\r\n( 10 ) . ر ك : جهانگشاى نادرى ، ص 230 .\r\n","page_name":" 529 ","page_number":545},
  {"content":"\r\n\r\nكه در ناحيه جهانگيريه لارستان جنوبى شهر لار در قلعه كمشك « 1 » ، پانزده فرسخى شهر لار توقف داشت ، از صحراى باغ « 2 » حركت نمود و بعد از اطلاع طهماسب قلى خان سردار بر واقعه ، فوجى را مأمور به محاصرهء قلعه دشتى ، داشته ، به ايلغار در عقب محمد خان بلوچ تاخت و در نواحى جهانگيريه به او رسيده ، جمعى از همراهان او را كشته ، راه قلعه كمشك را بر او بست و محمد خان ناچار به سمت بنادر فارس فرار نمود و طهماسب قلى خان براى تنبيه شيخ احمد مدنى كه مدتها دست آزار او به شيعه‌خانه لارستان دراز بود ، قلعه كمشك را محاصره داشت و بروج عاليه در برابر قلعه كمشك برافراشت و در اندك زمانى قلعه را مفتوح داشت و شيخ احمد مدنى با تمامت قلعگيان را دستگير نمود ، پس به جانب ناحيه شيب كوه لارستان رفته ، تمامت قلعه‌هاى اهل تسنن را خراب نموده ، اهالى آنها را از راه كرمان ، روانه خراسان داشت « 3 » و شيخ احمد مدنى و اتباع او را روانه دربار معدلت مدار نايب السلطنه نموده ، روز ورود ، سر به گريبان نيستى كشيدند « 4 » و محمد خان چون از حوالى قلعه كمشك فرار نمود به سواحل درياى فارس آمده ، بر كشتى نشسته ، به جزيره قيس كه مسكن اعراب هوله بود پناه برد « 5 » و چون عيال شيخ علاق « 6 » پسر شيخ راشد كلانتر طايفه هوله در وقت فتح بندر نخيلو كه قصبه شيب كوه است ، اسير سپاه ظفرپناه شده ، در اردوى طهماسب قلى خان مقيد بودند شيخ علاق ، محمد خان بلوچ و همراهان او را گرفته ، او را دستاويز نجات گرفتاران خود بساخت و در برابر خدمت مورد عنايت گرديد و عيال خود را واپس گرفت و محمد خان را سپرد « 7 » . پس طهماسب قلى خان با نيل مقصود ، محمد خان بلوچ را روانه حضور نواب نايب السلطنه نمود و روز ورود به فرمان نادرى او را از حليه بينائى عارى نمود « 8 » و سه روزى زنده بماند ، پس از زخم‌چشم ، چشم از زندگانى پوشيد و چون از جانب سرعسكر رومى ، جواب باصوابى نرسيد ، نايب السلطنه افتتاح كارها را به تسخير شيروانات كه در تصرف روميه بود ، قرار فرمود و در روز بيست و پنجم ربيع اول در كنار رود كر نزول نمود « 9 » و طهماسب قلى خان جلاير ، سردار سپاه فارس كه از انتظام گرمسيرات فارس فارغ شده بود به اردوى اعلى پيوست و نواب نايب السلطنه عزيمت تسخير گنجه و قراباغ فرمود و فتح‌گراى سلطان تاتار « 10 » كه با سپاه بيشمار رومى به محافظت آن ديار برقرار بود ، در قلعه گنجه متحصن شد و روز ديگر نواب نايب السلطنه ، بديده بصيرت ملاحظه اطراف قلعه را نموده ، از\r\n\r\n\r\n","description":"","footnote":"\r\n( 1 ) . كمشك ( به كسر اول و دوم و سكون سوم ) دهى از دهستان فرامرزان بخش بستك لار . ( فرهنگ جغرافيائى ايران ، ج 7 ) .\r\n( 2 ) . دهكده‌اى از دهكده‌هاى صحراى باغ بخش مركزى لار . ( فرهنگ جغرافيائى ايران ، ج 7 ) .\r\n( 3 ) . ر ك : جهانگشاى نادرى ، ص 230 .\r\n( 4 ) . ر ك : جهانگشاى نادرى ، ص 230 .\r\n( 5 ) . ر ك : جهانگشاى نادرى ، ص 230 .\r\n( 6 ) . ر ك : جهانگشاى نادرى ، ص 230 .\r\n( 7 ) . ر ك : جهانگشاى نادرى ، ص 231 .\r\n( 8 ) . ر ك : جهانگشاى نادرى ، ص 231 .\r\n( 9 ) . ر ك : روضة الصفا ، ج 8 ، ص 541 .\r\n( 10 ) . يكى از خانان قديم كريمه است كه بر بلاد بلغار و قريم حكم مىراند . ( ر ك : جهانگشاى نادرى ، ص 256 و 693 ) .\r\n","page_name":" 530 ","page_number":546},
  {"content":"\r\n\r\nميان ميدان شهر « 1 » كه تا پاى حصار صد و بيست ذرع راه بود طرح سيبه‌بندى « 2 » ريخته به انجام رسانيده ، در زير برجهاى قلعه نقبها بريده ، به باروت انباشتند و آتش زده ، بنيان بروج را همسان خاك مىنمودند ، روزى كه يكى از بروج را به آتش باروت نقب به زيرزمين زدند ، هفتصد نفر از روميان تلف شدند و از غرايب آنكه هر روزه ، نواب نايب السلطنه بر سر سيبه آمده ، مستحفظين سيبه را دل‌جوئى و نوازش مىفرمود و چون قلعگيان از اين وضع مطلع شدند ، در وقت مخصوص نايره توپ و تفنگ را مشتعل مىساختند و دومرتبه چنان اتفاق افتاد كه در وقتى كه نواب نايب - السلطنه روى به جانب سيبه مىرفت از قلعه گلوله توپى آمده ، سر شخصى را پراگنده ، مغز و خون آن شخص بر سر و صورت و لباس نواب نايب السلطنه ، بريخت « 3 » و مرتبه ديگر كه نواب نايب - السلطنه ، مراجعت از جانب سيبه مىنمود ، گلوله خمپاره در نزديكى نايب السلطنه به يكى از غلامان خاصه رسيده ، او را پاره پاره نمود و چون فصل زمستان بود ، توبره‌هاى پر از خاك كه در سيبه بكاربرده بودند از يخ و برف متلاشى گرديد و سيبه از « 4 » يكديگر پاشيد .\r\nپس براى تسخير قلعه ، فكرى ديگر نمود و در جانبى از آن قلعه ، سدى بستند و آب جدول را در آن انداخته ، و پاىبند حصار آن جانب قلعه از آب جنبيده ، بيفتاد و خانه‌هاى اندرون قلعه ، نمودار گرديد « 5 » ، ليكن قلعگيان به اميدوارى ورود عبد اللّه پاشا ، سرعسكر رومى ، پاى ثبات را فشردند و مدت زمان محاصره به درازا كشيد و باز روزى كه نواب نايب السلطنه ، از حرمسرا ، اراده ديوانخانه را فرمود ، چون از جاى برخاست ، گلوله توپى « 6 » از قلعه آمده ، بر مسند و تكيه‌گاه او رسيده ، آنها را متلاشى نمود .\r\nو عيد نوروز سنه توشقان‌ئيل روز سه‌شنبه بيست و پنجم شوال سال 1147 : اتفاق افتاد « 7 » و نواب نايب السلطنه جشن نوروزى را گرفته ، سران سپاه و اعيان مملكت را به اندازه پايه و مايه مورد عنايت و شفقت فرمود چنانچه از پيش نگاشته شد ، ايلچى دولت روسيه « 8 » از اصفهان ملازم ركاب نادرى شده در همه‌جا موافقت نمود و بعد از ورود نايب السلطنه به شيروانات و فتوح پىدرپى ، ايلچى روس به دولت خود نگاشت و عواقب امور را خاطرنشان داشت و پادشاه ممالك روسيه ، حاكم دربند و بادكوبه را حكم به تخليه فرموده ، تمامت آنها به تصرف دولت - عليه درآمد « 9 » و چون شهر و قلعه شماخى « 10 » در موضعى بود كه دست تسلط سپاه دشمن به آسانى\r\n\r\n\r\n","description":"","footnote":"\r\n( 1 ) . در متن : ( شده ) با توجه به جهانگشاى نادرى ، ص 240 ، تصحيح شد .\r\n( 2 ) . ر ك : جهانگشاى نادرى ، ص 240 و 241 : سيبه : لغتى است تركى به معنى مورچيل و آن خندقى باشد كه در پناه آن جنگ كنند ( آنندراج ) . در حاشيه مجمع التواريخ آمده است : كه سيبه يا سيبا به معنى سنگر و خاكى كه براى حفظ لشكر در جلوى آن توده كنند ، مىباشد . جهانگشاى نادرى ، ج 3 ، ص 476 .\r\n( 3 ) . ر ك : جهانگشاى نادرى ، ص 242 .\r\n( 4 ) . در متن : ( به ) .\r\n( 5 ) . ر ك : جهانگشاى نادرى ، ص 242 .\r\n( 6 ) . ر ك : جهانگشاى نادرى ، ص 243 .\r\n( 7 ) . ر ك : جهانگشاى نادرى ، ص 246 .\r\n( 8 ) . ر ك : روضة الصفا ، ج 8 ، ص 542 ، جهانگشاى نادرى ، ص 246 .\r\n( 9 ) . ر ك : روضة الصفا ، ج 8 ، ص 542 ، جهانگشاى نادرى ، ص 247 .\r\n( 10 ) . شهرى در ساحل غربى درياى خزر در ايالت شيروان - ياقوت آن را از اعمال باب الابواب دربند مىداند .\r\n","page_name":" 531 ","page_number":547},
  {"content":"\r\n\r\nبه آنها نمىرسيد به فرمان نايب السلطنه ، در چهار فرسخى آن شهر ، مكان مرغوبى را معين داشته ، بناى شهر تازه‌اى [ را 
  ] گذاشتند و به اندك زمانى به حليهء آبادى رسيد ، پس اهالى شهر كهنه را كوچانيده ، در شهر نو ، منزل دادند و آن را دار الملك شيروانات قرار فرمود « 1 » .\r\nو چون زمستان گذشت و گنجه در تصرف سپاه رومى باقى بماند و عبد اللّه پاشا « 2 » والى مصر و سرعسكر سپاه رومى مدتى مديد در نواحى قارص « 3 » توقف داشت و اهالى گنجه را به آمدن خود در انتظار مىگداخت و چون كوه راسخ از جاى خود نجنبيد ، نواب نايب السلطنه فوجى را بتاخت نواحى قارص مأمور نمود كه شايد عبد اللّه پاشا بر سر غيرت آمده از قارص متوجه گنجه گشته با دليران ايرانى رزمى نموده باشد و عبد اللّه پاشا به تجاهل‌كارى پرداخته از حركت اعراض مىنمود « 4 » كه :\r\n گر كنى گوش ور برى دنبم * كه من از جاى خود نمىجنبم \r\nپس نواب نايب السلطنه ، امورات نواحى را منتظم داشته ، جماعتى را براى محاصره گنجه ، مقرر فرمود و موكب فيروزى كوكب از گنجه حركت نموده ، به جانب قارص شتافت در ميانه راه شنيد كه تيمور پاشا « 5 » با شش هزار نفر روانهء تفليس است ، نواب نايب السلطنه از دو راه مقرر داشت كه كوچ بر كوچ رفته « 6 » و خود به جانب تفليس برفت و بعد از چند منزل معلوم گرديد كه تيمور پاشا سيورسات « 7 » براى مأمورين تفليس برده ، مراجعت نموده است و نواب نايب السلطنه عطف عنان نموده ، از بيراهه عازم اردوى خود گرديد با آنكه آفتاب در چند درجه از برج ثور بود دره‌هاى « 8 » كوه چنان از برف پر بود كه عبور ممكن « 9 » نبود و چندين اسب در برف فرو رفت كه اثرى از او نماند ناچار « 10 » گشته ، راه « 11 » نزديك را دور نموده به اردوى اعلى ملحق گرديد .\r\nو در روز غره محرم سال 1148 : يك فرسخى قارص را مقر اردو قرار داد و عبد اللّه پاشاى - سرعسكر در قلعه قارص توقف نمود « 12 » و سپاه رومى را كه شمارهء آنها به يكصد و بيست هزار مىرسيد در جوانب قلعه مقرر داشت و روز ديگر سپاه ايرانى بر روميان تاخته ، جمعيت آنها را متفرق\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 542 ، جهانگشاى نادرى ، ص 247 .\r\n( 2 ) . ر ك : روضة الصفا ، ج 8 ، ص 542 ، جهانگشاى نادرى ، ص 248 .\r\n( 3 ) . نام ناحيه‌اى وسيع در شمال ايران و جنوب اردهان در سر راه آذربايجان و ارزنة الروم و شهرى در اين ناحيه كه در كنار جاده گمرى به ( حسن قلعه سى ) قرار دارد . ( جهانگشاى نادرى ، ص 696 ) .\r\n( 4 ) . ر ك : جهانگشاى نادرى ، ص 248 .\r\n( 5 ) . در جهانگشاى نادرى ، ص 249 : ( تيمور پاشاى ملى ) .\r\n( 6 ) . ( . . . و در قلعه لورى بار اقامت گشوده منتظر انصراف موكب اقدس باشند ) . جهانگشاى نادرى ، ص 249 ، روضة - الصفا ، ج 8 ، ص 542 .\r\n( 7 ) . در متن : ( سيورست ) ، سيورسات به معنى زاد و توشه و ما يحتاج و ملزومات لشكر است كه قبل از ورود سپاه آماده مىشود .\r\n( 8 ) . در متن : ( درهاى ) .\r\n( 9 ) . در متن : ( ممكن عبور ) .\r\n( 10 ) . در متن : ( ناچاره ) .\r\n( 11 ) . در متن : ( مكرر ) .\r\n( 12 ) . ر ك : جهانگشاى نادرى ، ص 250 ، روضة الصفا ، ج 8 ، ص 542 .\r\n","page_name":" 532 ","page_number":548},
  {"content":"\r\n\r\nساخته ، چندين فوج از سپاه روم ، فرار كرده ، به جانب وان و ارزنة « 1 » الروم رفتند و بازماندگان ، خود را به قلعه انداخته ، متحصن شدند و اردوى اعلى سه روز قارص را محاصره داشته ، رقيمه « 2 » ، به عبد اللّه پاشا فرستاده ، او را به ميدان جنگ دعوت نمود و چون جوابى نرسيد ، موكب و الا متوجه ايروان گرديده « 3 » ، در يك فرسخى شهر ايروان نزول نمود و عبد اللّه پاشا والى مصر و سرعسكر رومى از انصراف موكب نايب السلطنه از ظاهر قارص ، حمل بر ضعف سپاه يا سانحهء حادثه در بلاد ايران نموده ، جمعيت متفرقه خود را جمع داشته كه موافق ثبت دفتر روميه و تقرير محمد آقا - ذخيره‌چى « 4 » كه در جنگ اسير گشت ، معادل هفتاد هزار نفر سوار و پنجاه هزار پياده ينگچرى بود « 5 » ، عازم ايروان گرديد و چون اين خبر به نواب نايب السلطنه رسيد ، بنه را گذاشته ، پانزده هزار نفر از سپاه كينه‌خواه [ را 
  ] برداشته ، به قصد استقبال سرعسكر نهضت نمود و چون نزديك به مقصد رسيد ، تا نيمه شب به انتظام امور لشكر پرداخته ، منتظر روز فيروزى بود ، در نيمهء دوم از آن شب در عالم واقعه « 6 » ديد كه جانورى مهيب ، شبيه به گاوميش « 7 » در ميان خيمه‌اى كه در منازل تعجيلى او برپا مىشد « 8 » رو به او آورد و آن شير صولت به آن جانور حمله كرده ، گردن او را گرفته ، به خاك هلاكش كشيد ، چون صبح شد سران سپاه را بخواست و خواب دوشينه را القاء داشت ، پس فرمود : دشمن مغرور است و جمعيتش پرزور و در برابر ما نشسته و دو جانب ديگر ما به قلعه ايروان و زنگىچائى « 9 » پيوسته ، اگر فتورى در عزم و رزم ما شود ، راه نجات از همه‌جا بسته ، پس توكل به قوت ايزدى بايد نمود تا از پردهء غيب چه بر در كشند « 10 » و عبد اللّه پاشا ، توپخانه را دو قسمت كرده ، نيمه‌اى را بر فراز تلى گذاشت و خود در پس تل بايستاد « 11 » و نيمه ديگر را به جانب يسار فرستاد و سپاه ايرانى در حركت آمده ، نواب نايب السلطنه ، با جمعى از بهادران ، بر سر توپخانه كه بر فراز تل بود ، تاخته ، توپخانه رومى را متصرف گرديد « 12 » و پاى ثبات سرعسكر لغزيده ، شكست بر اردوى رومى افتاد و سپاه ظفرپناه تا كنار آرپه‌چائى « 13 » ، اردوى شكسته را تعاقب نمودند و در آن روز چندين هزار نفر از لشكر رومى ، عرضهء تيغ هلاك و اسير\r\n\r\n\r\n","description":"","footnote":"\r\n( 1 ) . در متن : ( ارزن ) . ر ك : جهانگشاى نادرى ، ص 251 ، و روضة الصفا ، ج 8 ، ص 543 .\r\n( 2 ) . ر ك : جهانگشاى نادرى ، ص 251 ، روضة الصفا ، ج 8 ، ص 543 .\r\n( 3 ) . ر ك : جهانگشاى نادرى ، ص 251 ، روضة الصفا ، ج 8 ، ص 541 .\r\n( 4 ) . ر ك : جهانگشاى نادرى ، ص 252 .\r\n( 5 ) . ر ك : روضة الصفا ، ج 8 ، ص 543 ، جهانگشاى نادرى ، ص 252 .\r\n( 6 ) . ر ك : جهانگشاى نادرى ، ص 252 .\r\n( 7 ) . ( شبيه به گاوميش و پلنگ ) . جهانگشاى نادرى ، ص 252 .\r\n( 8 ) . ر ك : جهانگشاى نادرى ، ص 252 : ( در ميان خيمه رشيدى كه مخصوص آن حضرت بود و در منازل زده مىشد ) .\r\n( 9 ) . در متن : ( زنگىجائى ) با توجه به جهانگشاى نادرى ، ص 253 ، تصحيح شد . زنگىچائى نام رودى است در ايروان .\r\n( 10 ) . در متن ناخوانا .\r\n( 11 ) . در متن : ( به ايستاد ) .\r\n( 12 ) . ر ك : روضة الصفا ، ج 8 ، ص 543 ، جهانگشاى نادرى ، ص 253 .\r\n( 13 ) . در متن : ( آرپه‌جانى ) اما ارپه‌چاى يا آرپه‌چائى ، نام رودى است در حد تركيه و روسيه و نزديك قارص كه پس از 80 ميل جريان به رود ارس مىريزد . ( دهخدا ) .\r\n","page_name":" 533 ","page_number":549},
  {"content":"\r\n\r\nخم فتراك شدند « 1 » و عبد اللّه پاشاى سرعسكر ، اسير رستم نام قراچلو گشته ، او را زنده مىآورد كه جمعى او را شناختند و چنان كه عادت اوباش سپاه است به رستم درآويختند و پاشاى بيچاره به هجوم كشاكش اوباش از اسب افتاد و سرش شكسته نيم‌جان گرديد [ و 
  ] رستم قراچلو اسير خود را بكشت و سر او را به حضور رسانيده « 2 » ، پس به فرمان نادرى ، سر سرعسكر را بر نيزه كرده ، در جائى كه همه لشكريان رومى توانند ديد برپا كردند « 3 » ، چون چشم روميان بر سر سرعسكر افتاد ، پراكنده شدند و روى زمين از خون كشتگان آنها رنگين گرديد ، پس سر و تن عبد اللّه - پاشاى سرعسكر را به احترام تمام روانه قارص فرمود و مصطفى پاشا والى دياربكر كه داماد حضرت سلطان محمود قيصر روم بود ، به دست جليل بيك‌ميش مست « 4 » كشته گشت و تمامى توپخانه و خزانه و آلات جنگ روميه ، نصيب سپاه ظفرپناه گرديد ، پس تمامت گرفتاران رومى را مرخص فرموده ، خرجى راه داده ، بدرقه همراه نموده ، روانه اوطان خود نمود و جماعتى را براى محاصره قلعه ايروان معين داشت و بعد از اين فتح « 5 » ، على پاشا والى گنجه و اسحق پاشا والى تفليس طلب امان خواسته ، امان يافته ، گنجه و تفليس را سپردند و حسين پاشا والى ايروان چهل روزه ، مهلت خواست و چون اين تعهد محمول بر غدر بود ، پذيرفته نگشته ، تسخير قلعه ايروان را در عهدهء مأمورين گذاشت ، پس موكب و الا به جانب قارص شتافت و والى قارص به قلعه‌دارى پرداخت و از كنار آرپه‌چائى تا ارزنة الروم ، تمامى [ ابنيه 
  ] و مزارع « 6 » عرصه غارت گرديد ، پس از وصول اين اخبار به حضرت قيصر روم ، احمد پاشا والى بغداد را سرعسكر فرموده ، او را در جنگ و صلح مأذون داشت « 7 » و احمد پاشا از ارزنة الروم « 8 » عريضه به دربار نايب السلطنه فرستاده ، متعهد انجام مصالحه گرديد و پاشايان و اعيان قارص و ارزنة الروم عريضه ضراعت‌آميز فرستاده ، اظهار بندگى كرده ، طلب امان نمودند « 9 » و مسؤول آنها به اجابت مقرون گرديد و نقيب الاشراف و قاضى ارزنة الروم با چندين نفر از اعيان به قارص آمده به اتفاق علما و بزرگان ، شرفياب حضور نايب - السلطنه شدند « 10 » و فرمان امان براى اهل ايروان گرفته ، روانه گشتند « 11 » و بعد از ورود آنها حسين پاشا والى ايروان قلعه و شهر و توپخانه را به امناى اين دولت سپرد و بعد از انتظام اين\r\n\r\n\r\n","description":"","footnote":"\r\n( 1 ) . ( كار به جائى رسيد كه يك نفر تفنگچى چريك ده نفر ينگچرى پيلتن را پيش انداخته ، مىآورد ) . جهانگشاى نادرى ، ص 254 ، و روضة الصفا ، ج 8 ، ص 543 .\r\n( 2 ) . ر ك : جهانگشاى نادرى ، ص 254 .\r\n( 3 ) . در متن : ( كنند ) .\r\n( 4 ) . در جهانگشاى نادرى ، ص 254 : ( جليل بيك ميش مست خراسانى ) . و در روضة الصفا ، ج 8 ، ص 544 : جليل بيك - عرب ميش مست ) .\r\n( 5 ) . اين فتح روز يكشنبه 26 محرم اتفاق افتاد . جهانگشاى نادرى ، ص 254 .\r\n( 6 ) . ر ك : جهانگشاى نادرى ، ص 257 .\r\n( 7 ) . ر ك : جهانگشاى نادرى ، ص 257 .\r\n( 8 ) . در متن : ( ارزن الروم ) .\r\n( 9 ) . ( مشروط بر اينكه خديو بىهمال فسخ عزيمت از آن ديار كرده پيرامون ايذاء و اضرار ايشان نگردد ) . جهانگشاى - نادرى ، ص 257 .\r\n( 10 ) . ر ك : جهانگشاى نادرى ، ص 258 .\r\n( 11 ) . ر ك : جهانگشاى نادرى ، ص 258 .\r\n","page_name":" 534 ","page_number":550},
  {"content":"\r\n\r\nامور ، در جمادى اول اين سال [ 1148 
  ] : موكب و الا ، از قارص به جانب تفليس « 1 » ، نهضت نمود و بعد از ورود جماعتى كه امان خواستند مورد عنايت گشتند و هر كس سركشى نمود ، موجب سياست گرديد . پس نواحى كاخت و كارتيل « 2 » را به على ميرزا ، والىزاده گرجستان كه به شرف اسلام مشرف بود [ ارزانى 
  ] داشت و بيست روز در تفليس توقف فرمود پس به عزم تنبيه سرخاى خان « 3 » و ساير رؤسا و طوايف لگزيه از جانب شماخى و دربند به جانب قصبات قموق و قريش « 4 » نهضت فرمود و بعد از جنگهاى پىدرپى و تنبيه كامل طوايف لكزيه ، سرخاى خان « 5 » دختر خود را به رسم كنيزى دولت‌سراى نايب السلطنه با چندين نفر از كدخدايان روانه حضور ساخت پس به همه جهات ، انتظام تمام در امور داغستان و شيروان و گرجستان به انجام رسيد و چون اعيان ممالك روم ، حال را بر اين منوال ديدند ، طالب مصالحه گشته ، بر شروطى كه ميانه نواب نايب السلطنه و احمد پاشا والى بغداد مقرر شده بود ، راضى شدند و قارص و ايروان و جميع ممالكى كه در زمان سلاطين صفويه در اين نواحى ، متعلق به دولت ايران بود واگذار كردند « 6 » و نواب نايب السلطنه ديد وقت آن‌كه پرده از روى كار بردارد و مقصود اصلى خود را بروز دهد ، رسيد ، پس فرامين مطاعه به جميع ممالك محروسه ، شرف صدور يافت « 7 » كه حكام و امرا و علما و سادات و قضات و اعيان هر ولايت در پانزدهم جدى « 8 » در صحراى مغان حاضر شوند و نيز حكم محكم صادر گرديد كه در مكانى كه رود ارس و رود كر به هم پيوندد دوازده هزار رواق و منظر و سراى نزهت‌پرور ، از چوب و نى براى مردم آينده از بلاد و حمامات و مساجد و رباطات و ميدان و بازار ساخته و عمارات عاليه مشتمل بر حرمسرا و بيوتات كه شايسته و لايق باشد براى نزول نواب ما ، با چوب و ستون برافرازند « 9 » ، پس عطف عنان فرموده ، در شب نهم ماه مبارك رمضان « 10 » وارد صحراى مغان گرديد و مأمورين بلاد آغاز آمدن نموده ، هر روزه فوجها وارد گشته ، به شرف آستانه‌بوسى مىرسيدند و در موعد مقرر جمعيت تمام كه شمارهء آنها به صد هزار مىرسيد ، مجتمع شدند و از جمله سيصد نفر از اعيان فارس جزء سپاه فارس بودند و رئيس فارسيان ميرزا تقى شيرازى نايب فارس و ميرزا محمد حسين حسينى شريفى ، متولى آستانه\r\n\r\n\r\n","description":"","footnote":"\r\n( 1 ) . ( روانه ديار روم گرديد ) . جهانگشاى نادرى ، ص 258 .\r\n( 2 ) . كاخت ناحيتى در شرق گرجستان كه مشهور به قلب گرجستان است كه بداشتن شراب و مردم با حميت مشهور است . ( جهانگشاى نادرى ، ص 697 ، ح 5 ) ، و كارتيل شهرى است در گرجستان بين رودخانه كر و الازان . ( جهانگشاى - نادرى ، ص 698 ) . جهانگشاى نادرى ، ص 259 .\r\n( 3 ) . ر ك : جهانگشاى نادرى ، ص 254 .\r\n( 4 ) . قموق ( به ضم اول ) يكى از طوائف ساكن در شمال غربى دربند ، قريش نيز نام ناحيه و قبيله‌اى است در داغستان .\r\nجهانگشاى نادرى ، ص 702 .\r\n( 5 ) . بنا بر جهانگشاى نادرى ، ص 265 : اين احمد خان اوسمى حيله‌ور است كه دختر خود را به رسم كنيزان به درگاه مىفرستد نه سرخاى .\r\n( 6 ) . در متن : ( گردند ) .\r\n( 7 ) . ر ك : جهانگشاى نادرى ، ص 267 .\r\n( 8 ) . در جهانگشاى نادرى ، ص 267 : پانزدهم جمادى الاخرى . اما در روضة الصفا ، ج 8 ، ص 544 : به اين دعوت اشاره نمىكند و مىنويسد كه اهل اردو را حاضر كرد .\r\n( 9 ) . ر ك : جهانگشاى نادرى ، ص 267 .\r\n( 10 ) . ر ك : جهانگشاى نادرى ، ص 267 .\r\n","page_name":" 535 ","page_number":551},
  {"content":"\r\n\r\nحضرت شاه‌چراغ و ميرزا اسمعيل كلانتر فارس بود « 1 » .\r\nپس نواب نايب السلطنه فرمود « 2 » كه مقصود ما از احضار شما ، آن است كه بگويم للّه الحمد ، شاه طهماسب معزول و شاه عباس سيم منصوب ، هر دو پادشاه و پدر بر پدر پادشاه و شاهزاده‌اند و هر دو در مهد و سرير متمكن‌اند ، آنها را يا ديگرى كه برازنده افسر سرورى دانيد به رياست و سلطنت برداريد « 3 » و ما آنچه حق كوشش بود در اين چند سال به‌جا آورديم و بلاد و اسراى ايران را از دست روم و روس و افغان گرفتيم ؛\r\n حاليا مصلحت وقت چنان مىبينم * كه كشم رخت به ميخانه و خوش بنشينم « 4 » \r\nحاجى معصوم شيرازى « 5 » كه از بنى اعمام يا برادر ميرزا تقى شيرازى نايب فارس بود مبادرت در جواب كرده به عرض رسانيد كه :\r\n تا ز ميخانه و مى نام و نشان خواهد بود * سر ما خاك ره پير مغان خواهد بود « 6 » \r\nو شخصى ديگر اين شعر را معروض داشت كه :\r\n عروس ملك كسى تنگ در بغل گيرد * كه بوسه بر لب شمشير آبدار زند « 7 » \r\nامروز ، رياست و سلطنت ، حق حضرت نايب السلطنه است كه جان و مال و دين و عيال ما را از دست دشمن نجات داد ، اگر آن حضرت ، ديده را از ما خاكساران برگيرد ، ما ديده را از خاك درگاهش برنگيريم « 8 » :\r\n از آستان شاه مغان سر چرا كشيم * دولت در آن سرا و گشايش در آن در است « 9 » \r\nنواب نايب السلطنه فرمود ما را هوس تاج و هواى شاهى نيست ، اين سخنان را موقوف داريد كه منافى رضاى ماست و تا يك ماه اين گفتگو در ميان بود « 10 » ، پس نواب نادر نايب - السلطنه ، سر رضا را جنبانيده ، چنين گفت كه از زمان رحلت حضرت رسالت‌پناهى ، چهار خليفه پس از يكديگر متكفل خلافت شدند و هند و روم و ايران و تركستان به خلافت آنها قائل\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 11 .\r\n( 2 ) . ر ك : جهانگشاى نادرى ، ص 268 ، روضة الصفا ، ج 8 ، ص 544 .\r\n( 3 ) . در واقع هدف نادر از اجتماع مغان رسيدن خود وى به سلطنت بود اما از آنجا كه از محبوبيت خاندان صفوى و نفوذ مذهبى اين خاندان مىانديشيد اين اجتماع را برگزار كرد و چنان كه خواهيم ديد بعد از اين مراسم نيز طغيانهائى در ايران بر ضد او به وقوع پيوست .\r\n( 4 ) . مطلع غزلى است از حافظ .\r\n( 5 ) . ميرزا محمد كلانتر از كشته شدن او در ص 41 روزنامه خود خبر مىدهد و او را معصوم على خان افشار مىنامد . اما در جهانگشاى نادرى ، ص 268 : اين بيت از قول او منقول نيست .\r\n( 6 ) . مطلع غزلى است از حافظ ، در تاريخ سياسى و نظامى نادر شاه قرائت اين بيت به تقى خان نايب الاياله فارس نسبت داده شده . ( ص 453 ) .\r\n( 7 ) . شعر از ظهير فاريابى است و صورت صحيح آن چنين است :\r\n عروس ملك كسى در كنار گيرد تنگ * كه بوسه بر دم شمشير آبدار دهد \r\nديوان ظهير فاريابى ، ص 65 ، به اهتمام شيخ احمد شيرازى .\r\n( 8 ) . ر ك : جهانگشاى نادرى ، ص 268 .\r\n( 9 ) . بيت از حافظ است در غزلى به مطلع :\r\n باغ مرا چه حاجت سرو و صنوبر است * شمشاد خانه‌پرور من از كه كمتر است \r\n( 10 ) . ر ك : جهانگشاى نادرى ، ص 269 .\r\n","page_name":" 536 ","page_number":552},
  {"content":"\r\n\r\nگشتند و شاه اسمعيل بر صلاح دولت خود اين مذهب را گذاشت و طريقه شيعه اثنىعشرى را مسلوك داشت و بعلاوه سب اصحاب را كه فعلى بيهوده و مايهء مفاسد است ، در زبان او جارى شد و خاك ايران را به فتنه و فساد مذهبى آميخت و مادام كه اين فعل مذموم در ميان است فتنه و مفسده برقرار است اگر تمامى اهالى ايران به سلطنت ما راغب و آسايش خود را طالب باشند ، بايد اين ملت را كه مخالف مذهب اسلاف است ، گذاشته ، طريقه اهل سنت را معمول دارند « 1 » و چون حضرت امام جعفر صادق ( ع ) ذريه رسول خدا و ممدوح ائمه هدى است و سالها اهل ايران در فروع دين به مذهب آن حضرت آشنا گشته‌اند ، بايد حضرت صادق ( ع ) را سرمذهب خود دانسته ، مقلد اجتهاد آن حضرت باشند « 2 » ، پس تمامت صد هزار نفر كه در صحراى - مغان حاضر بودند ، اين حكم را مرضى داشته ، اذعان نمودند « 3 » ، پس وثيقه‌نامه براى استقرار اين مطلب نگاشته ، به مهر پاك‌اعتقادى علما و اعيان مختوم ساخته به خزانه عامره سپردند « 4 » ، پس نواب نايب السلطنه فرمودند : چون پادشاه كيوان‌جاه ، قيصر روم خادم حرمين شريفين است اين عهد كه از جانب شما به عمل آمد ، موجب رضاى او خواهد بود و ما هم در شرط مصالحه با آن پادشاه پنج مطلب را مقرر مىداريم :\r\nاول آنكه چون اهالى ايران از طريقه نامرضيه سلاطين صفويه گذشتند و طريقه اهل سنت را به تقليد حضرت امام جعفر صادق ( ع ) قبول كردند ، بايد قضاة و علماى روم تصديق بر صحت آن كرده ، آن را خامس مذاهب اربعه شمارند .\r\nدويم : چون اركان اربعه كعبه معظمه ، متعلق به ائمه اربعه چهار مذهب اهل سنت است ، بايد امام مذهب جعفرى در يك ركن با آنها شريك بوده ، به آئين جعفرى نمازگزارند « 5 » .\r\nسيم : آنكه هر ساله از جانب دولت ايران امير حاج معين گشته حجاج ايران را مانند امير حاج مصر و شام با عزت تمام به مقصد رساند « 6 » .\r\nچهارم : آنكه گرفتاران هر دو دولت ، مطلق العنان و آزاد بوده ، خريد و فروش آنها را روا ندارند .\r\nپنجم : آنكه وكيلى از جانب هر دو دولت در پايتخت يكديگر بوده ، امور دو مملكت را بر وفق مصلحت بگذرانند « 7 » . پس تمامت صد هزار نفر از اعيان ايران كه در صحراى مغان حاضر بودند شكرگزارى نموده ، به دعاى دولت بىزوال پرداختند .\r\nو در روز پنجشنبه بيست و چهارم ماه شوال همين سال [ 1148 
  ] « 8 » : دوازده روز به نوروز\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 269 .\r\n( 2 ) . ر ك : جهانگشاى نادرى ، ص 269 .\r\n( 3 ) . در مجمع التواريخ ، ص 83 ، آمده است كه : ( حاضرين از ترس جان و آبرو همه گفتند كه درست است مگر چند كس كه يكى از آنها مير محمد حسين ملاباشى بود ، قبول ننمود ، بعضى در همانجا مقتول گرديدند و از آنها برخى فرارى و دربدر شدند . لكهارت مىنويسد : ميرزا محمد حسين ملاباشى را روز بعد در حضور نادر اعدام كردند . نادر شاه ، ص 129 .\r\n( 4 ) . ر ك : جهانگشاى نادرى ، ص 269 .\r\n( 5 ) . در متن : ( گذارند ) .\r\n( 6 ) . ر ك : جهانگشاى نادرى ، ص 270 .\r\n( 7 ) . ر ك : جهانگشاى نادرى ، ص 270 .\r\n( 8 ) . در جهانگشاى نادرى ، ص 271 : سال 1147 . اما در روضة الصفا ، ج 8 ، ص 545 : سال 1148 .\r\n","page_name":" 537 ","page_number":553},
  {"content":"\r\n\r\nسنه لوىئيل مانده بود براى جلوس حضرت نايب السلطنه ، منجمان به احكام نجومى معين داشتند ، پس اورنگ شاهى و تخت پادشاهى را به نحوى لايق پرداخت و تاجى مكلل از جواهر نفيسه ، ساخته ، بر سر گذاشته ، بر فراز تخت فيروزبخت جهانبانى ، نشست و به زبان حال فرمود : ( بيت ) :\r\n نوبت به من افتاد بگوئيد كه دوران * آرايشى از نو بكند مسند جم را « 1 » \r\nپس سران سپاه و اعيان بارگاه ، تهنيت گفته ، غريو نقاره‌خانه و كوس شادمانه برخاست « 2 » و از اين روز ، او را « نادر شاه » گفتند و ميرزا قوام الدين محمد قزوينى ، « الخير فيما وقع » را تاريخ جلوس يافت « 3 » و نكته‌سنجان : « لا خير فيما وقع » « 4 » گفتند پس خطبه و سكه را به نام نادر شاه مقرر داشتند و تاريخ قوامى را بر يكطرف سكه و بر جانب ديگرش « السلطان نادر » نقش نمودند و در بعضى تواريخ نوشته‌اند بر يك جانب سكه اين شعر بود : ( شعر ) :\r\n سكه بر زر كرد نام سلطنت را در جهان * نادر ايران زمين و خسرو گيتىستان \r\nو بر جانب ديگرش همان : « الخير فيما وقع » را نقش كردند و شايد اين دو سكه را بر صفحه طلا و نقرهء بزرگ و كوچك زده باشند و مهر نادر شاه را نگينى مربع و تاجدار ساخته بر تاج آن : « بسم اللّه » و بر صفحه آن اين شعر را نقش كردند :\r\n نگين دولت و دين رفته بود چون از جاى * به نام نادر ايران قرار داد خداى \r\nو زمان سلطنت سلاطين صفويه به رسم و اسم به آخر رسيد و ابتداى سلطنت آنها از سال 906 تا اين سال 1148 چون بشمريم 242 سال خواهد بود و شماره آن پادشاهان يازده نفر است :\r\n1 - شاه اسمعيل اول 2 - شاه طهماسب اول 3 - شاه اسمعيل دوم 4 - شاه سلطان محمد 5 - شاه عباس اول 6 - شاه صفى 7 - شاه عباس دويم 8 - شاه سليمان 9 - شاه سلطان حسين 10 - شاه طهماسب دوم 11 - شاه عباس سيم\r\nو مرحوم امير الشعراء رضا قلى خان ، هدايت تخلص ، شمارهء آنها را دوازده نفر به رشته نظم كشيده و سلطان حمزه پسر شاه سلطان محمد را بر آنها افزوده ، فرموده است : ( رباعى )\r\n از آل صفى دوازده مير عظام * حمزه است و حسين و دو اسمعيل به‌نام\r\nو آن هشت محمد و سليمان و صفى * آنگاه سه عباس و دو طهماسب به‌نام \r\nپس ممالك ايران را بر امراى كاردان قسمت فرمود و ميرزا تقى شيرازى كه تا اين زمان نايب مملكت فارس بود به ايالت و فرمانفرمائى فارس و لقب خانى سرافراز گشته ، او را محمد تقى خان بيگلربيگى مملكت فارس نگاشتند « 5 » و آقا خان بيگدلى پدر حاجى لطفعلى بيك ، صاحب تذكره آتشكده را حاكم لار و بندر عباس فرمود و ميرزا ابو القاسم صدر كاشانى و\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 272 .\r\n( 2 ) . در متن : ( برخواست ) .\r\n( 3 ) . ر ك : جهانگشاى نادرى ، ص 272 .\r\n( 4 ) . ر ك : جهانگشاى نادرى ، ص 272 - يكى از شاعران هواخواه خاندان صفوى اين بيت را ساخت :\r\n بريدم از مال و از جان تمام * به تاريخ الخير فيما وقع \r\nو نادر پس از شنيدن اين داستان چند تن از شاعران را كشت . لكهارت ، نادر شاه ، ص 145 .\r\n( 5 ) . ر ك : جهانگشاى نادرى ، ص 273 ، روضة الصفا ، ج 8 ، ص 545 .\r\n","page_name":" 538 ","page_number":554},
  {"content":"\r\n\r\nملا على اكبر ملاباشى « 1 » با نامهء همايون و يك زنجير فيل و هداياى نفيسه ، روانه دربار قيصر نموده ، خبر جلوس همايون را با صورت واقعه به اعليحضرت پادشاه ممالك روم اعلام فرمود و انجام امر مصالحه را موكول به شرائط پنجگانه مذكوره فرمودند و ايلچى براى تبليغ وقايع به چاپارى نزد پادشاه مملكت روس فرستاد و حكام و قضات و اشراف و اعيان ممالك ايران را به خلعتهاى مناسب رتبه و شأن به هر يك عنايت فرمود و چند روز كه از كارهاى جهاندارى فارغ گشت ؛\r\nو نوروز سنه لوىئيل در هفتم ماه ذى القعده [ 1148 
  ] : اتفاق افتاد و اعليحضرت - شاهنشاهى جشن نوروزى را در صحراى مغان گرفته ، ايام هفته را به عيش و عشرت گذرانيد .\r\nصاحب تاريخ جهانگشا نگاشته است « 2 » : هر روزه بزم سپهر بسطت را به تجرع اقداح راح - ارواح ريحانى پرداخت : ( شعر )\r\n در سراى مغان رفته است و آب زده * نشسته پير و صلائى به شيخ و شاب زده « 3 »\r\nشعاع جام و قدح نور ماه پوشيده * عذار مغبچگان راه آفتاب زده \r\nدر دويم ماه ذى الحجه همين سال [ 1148 
  ] : « 4 » رايات ظفر آيات را به عزم تسخير قندهار از جلگاء مغان حركت داده ، وارد قزوين گرديد و چون وقتى كه در صحراى مغان [ بود 
  ] ، محمد تقى خان بيگلربيگى مملكت فارس ، استدعاى مرخصى مىنمود ، پادشاه جم‌جاه نادر شاه در باب استخلاص جزيره « 5 » بحرين كه مدتى در تصرف شيخ جباره هوله‌اى آمده بود ، تأكيدات بليغه فرمود « 6 » و نواب محمد تقى خان بعد از ورود به فارس ، فوجى از سپاه دشتى و دشتستان را براى تسخير بحرين معين داشته ، روانه قلعه ريشهر « 7 » كه فرسخى جنوبى بندر بوشهر است داشت و معلوم گرديد كه شيخ جبار هوله به عزم حج از بحرين رفته و نايبى براى خود گذاشته است و بعد از اين اطلاع ، سپاه مأموره بر كشتيها نشسته ، وارد بحرين شده ، بعد از كوشش زياد ، سپاه فارس ، فيروزى يافته ، قلعه‌جات بحرين در تصرف آنها درآمد و نواب محمد تقى خان بيگلربيگى كليد قلعه‌جات بحرين را به درگاه معلى فرستاده « 8 » ، به خلعتهاى فاخره سرافراز شده ، ولايت بحرين ضميمه ولايات فارس گرديد و چون على مراد خان بختيارى « 9 » با پنجهزار نفر شرير بىباك ، خودسر گشته ، به آزار و غارت همسايگان پرداخته ، اسباب بىنظمى نواحى شده بود ، كوكبه همايون براى دفع و رفع او از قزوين حركت فرمود و چون به منزل چاپلق نزول اجلال نمود « 10 » ، على مراد بختيارى از بخت خود ، نامراد گشته در كوهستان ، ميانه اصفهان و شوشتر كه همه\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 274 ، روضة الصفا ، ج 8 ، ص 545 .\r\n( 2 ) . ر ك : جهانگشاى نادرى ، ص 275 .\r\n( 3 ) . ابيات از حافظ است .\r\n( 4 ) . ر ك : جهانگشاى نادرى ، ص 276 .\r\n( 5 ) . در متن : ( برده ) .\r\n( 6 ) . ر ك : جهانگشاى نادرى ، ص 277 .\r\n( 7 ) . ( محمد تقى خان فوجى از قشون فارس را به قلعه نادريه فرستاده ) . جهانگشاى نادرى ، ص 277 .\r\n( 8 ) . ر ك : جهانگشاى نادرى ، ص 277 .\r\n( 9 ) . ر ك : جهانگشاى نادرى ، ص 280 ، روضة الصفا ، ج 8 ، ص 546 .\r\n( 10 ) . در متن : ( نبود ) .\r\n","page_name":" 539 ","page_number":555},
  {"content":"\r\n\r\nدره‌هاى « 1 » عميق و قله‌هاى بلند است و در نظرها جلوه داشت كه كسى بر آن « 2 » غالب نگردد ، متحصن گرديد .\r\nپس همت و الا براى تنبيه او در ماه ربيع دويم سال 1149 : عازم كوهستان بختيارى شده « 3 » ، در حوالى كوهى كه بختياريان « 4 » سنگر بسته ، پاى قرار را استوار كرده بودند ، وارد گشت و فوجى از اكراد و افاغنه را به دفع آنها مأمور داشت « 5 » و آن طايفه به استحكام مكان مغرور شده ، به مدافعه كوشيدند و بعد از كشش و كوشش ، مغلوب شده ، ششصد نفر اسير و كشته گشتند و بازماندگان ، پل رودخانه « 6 » را شكسته ، فرار نمودند ، پس به اشاره و الا ، به ساختن پل پرداخته ، سپاه ظفرپناه را عبور داده و بعد از چند روز ، على مراد خان بختيارى با عيال گرفتار گشته « 7 » ، به حضور همايونى رسيده ، دست و پايش را بريده ، چشمهاى او را كنده « 8 » وفات يافت ، پس چهار هزار نفر از طايفه بختيارى انتخاب فرموده ، ملازم ركاب قرار داد و سه هزار خانوار را مأمور به توطن خراسان داشته ، روانه نمود .\r\nپس موكب ظفر كوكب ، در ماه جمادى دويم « 9 » همين سال [ 1149 
  ] : وارد اصفهان گرديد و چند نفر از ارباب فلاحت و زراعت و جماعتى از مستوفيان را از اصفهان مأمور فرمود كه تمامت املاك فارس را مميزى نموده ، مداخل و مخارج و حقوق بازاريان را سنجيده ، تفاوتى در ميان خالصه ديوانى تصرفى ديوان اعلى و سادات و علما و اعيان و اربابى موقوفه بر مساجد و مدارس ارباب‌داران ، نگذاشته « 10 » براستى و درستى بىخيانت و اجحاف و جور و اعتساف به اطلاع نواب محمد تقى خان بيگلربيگى مملكت فارس در دفترها ثبت نموده ، بعد از تطابق و توافق صورت آنها را به نظر همايونى رسانند تا مال و منال ديوانى آنها را بر وجه معدلت قرار دهند پس بناى مميزى بر اين وجه را در تمامى ممالك محروسه ايران مقرر فرمود .\r\nو موكب و الا در ماه رجب با هشتاد هزار مرد بهادر به عزم تسخير قندهار از اصفهان نهضت فرمود [ و 
  ] از راه ابرقوه و كرمان و سيستان آمده « 11 » ، جماعتى را مأمور داشته ، اطراف بلوچستان را نظم داده ، عود نمودند .\r\nپس موكب و الا ، از سيستان حركت كرده روز بيست و يكم ماه شوال همين سال [ 1149 
  ] : از\r\n\r\n\r\n","description":"","footnote":"\r\n( 1 ) . در متن : ( درهاى ) .\r\n( 2 ) . در متن : ( از ) .\r\n( 3 ) . ر ك : جهانگشاى نادرى ، ص 281 .\r\n( 4 ) . در متن : ( بختياران ) . نام اين محل در تاريخ جهانگشاى نادرى ، ص 281 و 713 : ( ليروك ) دهى از دهستان زلقى اليگودرز بروجرد است .\r\n( 5 ) . ر ك : جهانگشاى نادرى ، ص 282 .\r\n( 6 ) . مقصود پل رودخانه ليروك است . ( جهانگشاى نادرى ، ص 282 ) .\r\n( 7 ) . على مراد خان در بيغولهء كوه كوركش پنهان شده بود و دوستان او كه اسير شده بودند مكان وى را به لشكريان نادرى نمودند . ( جهانگشاى نادرى ، ص 283 ) .\r\n( 8 ) . بعد از دو روز وفات يافت . ( جهانگشاى نادرى ، ص 283 ) .\r\n( 9 ) . در نهم جمادى الاخر . ( جهانگشاى نادرى ، ص 283 ) .\r\n( 10 ) . روزنامه ميرزا محمد كلانتر ، ص 13 ببعد .\r\n( 11 ) . ر ك : جهانگشاى نادرى ، ص 284 .\r\n","page_name":" 540 ","page_number":556},
  {"content":"\r\n\r\nرودخانه هيرمند عبور نمود « 1 » و چون موسم زمستان بود و صحرا خالى از علف و تمامى غلات را مير حسين برادر شاه محمود غليژائى افغان ، پيش از وقت به قلعه‌جات كشيده و زيادتى را آتش زده بودند ، دواب اهل اردو را روانه اطراف براى آوردن سيورسات فرمود ، دوازده روز اطراق نمود پس حركت فرمود و مير حسين به عزم شبيخون تا حوالى اردو آمده ، با طلايه‌داران جنگى كرده ، عود به قندهار نمود و اردوى اعلى وارد گشته ، در جانب شرقى قلعه قندهار ، بارگاه جلال - شاه بلنداقبال را افراشتند .\r\nو عيد نوروز سال ئيلان‌ئيل [ 1149 
  ] در نوزدهم ماه ذى القعده اتفاق افتاد و فتح على خان - افشار با جمعى مأمور گشته ، به جانب قصبه قلات « 2 » رفتند و روز ديگر اسيرى از ايرانى كه در قندهار گرفتار بود فرار كرد و به عرض همايون رسانيد كه در شب گذشته سيدال غليژائى با چهار هزار نفر سوار در تعاقب فتح على خان رفته است و حضرت نادر شاه بلاتأمل سوار شده ، با جمعى از بهادران ايلغار فرموده ، به سيدال و سواران افغان رسيده ، بسيارى از آنها را كشتند و سيدال فرار نمود و پادشاه جم‌جاه مظفر و منصور عود نمود .\r\nو حضرت نادر شاه بعد از ملاحظه معلوم داشت كه استحكام قلعه و شهر قندهار به نوعى است كه فتح آن به زودى ممكن نشود ، پس حكم فرمود كه در اطراف قندهار چندين برج ساخته ، راه آمد و شد اهالى شهر را در اطراف و اهالى اطراف را در شهر مسدود نمودند ، پس بناى شهرى تازه در برابر قندهار گذاشته ، در هشتم ماه ذى الحجه همين سال به ساختن عمارات و بازار و مساجد و آنچه لازمه شهرستان است پرداخته ، به اندك زمانى به انجام رسيده ، او را « نادرآباد » « 3 » نام نهاد و بعد از فتح قندهار سكنه او را به نادرآباد آورده ، منزل نمودند و بعد از وفات نادر شاه ، نادرآباد به قندهار شهرت يافت و اشرف سلطان غليژائى كه با مير حسين والى قندهار دشمنى ديرينه داشت ، فرصت يافته ، از قندهار درآمده قرين عنايت گرديد « 4 » .\r\nدر همين ايام [ 1149 
  ] : خبر رسيد كه رضا قلى ميرزا ، ولد ارجمند حضرت كشورستانى كه با سپاه خراسان ، نواحى بلخ را متصرف گشته ، تا حوالى بدخشان را مسخر داشته است و بعد از اطلاع بر اين وقايع دوازده هزار تومان وجه نقد و سيصد دست خلعت و چندين سر اسب و زين - مرصع براى نواب رضا قلى ميرزا و امراى سپاه خراسان انفاذ فرمود « 5 » و نواب رضا قلى ميرزا بعد از انتظام نواحى بلخ به عزم تسخير ماوراء النهر نهضت نمود و حضرت ابو الفيض خان « 6 » پادشاه تركستان به استقبال آمده ، شكست يافت و فرار نمود و چون اين خبر به قندهار رسيد فرمان همايون « 7 » شرف صدور يافت مشعر بر اينكه چون سلطنت‌مآب حضرت ابو الفيض خان ، سليل سلسلهء\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 286 .\r\n( 2 ) . ر ك : جهانگشاى نادرى ، ص 288 ، روضة الصفا ، ج 8 ، ص 546 .\r\n( 3 ) . ( در مكانى موسوم به سرخه‌شير كه بالفعل به نادرآباد اشتهار دارد . . . ) . جهانگشاى نادرى ، ص 288 و 289 .\r\n( 4 ) . ر ك : جهانگشاى نادرى ، ص 288 و 289 .\r\n( 5 ) . ر ك : جهانگشاى نادرى ، ص 294 .\r\n( 6 ) . ر ك : جهانگشاى نادرى ، ص 295 .\r\n( 7 ) . در متن : ( هميون ) .\r\n","page_name":" 541 ","page_number":557},
  {"content":"\r\n\r\nچنگيز خان و دوحهء دودمان تركمان است « 1 » ، مقرر داشتيم كه شاهزاده به كار بخارا و تركستان نپردازد ، از آنجا كه در عالم ايلى تمكن او بر اورنگ سلطنت موروثى منظور نظر اقدس مىباشد ، چند نفر از بزرگان آن ديار را براى بناى كار و استقرار امور آن مملكت روانه دربار سپهر اقتدار نمايد و همچنين حكم همايون به نواب رضا قلى ميرزا مرقوم گرديد كه منشور عاطفت را براى شاه والاجاه ابو الفيض خان ارسال داشته ، خود عود به بلخ نمايد و چون زمان محاصره قلعه قندهار به درازا كشيد و باعث انزجار خاطر مبارك گرديد ، رأى عالم‌آرا به يورش قرار گرفت .\r\nو در شب بيست و دويم ماه ذى القعده سال 1150 : جماعتى از بختيارى و افاغنه ابدالى و اكراد خراسان را مأمور به يورش فرمود و حسب الامر حمله برده ، نزديك به دويست نفر كشته گشته ، بازماندگان عود به نادرآباد نمودند « 2 » .\r\nو عيد نوروز سال [ 1150 
  ] يونت‌ئيل در سلخ ماه ذى القعده اتفاق افتاد « 3 » و در روز دويم ماه ذى الحجه همين سال ، چهار هزار نفر بختيارى داوطلب گشته ، يورش برده ، قلعه قندهار را مسخر نمودند و مير حسين والى و عيال او پناه به « نارين قلعه » كه بر فراز كوه است برده ، افغانان شهرى يا كشته شمشير يا اسير تقدير شدند و توپچيان به خرابى « نارين قلعه » مأمور گرديده ، بناى انداختن توپ و خمپاره را گذاشتند و مير حسين ناچار شده ، زينب‌نام « 4 » خواهر خود را به استيمان به آستان ظفرنشان فرستاده ، به معرض قبول رسيد و فرمان امان صادر گرديد و مير حسين و اولاد شاه محمود و رؤساى غليژائى افغان شرفياب حضور گشته با عيال به سكناى مازندران مأمور شدند ، پس قلعه قديم قندهار را خراب كرده ، بر آبادى شهر « نادرآباد » افزودند « 5 » .\r\nو در نوزدهم محرم سال 1151 : كه پنجاه روز از نوروز گذشته بود ، سفراى مأموره به دولت عاليه روم ، مراجعت كرده ، به مصاحبت مصطفى پاشاى سفير و عبد اللّه افندى صدر مملكت اناطولى و خليل افندى قاضى از جانب اعليحضرت قيصر از راه اصفهان و كرمان و سيستان وارد قندهار شده ، شرف‌اندوز درگاه نادرى گرديدند « 6 » و در باب مطالب پنجگانه كه سابقا در وقايع سال 1148 نگاشته شد ، در جواب مطلب تخميس مذاهب مسلمانى ، عبارتى مهمل و مبهم نگاشته و مطلب اشتراك ركن را منشاء مفاسدى چند دانسته بودند و مطلب رفتن امير حاج - ايران را از طريق نجف‌اشرف مخصوصا قبول نمودند ، پس رسولان رومى را مورد عنايت فرموده ، براى مذاكره مطلب اشتراك ركن و تخميس مذهب كه شرط عمده مصالحه بود على مردان خان - بيگلربيگى را به مصاحبت روميان روانه دربار شوكت‌مدار قيصر روم فرمود « 7 » پس براى تنبيه بازماندگان افاغنه كه در كوهستان غزنين و كابل به خودسرى باقى بودند رايات ظفرآيات از قندهار برافراشت و چون نزديك به شهر غزنين دار السلطنه سلطان محمود غزنوى رسيد ، علما و\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 296 ، روضة الصفا ، ج 8 ، ص 546 .\r\n( 2 ) . ر ك : جهانگشاى نادرى ، ص 297 .\r\n( 3 ) . ر ك : جهانگشاى نادرى ، ص 299 .\r\n( 4 ) . ر ك : جهانگشاى نادرى ، ص 301 .\r\n( 5 ) . ر ك : جهانگشاى نادرى ، ص 303 .\r\n( 6 ) . ر ك : جهانگشاى نادرى ، ص 305 .\r\n( 7 ) . ر ك : جهانگشاى نادرى ، ص 306 .\r\n","page_name":" 542 ","page_number":558},
  {"content":"\r\n\r\nاشراف و اعيان مملكت به استقبال موكب و الا شتافته « 1 » ، در اطاعت و انقياد درآمده ، مورد عنايت خسروانه شدند و افاغنه كوهستان را كه در مقام تمرد بودند ، گوشمالى لايق فرمود [ و 
  ] پس از انتظام نواحى غزنين به صوب كابل نهضت نمود و در دو فرسخى اعيان و اشراف كابلى شرفياب حضور مبارك گشتند [ و 
  ] اظهار چاكرى نمودند [ و 
  ] رخصت انصراف يافتند .\r\nپس از مرخصى آنها ، جماعتى از افاغنه و سپاهيان كابل از جادهء اطاعت نكول كرده ، به قلعه‌دارى پرداختند و روز سيم ربيع اول همين سال كه پيشخانه و الا ، به حوالى قلعه كابل رسيد ، جمعى از قلعگيان ستيزه كرده ، آغاز جنگ نمودند و همراهان پيشخانه ، اعتنائى به آنها نكرده ، مشغول افراشتن بارگاه جلال شدند و روز ديگر اعليحضرت نادر شاه به عزم سير سواد شهر و ارگ به جانب كوه سياه‌سنگ « 2 » ، آهنگ فرمود و قلعگيان كابلى به ازدحام تمام از قلعه درآمده ، مبادرت به جنگ و انداختن توپ و تفنگ نمودند و اين جسارت موجب غضب نادرى شده ، حاضرين ركاب را براى تنبيه آنها ، اشارت فرمود ، پس جماعت مأموره ، به جانب متمردين تاخته ، چندين نفر را كشته « 3 » ، شكست‌يافتگان را داخل قلعه « 4 » نمودند ، پس به فرمان پادشاه جم‌جاه ، سپاه ظفرپناه ، اطراف شهر را محاصره نموده ، چند روز به انداختن توپهاى قلعه‌كوب ، بنيان صبر اهل قلعه را درهم پيچيدند .\r\nو در روز دوازدهم ربيع اول [ سال 1151 
  ] : باز علما و اشراف به دربار شاهى آمده ، اظهار عجز و مسكنت نموده ، طلب امان براى قلعگيان نمود [ ند و 
  ] به اجابت مقرون گرديده ، قلعه را سپرده ، پيشكشهاى لايق را از نظر همايونى گذرانيدند « 5 » ، پس چهل روز در كابل توقف فرمود و چون در سال 1145 محمد على خان قوللر آقاسى فرمانفرماى مملكت فارس ، براى استحكام به مبانى دوستى ميانه دولت عليه ايران و دولت عاليه هندوستان روانه شاه جهان‌آباد شده بود و بعد از او على مردان خان شاملو را روانه هندوستان كردند « 6 » و از جانب حضرت جهانبانى نادر شاه پيغام براى حضرت محمد شاه خاقان هندوستان برده كه چون تنبيه جماعت افغان مطمح نظر است به ناظم صوبه كابل و آن نواحى مقرر گردد كه سد راه فرار اشرار را نمايند « 7 » و تا زمان فتح غزنين از جانب حضرت محمد شاه « 8 » جوابى نرسيد و صوبه‌دار كابل ، افغانان فرارى را جا داده ، اعانت مىنمود و محمد شاه ، ايلچيان نادر شاه را به احترام تمام نگاه داشته ، هر روزه براى جواب مكتوب نادر شاه ، عذرى مىخواست و بيشتر اسباب تعويق جواب ، تحير و تردد ، در عنوان بود كه نادر شاه را به چه اندازه بايد احترام داشت و به چه لقب او را نگاشت ، پس اعليحضرت نادر شاه ، بعد از\r\n\r\n\r\n","description":"","footnote":"\r\n( 1 ) . در متن : ( شتافته‌اند ) .\r\n( 2 ) . ر ك : جهانگشاى نادرى ، ص 309 . سياه‌سنگ نام تپه‌اى سنگى و دهى كوچك در افغانستان كه در چهار كيلومترى شمال شرقى كابل است .\r\n( 3 ) . ر ك : جهانگشاى نادرى ، ص 310 .\r\n( 4 ) . در همين قلعه برج عقابين قرار داشت . ( جهانگشاى نادرى ، ص 310 و 732 ) .\r\n( 5 ) . ر ك : جهانگشاى نادرى ، ص 310 .\r\n( 6 ) . ر ك : جهانگشاى نادرى ، ص 310 .\r\n( 7 ) . ر ك : جهانگشاى نادرى ، ص 310 و 311 .\r\n( 8 ) . لكهارت مىنويسد : روشن‌اختر پسر ارشد بهادر شاه با عنوان محمد شاه در اين هنگام بر هندوستان حكم مىراند كه پادشاهى ناتوان بود . ( نادر شاه ، ص 167 و 168 ) .\r\n","page_name":" 543 ","page_number":559},
  {"content":"\r\n\r\nفتح كابل يك نفر از يساولان دربار را مأمور داشت و نامه به پادشاه هندوستان نگاشت كه مدتى - مديد مىگذرد كه على مردان خان شاملو و محمد على خان قوللر آقاسى را روانه دربار آن پادشاه نموديم و سد باب [ و 
  ] راه فراريان افغان [ را 
  ] به آن حضرت اشعار داشتيم و براى تأكيد در مطلب ، ايلچى ديگر روانه ساختيم ، يك سال متجاوز ، او را نگاه داشته ، به جواب نامه نپرداختند و معلوم است كه اهمال و تغافل در اين امور ، ناشى از مخالفت و بيگانگى است و بعد از فتح قندهار گمان چنان بود كه اين دو دولت هواخواه يكديگرند و تنبيه افغانان مرضى خاطر جانبين است ، پس براى تنبيه آنها به جانب غزنين آمديم و مردمش ، مردمى كرده ، آداب و رسوم را به عمل آورده ، مورد عنايت ما شدند ، اما اهالى كابل كه در عالم اتحاد دولتين بايد به لوازم خدمتگزارى « 1 » پردازند ، در سعادت را بر خود بسته ، با افغانان اتفاق كرده ، اظهار نفاق نمودند و چون اين حركت بر خلاف ادب صادر شده بود ، از راه يگانگى ، در مقام تأديب آنها رانديم و چون روى اميد به دربار ما آوردند ، محض خاطر آن پادشاه ، اهل كابل را مورد احسان ساخته ، مقرر داشتيم كه احدى ، متعرض مال و عيال آنها نگردد « 2 » و ما را تاكنون جز تنبيه افاغنه منظورى نبود .\r\nپس نامه را به يساول داده به مصاحبت چند نفر از اعيان كابل روانه شاه جهان‌آباد نمود كه حقيقت حال را مفهوم پادشاه هندوستان دارند و بعد از ورود اين جماعت به جلال‌آباد ولد مير عباس افغان « 3 » كه حاكم جلال‌آباد بود ، اعيان كابل را منع از رفتن نمود [ و 
  ] يساول اعليحضرت نادر شاه را بكشت پس نادر شاه كه طالب چنين بهانه‌اى بود ، فرصت را غنيمت دانسته ، براى تسخير هندوستان ، رايات ظفر آيات را در جلال‌آباد برافراشت و در زمان توقف موكب و الا در كابل نسخه مميزى املاك فارس به مصحوب مستوفيان كه در سال [ 1149 
  ] « 4 » مأمور گشته بودند رسيد و در جلال‌آباد فرمان همايونى « 5 » شرف صدور يافت كه تمامت تيولات و موقوفات مملكت فارس ، ضميمه خالصه‌جات ديوانى شده ، نواب محمد تقى خان بيگلربيگى فارس ضبط ديوان اعلى نموده ، متوليان موقوفات و تيول‌داران خالصه‌جات ديوانى را محروم دارد .\r\nو نگارنده اين فارسنامه ناصرى گويد : فرمانى از نادر شاه ديدم كه به محمد تقى خان - بيگلربيگى فارس نوشته بود ، اگر واقف املاك موقوفه براى اولاد خود حقى از منافع آن املاك قرار داده ، اگرچه به عنوان حق توليت باشد بايد حقوق آنها را به همان اندازه از ملك موقوفه برساند .\r\nدر اين مدت متمادى ، امناى دولت هندوستان در بستر غفلت خفته بودند و چون خبر فتح قندهار را شنيدند ، چنين پنداشتند كه نادر شاه عود به ايران كند و زمانيكه ورود اعليحضرت - نادر شاه را به كابل دانستند ، اعتماد به شجاعت و دلاورى افغانان كرده ، در خيال تدارك كار\r\n\r\n\r\n","description":"","footnote":"\r\n( 1 ) . در متن : ( خدمتگذارى ) .\r\n( 2 ) . ر ك : جهانگشاى نادرى ، ص 311 .\r\n( 3 ) . ر ك : جهانگشاى نادرى ، ص 312 .\r\n( 4 ) . در متن : ( سال 1049 ) و ر ك : حوادث سال 1149 در همين كتاب .\r\n( 5 ) . در متن : ( هميونى ) .\r\n","page_name":" 544 ","page_number":560},
  {"content":"\r\n\r\nخود نشدند [ و 
  ] وقتى شنيدند كه سپاه ايران از آب سند گذشت ، از خواب غفلت برخاسته « 1 » ، هرچه توانستند لشكر فراهم آورده « 2 » ، اعليحضرت محمد شاه با اعيان سپاه ، از شاه جهان‌آباد نهضت فرموده ، در صحراى كرنال « 3 » كه دهى است در جانب راست رودخانه [ فيض 
  ] « 4 » ، اردوى خود را برپا نمود و اطراف را به سنگرها مستحكم داشت و موكب والاى نادرى از جلال‌آباد حركت كرده ، خطه پيشاور را گشوده ، در پانزدهم رمضان همين سال به جانب شاه جهان‌آباد نهضت فرمود و اردوى بزرگ از آب وزيرآباد « 5 » گذشته ، سراپردهء عز و جلال را افراختند و چون موكب و الا به حوالى لاهور رسيد زكريا خان « 6 » ، صوبه‌دار لاهور ، استيمان خواسته ، روز ديگر به شرف حضور رسيده مورد عنايت گرديد و بيست لك زر و چند زنجير فيل با نفايس ديگر به رسم پيشكش از حضور مبارك گذرانيد و ايالت لاهور كما فى السابق به او شفقت گرديد .\r\nو روز « 7 » بيست و ششم ماه شوال همين سال [ 1151 
  ] : از خطه لاهور به جانب شاه جهان - آباد ، نهضت فرمود ، پس به تحقيق پيوست كه حضرت محمد شاه با سيصد هزار مردنامى و دو هزار زنجير فيل و سه هزار ارابه توپ ، در صحراى كرنال بيست و پنج فرسخى شاه جهان‌آباد توقف فرموده است « 8 » ، پس اعليحضرت نادر شاه با سپاه ظفرپناه حركت نموده ، همه‌جا را تاخت كرد چون به قصبه انباله « 9 » رسيد حرم محترم و بنه را به فتح على خان افشار و جماعتى از سركردگان سپرده ، حكم به توقف فرمود « 10 » و موكب و الا نهضت نموده ، روز دوازدهم ماه ذى القعده وارد شاه [ جهان 
  ] آباد « 11 » گرديد و قول « 12 » همايون را به شاهزاده نصر اللّه ميرزا سپرد و روز چهاردهم همين ماه در دو فرسخى اردوى هندوستان نزول اجلال نموده ، خيمه‌ها را افراشتند و اعليحضرت نادر شاه با چند نفر از بهادران تا نزديكى اردوى محمد شاهى رفته ، ملاحظه توپخانه و سواد سپاه را فرموده به مقر دولت خود بازگرديد و روز ديگر سپاه ظفرپناه نادرى ، كوچ كرده از محاذات اردوى هندى گذشته جانب\r\n\r\n\r\n","description":"","footnote":"\r\n( 1 ) . در متن : ( برخواسته ) .\r\n( 2 ) . ر ك : جهانگشاى نادرى ، ص 319 .\r\n( 3 ) . كرنال نام منطقه‌اى است در شمال دهلى كه مينورسكى آن را در 135 كيلومترى دهلى مىداند .\r\n( 4 ) . در متن : ( چمنها ) كه مسلما اشتباه است و در روضة الصفا ، ج 8 ، ص 548 ، و جهانگشاى نادرى ، ص 320 : ( رودخانه فيض ) است . رودخانه فيض رودى است كه به طرف دهلى جريان دارد و على مردان خان زنگنه آن را به دهلى كشيد .\r\n( جهانگشاى نادرى ، ص 743 ) ، اما در روضة الصفا ، ج 8 ، ص 548 : از درياى چمون سخن رفته است كه نصر اللّه - ميرزا و سپاهش در آن سمت اقامت داشتند . همچنين در جهانگشاى نادرى ، ص 335 : از رودخانه چهناب كه همان وزيرآباد است سخن رفته است . و چهناب درواقع همان رودخانه چناب است كه از اجزاء پنجاب است .\r\n( 5 ) . اين رودخانه همان رودخانه ( چناب ) هند است . ( جهانگشاى نادرى ، ص 739 ) و يكى از پنج رودخانه‌اى است كه پنجاب را تشكيل مىدهد . ( جهانگشاى نادرى ، ص 742 ) .\r\n( 6 ) . زكريا خان به گفته لكهارت كه از شيخ حزين نقل كرده است : داراى 14000 تا 15000 سپاهى بود . ( نادر شاه ، ص 174 ) .\r\n( 7 ) . روز جمعه : ( جهانگشاى نادرى ، ص 320 ) .\r\n( 8 ) . ر ك : جهانگشاى نادرى ، ص 320 .\r\n( 9 ) . ر ك : جهانگشاى نادرى ، ص 320 - انباله نام منطقه‌اى است در شمال كرنال ( جهانگشاى نادرى ، ص 743 ) .\r\n( 10 ) . ر ك : جهانگشاى نادرى ، ص 743 .\r\n( 11 ) . در متن ( شاه‌آباد ) ولى در جهانگشاى نادرى ، ص 321 ، آمده است كه : نادر ( از شاه جهان‌آباد متوجه تانى سر شد ) .\r\n( 12 ) . قول ( به ضم اول ) به معنى قلب سپاه است .\r\n","page_name":" 545 ","page_number":561},
  {"content":"\r\n\r\nشرقى را كه ميدان وسيعى بود در يك فرسخى سپاه محمد شاه نزول نمود و برهان الملك - سعادت خان « 1 » با سى هزار نفر سپاه خود از راه غرور و غيرتمندى آماده جنگ گشت و سپهسالار هندوستان و سرداران به امداد او برخاسته ، اين معنى محرك حميت حضرت محمد شاه گشته نظام الملك كه صاحب هفت صوبه ممالك دكن بود و قمر الدين خان وزير الممالك « 2 » و تمامت سپاه از حد افزون و فيلهاى جنگى و توپخانه ، به نيم فرسخى ميدان جنگ آمده ، ازدحام و جمعيت آنها به اندازه‌اى بود كه از نيم فرسخى ميدان جنگ تا لشكرگاه ايشان پشت به پشت صف بستند و پهناى آن سپاه نيز از نيم فرسخ مىگذشت ، خديو كشورگير كه آرزوى چنين روزى را داشت ، جمعى را به محافظت اردوى اعلى مقرر فرمود و قول همايون را به نواب شاهزاده نصر اللّه ميرزا و امراى كارديده سپرد [ و 
  ] توپخانه را در ظل حمايت او قرار داد « 3 » .\r\n ز بس تعداد لشكر بيكران بود * سرانگشت كواكب خونچكان بود « 4 » \r\nدر نامه‌اى كه اعليحضرت نادر شاه به نواب رضا قلى ميرزا نايب السلطنه ، براى اين جنگ نوشت « 5 » ، چنين نگاشته است كه : « چون مدد سعادت خان برهان الملك به محمد شاه رسيد ، مستظهر گرديد و سنگر خود را رها كرده ، در ميدان ، صف محاربت آراست و ما كه در آرزوى چنين روزى بوديم ، قراول براى صيانت اردو گذاشته ، از قادر متعال « 6 » ، استعانت جسته ، بر دشمن حمله برديم ، تا دو ساعت تمام ، تنور حرب گرم بود و آتش توپ و تفنگ خرمن‌سوز عمراعدا گشت و به عون الهى ، بهادران شيرشكار ، صف خصم را بر هم زده ، آنها را متفرق كردند » و در اين مقام نام چند [ تن 
  ] از مقتولين نامى هندوستانى را نوشته است و از جمله اسرا ، سعادت خان را نگاشته است و بعد مىنويسد كه : « اين جنگ دو ساعت بود و دو ساعت و نيم بهادران ما دشمن را تعاقب كردند و هنوز يك ساعت به غروب آفتاب باقى بود كه معركه حرب از دشمن پاك گرديد و چون استحكامات اردوى آنها مضبوط بود ، فرمان داديم كه از يورش دست بردارند و خزانه بسيار و چندين توپ و فيل و نفايس و غنايم به دست افتاد و بيست هزار متجاوز از دشمن ، بر خاك هلاك افتاد و بيشتر از آنها در قيد اسارت « 7 » گرفتارند و از سپاه منصور ما نزديك به پانصد نفر در معرض هلاك بيشتر نيامد و بعد از اين جنگ فى الفور سپاه محمد شاه را احاطه كرده ، راه آمد و شد با اطراف و حوالى را بر آنها مسدود نموديم و چندين توپ و خمپاره براى خرابى استحكامات اردوى خصم آماده داشتيم ، پس محمد شاه از روى اضطرار در روز پنجشنبه هفدهم ذى القعده ، نظام الملك « 8 » را به اردوى ما فرستاد و روز ديگر خود با اعيان ممالك به حضور رسيد « 9 » در وقتى كه محمد شاه\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 323 .\r\n( 2 ) . ر ك : جهانگشاى نادرى ، ص 323 .\r\n( 3 ) . ر ك : جهانگشاى نادرى ، ص 323 .\r\n( 4 ) . ر ك : جهانگشاى نادرى ، ص 324 .\r\n( 5 ) . اين نامه را ميرزا حسن از قول ميرزا ملكم خان نقل مىكند . ر ك : تاريخ ايران ، ج 2 ، ص 27 .\r\n( 6 ) . ر ك : تاريخ ايران ، ملكم ، ج 2 ، ص 28 .\r\n( 7 ) . اسار : مصدر متعدى عربى است به معنى اسير كردن ، اسيرى ، بردگى .\r\n( 8 ) . ر ك : جهانگشاى نادرى ، ص 323 ، 326 ، 331 .\r\n( 9 ) . ر ك : جهانگشاى نادرى ، ص 327 ، روضة الصفا ، ج 8 ، ص 550 .\r\n","page_name":" 546 ","page_number":562},
  {"content":"\r\n\r\nبه اردو مىآمد به ملاحظه اينكه ما تركمانيم و او نيز از سلسله تركمانيه و خانواده گوركانيه است ، فرزند عزيز نصر اللّه ميرزا را تا خارج اردو و خود تا بيرون سراپرده به استقبال او رفتيم و چون وارد خيمه پادشاهى ما گشت ، نظر به ملاحظه قرابت ايلى آنچه لازمه احترام پادشاهى وى بود ، معمول داشتيم و او مهر سلطنت خود را به ما سپرد ، پس حكم كرديم كه كسى متعرض سراپرده شاهى و متعلقان سراى سلطنت و امرا و اعيان مملكت او نشود و در اين وقت پادشاه و جميع اكابر هندوستان ، از اردو حركت كرده‌اند [ و 
  ] به شاه جهان‌آباد رسيده‌اند و ما نيز در بيست و نهم ذى القعده به جانب شاه جهان‌آباد حركت خواهيم نمود و اراده اين است كه نظر به ملاحظه نسب محمد شاه و قرابت ايلى كه فيما بين است ، او را دوباره بر پادشاهى ممالك هندوستان مقرر داشته ، تاج سلطنت را بر سر وى نهيم ، حمد خداى را كه به انجام چنين كار [ ى 
  ] ما را قدرت داد « 1 » . . . »\r\nدر روز « 2 » غرهء ذى الحجه ، رايت جهانگيرى به جانب دهلى كه به شاه جهان‌آباد شهرت يافته ، برافراشت و بعد از ورود قلعه‌اى « 3 » را كه دار الخلافه سلاطين هندوستان بود ، مقر كوكبه نادرى قرار دادند و محمد شاه در همان قلعه ، سفره ضيافت را گسترده ، بعد از فراغت از صرف طعام ، خديو جهاندار ، به دلجوئى محمد شاه پرداخته ، فرمود كه سلطنت ممالك هندوستان باز به جناب پادشاه تعلق دارد ليكن چند روزى بايد خطبه و سكه هندوستان به نام ما قرار دهند و به توسط چاپار ، زر و سيم مسكوك بلاد را به نظر ما رسانند و محمد شاه به فرموده عمل نمود و بشكرانه وعده تاج‌بخشى كه مزيد بر جان‌بخشى بود ، تمامى جواهر و خزاين و اثاثه پادشاهى را به رسم نياز حاضر ساخت و همت نادرى چشم از آنها پوشيده ، قبول نفرمود و چون مبالغه محمد شاه از حد گذشت ، معتمدى را براى ضبط خزاين و بيوتات معين فرمود و تمامى جواهرات و اثاثه سلطنت پادشاهى را كه خلفا عن سلف به او رسيده بود ، واگذاشت « 4 » .\r\nو عيد نوروز سنه قوىئيل در [ روز 
  ] دهم ذى الحجه همين سال [ 1151 
  ] : اتفاق افتاد و پادشاه جهانگشا « 5 » به منزل حضرت محمد شاه كه در عمارت ديگر از قلعه دار الخلافه بود شرف - نزول ارزانى داشت و دگرباره از جواهرات كه در دست محمد شاه باقى مانده بود ، به حضور مبارك رسانيد و امرا و اعيان هندوستان علىقدر مراتبهم به پادشاه خود اقتدا كرده ، هر يك جواهرى سمين به رسم پيشكش رسانيد و مبلغى نقد ، بر دولتمندان شاه جهان‌آباد حوالت دادند و چون محصلان وصول آن وجه از اهل هندوستان بودند « 6 » ، فرصت را غنيمت دانسته ، بناى جور گذاشته براى هر ده هزار روپيه كه به خزانه نادرى رسانند ، چهل پنجاه هزار روپيه براى خود مىگرفتند و به اين سبب مردمان را در شكنجه و آزار انداختند كه جماعتى به هلاكت رسيدند و بسيارى از اعيان طايفهء هنود براى آنكه در معرض خوارى نيايند ، يا آنكه مال را عزيزتر از جان دانند ، خود را\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 28 .\r\n( 2 ) . ( روز پنجشنبه غره ذى الحجة الحرام ) . جهانگشاى نادرى ، ص 328 .\r\n( 3 ) . ( قلعه‌اى كه از مستحدثات شاه جهان بود ) . جهانگشاى نادرى ، ص 328 .\r\n( 4 ) . ر ك : جهانگشاى نادرى ، ص 328 .\r\n( 5 ) . ( روز شنبه طرف عصر ) . جهانگشاى نادرى ، ص 330 ، روضة الصفا ، ج 8 ، ص 551 .\r\n( 6 ) . ر ك : تاريخ ايران ، ملكم ، ج 2 ، ص 30 . بررسى علت شورش دهلى از اين ديدگاه ، در كتب تاريخى كمتر مورد توجه قرار گرفته است و ميرزا حسن اين قسمت را نيز از تاريخ ملكم گرفته است .\r\n","page_name":" 547 ","page_number":563},
  {"content":"\r\n\r\nكشتند و از آزار شكنجه رستند و عادت بزرگان هندوان است كه هلاك خود را بر رسوائى ترجيح دهند و قبل از ورود نادر شاه به شاه جهان‌آباد ، چنان ترس و هراس بر مردم مستولى بود كه جز غارت شهر و قتل‌عام احتمالى نمىدادند و بعد از ورود موكب و الا ، از نظمى كه در اردوى اعلى بود ، احدى را متعرض نگشتند و به فرمان نادر شاه ، جماعتى از سركردگان را روانه محلات شهر نمودند كه سبب آرامى و حمايت اهل شهر [ و 
  ] محلات شوند و اگر نفرى از لشكريان به اهالى ملك بر خلاف نظم حركتى كنند هر كس باشد گوش « 1 » و بينى او را ببرند و تا سه روز همه به آرامى گذرانيدند و در شب چهارم از ورود موكب و الا ، بعضى از فتنه‌انگيزان ، خبر وفات نادر شاه را در زبانها انداختند و فى الفور اين خبر شايع گرديد و مردمان بىسر و پا از جا درآمده بر ايرانيانى كه براى محافظت محلات مأمور بودند ، حمله بردند و چون قراولان شهر ، دسته دسته در همه‌جا متفرق و بىخبر بودند تا خواستند بدانند ، همه را عرضه شمشير ساختند و چون اين خبر به امراى شاه جهان‌آباد رسيد ، جماعتى از ايرانيان كه براى محافظت خانه آنها معين بودند ، اجازه كشتن آنها را به مردمان شهرى داده ، نفرى را باقى نگذاشتند « 2 » و چون اين قضيه به مسامع جلال نادرى رسيد ، چند نفر را مأمور فرمود كه در شهر رفته بىاصلى اين خبر را خاطرنشان مردمان كرده ، از و بال و نكال آگاه سازند و چون داخل شهر شدند ، اوباش شهرى بىسؤال و جواب آن بيچارگان را كشتند و اعليحضرت نادر شاه آن شب [ را 
  ] در قلعه دار الخلافه گذرانيد و در طلوع صبح سوار شده ، در ميان شهر رفت تا شورش مردم را فرونشاند و اين عمل باعث طغيان عوام گشته ، آغاز سفاهت را نموده ، تفنگى « 3 » به نادر شاه انداختند گلوله تفنگ خطا كرده به يكى از امرا كه در پهلوى نادر شاه بود رسيده ، او را هلاك نمود و تا اين - موقع در خيال نادر شاه نمىگذشت كه آزارى به اهل شهر رساند و بعد از اين واقعه تفنگ انداختن كه سپاه ظفرپناه از اردو به شهر آمده بودند ، فرمان قتل‌عام شهر را فرمود [ و 
  ] چون دست لشكريان به شمشير رفت ، دست مردمان شهرى از كار افتاد و از طلوع آفتاب تا نيمه روز هركه را ديدند كشتند و هرچه را يافتند بردند و در بين ، آتش در يكى از محلات افتاد و به عموم شهر سرايت نمود و نادر شاه به مسجد جامع روشن الدوله « 4 » كه در ميانه شهر بود رفته ، قرار گرفت و كسى را ياراى شفاعت نبود تا آنكه محمد شاه و نظام الملك و قمر الدين شفاعت نموده ، غضب نادرى را فرونشانيدند « 5 » و فرمان صادر گرديد كه اسرا را مرخص دارند .\r\nدر تواريخ شماره مقتولين در اين فتنه را از صد و بيست هزار نفر « 6 » تا سى هزار نگاشته‌اند\r\n\r\n\r\n","description":"","footnote":"\r\n( 1 ) . در متن : ( گوشش ) .\r\n( 2 ) . ر ك : تاريخ ايران ، ملكم ، ج 2 ، ص 30 .\r\n( 3 ) . ملكم خان ، اين مطلب را از قول فريزر صاحب كه در اين واقعه حضور داشته است نقل مىكند . تاريخ ايران ، ج 2 ، ص 30 .\r\n( 4 ) . ر ك : تاريخ ايران ، ملكم ، ج 2 ، ص 30 ، جهانگشاى نادرى ، ص 331 .\r\n( 5 ) . ر ك : تاريخ ايران ، ملكم ، ج 2 ، ص 31 .\r\n( 6 ) . اين سخن را نيز ملكم خان از قول فريزر صاحب نقل كرده است ، ولى ملكم خان اقوال مختلف را در مورد تعداد كشتگان از 8 تا 240 هزار نفر مىنويسد . ( تاريخ ايران ، ج 2 ، ص 31 ) و لكهارت عدد آن را تا 000 ، 400 مىنويسد اما نتيجه مىگيرد كه نظر به محدوديت وقت تعداد كشتگان نبايد از 000 ، 20 نفر متجاوز باشد . ( نادر شاه ، ص 193 ) .\r\nالبته عده زيادى از زنان را كه خودكشى كردند بايد بر اين عدد افزود . ( نادر شاه ، ص 193 ) .\r\n","page_name":" 548 ","page_number":564},
  {"content":"\r\n\r\nو چون در شب شورش ، سيد نياز خان داماد قمر الدين خان و شاه نواز خان كه از اعاظم هندوستان بودند بر سر فيل خانه نادرى رفته فيلبان‌باشى را كشته ، فيلها را برده بودند ، در حصارى متحصن شدند ، عظيم اللّه خان و فولاد خان كه از امراى دولت محمد شاهى بودند ، مأمور گشته ، آنها را گرفته با چهارصد نفر اعوان آنها را به حضور رسانيده ، تمامت آنها به ياسا رسيدند « 1 » و چند روز ديگر مخدره سراپرده گوركانيه را براى نواب شاهزاده نصر اللّه ميرزا خطبه نموده ، در تهيه اسباب عروسى شده ، هفته‌اى را به عيش و عشرت گذرانيدند « 2 » و بعد از چند روز كه ضبطچيان خزائن و بيوتات از انجام عمل خود فارغ گشته ، ظروف طلا و نقره و اسباب مرصع و اجناس نفيسه چندان به قلم درآمد كه دفترنويسان از جمع آن عاجز بودند از جمله « تخت طاووس » بود كه گنجهاى كاووس و اندوخته‌هاى دقيانوس شايستهء رونماى آن بود « 3 » و در ايام سلاطين سلف هندوستان ، دو كرور صرف آن تخت شده بود و چندين مرواريد و الماس و ياقوت كه نظير هر يك از آنها در خزانه هيچيك از ملوك يافت نمىشد ، به خزانه عامره نادرى رسيد و امرا و اعيان و صوبه‌داران ممالك نيز كرورها از نقد و جواهر و اسباب مرصع به رسم پيشكش ، از نظر همايونى گذرانيدند « 4 » .\r\nدر تواريخ نوشته‌اند : پيشكش امرا و اعيان مساوى پانزده كرور به سركار همايون رسيد « 5 » و هر يك از امرا و سركردگان كه مصدر خدمتى شده بودند ، احسان بىاندازه عنايت فرمود و به عموم لشكريان مساوى مواجب ديوانى آنها شفقت گرديد و به خدمتكاران اردو به قرار هر نفرى شصت روپيه داده شد « 6 » و ارقام مرحمت انجام ، به ولايات ايران شرف صدور يافته ، تمام توقعات ديوانى را به هر اسم و رسم ، سه ساله ، به اهالى ايران به صيغه تخفيف مرحمت گرديد « 7 » ، پس به افراد امرا و اعيان دولت گوركانيه ، خلعتهاى فاخر و شمشير و كارد مرصع و اسبهاى تازى ، عنايت فرمود و مجلس خسروانه ، آراسته ، به دست مبارك خود تاج شاهى را بر سر محمد شاه گذاشت و شمشير مرصع را زينت كمر او نمود و بر و دوش او را به جواهر چنان كه رسم سلاطين هندوستان است ، بياراست و نگين پادشاهى را به او بخشيد و خطبه و سكه ممالك هندوستان را كه تا اين زمان به نام نادر شاه بود ، باز به اسم محمد شاه جارى ساخت « 8 » و حضرت - محمد شاه استدعا نمود كه چون به الطاف حضرت نادر شاه دوباره صاحب تاج و تخت شدم ممالك آن طرف آب‌اتك « 9 » را از درياى سند از حد تبت و كشمير تا جائى كه آب درياى سند به درياى محيط مىريزد « 10 » به رسم پيشكش به ممالك محروسه شاهى انضمام يابد .\r\n\r\n\r\n","description":"","footnote":"\r\n( 1 ) . يعنى مقتول شدند . ( تاريخ ايران ، ملكم ، ج 2 ، ص 31 ) جهانگشاى نادرى ، ص 332 .\r\n( 2 ) . ر ك : جهانگشاى نادرى ، ص 332 .\r\n( 3 ) . ر ك : جهانگشاى نادرى ، ص 332 .\r\n( 4 ) . ر ك : جهانگشاى نادرى ، ص 333 .\r\n( 5 ) . ر ك : جهانگشاى نادرى ، ص 333 .\r\n( 6 ) . ر ك : جهانگشاى نادرى ، ص 333 .\r\n( 7 ) . ر ك : جهانگشاى نادرى ، ص 334 .\r\n( 8 ) . ر ك : جهانگشاى نادرى ، ص 334 .\r\n( 9 ) . همان رودخانه سند است كه در كنار قلعه اتك واقع است . مجمع التواريخ ، ص 2 ، پاورقى .\r\n( 10 ) . ( به‌علاوه ولايات تته و بنادر و قلعه‌جات تابعه ) . جهانگشاى نادرى ، ص 334 .\r\n","page_name":" 549 ","page_number":565},
  {"content":"\r\n\r\nدر تاريخ سرجان ملكم انگليسى « 1 » نوشته است « 2 » كه : « ما مجبوريم به احترام كردن چنين علو - همتى كه از نادر شاه ظاهر گرديد ، براى آنكه در همان وقتى كه به مطلوبى به اين بزرگى رسيد ، همت بر ترك آن گماشته ، به كلى قطع نظر از آن كرد و يكباره چشم از مملكتى بدين وسعت و سلطنتى به اين عظمت و مكنت ، پوشيد و كارى هم كه فايدهء آن به خودش راجع شود ، ننمود ، مگر نيكنامى . كه از مردانگى [ كه 
  ] او در حق محمد شاه نمود نه اين بود كه هيچ ملك هندوستان را صاحب نشد ، ليكن ممالكى را متصرف گرديد [ كه 
  ] در ازمنهء سابقه ، همه متعلق به دولت ايران بود و در عهدنامه كه در آن اوقات نوشته شده ، ممالكى كه در اين طرف آب سند است به ايران واگذار شد .\r\nالقصه ايام اقامت نادر شاه در دهلى مشهور به شاه جهان‌آباد ، پنجاه و هشت روز بود « 3 » و در روز آخر ، فرامين به اطراف ممالك هندوستان فرستاد به اين مضمون كه من و محمد شاه ، يك روحيم در دو بدن ، اگر خداى نخواسته خبر طغيان شما به ما رسد ، نام شما را از صفحه روزگار محو خواهيم كرد و روزى از قمر الدين خان وزير محمد شاه پرسيد « 4 » ، چند نفر زن در خانه دارى ؟ در جواب گفت هشتصد و پنجاه ، نادر شاه روى به امراى ايران كرده فرمود صد و پنجاه نفر زن ديگر از اسرا به خانه وزير بفرستند تا منصب مين‌باشى داشته باشد .\r\nو مقدار غنيمتى را كه نادر شاه از هندوستان برد ، بر وجه اختلاف گفته‌اند كه از هفتاد - ميليون استرلينگ كه هر يكى مساوى با چهار كرور تومان است ، نقد و جنس بود ، از همهء تخمينى كه كمتر گفته‌اند از سى ميليون بيشتر است « 5 » .\r\nدر روز هفتم ماه صفر سال 1152 : موكب و الا ، از شاه جهان‌آباد به قصد افغانستان نهضت نمود « 6 » و در عرض راه ، به عرض نادر شاه رسانيدند كه چندين دانه جواهر شاهى را لشكريان پنهان كرده‌اند « 7 » حكم فرمود تا اسباب تمام سپاه را جستجو كرده ، دربار هر كسى جواهرى را يافتند ، جزء خزانه نمودند و لشكريان جز اطاعت چاره‌اى نداشتند و اين دليلى است قوى بر كمال نظم و نسقى كه در سپاه او بود و بزرگان ايران ، اين معامله را حمل بر تدبير نادر شاه كرده ، گفته‌اند كه نادر شاه مىدانست سگ سير به شكار و لشكر مال‌دار به كارزار نمىرود . و موكب و الا از راه پيشاور و جلال‌آباد ، در غره رمضان وارد دار الملك كابل گرديد « 8 » و بزرگان آن نواحى و اعيان افاغنه به حضور مبارك آمده ، مورد عنايت شدند و به همه جهت از ولايات جانب غربى آب‌اتك كه به دولت نادرى اختصاص داشت ، چهل هزار نفر از طوايف افغان پيشاور و كابل و طايفه هزاره و باقى ايلات كوه‌نشين ، در سلك ملازمت منعقد گشته با جواهر خانه و\r\n\r\n\r\n","description":"","footnote":"\r\n( 1 ) . در متن : ( انگليس ) .\r\n( 2 ) . ر ك : تاريخ ايران ، ملكم ، ص 37 .\r\n( 3 ) . ر ك : تاريخ ايران ، ملكم ، ج 2 ، ص 31 ، در تاريخ جهانگشاى نادرى ، ص 335 : مدت اقامت نادر 57 روز است .\r\n( 4 ) . ر ك : تاريخ ايران ، ملكم ، ج 2 ، ص 31 .\r\n( 5 ) . ر ك : تاريخ ايران ، ملكم ، ج 2 ، ص 31 .\r\n( 6 ) . ر ك : جهانگشاى نادرى ، ص 335 .\r\n( 7 ) . ر ك : تاريخ ايران ، ملكم ، ج 2 ، ص 31 .\r\n( 8 ) . ر ك : جهانگشاى نادرى ، ص 338 .\r\n","page_name":" 550 ","page_number":566},
  {"content":"\r\n\r\nخزائن و زوائد اسباب با فيل خانه و توپخانه بزرگ ، روانه هرات فرمود « 1 » و چون خدايار خان - عباسى « 2 » ، زمين‌دار سند خود را از قديمى بندگان نادر شاه مىدانست و هميشه عريضه او در صفحات آذربايجان و عراق ملحوظ نظر همايونى مىشد و در ايام حركت موكب و الا به جانب كابل و غزنين دم از دولتخواهى مىزد و بعد از تسخير هندوستان كه مملكت سند ضميمه ممالك محروسه گرديد ، از خود ترسيده سر از چنبر اطاعت كشيد ، خاطر همايون عزيمت مملكت سند فرموده ، فرمان همايون شرف صدور يافت كه محمد تقى خان بيگلربيگى مملكت فارس « 3 » با سپاه فارس و كوه‌گيلويه و كرمان كه در نواحى بندرعباس مهياى عبور از دريا و تسخير مسقط و بر عمان بودند ، توپخانه و زوائد قشون را بر كشتيهاى ديوانى گذاشته از روى دريا و از نواحى سند وارد و خود آن ايالت‌پناه با سپاه جريده « 4 » ، از صحرا و كوهستان بلوچستان عبور كرده ، متمردين آن نواحى را در تحت اطاعت ما آورده ، در هر جاى از بلاد سند كه باشيم به شرف ركاب‌بوسى ما سرافراز گردد .\r\nو در هفتم رمضان موكب و الا از كابل به جانب سند حركت نمود « 5 » و خدايار خان خزائن خود را به قلعه عمركوت « 6 » كه سى فرسخ از آب و آبادى دور است فرستاد و خود حركتى مذبوح مىنمود و در همه‌جا از پيش سپاه ظفرپناه مىگريخت ، چون بيشتر از بلاد سند در تحت اطاعت نادر شاه درآمد ، خدايار خان خود را به قلعه عمركوت رسانيد و نادر شاه ، اردو را به شاهزاده نصر اللّه ميرزا سپرده ، حكم فرمود كه چند فوج از دلاوران ، آب و آذوقه برداشته ، سى فرسخ مسافت را كه بيابان بود ، گذرانيده ، قلعه عمركوت را محاصره نمودند و خدايار خان جز اطاعت چاره نديده ، استيمان نموده ، اطمينان يافته ، معادل يك كرور تومان از ذخائر خود پيشكش كرده ، به رسم حبس ، ملازم اردوى اعلى گرديد « 7 » .\r\nو عيد نوروز سنه پيچين‌ئيل در بيست و يكم ماه ذى الحجه همين سال [ 1152 
  ] : اتفاق افتاد و ايالت مملكت سند و تهتا « 8 » را به فرمان نادر شاه به سه قسمت نموده ولايت تهتا و بعضى از نواحى سند « 9 » به خدايار خان تفويض گشته او را شاه قلى خان گفتند « 10 » و يك جانب سند « 11 » كه به بلوچستان اتصال داشت به محبت خان حاكم بلوچستان شفقت گرديد و شكارپور « 12 » را به خوانين\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 338 .\r\n( 2 ) . ر ك : جهانگشاى نادرى ، ص 339 .\r\n( 3 ) . ر ك : جهانگشاى نادرى ، ص 339 .\r\n( 4 ) . در متن : ( حريده ) .\r\n( 5 ) . ر ك : جهانگشاى نادرى ، ص 339 .\r\n( 6 ) . نام يكى از شهرهاى سند كه خود از اعمال بمبئى است . ( جهانگشاى نادرى ، ص 760 ) در جغرافياى هندوستان اين نام ( امركوت ) ضبط شده . ( جهانگشاى نادرى ، ص 760 ) كوت به هندى به معنى قلعه است . ر ك : جهانگشاى - نادرى ، ص 341 ، روضة الصفا ، ج 8 ، ص 552 .\r\n( 7 ) . ر ك : جهانگشاى نادرى ، ص 342 .\r\n( 8 ) . نام يكى از صوبه‌هاى هندوستان است . ( جهانگشاى نادرى ، ص 339 و 757 ) .\r\n( 9 ) . در متن : ( سندرا ) .\r\n( 10 ) . ر ك : جهانگشاى نادرى ، ص 343 .\r\n( 11 ) . در متن : ( سندرا ) .\r\n( 12 ) . ناحيتى است در شمال كراچى كه سابقا از اعمال بمبئى بود . ( جهانگشاى نادرى ، ص 760 ) .\r\n","page_name":" 551 ","page_number":567},
  {"content":"\r\n\r\nآن ناحيه ارزانى داشتند و در بين ، عريضه محمد تقى خان بيگلربيگى مملكت فارس رسيد « 1 » كه از فر دولت شاهنشاهى ، تمامت نواحى بلوچستان را در تحت اطاعت و انقياد آورديم و ملك دينار والى آن سامان ، چند روزى به قلعه‌دارى پرداخت و چون خود را در ورطه هلاكت ديد ، استيمان نموده ، او را اطمينان داده در سلك دولت‌خواهان شاهنشاهى منسلك گرديد و چون موسم سفر دريا گذشته بود ، احتياط كرده ، كشتيهاى دولتى با توپخانه مباركه ، روانه بندرعباس نموده ، خود جان‌نثار و سپاه ظفرپناه فارس در كيچ « 2 » و مكران توقف كرده ، منتظر صدور فرمان قضا توأمان هستم و اعليحضرت نادر شاه در جواب فرمودند چون كار سند بر وجه اكمل فيصل يافته ، قشون را مرخص نموده ، خود به استعجال تمام وارد ركاب همايون گردد و چون حضرت نادرى ميلى مفرط به خوردن خربوزه داشت بايد در هرجا باشد خربوزه در سر سفره حاضر دارند چنان كه ايام محاصره بغداد مكرر از كاريز هرات كه فاليز آن بهتر از فاليز ساير بلاد است خربوزه به بغداد مىرسانيدند و در ايامى كه در ممالك هندوستان بود از بلخ و هرات و مرو خربوزه را به اردوى اعلى مىآوردند « 3 » و در آن ايام توقف موكب و الا در نواحى سند ، چندبار شتر خربوزه از بلخ رسانيدند كه دويست شتر آن را براى حضرت محمد شاه روانهء شاه جهان‌آباد فرمود « 4 » و بعد از انتظام امور سند ، همت به تسخير ممالك توران بسته ، فرامين به اطراف فرستاد كه از جميع ممالك محروسه اسب و ملبوس براى غازيان نصرت‌نشان و تدارك سفر تركستان در هرات حاضر سازند .\r\nو در سيزدهم ماه محرم سال 1153 : مطابق پيچين‌ئيل ، اعلام جهانگشا را از لاركانه « 5 » سند افراشته ، از نواحى بلوچستان گذشته ، روز هفتم ماه صفر همين سال ، موكب و الا در يك - فرسخى شهر نادرآباد قندهار نزول اجلال نمود « 6 » و محمد تقى خان بيگلربيگى مملكت فارس ، سپاه خود را از كيج مكران مرخص كرده ، در نادرآباد به اردوى اعلى پيوسته ، ملازم ركاب گرديد و مدت سفر ميمنت‌اثر هندوستان از تاريخ غره ماه صفر 1150 كه روز حركت از نادرآباد است تا روز ورود به آن مكان ، دو سال و هفت روز و مدت حركت از شاه جهان‌آباد تا ورود به نادر - آباد ، يك سال تمام اتفاق افتاد « 7 » و روز دوازدهم همين ماه ، رايات جلال از نادرآباد افراشته ، روز دهم ماه ربيع اول همين سال وارد هرات گشته ، اردوى اعلى را در صحراى كهدستان « 8 » يك فرسخى شهر هرات منزل داد و چون « تخت طاووس » كه محمد شاه به جواهرخانه نادرى سپرده بود ، در نظرها جلوه مىنمود ، همت و الا قرار گرفت كه در برابر آن سريرى ديگر با خيمه‌اى كه لايق آن سرير باشد ، مكلل به جواهر ترتيب دهند لهذا بعد از حركت از شاه جهان‌آباد ، استادان صنايع - كار هندى و ايرانى به سرانجام ، آن تخت و خيمه گوهرآگين [ را 
  ] پرداخته در مدت يك سال كه ايام راه بود در كمال زيب و زينت ترتيب داده ، به انجام رسانيدند و آن سرير را « تخت نادرى »\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 344 .\r\n( 2 ) . كيچ كه به صورتهاى كج ، كيز ، جالك و دزك هم آمده است در خاور قصرقند در شمال تيز است كه مهمترين بندر مكران بود . ( جهانگشاى نادرى ، ص 761 ) .\r\n( 3 ) . ر ك : جهانگشاى نادرى ، ص 345 .\r\n( 4 ) . ر ك : جهانگشاى نادرى ، ص 345 .\r\n( 5 ) . در متن : ( لارگانه ) - لاركانه نام ناحيتى است در هند غربى . ( جهانگشاى نادرى ، ص 759 ) .\r\n( 6 ) . ر ك : جهانگشاى نادرى ، ص 346 .\r\n( 7 ) . ر ك : جهانگشاى نادرى ، ص 346 .\r\n( 8 ) . كهدستان ، قريه‌اى است در 14 كيلومترى شرق هرات . ( جهانگشاى نادرى ، ص 763 ) .\r\n","page_name":" 552 ","page_number":568},
  {"content":"\r\n\r\nنام نهادند « 1 » و روز ديگر « تخت طاووس » و « تخت نادرى » را نصب كرده ، خيمه جواهرنشان را برپا داشتند و چند روز به عيش و عشرت گذرانيدند و روز بيست و پنجم اين ماه موكب و الا از صحراى كهدستان حركت كرده ، در گازرگاه هرات فرود آمدند « 2 » ، پس به قصد تسخير تركستان نهضت فرموده در هفتم ماه جمادى اول « 3 » در محل موسوم به قوشخانه « 4 » يك فرسخى شهر بلخ نزول اجلال نمود و چون سابق ، والى بلخ به امر همايونى هزار و صد فروند كشتى كه هر يكى دو سه هزار من باربر دارد ترتيب داده ، بر روى آب آمويه آماده داشت ، مقرر گشت كه كشتيها را از غله و ذخيره پر كرده ، توپخانه را هم بر كشتيها گذاشتند و چند فوج را مأمور فرمود كه بواسطه كشتى از آب آمويه گذشته ، همه‌جا به محاذات كشتيها و اردوى اعلى حركت كنند و موكب و الا ، روز هفدهم همين ماه « 5 » نهضت فرمود و روز هشتم از ماه جمادى دويم ، در منزل چارجو « 6 » نزول اجلال نموده به حكم و الا در مدت سه روز جسرى « 7 » محكم بر آب آمويه بسته ، افواج قاهره را عبور دادند و روز چهاردهم همين ماه « 8 » ، اعليحضرت نادر شاه با غلامان خاصه بر كشتى نشسته ، عبور نمود و حكيم [ بى 
  ] اتاليق « 9 » وزير تركستان و اعيان بخارا وارد دربار اعلى شده ، مورد عنايت گرديدند و روز ديگر مرخص شده ، كه حضرت ابو الفيض خان پادشاه تركستان را به الطاف شاهنشاهى مطمئن ساخته ، به دربار معلى آورند و موكب و الا كوچ بر كوچ به عزم بخارا حركت نموده ، روز نوزدهم اين ماه ، در چهار فرسخى شهر بخارا ، سراپردهء جلال و خيمه جواهردوز را برپا نمودند و حضرت ابو الفيض خان با حكيم [ بى 
  ] اتاليق وزير و خواجه‌زادگان و نقبا و اشراف و علما و امراى بخارا در عصر روز بيستم اذن شرفيابى يافته « 10 » به آستانه‌بوسى سرافراز گرديده ، نگين و افسر شاهى را به دست خود بر بساط مجلس شاهنشاهى گذاشته ، اظهار چاكرى نموده ، چون آن پادشاه از خاندان چنگيزى و دودمان تركمانى بود ، رخصت جلوس يافت و به تفقدات ملوكانه شاهنشاهى زنگ تشويش را از خاطر خود زدود و بعد از ساعتى به رخصت انصراف در خيمه‌اى كه براى آن پادشاه مهيا داشته بودند وارد شده ، آسوده گشت و همراهان او علىقدر مراتبهم در خيمه‌ها توقف نمودند و روز بيست و دويم اين ماه « 11 » موكب عز و جاه كوچ كرده ، در نيم‌فرسخى شهر بخارا نزول اجلال نمود و حضرت ابو الفيض خان به خلعت زربافت و كمر خنجر مرصع و اسب تازى و\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 347 ، روضة الصفا ، ج 8 ، ص 552 .\r\n( 2 ) . ر ك : جهانگشاى نادرى ، ص 348 .\r\n( 3 ) . ر ك : جهانگشاى نادرى ، ص 348 .\r\n( 4 ) . محلى در نزديكى بلخ . ( جهانگشاى نادرى ، ص 764 ) .\r\n( 5 ) . ر ك : جهانگشاى نادرى ، ص 349 .\r\n( 6 ) . چارجو محلى است در جنوب رودخانه جيحون در تركستان . ( جهانگشاى نادرى ، ص 765 ) ، روضة الصفا ، ج 8 ، ص 556 .\r\n( 7 ) . در متن : ( حسر ) .\r\n( 8 ) . ر ك : جهانگشاى نادرى ، ص 350 .\r\n( 9 ) . در جهانگشاى نادرى ، همه‌جا ( حكيم بىاتاليق ) . ر ك : ص 349 - 350 . . . معنى واژه اتاليق كه تركى است :\r\nشوهرمادر ، لالا ، لله ، مؤدب ، نگهبان و منصبى است در عهد صفويه . ( معين ) .\r\n( 10 ) . ر ك : جهانگشاى نادرى ، ص 350 ، روضة الصفا ، ج 8 ، ص 553 .\r\n( 11 ) . ر ك : جهانگشاى نادرى ، ص 351 ، روضة الصفا ، ج 8 ، ص 554 .\r\n","page_name":" 553 ","page_number":569},
  {"content":"\r\n\r\nزين طلا سرافراز گرديد و اعيان بخارا ، هر يك به مرتبتى مورد عنايت شدند و معادل بيست هزار - نفر از تركمانان آن نواحى را به ملازمت ركاب اقدس اختصاص دادند « 1 » .\r\nروز پانزدهم رجب ، باز حضرت ابو الفيض خان مورد شفقت گشته سروبر او را به افسر گوهرنگار و خلعت زرتار زينت داده ، او را به خطاب پادشاه تركستان سرافراز نمود و ممالك جانب شمالى آب آمويه و تمامى ماوراء النهر را به او واگذار فرمود و جانب جنوبى آب آمويه را ضميمه ممالك محروسه ايران نمود كه بر مملكت بلخ و توابع آن افزوده ، متعلق به دولت عليه نادريه باشد .\r\nو روز شانزدهم ماه رجب اين سال [ 1153 
  ] « 2 » : موكب و الا براى تنبيه سركشان خوارزمى از خارج شهر بخارا نهضت نموده به جانب منزل چارجو كه سابق جسرى بر آب آمويه بسته و هزار و صد كشتى در انتظار ورود موكب و الا بودند كوچ بر كوچ حركت فرمود و در بين ، خبر رسيد كه جماعتى از تركمانان خوارزمى « 3 » براى شبيخون به اردوى اعلى آمده ، منتظر عبور موكب و الا از جسر چارجو هستند و اعليحضرت شاهنشاهى اردو را گذاشته ، با چند فوج از دلاوران به تعجيل از جسر گذشته به جماعت خوارزمى رسيده ، آنها را شكسته ، جماعتى را كشته و بسيارى را اسير نمودند و هزار و صد فروند كشتى مزبور را پر از غله و ذخيره نموده ، براى سيورسات اردو ، از روى آب آمويه به جانب خوارزم حركت دادند « 4 » و اردوى اعلى از جسر گذشته ، در همه‌جا ، در محاذات كشتىها حركت مىنمودند .\r\nو روز سيزدهم شعبان « 5 » وارد منزل دوه‌بوينى « 6 » كه اول آبادى خوارزم است گرديدند و چون ايلبارس « 7 » والى خوارزم پيش از وقت ، سپاه اوزبك و تركمان دشت خوارزم و ارال را در قلعه هزار اسب « 8 » كه تا دوه‌بوينى سه فرسخ است مهياى جنگ داشته بود ، اعليحضرت شاهنشاهى دو روز در دوه‌بوينى توقف فرمود كه شايد ايلبارس از قلعه درآيد و بعد از يأس از خروج او ، بنه و اغروق را گذاشته ، جماعتى را براى محافظت بنه و كشتيهاى سيورسات مأمور داشته ، به جانب هزار اسب نهضت فرمود و نيم‌فرسخى قلعه را جاى اردو قرار داد و چون معلوم شد كه\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 351 ، روضة الصفا ، ج 8 ، ص 554 .\r\n( 2 ) . ر ك : جهانگشاى نادرى ، ص 353 .\r\n( 3 ) . ( به سركردگى محمد على خان اوشاق ) جهانگشاى نادرى ، ص 353 ، روضة الصفا ، ج 8 ، ص 556 .\r\n( 4 ) . ر ك : جهانگشاى نادرى ، ص 354 .\r\n( 5 ) . ر ك : جهانگشاى نادرى ، ص 355 .\r\n( 6 ) . در متن : ( ديوه‌بونى ) با توجه به متن جهانگشاى نادرى ، تصحيح شد . دوه‌بوينى ( به فتح اول و ثانى ) كه آن را ( داوا - بوينى ) و ( دوه‌بويون ) هم نوشته‌اند ، به معنى : گردن شتر ، است و آن نام تنگى است در مسير جيحون كه رود را به يك‌سوم پهناى اصلى آن مىرساند و اصطخرى آن را ( بوقشه ) و مستوفى ( دهان شير ) مىخواند .\r\n( 7 ) . نام يكى از خانان خيوه است كه به ايلبارس ثانى مشهور است . ( جهانگشاى نادرى ، ص 766 ) .\r\n( 8 ) . هزار اسب : يكى از شهرهاى معروف خوارزم است كه عربان آن را هزارسف مىخوانند و انورى و رشيد الدين وطواط را در هنگام جنگ سنجر و اتسز درباره آن دو رباعى است . انورى گفته است :\r\n امروز به يك حمله هزار اسب بگير * فردا خوارزم و صد هزار اسب تراست \r\nو رشيد گفته است :\r\n گر دشمنت اى شاه شود رستم گرد * يك خر ز هزار اسب نتواند برد \r\n","page_name":" 554 ","page_number":570},
  {"content":"\r\n\r\nايلبارس از قلعه بيرون نخواهد آمد و آب آمويه ، اطراف قلعه هزاراسب را احاطه كرده ، به‌علاوه باروى قلعه در خاك‌ريز پنهان گشته و يورش به چنين قلعه‌اى از حزم و احتياط دور است ، شاهنشاه جهان‌پناه ، به كار قلعه نپرداخته ، لواى كشورگشائى را به جانب خيوه كه تختگاه ولايت خوارزم و ميانه‌آبادى مملكت است ، برافراشت و چون يك منزل كوچ نمودند ، ايلبارس از قلعه هزاراسب درآمده ، تركمانان يموت و تكه كه يكه‌تازان سپاه ايلبارس بودند ، دست جلادت درآورده ، تا نزديكى اردو آمدند و اعليحضرت شاهنشاه ترتيب اردو را برهم نزد « 1 » و به نفس نفيس آنها را تعاقب كرده ، بسيارى از آنها را كشته و اسير فرمود و ايلبارس بلاتأمل خود را به قلعه خانقاه « 2 » كه يكى از پنج قلعه‌هاى نامى خوارزم است ، انداخته ، متحصن گرديد و روز ديگر سپاه ظفرپناه به قهر و غلبه ، قلعه خانقاه را گرفته ، ايلبارس را به دست آورده به حضور مبارك رسانيدند و بعد از ثبوت تقصيرات كه يكى از آنها كشتن فرستادگان حضرت شاهنشاهى بود كه از منزل چارجو براى استمالت او فرستاده بودند به فرمان قهرمان شاهى ، به حكم عدل از در خونخواهى ، او را با بيست نفر از رؤساى خوارزم به ياسا رسانيدند « 3 » و ايالت ممالك خوارزم را به طاهر خان « 4 » نواده ولى محمد خان چنگيزى كه با سلاطين تركستان نسبت پسر عمى داشت ، شفقت فرمود و چون چند رجاله اردو ، به خودسرى بناى تاراج قلعه خانقاه را گذاشته بودند ، حكم به سياست آنها صادر شده ، سى نفر از آنها را در درب كشيكخانه گردن زدند و موكب و الا نهضت نموده در خارج قلعه خيوه نزول نمود و چون اهل شهر اطراف شهر را آب انداخته بودند ، مقرر گرديد كه چندين خندق حفر كرده ، آبها را به آنها انداخته ، به اندك زمانى زمين خشك گرديد و حصار قلعه « 5 » با گلوله‌هاى توپ و خمپاره خراب گرديد و در جانب عصر ، اعيان قلعه خيوه ، طالب امان شده ، با كليد قلعه به درگاه جهان‌پناه آمده ، مورد عنايت شدند ، پس به فرمان شاهنشاهى چهار هزار نفر « 6 » اسيرانى كه در شهر خيوه بودند و هشت هزار نفر كه در حوالى خيوه به‌سر مىبردند « 7 » ، حاضر ساخته ، تمامت آنها را زاد و راحله داده ، مرخص فرمود .\r\nو روز هفدهم ماه رمضان « 8 » ، از شهر خيوه ، نهضت نموده ، در چهارم شوال عود به منزل چارجو نمود و حكيم [ بى 
  ] اتاليق « 9 » وزير تركستان با عريضه حضرت ابو الفيض خان و هداياى لايقه به حضور مبارك رسيده ، مورد عنايت گرديد « 10 » و موكب فيروزى كوكب از راه كلات و\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 356 ، روضة الصفا ، ج 8 ، ص 556 .\r\n( 2 ) . مرآت البلدان ، آن را ( قلعه خانگاه ) خوانده است و آن يكى از قلاع پنجگانه خوارزم است كه بر سر راه خيوه به هزار - اسب قرار داشته است . ( جهانگشاى نادرى ، ص 356 ) .\r\n( 3 ) . ر ك : جهانگشاى نادرى ، ص 357 ، روضة الصفا ، ج 8 ، ص 557 .\r\n( 4 ) . ر ك : جهانگشاى نادرى ، ص 357 .\r\n( 5 ) . در متن : ( قلعه را ) .\r\n( 6 ) . ر ك : جهانگشاى نادرى ، ص 358 .\r\n( 7 ) . ر ك : جهانگشاى نادرى ، ص 358 .\r\n( 8 ) . ر ك : جهانگشاى نادرى ، ص 359 .\r\n( 9 ) . ر ك : جهانگشاى نادرى ، ص 359 .\r\n( 10 ) . ر ك : جهانگشاى نادرى ، ص 360 .\r\n","page_name":" 555 ","page_number":571},
  {"content":"\r\n\r\nمياب و كوپ‌كان « 1 » كه مسكن قديمى آن حضرت است متوجه مشهد گرديد و چون حضرت - شاهنشاهى را از مبادى عمر تعلقى تمام به كلات بود و به خيال آنكه آخر عمر را در آنجا بسر - برد ، حكم كرده بود كه استحكامات آن را تعمير نمايند و خانه براى مقام خود در آن بسازند و آب‌انبارها بنا كنند و فرمان داد تا جميع خزائن را بدانجا برند و كلات يك درجه آسمانى شمالى مشهد مقدس در راه مرو شاه‌جهان ، در جائى واقع است كه آن را اژدركوه « 2 » گويند و اطراف آن همه كوهستان ، است و در اواخر ماه شوال « 3 » اين سال [ 1153 
  ] : شاهنشاه جهان‌پناه ، وارد ارض اقدس شده ، شرف‌اندوز آستان مقدس گرديد و مدت دو ماه توقف نمود و در زمان قليل « 4 » پنج پادشاه را مغلوب و مقهور داشت مانند اشرف شاه افغان پادشاه ايران و امير حسين افغان پادشاه افغانستان و محمد ، پادشاه هندوستان و ابو الفيض خان پادشاه تركستان و ايلبارس پادشاه خوارزم .\r\nو ممالك ايران را از دست دشمنان مختلف خلاص نمود .\r\nو حدود ملك او از جانب [ شمال 
  ] « 5 » تا رود جيحون و از اطراف ديگر « 6 » تا آب‌اتك رفته بود و رعاياى ايران منتظر بودند كه عسكر رومى را از سواحل دجله بغداد و شط فرات دور كند اما حضرت شاهنشاهى براى رعايت نام و ننگ ابتدا به انتقام خون برادر خود ابراهيم خان - ظهير الدوله كه در جنگ با طايفهء لكزيه « 7 » داغستان كشته شده بود ، پرداخت . و روز بيست و ششم ماه ذى الحجه اين سال رايات فيروزى آيات از ارض اقدس برافراشت و از راه خبوشان و استراباد و مازندران ، عازم مقصد گرديد « 8 » .\r\nو عيد نوروز سنه تخاقوىئيل در سيم ماه محرم سال 1154 اتفاق افتاد « 9 » و موكب و الا حركت نموده ، از استراباد و اشرف البلاد مازندران گذشته و از سوانح اتفاقيه « 10 » ، آنكه چون ولايات مازندران تمام جنگل و بيشه است و در زمان سلاطين صفويه جنگل را تراشيده ، خيابانى احداث كرده كه راه منحصر به آن است و حضرت شاهنشاهى هرگاه روز جنگ و كارزار نبود با حرم محترم و خواجه‌سرايان طى منازل مىنمود ، در نواحى سواد كوه از پل سفيد گذشته ميانه\r\n\r\n\r\n","description":"","footnote":"\r\n( 1 ) . در متن : ( كوب‌كاب ) با توجه به جهانگشاى نادرى ، ص 360 ، تصحيح شد . كوپكان يا كوبكان كه در بعضى نسخه‌هاى جهانگشاى نادرى ، ص 508 : ( كوبكاب ) هم آمده است دهى است از دهستان ميانكوه دره گز .\r\n( 2 ) . مؤلف اين قسمت را از تاريخ ايران ، ملكم خان ، ج 2 ، ص 34 ، برداشته است كه آن نيز ماخوذ از گفتار كينز - صاحب است .\r\n( 3 ) . ر ك : جهانگشاى نادرى ، ص 360 .\r\n( 4 ) . در تاريخ ايران ، ملكم ، ج 2 ، ص 34 : ( پنج سال ) .\r\n( 5 ) . در متن نيست با توجه به تاريخ ايران ، ملكم ، ج 2 ، ص 34 كه مؤلف اين قسمت را از آنجا نقل كرده است كامل شد .\r\n( 6 ) . از جانب مشرق . ( تاريخ ايران ، ملكم ، ج 2 ، ص 34 ) .\r\n( 7 ) . در تاريخ ايران ، ملكم ، ج 2 ، ص 34 : ( لزگى ) ، و جهانگشاى نادرى ، ص 362 .\r\n( 8 ) . جهانگشاى نادرى ، ص 362 و 363 .\r\n( 9 ) . ر ك : جهانگشاى نادرى ، ص 363 .\r\n( 10 ) . ر ك : جهانگشاى نادرى ، ص 366 .\r\n","page_name":" 556 ","page_number":572},
  {"content":"\r\n\r\nزير آب و بهجان « 1 » نزديك به قلعه اولاد « 2 » ، در روز « 3 » بيست و هشتم صفر اين سال ، مردى در پناه درختى كمين كرده ، در وقت عبور ، حضرت شاهنشاه را نشانه گلوله تفنگ ساخت ، گلوله خطا نموده ، زير بازوى راست شاهنشاه را خراشيده ، شست دست چپ او را برده در گردن اسب فرو رفته ، اسب به سر غلطيد و شاهزاده رضا قلى ميرزا كه آن روز در سوارى حاضر بود « 4 » ، غلامان و هميشه كشيكان ركاب را خبر داده ، هرقدر جستجو كردند ، براى انبوهى جنگل و بيشه ، اثرى از او نيافتند و چون موكب و الا به طهران رسيد « 5 » ، چند روزى آسايش نمود ، پس به عزم تنبيه متمردين لكزيه كه مساكن آنها در منتهاى داغستان است ، نهضت فرمود و صعوبت راه و سختى اماكن آن جماعت به اندازه‌اى است كه از حد وصف بيرون است و سردى آن به حدى است كه بيشتر كوهستان آنها ، در تمام تابستان در يخ و برف پنهان است و مدت پانزده روز در آن نواحى براى تنبيه اشرار توقف فرمود و چون فصل عقرب و موسم پائيز رسيد « 6 » و نزول برف و شدت سرما شد ، عازم شهر دربند شده « 7 » ، روز پنجم ماه شعبان وارد شدند و بعد از ورود قدغن به اهالى اردو فرمود كه هر كس به اندازه رتبه خود خانه‌اى از چوب و نى ساخته ، مهياى توقف زمستانه شوند « 8 » و در اين ايام ، « نيك‌قدم » نام غلام دلاور تايمنى « 9 » و « آقا ميرزا » پسر دلاور را كه مظنه داده بودند در مازندران مباشر انداختن تفنگ به جانب حضرت شهريارى گشته‌اند ، مقيدا به حضور و الا رسانيدند و با « نيك‌قدم » عهد فرمود كه براستى ماجرا را گفته ، از كشتن « 10 » ايمن باشد و نيك‌قدم اعتراف نمود كه به اغواى آقا ميرزا ، اين خيانت را نمودم پس فرمان صادر شده ، آقا ميرزا « 11 » را كشتند و نيك‌قدم را كور نمودند . « 12 »\r\nو هم در اين ايام كه ماه ذى القعده بود ، نظيف « 13 » افندى و منيف افندى از دولت عاليه روم به سفارت مأمور گشته ، وارد درگاه معلى شده ، نامهء پادشاه والاجاه ممالك روم را كه معذرت - نامه بود از انكار علماى مكه معظمه و مدينه طيبه و ممالك روم بر تصديق مذهب جعفرى و\r\n\r\n\r\n","description":"","footnote":"\r\n( 1 ) . در متن : ( بهچال ) با توجه به جهانگشاى نادرى ، ص 366 ، تصحيح شد . بهجان كه در بعضى نسخ جهانگشاى - نادرى ، ص 772 : ( بهيجان ) هم آمده است و در فرهنگ جغرافيائى ( بايجان ) ضبط شده ، دهى است از دهستان بهرسناق لاريجان .\r\n( 2 ) . ر ك : شاهنامه ، ج 2 ، ص 100 ، بيت 445 ، چاپ مسكو ، جهانگشاى نادرى ، ص 773 .\r\n( 3 ) . در روز يكشنبه . ( جهانگشاى نادرى ، ص 366 ) .\r\n( 4 ) . ر ك : تاريخ ايران ، ملكم ، ص 35 ، ج 2 .\r\n( 5 ) . بنا بر آنچه در جهانگشاى نادرى ص 367 آمده است : رضا قلى خان مامور به توقف طهران مىشود ولى نادر از قزوين به قراچه‌داغ و بردع مىرود .\r\n( 6 ) . در متن : ( نرسيد ) .\r\n( 7 ) . ر ك : جهانگشاى نادرى ، ص 370 .\r\n( 8 ) . ر ك : جهانگشاى نادرى ، ص 370 .\r\n( 9 ) . ر ك : جهانگشاى نادرى ، ص 151 - 164 .\r\n( 10 ) . در متن : ( گشتن ) .\r\n( 11 ) . ( آقا ميرزا ولد دلاور ) . جهانگشاى نادرى ، ص 370 .\r\n( 12 ) . ر ك : روضة الصفا ، ج 8 ، ص 557 .\r\n( 13 ) . در متن : ( لطيف ) ، با توجه به جهانگشاى نادرى ، ص 371 ، تصحيح شد .\r\n","page_name":" 557 ","page_number":573},
  {"content":"\r\n\r\nتفويض ركنى از اركان كعبه رسانيدند و حضرت شاهنشاه در جواب آن مكتوب مرقوم داشت كه قبل از آنكه پادشاهى ايران‌زمين به سلاطين تركمان اختصاص يابد ، بعضى از ممالك روم و هند و تركستان داخل حوزه « 1 » مملكت آن طبقه بود و بعد از آنكه به اقتضاى تقدير سلطنت - ايران به سلاطين صفويه انتقال يافت و در عهد آنها بلخ و توابع آن در تصرف اوزبك و كابل و توابع آن به تصرف هند و عراق عرب و دياربكر و بعضى از آذربايجان در تصرف دولت روم درآمده است چنان كه متون تواريخ به آن مشحون است و حدود و سنورى « 2 » هم كه ميانه خاقان مغفور امير تيمور و اجداد خلدمكين آن پادشاه سليمان نگين قرار يافته ، معلوم است « 3 » و در مغان كه به تأييد ايزدى بر اورنگ سلطنت ايران جلوس نموديم ، معهود ضمير داشتيم كه انشاء اللّه تعالى ممالك موروثى كه در تصرف سلاطين اطراف است ، انتزاع و استرداد شود سواى ممالك متصرفى دولت روم كه اولا آن حضرت را به قبول تكليف امورات خمسه تصديع دهيم هرگاه صورت حصول يابد فهو المطلوب و چون غرض اصلى ما نظم سررشتهء ايليت است ، البته در باقى مواد ، مضايقه نخواهد بود « 4 » و ملك و مملكت فيما بين ، جدائى نخواهد داشت و هرگاه مقرون به قبول نگردد مكنون‌مآل را نگاشته لوحه اعلان سازيم و در عالم دوستى و برادرى توقع داشتيم كه امور خمسه ، چون متضمن اصلاح حال مسلمانان است و آن حضرت نيز خليفه اسلام بودند بر وجه اتم و اكمل ، فيصل يابد و آن مطلب در عقدهء تعويق نماند « 5 » و چون ميانه دور و نزديك حرفى گفته‌ايم به طلب حرف خود عازم روم مىباشيم و اميدوار هستيم كه انشاء اللّه تعالى بعد از ورود به آن سرزمين و در عالم مهمان‌نوازى از طرف قرين الشرف آن دولت عليه ، امور معهوده ، دريغ نگردد « 6 » ، پس افنديان رومى را رخصت انصراف فرموده ، روانه مقصد شدند و هرچند در صحراى مغان به نحوى كه سابقا نگاشته شد ، شناعت سب و رفض را خاطرنشان اهالى ايران كرده ، ايشان هم طوعا او كرها ، خريدار آن كالا شدند ، درين اوقات براى مزيد تأكيد به تجديد حكم مؤكد و فرمان تجديد خطاب به همگى اهالى ايران از حد دربند الى منتهاى كابل و پيشاور به اين مضمون صادر گرديد كه ؛ « 7 »\r\nبيگلربيگيان عظام و حكام كرام و سادات عالىمقام و علما و فضلاى كروبى احتشام و اهالى شرع مبين و واقفان مسالك حق و يقين و كلانتران و كدخدايان و رؤسا و قاطبه قاطنين « 8 » ممالك محروسه شاهنشاهى و مستظلان « 9 » قصر بىقصور دولت ابدمدت ظل اللهى به مكارم بىدريغ خاقانى و عنايات از حد افزون قاآنى اميدوار بوده ، بدانند كه در شوراى كبراى صحراى مغان در حينى كه جمهور انام و كافه خاص و عام ايران ، از نواب همايون ما ، استدعاى قبول\r\n\r\n\r\n","description":"","footnote":"\r\n( 1 ) . در متن : ( حوزه آن ) ، با توجه به جهانگشاى نادرى ، ص 371 ، تصحيح شد .\r\n( 2 ) . سنور ( به كسر اول ) به معنى سرحد و مرز است . ر ك : جهانگشاى نادرى ، ص 20 ، 417 ، 496 .\r\n( 3 ) . ر ك : جهانگشاى نادرى ، ص 371 .\r\n( 4 ) . ر ك : جهانگشاى نادرى ، ص 371 .\r\n( 5 ) . در متن : ( بماند ) .\r\n( 6 ) . ر ك : جهانگشاى نادرى ، ص 372 .\r\n( 7 ) . ر ك : جهانگشاى نادرى ، ص 372 .\r\n( 8 ) . قاطن : خادم ، خدمتگار ، متوطن و اقامت‌كننده در جائى .\r\n( 9 ) . مستظل : پناه‌جوينده به سايه ، كسى كه خود را در تحت حمايت كس ديگرى قرار دهد .\r\n","page_name":" 558 ","page_number":574},
  {"content":"\r\n\r\nپادشاهى مىكردند ، به ايشان تكليف فرموديم در صورتى مسؤول شما مقرون به قبول خواهد شد كه از عقايد فاسده ، نكول كرده و حقيقت خلفاى راشدين رضوان اللّه عليهم اجمعين كه مذهب آباى همايون ما بوده ، اذعان و قبول كرده ، از رفض و سب « 1 » خلفاى ثلاث تبرا و به محبت ايشان و ولايت اسد اللّه الغالب و مظهر العجايب على بن ابيطالب كرم اللّه وجهه ، تولا نمايند « 2 » و تمامت ارباب حل و عقد ، شوراى كبراى [ صحراى مغان 
  ] به رهنمونى حكم اقدس و ارشاد امر مقدس ، ترك عقايد فاسده نموده ، به ولاى آن چهار ركن ايوان دين مبين متمسك گرديدند و حضرت همايون ما در ازاى اين معنى سرير سرورى را به جلوس ميمنت مأنوس اقدس زينت داده ، تعهد نموديم كه عهود خمسه معهوده را به اعليحضرت ملك رفعت ، خاقان البرين و سلطان - البحرين ، خادم الحرمين الشريفين ، ثانى اسكندر ذو القرنين ، پادشاه اسلام ، برادر و الا احتشام ، اعنى سلطان ممالك روم ، اعلام و آن مطلب را بر وفق مأمول ، پذيراى اختتام سازيم كه مقدمات مزبوره به تأييد الهى قريب الحصول است و در اين وقت كه ساحت دربند مطلع ماهيچه « 3 » رايات فيروزى آيات بود به تجديد مزيدا للتأكيد از براى توطين « 4 » خاطر همايونى از علامة العلمائى ، ملا على اكبر ملاباشى « 5 » و باقى علماى كرام كه در ركاب ظفر انتساب حاضر بودند در مجالس و خلوات استعلام فرموديم ، همان مراتب سابق را معروض داشتند و به همه جهت حجاب شبهه از پيشگاه ضمير اقدس ، مرتفع گرديده ، به حد يقين پيوست كه همگى سب و رفض ، ناشى از اغراض نفسانى شاه اسمعيل صفوى بوده و الا از صدر اسلام ، تمامت مسلمين بر يك طريقه ثابت و راسخ بوده‌اند اگرچه اختلاف در فروع دين داشته‌اند بناء على هذا ، به تأييد ربانى و الهام سبحانى ، حكم اشرف اقدس اعلى ، از موقف عز و علا شرف صدور يافت كه به نحوى كه در مبادى اسلام ، تمامت مسلمين ، خلفاى اربعه راشدين را خليفه على التحقيق مىدانسته ، بايد همگى اهالى ممالك محروسه به همان دستور هر يك [ را 
  ] خليفهء به حق دانسته « 6 » ، از سب و رفض محترز باشند و خطباى كرام و نقباى عظام در رئوس منابر ، اسامى سامى و مناقب خلفاى اربعهء كرام را مذكور و جارى ساخته در تحرير و تقرير ، نام ايشان را به خير ياد و شاد نمايند و علامى فهامى ، خلاصة - الفضلاء الكرام ، ميرزا محمد على نايب الصداره ممالك محروسه را به اقطار ممالك خاقانى روانه فرموديم كه مضامين حكم همايون را به همگى دور و نزديك القاء و ايشان نيز به سمع قبول اصغا نموده و تخلف از مدلول آن را موجب عذاب الهى و غضب شاهنشاهى دانند . « 7 »\r\nو عيد نوروز سنه ايت‌ئيل در روز چهاردهم ماه محرم سال 1155 : اتفاق افتاد « 8 » و اعليحضرت شاهنشاه نادر شاه ، لوازم نوروزى را به عمل آورده ، امرا و سركردگان را به خلعتهاى\r\n\r\n\r\n","description":"","footnote":"\r\n( 1 ) . رفض : ترك كردن و كنايه از لعن و طرد خليفه اول است . سب : دشنام دادن ، نفرين كردن ، لعنت كردن .\r\n( 2 ) . ر ك : جهانگشاى نادرى ، ص 374 .\r\n( 3 ) . ماهچه يا ماهيچه : سر علمى را گويند كه به صورت ماه ساخته باشند ، يعنى گرد و مدور و صيقل‌زده از طلا و نقره ، شكل هلالى بود كه بر سر علم‌ها و چترهاى پادشاهان سلجوقى و ديگر سلاطين ترك زده مىشد . ( برهان ) .\r\n( 4 ) . توطين : دل بستن ، دل نهادن . ( معين ) .\r\n( 5 ) . ر ك : جهانگشاى نادرى ، ص 375 .\r\n( 6 ) . ر ك : جهانگشاى نادرى ، ص 375 .\r\n( 7 ) . ر ك : جهانگشاى نادرى ، ص 375 .\r\n( 8 ) . ر ك : جهانگشاى نادرى ، ص 375 .\r\n","page_name":" 559 ","page_number":575},
  {"content":"\r\n\r\nفاخره مفتخر فرمود .\r\nو روز بيست و پنجم ماه ربيع اول كه اواسط جوزا و هوا رو به اعتدال آورد « 1 » تنبيه متمردين لكزيه ، وجههء همت شاهنشاهى گشته ، از سمت دشت كافرى « 2 » ، حركت فرموده ، سپاه ظفرپناه را در اطراف مساكن آنها پراكنده نمود ، هركه را ديدند كشتند و هرچه را يافتند بردند .\r\nو در پانزدهم ماه « 3 » ذى الحجه اين سال [ 1155 
  ] : موكب و الا از سمت داغستان به جانب مغان نهضت فرمود و روز آخر حوت وارد ساحل رود كر ، گشتند .\r\nو عيد نوروز سنه تنگوزئيل در روز بيست و چهارم ماه محرم سال 1156 : اتفاق افتاد « 4 » و بعد از انقضاى ايام عيد به عزم تسخير بغداد ، حركت فرمود و توپخانه را از راه همدان و كرمان‌شاهان روانه داشت كه در منزل زهاب كه ابتداى خاك بغداد است توقف نمايند و چون احمد پاشا والى بغداد از ارادهء نادرى واقف گرديد ، محمد آقا كدخداى بغداد « 5 » را با چندين « 6 » سر اسب عربى و پيشكشهاى لايق به دربار معدلت مدار فرستاده ، تعهد اطاعت و انقياد را نمود و در سپردن قلعه بغداد مهلت خواست و اعليحضرت شاهنشاهى قبول مسئول فرمود و فوجى را براى ضبط سامره و حله و نجف اشرف و كربلاى معلى و باقى نواحى بغداد ، معين نموده ، روانه داشت « 7 » و قوجه خان « 8 » شيخانلو چمشگزك را به سردارى جانب بصره سرافراز فرمود و با بيگلربيگى هويزه « 9 » و حكام شوشتر و دزفول و اعراب آن نواحى را به تسخير بصره مأمور فرمود كه با كشتيهاى آماده در ساحل شط كاران « 10 » از شط العرب گذشته به انجام تسخير پردازند و چون منظور نظر شاهنشاهى آن بود كه مدتى در حدود بغداد توقف نمايد ، فرمان صادر گرديد كه غله شهرزور « 11 » را حمل حدود بغداد نمايند و موكب و الا از شهر زور حركت فرمود و سليم بيك « 12 » پسر عم خالد - پاشا حاكم آن نواحى ، با رؤساى اكراد وارد دربار اعلى گشته مورد عنايت شده ، به لقب خانى و ايالت آن نواحى سربلند گرديد « 13 » و تمام كردستان روم در مقام اطاعت آمدند ، پس موكب و الا متوجه كركوك گشته ، مردم كركوك به قلعه‌دارى پرداختند و بعد از يك هفته توپخانه از كرمانشاهان وارد شد و از صبحى تا شام باروى قلعه را نشانه گلوله توپ نموده ، اهالى قلعه امان خواسته ، به اجابت مقرون گرديد « 14 » و چون محمد آقا كدخداى بغداد از جانب احمد پاشا\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 376 .\r\n( 2 ) . صحرائى در حوالى دربند كه به صحراى كافرى هم مشهور است . ( جهانگشاى نادرى ، ص 775 ) .\r\n( 3 ) . در بعضى نسخه‌هاى جهانگشاى نادرى ، ص 381 : ( شانزدهم ) .\r\n( 4 ) . ر ك : جهانگشاى نادرى ، ص 381 .\r\n( 5 ) . ر ك : جهانگشاى نادرى ، ص 383 .\r\n( 6 ) . در متن : ( چندى ) .\r\n( 7 ) . ر ك : جهانگشاى نادرى ، ص 383 .\r\n( 8 ) . در متن : ( قوجه ) . ر ك : جهانگشاى نادرى ، ص 383 .\r\n( 9 ) . در متن : ( حويزه ) .\r\n( 10 ) . افزوده از مؤلف است . ر ك : جهانگشاى نادرى ، ص 383 .\r\n( 11 ) . ر ك : جهانگشاى نادرى ، ص 384 .\r\n( 12 ) . ر ك : جهانگشاى نادرى ، ص 384 .\r\n( 13 ) . ر ك : جهانگشاى نادرى ، ص 384 .\r\n( 14 ) . ر ك : جهانگشاى نادرى ، ص 384 و 385 .\r\n","page_name":" 560 ","page_number":576},
  {"content":"\r\n\r\nوالى بغداد براى انجام مصالحه ميانه دولتين عليتين روانه اسلامبول شده بود و منظور حضرت - شاهنشاهى اين بود كه از « 1 » كركوك تجاوز نكرده تا خبرى از اسلامبول برسد و در اين ايام سوادفرمانى از پادشاه والاجاه روم كه بر طبق فتاوى شيخ الاسلام و افنديان عظام صادر شده بود از خارج به نظر همايونى رسيد مشعر بر آنكه قتل و اسر اهالى ايران مباح و مذهب ايشان مخالف اسلام است « 2 » و مضمون اين فرمان مهيج غضب نادرى شد ، به عزمى ثابت روز چهاردهم ماه رجب اين سال [ 1156 
  ] : رايات ظفر آيات را به جانب موصل برافراشت و روز بيست و پنجم همين ماه در نيم‌فرسخى شهر موصل در جوار مزار كثير الانوار حضرت يونس بن متى پيغمبر ، نزول نمود و دو نفر از علماى موصل [ را 
  ] براى تفتيش مطالب احضار فرمود « 3 » ، پاشايان به قلعه‌دارى پرداخته ، مانع از رفتن علما شدند و روز ديگر سپاه ظفرپناه ، شهر موصل را محاصره نموده ، به انداختن توپ و خمپاره و خرابى بارو و كندن نقب مشغول گشتند « 4 » و چون كار بر اهل شهر دشوار گرديد پاشايان ، جماعتى از علما و افنديان را روانه دربار نموده ، چندين سر اسب و پيشكشهاى لايق فرستاده ، از حضور همايونى گذرانيدند و علما و افنديان متعهد شدند كه جمعى را به دربار قيصرى فرستاده ، امور خمسهء معهوده را انجام داده ، مصالحه دولتين را به دلخواه شاهنشاه جهان‌پناه مقرر دارند « 5 » و اعليحضرت شاهنشاهى مسؤول آنها را قبول فرموده ، خط امان و مهلت به آنها بخشيد و مقارن اين احوال محمد آقا كدخداى بغداد كه از جانب احمد پاشا به اسلامبول رفته بود ، وارد گشته خبر آورده بودند كه اعليحضرت قيصر بالمشافهه فرمود كه در عالم دوستى توقع نداشتيم كه جناب نادرى چشم از برادرى پوشيده از سنور مملكت تجاوز نمايد « 6 » ، هرگاه مدعاى ايشان انجام تعيين رأس الحد آن مملكت و حصول امور معهوده است ، قرين اجابت خواهد شد « 7 » و اما مذهب جعفرى را خامس مذاهب مسلمانى شماريم ، موهم حدوث فتنهء عام و موجب اختلال اين دولت ابدفرجام است ، مجرد از لفظ خامس درگذرند « 8 » و احمد پاشا را در امر مصالحه مختار نموده بودند و بعد از رسيدن اين اخبار در دويم رمضان همين سال [ 1156 
  ] : از موصل عطف عنان به جانب كركوك فرمود « 9 » و چون زيارت اماكن مشرفه ، مكنون ضمير بود بعد از ورود به قراتپه در جلگاء خانقين ، بنه را گذاشته ، با فوجى عازم عتبات عاليات شدند « 10 » و در منزل شهروان « 11 » ، سليمان پاشا ، كدخداى بغداد و محمد آقا كدخداى ديگر بغداد و جماعتى از اعيان از\r\n\r\n\r\n","description":"","footnote":"\r\n( 1 ) . در متن : ( ار ) .\r\n( 2 ) . ر ك : جهانگشاى نادرى ، ص 385 .\r\n( 3 ) . ر ك : جهانگشاى نادرى ، ص 385 .\r\n( 4 ) . ر ك : جهانگشاى نادرى ، ص 386 .\r\n( 5 ) . ر ك : جهانگشاى نادرى ، ص 386 .\r\n( 6 ) . ر ك : جهانگشاى نادرى ، ص 387 .\r\n( 7 ) . ر ك : جهانگشاى نادرى ، ص 387 .\r\n( 8 ) . ر ك : جهانگشاى نادرى ، ص 387 .\r\n( 9 ) . ر ك : جهانگشاى نادرى ، ص 387 .\r\n( 10 ) . ر ك : جهانگشاى نادرى ، ص 387 .\r\n( 11 ) . محلى آبادان در فاصله بغداد و كرمانشاهان - در رحله منشى بغدادى اين نام ، ( شهريان ) آمده است . ( ر ك : متن عربى ، ص 40 ، و ر ك : جهانگشاى نادرى ، ص 780 ) .\r\n","page_name":" 561 ","page_number":577},
  {"content":"\r\n\r\nجانب احمد پاشا ، والى بغداد با پيشكشهاى لايق به شرف حضور رسيده ، مورد عنايت شدند و محمد آقاى كدخدا ، براى ابلاغ خبر انصراف موكب و الا و قبول امر مصالحه ، مجددا روانه اسلامبول گرديد « 1 » و اعليحضرت شاهنشاه ، وارد جلگاء بغداد گشته ، اولا به التثام آستانه و مراقد منوره كاظميين ، مشرف گشت پس به زيارت مزار ابو حنيفه رفته ، لوازم خلوص‌نيت را به عمل آورد « 2 » و روز ديگر از راه حله « 3 » عازم نجف اشرف گرديد و چون جماعتى از فحول علماى ايران و افغان و تركستان و خوارزم ، در ركاب شاهنشاهى حاضر بودند و تمامت « 4 » همت عليا مصروف اتحاد مذهب اسلام و رفع شبهه و نزاع از ميانه امت حضرت خير الانام ( ص ) بود ، علماى نجف اشرف و كربلاى معلى و حله و بغداد را « 5 » احضار نمودند و در آستانه مقدسه علويه ، مجلس مذاكره را مهيا داشتند كه با يكديگر گفتگو كرده ، مادهء مغايرت را از ميان برداشته ، طريقه اتحاد را مرعى دارند بنابراين تمامت علما در آن درگاه عرش اشتباه ، مجتمع گشتند « 6 » و بعد از گفتگو و اتحاد آراء ، وثيقه‌نامه نگاشته ، به مهر تمامى حضار مجلس رسيده ، آن را در خزانه مقدسه نجفيه سپردند و چندين سواد از روى آن برداشته ، به اطراف بلاد اسلام فرستادند و ماحصل آن وثيقه - نامه « 7 » ، نهى سب و رفض خلفاى اربعه و امر به موالات ايشان بود و اعليحضرت شاهنشاهى براى اخبار ماجراى اين مجلس ، ايلچى روانه دولت عاليه روم فرمود و از اعليحضرت قيصر ، طالب پنج مطلب كه سابقا اظهار داشته بود ، شد .\r\nمطلب اول : آنكه اهل ايران « 8 » چون از عقايد باطله « 9 » نكول و مذهب جعفرى را [ كه 
  ] از مذاهب حقه اسلاميه است قبول نموده‌اند ، قضات مسلمين و افنديان اذعان كرده آن را خامس مذاهب شمارند .\r\nمطلب دويم : آنكه چون در كعبه معظمه ، اركان اربعه مسجد الحرام به ائمه مذاهب اربعه تعلق دارد ، ائمه مذهب جعفرى را در ركن شافعى با ائمه شافعى براى نزديكى اين دو مذهب به يكديگر شريك باشند كه بعد از ايشان با امام خود نماز گزارند . « 10 »\r\nمطلب سيم : آنكه هر ساله از طرف ايران ، امير حاجى تعيين شده كه مانند امير حاج مصر و شام در كمال عزت و احترام حجاج ايران را به مقصد رساند . « 11 »\r\nمطلب چهارم : آنكه اسراى دو مملكت نزد هر كس باشد ، آزاد كرده ، بيع و شرا ، را بر\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 387 .\r\n( 2 ) . ر ك : جهانگشاى نادرى ، ص 387 .\r\n( 3 ) . در متن : ( حيله ) - حله شهرى است در شانزده فرسخى بغداد و بر سر راه بغداد و بصره .\r\n( 4 ) . در متن : ( تمامت آنها ) .\r\n( 5 ) . ر ك : جهانگشاى نادرى ، ص 387 .\r\n( 6 ) . ر ك : جهانگشاى نادرى ، ص 388 .\r\n( 7 ) . ر ك : جهانگشاى نادرى ، ص 388 ، روضة الصفا ، ج 8 ، ص 558 .\r\n( 8 ) . در متن : ( اهل ايران را ) .\r\n( 9 ) . ر ك : جهانگشاى نادرى ، ص 390 .\r\n( 10 ) . ر ك : جهانگشاى نادرى ، ص 391 .\r\n( 11 ) . ر ك : جهانگشاى نادرى ، ص 391 .\r\n","page_name":" 562 ","page_number":578},
  {"content":"\r\n\r\nآنها روا ندارند . « 1 »\r\nمطلب پنجم : آنكه وكيلى از دولتين در پايتخت يكديگر بوده ، امور مملكتين را بر وفق مصلحت ، فيصل دهد تا به اين وسيله اختلاف از ميانهء اهل اسلام برداشته شود « 2 » و به مفاد  إِنَّمَا الْمُؤْمِنُونَ إِخْوَةٌ  « 3 » رسم برادرى در ميانه اهالى روم و ايران مسلوك گردد و ورقه ديگر نگاشته و علماى ايران صورت عقيده مسلمانى خود را به اين مضمون نگاشتند كه « 4 » :\r\nعقيده اسلاميه ، داعيان دوام دولت قاهرهء نادريه و علماى ممالك ايران آن است كه بعد از وفات حضرت سيد المرسلين ( ص ) به اجماع ارباب حل و عقد « 5 » ، خلافت را بر خليفه اول ابى بكر صديق - رضى اللّه عنه و بعد از او به نص آن جناب بر فاروق اعظم عمر بن الخطاب ( رض ) و بعد از او به حكم شورى بر ذو النورين عثمان بن عفان ( رض ) و بعد از او به جناب ولايت‌مآب ، اسد اللّه الغالب ، امير المؤمنين على بن ابيطالب عليه الصلاة و السلام قرار دادند و خلفاى راشدين رضوان اللّه عليهم - اجمعين را به ترتيب مذكور ، خليفه حضرت سيد المرسلين ( ص ) مىدانيم و به نحوى كه جناب شيخ الاسلام و افنديان عظام دولت عاليه عثمانيه ، تصديق بر صحت مذهب جعفرى نموده‌اند ، مقلد طريقهء حضرت امام جعفر صادق ( رض ) مىباشيم و بر اين عقيده راسخ و ثابت و جازميم و هرگاه خلاف اين عقيده ، از ما به ظهور رسد از دين اسلام بيگانه و مورد غضب خداوند يگانه و سخط شاهنشاه زمانه باشيم . « 6 »\r\nعقيدهء اقل داعيان دولتين عليتين ، علماى نجف اشرف و كربلاى معلى و حله و بغداد « 7 » ، آنكه امام جعفر صادق ( ع ) ذريه رسول خداى اكرم و ممدوح امم و نزد ائمه مذاهب اربعهء اهل - سنت مقبول و مسلم است و از قرارى كه علماى ايران عرض و تحرير كرده‌اند و به نزد اعيان ، به تحقيق رسيده است ، عقائد اسلاميه اهل ايران صحيح و فرقه مزبوره « 8 » قائل به حقيقت خلفاى كرام و از اهل اسلام و امت حضرت سيد الانام عليه الصلاة مىباشند و هر كس به آن فرقه اظهار عداوت دينى كند ، آن كس از دين خدا و رسول هدى بيرون و در دار دنيا ، محاكمهء آن با سلطان عصر و در عقبى باجبار شديد البطش و القهر خواهد بود . « 9 »\r\nعقيدهء اقل داعيان علماى بخارا و بلخ و خوارزم « 10 » آنكه : عقايد صحيحه اهالى ايران به نحوى است كه علماى فوق مرقوم داشته‌اند و اين فرقه داخل اهل اسلام و امت حضرت - سيد الانام ( ص ) مىباشند و هر كس به اين جماعت اظهار عداوت دينى كند ، خارج از دين و\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 391 .\r\n( 2 ) . ر ك : جهانگشاى نادرى ، ص 391 .\r\n( 3 ) . آيه 10 ، سوره حجرات : ( جز اين نيست كه گروندگان برادرند ) .\r\n( 4 ) . ر ك : جهانگشاى نادرى ، ص 392 .\r\n( 5 ) . در جهانگشاى نادرى ، ص 392 : ( به اجماع امت ) .\r\n( 6 ) . ر ك : جهانگشاى نادرى ، ص 394 .\r\n( 7 ) . ر ك : جهانگشاى نادرى ، ص 394 .\r\n( 8 ) . در متن : ( مذبوره ) .\r\n( 9 ) . ر ك : جهانگشاى نادرى ، ص 394 .\r\n( 10 ) . در متن جهانگشا : ( خوارزم ) نيست .\r\n","page_name":" 563 ","page_number":579},
  {"content":"\r\n\r\nمحروم از شفاعت حضرت سيد المرسلين بوده ، در دنيا بازخواست او با پادشاه باستحقاق و در آخرت با شاهنشاه على الاطلاق ، خواهد بود و اختلافى كه معتقدين مسطوره را در فروعات با ائمه اربعه مذاهب مىباشد ، منافى و مغاير اسلام نيست و اصحاب اين اعتقاد از اهل اسلام مىباشند و نهب و اسر فريقين كه مسلمان و امت محمديه و برادر دينىاند ، بر يكديگر حرام است . « 1 »\r\nو اين نوشته را روانه اسلامبول نمودند و چون سابق بر اين ، حكم همايونى براى تذهيب گنبد عرش مانند مبارك نجف اشرف ، نافذ گشته بود و فرمان‌پذيران ، بر وفق مقرر ، طلاكارى قبه همايون را در كمال زيب انجام داده بودند ، همگى مورد عنايت گشتند و به همه جهت ده الف نادرى خرج گنبد مطهر شده بود . « 2 »\r\nپس ، عازم كربلاى معلى گشته ، غره ماه شوال همين سال [ 1156 
  ] : شرف‌اندوز طواف روضهء حسينيه ، على صاحبها الف ثناء و تحيه گرديد و بعد از پنج روز موكب و الا از سمت مسيب « 3 » به جانب بغداد نهضت فرمود و به خدام اماكن ثلثه و مزار ابو حنيفه ، يك الف نادرى به صيغه جايزه ، از خزانه عامره ، احسان فرمود و چون سرداران جوانب عربستان ، بصره را محاصره و قلعه قرنه « 4 » را متصرف شده بودند ، مقرر گرديد كه چون مصالحه ميانه دولتين عليتين واقع شد ، قرنه را واگذاشته و دست از محاصره بصره بازداشته ، روانه اردو شوند و جماعتى كه كركوك و اربيل و باقى ولايات را متصرف بودند ، تمامى را خالى گذاشته ، به تصرف گماشتگان والى بغداد دادند . « 5 »\r\nپس موكب و الا از خارج بغداد نهضت نموده ، از جسرى كه در حوالى ينگجه « 6 » بسته شده بود ، عبور فرموده ، روز دهم ماه ذى الحجه همين سال [ 1156 
  ] در شهروان بغداد نزول - اجلال فرمود . « 7 »\r\nو هم در اين اوقات خبر طغيان محمد تقى خان شيرازى « 8 » به مسامع عز و جلال رسيد ، بيان اجمالى از عصيان او بر اين وجه است : كه زمان توقف موكب و الا در شهر دربند ، محمد تقى خان - بيگلربيگى ، به ايالت فارس و تسخير قصبه مسقط و بر عمان سرافراز شد و فتح على خان كوسه - احمدلوى افشار خالوى شاهزادگان عظام نادرى به سردارى سپاه فارس ، مأمور گشته ، به مصاحبت نواب بيگلربيگى ، از قصبه دربند شيروان ، روانه فارس شدند و بعد از ورود به شيراز ، چندين هزار - نفر تفنگچى ، از بلوكات و گرمسيرات جمع‌آورى نموده ، در اوايل سال 1155 ، نواب بيگلربيگى و فتح على خان سردار و سپاه ظفرشعار و خمپاره و توپخانه از بندر عباس و بندر كنگ كه اكنون\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 394 .\r\n( 2 ) . ر ك : جهانگشاى نادرى ، ص 395 .\r\n( 3 ) . ر ك : جهانگشاى نادرى ، ص 395 . مسيب : شهرى است در عراق كه شط فرات از ميان آن مىگذرد . و ر ك :\r\nرحله منشى بغدادى ، حاشيه ص 90 ، و جهانگشاى نادرى ، ص 782 .\r\n( 4 ) . قرنه : شهرى است در عراق نزديك بصره در محل تلاقى فرات و دجله . ( جهانگشاى نادرى ، ص 783 ) .\r\n( 5 ) . ر ك : جهانگشاى نادرى ، ص 395 و 396 .\r\n( 6 ) . از دهكده‌هاى ساحلى دجله . ( جهانگشاى نادرى ، ص 656 ) .\r\n( 7 ) . ر ك : جهانگشاى نادرى ، ص 396 . شهروان : محلى در فاصله بغداد و كرمانشاهان . ( جهانگشاى نادرى ، ص 780 ) .\r\n( 8 ) . ر ك : جهانگشاى نادرى ، ص 398 ، روزنامه ميرزا محمد كلانتر ، ص 14 ببعد .\r\n","page_name":" 564 ","page_number":580},
  {"content":"\r\n\r\nمخروبه در يك فرسخ ، مشرقى بندر لنگه واقع است ، بر كشتيهاى دولتى كه در چند سال قبل به فرمان شاهنشاهى ساخته و پرداخته بودند ، سوار كرده ، از دريا عبور نموده ، شهر مسقط را محاصره داشتند و بعد از ماهى امام مسقط ، مشايخ و علما را از شهر روانه اردو نموده ، امان خواسته ، نواب بيگلربيگى و سردار ، آنها را اطمينان داده ، شهر مسقط در تصرف اولياى دولت درآمد و بعد از چند روزى ، فوجى را براى محافظت شهر مسقط ، معين داشته ، باقى افواج ، در ركاب بيگلربيگى و سردار به عزم تسخير بلاد عمان و تنبيه اعراب نهضت نموده ، به اندك زمانى ، تمامت اهالى بر عمان در تحت اطاعت آمدند و آن نواحى ضميمه ممالك محروسه گرديد ، زمانى نگذشته كه موافقت بيگلربيگى و سردار به مخالفت رسيده ، باعث فسادها گرديد و در تواريخ به وجه اجمال نوشته‌اند و مرحوم ميرزا محمد كلانتر شيراز به بيان قضاياى مترتبه ، بر مخالفت اين دو بزرگوار را به وجه تفصيل در روزنامه خود مرقوم داشته است و نگارنده اين فارسنامه - ناصرى عبارت روزنامه را بىكم و بيش نگاشتم تا موجب عبرت خوانندگان و حيرت شنوندگان گردد و عبارت روزنامه اين است كه « 1 » : « نزديك به سه سال ، تمامت اهل فارس در مهد آسايش غنودند كه در بين ، زمانه‌سازى را براى فارس بلكه براى شيراز كوك نمود و كار به جائى رسيد كه ناموس مسلمانان ، تصدق سر مبارك بندگان تقى خان ميراب الاصل شيرازى ، بيگلربيگى مملكت فارس گرديد ، بيان مجملش آنكه : تقى خان بعد از چندى كه معزول و در اردوى نادرى حاضر ركاب بود ، دوباره بيگلربيگى فارس شد و با كلب على خان افشار ، سردار فارس ، مأمور به تسخير مسقط و عمان شدند و بيگلربيگى و سردار با يكديگر نساخته ، بناى عدم سازش را گذاشته ، هر يك اسناد تقصيرى را به ديگرى مىداد و نادر شاه از عرايض طرفين بدمظنه شده ، سردار را معزول و محمد حسين خان قرقلو افشار امير آخوره‌باشى كه از سگان در جهنم بود ، قائم‌مقام او نموده ، روانه فارس داشت و بعد از ورود اراده نمود كه به لطايف حيل ، تقى خان و رؤساى سپاه كه با او همداستان بودند ، از بر عمان و سواحل فارس كشيده ، به شيراز آورده ، در زمان استقلال تقى خان سه نفر ملحد موسوم به ميرزا محمد على كوچك و ميرزا صابر و آقا على نقى منشى مبلغى را از خزانه عامره به اسم بيگلربيگى كه فى الحقيقة بيان واقع بود ، تصرف نمودند و حسب - الامر نادرى ، مأمور به حضور شده ، چاپارى براى بردن آنها ، وارد گرديد و تقى خان آنها را پنهان داشته ، به بهانهء سفر مكه معظمه موقوف داشت و ظهور اين‌گونه امور موجب غضب نادرى كه نمونه‌اى از حرارت آتش جهنم بود ، گشته ، مجددا محصلان شداد غلاظ آمده ، آنها را طلب داشتند « 2 » . و تقى خان پرده از روى كار برداشته با جمعى اشرار به تصورات باطل كه خبر از عالم بنگ مىداد ، از وخامت عاقبت بىخبر و از مضمون :\r\n هركه با فولاد بازو پنجه كرد * ساعد سيمين خود را رنجه كرد « 3 » \r\nغافل بود ، و از مسقط و عمان به سواحل فارس آمده ، بىاطلاع محمد حسين خان سردار ، ساحت بندر عباس را [ مضرب خيام 
  ] « 4 » نكبت انجام ساخت و به قتل كلب على خان افشار ، خويش\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر فارس ، ص 14 .\r\n( 2 ) . روزنامه ميرزا محمد كلانتر فارس ، ص 15 .\r\n( 3 ) . در متن : ( زد ) - شعر از گلستان سعدى است .\r\n( 4 ) . در متن ناخواناست با توجه به روزنامه ميرزا محمد كلانتر ، ص 15 ، تصحيح شد .\r\n","page_name":" 565 ","page_number":581},
  {"content":"\r\n\r\nنادر شاه پرداخت و محمد حسين خان از شيراز به جانب دشتستان كه اهالى آن با تقى خان صفائى نداشتند ، رفته ، از سمت بندر كنگان و طاهرى و گاوبندى وارد بندر كنگ گشت و مراتب آميختگى « 1 » مملكت فارس را معروض دربار نادرى داشت ، شور روز محشر و فزع يوم اكبر را در فارس برپا نمود ، صد هزار لعن الهى بلكه مضاعف بر تقى خان و يك مقابل به محمد حسين خان باد .\r\nاز احوال تقى خان اگر جمعى مطلع نباشند ، جماعتى با اطلاع هستند و مىدانند آنچه مىنويسم خلاف نيست « 2 » به دولت و اقبال ، پسر حاجى محمد على ميراب است و حاجى محمد على به تقريب مباشرى امور مرحوم آقا كمال « 3 » ، صاحب اموال و املاك گرديد و به حيث تمول در شيراز ضرب المثل گشت و در استيلاى افغان مستوفى ديوانى گرديد خدا مىداند كه از پرتو عنايت نادرى ، پنج شقه علم مىافراشت و دوازده نفر چاوش جلو اسب خود داشت ، باقى استقلال او را بر اين قياس توان نمود ، نادر شاه را به خود شيفته بود چنان كه اياز سلطان محمود را ، از خداوند چنين آقائى را مىخواستم بلكه ده يك او را تا جوهر و هنر خود را ظاهر كنم ، از نادانى براى سه نفر متقلب ، سى هزار نفر بلكه بيشتر از اهل شيراز به قتل و اسيرى رسيدند ، سبحان اللّه تعالى « 4 » ، نمىدانم چه نويسم و چه گويم كه از اين مصيبت چه ديدم و چه كشيدم ، تا كسى نديده ، نداند كه استيلاى بخت النصر « 5 » و چنگيز خان ، در پيش اين واقعه كه مختص شيراز بود ، نمودى ندارد .\r\n نقد بازار جهان بنگر و آواز جهان * گر شما را نه بس ، اين سود و زيان ما را بس « 6 » \r\nو چون خبر قتل كلب على خان و طغيان تقى خان ، به محمد حسين خان سردار رسيد با تفنگچيان دشتستانى ، بر تقى خان سبقت گرفته ، از بندر كنگ به تعجيل آمده ، وارد شيراز گرديد و ميرزا اسمعيل برادر تقى خان را كه نايب الاياله بود ، گرفته ، روانه اصفهانش داشت و از دربار معدلت مدار ، چندين هزار نفر سپاه كينه‌خواه براى تدمير اهل فارس بخواست و چون گرفتارى ميرزا اسمعيل به تقى خان رسيد ، از بندر عباس ، ايلغار كرده با دو هزار نفر سواره و پياده ، حركت نمود ، چون خبر ورود تقى خان به قصبه فسا رسيد ، محمد حسين خان « 7 » حرامزاده ، خائف گشته ، بناى فرار گذاشت و هرچه اعيان شيراز التماس نمودند كه توقف كند ، در جواب گفت :\r\nمىخواهيد مرا گرفته « 8 » به تقى خان سپاريد و به سمت كازرون شتافت و تقى خان بلافاصله وارد شيراز گرديد .\r\nهنوز دو روز نگذشته بود كه قشون نادرى از اطراف « 9 » در دور شيراز جمع شدند و محمد -\r\n\r\n\r\n","description":"","footnote":"\r\n( 1 ) . در متن : ( آميخته‌گى ) .\r\n( 2 ) . روزنامه ميرزا محمد كلانتر ، ص 15 .\r\n( 3 ) . در روزنامه ميرزا محمد كلانتر ، ص 15 : ( آغا كمال ) .\r\n( 4 ) . روزنامه ميرزا محمد كلانتر ، ص 16 .\r\n( 5 ) . همان بنوكد نصر است كه به صورتهاى بخت‌نرسى و بخترشه هم استعمال شده است ، او پادشاه بزرگ بابل بود .\r\n( معين ) .\r\n( 6 ) . بيتى از حافظ است در غزل به مطلع :\r\n گلعذارى ز گلستان جهان ما را بس * زين چمن سايه آن سرو روان ما را بس \r\n( 7 ) . در روزنامه ميرزا محمد كلانتر ، ص 16 : ( حسين خان ) .\r\n( 8 ) . در متن : ( بر ، به ) .\r\n( 9 ) . ( قشون نادرى وارد دشت ارژن شد ) . روزنامه ميرزا محمد كلانتر ، ص 16 .\r\n","page_name":" 566 ","page_number":582},
  {"content":"\r\n\r\nحسين خان از كازرون معاودت نمود و تقى خان در شهر متحصن گشته ، به قلعه‌دارى پرداخت و بناى جنگ را گذاشته ، محاصره و آشوب برپا گرديد و رفته رفته از خراسان و كرمان و عراق و خوزستان ، بر سبيل توالى مثل سيل زخار ، قشون سواره و پياده و جزايرچى و توپخانه و زنبورك ، روزبروز به محمد حسين خان حرامزاده ، ملحق مىگرديد و چون اين اخبار به مسامع عز و جلال رسيد ، نواب ميرزا محمد على صدر الممالك عليه الرحمه را براى استمالت تقى خان روانه شيراز فرمود . « 1 »\r\nو مقارن عيد نوروز سنه سيچقان‌ئيل كه در چهارم ماه صفر سال 1157 اتفاق فتاد « 2 » وارد شيراز گرديد و قسم‌نامه ، به مهر نادر شاه كه تقى خان را از اذيت و آزار ، مرفوع القلم داشته ، از جرائم او درگذرد ، به تقى خان سپرد و هرقدر به مواعظ و نصيحت خواست او را رام و آرام نمايد سودى نبخشيد « 3 » و تقى خان بر تمرد خود باقى ماند و محمد حسين خان سردار به‌علاوه سپاه خارجى تفنگچيان بلوكات فارس را خواسته ، نزديك به پنجاه هزار نفر قشون و لجاره « 4 » در حوالى شيراز مجتمع ساخت و شب و روز مشغول جنگ و يورش بودند و ايام محاصره به چهار ماه و نيم كشيد و بيرون شهر از عمارات و درختان باغات ، پاك و ساده گرديد و دود از دودمان شيرازيان برآمد و تقى خان كه از فرط مرحمت نادرى محسود امراى ايران و توران شده بود ، چشم و گوش خود را بسته ، سپر بيشرمى را بر سر كشيده به مخالفت چنين پادشاهى سفاك بىباك كه سلاطين روى زمين از سطوتش آرام نداشتند ، اقدام نموده ، اصرار ورزيده ، عيال اهل شيراز را به اسيرى داد و اين ماجرا را ذخيره آخرت خود ساخت و با جمعى از قاجار و افغان و كرد كه بتدريج از محمد حسين خان سردار ، روىگردان شده ، در شهر متحصن بودند ، فرار نمود و فورا سركردگان نادرى و پنجاه هزار لشكرى و لجاره وارد شيراز گشته در مدت سه چهار پنج ساعت ، شهر را غارت و خانه‌ها را خراب [ و 
  ] زنان و كودكان را اسير كرده « 5 » ، مردمان را كشته ، دو كله‌مناره بزرگ از سر مردم شيراز برپا كردند « 6 » . و از بقاع متبركه و مساجد چشم نپوشيدند ، اسباب و قنديلهاى طلا و نقره و ظروف و فرشها را بردند [ و 
  ] به مثل مشهور آمدند و كشتند و بردند و رفتند ، از عاقبت‌انديشى تقى خان دختر و پسر شيرازيان به تصرف افغان و اوزبك و تركمان آمده ، به اقصى - بلاد ممالك تركستان برده ، خريد و فروش نمودند و تقى خان بعد از دو روز « 7 » از فرار ، گرفتار گشته ، او را با اهل و عيال به اصفهان بردند و چون خبر گرفتارى تقى خان به مسامع جلال نادرى رسيد ، حكم فرمود تا يك چشم او را كنده ، هر دو خايه‌اش را بريده ، از زينت مردى عارى گرديد . « 8 »\r\nپس ميرزا محمد اسماعيل برادرش و سه نفر پسران او را گردن زدند و عيال آنها را فروختند و تقى خان را بعد از كورى از يك چشم و عارى از خصيتين ، مقيد ساخته ، روانه اردوى اعلى نمودند و بعد از چندى مورد عنايت گشته به خلعت استيفاى ديوانى ، سرافراز شد و هر روزه در جرگه\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 17 .\r\n( 2 ) . ر ك : جهانگشاى نادرى ، ص 401 .\r\n( 3 ) . در متن : ( نه‌بخشيد ) .\r\n( 4 ) . مبدل يا مقلوب : رجاله است كه به معنى بىحيا و بىشرم ، و زن سليطه و بدزبان است . ( معين ) .\r\n( 5 ) . روزنامه ميرزا محمد كلانتر ، ص 17 .\r\n( 6 ) . ر ك : عالم‌آرا ، محمد كاظم ، ج 3 ، ص 135 ، منقول در حاشيه 2 ، ص 272 ، تاريخ اجتماعى ايران ، دكتر رضا شعبانى .\r\n( 7 ) . در روزنامه ميرزا محمد كلانتر ، ص 17 : ( بعد از سه روز ) .\r\n( 8 ) . روزنامه ميرزا محمد كلانتر ، ص 17 و 18 ، و جهانگشاى نادرى ، ص 399 .\r\n","page_name":" 567 ","page_number":583},
  {"content":"\r\n\r\nمستوفيان عظام ، شرف‌اندوز حضور مبارك شاهنشاهى مىگرديد و بعد از سالى او را به ايالت ممالك موضوعه از هندوستان سرافرازى داده ، تا آخر زمان زندگانى نادر شاه برقرار بود و بعد از تسخير شيراز و حصول آن مصائب ، در شهر و بلوكات ، وباى شديدى روى داد كه در شيراز به حسب شماره موازى 14 هزار نفر رهسپر سفر آخرت شدند « 1 » به مثل مشهور آنچه از دزد ماند به فالگير رسيد .\r\n اين شرح بىنهايت كز حسن يار گفتم * حرفى است كز هزاران اندر عبارت آمد \r\nو به گمان منجمان ظهور اين قضايا ، از تأثير ستاره دنباله‌دارى بود كه در برج سنبله يك ماه پيشتر ، نمايان بود ، براى آنكه گفته‌اند طالع شهر شيراز را برج سنبله قرار داده‌اند . « 2 » »\r\nو در همين سال [ 1157 
  ] : حكومت فارس به مير حسين بيك ، داروغه اردو بازار عنايت گرديد « 3 » و بعد از ورود به شيراز محمد حسين خان حرامزاده با او بناى كاوش را گذاشته ، او را مقصر ساخت .\r\nو در اواخر همين سال [ 1157 
  ] : فرمان قتل او را صادر كرده ، او را كشتند . « 4 »\r\nو عيد نوروز سال اودئيل در پانزدهم ماه صفر سال 1158 : اتفاق افتاد « 5 » و در اوايل اين سال ، حاتم خان كردبادلو « 6 » به ايالت مملكت فارس معين گشته ، بعد از زمانى وارد شيراز گرديد و چند ماهى به حسن سلوك ، آزرده‌خاطران شيرازى را استمالت نمود و ميرزا محمد حسين - شريفى متولى آستانه حضرت شاه‌چراغ كه تمامت اهل فارس به بزرگى او اقرار داشتند ، برحسب امر نادرى به احترام تمام روانه اردوى اعلى گشته ، در نواحى شكى شرفياب حضور و الا شده ، مورد عنايت گرديد . « 7 »\r\nو چون اخبار متواتر مىرسيد كه از دولت عثمانيه ، يكن محمد پاشا « 8 » وزير اعظم ، به سرعسكرى منصوب و ده پانزده نفر پاشايان ديگر و ازدحام بيحد از جانب ارزنة الروم « 9 » و قارص و چندين فوج ديگر از جانب دياربكر و موصل هريك به جانبى از ايران معين گشته ، مىآيند ، اعليحضرت - شاهنشاهى ، شاهزاده نصر اللّه ميرزا را با چند فوج مأمور به دياربكر فرمود و موكب و الا در پنجم رجب « 10 » به عزم مقاتله با سرعسكران روميه نهضت نمود و در نهم اين ماه « 11 » در دو فرسخى ايروان نزول نمود و يكن محمد پاشا سرعسكر با صد هزار نفر سواره و چهل هزار نفر پياده ينگچرى « 12 » در\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 18 .\r\n( 2 ) . روزنامه ميرزا محمد كلانتر ، ص 18 .\r\n( 3 ) . روزنامه ميرزا محمد كلانتر ، ص 18 .\r\n( 4 ) . روزنامه ميرزا محمد كلانتر ، ص 18 .\r\n( 5 ) . ر ك : جهانگشاى نادرى ، ص 406 .\r\n( 6 ) . روزنامه ميرزا محمد كلانتر ، ص 19 .\r\n( 7 ) . روزنامه ميرزا محمد كلانتر ، ص 19 . ( بندگان صاحبى ام را به اردوى معلى بردند ) .\r\n( 8 ) . ر ك : جهانگشاى نادرى ، ص 406 .\r\n( 9 ) . در متن : ( ارزن الروم ) . ر ك : جهانگشاى نادرى ، ص 407 .\r\n( 10 ) . ر ك : جهانگشاى نادرى ، ص 407 .\r\n( 11 ) . ر ك : جهانگشاى نادرى ، ص 407 .\r\n( 12 ) . ر ك : جهانگشاى نادرى ، ص 408 .\r\n","page_name":" 568 ","page_number":584},
  {"content":"\r\n\r\nدو فرسخى اردوى نادرى آمده ، توپخانه را سد و حصار خود كرده ، متوقف گرديد و روز يازدهم « 1 » همين ماه ، از جانبين دو صف آراسته ، شروع در جنگ شده ، شكست بر روميان افتاده ، جماعتى كشته و اسير شدند و بازماندگان در پس حصار توپخانه متحصن گرديدند و روز ديگر بناى جنگ را بطور فرنگستان گذاشته ، هر روزه ربع فرسخى با سواره و پياده و سنگر توپخانه پيش مىآمدند و به چند كوچ به نيم‌فرسخى اردوى شاهنشاهى رسيدند « 2 » و جماعتى برسم شبيخون بر اردوى رومى تاخته آنها را متزلزل داشتند و روز ديگر معلوم شد كه سرعسكر رومى در آن شب وفات يافته « 3 » ، عسكر را بىسر گذاشته است و لشكر رومى بناى فرار گذاشته ، به آسانى تمام توپخانه آنها عايد سپاه ظفرپناه گرديد و جماعتى « 4 » [ به 
  ] تعاقب آنها رفته ، معادل دوازده هزار نفر از آنها كشته ، عود نمودند « 5 » ، و چون مدتها بود كه در باب سرمذهبى حضرت امام جعفر صادق ( ع ) و شركت اهل ايران در ركن شافعى از كعبه معظمه با دولت روم گفتگو در ميان بود و علماى اسلامبول و حرمين شريفين قبول نمىنمودند ، بعد از واقعه شكست روميان ، اعليحضرت شاهنشاهى ، نامه دوستانه به اعليحضرت پادشاه روم نوشته « 6 » ، روانه دربار عثمانى فرمود مبنى بر اينكه : هرچند ايلات تركمان و طوايف عجم كه در ايران توطن دارند ، فرمان قدر قدرت شاهنشاهى ، آنها را خواهى نخواهى تابع مذهب اهل سنت و جماعت ساخته ، خلل و تغيير در بنيان آن ، راه نخواهد يافت ، اما تكاليفى كه از جانب آن جماعت به آن دولت عليه شده بود چون علماى اعلام و اعيان آن دولت ابدفرجام از قبول آنها ، دامن الفت برچيده‌اند و اصرار در آن امر بيشتر موجب خونريزى و منشاء فتنه‌انگيزى مىگردد ، لهذا از آن تكاليف نكول و ترك آنها كه مقصود اركان دولت عثمانيه و مابه النزاع بود بالكليه « 7 » به عمل آمد ، من‌بعد اساس دوستى بين الحضرتين برقرار خواهد بود « 8 » . پس رايات نصرت آيات از راه همدان و فراهان نهضت فرموده در چهارم ماه ذى الحجه همين سال وارد دار السلطنه اصفهان گرديد . « 9 »\r\nو نواب حاتم خان « 10 » والى مملكت فارس با اعيان شيراز در اواخر همين ماه ، وارد اصفهان شدند و چنان كه نگاشته شد بعد از تسخير هندوستان به موجب فرمان شاهنشاهى ماليات و صوادر سه ساله ولايات ايران را به قيد تخفيف بخشيدند و بعد از طغيان تقى خان بيگلربيگى فارس و تمرد جماعت داغستانى و بعضى از بلاد ديگر ، خاطر معدلت مآثر شاهنشاهى در استرداد آنچه بخشيده بود ، قرار گرفت و محصلان شديد العمل را گماشته ، از ارباب‌داران و مباشرين امور ديوانى مطالبه مىنمودند و چون نواب حاتم خان كردبادلو مردى سليم النفس بود ، محصلان\r\n\r\n\r\n","description":"","footnote":"\r\n( 1 ) . در متن : ( پانزدهم ) ، با توجه به جهانگشاى نادرى ، ص 408 ، تصحيح شد .\r\n( 2 ) . ر ك : جهانگشاى نادرى ، ص 408 .\r\n( 3 ) . ر ك : جهانگشاى نادرى ، ص 409 .\r\n( 4 ) . در متن : ( از ) .\r\n( 5 ) . ر ك : جهانگشاى نادرى ، ص 409 .\r\n( 6 ) . ر ك : جهانگشاى نادرى ، ص 410 .\r\n( 7 ) . در متن : ( با الكليه ) .\r\n( 8 ) . ر ك : جهانگشاى نادرى ، ص 410 .\r\n( 9 ) . ر ك : جهانگشاى نادرى ، ص 412 .\r\n( 10 ) . ( حاتم خان كردبادلو ) . روزنامه ميرزا محمد كلانتر ، ص 18 و 19 .\r\n","page_name":" 569 ","page_number":585},
  {"content":"\r\n\r\nوجوه را به استمالت نگاهدارى مىنمود و چون مبلغى از آن وجوه ، در محل باقى مانده بود ، باعث تغير شاهنشاهى شده ، حاتم خان را از ايالت فارس معزول داشته ، قياقلى آقاى قورت « 1 » جارچىباشى كه از سگان در جهنم بود ، والى مملكت فارس گرديد و حسب الامر اعلى ، مهدى بيك سروستانى و شيخ جعفر داروغه شيراز و خواجه عبد الرضاى نائينى « 2 » كه هر يك در حرامزادگى نادره روزگار بود به وكالت حكومت و نيابت از ميرزا اسمعيل كلانتر شيراز مأمور گشته ، در ماه محرم سال 1159 نواب والى و اعيان فارس از اصفهان حركت نموده ، وارد شيراز شدند و چند روزى نگذشته كه نواب قياقلى آقاى والى با ميرزا اسمعيل كلانتر ، بناى كاوش را گذاشته ، نوكرهاى او را چوب زده ، به راهنمائى آن سه نفر حرامزاده يعنى مهدى بيك و شيخ جعفر « 3 » و خواجه عبد الرضا « 4 » ، معادل ده هزار تومان به عنوان توجيه از اصناف شيراز گرفتند كه در عوض غله و شلتوك ديوانى دهند و دانه‌اى ندادند و نواب قياقلى آقا در موسم بهار اين سال براى وصول بقايا ، به جانب گرمسيرات رفته ، آنچه توانست از مردمان بيچاره به عنوان ماليات و باقى سنواتى اخذ و عمل نموده از راه قير و كارزين و جهرم و صيمكان « 5 » ، عود به شيراز نمود .\r\nو موكب والاى شاهنشاهى در دهم محرم اين سال 1159 : از اصفهان نهضت فرموده « 6 » ، از راه اردكان يزد و بيابان طبس در بيست و سيم ماه صفر همين سال ، وارد مشهد مقدس « 7 » گرديد .\r\nو عيد نوروز سنه بارس‌ئيل در روز [ بيست و ششم 
  ] « 8 » همين ماه اتفاق افتاد و اعليحضرت - شاهنشاهى ، جشن نوروزى را به پايان رسانيد و در [ روز 
  ] بيست و پنجم ربيع اول ، براى سير منتزهات « 9 » كلات و عمارات عاليه كه در آن قلعه خداآفرين « 10 » احداث شده بود ، از مشهد حركت فرمود و چند روز مجلس سرور آراسته به عيش و عشرت و تماشاى آن نزهت‌سرا پرداخته ، كرورهاى نقد با حاصل بحر و كان و نفايس بيكران كه به مرور شهور ، از ممالك ايران و هندوستان و خوارزم و سند و تركستان در آن مكان جمع گشته بود ، به معرض عرض همايونى درآمده ، به تحويل‌داران سپردند « 11 » و از كلات به عزم عراق حركت فرمود و بعد از ورود به ساوجبلاغ رى ، نظيف افندى « 12 » ، سفير دولت روم براى مذاكره مصالحه ، وارد اردوى اعلى گرديد و از جانب امناى دولت نادرى ، وثيقه‌نامه مختصرى به او داده ، روانه داشتند .\r\nو در ماه ذى الحجه اين سال [ 1159 
  ] : موكب و الا وارد اصفهان گرديد و احمد افندى\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 19 .\r\n( 2 ) . روزنامه ميرزا محمد كلانتر ، ص 19 . در متن : مائينى .\r\n( 3 ) . ( شيخ جعفر داروغه ) . روزنامه ميرزا محمد كلانتر ، ص 19 .\r\n( 4 ) . ( خواجه عبد الرضا نائينى ) . روزنامه ميرزا محمد كلانتر ، ص 19 .\r\n( 5 ) . روزنامه ميرزا محمد كلانتر ، ص 20 .\r\n( 6 ) . در متن : ( فرغوده ) .\r\n( 7 ) . ر ك : جهانگشاى نادرى ، ص 412 .\r\n( 8 ) . در متن : ( بيست و هشتم ) ، اما در جهانگشاى نادرى ، ص 413 : ( بيست و ششم ) است و بر اين اساس تصحيح شد .\r\n( 9 ) . در متن : ( منزهات ) . ر ك : جهانگشاى نادرى ، ص 413 .\r\n( 10 ) . ر ك : جهانگشاى نادرى ، ص 413 .\r\n( 11 ) . ر ك : جهانگشاى نادرى ، ص 413 .\r\n( 12 ) . در متن : ( لطيف افندى ) ، با توجه به جهانگشاى نادرى ، ص 415 ، تصحيح شد .\r\n","page_name":" 570 ","page_number":586},
  {"content":"\r\n\r\nوزير دولت روم ، از جانب اعليحضرت قيصر با هدايا و نفايس بسيار ، براى اتمام مصالحه ، وارد اصفهان گرديد و حضرت شاهنشاهى ، مصطفى خان شاملو « 1 » و ميرزا مهدى خان منشى الممالك را براى انجام مصالحه به سفارت اسلامبول مأمور داشت و تخت طلاى مرصع به جواهر ، با دو زنجير فيل براى حضرت سلطان محمود خان و نامه دوستانه و صلحنامه از طرف اعليحضرت شاهنشاهى ارسال فرمود و صورت اين صلحنامه بعد از سقوط حشو و زوائد بر اين وجه است :\r\nبسم اللّه تعالى جل شأنه « 2 » الحمد للّه الذى انام عيون الفتن بايقاظ قلوب السلاطين و اجرى عيون الامن بين الانام بانطماس انهار المنافرة من بين الخواقين و الاساطين و اصلح بمصالحتهم ما فسد من امور المسلمين و اذهب غيظ قلوبهم ليشفى غل « 3 » صدور المؤمنين « 4 » . . . و صلى اللّه على رسوله محمد صاحب المقام المحمود و على آله و اصحابه لا سيما الخلفاء الراشدين « 5 » الذين بذلوا فى اصلاح الدين ، غاية المجهود .\r\n( اما بعد ) « 6 » در شوراى كبراى صحراى مغان كه اهالى ايران از نواب همايون ما ، استدعاى قبول سلطنت را نمودند ، بنا بر اينكه از به دو خروج شاه اسمعيل صفوى ، سب اصحاب و رفض احباب حضرت خير الانام ( ص ) در ايران شيوع يافته و موجب مباغضت ميانه اهالى روم و ايران گرديد ، نظر به مذهب حنيف اهل سنت كه مختارآباء كرام ما بود ، از سلطنت ايشان تحاشى نموديم و بعد از الحاح آن گروه ، امر فرموديم كه اگر اهالى ايران به دل و زبان ترك سخنهاى لغو خود نموده ، به حقيقت خلفاى رابعه راشدين رضوان اللّه عليهم اجمعين قائل شوند ، مسؤول آنها به حصول پيوندد و تمامت اعيان ايران ، حكم اقدس ما را قبول و از حالات سابقه نكول كردند « 7 » و چون اعليحضرت قدرقدرت ، اعظم سلاطين جهان و افخم خواقين زمان ، ناصر - اسلام و مسلمين ، قامع كفار و مشركين ، خاقان برين و سلطان بحرين ، خادم حرمين شريفين ، برادر گردون بارگاه ، پادشاه اسلام‌پناه ، ظل اللّه : سلطان غازى محمود خان مد اللّه « 8 » ظلال خلافته على رؤس العالمين ، خليفهء اهل اسلام و فروغ مشعل دودمان تركمانيه بودند ، براى مزيد الفت بين الحضرتين ، نواب همايون ما مطالب خمسه را كه در وثابق سابقه مسطور است از پادشاه سكندر دستگاه ، مأمول دانستيم و بعد از تكرار آمد و شد سفراى آن حضرت ، ماده بر [ سر 
  ] مذهبى امام جعفر صادق ( ع ) و شراكت اهل ايران در ركن شافعى از كعبه معظمه را به معاذير شرعيه و محاذير ملكيه ، موكول فرمود و نواب همايون ما ، بنابر خواهش آن پادشاه سليمان - مقام ، اين دو تكليف را متروك داشتيم و چون بعضى از ممالك عراق و آذربايجان در ازمنه سلف به سلاطين تركمان تعلق داشت و به سبب اختلاف كارى شاه اسمعيل به دولت عليه عثمانيه\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 415 .\r\n( 2 ) . در متن جهانگشاى نادرى : ( بسم اللّه الرحمن الرحيم ) . متن اين صلحنامه را ميرزا مهدى منشى الممالك نوشته است .\r\n( ر ك : جهانگشاى نادرى ، ص 415 ) .\r\n( 3 ) . كلمه ( غل ) در متن جهانگشاى نادرى ، ص 415 ، نيست .\r\n( 4 ) . در متن جهانگشاى نادرى : ( مؤمنين ) .\r\n( 5 ) . در جهانگشاى نادرى : ( الرشيدين ) .\r\n( 6 ) . آنچه در اينجا آمده است با متن تاريخ جهانگشاى نادرى ، ص 415 ، اختلافاتى لفظى دارد .\r\n( 7 ) . در متن : ( گردند ) .\r\n( 8 ) . در متن : ( بد ) .\r\n","page_name":" 571 ","page_number":587},
  {"content":"\r\n\r\nانتقال يافته ، ضمنا اظهار شد كه اگر بر طبع اقدس پادشاه اسلام‌پناه ، شاق و مخالف رسم وفاق نباشد يكى از آن دو مملكت به رسم عطيت از آنحضرت به حوزه ممالك محروسه اين طرف انضمام يابد و آن حضرت را از راه برادرى در رد و قبول آن مختار ساخته بوديم و در نامه همايون كه از آن دولت و الا به مصحوب افتخار الاماجد نظيف « 1 » افندى عز وصول بخشيد ، اندراج يافته بود كه اگرچه نظر به محامد مشكوره و مساعى مبروره كه از دولت نادريه در ازاله آثار بدع به ظهور پيوسته ، دولتين عليتين را متحد مىدانيم ، ليكن بنابر بعضى جهات ، خاطر اقدس ، متعلق به آن است كه به نحوى كه مواد سابق منفسخ شده ازين مطلب نيز براى مزيد الفت و التيام اغماض شود و مصالحه ايام خديو خلد مرابع ، سلطان مراد خان رابع ، ممدود « 2 » و ممضى گردد تا دوستى ميانه دو دولت عظمى و اخلاف كرام و اعقاب عظام ، نسلا بعد نسل ، در عرصه روزگار پايدار بماند و از آنجا كه آن اعليحضرت وعده اين‌گونه دوستى فرموده‌اند ما نيز مراعات سنن دوستى را بر ذمه خود واجب و آرامش بلاد را اهم مطالب شمرديم ، لهذا بعد از وصول نامه مشكين ختامه « 3 » ، مأمول ثانى آن خديو اسلام را به حسن ارتضا مقرون و معتمدى براى بناى مصالحه مأمور ساختيم و فيما بين معتمدان دولتين امر مصالحه بر يك اساس و شرط و سه ماده و تذييل بر اين نهج قرار يافت :\r\n- اساس صلحى كه در زمان خاقان سلطان مراد خان واقع شده ، در ميانه دولتين مرعى است .\r\n- شرط : من‌بعد ، فتنه نائم و تيغ از جانبين در نيام [ بوده 
  ] « 4 » و انشاء اللّه تعالى اين دوستى در ميانه اين دو دولت عظمى و احفاد اين دو خانواده كبرى الى يوم القيام ، قائم و برقرار باشد .\r\n- ماده اولى : احترام حجاج ايران مانند احترام حجاج شام و مصر در همه‌جا ، مرعى دارند .\r\n- ماده ثانيه : براى تأكيد مودت [ دو 
  ] « 5 » سال شخصى از ايران در روم و شخصى از روم در ايران بود [ ه 
  ] اخراجات ايشان را از طرفين دهند .\r\n- ماده ثالثه : اسراى جانبين مرخص [ شده 
  ] « 6 » بيع و شرى بر آنها روا ندارند .\r\n- تذييل : حكام سرحدات از حركاتى كه منافى دوستى است ، احتراز نمايند و گريختگان « 7 » از طرفين را ، راه نداده باشند و مادام كه امرى بر مخالفت عهد به ظهور نرسد ، نقص و خللى در قواعد آن راه نيابد و من نكث فانما ينكث على نفسه . « 8 » حرر ذلك فى شهر محرم سنه الف و مائة « 9 » و ستين [ 1160 
  ] : من الهجره النبويه على صاحبها « 10 » الف ثناء و تحيه .\r\n\r\n\r\n","description":"","footnote":"\r\n( 1 ) . در متن : ( لطيف ) . ر ك : جهانگشاى نادرى ، ص 417 .\r\n( 2 ) . در متن : ( محدود ) با توجه به جهانگشاى نادرى ص 417 و معناى جمله تصحيح شد .\r\n( 3 ) . در جهانگشاى نادرى : ( مسكية الختام ) ، ص 417 .\r\n( 4 ) . ر ك : جهانگشاى نادرى ، ص 418 .\r\n( 5 ) . در متن : ( در سه سال ) با توجه به جهانگشاى نادرى ، ص 418 ، تصحيح شد .\r\n( 6 ) . ر ك : جهانگشاى نادرى ، ص 418 .\r\n( 7 ) . در متن : ( گريخته‌گان ) .\r\n( 8 ) . قسمتى از آيه 10 ، سوره 48 : ( و كسى كه بشكست پس جز اين نيست كه مىشكند بر خويشتن . . . ) .\r\n( 9 ) . در متن : ( ماه ) .\r\n( 10 ) . در متن جهانگشاى نادرى ، ص 419 : ( على هاجرها الف الف سلام و تحيه ) .\r\n","page_name":" 572 ","page_number":588},
  {"content":"\r\n\r\nو چون در اوايل ورود شاهنشاهى به دار السلطنه اصفهان ، قياقلى آقاى قورت‌جارچىباشى « 1 » ، والى مملكت فارس با دويست نفر از اعيان فارس را احضار به اصفهان نموده ، چندين نفر محصل غليظ شديد ، براى آوردن آنها روانه فرمود و قياقلى كه از اعمال خود مطلع بود ، در خيال فرار افتاد كه عيال و بنه خود را به سمت بندر عباس برده ، خود را به ساحل نجات رساند و مهدى بيك - سروستانى كه در مدت حكومت قياقلى آقا ، نوعى از وزارت او را مىنمود و راهنماى تاخت و تاز و مظالم او گشته ، همكاسه و هم‌كيسه‌اش بود ، او را فريب داد كه كوچ و بنه نواب والى و همراهان را از شيراز به سروستان مىرسانم كه تا تفنگچى سروستانى و عيال خود از راه فسا و داراب و سبعه به سلامتى وارد بندر عباس شده ، از سخط نادرى آسوده شويم و نواب قياقلى آقا ، تدبير مهدى بيك را پسنديده ، خزانه‌اى كه از اموال اهل فارس به ظلم تحصيل كرده بود ، با عيال خود بر طبق اخلاص گذاشته ، به مهدى بيك سپرده ، روانه سروستان داشت و خود قياقلى آقا به دستاويز تدارك اردو و وصول ماليات روانه خفرك و مرودشت و ارسنجان گرديد كه در سروستان به مهدى بيك و عيال خود ملحق شود و مهدى بيك در منزل كوهنجان سروستان آنچه را توانست از اموال قياقلى آقا ، به عنوان آنكه اموال گزاف را يك دفعه نبايد به نظر مردم رسانيد روانه سروستان نمود و باقىمانده را با عيال قياقلى آقا از كوهنجان برداشته از راه كوار وارد شيراز داشت و ميرزا محمد حسين شريفى ، متولى آستانه مباركه شاه‌چراغ و ميرزا باقر وزير و ميرزا اسمعيل - كلانتر و حاجى هاشم كدخداباشى حيدرى خانه شيراز « 2 » و خواجه تقى كدخداباشى نعمتى خانه و حاجى حسين خان نفر و صالح داروغه و كدخدايان محلات شيراز را در مسجد جامع ، جمع نموده ، مذكور نمود كه قياقلى آقا مىخواست خود را از سخط نادرى ، رهانيده ، اهل شيراز را به غضب شاهنشاهى گرفتار كند ، به توفيق خدا ، او را فريب داده ، عيال و اموال او را كه تعلق به سركار ديوان اعلى دارد ، در اين خانه خدا به شماها مىسپارم و قبض گرفته ، به اردوى اعلى مىروم « 3 » و چون مدتى از ورود محصلان كه براى بردن قياقلى آقا و دويست نفر از معارف شيراز و فارس [ به شيراز آمده بودند 
  ] گذشت و اخبار تمرد قياقلى آقا و فارسيان از شرفيابى حضور مبارك ، به مسامع جلال رسيد ، مهيج غضب نادرى شده ، روزى در موقع سلام عام فرمود كه معلوم مىشود شيرازيان هر روزه ، هنگامه‌اى را برپا مىكنند ، گاهى با محمد خان بلوچ موافق شدند و وقتى با تقى خان آميختند و اين روزها قياقلى را برانگيخته‌اند ، بهتر آن‌كه به نفس نفيس خود به شيراز رفته ، مردمانش را كشته ، زن و بچه آنها را به تركمان و افغان داده ، شهر را خراب كرده ، به جاى آن زراعت كنند و نواب قياقلى بعد از اطلاع از معامله مهدى بيك سروستانى ، عود به شيراز نمود و عيال و اموال خود را متصرف گرديد و پنجاه شصت نفر از غلامان خاصه خود را مهيا نمود كه شب فرار نمايد و چون عنايت ايزدى شامل حال شيرازيان بينوا بود و از صدمات تقى خان متنبه بودند ، اطراف خانه « 4 » حكومتى را محاصره كرده ، مانع از فرار او شدند و چون محصلان ديوانى\r\n\r\n\r\n","description":"","footnote":"\r\n( 1 ) . از اينجا ماخوذ از روزنامه ميرزا محمد كلانتر ، ص 20 و 21 ، است .\r\n( 2 ) . حاجى هاشم كلانتر نصف شهر شيراز ، يعنى پنج محله حيدرىنشين آنجا بود . ( حواشى اقبال بر روزنامه محمد كلانتر ، ص 108 ) .\r\n( 3 ) . روزنامه ميرزا محمد كلانتر ، ص 21 .\r\n( 4 ) . در روزنامه ميرزا محمد كلانتر ، ص 21 آمده است كه : ( سه روز گذشت جمعى محصلان . . . وارد شيراز شده او را گرفته مقيد و محبوس و با كوچ و اموال به اردوى شدادىمدار بردند در عرض راه ترياك خورده در قعر سقر مسكن ساخت ) .\r\n","page_name":" 573 ","page_number":589},
  {"content":"\r\n\r\nبراى كوچانيدن ايلات رحيمى و شش بلوكى از فارس و رفتن به خراسان وارد شيراز شدند ، شيرازيان به سركردگى « 1 » محصلان ، يورش برده ، قياقلى آقا را گرفته با عيال روانه اردوى نادرى داشتند . « 2 »\r\nو موكب و الا در روز دهم ماه محرم سال 1160 : از اصفهان به عزم خرابى شيراز نهضت فرمود « 3 » و قياقلى آقا كه با قيد و بند روانه اردو بود بعد از چند منزل از شيراز ، ترياك خورد و چون از سگان در جهنم بود ، خود را به دوزخ رسانيد « 4 » و ميرغضب نادرى را از شيراز دفع و رفع نمود و چون خبر گرفتارى و وفات قياقلى آقاى قورت به مسامع جلال رسيد ، بر شيرازيان ترحم فرموده ، از منزل آباده ، از راه بوانات عازم كرمان گرديد . پس عمال و ضباط و كلانتران فارس را به دربار معدلت مدار كه گفته‌اند : « برعكس نهند نام زنگى كافور » ، احضار فرمود و مرحوم ميرزا محمد كلانتر فارس در روزنامه خود نگاشته است « 5 » : كه چون اعيان فارس در كرمان به دربار معدلت مدار رسيدند ، مورد مصادره و مؤاخذه از افعال مامضى گشتند ، كلانتران و عمال فارس و آقا على نقى محصص « 6 » پسر زن محمد بيك سفره‌چى بر هم افتاده ، ابواب تقلب و توجيه و اخذ و عمل به چهار اسم به مبلغ سيصد « 7 » هزار تومان تبريزى به غير از ماليات و صوادر و بواقى ديوانى به اسم اعيان و تجار شيرازى و قصبه‌جات و بتدريج به اسم پاكار و سمسار و علما و سادات و اشراف و اراذل و يهود و نصارى و غنى و فقير ، فرمان صادر نمودند و حسب الامر شاهى ، ميرزا باقر وزير فارس و ميرزا اسماعيل كلانتر شيراز و نه نفر مستوفى شيرازى را ، از هر دو چشم نابينا نمودند و حاجى هاشم كدخداباشى محلات حيدرى خانه شيراز را به توسط ميرزا محمد حسين - شريفى از يك چشم او درگذشتند و تمامى سياست‌شدگانرا « 8 » به فراشخانه عامره سپردند و آقا على نقى - محصص « 9 » ملعون ، مبلغهاى كلى به نام فارسيان نوشته ، به نظر سلطان انوشيروان نشان ! ! رسانيده مورد عنايت گشته ، خود را منتظر الاياله مىدانست [ و 
  ] سه چهار روز آمد و شدى نموده ، در حضور فارسيان مىگفت : شاهنشاه چنين فرمود ، من چنين عرض نمودم . روزى نادر شاه از او پرسيد آقاى محصص تو كه همهء فارسيان را به اخذ و عمل و تقلب نسبت « 10 » دادى ، خودت چه خورده‌اى و چه تقلب كرده ، عرض كرد امرى بر پادشاه پوشيده نيست . نادر شاه فرمود از اين قرار من عالم السر و الخفياتم و فورا حكم به كندن چشم او فرموده ، به فراشخانه برده ، رفيق وزير و كلانتر\r\n\r\n\r\n","description":"","footnote":"\r\n( 1 ) . در متن : ( سركرده‌گى ) .\r\n( 2 ) . ر ك : روزنامه ميرزا محمد كلانتر ، ص 22 .\r\n( 3 ) . منبع اين روايت معلوم نشد گرچه اشاراتى در روزنامه محمد كلانتر هست .\r\n( 4 ) . روزنامه ميرزا محمد كلانتر ، ص 21 .\r\n( 5 ) . روزنامه ميرزا محمد كلانتر ، ص 22 .\r\n( 6 ) . در متن : ( مجصص ) .\r\n( 7 ) . در متن : ( ششصد ) با توجه به روزنامه ميرزا محمد كلانتر ، ص 22 ، تصحيح شد . و ر ك : تاريخ اجتماعى ايران در عصر افشاريه ، ص 265 ، از دكتر رضا شعبانى .\r\n( 8 ) . در متن : ( شده‌گان ) .\r\n( 9 ) . در متن : ( مجصص ) - ر ك : روزنامه ميرزا محمد كلانتر ، ص 22 .\r\n( 10 ) . در متن : ( نسبة ) .\r\n","page_name":" 574 ","page_number":590},
  {"content":"\r\n\r\nگرديد « 1 » . پس نادر شاه به خيال تعيين عمال تازه افتاده ، اولا جناب ميرزائى ، ميرزا محمد حسين - شريفى را كه به حسب و نسب بر تمامت فارسيان برترى داشت ، به منصب كلانترى فارس تكليف فرمود و جناب ميرزائى متمسك به عذر گرديده ، قبول ننمود ، پس به اصرار شاهنشاهى متقبل گشته ، يك ثوب خلعت كه بالاپوش ترمه مخصوص بود ، در منزل او فرستاده خلعت را پوشيد و چون به حضور مبارك رسيد ، نادر شاه فرمود كلانتر ما از اعيان سادات است « 2 » و روز ديگر نادر شاه على نقى بيك سرحدى مشهور به لر را خواسته ، اسامى عمال و كلانتران فارس حاضر ركاب را از او خواست و هفتاد و سه نفر به قلم داد و ايشان را احضار فرموده ، در مقام مؤاخذه ، مخاطب ساخت كه سبب تهاون در خدمات ديوانى شما چه بود و با شما چه سلوك كنم ، پس توجه فرمود كه كلانتر فارس و كرمان برويد و مشاورت كرده ، بعد از سه روز آمده ، عرض كنيد .\r\nمرحوم ميرزا محمد كلانتر كه در آن زمان مستوفى بود ، گويد « 3 » كه فقير هم در دفترخانه ، به فحاشى ميرزا شفيع تبريزى كه مستوفى محاسبات فارس و عراق بود گرفتار بودم و بعد از سه روز نادر شاه ، كلانتران فارس و كرمان را طلبيده كه چه مىگوئيد ، چونكه مىدانستند كه نادر شاه آنچه خواهد كند نه آنچه گويند ، عرض نمودند آنچه را صلاح حال مملكت دانيد ، مختاريد ، پس به جناب ميرزا محمد حسين كلانتر فرمود ، ده نفر از عمال را كه پسنديده تو باشند از ميانه هفتاد و سه نفر فارس كه به قلم ما درآمده ، برداشته به حضور ما آورد و باقى را چشم كنده ، مهمان نسقچى باشند . پس آن ده نفر را خواسته ، هريك را كلانتر و عامل جزء كرده ، نفرى را پنجاه تومان تبريزى ، مواجب سالانه معين فرمود ، پس تمامى كورهاى فارسى را جز حاجى هاشم - كدخداباشى كه به توسط ميرزا محمد حسين كلانتر نجات يافت ، تمامى ديگران را كه ميرزا باقر - وزير و ميرزا اسمعيل كلانتر و نه نفر مستوفى و شصت و سه نفر كلانتران و عمال بلوكات بودند به ضميمه يكصد و شانزده نفر از اهالى كرمان برحسب حكم پادشاه عدالت‌پناه كشتند و جنازه آنها را در ميدان انداختند و از سرهاى آنها كه به شماره ، 179 نفر بود ، دو كله مناره ساختند و به مراسم معدلت پرداختند و نواب ميرزا مهدى خان منشى الممالك در اين باب ، در معنى را سفته و خوب گفته : تا كسى زنجير احتساب او را نبيند ، زنجير عدل نوشيروان را نداند ! ! از چه سلسله است « 4 » و باز مرحوم ميرزا محمد كلانتر نوشته است كه در آن روز واى نفسى بر من فقير و جناب ميرزاى كلانتر يعنى ميرزا محمد حسين شريفى شيرازى چه گذشت ، حقير با چشم گريان و دل نالان جرأت بيرون رفتن از دفترخانه را نداشتم و چندين نفر از شصت و سه نفر كلانترهاى كور فارس به بينائى كسان خود گريخته ، در اردو پراكنده بودند و نسقچيان از على نقى بيك لر ، عوض مىخواستند كه عدد كشته فارسيان از شصت و سه نفر كمتر نشود كه كله‌مناره ناقص شده ! مورد مؤاخذه شويم « 5 » و فقير بعد از شنيدن واقعه در اضطراب بودم كه اگر از دفترخانه بيرون روم ،\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 23 .\r\n( 2 ) . روزنامه ميرزا محمد كلانتر ، ص 23 .\r\n( 3 ) . روزنامه ميرزا محمد كلانتر ، ص 23 .\r\n( 4 ) . عبارت متن هم با روزنامه ميرزا محمد كلانتر ، ص 23 ، و هم با جهانگشاى نادرى ، ص 423 ، متفاوت است . اصل عبارت ميرزا مهدى چنين است : ( و الحق كسى تا زنجيرخانه احتسابش را مشاهده نمىكرد زنجير عدل انوشيروان را نمىدانست كه از چه سلسله است ) .\r\n( 5 ) . روزنامه ميرزا محمد كلانتر ، ص 24 .\r\n","page_name":" 575 ","page_number":591},
  {"content":"\r\n\r\nشايد على نقى بيك مرا در عوض فراريان ، به نسقچى سپارد و اگر بمانم با خيال پريشان چه كنم ، لابد ديوانه‌وار بيرون آمده ، در ميدان قتلگاه ، جناب ميرزاى كلانتر را يافتم كه در محافظت ده نفر نسقچى محفوظ گشته است ، حقير و جناب ميرزا ، گريان و نالان و بر سر و سينه‌زنان « 1 » ، از غم رفقا و دوستان ، خاك مصيبت بر سر مىكرديم و جناب ميرزا را برداشته ، به دفترخانه بردم و بعد از چند روز از قتل فارسيان ، نادر شاه منصب حكومت و لقب صاحب‌اختيارى مملكت فارس را به ميرزا محمد حسين كلانتر شفقت فرمود و منصب كلانترى فارس به ميرزا محمد مستوفى كه داماد خواهرزاده ميرزا محمد حسين صاحب‌اختيار بود عنايت گرديد و مواجب نواب صاحب‌اختيار فارس را يك هزار و هشتاد تومان كه در هر روزى سه تومان تبريزى باشد ، مقرر فرمود و على نقى بيك سرحدى مشهور به لر را ضابط باشى بلوكات فرموده ، مواجب او را سيصد و شصت تومان مقرر نمود « 2 » و محمد خان شاطرباشى را والى شهر شيراز فرمود كه رجوعى به بلوكات فارس نداشته باشد و خزانه‌دارى هم به او واگذار گرديد و موازى هفت هزار نفر سپاهى از افغان و اوزبك و قزلباش را براى ساخلوى فارس معين فرمود و ششصد و هفتاد و پنج هزار تومان وجه ماليات و بقايا و مصادرات را ابواب جمع ميرزا محمد حسين صاحب‌اختيار نمود كه در عرض سال وصول كرده ، انفاذ دربار معدلت مدار دارد « 3 » و نواب صاحب‌اختيار توكل بر خدا كرده ، عرض نمود كه وصول اين وجه ، از فارس متعذر است اگر شاهنشاه معدلت‌پناه يك‌صد و بيست و پنج هزار تومان به صيغه تخفيف ، تصدق كند ، بقيه را بدون عذر ، كارسازى كنيم نادر شاه قبول فرمود « 4 » و در بين فرمايش داد كه ميرزا محمد حسين صاحب‌اختيار ، اگر از نوكر ديوان و اهل فارس بر خلاف حساب و بىرضاى تو حركتى كنند بىسؤال و جواب تا پنجاه نفر را مرخص هستى « 5 » ، گردن بزنى و از گوش بريدن و كور كردن و دست بريدن در صورت خلاف ، كوتاهى مكن كه حكومت را با سياست به موقع گفته‌اند ، پس صاحب‌اختيار فارس و بقية السيف از فارسيان را مرخص فرموده ، روانه فارس شدند و مرحوم ميرزا محمد كلانتر نوشته است « 6 » : حقير براى اتمام دستور العمل بعد از فارسيان توقف كردم كه در اثناء ابواب مصادره مستوفيان شيراز و لشكرنويسان و منشيان ديوانى و تجار و ارباب مكنت فارس كه اسمى بىمسمى داشتند ، معادل نود و پنجهزار تومان به قلم دادند و مستوفيان بر حسب الامر آن مبلغ را اضافه بر دستور العمل نمودند و از عدالت شاهنشاهى ميزان دستور العمل به انضمام لارستان و بندرعباس معادل ششصد و هفتاد و پنجهزار تومان نقد رسيد كه تمام اين نقد را در كيسه‌ها « 7 » كرده ، به سلامتى روانه خراسان دارم با آنكه احتمال وصول ده‌يك از آن نبود .\r\nو عيد نوروز در سنه توشقان‌ئيل خيريت دليل در نهم ماه ربيع اول سال 1160 اتفاق\r\n\r\n\r\n","description":"","footnote":"\r\n( 1 ) . روزنامه ميرزا محمد كلانتر ، ص 24 .\r\n( 2 ) . روزنامه ميرزا محمد كلانتر ، ص 25 .\r\n( 3 ) . روزنامه ميرزا محمد كلانتر ، ص 26 .\r\n( 4 ) . روزنامه ميرزا محمد كلانتر ، ص 26 .\r\n( 5 ) . روزنامه ميرزا محمد كلانتر ، ص 26 .\r\n( 6 ) . روزنامه ميرزا محمد كلانتر ، ص 26 .\r\n( 7 ) . روزنامه ميرزا محمد كلانتر ، ص 26 . در متن : ( كسيها ) .\r\n","page_name":" 576 ","page_number":592},
  {"content":"\r\n\r\nافتاد « 1 » و اعليحضرت شاهنشاهى ، جشن نوروزى را در خارج شهر كرمان با دولت و اقبال گذرانيد و موكب و الا عازم مشهد مقدس گرديد « 2 » و در عرض راه چون بخت را وارون و اوضاع را ديگرگون يافت ، نصر اللّه ميرزا و شاهرخ ميرزا و باقى شاهزادگان و جواهرخانه و خزائن و اثاثه سلطنت را به خيال :  « لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ »  « 3 » روانه كلات « 4 » ساخت و خود وارد ارض اقدس گرديده ، تيغ بىرحمى را براى عاجزكشى ، كشيده « 5 » ، بر احدى ابقا نفرمود و ميرزا محمد كلانتر نگاشته است « 6 » : نواب صاحب‌اختيار با هفت هزار نفر سپاه افغان و اوزبك وارد شيراز گرديد و دو هزار نفر لشكر فارس ضميمه آنها شدند و در اين وقت قليج خان « 7 » ، سردار فارس و عمان در بندرعباس توقف داشت و تمامى سركردگان مثل عطا خان اوزبك و كريم خان - « 8 » افغان و سيد عبد الغنى سلطان مولى و سيد بشارت مولاى شيرازى و حيدر بيك دورقى و على مردان بيك ابرقوئى سركردگان قزلباش ، بالتمام در اطاعت نواب صاحب‌اختيار درآمده به طور آقا و نوكرى بلكه پير و مريدى سلوك مىنمودند و براى رسانيدن مواجب و سيورسات آنها زحمتها مىكشيدند ، براى آنكه اكثر بلوكات شكسته و اهلش متفرق شده ، لم يزرع بود مانند خفر و كوار و سروستان و غيره و باعث كلى اين زحمت شراكت على نقى بيك سرحدى و تسلط محمد خان شاطرباشى ، والى بلده شيراز كه محصل وصول جريمه مصادرات اصل بلده بود و خود را خزانه‌دار مىدانست و محمد خان براى اجراى اين خدمت كارى كرد كه مردم نادر شاه را « 9 » به خير ياد مىكردند ! ! و بناى ضرب و حبس را گذاشت و به دستيارى دو سه نفر از اراذل شيرازى مانند صالح داروغه و محمد كربالى و آقا على نقى « 10 » منشى و ميرزا على جابرى كه اين يك نفر از وزيرزادگان قديمى فارس بود ، در شهر شيراز ، ظلم را به درجه اعلى رسانيد و محمد خان با نواب صاحب‌اختيار به‌طور ادب سلوك مىنمود و يك روز در ميان ، به خانه صاحب‌اختيار مىآمد و به جاى صاحب‌اختيار نمىنشست و وقتى كه نواب صاحب‌اختيار به خانه او مىرفت به جاى او مىنشست ، ليكن محصل بود و پول مىخواست و مخالفت با او با سطوت نادرى متعذر و نواب صاحب‌اختيار جوانمردى فرموده ، معادل 19 هزار و چهارصد تومان از جمله وجوه تحصيلى او ، كه از مردمان بىبضاعت عزيز مطالبه مىنمود ، قبض الواصل داد و رفع تسلط او را از بندگان خدا فرمود . « 11 »\r\nو هر روزه مبلغى نقد ، از بلوكات مىرسيد و صاحب‌اختيار تمامى آن را به مواجب و انعام سپاه\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 419 ، مجمل التواريخ ، گلستانه ، ص 10 .\r\n( 2 ) . ر ك : جهانگشاى نادرى ، ص 420 .\r\n( 3 ) . سوره فاطر ، آيه 42 : ( نمىرسد ما را در آن رنجى ، نمىرسد ما را در آن ماندگى ) .\r\n( 4 ) . ر ك : مجمل التواريخ ، گلستانه ، ص 11 .\r\n( 5 ) . در جهانگشاى نادرى ، ص 420 ، آمده است : ( به عاجزكشى و سفك دماء بيگناهان پرداختند ) .\r\n( 6 ) . روزنامه ميرزا محمد كلانتر ، ص 26 .\r\n( 7 ) . در روزنامه كلانتر : ( غليج خان كلاوند ) ، ص 27 .\r\n( 8 ) . در روزنامه كلانتر ، ص 27 : ( كريم بيك افغان ) .\r\n( 9 ) . در متن : ( مكرر ) .\r\n( 10 ) . در روزنامه كلانتر : ( آقا على نقى بيك منشى ) .\r\n( 11 ) . روزنامه كلانتر ، ص 28 .\r\n","page_name":" 577 ","page_number":593},
  {"content":"\r\n\r\nافغان و اوزبك و قزلباش مىداد و از مأكولات و مشروبات و ملبوسات در حق سركردگان دريغ نمىداشت و آن جماعت به قاعده الانسان عبيد الاحسان « 1 » ، لوازم چاكرى و اطاعت را مىنمودند كه به تدريج اخبار اختلال دولت نادرى مىرسيد و عامه مردم از سپاه و رعيت مشوش بودند و انقلاب در بلوكات پيدا شد و رفته رفته تمكين محصلان ديوانى كم گشت و قليج خان سردار بندر عباس و عمان با اعيان لارستان و بنادر ، بناى كاوش را گذاشته ، عزيمت شيراز را نموده ، ورود خود را به نواب صاحب‌اختيار اعلام داشت « 2 » و سرداران افغان و اوزبك از ورود او با لشكر خود ، هراسان شدند و صاحب‌اختيار آنها را تسلى داده ، جوابى به قليج خان نوشت و او را از آمدن به شيراز منع نمود و قليج خان به دست غلام خود در قصبه هرم « 3 » جويم كشته گشته ، جمعيتش متفرق گرديده ، عيال او را به شيراز رسانيدند و چون هر روزه از جانب خراسان اخبار اراجيفى مىرسيد ، تمامت مردم به تشويش افتاده در كار خود متحير شدند و از همه‌جا ، دينارى وصول نمىشد ، نواب صاحب‌اختيار ، ميرزا محمد كلانتر را با هزار نفر سوار قزلباش به سركردگى « 4 » سيد - عبد الغنى سلطان مولا و سيد بشارت مولاى شيرازى و حيدر بيك دورقى و على مردان بيك ابرقوئى ، براى نظم و وصول وجوه ديوانى ، روانه بلوكات نموده ، مردمان را فى الجمله آرامى داد « 5 » و ميرزا - مهدى خان در تاريخ جهانگشاى نادرى در خاتمه احوال نادر شاه نگاشته است « 6 » : خديو بىهمال از به دو حال تا هنگامى كه از سفر خوارزم برگشته ، عازم داغستان شد « 7 » ، در كار سلطنت و جهاندارى يگانه و در راه و رسم معدلت و عاجزنوازى فرزانه بود ، اهالى ايران فدويانه نقد جان را در راه او مىباختند و چون داغستان مسير كوكبه خلافت مصير شد ، بنا بر استيلاى وساوس و توهمات چند ، قرة العين جهاندارى و جهانبانى ، رضا قلى ميرزا كه فرزند مهين و وليعهد و ارشد اولاد او بود از نظر انداخت و ديده جهان‌بينش را از بينائى عاطل ساخت « 8 » و از غم اين معنى تغيير در احوال او راه يافته ، آشفته‌مزاج گرديد « 9 » و در خلال آن حال ، از اهالى ايران كه پرورده حقوق دولتش بودند ، امور چند به ظهور آمد كه بيشتر سبب تغيير عقيده آن حضرت گشته ، ورق [ حسن 
  ] « 10 » سلوك را برگردانيد ، از آن جمله : در حينى كه از دربند رايت‌افراز جانب روم گشت ، اهالى فارس و بنادر با تقى خان شيرازى كه از بركت تربيت آن حضرت از نازلترين پايه ميرابى به رتبه ايالت كل مملكت فارس و عمان سرافراز گشته بود ، اتفاق نموده ، كلب على خان كوسه احمدلو خالوى\r\n\r\n\r\n","description":"","footnote":"\r\n( 1 ) . ر ك : امثال و حكم دهخدا ، ص 236 .\r\n( 2 ) . روزنامه كلانتر ، ص 29 .\r\n( 3 ) . ر ك : بخش دوم همين كتاب و روزنامه كلانتر ، ص 29 .\r\n( 4 ) . در متن : ( سركرده‌گى ) .\r\n( 5 ) . روزنامه كلانتر ، ص 29 .\r\n( 6 ) . ر ك : جهانگشاى نادرى ، ص 420 .\r\n( 7 ) . ر ك : جهانگشاى نادرى ، ص 421 .\r\n( 8 ) . ر ك : جهانگشاى نادرى ، ص 421 .\r\n( 9 ) . علل تغيير حال نادر را در تاريخ جهانگشاى نادرى از ص 796 تا ص 799 بخوانيد ، و ر ك : مجمل التواريخ ، گلستانه ، ص 8 و 9 .\r\n( 10 ) . ر ك : جهانگشاى نادرى ، ص 421 .\r\n","page_name":" 578 ","page_number":594},
  {"content":"\r\n\r\nشاهزادگان را به قتل رسانيده ، لواى مخالفت را برافراشتند « 1 » و اهالى شيروان حيدر خان حاكم خود را مقتول ساخته ، بناى فساد را گذاشتند و اهالى تبريز « 2 » سام نام مجهول الحال را به سلطنت برداشتند و قاجاريه استراباد با تركمانان متفق گشته ، سر به سركشى برآوردند « 3 » و ظهور اين امور سبب شدت ماده و از طرفين اسباب وحشت و نفرت آماده گشته ، حركاتش از نظم طبيعى افتاد و راه مروت را بسته ، باب ابواب را گشاد و ماليات سه ساله ايران را كه به قيد انعام و عطا بخشيده بود « 4 » از ارباب‌داران و عمال استرداد نمود و عمال ممالك را كه در محكمه حساب حاضر مىداشتند ، بىانديشه روز حساب ، در مقام مؤاخذه ايام اخذ و عمل برآمده ، بدون اينكه از جانب احدى تقرير و حكايتى يا ادعا و شكايتى واقع شود آن جماعت را كه در ولايات دستى بلكه ناخنى نداشته كه سر خود را خارد از پا بر فلك كشيده از ناخن بدرمىكردند تا آن بيگناهان بىدست و پا گشته ، هر كدام ده الف و بيست الف نادرى كه هر يك الفى پنج هزار - تومان باشد از دست چوپ با قلمهاى شكسته به پاى خود مىنوشتند تا اين دفعه ضرب و تعذيب را بر آنها شديدتر مىكردند تا دستياران خود را به قلم دهند و آن بيچارگان آنچه از خويش و بيگانه و هم‌شهرى و هم‌خانه را به خيال مىگذرانيدند به قلم مىدادند تا كار حواله به جائى رسيد كه اگر برگ درختان زر مىشد با عشر عشير از آنچه مىخواستند برابر نمىگشت و مبلغها اسم‌نويسى مىنمودند ، اگر كسى در مقام انكار درآمده ، از قبول آن گردن مىپيچيدند ، فى الفور طناب به گردنش مىپيچيدند « 5 » و اگر براى استشهاد « 6 » دم مىزد در دم به شهادتگاه عدمش مىفرستادند . بايست از خوف جان درصدد تسليم و رضا و معترف به گناهان مامضى شود ، پس از آنكه تقصيرات آنها در دار الضرب تعذيب ؛ سكه به زر مىشد ، على الحساب گوش و بينى ايشان را بريده ، چشمهايشان را كنده ، باز محصلان شديد براى تحصيل آن وجوه بىوجه ، روانه ساخته ، محصلان براى خلاصى خود نيز ناچار شده به هر كسى دچار گشته ، به او درآويخته ، مطالبه زر مىنمودند و اكثر بيگناهان نقد جان را به‌علاوه مال تسليم مىكردند ، باز نجاتى براى آنها نشده ، اين حواله از ورثه ايشان به همسايه و از همسايه به محله و از محله به شهر و از شهر به مملكت دوردست ، دست به دست سرايت مىنمود ، الحق تا كسى اين دور را نمىديد تسلسل را نمىفهميد و تا زنجير احتسابش را مشاهده نمىنمود زنجير عدل نوشيروان را نمىدانست كه از چه سلسله است ، هيهات اين وجوه محال از كجا وصول و مطلوب شاهنشاهى چگونه به حصول مىپيوست « 7 » ، پس از آنكه لاوصولى اين وجوه معلوم رأى معدلت پيرا مىشد ، آن\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 421 ، مجمل التواريخ ، گلستانه ، ص 8 .\r\n( 2 ) . در جهانگشاى نادرى ، ص 421 ، آمده است كه : ( اهالى شيروان ، حيدر خان افشار حاكم خود را مقتول ساخته ، محمد ولد سرخاى لكزى را با سام نام مجهول الحال . . . به سلطنت برداشتند ) .\r\n( 3 ) . ر ك : جهانگشاى نادرى ، ص 422 .\r\n( 4 ) . ر ك : مجمع التواريخ ، ص 122 .\r\n( 5 ) . ر ك : مجمع التواريخ ، ص 122 .\r\n( 6 ) . ( و اگر براى استشهاد به استدعاى  وَ سْئَلِ الْقَرْيَةَ الَّتِي كُنَّا فِيها  : ( و بپرس از اهل دهى كه در آن بوديم . سوره 12 ، آيه 82 ) دم مىزد در دم به شهادتگاه عدمش مىرسانيدند ) . جهانگشاى نادرى ، ص 422 .\r\n( 7 ) . ر ك : جهانگشاى نادرى ، ص 423 ، و مجمل التواريخ ، گلستانه ، ص 9 .\r\n","page_name":" 579 ","page_number":595},
  {"content":"\r\n\r\nبيگناهان را تقصير آنكه حواله‌جات و حقوق ديوانى را معطل داشته‌اند با پاهاى مجروح و چشمهاى نابينا به زجر و عقوبت رهسپر راه عدم مىنمودند ، پس محصلان را به تهمت طمع‌كارى و اخذ مهلتانه در معرض مصادره آورده « 1 » ، نوبت ابواب « 2 » بر فراز بام نام ايشان كوفته گشته ، اين وجه را از آنها مىخواستند و اين محصلان به همين منوال در زير چوب اقرار به گناه و خيانت خود نموده مستوجب عقاب مىشدند و سه نفر از خدا بىخبر « 3 » ، سه‌پايه اوجاق كيوان‌شان بلكه چهار ركن ايوان دولت مثلث‌بنيان ساخته بود كه آنچه به زبان الهام بيان يا به‌خاطر وحى ترجمان شاهنشاهى مىگذاشت فى الفور ، زبانها را به تصديق و تحسين و مدح و آفرين آن نادره - كار سحرآفرين نغمه‌سرا و نوپرداز   « ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى »   « 4 » مىساختند و اين اعمال به هيچ وجه اطفاى حرارت نادرى را نكرده ، نايرهء بيداد را به حدى اشتداد داد كه چند نفر هندو و ارمنى و مسلمان « 5 » را در ميدان نقش‌جهان اصفهان ، آتش افروخته ، بسوختند .\r\nدر محرم « 6 » سال 1160 كه از اصفهان به جانب خراسان مىرفت ، به هر مملكت كه وارد مىگشت كله‌منارى از رؤس رؤسا و ضعفاى بيگناه ترتيب مىداد و در اين اثنا ، اهالى سيستان سر از اطاعت باز زدند و عليقلى خان پسر ابراهيم خان « 7 » برادر شاهنشاهى به اتفاق طهماسب خان - جلاير سردار كابل مأمور به تنبيه آن جماعت گشته ، مقارن آن حال ، عمال آن سركار كه به پاى حساب آمده بودند ، از شدت ضرب و شتم نادرى ، دروغها بر هم سرشته ، صد الف نادرى به نام على قلى خان و پنجاه الف به نام طهماسب خان ، ابواب « 8 » نوشتند و محصلان به تحصيل اين وجه ، مأمور و به سرعت روانه گشتند ، على قلى خان چون مىدانست كه غدر و انكار را در حريم خاطر نادرى ، بارى نيست با سيستانيان ساخته ، آغاز مخالفت را نمود ، چون طهماسب خان را با خود موافق نديد او را مسموم نموده ، رايت استبداد برافراخته ، داعيهء خود را به اطراف ممالك منتشر ساخت و جماعتى كه از سطوت نادرى كناره كرده بودند به اعلان تمرد پرداخته ، در مقام طغيان شدند از آن جمله اكراد خبوشان « 9 » بودند كه يك‌باره ترك اطاعت كرده ، بناى سركشى را\r\n\r\n\r\n","description":"","footnote":"\r\n( 1 ) . ر ك : جهانگشاى نادرى ، ص 424 .\r\n( 2 ) . غايت حساب .\r\n( 3 ) . متاسفانه اين سه نفر به خوبى شناخته نشدند - ر ك : جهانگشاى نادرى ، ص 799 .\r\n( 4 ) . سورهء النجم ، آيه 3 و 4 : ( و سخن نمىگويد از هوى ، نيست او جز وحى ، كه وحى كرده شد ) .\r\n( 5 ) . ر ك : جهانگشاى نادرى ، ص 800 .\r\n( 6 ) . در جهانگشاى نادرى ، ص 424 : ( در دهم محرم ) .\r\n( 7 ) . ر ك : جهانگشاى نادرى ، ص 424 .\r\n( 8 ) . در اصطلاح دفتر وجوه مطالبه است كه از روى آن به اهل عمال مؤاخذه كنند . ( آنندراج ) ابواب و ابواب كردن : به معنى مؤاخذه كردن و به پاى حساب درآوردن است اسماعيل ايما گويد :\r\n از هر درى درآمد بستم درى به رويش * كى مدعى تواند ابواب كرد ما را \r\n( مصطلحات الشعرا )\r\nبه نقل از روزنامه ميرزا محمد كلانتر ، ص ( ط ) ، و ر ك : جهانگشاى نادرى ، ص 424 .\r\n( 9 ) . نام ديگر قوچان .\r\n","page_name":" 580 ","page_number":596},
  {"content":"\r\n\r\nگذاشته ، اسبان ايلخى « 1 » ، خاصه نادرى را كه در قرق رادكان « 2 » مىچريدند تاخت كردند و اعليحضرت شاهنشاهى بعد از ورود به ارض اقدس و مشهد مقدس به عزم تنبيه اكراد خبوشان و على قلى خان و اهالى سيستان نهضت فرمود و چون به جهت رجحانى كه به مذهب اهل تسنن داده بود ، دل مردم ايران را از خود برگردانيد و به كسانى كه معتقد به مذهب شيعه بودند ، اعتمادى نداشت ، بلكه از جميع اهالى ايران ايمن نبود و اعتمادش را بر افغانان و تركمانان كه با او بودند گماشت و امراى اين دو طايفه در نزد وى كمال احترام را داشتند و هر يك از امراى ايران را كه در نظر مردم رتبه داشت ، از پاى درآورد و مزاج اهالى ايران را از خود متنفر نمود و در اين سفر اراده داشت كه تمامى ايرانيانى كه در اردوى او بودند ، به قتل رساند و شكى نيست كه اين‌گونه خيالات ناشى از ديوانگى است ، لهذا بعضى از امراى معتبر ايرانى كه هميشه با او بودند ، چون دانستند كه نام ايشان در فهرست دفتر كسانى است كه نادر عزم قتل آنها را نموده « 3 » ، استخلاص خود را در استهلاك او ديدند ، از جمله محمد صالح خان قرقلوى افشار ابيوردى ، سرتيپ فوج خاصه و محمد خان قاجار ايروانى و محمد قلى خان افشار ارومى كشيكچىباشى و موسى بيك ايرلوى افشار طارمى و قوجه بيك « 4 » كوندوزلوى « 5 » افشار ارومى ، به اشاره على قلى خان مذكور و تمهيد محمد صالح خان و جمعى از هميشه كشيكان كه پاسبان سراپرده دولت بودند ، در نيم‌شب به بهانه كار واجب به خيمه شاهنشاهى رفتند و چون مردمان معتمد بودند ، قراولان مانع نگشته ، بدرون خيمه شدند و نادر شاه از خواب برخاسته « 6 » ، خون دو نفر از آنها را بريخت و محمد صالح « 7 » خان شمشيرى بر تارك نادرى زده او را بينداخت و ديگران مدد كرده ، سر او را بريده ، از سراپرده درآمدند و اين واقعه در شب يازدهم جمادى دويم در منزل فتح‌آباد ، دو فرسخى خبوشان اتفاق افتاد : ( شعر ) :\r\n جهان اى برادر نماند به كس * دل اندر جهان‌آفرين بند و بس\r\nمكن تكيه بر ملك دنيا و پشت * كه او چون تو بسيار پرورد و كشت « 8 » \r\nو صبح اين شب ، اردوى نادرشاهى به هم برآمده ، طايفه افغان و اوزبك به اتفاق احمد خان افغان - ابدالى پاس حقوق نادرشاهى را داشته با افشار و قزلباش آغاز ستيز نموده ، افغانان غالب گشته ، اردو را غارت كرده ، از پى كار خود رفتند « 9 » و امراى قزلباش ، واقعه را به على قلى خان برادرزاده نادر شاه ، نگاشته او را براى پادشاهى خواسته ، به تعجيل از سيستان وارد مشهد مقدس گرديد و تمام شاهزادگان نادرى جز شاهرخ ميرزا پسر رضا قلى ميرزا كه دخترزاده شاه سلطان حسين\r\n\r\n\r\n","description":"","footnote":"\r\n( 1 ) . ايلخى : لفظى است تركى به معنى چارپايانى كه آنها را در صحرا براى چرا رها كنند . رمه اسب .\r\n( 2 ) . يكى از دهستانهاى حومه شهرستان مشهد .\r\n( 3 ) . ر ك : تاريخ ايران ، ملكم ، ج 2 ، ص 37 .\r\n( 4 ) . در متن : ( قوچه بيك ) و ر ك : جهانگشاى نادرى ، ص 425 .\r\n( 5 ) . در متن : ( كندوز ) و ر ك : جهانگشاى نادرى ، ص 426 - در روضة الصفا ، ج 8 ، ص 565 : ( كندوز ) .\r\n( 6 ) . در متن : ( برخواسته ) .\r\n( 7 ) . ر ك : تاريخ ايران ، ملكم ، ج 2 ، ص 37 ، روضة الصفا ، ج 8 ، ص 565 ، جهانگشاى نادرى ، ص 426 ، و مجمل التواريخ ، گلستانه ، ص 12 .\r\n( 8 ) . شعر از سعدى است .\r\n( 9 ) . ر ك : جهانگشاى نادرى ، ص 426 .\r\n","page_name":" 581 ","page_number":597},
  {"content":"\r\n\r\nبود بكشت و او را بازگذاشت كه بگويند سلطنت حق اوست كه از جانب پدر و مادر شاهزاده است و نام خود را على عادل شاه گذاشته ، بر تخت سلطنت جلوس نمود « 1 » و فرامين به اطراف بلاد به اين مضمون فرستاد كه : چون نادر شاه مذهب شيعه را واگذاشت و اهلش را ذليل داشت و جور و اعتسافش از حد گذشت ، چنان كه خونخوارى گشت كه نشاطش در خونريزى بود و از سر بندگان خدا و دوستان على مرتضى ( ع ) كله‌مناره‌ها بساخت ، پس حكم داديم كه محمد قلى خان - افشار آن غدار را گرفته ، از تخت به تخته كشيد و اين عمل را خدمت به عموم ناس و موجب رفاه ملك و ملت دانستيم ، پس به دعوت امرا ، از سيستان به مشهد مقدس آمديم و به اتفاق اعيان سپاه و استدعاى اهالى خراسان بر تخت شاهى برآمديم . « 2 »\r\nو چون خبر كشتن نادر شاه در فارس شايع گشت و ميرزا محمد كلانتر « 3 » كه با هزار نفر سوار قزلباش به سركردگى « 4 » سيد عبد الغنى سلطان مولى و سيد بشارت مولاى شيرازى « 5 » و حيدر بيك دورقى و على مردان بيك ابرقوئى در بلوكات فارس براى نظم وصول وجوه ديوانى تردد مىنمود ، محمد خان والى ، شيراز را خالى ديده به اغواى محمد على بيك گرجى حاكم لارستان ، با سركردگان افغان و اوزبك ساخته ، كه نواب ميرزا محمد حسين صاحب‌اختيار و اعيان سپاه قزلباش مانند محمد رضا خان قراچلو و صفى خان سلطان را به وجه ضيافت به خانه خود برده تمامت آنها را كشته ، خزانه ماليات را برداشته ، شيراز را غارت كرده از پى كار خود روند و محمد رضا خان قراچلو از اراده آنها مطلع گشته ، به تعجيل ميرزا محمد كلانتر را احضار نمود و ميرزاى كلانتر ، بعد از اطلاع بر قتل نادر شاه ، دو هزار نفر تفنگچى بلوكى را ، مواجب داده ، ضميمه دو هزار نفر سوار قزلباش نموده بود ، چون خبر احضار خود را شنيد ، فورا از كوه‌مره ، با سه هزار نفر سواره و پياده ، وارد مسجد بردى شيراز شد « 6 » و محمد رضا خان را ملاقات نموده ، سبب احضار را جويا گرديد ، محمد رضا خان واقعه مواضعه محمد خان والى و افغانان را بگفت كه چون ملاقات نواب صاحب‌اختيار با پيغام براى او ممكن نبود ، شما را زحمت دادم كه خدمت ايشان عرض كنيد كه به فضل خدا مستظهر باشيد و با من موافق شويد كه به دفع آنها قيام نمائيم و محمد خان چون ارادهء خود را به عطا خان اوزبك نمود و عطا خان او را منع كرده ، گفته بود كه هرگز با مرد سيدى كه در اين مدت جز محبت از او نديديم ، خلاف نخواهيم كرد و بىسبب ، شهرى را ويران نكنم و محمد خان از انكار عطا خان و جمعيت ميرزا محمد كلانتر و اتفاق قزلباش ، وحشت يافته ، با امراى افغان مشاورت نموده ، هيچيك با او موافقت ننمود و ميرزا محمد كلانتر از خارج شهر ، وارد گرديد و پيغام از جانب محمد خان قراچلو براى او آوردند كه به فضل خدا ، امشب ، محمد على بيك حاكم لارستان را مىكشيم « 7 » ، شما هم در شهر خزانه و نقاره را تصرف كرده ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 8 ، ص 465 ، جهانگشاى نادرى ، ص 427 .\r\n( 2 ) . شارل پيكو : تاريخ انقلاب ايران ، در قرن هيجدهم ميلادى ، ج 2 ، ص 307 ، چاپ پاريس ، 1748 .\r\n( 3 ) . روزنامه كلانتر ، ص 29 .\r\n( 4 ) . در متن : ( سركرده‌گى ) .\r\n( 5 ) . در فارسنامه ناصرى آمده است كه : سادات مولا ، اصلا از سادات مشعشعى حويزه هستند كه از آنجا به شيراز مهاجرت كرده و در آنجا ساكن شده‌اند . ( ج 2 ، ص 57 ) .\r\n( 6 ) . روزنامه كلانتر ، ص 29 .\r\n( 7 ) . روزنامه كلانتر ، ص 30 .\r\n","page_name":" 582 ","page_number":598},
  {"content":"\r\n\r\nخاطر جمع داريد كه از سركردگان افغان و اوزبك ضررى نمىرسد ، آنها مردمانى عاقلند و مىدانند با شما و قزلباش برنمىآيند ، چون اين خبر به ميرزا محمد حسين صاحب‌اختيار رسيد ، در ساعت خزانه و نقاره‌خانه را تصرف فرمود و محمد رضا خان هم در همان شب ، محمد على بيك گرجى حاكم لارستان را بكشت « 1 » و شوريدگيها « 2 » كه از فتنه او بود ، فرونشانيد و وجه خزانه را قسمت نموده ، نصف آن را ، نواب صاحب‌اختيار تصرف نمود و نصف ديگر را به سركردگان قزلباش و افغان و اوزبك داده ، قبض مواجب گرفتند و محمد خان شاطرباشى والى شيراز ، به جزاى اعمال خود رسيده ، او را كشتند « 3 » و روز ديگر سركردگان افغان و اوزبك ، خدمت صاحب‌اختيار آمده ، مورد عنايت گشته ، در كمال رضامندى روانه بلاد خود شدند و بعد از دو روز ديگر ، سپاه قزلباش ، اذن مرخصى خواسته در حق هر يك عنايتى مخصوص شده ، ميرزا محمد كلانتر تا منزل آسپاس « 4 » سرحد ، آنها را مشايعت نمود و بعد از رفتن سپاه نادرى از شيراز و خلاصى از ابواب و تشدد محصلان و اذيت محمد خان شاطرباشى ، شيرازيان بينوا با شكمهاى گرسنه و تنهاى عريان ، شادىكنان و كف‌زنان ، « الحمد للّه الذى اذهب عنا الحزن ان ربنا لغفور شكور » « 5 » مىخواندند كه در بين ، اللّه‌ويردى آقاى زنگنه ، مژده جلوس على عادل شاه و حكومت و ايالت صالح خان بيات را رسانيده « 6 » ، نواب صاحب‌اختيار با او مهربانى و مهمان‌نوازى سلوك فرمود و جمعى از اهل شيراز و سادات مولى ، مانند سيد عبد الغنى سلطان و سيد بشارت و حيدر بيك يوزباشى كه در سپاه نادرى صاحب‌منصب بودند ، محرك اللّه‌ويردى آقا شده كه نواب صاحب‌اختيار و ميرزا محمد - كلانتر را گرفته به قتل رسانند و او را شاخص كرده ، والى بالاستقلال شود ، پس جمعيت كلى از سپاهى و رعيت فراهم آورده ، مدرسه خان « 7 » شيراز را سنگر كرده ، شروع به انداختن تفنگ نمودند و نزديك شد كه شيراز را برهم زنند ، جمعى از اعيان خيرانديش رفته ، اللّه‌ويردى آقا و سادات مولى را متقاعد نموده ، دو سه نفر اشرار را گرفته ، به حضور صاحب‌اختيار آورده ، مؤاخذه از آنها به چوب و بريدن چند گوش گذشت « 8 » و حضرت على عادل شاه ، آنچه را نادر شاه اندوخته بود ، دست اسراف را در او گشود « 9 » و حسين على بيك معير الممالك را مختار كارخانه سلطنت فرمود و ابراهيم خان برادر كوچك خود را كه بعد از كشته شدن ابراهيم خان پدر اين پادشاه ، او را ابراهيم خان گفتند ، سردار عراق و صاحب‌اختيار اصفهان فرموده ، روانه داشت « 10 » و عطا خان اوزبك و كريم خان افغان و محمد رضا خان قراچلو با هفت هزار نفر سپاه كه از شيراز آمده بودند به اردوى ابراهيم خان ملحق شدند و صالح خان بيات از اصفهان به نظام‌آباد سرحد چهار دانگه فارس آمد و\r\n\r\n\r\n","description":"","footnote":"\r\n( 1 ) . روزنامه كلانتر ، ص 30 .\r\n( 2 ) . در متن : ( شوريده‌گى ) .\r\n( 3 ) . روزنامه كلانتر ، ص 31 .\r\n( 4 ) . نام قصبه‌اى در 24 فرسنگى شمال شيراز كه مركز بلوك سرحد چهاردانگه است .\r\n( 5 ) . روزنامه كلانتر ، ص 31 .\r\n( 6 ) . روزنامه كلانتر ، ص 31 .\r\n( 7 ) . روزنامه كلانتر ، ص 32 .\r\n( 8 ) . روزنامه كلانتر ، ص 32 .\r\n( 9 ) . ر ك : جهانگشاى نادرى ، ص 428 .\r\n( 10 ) . ر ك : جهانگشاى نادرى ، ص 428 .\r\n","page_name":" 583 ","page_number":599},
  {"content":"\r\n\r\nعلى نقى بيك سرحدى را برداشته ، وارد شيراز گرديد « 1 » و هنوز ماهى نگذشته بود كه حضرت على - عادل شاه ، ميرزا ابو الحسن نام شيرازى را لقب خانى داده ، او را ابو الحسن خان گفته ، به ايالت فارس روانه داشت و رقمى براى صالح خان بيات فرستاد كه سردار تمام سپاه مأموره فارس است و بعد از ورود ابو الحسن خان ، ميانه حاكم و سردار ناسازگارى شد و ابو الحسن خان جماعتى را برداشته ، براى نظم و وصول ماليات به سمت گرمسيرات حركت نمود و بعد از دو ماهى ، چون مراجعت كرد ، صاحب‌اختيار و صالح خان بيات و حاجى حسين خان نفر ، با هم معاهده نموده ، راهش نداده ، عذرش را خواسته ، لابد گشته ، عود به اصفهان نمود . « 2 »\r\nاز نيمه آخر اين سال [ 1160 
  ] : در خراسان قحط و غلا افتاده ، حضرت على عادل شاه ، براى رفاه ، از خراسان به مازندران آمد .\r\nو جشن نوروزى سنه لوىئيل كه در بيستم ماه ربيع اول سال 1161 : اتفاق افتاد در مازندران گذرانيد و مدت هفت ماه توقف نمود و ابراهيم خان والى عراق و اصفهان با سرداران سپاه قزلباش و اوزبك و افغان ، موافقت كرده ، به هواى سلطنت ، مخالفت برادر خود را پيشنهاد نمود و چون اسم صاحب‌اختيارى فارس با نواب ميرزا محمد حسين بود ، تحميلات بسيار ، هر روزه بر فارس نموده ، محصلان شديد ، گاهى براى اسب و گاهى براى اموال محمد خان شاطرباشى ، روانه مىنمود و صاحب‌اختيار بعضى را انجام مىداد و غلاى غله به اعلى درجه رسيد « 3 » و ابراهيم خان بيست هزار خروار غله كه از سال كهنه ، دانه‌اى باقى نبود و از سال نو نرسيده ، براى سيورسات كه حمل اصفهان شود حواله داد و صالح خان ، بعد از رفتن ابو الحسن خان ، خود را بيگلربيگى فارس مىدانست از اخذ و عمل منتفع مىگشت و جز زحمت براى صاحب‌اختيار حاصلى نداشت و عريضه خدمت ابراهيم خان نوشتند كه فارس خراب است و سيورسات ممتنع - الوصول « 4 » و چون اردوى او براى مصاف با على عادل شاه در حركت بود ، بعد از آن مطالبه ننمود .\r\nو چون حضرت على عادل شاه ، از مكنون خاطر برادر مطلع گشت ، از مازندران براى تنبيه او حركت نمود و در ميانه زنجان و سلطانيه ، تلاقى فريقين شده « 5 » ، على عادل شاه ، شكست يافته ، به طهران گريخت و بعد از چند روز او را گرفته ، خدمت ابراهيم خان آورده ، در وقت ورود او را از حليهء بصر عارى ساختند و شماره لشكر ابراهيم خان به صد و بيست هزار نفر رسيده « 6 » و حسين بيك برادر كوچك خود را سردار و صاحب‌اختيار خراسان نموده ، روانه داشت و شهرت داد كه پادشاهى به ارث ، حق حضرت شاهرخ ميرزاست كه وارث تاج نادرى و تخت صفويه است و ما را جز اطاعت و خدمت آن حضرت ، منظورى نيست ، بايد آن حضرت تشريف‌فرماى عراق شده ، اورنگ سلطنت را به جلوس خود زينت دهد « 7 » و اهل خراسان بعد از اطلاع بر واقعه على عادل -\r\n\r\n\r\n","description":"","footnote":"\r\n( 1 ) . روزنامه كلانتر ، ص 32 .\r\n( 2 ) . روزنامه كلانتر ، ص 34 .\r\n( 3 ) . روزنامه كلانتر ، ص 33 .\r\n( 4 ) . روزنامه كلانتر ، ص 33 .\r\n( 5 ) . ر ك : جهانگشاى نادرى ، ص 430 .\r\n( 6 ) . ر ك : جهانگشاى نادرى ، ص 431 .\r\n( 7 ) . ر ك : جهانگشاى نادرى ، ص 431 .\r\n","page_name":" 584 ","page_number":600},
  {"content":"\r\n\r\nشاه ، شاهزاده شاهرخ ميرزا را از حبس درآورده مورد اعزاز نمودند و چون حسين بيك وارد خراسان گرديد ، امرا و اعيان او را جواب گفتند كه ماها فريب ابراهيم خان را دانسته‌ايم و نهضت حضرت شاهرخ به جانب عراق لزومى ندارد ، اگر در مقام راستى است به لوازم صداقت پردازد .\r\nدر هشتم « 1 » ماه شوال همين سال [ 1161 
  ] : ارباب حل و عقد خراسان ، شاهزاده را بر تخت سلطنت نشانيده ، خطبه و سكه را به نام او قرار دادند « و سلطان اعظم » را تاريخ جلوس او يافتند « 2 » و نواب ابراهيم خان ، رقمى به اهالى شيراز نوشت كه به يمن ايزد متعال بر على عادل شاه فائق آمده ، او را در حبس نگاه داشته‌ايم ، چون اين رقم به شيراز رسيد ، نواب صاحب‌اختيار بدون تأمل در عواقب ، در مجلس عام گفت تاكنون ، پادشاه على عادل شاه است و از اباطيل ابراهيم خان فريب نخوريم ، هنوز مدتى نگذشته كه خبر جلوس شاهرخ شاه رسيده ، رقمى از او آوردند كه صالح خان بيات را حاكم و ميرزا محمد حسين صاحب‌اختيار را به صاحب‌اختيارى برقرار داشتيم و رقم شاهرخى را در مسجد جامع ، گوشزد خاص و عام نمودند .\r\nو چون ابراهيم خان در عراق و آذربايجان ، رايت پادشاهى افراخته بود ، صالح خان به صاحب‌اختيار گفت ، چون بىقاعده از احكام ابراهيم خان تخلف كرده ، چاپار او را جواب گفتيم و تمكين از شاهرخ ميرزا كه معلوم نيست ، عواقب كارش چه شود ، نموديم ، بايد حاجى - حسين خان نفر ، در ميانه ايلات رفته ، جمعيتى فراهم آورده كه بتوانيم در مقابل ابراهيم خان ، چند روزى خوددارى كنيم و شما به سمت لارستان رفته ، تداركى لايق ديده ، به زودى مراجعت فرمائيد و مكنون خاطر صالح خان آن بود كه شهرى را از محل خالى كرده ، ذخائرى را كه در فارس تحصيل نموده ، برداشته ، به جانب خراسان رود .\r\nچون نواب صاحب‌اختيار و حاجى حسين خان از شيراز رفتند « 3 » ، صالح خان ، ميرزا محمد كلانتر را فريب داد كه چند روزى مىرويم و در خدمت شما در فسا توقف مىكنيم كه به لارستان نزديك شده ، از حالات صاحب‌اختيار ، با اطلاع باشيم . پس صالح خان و كلانتر به فسا رفته ، چند روزى توقف نمودند « 4 » ، پس به داراب رفتند و اهالى داراب از اطاعت صالح خان ، امتناع نموده ، سيورسات ندادند و ميرزا محمد آنها را استمالت داده ، در اطاعت آورد و نواب صاحب - اختيار چون به ناحيه بناروى « 5 » لارستان رسيد ، خبر آوردند كه حاجى خان كالى برادر نصير خان ، ميرزا ابو طالب كلانتر لار را كشته است و نواب صاحب‌اختيار ، فسخ عزيمت نموده ، وارد داراب گرديد .\r\nو « كال » دهى است از لارستان نزديك بيرم و در بين از شيراز ، خبر رسيد كه ابراهيم خان تقى خان بقايرى را به ايالت فارس و ميرزا حسين خوئى را به وزارت و وكالت مأمور ساخته ، چون مانعى نداشتند ، وارد شيراز گرديدند ، نواب صاحب‌اختيار ، صالح خان را توبيخ نمود كه مرا\r\n\r\n\r\n","description":"","footnote":"\r\n( 1 ) . در بعضى نسخه‌هاى جهانگشاى نادرى ، ( ص 431 ) : ( در نهم ) .\r\n( 2 ) . ر ك : جهانگشاى نادرى ، ص 431 ، و مجمل التواريخ ، گلستانه ، ص 29 و 30 .\r\n( 3 ) . روزنامه كلانتر ، ص 34 .\r\n( 4 ) . روزنامه كلانتر ، ص 35 .\r\n( 5 ) . از مضافات لارستان .\r\n","page_name":" 585 ","page_number":601},
  {"content":"\r\n\r\nروانه لارستان نمودى و گفتى تا معاودت تو در شيراز هستم ، پس نامردى كردى ، شهرى را خالى گذاشتى ، باز معاهده نموده ، جمعيتى را در داراب و فسا و نيريز و اصطهبانات و سروستان فراهم آوردند ، چون تقى خان و ميرزا حسين خود را مرد ميدان نديده ، در پشت بام بقعه مباركه شاه مير على حمزه ، سنگرى بسته ، در پس سنگر نشسته و بعد از چند روز ديگر ، خبر به صالح خان رسيد كه ابراهيم خان ، فتح على خان افشار « 1 » را به ايالت و سردارى فارس مأمور و با فوجى روانه داشته است و فتح على خان به اصفهان رسيده است و صالح خان نقض عهد كرده ، غدر نموده ، اين خبر را از صاحب‌اختيار پنهان داشت و او را به تكليف براى آوردن رئيس عبد على « 2 » زيارتى - دشتستانى و تفنگچى كازرونى ، روانه ساخت و خود مهياى فرار گرديد و با اعيان سپاه گفت كه ما مردم خراسانيم و شاهرخ شاه ، در خراسان است و حسين خان برادرم راتق و فاتق « 3 » امور سلطنت است ، به سمت يزد مىرويم و مراتب را معروض مىداريم و امداد از خراسان مىخواهيم « 4 » ، پس در نيمه شبى ، ميرزا محمد كلانتر را خواسته ، واقعه مأموريت فتح على خان افشار را به او گفت ، ميرزا محمد به فراست دانست كه صالح خان در جناح فرار است و خبرى از صاحب‌اختيار نيامده است و تاب مقاومت با فتح على خان را ندارد ، به زودى از منزل صالح خان عود كرده ، عيال صاحب‌اختيار و كسان خود را روانه فيروزآباد داشت و خود به مرافقت صالح خان از راه سروستان و رونيز و نيريز به سمت يزد روانه گرديد « 5 » و فتح على خان بىمانع وارد شيراز شده كوس لمن الملك را زد و نواب صاحب‌اختيار با پنج شش هزار نفر تفنگچى و سوار از گرمسيرات وارد فيروزآباد گرديد « 6 » و عيال خود را روانه قصبه خشت نمود و مزارع محمد على كلانتر خشت ، نظر به حقوق سابقه كه از صاحب‌اختيار ديده بود كه ناحيه خشت را در زمان نادر شاه از جمع كازران موضوع داشته ، بلوكى عليحده گرديد ، منظور داشته ، نهايت خدمتگزارى را به كسان صاحب‌اختيار و كسان ميرزا محمد كلانتر نمود و نواب صاحب‌اختيار با جمعيت فراوان ، از فيروزآباد ، وارد بلوك سياخ « 7 » شش فرسخى جانب قبله شيراز گرديد و فتح على خان با سپاه عراق از شيراز به عزم استقبال او درآمده ، وارد قريه بابا ايورسياخ « 8 » چهار فرسخى شيراز شد ، دو روز ، به دو فرسخ فاصله ، در برابر يكديگر نشستند ، پس مصلحت خيرانديشى ، به صلاح طرفين ، عقد موافقت را بستند و فتح على خان ، رئيس عبد على دشتستانى را به خلعت گرانبها و اسب يراق طلا و لقب خانى ، سرافراز نموده ، او را عبد على خان گفتند « 9 » ، پس فتح على خان و صاحب‌اختيار به موافقت وارد شيراز شده ، هر يك به لوازم كار خود پرداخت و چون تقى خان بغايرى و ميرزا حسين خوئى كه به ايالت و وزارت فارس آمدند و طرفى نبسته ، عود نمودند ، خدمت ابراهيم خان ، نواب -\r\n\r\n\r\n","description":"","footnote":"\r\n( 1 ) . روزنامه كلانتر ، ص 36 .\r\n( 2 ) . روزنامه كلانتر ، ص 37 - 36 .\r\n( 3 ) . در متن : ( فايق ) .\r\n( 4 ) . روزنامه كلانتر ، ص 36 .\r\n( 5 ) . روزنامه كلانتر ، ص 37 .\r\n( 6 ) . روزنامه كلانتر ، ص 37 .\r\n( 7 ) . نام بلوكى است در جنوب شيراز و قصبه آن دارنجان خواجه است . فارسنامه ناصرى ، ج 2 ، ص 224 .\r\n( 8 ) . ر ك : فارسنامه ناصرى ، ج 2 ، ص 224 ، بلوك سياخ .\r\n( 9 ) . روزنامه كلانتر ، ص 39 .\r\n","page_name":" 586 ","page_number":602},
  {"content":"\r\n\r\nصاحب‌اختيار را به خيانت نام برده بودند و عطا خان سردار اوزبك گفته بود ، اگر مملكت فارس را مىخواهيد ، با صاحب‌اختيار سازگارى كنيد و ابراهيم خان بر سر لطف آمده ، رقم و خلعت براى صاحب‌اختيار فرستاد « 1 » و مرحوم ميرزا محمد كلانتر در روزنامه خود نوشته است كه : « چون به مصاحبت صالح خان بيات وارد شهر يزد گرديدم « 2 » ، محمد تقى خان والى يزد ، مردمى نمود و مهربانى بىاندازه فرمود و بيشتر از اوقات به ديد و بازديد و مهمانى از جانبين مىگذشت و صالح خان هم الحق در مراتب دوستى و برادرى كوتاهى نداشت و وقايع را خدمت حضرت - شاهرخ شاه ، معروض داشتيم و رقم زد موقوفات آستانه حضرت شاه چراغ كه استدعا كرده بودم ، عنايت فرمود و تمامت اهالى ايران كه از ابراهيم خان خائف گشته ، منتظر فرج خدائى بودند كه خبر استيصال ابراهيم خان شايع گشت و سلطنت شش ماههء او به آخر دوره رسيد . » « 3 »\r\nدر تاريخ جهانگشا نگاشته است كه : چون ابراهيم خان خبر جلوس شاهرخ شاه را شنيد ، بعد از تأملات ، در هفدهم ماه ذى الحجه همين سال [ 1161 
  ] : در تبريز به مخالفت برخاسته « 4 » بر وساده سلطنت نشست « 5 » و از آذربايجان با جمعيت موفور به عزم خراسان نهضت نمود و در نواحى سمنان ، لشكرش متفرق گشته ، پاره‌اى به سپاه خراسانى پيوست و بعضى به اوطان خود رفتند و فوجى از افغانان با او باقى مانده ، ابراهيم خان جنگ ناكرده ، عود نموده ، شهر قم را غارت كرد و در قلعه « قلاپور » « 6 » متحصن گشت ، اهل قلعه او را گرفته ، واقعه را به دربار شاهرخى نوشتند ، جماعتى آمده ، او را و على عادل شاه كور را برداشته روانه خراسان شدند و ابراهيم خان را در ميانه راه كشتند و على عادل شاه را به مشهد مقدس برده ، به اهل حرمسراى نادرى سپرده ، او را ريزريز نمودند و اين واقعه در جمادى دويم سال 1162 : اتفاق افتاد . « 7 »\r\n ديدى كه خون ناحق پروانه شمع را * چندان امان نداد كه شب را سحر كند \r\nو صالح خان بيات و ميرزا محمد كلانتر با هزار نفر سواره و پياده به تحريك حاجى خان - كالىلارى از يزد به ابرقوه آمدند و فتح على خان افشار والى و سردار فارس و معصوم على خان نايب فارس برادر فتح على خان افشار ، به عزم جنگ صالح خان با فوجى از سپاه عراق ، از شيراز به استقبال درآمدند و روز حركت او عبد على خان دشتستانى بنه او را ضبط و غارت كرده ، عيال او را نگاه داشت و چون نواب صاحب‌اختيار كه شيوه مردمدارى به عمل آورده ، به مشايعت فتح على خان به زرقان رفته بود ، از قضيه مطلع گشته ، عود به شيراز كرده « 8 » ، تمامت اموال و عيال فتح على خان افشار سردار فارس را گرفته ، تسليم گماشتگان او نموده ، روانه داشت و فتح على خان\r\n\r\n\r\n","description":"","footnote":"\r\n( 1 ) . روزنامه كلانتر ، ص 39 .\r\n( 2 ) . روزنامه كلانتر ، ص 40 .\r\n( 3 ) . روزنامه كلانتر ، ص 40 .\r\n( 4 ) . در متن : ( برخواسته ) .\r\n( 5 ) . ر ك : جهانگشاى نادرى ، ص 431 .\r\n( 6 ) . در متن : ( قلابور ) ر ك : جهانگشاى نادرى ، ص 432 : ( قلاپور ) : نام قلعه‌اى در بين راه قزوين و ساوه ، ر ك : مجمع - التواريخ ، ص 87 ، جهانگشاى نادرى ، ص 806 .\r\n( 7 ) . ر ك : جهانگشاى نادرى ، ص 433 ، و مجمل التواريخ ، گلستانه ، ص 36 .\r\n( 8 ) . روزنامه كلانتر ، ص 40 .\r\n","page_name":" 587 ","page_number":603},
  {"content":"\r\n\r\nراه را كج كرده ، از كوشك « 1 » زرد گذشته ، به جانب اصفهان شتافت و صالح خان بيات ، با دلى شاد وارد شيراز گرديده ، روز ورود در منزل صاحب‌اختيار نزول نمود و بعد از دو روز در خانه‌هاى تقى خان شيرازى ، بيگلربيگى سابق منزل گرفت و متصدى امور ايالت و سردارى گرديد . « 2 »\r\nو سال 1163 و سال 1164 كه ميرزا سيد محمد رضوى مشهدى ، خواهرزادهء سلطان سعيد ، شاه سلطان حسين شهيد بر شاهرخ شاه تاخته ، او را گرفته ، از حليهء بينائى عارى نمود « 3 » ، پس بر تخت سلطنت خراسان قرار گرفت و به ملاحظه آنكه پسر ميرزا داود بود ، او را شاه سليمان ثانى گفتند « 4 » و مدتى از سلطنت او نگذشته كه يوسف على بيك از سرداران شاهرخى طلوع كرده ، شاه سليمان ثانى را بىخاتم كرده ، او را به قتل رسانيد و شاهرخ شاه كور را از حبس درآورده ، بر سرير سلطنت نشانيد « 5 » و در اين مدت از حسن كفايت صاحب‌اختيار و موافقت صالح خان والى و سردار ، اهالى فارس در مهد آسايش بودند كه در اين سال [ 1164 
  ] : حاجى خان كالى لارى « 6 » كه مدتها در سبعه ، رايت اقتدار مىافراشت و ميرزا ابو طالب كلانتر لار را كشته ، بر تمامت لارستان و سبعه مستولى بود و چندين هزار نفر تفنگچى لارى و سبعه را فراهم آورده ، به طمع حكومت فارس ، بلكه جهانگيرى ، از لارستان عازم شيراز گرديد ، چون نزديك شد ، از شدت تعجيل ، تخت و ايالت خيالى را به تختهء تابوت تبديل كرده ، وفات يافت و نصير خان برادر حاجى خان مايل به اطاعت شده ، به حكومت لارستان قناعت كرده ، عود به لار نمود و عبد على خان دشتستانى كه به هوادارى صالح خان ، اموال فتح على خان را غارت نمود و او را از خيال جنگ با صالح خان انداخت به مفاد من اعان ظالما ، فقد سلطه اللّه عليه « 7 » ، به تزوير معصوم على خان افشار و حسين على خان كازرونى و عهد و ميثاق بلكه به سوگند صالح خان ، فريب خورده ، او را به مهمانى خواسته ، روانه سفر آخرتش نمودند .\r\n\r\n[ وقايع فارس در روزگار زنديه كريم خان زند 
  ]\r\nو چون دولت شاهرخى را قوامى نبود ، هر كس از هرجا ، داعيه سرورى مىنمود ، از آن - جمله كريم خان زند بود و « زند » طايفه‌اى از ايلات عراق عجم است كه در قريه « پريه » « 8 » از نواحى ملاير سكنى داشته و نادر شاه آنها را به خراسان برده ، در صحراى دره‌گز « 9 » مسكن داد و بعد از وفات نادر شاه ، عود به وطن خود كرده ، به اطمينان خاطر آرميدند و رئيس آن طايفه دو برادر بودند يكى ايناق و ديگرى بوداق « 10 » و بعد از وفات آنها ، بزرگى طايفهء زند به كريم و صادق ، پسران ايناق رسيد و زمانى كه ابراهيم خان نادرى با على عادل شاه برادر خود جنگ داشت ، كريم و صادق سركردهء چند نفر سوار زند بودند و در خدمت ابراهيم خان ، خدمات لايقه نموده ،\r\n\r\n\r\n","description":"","footnote":"\r\n( 1 ) . در متن : ( كوشك‌زر ) ر ك : روزنامه كلانتر ، ص 75 - از بلوكات سرحد چهاردانگه ، فارسنامه ناصرى ، ج 2 .\r\n( 2 ) . روزنامه كلانتر ، ص 40 .\r\n( 3 ) . ر ك : مجمل التواريخ ، بعد نادريه ، محمد گلستانه ، ص 30 ، چاپ تهران .\r\n( 4 ) . ر ك : مجمل التواريخ ، ص 43 .\r\n( 5 ) . ر ك : مجمل التواريخ ، گلستانه ، ص 33 .\r\n( 6 ) . روزنامه كلانتر ، ص 35 ، 40 ، 110 .\r\n( 7 ) . روزنامه كلانتر ، ص 41 .\r\n( 8 ) . ر ك : روضة الصفا ، ج 9 ، ص 16 .\r\n( 9 ) . در متن : ( كز ) .\r\n( 10 ) . ر ك : گيتىگشاى زنديه ، ص 6 ، چاپ تهران .\r\n","page_name":" 588 ","page_number":604},
  {"content":"\r\n\r\nبه لقب خانى سرافراز شده ، آنها را كريم خان و صادق خان گفتند و به انتظام طرق و شوارع عراق مأمور و على مردان خان بختيارى چون امور سلطنت شاهرخ شاه را پريشان ديد ، عازم تسخير اصفهان گرديد و با ابو الفتح خان بختيارى والى آن سامان در نزديكى اصفهان جنگ نموده ، شكست يافت و به‌واسطهء سابقه دوستى ؛ كريم خان زند را به حمايت خود خواست و كريم خان اجابت نموده ، با سه چهار هزار نفر لشكر به سپاه على مردان خان پيوست و در جنگ با ابو الفتح خان بختيارى كه از جانب شاهرخ شاه والى اصفهان بود ، با على مردان خان همداستان گشت و بر ابو الفتح خان فايق شدند و به مصلحت خيرانديشان قرار گذاشتند كه ميرزا ابو تراب پسر ميرزا مرتضى صدر الممالك كه دخترزادهء شاه سلطان حسين و مدت هشت سال از عمرش گذشته بود ، به پادشاهى برداشته بر تخت سلطنت نشانيده ، او را شاه اسماعيل گويند « 1 » و ابو الفتح خان والى اصفهان شود و على مردان خان ، نايب السلطنه و كريم خان ، وكيل الدوله و سردار سپاه باشند و بر اين قرار عهد و ميثاق بستند ، پس كريم خان با سپاه زند و بختيارى براى تدمير محمد على خان تكلو « 2 » كه از ديوان شاهرخى حاكم همدان بود ، رفته ، او را شكست داده ، همدان را متصرف گرديد « 3 » ، پس به جانب كردستان تاخته ، حسين على خان اردلانى را ، گوشمالى داده ، بر تمامى آن نواحى استيلا يافت و على مردان خان « 4 » نقض عهد كرده ، ابو الفتح خان را بكشت و ايالت اصفهان را به حاجى بابا خان بختيارى داده ، شاه اسماعيل را برداشته ، به عزم تسخير فارس نهضت نمود و چون صالح خان بيات والى فارس از خيال على مردان خان مطلع گشت ، در كمال تعجيل قلعه و حصارى را كه بر دورهء شيراز كشيده بود ، به اتمام رسانيد و معادل 1500 نفر تفنگچى شيرازى الاصل را بخواست و چون اين تمنا ، منافى صلاح اهل شيراز بود ، نواب صاحب - اختيار به اغماض گذرانيد و صالح داروغه و آقا على نقى منشى به ميان افتاده ، چند نفر از اوباش را با خود متفق كرده ، به صالح خان گفتند ، صاحب‌اختيار ، تفنگچى شيرازى نخواهد داد ، اگر به عهدهء ما بشود انجام دهيم پس فوجى از مردم بىسر و پا را آورده ، مسلح ساخته ، از حضور صالح خان گذرانيدند و على مردان خان وارد بلوك كام فيروز گرديد و صالح خان به استقبال او رفته ، در كام فيروز تلاقى فريقين شده ، شكست بر سپاه صالح خان افتاد و فرار كرده ، عود به شيراز نمود و على مردان خان با 15000 نفر سوار و پياده در عقب شكست‌يافتگان رسيدند ، چند روزى شيراز را محاصره نمود و صالح خان بىخبر از حصار شيراز ، گريخته ، به جانب اصفهان تاخت « 5 » ، پس على مردان خان ، بىجنگ ، وارد شيراز شده ، بيداد شدادى « 6 » را تازه نمود و دود از دودمانها برآورده ، بر احدى از وضيع و شريف ابقا نكرد .\r\n در ايام او روز مردم چو شام * شب از بيم او ، خواب مردم حرام\r\nبه هنگام او آن سخن عام بود * كه ايام او شر ايام بود « 7 » \r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 17 ، مجمل التواريخ ، گلستانه ، ص 16 ، 172 ، 173 .\r\n( 2 ) . ر ك : مجمل التواريخ ، ص 16 .\r\n( 3 ) . ر ك : مجمل التواريخ ، ص 16 .\r\n( 4 ) . ر ك : روضة الصفا ، ج 9 ، ص 17 .\r\n( 5 ) . ر ك : تاريخ گيتىگشاى ، ص 17 ، مجمل التواريخ ، گلستانه ، ص 181 ، روضة الصفا ، ج 9 ، ص 17 .\r\n( 6 ) . روزنامه كلانتر ، ص 42 .\r\n( 7 ) . اشعار از سعدى است در بوستان باب اول در حكايت : حكايت كنند از جفاگسترى . . .\r\n","page_name":" 589 ","page_number":605},
  {"content":"\r\n\r\nو واقعه فتح شيراز در ماه جمادى دويم سال 1165 اتفاق افتاد و مدت شش ماه در شيراز لواى چنگيزى افراخت « 1 » و هر روزه انواع توقعات از پيشكش نقدى و خيمه و خرگاه و فرش و مأكول و ملبوس ، حتى رختخواب قلمكار و مشروب ، مانند شربت نارنج و غوره و سكنجبين و به اصطلاح على مردان خان ، عرق آب‌ليمو و تفنگ و يراق و نعل و ميخ و مس و زغال براى توپ و زنبورك و محصلان شديد العمل تمامت آنها را از صاحب‌اختيار و ميرزا محمد - كلانتر مطالبه مىنمودند « 2 » و در مدت ده روز ، يكصد و شانزده اسب چاپارى گرفته ، كار را سخت نمودند و صاحب‌اختيار مراتب بىنوائى خود و مردم را به على مردان خان بگفت و بر مزاج خان ، ناملايم افتاد و صاحب‌اختيار محترم را بىاحترام نمود و ميرزا محمد را از كلانترى معزول داشته ، صالح داروغه را به اسم كلانتر معين نمود و آنچه توانست از صاحب‌اختيار و ميرزا محمد گرفت و آنها را فانى فى اللّه نمود « 3 » و آن بليه اختصاص نبود بلكه با تمامت اهل شيراز همين معامله را نمود « 4 » ، پس به خاطرش رسيد كه ماليات سه ساله آيندهء فارس را به انضمام پيشكشى كه از چهارصد هزار تومان مىگذشت ، حواله دهد و چهل هزار نفر سوار از ايلات و تفنگچى بلوكات گرفته ، جلوس نمايد و حكم صادر گرديد كه وجه نقد و ملازم را حواله دهند و محصلان شديد ، روانهء بلوكات و لارستان و بنادر و بحرين فرمود و به عنايت خداوندى تمامى محصلان را برهنه نموده ، جواب گفته بودند و به خوددارى پرداختند و چندان بلوك مانند رامجرد و كام فيروز و سرحد چهاردانگه از حيز آبادى افتاد و اصل شهر شيراز را پاىمال حوادث نمود و چيزى از بلوكات عايدش نگشت و جمعى از عمال را كه فرار نكرده بودند مانند ، خواجه محمد كلانتر - سياخ و حاجى على نيريزى و آقا صادق فيروزآبادى « 5 » ، از يك چشم عارى نمود و در بين ، براى تنبيه احمد خان ذو القدر كه پدر بر پدر به حكومت جهرم سرافراز بود ، روانه فسا گرديد و چون از عهدهء احمد خان برنيامد ، بلوك فسا و خفر و كوار را خراب كرده ، عود به شيراز نمود « 6 » و باغاتى كه در فتنه تقى خان ، خراب نگشته بود ، تمامى درختان آنها را بختياريان بريدند و به جاى هيزم فروختند و صرف نمودند « 7 » و على مردان خان ، چون از تاراج شيراز فراغت يافت ، معصوم - على خان افشار [ را 
  ] كه سردار سپاه او بود حاكم شيراز فرمود و به عزم تاخت و تاز كازرون حركت نموده ، از راه دشت ارجن ، وارد كازرون شده ، آنچه را توانست به اسم ماليات ، از مردم گرفت ، پس كازرون را غارت نموده ، به عزم شيراز حركت نمود و چون به كتل هوشنگ « 8 » ، مشهور به دختر رسيد ، مزارع محمد على خشتى « 9 » و تفنگچيان خشت و كلانى و عبدوئى راه او را بسته ، سيصد نفر بختيارى را كشته ، تمامى اموال اهل كازرون را پس گرفته ، على مردان خان عود\r\n\r\n\r\n","description":"","footnote":"\r\n( 1 ) . ر ك : تاريخ گيتىگشاى ، ص 18 .\r\n( 2 ) . روزنامه كلانتر ، ص 42 .\r\n( 3 ) . روزنامه كلانتر ، ص 42 .\r\n( 4 ) . روزنامه كلانتر ، ص 43 .\r\n( 5 ) . روزنامه كلانتر ، ص 43 .\r\n( 6 ) . روزنامه كلانتر ، ص 44 .\r\n( 7 ) . روزنامه كلانتر ، ص 44 .\r\n( 8 ) . روزنامه كلانتر ، ص 44 .\r\n( 9 ) . روزنامه كلانتر ، ص 45 .\r\n","page_name":" 590 ","page_number":606},
  {"content":"\r\n\r\nبه كازرون نمود كه ديارى در آن باقى نبود ، پس از راه « مله نعل » ، وارد شولستان ممسنى شده ، خود را به زرد كوه بختيارى رسانيد « 1 » و بعد از اطلاع معصوم على خان افشار بر واقعهء على مردان خان ، با صالح داروغه كه به منصب كلانترى فايز بود و آقا على نقى منشى و ده دوازده - نفر از استادان صنف و دو سه نفر از كدخدايان محلات ، همداستان شدند كه نواب صاحب‌اختيار و ميرزا محمد كلانتر را گرفته ، كشته ، معصوم على خان ، رايت اقتدار افرازد « 2 » و ميرزا محمد مطلع شده ، از شيراز خارج گشت و شهر لوطىبازار گرديد « 3 » و چون كريم خان زند از نقض پيمان على مردان خان و كشتن ابو الفتح خان ، اطلاع يافت ، جمعيتى فراهم آورده ، به اصفهان آمده ، حاجى بابا خان كه از جانب على مردان خان ، حاكم بود ، فرار نمود و كريم خان حكومت اصفهان را به صادق خان برادر خود داد و به جانب على مردان خان كه در سراب كرن « 4 » كه اول چهارمحال اصفهان است نزول داشت ، نهضت نمود ، بعد از تلاقى فريقين شكست بر سپاه على مردان خان افتاد و شاه اسماعيل على مردان خان را گذاشته ، به لشكر كريم خان كه وكيل دولت او بود پيوست « 5 » و كريم خان را از اين روز تا وقت وفات او ، « وكيل » گفتند ، پس شكست بر سپاه بختيارى افتاده ، على مردان خان از معركهء جنگ فرار نموده ، به جانب كرمان‌شاهان گريخت ، پس نواب وكيل به وجود شاه اسماعيل مستظهر شده ، فتحنامه‌ها به اطراف فرستادند و فرمان ايالت فارس را به نام ابو الحسن خان « 6 » شيرازى كه در اواخر سال 1160 از جانب على عادل شاه به ايالت فارس مفتخر بود ، نگاشتند و روانه فارسش داشتند و چون به باجگاه ، دو فرسخ شمالى شيراز رسيد ، معصوم - على خان افشار به عنوان استقبال او تا باجگاه رفت و او را گرفته ، مقيدا وارد شيراز نمود كه اهل شهر هجوم كرده ، ابو الحسن خان را نجات داده ، معصوم على خان را كشتند « 7 » و مزارع محمد على - خشتى كه منشاء اين خدمت شده بود به لقب خانى سرافراز گشت و بعد از آن او را محمد على خان گفتند و صالح داروغه را كه كلانتر شهر شده بود ، گرفتند و هر دو چشمش را كندند و آقا على نقى - منشى را كلانتر نمودند و بعد از چند ماه ، ميانه ابو الحسن خان و محمد على خان خشتى با فساد آقا على نقى به كدورت رسيد و حسب التصديق ، محمد على خان به هجوم عام و آقا على نقى منشى ، ابو الحسن خان حاكم را كشتند « 8 » و از اتفاقات غريبه آنكه محمد على خان خشتى ، بعد از فتوا و تصديق بر كشتن ابو الحسن خان ، روانه نواحى خشت گرديد و جماعت دشتستانى كه دشمن قديمى او بودند تا شولستان ممسنى به استقبال آمده ، فرصت يافته ، در همان روز كشتن ابو الحسن خان ، او را كشتند « 9 » و آقا على نقى لواى طغيان را برافراشت ، پس جمعى از جانب كريم خان وكيل\r\n\r\n\r\n","description":"","footnote":"\r\n( 1 ) . روزنامه كلانتر ، ص 45 .\r\n( 2 ) . روزنامه كلانتر ، ص 46 .\r\n( 3 ) . روزنامه كلانتر ، ص 47 .\r\n( 4 ) . در روزنامه كلانتر ، ص 84 : ( كرون ) . در مجمل التواريخ ، گلستانه ، ص 182 : ( در چهارمحال نزديك سرچشمه زاينده‌رود ) . ر ك : روضة الصفا ، ج 9 ، ص 17 : ( كرن ) .\r\n( 5 ) . ر ك : روضة الصفا ، ج 9 ، ص 17 ، مجمل التواريخ ، گلستانه ، ص 182 .\r\n( 6 ) . در روزنامه كلانتر : ( ابو الحسن كور ) است ( ر ك : ص 12 ، 33 ، 35 ، 47 ، 109 ) كه بعدا در شيراز كشته شد .\r\n( 7 ) . روزنامه كلانتر ، ص 47 .\r\n( 8 ) . روزنامه كلانتر ، ص 47 .\r\n( 9 ) . روزنامه كلانتر ، ص 47 .\r\n","page_name":" 591 ","page_number":607},
  {"content":"\r\n\r\nبه نيابت فارس ، مأمور شده ، وارد شيراز شدند و آن جماعت با سيد عبد الغنى سلطان مولى و نوروز سلطان يوزباشى كرانى متعهد « 1 » گشته ، آقا على نقى را كشتند . تمام اين وقايع در مدت يك - سال اتفاق افتاد و بعد از قتل اين جماعت ، هاشم خان بيات « 2 » كه سردار فوج بيات بود به طمع ايالت فارس افتاده ، باعانت اشرف سلطان كوهمره‌اى و صالح داروغهء كور و حاجى هاشم « 3 » ، كدخداباشى حيدرى خانه شيراز و مير مهدى خان خيارهء « 4 » عرب و اللّه‌وردى آقاى زنگنه و چند نفر از خوانين كرد و بيات موافقت نمودند [ و 
  ] به امر حكومت پرداخت و صالح خان بيات در اردوى كريم خان وكيل ، منتظر الاياله بوده و چون نواب وكيل اخبار استيلاى نواب محمد حسن خان - قاجار بر نواحى استراباد و مازندران و گيلانات « 5 » را شنيد ، به عزم تسخير آن نواحى ، در موكب والاى شاه اسماعيل سيم ، از اصفهان حركت نمود ، از قزوين گذشته ، وارد گيلانات گرديد « 6 » و بىجدال ، همه را در اطاعت آورد و از كنار درياى مازندران ، همه‌جا گذشته ، همه كس را مطيع خود ساخت و عنان را تا خارج شهر استراباد كه محل توقف نواب محمد حسن خان بود ، باز - نداشته ، شهر را محاصره نمود ، چند روزى نگذشته كه سواران تركمان يموت و كوكلان ، حسب - الامر نواب محمد حسن خان ، اطراف اردوى وكيل را تاخته ، مانع از رسيدن سيورسات شدند و قحطى در اردو ظاهر شده ، دست مردمان كارى از كار افتاد و نواب محمد حسن خان با دليران قاجار ، از شهر درآمده ، بر اردوى كريم خان وكيل حمله نمودند و در ميانه گيرودار ، حضرت شاه اسمعيل سيم ، قلب سپاه زند را گذاشته ، به اردوى قاجار ملحق گرديد « 7 » و نواب محمد حسن خان را نائب السلطنه خود قرار داد و اين معنى مزيد علت شده ، شكست بر سپاه زند افتاد و كريم خان - وكيل تا طهران توقفى ننموده ، خود را به اصفهان رسانيد و مكررا در توبيخ رفتن شاه اسماعيل به استراباد مىفرمود شاه كه [ با ما 
  ] بىوفائى نمود .\r\nو عيد نوروز سنه تخاقوىئيل « 8 » 1166 : [ را 
  ] در اصفهان گذرانيد و چون هاشم خان بيات به خودسرى در شيراز ، ايالت مىنمود و بر خاطر نواب وكيل ، گران بود ، صالح خان بيات والى سابق فارس ، تدمير هاشم خان را در نظر وكيل ، امرى آسان شمرده ، رقم ايالت را به نام خود و نيابت را با لقب خانى ، براى نوروز على بيك پسر حاجى سيف الدين خان گرفته ، روانه شيراز شدند « 9 » و هاشم خان به ملاحظه قرب نسبت او را استقبال كرده ، وارد شيراز نموده و كماكان به امر حكومت مىپرداخت و در اصفهان به عرض وكيل رسيد كه على مردان خان بختيارى مرد مجهول - النسبى را به دست آورده ، به ادعاى پسرى شاه سلطان حسين مغفور « 10 » ، در نواحى كرمانشاهان\r\n\r\n\r\n","description":"","footnote":"\r\n( 1 ) . در متن : ( ممهد ) با توجه به روزنامه كلانتر ، ص 47 ، تصحيح شد .\r\n( 2 ) . روزنامه كلانتر ، ص 48 .\r\n( 3 ) . در روزنامه كلانتر ، ص 48 : ( آقا هاشم سمسار ، كدخداى حيدرىخانه ) .\r\n( 4 ) . در متن : ( جباره ) ر ك : ص 48 ، روزنامه كلانتر .\r\n( 5 ) . در متن : ( كيلانات ) .\r\n( 6 ) . ر ك : گيتىگشاى ، ص 25 ، روضة الصفا ، ج 9 ، ص 18 .\r\n( 7 ) . ر ك : گيتىگشاى ، ص 29 ، روضة الصفا ، ج 9 ، ص 20 .\r\n( 8 ) . در گيتىگشاى : ( سال فرخنده‌فال اودئيل مطابق 1166 . . . ) ص 31 .\r\n( 9 ) . ر ك : گيتىگشاى ، ص 38 .\r\n( 10 ) . ر ك : گيتىگشاى ، ص 32 ، روضة الصفا ، ج 9 ، ص 20 : ( او را شاه سلطان حسين ثانى نام كرده بود . . . ) .\r\n","page_name":" 592 ","page_number":608},
  {"content":"\r\n\r\nلشكرى جمع نموده ، در هوس جهانگيرى افتاده است ، نواب وكيل از اصفهان نهضت فرمود و در نواحى كرمانشاهان با على مردان خان مصاف نموده ، او را شكست داد و شاهزادهء مجهول را از او گرفت « 1 » و على مردان خان چون آوازهء سرورى آزاد خان افغان را شنيد ، او را براى حمايت خود ، دعوت نمود و آزاد خان از طايفه غليژائى افغان است كه از امراى اردوى نادرشاهى بود و در دولت ابراهيم خانى بر مراتبش افزود و بعد از ابراهيم خان در شهر زور كردستان توقف نمود ، چون هرج و مرج ايران را دانست ، جماعتى از افغانان متفرقه را جمع نموده ، بر پاره‌اى بلاد آذربايجان استيلا يافت « 2 » و شهر ارومى را مقر حكمرانى قرار داده و بعد از رسيدن پيغام على مردان - خان به ارومى ، نواب آزاد خان با سپاه اتراك و افغان براى حمايت او حركت نمود و دو روز راه به اردوى على مردان خان باقى داشت كه خبر شكست او را شنيد ، « العود احمد » گفته ، مراجعت نمود « 3 » و كريم خان او را تعاقب فرمود ، چون هر دو سپاه نزديك به هم شدند ، آزاد خان خواهش ترك جدال نمود كه سر خود را گرفته ، از ميدان بگذرد و شيخ على خان و محمد خان زند را كه سردار سپاه وكيل بودند ، شفيع خود نموده بود و كريم خان ، گوشى « 4 » به شفاعت آنها نداده ، بر اردوى آزاد خان حمله آورد و شيخ على خان و محمد خان كه رنجش خاطر داشتند با او موافقت نكرده ، در كنار ايستادند و سبب پراكندگى « 5 » لشكر زند شدند « 6 » كه كريم خان شكست يافته تا قلعه پريهء ملاير كه موطن اصلى او بود ، تاخته ، عيال خود را در آنجا گذاشته ، محمد خان و شيخ على خان زند را به محافظت قلعه معين داشته ، خود عود به اصفهان نمود و آزاد خان از عقب او آمده قلعه پريه « 7 » را گرفته ، عيال و مادر وكيل و شيخ على خان و محمد خان و جماعتى از زنديه را اسير نموده ، به علم خان « 8 » افغان سپرده ، با دوهزار نفر سوار روانه ارومى آذربايجان نمود « 9 » و در نواحى كردستان در نيمه روزى كه اهل اردو در خواب و كسالت شبگير بودند ، زنان زنديه ، مردانگى نموده ، سوهانى را جسته به منزل شيخ على خان و محمد خان زند رفته ، قفل زنجير آنها را سائيده ، ساير زنديه را نجات داده ، طپانچه و شمشيرى به آنها رسانيده ، آن دلاوران اولا : به - خيمهء علم خان كه در آن ساعت براى قضاى حاجت بيرون آمده بود ، رفته ، او را كشتند ، پس :\r\nدر ميان دوهزار سوار افتاده ، تفنگ و شمشير آنها را گرفته ، تمامت اردو را شكست دادند و\r\n\r\n\r\n","description":"","footnote":"\r\n( 1 ) . در روضة الصفا ، ج 9 ، ص 20 ، آمده است كه : ( و راه ديار عدم درنورديد ) . و مجمل التواريخ ، گلستانه ، ص 244 تا 259 و در صفحات 473 تا 477 در ذكر آغاز و انجام كار سلطان حسين ثانى مخصوصا ص 476 ، كه اقوال مختلف را درباره سرانجام او نشان مىدهد . قول ديگر درباره او آن است كه او را كور كردند .\r\n( 2 ) . ر ك : روضة الصفا ، ج 9 ، ص 21 ، گيتىگشاى ، ص 38 ببعد .\r\n( 3 ) . ر ك : روضة الصفا ، ج 9 ، ص 22 ، گيتىگشاى ، ص 34 .\r\n( 4 ) . در متن : ( كوشى ) .\r\n( 5 ) . در متن : ( پراكنده‌گى ) .\r\n( 6 ) . ر ك : گيتىگشاى ، ص 36 .\r\n( 7 ) . در گيتىگشاى ، ص 36 : ( پرى قلعه ) .\r\n( 8 ) . ر ك : گيتىگشاى ، ص 37 .\r\n( 9 ) . ر ك : گيتىگشاى ، ص 37 .\r\n","page_name":" 593 ","page_number":609},
  {"content":"\r\n\r\nاموال آنها را بردند و بر اسبهاى آنها نشسته ، از قيد اسيرى رها شدند « 1 » و نواب وكيل صلاح خود را در توقف اصفهان نديده ، روانه فارس گرديد و آزاد خان به اصفهان آمده ، توقفى نكرده ، در عقب وكيل به جانب فارس رفت « 2 » و نواب وكيل به استقبال آزاد خان شتافت و در نزديكى قصبهء قمشه « 3 » تلاقى فريقين شده ، شكست بر آزاد خان افتاده ، فرار نمود و اسكندر خان « 4 » برادر مادرى نواب وكيل تا ارچينى اصفهان آنها را تعاقب نموده ، تفنگى به اسكندر خان رسيده ، از پاى درآمد « 5 » و نواب وكيل از كشته شدن برادر خود پريشان‌خاطر گرديد [ و 
  ] از كوهستان كوه‌گيلويه و بختيارى گذشته به خرم‌آباد فيلى رسيد و شيخ على خان و محمد خان زند و عيال آنها با ايلات آن نواحى به نواب وكيل پيوستند و چون خبر استيلاى وكيل به آزاد خان رسيد ، عبد اللّه خان برادر خود را براى دفع او روانه نمود و نواب وكيل در شدت بارندگى برف ، از خرم‌آباد به بروجرد آمده او را شكست داد . « 6 »\r\nو در بهار سنه ايت‌ئيل مطابق سال 1167 آزاد خان ، فتح على خان افشار ارشلو « 7 » ، والى سابق فارس را براى جنگ با وكيل روانه ساخت و نواب وكيل شكست يافت و در همه‌جا عيال خود را پيش انداخته به جنگ و گريز ، از كوهستان بختيارى و كوه‌گيلويه و شولستان گذشته ، در نواحى قصبه خشت ، توقف نمود .\r\nنوشته‌اند كه روزى در صحراى شولستان ممسنى ، عبور مىنمود و عيال زنديه را در جلو داشت و با لشكر افغان در جنگ و گريز بود ، مردك افغانى به آواز بلند سخنان زشت به نواب - وكيل مىگفت : اگر مردى با من مبارزت كن ، وكيل با شمشير آخته بر او بتاخت و چنان شمشيرى زد كه نيمهء سوار بر زين و نيمهء ديگرش به خاك هلاك افتاد پس شمشير را بوسيد و به زبان لرى گفت : « تو مىبرى و بختم نىبره . » « 8 » و مرحوم فتح على خان ملك الشعرا اين مضمون را به نظم آورده كه :\r\n همى رفت و مىگفت پژمان به تيغ * تو برى و بختم نبرد دريغ \r\nو در اين مدت ، هاشم خان بيات به استقلال تمام به ايالت فارس اقدام داشت و ايلات قشقائى را تاخت و تازى كامل نمود ، اسماعيل خان كور قشقائى را خسارت « 9 » زياد رسانيد « 10 » و\r\n\r\n\r\n","description":"","footnote":"\r\n( 1 ) . اين داستان در تاريخ گيتىگشاى ، ص 40 ، چنين آمده است : ( از اعجب العجايب آنكه . . . رؤساى زنديه كه همگى هفده نفر . . . بودند در حين نزول به منزلى از منازل نسوان ، به تدبيرى خود را به مردان رسانيده ، قيود ايشان را شكسته ، بندهاى محكم را گسسته و يك قبضه سلاح شكسته بسته را برداشتند و روى جلالت به علم خان گذاشتند . . .\r\nو متوجه اتمام كارش گرديدند و ساير نهنگان . . . جميع آن گروه را پراكنده و اموال ( آنان ) را برداشته . . . در نواحى بروجرد به موكب و الا پيوستند ) . و ر ك : مجمل التواريخ ، گلستانه ، از ص 276 ببعد ، و رستم التواريخ ص 261 .\r\n( 2 ) . ر ك : گيتىگشاى ، ص 45 ، روضة الصفا ، ج 9 ، ص 22 .\r\n( 3 ) . ر ك : مجمل التواريخ ، گلستانه ، ص 287 .\r\n( 4 ) . يكى از برادران صلبى و بطنى كريم خان ، رستم التواريخ ، ص 246 ، در گيتىگشاى ( برادر امى ) كريم خان ، ص 39 .\r\n( 5 ) . ر ك : گيتىگشاى ، ص 39 ، مجمل التواريخ ، گلستانه ، ص 288 ، رستم التواريخ ، ص 259 .\r\n( 6 ) . ر ك : گيتىگشاى ، ص 41 .\r\n( 7 ) . ر ك : گيتىگشاى ، ص 42 .\r\n( 8 ) . رستم التواريخ ، ص 260 : اين شخص را خانلر خان سنجابى مىنامد و همين جمله را از قول كريم خان مىنويسد .\r\n( 9 ) . در متن : ( به خسارت ) .\r\n( 10 ) . روزنامه كلانتر ، ص 48 .\r\n","page_name":" 594 ","page_number":610},
  {"content":"\r\n\r\nآزاد خان براى دفع و رفع نواب وكيل به اصفهان آمده ، براى تدارك سفر فارس مالى بسيار از اهل بازار گرفته ، عازم فارس گرديد و صحراى خسرو شيرين « 1 » را چند روزى ، مقر توقف نمود ، پس به آهستگى وارد تخت جمشيد شد و ملا مطلب گاوكانى كربالى « 2 » ، ولد رئيس شمس الدين كربالى كه رعيت جوكارى بود ، به سبب پول بسيار مغرور شده ، معادل دوهزار نفر از طايفهء لشنى و مال احمدى « 3 » و كربالى و متفرقه هر جائى را فراهم آورده ، صاحب طبل و علم و كرنا گرديد و خود را مطلب خان مىگفت و به تقريب قرب جوار تخت جمشيد كروفرى نموده ، خود را وارث تخت جمشيدى و تاج كيانى مىدانست و پنج نوبت كوس لمن الملك را زده ، بر سرير سلطنت كربال متمكن بود « 4 » و نواب آزاد خان چون آوازهء بلندپروازى او را شنيد ، استمالت نامه‌اى نوشته ، براى او فرستاده ، او را احضار حضور خود داشت و مطلب خان كه از بادهء غرور مغرور بود ، جوابى نالايق نگاشت و سپاه خود را حركت داده ، با سى هزار نفر سوار و پياده افغان برابرى نموده ، به محض تلاقى فريقين در دشت مرودشت ، شكست بر سپاه كربال افتاده ، بسيارى كشته گشت و جماعتى اسير تقدير شدند و مطلب خان فرار نمود [ و 
  ] بعد از اين شكست تا آخر زندگانى از لقب خانى فرود نيامد و در زمانى كه نواب وكيل شهر ارومى را محاصره داشت ، كشته گشت « 5 » و نواب - آزاد خان ، فتح على خان افشار را كه در سال 1161 و 1162 به ايالت فارس مأمور بود [ و 
  ] با اعيان شيراز لاف موافقت داشت و سردار بلكه صاحب‌اختيار سپاه بود ، براى استمالت اهل شهر و اطمينان خود ، روانه شيراز فرمود و بعد از دو روز ديگر نواب معزى اليه ، بىكلفت خاطر وارد شيراز گرديد و چون عبد على خان دشتستانى در سال 1162 زمان حركت فتح على خان از شيراز ، عيال و بنه او را نگاه داشته بود ، اهالى دشتستان از فتح على خان و آزاد خان خائف و هراسان بودند « 6 » ، نواب وكيل بعد از اطلاع بر اين واقعه ، شيخ على خان را روانه دشتستان داشت و از اهالى آن سامان استمداد نمود و ميرزا على بيك خورموجى جد اعلاى ميرزا جعفر خان حقايق‌نگار - خورموجى صاحب تاريخ نزهة الاخبار و رئيس احمد شاه تنگستانى ، با چهار هزار نفر تفنگچى به حمايت نواب وكيل وارد صحراى خشت شدند « 7 » و رستم سلطان ، ضابط خشت ، مردانگى نمود [ و 
  ] سيورسات و ملزومات تمام اردو را بىعوض متحمل گرديد و مدتى متمادى گشت و على قلى خان كازرونى چون خبر ورود آزاد خان را به شيراز شنيد شهر كازرون را خالى گذاشته قلعه پاوسكان را مأمن عيال خود نموده با تفنگچيان كازرونى در صحراى خشت به اردوى نواب كريم خان وكيل ملحق گرديد و آزاد خان افغان بعد از خستگى از رنج سفر ، به استعداد شاهانه به عزم كازرون از شيراز نهضت كرده ، وارد كازرون شده ، بىتوقف روانه خشت كه محل توقف نواب كريم خان بود گرديد ، روز ديگر با\r\n\r\n\r\n","description":"","footnote":"\r\n( 1 ) . روزنامه كلانتر ، ص 48 .\r\n( 2 ) . در روزنامه كلانتر : ( ملا مطلب كربالى ولد شمس الدين كافقانى ) ص 48 ، ( گاوكان نام قصبه بلوك كربال است در ده فرسخى شيراز ) ، همانجا ، ص 111 .\r\n( 3 ) . روزنامه كلانتر ، ص 48 .\r\n( 4 ) . روزنامه كلانتر ، ص 49 .\r\n( 5 ) . روزنامه كلانتر ، ص 49 .\r\n( 6 ) . روزنامه كلانتر ، ص 49 .\r\n( 7 ) . روضة الصفا ، ج 9 ، ص 22 ، گيتىگشاى ، ص 45 . در روضة الصفا و گيتىگشاى ، بجاى ( خشت ) ، ( خست ) آمده است .\r\n","page_name":" 595 ","page_number":611},
  {"content":"\r\n\r\nسپاه وكيل جنگ كرده ، نواب وكيل فيروزى يافته ، لشكر افغان را شكست داده و نواب آزاد خان از صحراى خشت فرار نموده ، به تعجيل وارد شيراز گرديد و صالح خان بيات را حاكم و نواب - ميرزا محمد حسين صاحب‌اختيار را بر مناصب سابقه باقى گذاشت و ده روز در شيراز توقف نموده ، عود به اصفهان فرمود و نواب وكيل بعد از غلبه بر آزاد خان ، جمعيت دشتستانى را مرخص داشته ، با جمعيت قليلى از زنديه و على قلى خان كازرونى و رستم سلطان خشتى و ميرى خان ممسنى ، هر يك با جمعيتى وافر ، از خشت نهضت فرموده ، از كازرون و دشت ارجن گذشته ، در خارج شهر شيراز ، در حوالى تكيه حافظيه نزول اجلال فرمود « 1 » و دوازده روز توقف نموده و به مواعظ مشفقانه ، صالح خان را نصيحت فرموده ، تأثيرى ننمود و به قلعه‌دارى پرداخته ، به انتظار امداد و اعانت از آزاد خان مىگذرانيد « 2 » و ميرى خان ممسنى ، رقمى از نواب وكيل صادر نمود كه ميرزا - محمد كلانتر را كه در قريه فاروق « 3 » توقف داشت ، غارت نمايند و على قلى خان كازرونى كه از دوستان واقعى ميرزا محمد بود ، مطلع شده ، رقمى ديگر ، براى اطمينان او صادر كرده ، روانه داشت و رقم دويم پيش از رقم اول به فاروق رسيد و ميرزا محمد كلانتر وارد اردوى وكيل گشته در تكيه خواجه حافظيه عليه الرحمه ، خدمت وكيل رسيد و مورد عنايت گرديده ، خاطر وكيل را شاد داشت « 4 » . پس ميرزا محمد اهل شهر را از وخامت عمل ترسانيده ، آنها را نصيحت نمود و روز ديگر ، نبى خان بيات و هادى خان لشنى « 5 » كه سرداران مستحفظ قلعه شيراز بودند ، براى ميرزا محمد پيغام فرستادند كه سپاه وكيلى اگر از جانب دروازه اصفهان شيراز ، يورش آورند ما قلعه شيراز را به تصرف مىدهيم .\r\nو به تاريخ روز جمعه سيزدهم ماه صفر [ مطابق ايت‌ئيل 
  ] « 6 » سال 1168 : به وعده ، وفا نمودند و بىجنگ و جدل قلعه شيراز را به تصرف امراى وكيلى دادند و صالح خان بيات چون از شهر درآمد ، شيخ على خان زند به او رسيده ، به ضرب چوب‌دستى خود ، صالح خان را روانه سفر آخرت نمود « 7 » و اللّه‌ويردى آقاى زنگنه كه نايب الحكومه او بود به دست ديگرى كشته گشت « 8 » و دو روز پيش از فتح شيراز ، ميرزا محمد حسين صاحب‌اختيار فارس ، در شهر شيراز به رحمت ايزدى پيوست « 9 » و چون نواب وكيل از وفات صاحب‌اختيار مطلع گرديد ، ميرزا محمد كلانتر را احضار فرموده ، فرمايش نمود كه بعد از وفات صاحب‌اختيار من به منزله پدر تو هستم و تو به جاى فرزند من هستى به خاطر جمع محسود امثال و اقران‌خواهى گشت « 10 » و الحق آنچه گفته بود بهتر و\r\n\r\n\r\n","description":"","footnote":"\r\n( 1 ) . روزنامه كلانتر ، ص 50 .\r\n( 2 ) . گيتىگشاى ، ص 46 ، روزنامه كلانتر ، ص 52 .\r\n( 3 ) . فاروق يا پارو نام قريه‌اى است از ناحيهء خفرك عليا جزو بلوك مرودست . ر ك : ج 2 ، همين كتاب .\r\n( 4 ) . روزنامه كلانتر ، ص 52 - 51 .\r\n( 5 ) . روزنامه كلانتر ، ص 52 - 51 .\r\n( 6 ) . در متن با خطى متفاوت : ( تنگوزئيل ) با توجه به روزنامه كلانتر ، ص 52 ، تصحيح شد .\r\n( 7 ) . ( در حوالى شاه مير على حمزه ، شيخ على خان به او رسيده به ضرب چوب‌دستى كارش را به اتمام رسانيد ) . گيتىگشاى ، ص 46 ، روزنامه كلانتر ، ص 52 .\r\n( 8 ) . روزنامه كلانتر ، ص 52 .\r\n( 9 ) . روزنامه كلانتر ، ص 53 .\r\n( 10 ) . روزنامه كلانتر ، ص 54 .\r\n","page_name":" 596 ","page_number":612},
  {"content":"\r\n\r\nبيشتر به عمل آورد و پس از نظم شيراز ، رايات ظفرآيات را به جانب لارستان براى تنبيه نصير خان لارى افراخت و ندر خان « 1 » زند را به ايالت شيراز گماشت و در زمستان اين سال ، غلاى غله به اعلا درجه رسيد ، يك من گندم به وزن تبريز به چهار عباسى رسيد و ندر خان انواع تعديات را به اهل شيراز نمود و خواجه اكبر كدخداباشى نعمة اللهى خانه را بكشت و نواب كريم خان وكيل بعد از ورود به شهر لار ، نصير خان لارى « 2 » در نارين قلعهء لار « 3 » كه بر فراز كوهى است متحصن گرديد و گرمى هواى لارستان شدت نمود ، نواب وكيل به گرفتن پيشكشى از نصير خان قناعت فرموده ، عود به شيراز نمود و در اثنا خبر طغيان اهالى دشتستان رسيد ، نواب وكيل تشريف‌فرماى دشتستان شده ، آنها را در تحت اطاعت آورد و محمد خان زند كه مدتى از نواب وكيل روى - گردان شده ، در ظل رايت على مردان خان بختيارى توقف داشت ، فرصتى يافته ، محض استرضاى خاطر وكيل ، خنجرى بر شكم على مردان خان زده ، او را بكشت « 4 » و در آن روزها ، خدمت وكيل آمده ، مورد عنايت گرديد و چون نواب آزاد خان ، شهرت اقتدار نواب محمدحسن خان قاجار نايب - السلطنه را شنيد و دشمنى مانند وكيل را در همسايگى داشت اصفهان را گذاشت و به جانب آذربايجان شتافت و نواب كريم خان از شيراز نهضت نموده ، بىكلفت خاطر وارد اصفهان گرديد و بعد از چند روزى تفنگچيان كازرونى و دشتستانى از سرماى زمستان اصفهان منزجر گشته ، اذن مرخصى را خواستند و نواب وكيل چون دشمن در مقابل داشت ، آنها را مرخص نداشت و تفنگچيان متفق گشته ، در يك محله اجتماع نموده ، بر پشت‌بامها سنگر بسته ، سه چهار روزى نشستند و نواب وكيل سركرده‌هاى كازرونى و دشتستانى را خواسته ، استمالت كرد و در اين هنگام نواب محمد حسن خان قاجار نايب السلطنه ، از مازندران به عزم تسخير عراق نهضت فرمود و نواب وكيل ، شيخ على خان زند را با چندين هزار نفر سواره و پياده ، براى دفع او روانه داشت و بعد از تلاقى فريقين ، دلاوران قاجار بر سواران زند در نواحى كزاز « 5 » غالب شدند و چون اين خبر به نواب وكيل رسيد ، خود به عزم جنگ به استقبال شتافت و در كلون‌آباد « 6 » ، چهار - فرسخى اصفهان جنگ درپيوست و نواب وكيل شكست يافت [ و 
  ] تا شيراز در هيچ‌جا ، عنان بازنكشيد و نواب محمد حسن خان با خاطر جمع وارد دار السلطنه اصفهان گرديد « 7 » و نواب وكيل بعد از ورود به شيراز به حفر خندق و استحكام قلعه پرداخت .\r\nو نواب محمد حسن خان در بهار سال 1169 مطابق سيچقان‌ئيل « 8 » ، حكومت اصفهان را به اميرگونه خان « 9 » خان افشار ايرلو تفويض فرموده ، بنه و اغروق را گذاشته ، به جانب شيراز نهضت نموده ، در خارج شهر شيراز نزول فرموده و هشت روز توقف كرده ، كارى را نديده ، بلوكات\r\n\r\n\r\n","description":"","footnote":"\r\n( 1 ) . در متن : ( بدر خان ) ، ر ك : روزنامه كلانتر ، ص 56 ، مجمل التواريخ ، گلستانه ، ص 147 و 325 .\r\n( 2 ) . گيتىگشاى ، ص 47 .\r\n( 3 ) . گيتىگشاى ، ص 48 و 49 .\r\n( 4 ) . ر ك : گيتىگشاى ، ص 44 .\r\n( 5 ) . در گيتىگشاى ، ص 53 : ( در محلى موسوم به سنجان من توابع كزاز ) .\r\n( 6 ) . در گيتىگشاى ، ص 53 : ( در قريه مسمى به حلول‌آباد توابع بلوك قهاب ، چهار فرسنگى اصفهان ) .\r\n( 7 ) . ر ك : گيتىگشاى ، ص 54 .\r\n( 8 ) . در گيتىگشاى ، : ( لوىئيل ) .\r\n( 9 ) . در متن : ( امير كونه ) ، ر ك : گيتىگشاى ، ص 54 .\r\n","page_name":" 597 ","page_number":613},
  {"content":"\r\n\r\nفارس را غارت نموده ، عود به اصفهان فرمود و چون خبر توجه نواب آزاد خان افغان را به سمت عراق شنيد ، از جانب سياه‌كوه گذشته ، وارد مازندران گرديد « 1 » .\r\nو در بهار سال اودئيل 1170 : كه نواب محمد حسن خان نايب السلطنه ، عزم تسخير آذربايجان را داشت ، نواب وكيل ، شيخ على خان زند را روانه اصفهان نمود [ و 
  ] بىكلفت خاطر وارد گرديد . « 2 »\r\nو در همين سال [ 1170 
  ] : نواب وكيل ايالت فارس را به صادق خان برادر خود واگذاشت و به جانب كوه‌گيلويه نهضت نمود و چون ميرزا على رضاى طباطبائى بهبهانى والى كوه‌گيلويه « 3 » تاكنون سرى در اطاعت نواب وكيل نياورده بود ، به برج و باروى شهر بهبهان مغرور گشته ، در پس حصار نشست و بعد از مدتى كه نواب وكيل شهر را محاصره نمود و كارى از پيش نبرد ، رئيس على رضاى قنواتى خيانت كرده ، سه چهار برج كه سپردهء او بود خالى كرده ، سپاه وكيل در نيمه شبى آن برجها را تصرف نموده ، بر تمامى بهبهان استيلا يافتند و نواب وكيل رئيس على رضاى قنواتى را به لقب خانى سرافراز داشته ، او را والى تمامت نواحى كوه‌گيلويه فرمود و ميرزا على رضا [ طباطبائى را 
  ] كه پدر بر پدر والى آن سامان بود معزول داشته ، او را با عيال ، از بهبهان كوچانيده ، با اردوى خود وارد شيراز ساخت و « قنوات » نام محله‌اى از محلات بهبهان است .\r\nو نواب محمد حسن خان نايب السلطنه در بارس‌ئيل سال 1171 : از مازندران براى تسخير آذربايجان ، نهضت فرمود و بر تمامى جانب شرقى رود ارس ، استيلا يافته ، شيرازه سلطنت آزاد خان افغان را گسيخت و فتح على خان افشار والى سابق فارس و شهباز خان دنبلى و بعضى از اعيان آذربايجان را مصحوب خود ساخته ، رايت اقبال به جانب عراق افراشت و چون وارد كاشان گرديد ، شيخ على خان زند والى اصفهان به جانب شيراز فرار نمود و نواب محمد حسن خان وارد اصفهان گشته ، مشغول تدارك سفر شيراز گرديد . « 4 »\r\nو در بهار همين سال : از راه آباده در حركت آمده ، از تل بيضاء « 5 » و صحراى همايجان اردكان « 6 » گذشته ، وارد شولستان ممسنى گرديد و بعد از دو روزى به كازرون آمده ، از دشت ارجن گذشت و در منزل چنار راه‌دار يك فرسخ و نيمى شهر شيراز ، نزول اجلال فرمود و نصير خان لارى كه از خيرخواهان نواب محمد حسن خان بود و در سال گذشته در يورش نواب وكيل به جانب لارستان خسارت زياد كشيد و نواب محمد حسن خان مطلع بر واقعه بود ، او را احضار فرموده با سه هزار نفر تفنگچى لارى به اردوى خان والاشأن ملحق گرديد و نواب وكيل در حصار شيراز به قلعه‌دارى پرداخت و زمانى به درازا كشيد و قحط و غلا در اردوى قاجار افتاد و نواب محمد حسن خان آنچه [ از 
  ] دواب ، در اردو بود براى تحصيل سيورسات روانه ناحيه دشمن زيارى ممسنى و اردكان و كاكان و كوه‌مر « 7 » فرمود ، ابو القاسم خان نسقچىباشى خود را با سيصد نفر سوار\r\n\r\n\r\n","description":"","footnote":"\r\n( 1 ) . ر ك : گيتىگشاى ، ص 55 .\r\n( 2 ) . ر ك : روضة الصفا ، ج 9 ، ص 39 .\r\n( 3 ) . ر ك : روضة الصفا ، ج 9 ، ص 35 .\r\n( 4 ) . ر ك : گيتىگشاى ، ص 60 و 61 ، روضة الصفا ، ج 9 ، ص 44 .\r\n( 5 ) . ر ك : گيتىگشاى ، ص 63 ، روضة الصفا ، ج 9 ، ص 46 .\r\n( 6 ) . در متن : ( ارده‌كان ) .\r\n( 7 ) . در متن : ( كمهر ) .\r\n","page_name":" 598 ","page_number":614},
  {"content":"\r\n\r\nبراى محافظت آنها گماشت كه در قريهء گويم « 1 » پنج فرسخى شيراز كه بر سر راه اردكان « 2 » و دشمن - زيارى ممسنى است ، توقف كند و چون نواب وكيل اطلاع يافت ، شيخ على خان با جمعى از دلاوران زنديه را در عقب ابو القاسم خان « 3 » روانه داشت و در صحراى گويم تلاقى فريقين شده ، شيخ على خان ظفر يافته جمعى از قاجاريه را بكشت و ابو القاسم خان نسقچىباشى و جماعتى را اسير نموده و شيخ على خان ، اسرا را روانهء شيراز فرمود « 4 » و براى گرفتن دواب و عمله‌جات اردوى قاجاريه ، حركت نمود و در حوالى « پل دوزخ » كه در ناحيهء دشمن زيارى است به آنها رسيده ، تمامت آنها را با غله فراوان كه بار كرده به استراحت تمام روانه اردو بودند گرفته ، به سلامتى وارد شيراز نمود و چون اين اخبار به اردوى قاجار رسيد ، تمامى سپاه ، متزلزل گشته ، هر كس در خيال كار خود افتاد و چون زمان استيلاى نواب محمد حسن خان بر آذربايجان و محاصره شهر ارومى ، يوسف خان هوتكى افغان ، قلعه ارومى را به تصرف كارگزاران « 5 » نواب خان والاشان داد و نواب معزى اليه او را با جماعتى از افاغنه و كوچ و بنه ، روانه مازندران فرمود و جمعى از سوارهء افغان را در موكب خود ملازم داشته بود ، سوارهء افغان در شب بيست و سيم « 6 » ماه شوال اين سال [ 1171 
  ] : از اردو خارج گشته ، به اطمينان تمام وارد شهر شيراز شده ، قرين اعزاز گرديدند و ساير امرا ، سنگرها را گذاشته ، اثاثه خود را انداخته ، راه فرار را پيش گرفتند . و در ساعتى ، از آن لشكر بىشمار ، ديارى باقى نماند و نواب محمد حسن خان پريشان‌خاطر « 7 » شده ، با معدودى از خواص خود ، اثاثه سلطنت و خيمه و خرگاه را به‌جا گذاشت و راه مازندران را پيش گرفت و روز آن شب ، امناى دولت وكيلى ، آمده ، تمامت اموال اهل اردو را تصرف نمودند « 8 » و چون نواب محمد حسن خان وارد طهران گرديد ، فتح على خان افشار « 9 » ، والى سابق فارس و شهباز خان دنبلى « 10 » ، از موكب خان والاشان ، تخلف نموده ، به جانب آذربايجان شتافتند و ابراهيم خان بغايرى « 11 » ، جمعيت خود را برداشته ، به جانب دامغان رفت و نواب محمد حسن خان با محمد - ولى خان دولوى قاجار و دوازده نفر ديگر وارد علىآباد مازندران گرديدند و محمد خان قوينلوى قاجار والى مازندران ، خدمت نواب معزى اليه رسيد و جماعتى ديگر ، كمر خدمت را بستند و چون رونقى در كارها يافت ، براى تنبيه ابراهيم خان بغايرى ، به دامغان رفته ، شهر را محاصره نمود و نواب وكيل ، شيخ على خان را در عقب نواب محمد حسن خان تا فيروزكوه ، روانه داشت ، چون خبر ورود او در دامغان به سمع نواب محمد حسن خان رسيد ، دامغان را به‌جا گذاشت [ و 
  ]\r\n\r\n\r\n","description":"","footnote":"\r\n( 1 ) . در متن : ( كويم ) .\r\n( 2 ) . در متن : ( ارده‌كان ) .\r\n( 3 ) . در گيتىگشاى ، ص 65 : ( ابو القاسم خان نسقچىباشى ) .\r\n( 4 ) . ر ك : گيتىگشاى ، ص 65 .\r\n( 5 ) . در متن : ( كارگذاران ) .\r\n( 6 ) . در گيتىگشاى ، ص 66 : ( شب بيست و ششم 1172 ) .\r\n( 7 ) . در متن : ( خواطر ) .\r\n( 8 ) . ر ك : گيتىگشاى ، ص 67 ، روضة الصفا ، ج 9 ، ص 52 .\r\n( 9 ) . ر ك : گيتىگشاى ، ص 69 .\r\n( 10 ) . ر ك : گيتىگشاى ، ص 69 .\r\n( 11 ) . در متن : ( بغابرى ) ، ر ك : گيتىگشاى ، ص 70 ، روضة الصفا ، ج 9 ، ص 54 .\r\n","page_name":" 599 ","page_number":615},
  {"content":"\r\n\r\nوارد مازندران گرديد « 1 » و چون سپاه همراهى او ، حركت تعجيلى او را ديدند ، حمل بر ضعف او كرده ، متفرق شدند و نواب معزى اليه به قصبه‌سارى مازندران آمده ، حضرت شاه اسماعيل را كه تاكنون در سارى توقف داشت ، برداشته ، به جانب استراباد نهضت فرمود و شيخ على خان از فيروزكوه به قصبه سارى رسيد « 2 » و ، نواب وكيل روز آخر ذى الحجه ، براى استيصال نواب - محمد حسن خان از شيراز نهضت نموده ، وارد باغ دلگشا كه نيم‌فرسخ مشرقى شيراز است گرديد .\r\nو ايام عاشوراى محرم سال توشقان‌ئيل 1172 : در دلگشا به تعزيه‌دارى خامس آل عبا ( ع ) گذرانيد و صادق خان برادر خود را حاكم فارس نموده ، از راه يزد به عزم طهران حركت فرمود « 3 » و در يزد محمد تقى خان بافقى را به جرم موافقت با نواب محمد حسن خان و آزاد خان ، از ايالت يزد معزول داشت و آقا محسن يزدى را حاكم فرمود و از راه نائين و اردستان روانه طهران گرديد و نواب محمد حسن خان از استرآباد ، سپاهى فراهم آورده به جانب شيخ على خان كه در سارى مازندران توقف داشت ، تاخت و شيخ على خان او را استقبال نمود و نواب محمد حسن خان در اشرف البلاد « 4 » ، سنگرى بسته توقف نمود و شيخ على خان از برابر اردوى نواب محمد حسن خان گذشته ، به جانب استرآباد حركت نمود و نواب محمد حسن خان سنگر را گذاشته ، در همه‌جا انتظار فرصتى داشت كه با شيخ على خان نبردى كند و در منزل كلباد « 5 » كه فاصله دو اردو فرسخى بيشتر بود ، در ميانه دو سپاه كينه‌خواه جنگ شده ، فتح از جانب شيخ على خان بود و نواب - محمد حسن خان به استرآباد رفت و معادل هفده « 6 » هزار نفر سپاه ، فراهم آورده ، عود به مازندران نمود و در خارج شهر اشرف با شيخ على خان ، مصاف داده باز سپاه قاجار بيوفائى نموده ، روى از جنگ تافته ، فرار نمودند و نواب محمد حسن خان در آن روز با چنين شكستى ، باز ، در ميدان دلاورى ، داد مردانگى داد و نهايت دلاورى ظاهر ساخت و چون از همراهان او كسى باقى نماند ، عنان مبارزت را به سمت استرآباد برتافت « 7 » و در بين راه پلى بر نهرى بسته بودند و از هجوم فراريان شكسته بود ، نواب خان والاشان ، از جانب ديگر ، اسب را جهانيد ، چون اجل دررسيده بود ، اسبش به گل فرونشست « 8 » و سبزعلى نام كرد كه ملازم قديم او بود و تازه در نوكرى شيخ على خان زند آمده ، با ده نفر سوار كرد و محمد على آقاى قاجار دولو « 9 » دررسيده ، چشم از حقوق ديرينه پوشيده ، به ضرب شمشير و نيزه ، آن شهريار نامدار را از پا درآورده « 10 » ، سر نامور او را از تن جدا ساخته ، به حضور شيخ على خان آورده ، آن سر را با نفايس بسيار و\r\n\r\n\r\n","description":"","footnote":"\r\n( 1 ) . گيتىگشاى ، ص 70 ، و روضة الصفا ، ج 9 ، ص 58 .\r\n( 2 ) . ر ك : گيتىگشاى ، ص 70 .\r\n( 3 ) . ر ك : گيتىگشاى ، ص 72 ، روضة الصفا ، ج 9 ، ص 59 .\r\n( 4 ) . ر ك : روضة الصفا ، ج 9 ، ص 60 .\r\n( 5 ) . ر ك : روضة الصفا ، ج 9 ، ص 61 .\r\n( 6 ) . در متن : ( هفتده ) .\r\n( 7 ) . ر ك : روضة الصفا ، ج 9 ، ص 68 .\r\n( 8 ) . ر ك : روضة الصفا ، ج 9 ، ص 70 .\r\n( 9 ) . ر ك : روضة الصفا ، ج 9 ، ص 70 .\r\n( 10 ) . ( شهادت او در منتصف شهر جمادى الثانى سال 1172 ، و مدت خروجش دوازده سال و زمان عروجش هشت سال و كسرى و عمرش 45 سال ) . روضة الصفا ، ج 9 ، ص 71 .\r\n","page_name":" 600 ","page_number":616},
  {"content":"\r\n\r\nفتحنامه روانه طهران نمود و نواب وكيل به اخلاق حسنه خود ، قدغن فرموده ، آن سر را به مشك و گلاب شسته و به عنبر معطر ساخته « 1 » ، آن را به مجلس خواسته ، بر جوانى و دلاورى آن شهريار جزع فرمود و قطرات اشك را باريده به فرياد بلند گريه نمود و چون سبزعلى به حضور رسيد ، حكم به كشتن او فرمود ، پس آن سر را كفن نموده ، غسل داده ، در حرم جناب شاه عبد العظيم ( ع ) دفن نمودند و حضرت شاه اسماعيل كه در اردوى نواب محمد حسن خان بود ، بعد از شكست اردوى او به لشكرگاه شيخ على خان آمد و به احترام تمام روانه طهرانش نمودند .\r\nو چون عيد نوروز سنه توشقان‌ئيل مطابق سال 1172 رسيد ، نواب وكيل ، حكم به قتل جماعت افاغنه كه ملازم ركاب بودند فرمود « 2 » و فرمان صادر گرديد كه در هرجا افغانى ببينند ، بىمضايقه او را به قتل آورند ، براى آنكه ملازمت هر كس را كردند ، عاقبت بيوفائى نمودند و نواب وكيل فراغتى يافت زيرا كه نواب آزاد خان افغان بدست نواب محمد حسن خان متلاشى و نابود گشته بود و نواب معزى اليه به درجه شهادت رسيد و دار الامان كرمان در اين انقلابات در تصرف شاهرخ خان افشار بود كه از جانب حضرت شاهرخ شاه ، پادشاه خراسان ايالت و حكومت مىنمود و نواب وكيل خدا مراد خان ايشك « 3 » آقاسىباشى را سردار فرمود با چند فوج از سپاه ظفرپناه به جانب كرمان روانه ساخت و چون اهالى كرمان از سوء سلوك شاهرخ خان به ستوه آمده بودند ، چون خبر خدا مراد خان را شنيدند به رغبت تمام ، سر در اطاعت او آوردند « 4 » .\r\nو اين واقعه در لوىئيل سال 1173 اتفاق افتاد .\r\nهم در اين سال [ 1173 
  ] : نواب وكيل ، حكومت بهبهان و كوه‌گيلويه را قسمت فرموده ، ولايت بهبهان و زيركوه را بتمامه به على رضا خان قنواتى بهبهانى واگذاشت و نواحى پشتكوه را كه به كوه‌گيلويه شهرت يافته به هيبة اللّه خان پسر مسيح خان‌باشى « 5 » باوى كه مدتها از چاكران ركابى مخصوص بود و خدمتهاى شايسته نموده ، عنايت فرمود و باشت ، نام قريه‌اى است از نواحى كوه‌گيلويه و باوى نام طايفه‌اى از الوار كوه‌گيلويه است و مرحوم ميرزا محمد كلانتر در روزنامه خود نوشته است : كه در اين سال فتنه‌ها خوابيد « 6 » و بيشتر ممالك ايران مهبط امن و امان گرديد ، ليكن صادق خان بيگلربيگى مملكت فارس ، برادر كريم خان با من بىلطفىها نمود و قدغن كرد كه كسى به خانهء ميرزا محمد كلانتر نرود و بناى ناسازگارى را با من گذاشت و حواله‌جات بىمعنى فرمود و مبلغى خطير خسران وارد آورد كه قريهء مظفرى و قريه قصر احمر كوار را به ملا ماندگار « 7 » بوركى كلانتر كوار ، به مبلغ سيصد تومان فروختم و چون صلاح خود را در توقف شيراز ندانستم ، عريضه خدمت خاقان كريم خان وكيل نوشتم ، مرا ، احضار به طهران فرموده ، به زودى وارد گشتم و با خداى خود عهد كردم كه در ايالت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 70 .\r\n( 2 ) . ر ك : روضة الصفا ، ج 9 ، ص 72 .\r\n( 3 ) . ر ك : روضة الصفا ، ج 9 ، ص 72 ، گيتىگشاى ، ص 90 .\r\n( 4 ) . ر ك : گيتىگشاى ، ص 90 ، در وقايع سال 1172 .\r\n( 5 ) . ر ك : گيتىگشاى ، ص 93 .\r\n( 6 ) . روزنامه كلانتر ، ص 57 .\r\n( 7 ) . صاحب فارسنامه حكايتى ديگر از او و كريم خان نقل مىكند كه نشان‌دهنده بذل و بخشش ملا ماندگار و منافع زراعت است . ر ك : فارسنامه ، ج 2 ، بلوك كوار .\r\n","page_name":" 601 ","page_number":617},
  {"content":"\r\n\r\nصادق خان عود به فارس نكنم چرا كه بناى او بر تاخت و تاز مسلمانان بود و طبعش به مردم - آزارى و اخذ وجوه بىحساب ، رغبتى تمام داشت و با سليقه حقير راست نمىآمد ، ليكن بعد از هفت ماه توقف در طهران ، حضرت كريم خان مرا مجبورا روانه شيراز فرموده ، آقا فضل اللّه مستوفى شيرازى را كه براى تفريغ محاسبات فارس آمده بود ، مصاحب من نمود ، چون به اصفهان رسيديم حاجى آقا محمد « 1 » والى اصفهان ، مردميها كرد و احترامات منظور داشت و چون وارد شيراز گشتيم و سفارش‌نامهء پادشاهى را به صادق خان رسانيدم ، اطاعت فرمود و اوضاع سلوك خود را تغيير كلى داد و از مشاورت من تجاوز ننمود و بناى انصاف را گذاشت و نواب كريم خان وكيل زمستان اين سال را در طهران گذرانيد و چون فتح على خان افشار « 2 » بيگلربيگى سابق فارس ، بعد از تخلف از نواب محمدحسن خان قاجار در شهر ارومى آرامى گرفت و چندين هزار نفر سپاه را در اطاعت خود آورده ، تبريز و مراغه را ضميمه ارومى نموده بود .\r\nلهذا نواب وكيل در بهار سال ئيلان‌ئيل 1174 به عزم يورش آذربايجان ، نهضت فرمود و شهر مراغه را در تصرف آورده ، به جانب تبريز حركت نمود و فتح على خان افشار به حصار تبريز پناه برده ، به قلعه‌دارى پرداخت و نواب وكيل جوانب تبريز را تاخت و تاز فرموده ، طوايف شقاقى و شاهسون را تنبيهى لايق كرده « 3 » ، عود به طهران فرمود و ميرزا محمد كلانتر - شيرازى در روزنامه خود نوشته است : « در اين سال نواب وكيل مرا احضار به طهران نمود « 4 » و بعد از ورود و تفتيش از ولايت و سلوك صادق خان چون به مرض ثقل سامعه مبتلا بودم ، جواب مىدادم و نواب معزى اليه به رأفت و مهربانى به آواز بلند تكلم مىفرمود و مرا شرمنده مىنمود ، پس عرض كردم كه به مرض كرى گرفتارم و بعد از آن كارى از من ساخته نيست ، ولايت را به هر كس صلاح مىدانيد بسپاريد و املاك حقير كه سيصد زوج عوامل در آنها كار مىكنند و از عدالت حضرت پادشاهى در كمال نظم و نسق است ، به‌علاوه طواحين و باغات مرغوب و دكاكين معمور و رمهء اسب و قاطر و الاغ و گلهء ماده گاو و گوسفند دارم تمامى تعلق به حضرت وكيل دارد ، اگر مزرعه مختصرى به عيال فدوى عنايت شود كه خود به عتبات عاليه رفته به دعاگوئى مشغول شوم ، چون مراتب معروضه را قبول نفرمود ، مرا عود به شيراز داد . « 5 » »\r\nو در بهار يونت‌ئيل سال 1175 : نواب وكيل به عزم يورش آذربايجان با سپاهى گران نهضت فرموده ، بعد از ورود به آن خطه ، معلوم گرديد كه فتح على خان افشار « 6 » با لشكر جرار از تبريز گذشته ، به استقبال سپاه زند ، آمده است و مرحوم ميرزا محمد كلانتر ، در روزنامه خود نوشته است « 7 » كه : « بعد از ورود من به شيراز ، جماعتى كه در حسد من بودند ، خدمت خاقان -\r\n\r\n\r\n","description":"","footnote":"\r\n( 1 ) . روزنامه كلانتر ، ص 58 .\r\n( 2 ) . گيتىگشاى ، ص 97 .\r\n( 3 ) . گيتىگشاى ، ص 98 .\r\n( 4 ) . روزنامه كلانتر ، ص 59 .\r\n( 5 ) . روزنامه كلانتر ، ص 59 .\r\n( 6 ) . در روضة الصفا ، ج 9 ، ص 73 : ( فتح على خان افشار اوشلو ) .\r\n( 7 ) . روزنامه كلانتر ، ص 59 .\r\n","page_name":" 602 ","page_number":618},
  {"content":"\r\n\r\nوكيل عرض نمودند كه ميرزا محمد كلانتر و ميرزا جانى و آقا فضل اللّه مستوفيان شيرازى و جماعتى از بزرگان فارس ، با يكديگر دوست و مهربان شده‌اند و صلاح دولت در توقف آنها در شيراز نيست . مجددا حقير و آقا فضل اللّه و برادر باجان برابر : ميرزا جانى مستوفى ، حاكم بلوك فسا و على قلى خان كازرونى و هفده « 1 » نفر از اعيان فارس را با لشكر فارس ، براى يورش آذربايجان احضار فرمود كه ملازم ركاب باشيم و برحسب حكم وارد اردوى اعلا شديم و نواب وكيل در ناحيهء قراچمن تبريز « 2 » ، بنه و آغروق « 3 » را بر پشته‌اى گذاشت و اطراف پشته را به سنگرها محكم داشت و ندر خان « 4 » زند را با دوازده هزار نفر لشكر دلاور ، مستحفظ بنه و خادمان حرم فرموده ، روانه جنگگاه شدند و بعد از تسويه با صف دشمن ، ميمنه سپاه را به شيخ على خان و ميسره را به زكى خان سپرده كه برادر پدرى اسكندر خان برادر مادرى وكيل است و نواب معزى اليه ، در قلب سپاه قرار گرفت . پس ميسره سپاه فتح على خان ، بر ميمنه لشكرى كه سپردهء شيخ على خان بود ، تاخته شيخ على خان را از پيش برداشته ، تمامى سپاه ميمنه فرار نمودند و سپاه ميسره فتح على خان آنها را تعاقب كردند و چون ندر خان « 5 » و دوازده هزار نفر مستحفظ آغروق اين هنگامه و غوغا را ديدند ، سنگرها گذاشته اهل حرم را برداشته ، راه فرار را پيمودند و ندر خان « 6 » با حرم محترم نواب وكيل ، به همدان و پاره‌اى از سواران شكسته به اصفهان رسيدند و شيخ على خان بعد از شكست ، پاره‌اى را بازگردانيده ، به قلب سپاه كه مقر نواب وكيل بود رسانيد « 7 » و زكى خان كه سالار ميسره بود ، چون كار ميمنه را تباه ديد ، خود را در ميان جزائرچيان رسانيد و نواب وكيل ، شيخ على خان و فوجى از قلب سپاه را به امداد زكى خان فرستاد آن‌دو سردار نامدار ، مردانگيها كرده ، سپاه ميمنه فتح على خان را از جا كندند ، پس ميمنه شكست يافته به قلب سپاه فتح على خان رسيده ، با هم اتفاق نمودند و سپاه فتح على خان بعد از آن فتح ، راه فرار را گرفته ، از پى كار خود رفتند « 8 » و چون خبر فرار ندر خان و مستحفظين اهالى حرمسرا و تصرف آمدن بنه و آغروق به دست سپاه دشمن ، به نواب وكيل رسيد ، اردو را در همانجا فرود آورده ، به شيخ على خان سپرده و خود با پنج شش نفر جلودار ايلغار فرموده ، چون به سنگر قراچمن رسيد و كسى را نديد ، فتحنامه‌ها نوشت و از عقب فراريان ، روانه داشت و عود به اردو فرمود و فتح على خان بعد از اين شكست در جائى آرام نگرفته تا وارد قلعه ارومى گرديد ، پس به تعمير قلعه و تدارك قلعه‌دارى پرداخت و نواب وكيل ، نواحى مراغه و خوى و سلماس و تبريز و بلاد شرقى رود ارس را نظمى كامل داد ، پس به محاصره قلعه ارومى حكم فرمود « 9 » .\r\n\r\n\r\n","description":"","footnote":"\r\n( 1 ) . در متن : ( هفتده ) .\r\n( 2 ) . روزنامه كلانتر ، ص 60 .\r\n( 3 ) . لفظ تركى به معنى باروبنه ، احمال و اثقال .\r\n( 4 ) . در متن : ( بدر خان ) .\r\n( 5 ) . در متن : ( بدر خان ) .\r\n( 6 ) . در متن : ( بدر خان ) .\r\n( 7 ) . ر ك : روضة الصفا ، ج 9 ، ص 73 ، و مجمل التواريخ ، گلستانه ، ص 325 كه ضمن بيان مشروح حادثه اختلافاتى با متن دارد و ر ك : گيتىگشاى ، ص 103 .\r\n( 8 ) . اين سپاه به آذربايجان و ارومى گريخت . روضة الصفا ، ج 9 ، ص 74 .\r\n( 9 ) . ر ك : روضة الصفا ، ج 9 ، ص 74 ، و مجمل التواريخ ، گلستانه ، ص 325 و 326 ، و گيتىگشاى ، ص 104 .\r\n","page_name":" 603 ","page_number":619},
  {"content":"\r\n\r\nسپاه ظفرپناه اطراف قلعه را فروگرفتند و چون اوايل برج قوس بود فتح على خان پيغام فرستاد كه اگر چند روزى تأمل فرمايد ، مصلحى ريش‌سفيد آمده ، مصالحتى به رضاى طرفين خواهد داد و اين پيغام كنايه بود كه اين روزها برف مىبارد و اردو را پراكنده مىنمايد و نواب - وكيل بعد از شنيدن اين پيغام حكم فرمود كه چندين خانه از سنگ و گل و چوب و نى ساختند و به اندك زمانى شهرى بر گرد ارومى پرداختند .\r\nميرزا صادق نامى تخلص ، صاحب تاريخ زنديه نوشته است « 1 » : فتح على خان افشار با ابراهيم خان بغايرى كه در اردوى اعلى به احترام توقف داشت همداستان شده بود كه نواب - وكيل را به شمشير يا تفنگ از ميان بردارد و ابراهيم خان بغايرى با بعضى از سركردگان جزء كه شهباز خان بككى « 2 » سركردهء تفنگچيان كوه‌مره فارس ، يكى از آنها بود و در فن تفنگ‌اندازى او را سرآمد اهل عصر مىشمردند ، مواضعه نمود كه به تير تفنگ آن شهريار فيروزچنگ را از پا درآورد و يكى از خيرخواهان بر اين واقعه اطلاع يافته ، مراتب را به عرض رسانيد و نواب - وكيل آن جماعت را محبوس فرمود و بعد از اثبات ، ابراهيم خان بغايرى و شهباز خان بككى و ملا مطلب كربالى و ساير رفقا را كشته ، سر آنها را براى فتح على خان فرستاد و « بكك » نام طايفه‌اى از كوه‌مره شكفت است و مرحوم ميرزا محمد كلانتر در روزنامه خود نگاشته است « 3 » كه : « در شكست سنگر قراچمن تبريز ، حقير از جمله فراريان بودم و تا قزوين عنان نكشيدم كه خبر فتح وكيل را شنيدم و عود به تبريز نمودم و تمام اسباب سفرم به تاراج رفته بود باز به قرض و مساعده ، سامانى تازه فراهم آوردم و در ارومى به اردوى اعلى پيوستم و زحمت سختى از ملا مطلب كربالى بدبخت و شهباز خان بككى به من رسيد كه اين دو نفر ناكسانى بودند كه با ابراهيم بغايرى موافقت كرده ، باعث شكست شيخ على خان و ندر خان « 4 » مستحفظ سنگر شدند و نواب وكيل آنها را گرفته ، اراده كشتن داشت و من از واقعه مطلع نبودم و نظر خان « 5 » زند كه رفيق راه فرار من بود ، حضور وكيل بدگوئى از ملا مطلب نمود و حقير به نظر خان گفتم ، اين مرد از اهل فارس است چرا از او بد مىگوئى و اين گفتگو « 6 » در شبى بود كه نواب وكيل آنها را گرفته ، ارادهء كشتن داشت ، نظر خان مرا هم متهم [ به 
  ] رفاقت آنها كرده در خدمت وكيل اصرار مىنمود و به جلال قدر الهى كه از مواضعه آنها بىخبر بودم پس لطف خدائى شامل حالم گرديد ، حضرت وكيل فرمود كه فلانى هميشه با ما هست اگر از مواضعه آنها خبرى داشت به ما مىگفت « 7 » ، چون اين وقايع در اواسط قوس اتفاق افتاد و هرچه از آسمان مىباريد همه برف بود ، استدعاى مرخصى از اردو و توقف در تبريز نمودم و حضرت وكيل مرا و\r\n\r\n\r\n","description":"","footnote":"\r\n( 1 ) . ر ك : گيتىگشاى ، ص 107 : ( ابراهيم خان نوبرى ) ، مجمل التواريخ ، گلستانه : ( ابراهيم بغايرى خراسانى ) ، ص 324 .\r\n( 2 ) . در گيتىگشاى : ( نككى ) ص 107 ، اين شهباز خان را ( شهباز دنبلى ) نيز نوشته‌اند . روزنامه كلانتر ، ص 60 . و مجمل - التواريخ ، گلستانه ، ص 324 .\r\n( 3 ) . روزنامه كلانتر ، ص 60 .\r\n( 4 ) . در متن : ( بدر خان ) .\r\n( 5 ) . ميرزا محمد كلانتر از او با عنوان : ( نظر خان نسناس زند كه رفيق راه فرار سنگر بوديم . . . ) ياد مىكند . روزنامه كلانتر ، ص 60 .\r\n( 6 ) . در متن : ( گفته‌گو ) .\r\n( 7 ) . روزنامه كلانتر ، ص 61 .\r\n","page_name":" 604 ","page_number":620},
  {"content":"\r\n\r\nميرزا جانى و آقا فضل اللّه مستوفيان شيرازى را مرخص فرموده به تبريز رفتيم « 1 » و بعد از چند روز احضار به اردو شديم و بعد از ورود معلوم شد كه جمعى از فارسيان كه از سنگر قراچمن تبريز فرار كرده بودند ، در اصفهان دستگير شده‌اند و از جمله على قلى خان كازرونى بود و حكم صادر شده بود كه على قلى خان را كور و مابقى ، بعضى را كشته و بعضى را گوش و بينى بريده ، روانه دارند و چون از صدور اين حكم مطلع شدم و چاپار روانه بود ، در شبى كه نواب وكيل بساط عيش گسترده ، اعيان دولت خود را احضار داشته ، امير و مأمور از بادهء ناب مست گشته بودند ، حقير و ميرزا جانى و آقا فضل اللّه براى التماس و رفاه فارسيان به حضور مبارك رفته ، شفاعت نموديم ، وكيل در حالت مستى فرمود شما با هر كس دشمن ماست اتفاق داريد « 2 » و للّه الحمد ؛ جز اين كلمه چيزى نفرمود و براى فارسيان افاقه كلى حاصل گرديد كه از نسق و كشتن كار آنها به ترجمان گذشت « 3 » . » و چون زمان محاصره ارومى به نه ماه كشيد و قحط و غلا به درجه‌اى بالا رسيد ، فتح على خان افشار ناچار گشته ، خود را به اصطبل وكيلى رسانيد و شهر ارومى در تصرف سپاه زند افتاد كارها رونقى تمام يافت « 4 » .\r\nو در خلال اين احوال به عرض وكيل رسانيدند كه شيخ على خان به مهر خود بىاطلاع كارگزاران « 5 » ، وجوه ديوانى ممالك متصرفى وكيل را حواله مىدهد و محصلان شداد مىگمارد ، بعلاوه هر حكمى از نواب وكيل در قبض و بسط امور صادر مىشد غالبا بر خلاف آن حكم مىنمود چنان كه به ضرب المثل مىگفتند : « شاه مىبخشد و شيخ على خان نمىبخشد » و اين معنى باعث گرديد كه هر دو چشم او را ميل كشيده ، كور نمودند « 6 » .\r\nو در اين اثناء آزاد خان افغان « 7 » كه از سطوت نواب محمد حسن خان قاجار فرار نمود و مدتى در ميانه اهالى كردستان بسر مىبرد و از كردستان به بغداد رفت و چندى توقف نمود به خدمت نواب وكيل رسيده ، مورد عنايت گرديد و نواب وكيل از ارومى حركت فرمود .\r\nو در بهار سال 1176 : به عزم تسخير شيروان و دربند و باكوبه ، وارد اردبيل گرديد كه خبر سركشى و طغيان زكى خان زند كه از جانب او سردار سپاه عراق بود رسيد . لابد گشته ، دفع دشمن خانگى را مقدم داشته به سمت عراق نهضت فرمود و جماعتى از امرا را با كوچ و بنه به همراه خود آورد كه از جمله آزاد خان و فتح على خان افشار و كاظم خان قراچه داغى و پناه خان جوانشير و نجف قلى خان دنبلى و حاجى على محمد خان مراغه‌اى و حاجى خان كنگرلوى -\r\n\r\n\r\n","description":"","footnote":"\r\n( 1 ) . روزنامه كلانتر ، ص 62 .\r\n( 2 ) . روزنامه كلانتر ، ص 62 .\r\n( 3 ) . روزنامه كلانتر ، ص 63 .\r\n( 4 ) . ر ك : روضة الصفا ، ج 9 ، ص 74 .\r\n( 5 ) . در متن : ( كارگذاران ) .\r\n( 6 ) . ر ك : روضة الصفا ، ج 9 ، ص 74 ، و گيتىگشاى ، ص 109 ، مجمل التواريخ ، گلستانه ، ص 330 : ( به سبب سوءظنى كه از شيخ على خان در اين سفر بهمرسانيده بود در شب او را طلبيده ، به دست خود يك چشم او را با كارد كند و چشم ديگرش را مراد خان زند حسب الحكم با خنجر از حدقه برآورد ) .\r\n( 7 ) . ر ك : روضة الصفا ، ج 9 ، ص 74 ، اما در مجمل التواريخ گلستانه ، ص 330 ، آمده است كه : آزاد خان كه در شهر زور سرحد روم در ميان جماعت افغان مىزيست ) .\r\n","page_name":" 605 ","page_number":621},
  {"content":"\r\n\r\nنخجوانى و رضا قلى خان گنجه‌اى برادر شاه‌ويردى خان قاجار ، زياد اوغلى « 1 » بيگلربيگى قراباغ و اميرگونه خان افشار « 2 » و ريش‌سفيدان و سرخيلان ايلات والوس افشار و ارومى و شقاقى و شاهيسون و ارگلى خان ، والى گرجستان « 3 » . و الحق كمتر اوقاتى چنين اجتماعى از اعيان در موكب سلطانى دست داده بود .\r\nو چون زكى خان از حركت نواب وكيل مطلع شد ، تاب توقف نياورده ، از راه زرده‌كوه بختيارى و مال ميرجانكى « 4 » گذشته در نواحى شوشتر « 5 » ، نزول نمود و نواب وكيل وارد اصفهان گرديد و نظر على خان زند را بر سر زكى خان مأمور فرمود و چون نزديك به مقصود رسيد ، تمامى اردوى زكى خان فرار نموده به اردوى نظر على خان ملحق شدند و خود گريخته به جانب عربستان رفت . « 6 »\r\nو نواب وكيل در همين سال [ 1176 
  ] : براى تنبيه طايفهء بختيارى از اصفهان حركت فرمود و از هر جانب آنها ، سپاهى مأمور داشت و در اندك زمانى بر تمامى آنها غالب شدند و حسب الامر ، طايفه هفت‌لنگ بختيارى را در نواحى قم يورت و منزل دادند و طايفه چهارلنگ بختيارى در بلوك فساى فارس منزل نمودند « 7 » و بعد از وفات مرحوم وكيل بيشتر طايفهء چهارلنگ از بلوك فسا ، عود به وطن خود نمودند و دو تيره از چهارلنگ در تنگ كرم فسا و قريهء كنكان فسا باقى مانده ، تاكنون كه سال به 1304 رسيده است ، مشغول رعيتى مىباشند ، آنچه در تنگ كرم توقف دارند مشهور به لرنوتركى هستند و بر عادت خود ، زمستان و تابستان را در چادرهاى سياه به‌سر مىبردند و به زبان لرى تكلم مىنمايند .\r\nو در سال 1177 : كه نواب وكيل از نواحى بختيارى مراجعت فرمود و در نزديكى ده كرد چهارمحال اصفهان نزول اجلال نمود و جعفر خان پسر صادق خان كه برادر مادرى على مراد خان زند بود ، به موكب و الا رسيده ، به منصب سرورى لشكر كشيك و سالارى خدم و مماليك سرافراز گرديد « 8 » و چون فتح على خان افشار كه چندى بيگلربيگى مملكت فارس بود و مدتى به خودسرى ، در آذربايجان ، لواى سرورى را افراشت ، پس پناه به اقبال نواب وكيل آورد و ملازم اردوى اعلى شد و در خدمت وكيل با كمال احترام به‌سر مىبرد چنان كه در كشيكخانه و مجلس حضورى بعد از آزاد خان بر تمامى امرا ، مقدم مىنشست باز به خيال باطل ، مصدر بعضى از امورات كه مستوجب سياست او بود مىشد و هرچند اين مراتب را خدمت نواب وكيل معروض مىداشتند ، موقع قبول نمىيافت تا آنكه خوانين آذربايجان اتفاق نموده ، در خدمت وكيل از كيد و ارادهء خيانتهاى او تفصيلها ، گفتند و مراتب خدعه او را ثابت نمودند ،\r\n\r\n\r\n","description":"","footnote":"\r\n( 1 ) . در متن : ( اغلى ) .\r\n( 2 ) . اميرگونه خان افشار ايرلوى طارمى . ( گيتىگشاى ، ص 114 ) .\r\n( 3 ) . مجموعه اين نامها به استثناى ارگلى خان كه از روضة الصفا ، ج 9 ، ص 74 ، گرفته شده از گيتىگشاى ، ص 114 منقول است .\r\n( 4 ) . در گيتىگشاى : ( مال امير ) ص 115 .\r\n( 5 ) . ( در صحرائى موسوم به سردشت ) . گيتىگشاى ، ص 115 .\r\n( 6 ) . ر ك : گيتىگشاى ، ص 116 .\r\n( 7 ) . ر ك : گيتىگشاى ، ص 120 و 121 .\r\n( 8 ) . ر ك : گيتىگشاى ، ص 121 ، و روضة الصفا ، ج 9 ، ص 79 .\r\n","page_name":" 606 ","page_number":622},
  {"content":"\r\n\r\nو نواب وكيل ، حكم به قتل او فرمود و در آستانهء حضرت شاه رضاى قمشه مدفون گرديد « 1 » ، پس موكب و الا به چاپلاق « 2 » و سيلاخور « 3 » رفت و نظر على خان زند را به خرم‌آباد فيلى بر سر زكى خان - زند فرستاد و زكى خان فرار نموده ، به پشتكوه فيلى رسيد و نظر على خان چون نزديك به زكى خان شد و هنگامهء جنگ گرم گرديد ، زكى خان شكست يافته ، فرار نموده به سيلاخور ، [ آمده 
  ] پناه به اصطبل وكيلى برده و بعد از چند روز مورد عنايت گرديد « 4 » و امور نواحى بروجرد و لرستان فيلى كمال انتظام يافت .\r\nو اين وقايع در سال 1178 : اتفاق افتاد و چون در سال گذشته ، شيخ سلمان ، رئيس طايفهء بنى كعب ، از اعراب باديه كه خراج‌گزار دولت روم بود از پاشاى بغداد رنجيده ، دوهزار خانوار بنى كعب را برداشته از شط العرب گذشته ، در ناحيهء دورق كه اكنون به فلاحى شهرت يافته ، منزل نمودند « 5 » و چند كشتى كوچك و بزرگ را فراهم آورده ، بر مترددين درياى فارس و لنگرگاه بصره ، بىاعتدالى مىنمودند ، عمر پاشا والى بغداد ، محمد آقاى سلام آقاسى « 6 » را ، روانهء دربار وكيلى نموده ، در سيلاخور به شرف حضور رسيده ، استدعا داشت كه اگر سپاه ظفرپناه براى تنبيه شيخ سلمان نهضت نمايد ، سيورسات و مخارج اردو را از بصره رسانند و مسئول او به اجابت رسيده « 7 » ، در عين زمستان از سيلاخور حركت فرمود و از خرم‌آباد فيلى گذشته ، وارد دزفول شدند و معادل بيست هزار تومان از اهالى دزفول و شوشتر به اسم پيشكشى گرفته ، بر تمامى نواحى خوزستان و عربستان ، ضابط و عامل گماشت و در اول رمضان تشريف‌فرماى شوشتر گرديد و در عشر اوسط اين ماه ، عيد سعيد نوروز اتفاق افتاد . « 8 »\r\nپس موكب و الا ، براى تنبيه شيخ سلمان به جانب فلاحى حركت نمود و خبر رسيد كه شيخ سلمان با تمامى بنى كعب به جزيره حفار « 9 » كه در ملتقاى شط كرن و شط العرب است ، گريخته و اردوى اعلى در منزل كيان « 10 » كه تا درياى فارس شش فرسخ است و تا كنار شط العرب يك فرسخ و تا بصره آن‌قدر مسافت داشت كه از اردو بازار براى رفع حوائج با كشتى اگر صبح حركت مىنمودند به بصره رفته ، قبل از ظهر مراجعت مىكردند ، پس محصلى براى آوردن سيورسات و كشتى براى رفتن در عقب شيخ سلمان كه هر روزه در جزيره توقف داشت روانه بصره داشتند و متسلم بصره ، قدرى خرما ، بار دو فروند كشتى كرد و زورقى را با زينت تمام براى سوارى نواب وكيل فرستاد و در باب غله ، عذرخواه گرديد و نواب وكيل با چند فوج\r\n\r\n\r\n","description":"","footnote":"\r\n( 1 ) . ر ك : گيتىگشاى ، ص 122 ، روضة الصفا ، ج 9 ، ص 79 .\r\n( 2 ) . ( عروج يعنى جابلق ) شهر سوس را گويند ، شهرى كوچك است . . . نزهة القلوب ، ص 70 .\r\n( 3 ) . ر ك : گيتىگشاى ، ص 123 .\r\n( 4 ) . ر ك : گيتىگشاى ، ص 126 .\r\n( 5 ) . ر ك : گيتىگشاى ، ص 126 ، روضة الصفا ، ج 9 ، ص 80 .\r\n( 6 ) . ر ك : گيتىگشاى ، ص 127 .\r\n( 7 ) . ر ك : گيتىگشاى ، ص 128 .\r\n( 8 ) . ر ك : گيتىگشاى ، ص 131 .\r\n( 9 ) . در گيتىگشاى ، ص 132 ، آمده است كه : ( اموال و اسباب به قلعهء حصار كه مجمع البحرين شط كرن و شط العرب واقع است ، روى آورد ) . اين نام در گيتىگشاى : ( حفار ) است و در متن : ( خفار ) بود .\r\n( 10 ) . ر ك : گيتىگشاى ، ص 132 .\r\n","page_name":" 607 ","page_number":623},
  {"content":"\r\n\r\nلشكر به توسط بطيل از شط كاران عبور فرموده ، در ميانهء شطوط ثلثه و شط كاران ، توقف نموده و فوجى جزائرچى به سركردگى زكى خان زند بر سر شيخ سلمان فرستاد و شيخ مزبور پيش از ورود لشكر بر كشتيها نشسته به قبه دريا رفته بود و مأمورين مراجعت نمودند و چون شيخ سلمان ، سدى بر رودخانه جراحى بسته و انهار بسيار از يمين و يسار آن بريده ، آبادى زياد ساخته بود « 1 » ، آن سد را خراب و قلعه حفار را خراب نموده ، پس از دو سه روز رسولى از جانب شيخ سلمان آمده ، ميرزا محمد على صدر الممالك را شفيع خود نموده بود كه هر ساله ، مبلغى به رسم ماليات به خزانه عامره رساند « 2 » و چون طايفه بنى كعب شيعه اثناعشريه بودند ، مسئول آنها ، مقبول گرديد .\r\nو شطوط ثلثه كه نام برده شد : اول شط العرب است كه چون دجلهء بغداد و شط فرات در قرنه تلاقى كنند ، شط العرب گويند ، دويم شط حويزه است كه مبادى آن را ، رود كرخه گويند و داخل شط العرب شود و سيم شط فلاحى است كه مبادى آن را ، رودخانه جراحى گويند .\r\nو چون موسم تابستان رسيد و هواى فلاحى طعنه به دوزخ مىزد ، موكب و الا از راه خلف‌آباد فلاحى به عزم بهبهان و كوه‌گيلويه « 3 » ، نهضت فرمود و بعد از چند روز در ناحيهء زيدون كه چهار فرسخ جنوبى بهبهان است نزول اجلال فرمود « 4 » و فوجى از سپاه ظفرپناه را براى تنبيه اهالى ناحيهء ليراوى « 5 » كه در ساحل درياى فارس و ده فرسخ جنوبى بهبهان است مأمور فرمود و اهالى ليراوى در ماهور ميلاتى كه كوههاى سخت و دره‌هاى « 6 » عميق و هوائى بسيار گرم دارد ، متفرق شدند و لشكريان در همه‌جا ، بر آنها تاخته ، جماعتى از آنها را كشتند و اموالشان را بردند و بسيارى را اسير نمودند و موكب و الا از راه سياه‌پوش زيدون عبور نموده ، در كنار رودخانه آب شيرين ، مشهور به خيرآباد « 7 » ، سه فرسخ مشرقى بهبهان نزول فرمود و افواج مأموره به ليراوى ، به فيروزى به اردوى اعلى پيوسته ، اسراى ليراوى را به حضور رسانيده ، حكم قتل آنها ، صادر گشت و از سرهاى آنها ، كله‌منارى را برپا نمودند . « 8 »\r\nپس ، از باشت‌باوى و فهليان و دشمن زيارى و قريهء خلار گذشته روز دويم ماه صفر ، سال 1179 « 9 » وارد شيراز جنت‌طراز گرديد .\r\nو چون تقى درانى بر نواحى كرمان استيلا يافته بود ، تقى خان « 10 » حاكم يزد را برحسب استدعاى خود مأمور به تنبيه تقى درانى فرمود ، چون وارد خاك كرمان گشت و چهار فرسخ تا به اردوى تقى [ درانى 
  ] باقى بود ، شب هنگام بىجدال عطف عنان نموده ، به سرعت تمام وارد\r\n\r\n\r\n","description":"","footnote":"\r\n( 1 ) . ر ك : گيتىگشاى ، ص 134 .\r\n( 2 ) . ر ك : گيتىگشا ، ص 134 .\r\n( 3 ) . در متن : كوه‌ليكويه .\r\n( 4 ) . ر ك : گيتىگشا ، ص 137 .\r\n( 5 ) . در گيتىگشا ، ص 137 : ( لراوى ) ، در مجمل التواريخ ، گلستانه : ( ليلاوى ) ص 335 .\r\n( 6 ) . در متن : ( درهاى ) .\r\n( 7 ) . ر ك : گيتىگشا ، ص 138 .\r\n( 8 ) . ر ك : گيتىگشا ، ص 138 .\r\n( 9 ) . در روزنامه كلانتر ، ص 63 : ( تحاقوىئيل ، 1179 ) .\r\n( 10 ) . در گيتىگشا ، ص 141 : ( محمد تقى خان بافقى ) است . و روضة الصفا ، ج 9 ، ص 81 .\r\n","page_name":" 608 ","page_number":624},
  {"content":"\r\n\r\nيزد گرديده ، فتحنامه خوانده ، مىفرمود كه فتح بزرگ به سلامت بازآوردن لشكر است الحمد للّه از دماغ احدى خون نيامد ، اين اخبار چون به نواب وكيل رسيد ، بسى خنديد و فرمود « 1 » : مردمان شهرى چنين باشند ، پس على خان شاهسون را مأمور به كرمان فرمود و بعد از ورود و محاصرهء شهر ، گلوله‌اى به على خان رسيده ، وفات يافت . « 2 »\r\nو در بهار همين سال [ 1179 
  ] : نظر على خان زند را مأمور به كرمان فرمود ، بعد از ورود به كرمان و چند روزى محاصره ، تقى خان درانى را گرفته ، بسطام خان سركردهء غلامان چخماقى را در كرمان گذاشته ، تقى [ درانى 
  ] را به همراه خود به شيراز آورده ، به فرمان نواب وكيل او را كشتند . « 3 »\r\nو در همين سال [ 1179 
  ] : صادق خان : بيگلربيگى فارس ، به نظم لارستان مأمور گرديد و نصير خان لارى در قلعهء لار متحصن گشت و صادق خان « 4 » بعد از ورود به قهر و غلبه ، قلعه لار را گشوده و نصير خان را با عيال و اطفال گرفته ، روانه شيراز داشت و حكومت لارستان را به مسيح خان پسر عموى نصير خان واگذاشت . « 5 »\r\nو در سال 1180 : وكيل كه خاطر را از نظم ممالك ايران جز خراسان آسوده داشت ، شهر شيراز جنت‌طراز را پايتخت سلطنت خود فرمود و بنياد ساختن عمارات را نمود : اول قلعهء شهر را از گچ و آجر بنا كرده ، به اتمام رسانيد ، بعد از آن ارگى براى نشيمن و حرمسراى خود بساخت و به انجام رسانيد ، صاحب تاريخ زنديه نوشته است « 6 » كه : چون اراضى خارج دروازهء شيراز پستى و بلندى بسيار داشت ، دوازده هزار نفر عمله ، به ولايات محروسه خود حواله داد كه براى تسطيح و هموار نمودن اراضى حاضر نمود و جماعتى از مطربان و سرناچيان و زنان آوازه‌خوان را گماشت كه در چند جا بساط عيش گسترده ، مشغول سازندگى بودند ، براى آنكه جماعت كاركنان به تردماغى و خوشحالى ، به وجد و سرور ، مشغول به عمل باشند « 7 » و تفصيل ساير عمارات وكيلى در شيراز و خارج شيراز ، در عنوان بقاع شيراز در اين فارسنامه انشاء اللّه تعالى نگاشته شود .\r\nو چون مير مهنا ضابط بندر ريگ « 8 » هميشه با همسايگان دور و نزديك خود ناسازگار بود و پيش از آنكه نواب وكيل از شيراز براى يورش عراق نهضت فرمايد ، مير مهنا را به دست آورده ، ارادهء قتل او را فرمود و ميرزا محمد بيك خورموجى دشتستانى داماد مير مهنا ، از خدمتگزاران « 9 » واقعى نواب وكيل بود و در جنگ با آزاد خان در صحراى خشت ، خدمات\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 141 ، 142 ، 143 .\r\n( 2 ) . ر ك : گيتىگشا ، ص 143 .\r\n( 3 ) . ر ك : گيتىگشا ، ص 145 .\r\n( 4 ) . در گيتىگشا ، ص 148 : ( صادق خان استظهار الدوله ) .\r\n( 5 ) . ر ك : گيتىگشا ، ص 146 ، 147 .\r\n( 6 ) . ر ك : گيتىگشا ، ص 154 .\r\n( 7 ) . ر ك : گيتىگشا ، ص 154 .\r\n( 8 ) . ( در سواحل فارس بندرى است مسمى به بندر ريگ و اعراب آن را معرب كرده بندر ريق خوانند ) . روضة الصفا ، ج 9 ، ص 82 ، و ر ك : آثار شهرهاى خليج فارس ، ص 831 و 847 .\r\n( 9 ) . در متن : خدمتگذاران .\r\n","page_name":" 609 ","page_number":625},
  {"content":"\r\n\r\nلايقه نموده بود ، توسط از مير مهنا كرده ، به درجه قبول رسيد و مير مهنا باز به ضابطى بندر ريگ برقرار گرديد و در غيبت نواب وكيل از فارس ، بناى تاخت و تاز را گذاشت [ و 
  ] همسايگان را آزار مىنمود و صادق خان بيگلربيگى فارس ، امير گونه خان « 1 » افشار را براى تنبيه او روانه داشت و مير مهنا با عيال و كسان خود بر كشتيها نشسته ، در جزيره خاركو ، منزل نمود « 2 » و چون اين جزيره آب شيرين نداشت ، مير مهنا در خيال تصرف جزيره خارك كه شرح حالش در باب ذكر جزائر فارس نگاشته شود و در دست فرنگيان ولنديزى « 3 » بود ، افتاد و چون جماعت ولنديزى از خيال مير مهنا مطلع گشتند ، شيخ سعدان « 4 » بوشهرى را به اعانت خود خواستند و شيخ سعدان با تفنگچيان بوشهرى و ريشهرى بر كشتيها نشسته ، به جزيرهء خارك آمدند و كپيتان « 5 » جهازات ولنديزى با كشتيهاى جنگى به مصاحبت تفنگچيان بوشهرى به جانب جزيرهء خاركو شتافتند و مير مهنا با دلاوران اعراب بندر ريگى با كشتيهاى خود در برابر آنها آمده ، جنگى سخت نموده ، سپاه ولنديز « 6 » و بوشهر را شكست داد و جماعتى را كشتند و بيشترى را غرق دريا نمودند و بلاتأمل به صوب جزيره خارك شتافته ، در كنار قلعهء جزيرهء خارك با « 7 » فرنگيان جنگ نموده و از توپ و تفنگ آنها انديشه نكرده ، غالب شدند و قلعه را متصرف گرديدند و بسيارى را كشتند و سركردهء آنها را اسير كردند « 8 » و آلات و ادوات جنگ و مال التجاره آنها را تصاحب نمودند و در روى دريا بناى راهزنى را گذاشتند تا آنكه در اين سال زكى خان - زند « 9 » به فرمان نواب وكيل وارد بندر ريگ گرديد و در تدارك كشتى و سفر دريا شد و همراهان مير مهنا از عاقبت كار ترسيدند و حسن سلطان پسرعموى او فرصت يافته و اطراف او را محاصره داشت [ و 
  ] جمعى از فدويان ، مير مهنا را به كشتى شكسته رسانيده ، او را از چنگ حسن سلطان « 10 » نجات دادند و زكى خان مراتب را خدمت وكيل معروض داشت و فرمان حكومت بندر ريگ و جزيره خارك ، با لقب خانى ، براى حسن سلطان صادر گرديد و آنچه در آن جزيره از اموال خاصه مير مهنا و تجار و لشكر ولنديزى بود به حسن سلطان عنايت گرديد و مير مهنا بعد از فرار در دريا ، طوفانى شده ، كشتى ، او را به بصره رسانيد و اهالى بصره كه از دست او آزارها كشيده بودند ، او را شناختند و حبس نمودند ، پس به حكم عمر پاشا والى بغداد او را كشتند . « 11 »\r\nو هم در اين سال ، [ 1180 
  ] : نواب آقا محمد خان و نواب حسين قلى خان « 12 » پسران صدق\r\n\r\n\r\n","description":"","footnote":"\r\n( 1 ) . در متن : امير كونه خان .\r\n( 2 ) . ر ك : گيتىگشا ، ص 161 ، 162 .\r\n( 3 ) . مقصود هلنديان است . در گيتىگشا ، ص 162 ، اين كلمه به صورت ( ولنديس ) آمده است . و چنين است در روضة - الصفا ، ج 8 ، ص 83 .\r\n( 4 ) . ر ك : گيتىگشا ، ص 163 .\r\n( 5 ) . همان  Captain  انگليسى است كه در فارسى به صورت كاپيتان و سروان و ناخدا به كار مىرود .\r\n( 6 ) . هلند است كه آن را در تواريخ ولنديز دوچ نيز گويند . ر ك : تاريخ ايران ، ملكم ، ج 2 ، حاشيه ص 50 .\r\n( 7 ) . ر ك : گيتىگشا ، ص 163 ، روضة الصفا ، ج 9 ، ص 83 .\r\n( 8 ) . ر ك : گيتىگشا ، ص 164 : ( روانه موطن اصلى گردانيد ) .\r\n( 9 ) . ر ك : گيتىگشا ، ص 164 ، 165 .\r\n( 10 ) . ر ك : گيتىگشا ، ص 166 .\r\n( 11 ) . ر ك : گيتىگشا ، ص 168 .\r\n( 12 ) . ر ك : گيتىگشا ، ص 170 .\r\n","page_name":" 610 ","page_number":626},
  {"content":"\r\n\r\nمرحمت‌پناه محمد حسن خان قاجار نايب السلطنه كه بعد از واقعهء پدر نامدار خود در ميانه طايفه يموت تركمان توقف داشتند ، وارد شيراز گرديدند و مورد مهربانى و تفقد در نزد نواب وكيل شدند « 1 » و بعد از چندى ، نواب حسين قلى خان به خاطرخواه خود ، حكومت دامغان را يافته « 2 » ، از شيراز به جانب مقصد نهضت فرمود و بعد از مدتى ، ترك حكومت نموده در ناحيهء نوكنده « 3 » كه بلوكى است ميانه مازندران و استرآباد كه ملك اربابى والد ماجد او بود و به ارث به او تعلق داشت توقف نمود و محمد خان دادو « 4 » حاكم مازندران از كينه ديرينه هر روزه به توسط عريضه او را متهم و خائن قلم مىداد تا آنكه از بارفروش « 5 » كه دار الاياله بود جمعيتى كرده به جانب نوكنده حركت نمود و چون به اشرف البلاد رسيد ، نواب حسين قلى خان كه به جهانسوز شاه ملقب شده بود ، از راه غير متعارف رفته ، شهر سارى را تصرف فرمود و محمد خان از اشرف [ البلاد 
  ] مراجعت مىنمود كه در ميانهء راه « 6 » با مرتضى قلى خان برادر نواب معزى اليه ملاقات كرده ، بعد از جنگ ، شكست يافته ، گرفتار گشته ، با غل و زنجير در خدمت مرتضى قلى خان به حضور نواب و الا رسيدند و به اتفاق به بارفروش رفتند و مال بسيارى از محمد خان گرفتند و او را كشتند ، چون اين اخبار در شيراز به عرض نواب وكيل رسيد ، زكى خان زند را به نظم مازندران مأمور داشت « 7 » و بعد از ورود و انتظام ، از تعاقب نواب جهانسوز خان « 8 » تا استرآباد و گرگان عنان نكشيد و نواب معزى اليه در ميانهء طايفهء يموت توقف فرمود و زكى خان عود به مازندران نمود مهدى خان پسر محمد خان داود را حاكم مازندران نموده مراجعت به شيراز نمود پس نواب جهانسوز خان عود به مازندران نموده در نوكنده توقف فرمود و چون مهدى خان حاكم مازندران مانند پدر خود بناء سوء سلوك گذاشته ، جماعتى از او رنجيده ، به نواب جهانسوز خان پناه آوردند و نواب معزى اليه با ملازمان خاصه خود از راه كوهستانات هزار جريب « 9 » ايلغار فرموده به قصبهء بارفروش رسيده ، مهدى خان را گرفته ، به استقلال تمام به قبض و بسط امور مملكتى مازندران پرداخت و چون اين اخبار در شيراز به عرض نواب وكيل رسيد ، على محمد خان زند « 10 » را براى نظم مازندران روانه فرمود و نواب جهانسوز خان ، صلاح خود را در توقف مازندران نديده ، به عزم استرآباد نهضت فرمود و در آنجا به اغواى طايفهء يوخارىباشى قاجار « 11 » به دست دو نفر يموت تركمان كه از\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 170 ، روضة الصفا ، ج 9 ، ص 85 .\r\n( 2 ) . ر ك : گيتىگشا ، ص 170 ، روضة الصفا ، ج 9 ، ص 86 .\r\n( 3 ) . ر ك : گيتىگشا ، ص 171 : ( نوكنده بلوكى است در ميانه استرآباد و مازندران ) .\r\n( 4 ) . ( محمد خان سوادكوهى مشهور به دادو ) گيتىگشا ، ص 171 ، ( دادو : بر وزن جادو در اصل به معنى غلام است ) .\r\nناسخ التواريخ ، ج 1 ، ص 30 .\r\n( 5 ) . نام سابق شهر بابل مازندران كه نام قديمى آن مامطير  ( Mamatir )  است . ( فرهنگ معين )\r\n( 6 ) . ( در رستم‌آباد ) . گيتىگشاى ، ص 172 .\r\n( 7 ) . ر ك : گيتىگشا ، ص 172 .\r\n( 8 ) . ( چون . . . در سفك دماء تعدى و تطاولى تمام رفت و حكم به تخريب و تحريق آن بيوتات صادر شد . . . لهذا خان جلالت بنيان را جهانسوز شاه لقب كردند ) . روضة الصفا ، ج 9 ، ص 89 .\r\n( 9 ) . ر ك : روضة الصفا ، ج 9 ، ص 90 .\r\n( 10 ) . در تاريخ گيتىگشا ، ص 174 : ( محمد على خان ) ، اما در روضة الصفا ، ج 9 ، ص 95 : ( على محمد خان زند ) است .\r\n( 11 ) . ر ك : گيتىگشا ، ص 174 ، و ناسخ التواريخ ، ج 1 ، ص 32 ، و نامه خسروان ، ص 10 ، نامه چهارم .\r\n","page_name":" 611 ","page_number":627},
  {"content":"\r\n\r\nغلامان خاصه او بودند شهيد گرديد « 1 » و چون ايالت بندر عباس به حاجى آقا محمد والى سابق اصفهان مفوض بود و شيخ عبد اللّه عرب بنى معين « 2 » حاكم جزيرهء هرموز اعتنائى به او نداشت ، حاجى محمد آقا به لطايف حيل او را گرفته ، روانه شيرازش داشت و بعد از مدتى پسر خود را گروگان داده ، عود به وطن نمود و عريضه خدمت زكى خان نوشت و تسخير مسقط و عمان را به اسهل وجوه جلوه داده ، چون مراتب به عرض نواب وكيل رسيد .\r\nدر اوائل فصل خزان سال 1180 و اند : براى تسخير مسقط و عمان ، زكى خان را سردار فرموده از شيراز از راه فسا و داراب و سبعه وارد بندرعباس گرديد و برحسب فرمان وكيلى ، تفنگچى و چريك سواحل درياى فارس از حد حفار « 3 » و نواحى فلاحى كه مسكن طايفهء بنى كعب بود و بنادرات ، در كشتيهاى ديوانى كه از زمان حضرت نادر شاه باقى بود و كشتيهاى تجار سوار شده به عزم تسخير مسقط حركت نمايند و شيخ عبد اللّه بنى معين والى جزيره هرموز در خدمت زكى خان مصدر انجام تمامى امور بود و او را دختر جميله‌اى بود « 4 » و جماعتى ، اوصاف حميده او را خدمت خان عرض كرده ، خان را فريفته جمال ناديده او نمودند كه گفته‌اند يعشق السمع قبل العين « 5 » و زكى خان از مفارقت دختر در سوز و گداز افتاده ، آرام نداشت و ناچار گشته به توسط بعضى ، راز خود را به شيخ عبد اللّه اظهار داشته ، خواهشمند مواصلت گرديد ، و شيخ عبد اللّه از اين پيغام در پيچ و تاب افتاد و به ظاهر قبول نموده ، اظهار خوشدلى داشت ، پس براى اتمام معامله ، زكى خان را به جزيرهء هرموز كه در برابر بندرعباس به مسافت قليلى افتاده ، دعوت نمود و عشق دختر ، چنان زكى خان را آشفته نموده بود كه از آداب سردارى غافل گشته ، با چند نفر از نزديكان خود ، بىتأمل به جزيرهء هرموز شتافته ، شيخ عبد اللّه در همان روز ورود ، زكى خان را محبوس نظر نموده « 6 » ، پيغام فرستاد كه پسر من در شيراز به عنوان گرو محبوس نظر است تا او را به من نرسانى ، خلاصى از حبس نيابى و چون اين واقعه به عرض وكيل رسيد ، پسر شيخ عبد اللّه را مرخص فرموده و بعد از ورود او ، شيخ عبد اللّه ، زكى خان را هم مرخص نمود و عزيمت يورش مسقط و عمان به اهمال گذشت . « 7 »\r\nو چون عمر پاشا والى بغداد « 8 » ، بعضى از تجار ايرانى را تاراج كرده بود و چند سال بر خلاف حساب از زوار مشاهد مشرفه عراق عرب باج مىگرفت ، نواب وكيل مراتب را خدمت اعليحضرت سلطان مصطفى خان قيصر روم نگاشت و براى پاداش اعمال عمر پاشا ، سر او را درخواست فرمود و چون از جانب امناى دولت عثمانى جواب مقرون به صواب نرسيد ،\r\n\r\n\r\n","description":"","footnote":"\r\n( 1 ) . ( چند تن از تركمانان ملتزم ركاب را به مال فراوان تطميع كردند و ايشان نيم‌شبى در خوابگاه او گلوله‌هاى تفنگ را گشاد داده تا همچنان در جامه خواب شهيد شد ) . ناسخ التواريخ ، ج 1 ، ص 33 ، روضة الصفا ، ج 9 ، ص 112 : نام قاتل او را ( آرتق ) مىداند و تاريخ آن را شب 12 صفر .\r\n( 2 ) . ر ك : گيتىگشا ، ص 176 ، روضة الصفا ، ج 9 ، ص 117 .\r\n( 3 ) . در گيتىگشا ، ( حفار ) در متن : خفار .\r\n( 4 ) . ر ك : گيتىگشا ، ص 176 ، روضة الصفا ، ج 9 ، ص 118 .\r\n( 5 ) . گوش پيش از چشم عاشق مىشود : ( نديده و از روى شنيده‌ها عشق ورزيدن ) .\r\n( 6 ) . ر ك : گيتىگشا ، ص 177 ، روضة الصفا ، ج 9 ، ص 119 .\r\n( 7 ) . ر ك : گيتىگشا ، ص 178 ، روضة الصفا ، ج 9 ، ص 119 .\r\n( 8 ) . ر ك : گيتىگشا ، ص 178 ، روضة الصفا ، ج 9 ، ص 120 .\r\n","page_name":" 612 ","page_number":628},
  {"content":"\r\n\r\nدر اواخر سال 1188 : نواب وكيل براى تسخير بصره كه اعظم بلاد عثمانى است ، صادق خان برادر خود را با سى هزار نفر لشكر مأمور فرمود و چون سپاه ظفرپناه در كنار شط العرب نزول نمود ، بناى ساختن زنجير و مهيا داشتن باقى آلات جسر گذاشتند « 1 » .\r\nو در بهار سال 1189 : شروع به بستن جسر نمودند ، طايفهء منتفج « 2 » و عسكر رومى و قراولان دولت انگليس ، با چندين كشتى و توپ در شط العرب در برابر اردوى ايرانى آمده بناى جنگ را گذاشتند و سپاه ايرانى داد مردانگى را داده ، ده هزار نفر سپاه رومى و قراولان انگليسى و چندين هزار عرب منتفج را شكست دادند و دوهزار نفر بختيارى از شط العرب گذشته ، مشغول ساختن جسر شدند و در هيجده « 3 » روز جسر را تمام نموده ، عبور كرده ، بصره را محاصره نمودند ، چون اين اخبار به قسطنطنيه « 4 » رسيد ، جماعتى از پاشايان دياربكر و وان و موصل را روانه بغداد نمودند و برحسب خواهش نواب وكيل ، عمرپاشا را كشتند و رسولى را به شيراز فرستادند كه برحسب خواهش پادشاه ايران ، عمر پاشا را كشتند و باعث معاندت را برداشتند و اين واقعه موجب قوت دولت ايران و ضعف خصم گرديد و نواب وكيل ايلچى را مورد عنايت ساخته به وعده‌هاى خوش‌آيند ، مشغول فرمود و به اتمام و انجام تدابير خويش پرداخت و هر روزه مدد و تدارك براى صادق خان روانه بصره مىنمود ، مدت محاصره بصره از سيزده ماه گذشت « 5 » و سال به آخر آمد .\r\nو سنه 1190 : دررسيد و در اين سال معادل دوازده هزار نفر از « 6 » جماعت خوارج عمان و مسقط با كشتيهاى جنگى به حمايت اهل بصره آمدند و نزديك به پنج ماه بر روى آب توقف كرده ، هر روزه در برابر اردو آمده ، جنگ مىنمودند و عاقبت شكست يافته ، از پى كار خود رفتند .\r\nو در بهار اين سال : ( 1190 ) : سليمان آقاى متسلم بصره « 7 » جماعتى را به استيمان فرستاد ، امان خواستند و نواب صادق خان مسئول او را اجابت كرد و روز ديگر شهر بصره را به تصرف دادند و نواب معزى اليه ، بعد از اين فتح ، چهار ماه در بصره توقف نمود ، پس به فرمان نواب وكيل ، على محمد خان زند به جاى خود در بصره گذاشت و با سليمان آقا متسلم و اعيان بصره ، عود به شيراز جنت‌طراز نمود .\r\nو على محمد خان « 8 » والى بصره در سال 1191 : براى تنبيه طايفهء منتفج « 9 » ، از بصره حركت نمود و مشايخ منتفج ، چند نفر از ريش‌سفيدان خود را به شفاعت روانه داشتند و تعهد رسانيدن\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 120 .\r\n( 2 ) . ر ك : روضة الصفا ، ج 9 ، ص 121 . در گيتىگشا ، ص 192 ، اين نام : ( منقح ) آمده .\r\n( 3 ) . در روضة الصفا ، ج 9 ، ص 121 : ( هفده روز ) .\r\n( 4 ) . در متن : ( قسطنتنيه ) كه همان استانبول است .\r\n( 5 ) . ر ك : گيتىگشا ، ص 207 .\r\n( 6 ) . ر ك : گيتىگشا ، ص 208 .\r\n( 7 ) . ر ك : گيتىگشا ، ص 208 ، روضة الصفا ، ج 9 ، ص 121 .\r\n( 8 ) . ر ك : گيتىگشا ، ص 211 .\r\n( 9 ) . در گيتىگشا ، ص 212 : ( منقح ) ، اما در روضة الصفا ، ج 9 ، ص 121 : ( منتفج ) است .\r\n","page_name":" 613 ","page_number":629},
  {"content":"\r\n\r\nماليات و پيشكشى خود را نمودند ، على محمد خان مسئول آنها را ، اجابت نداشت و كار به جنگ رسيد و جماعت منتفج آب در صحراى بصره انداختند و سپاه خود را آمادهء جنگ داشتند و على محمد خان چون بر آنها تاخت و سواران زند و بختيارى را مجال حركت نبود در گل و لاى فروماندند و شكست بر سپاه ايرانى افتاد و بسيارى به دست طايفهء منتفج كشته شدند و على محمد خان چون لشكر را شكسته ديد ، فرار را عار دانسته بر دشمن تاخت و چندين نفر را به دست خود بكشت و غلام سياهى از عقب آن جوان دلير درآمده ، به ضربتى كارش را ساخت « 1 » و مهدى خان برادر او نيز كشته گشت و على همت خان برادر ديگرش و محمد حسين خان بهبهانى شهر بصره را محافظت نموده ، مراتب را معروض خدمت نواب وكيل داشتند . « 2 »\r\nو اين وقايع در سال 1192 اتفاق افتاد ، پس نواب وكيل ، باز ، صادق خان بيگلربيگى فارس را با چندين هزار نفر چريك فارس ، مأمور به انتظام نواحى بصره فرمود و نواب صادق خان ، جعفر خان پسر خود را به مصاحبت برداشته ، نهضت نمود و چون به حوالى بصره رسيد ، هر يك از فتنه‌جويان به طرفى گريختند و كار آن سامان ، قرين امن و امان گرديد . « 3 »\r\nو مرحوم ميرزا محمد كلانتر شيراز در روزنامهء خود نگاشته است « 4 » كه نواب وكيل در دفعهء آخر ، چون تشريف‌فرماى شيراز گرديد ، مدت چهارده سال توقف فرمود و شيراز را معمور و آباد داشت و به خواست ايزد متعال از جميع سوانح ايام بر كنار بود و در سال آخر زندگانيش به ارتكاب امورى پرداخت كه شايسته و لايق اخلاق او نبود و از او ديده نشده ، بلكه شنيده هم نگشت « 5 » ، چرا كه مدتها به آنچه از ممالك ايران « 6 » در تصرف داشت قناعت فرموده ، طلب زيادتى نكرد و در اين آخر كار به خيال تسخير بصره افتاد و از انفاذ لشكر و تدارك سفر ، خسارتهاى كلى به عراق و فارس رسيد و از كارهاى غيرلايق او آن بود كه محمد نام را « 7 » ، انباردار ديوانى فرمود و مقدارى از غله را به خيانت تلف نمود و حضرت خاقان وكيل ، غرامت محمد را از ارباب‌داران گرفت ، اگرچه جماعتى كه پيش از او دعوى سلطنت مىنمودند ، صد مقابل اين ظلم و جور مىنمودند ليكن چون از وكيل دينارى بر خلاف حساب نديده بودم اين را نگاشتم ، ديگر آنكه با بسط مملكت و اسباب سلطنت و شوكت دارائى ، اگر يك حبه يا يك دينار از مخارج لازمهء يوميه ، بيشتر به خرج مىرفت ، در مقابل آن از كشتن چندين نفر مضايقه نداشت . « 8 »\r\nو مدت يكسال مبتلاى ناخوشى بود تا آنكه در سيزدهم ماه صفر در سال 1193 در شهر شيراز ، در عمارت مشهور به اندران كوچك كه تاكنون كه سال 1304 است به آبادى باقى\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 213 ، روضة الصفا ، ج 9 ، ص 122 .\r\n( 2 ) . ر ك : گيتىگشا ، ص 214 .\r\n( 3 ) . ر ك : گيتىگشا ، ص 214 .\r\n( 4 ) . روزنامه كلانتر ، ص 65 .\r\n( 5 ) . روزنامه كلانتر ، ص 67 .\r\n( 6 ) . در متن : ( ايران را ) .\r\n( 7 ) . در روزنامه كلانتر ، ص 68 : ( محمد ققنس ) .\r\n( 8 ) . روزنامه كلانتر ، ص 68 .\r\n","page_name":" 614 ","page_number":630},
  {"content":"\r\n\r\nاست ، وفات يافته ، به روضه رضوان خراميد « 1 » و خوبيهاى او هزار و بديهاى او يكى بود و خوب گفته‌اند : كفى المرء نبلا ان تعد معايبه « 2 » ، غفار آمرزگار از جرائمش بگذرد .\r\n اى آسمان تيره ، ظلوم و ستمگرى * قصاب بىمروت و جلاد كافرى\r\nجانها مكدر از تو ، ازايرا مكدرى * دلها مجدر از تو ، ازايرا مجدرى \r\nو تاريخ وفات او را چنين گفتند :\r\n كريم زند چو از دار بيقرار گذشت * سه از نود نود از صد ، صد از هزار گذشت « 3 » \r\nو نواب وكيل ، بعد از آرميدن مملكت ، چهل و پنج هزار نفر لشكرى در شيراز نگاه داشته ، مواجب و جيره مىرسانيد از آن جمله دوازده هزار نفر از اهالى عراق عجم و شش هزار نفر از مردم فارس و بيست و چهار هزار نفر از طوايف لك و الوار و سه هزار نفر از طايفهء بختيارى و هزار و چهارصد نفر ديگر را با تفنگهاى چخماقى و شمشيرهاى مرغوب ، ملازم فرموده ، آنها را غلام چخماقى مىگفتند و سركردهء آنها ، على بيك پدر صادق خان شقاقى و لطف على خان - چركسى و على خان كرد قراچورلو كه هر يك در فن تيراندازى يگانه بودند و هزار نفر از مردمان دلاور را امين خود دانسته ، آنها را يساول مىگفتند و سركردهء آن جماعت على مراد خان زند و عسكر خان رشتى و ميرزا محمد خان قاجار دولو بودند و هزار نفر ديگر را ، نسقچى مىفرمود و هفتصد نفر ديگر را تل طلا و مينا بر سر آنها زده ، اين جماعت را جارچى مىگفتند و هزار نفر ديگر را به اسم فراش قرار داده بودند و سيصد نفر ديگر ريكا « 4 » و سيصد نفر شاطر داشت و شش هزار نفر از رؤساى ملازمان نوكرى از ده‌باشى تا سردار كل ، مشغول خدمتگزارى بودند .\r\nو ايلات الوار و لك ، چندين هزار خانه در شيراز به اسم خانه شهرى توقف داشتند ، وقتى كه نواب وكيل به سلام عام مىنشست ، هشت هزار نفر از آنها حاضر مىشدند و نواب معزى اليه ، مادام زندگانى ، تكلفى در لباس نفرمود و قباى تابستانه‌اش ، چيت ناصرخانى « 5 » كه در بروجرد بر روى كرباس به عمل مىآوردند ، بود و لباس زمستانه‌اش اطلس قطنى و قدك اصفهانى ، عبائى بر روى قبا مىپوشيد و شال ترمهء زردى را عمامه و ديگرى را شال كمر مىنمود و گاهى از درجه كهنگى به اندراس مىرسيد ، مادام زندگانى استعمال جيقه « 6 » و جواهر ننمود و در هر ماهى يك بار به حمام مىرفت و لباس سر تا پا را تبديل مىفرمود و در بيست و نه روز ديگر نه\r\n\r\n\r\n","description":"","footnote":"\r\n( 1 ) . ( در دوازدهم شهر صفر . . . قولنجى شديد بر وى عارض و آنا فانا وجع در تشدد بود و در روز سيزدهم رحلت يافت ) .\r\nروضة الصفا ، ج 9 ، ص 124 ، بعضى او را مبتلا به ( سل ) نوشته‌اند . مجمل التواريخ ، گلستانه ، ص 458 .\r\n( 2 ) . ( . . . و من ذا الذى ترضى سجاياه كلها . . . ) نقل از ادب ابو الخير - امثال و حكم دهخدا ، ج 3 ، ص 1222 .\r\n( 3 ) . در حاشيه گيتىگشا ، ص 219 ، علاوه بر بيت فوق اين ماده تاريخ نيز آمده است : ( اى واى كريم خان مرد : 1193 ) .\r\nو در تاريخ رحلت كريم خان و جلوس ابو الفتح خان ، صباحى بيدگلى سروده است :\r\n رقم زد صباحى : ز ايوان شاه * برون رفت كاوس و كيخسرو آمد \r\n( كاوس را ) كه 87 است بايد از ( ايوان شاهى ) كه 384 است كم كرد و 297 مىماند و سپس كيخسرو را كه 896 است به آن مىافزائيم 1193 مىشود . گيتىگشا ، ص 219 ، حاشيه 1 .\r\n( 4 ) . مامورينى كه از طلوع آفتاب تا غروب در كوچه‌ها و بازارها مىگرديدند و خلايق را باخبر مىكردند كه بازارها و كوچه‌ها را جاروب كنند و آب بپاشند و پاك و باصفا نمايند . ( كريم خان زند ، پرويز رجبى ، ص 245 ) .\r\n( 5 ) . ر ك : روضة الصفا ، ج 9 ، ص 123 .\r\n( 6 ) . تاج .\r\n","page_name":" 615 ","page_number":631},
  {"content":"\r\n\r\nتغيير لباس مىداد و نه به حمام مىرفت .\r\nزمان زندگانى او را بعضى هفتاد و پنج و بعضى نزديك به هشتاد سال گفته‌اند و بيست و شش سال به استقلال پادشاهى داشت و هرگز نام شاهى را بر خود نگذاشت و مىگفت من وكيل شاه اسمعيلم « 1 » و در بيست سال بدون منازع فرمانرواى ايران بود ، خوى نيكوى او در آسايش و گرفتارى ، در جنگ و آشتى يكسان بود ، اگرچه مروتى وافر داشت اما گاهى سياستى سخت مىفرمود و خصم ذليل و گنهكار پشيمان را هرگز مأيوس نداشت ، بهترين صفات او ، نيك‌دلى بود چنان كه خود مكرر مىگفته « 2 » : وقتى در اردوى نادرى ، مردى سپاهى بودم ، از فقر و احتياج زينى طلاكوب را از مرد زين‌سازى دزديدم و اين زين از مال يكى از امراى افغان بود و روز ديگر شنيدم كه زين‌ساز بيچاره در زندان نادرى است و حكم شده كه روز ديگر اگر زين را ندهد به طناب رسد ، دل من از اين خبر بسى بسوخت ، زين را بردم و به جائى كه برداشته بودم گذاشتم و صبر نمودم تا زن زين‌ساز رسيد ، چون آن را بديد ، نعره كشيد و از فرط سرور بر زمين افتاد و دعا نموده ، بگفت : كسى كه اين زين را واپس آورد ، خداوند آن‌قدر عمر به او دهد كه صد زين مرصع طلاكوب به خود بيند و من يقين دارم كه از دعاى آن زن به اين دولت رسيدم ، نواب جلال الدين ميرزاى قاجار در نامهء خسروان نوشته است : پدرم يعنى شاهنشاه ايران ، فتح على شاه براى فرزندان خود داستان نموده كه چون آقا محمد خان ، كريم خان را كشندهء پدر خود مىدانست از خشمى كه در دل داشت و كارى از او برنمىآمد ، شبها بر سر خوان كريم خان مىنشست با خنجر زيرانداز را ريز ريز مىكرد و بامداد كه سراىداران ، آن داستان را به پادشاه مىگفتند ، پاسخ مىداد كه هيچ به روى او نياوريد كه دل شكسته و پدر كشته است و هر شب زيرانداز ديگرى بيندازيد و نيز پدرم مىفرمود كه روزى در بارگاه آن پادشاه با آقا محمد خان بودم ، مرا با برادرزاده خويش يعنى لطف على خان به كشتى انداخت اگرچه وى در سال از من فزون بود ، نيروى من بيش بود ، آقا محمد خان مرا اشاره مىكرد كه خود را بر زمين اندازم آن پادشاه ، به آقا محمد خان گفت پيرويسكه « 3 » بچه را دوروئى مياموز تو خود زيرانداز مرا ريز ريز مىنمائى و بچه را دوروئى مىآموزى « 4 » . و نواب وكيل مادام عمر ، رعايت لوازم مذهب را به احسن وجوه نمودى و گاهى سخت‌رو و سخت‌گو نبودى و غالبا خوش و خرم بود تا پيش از يك سال از وفات از لذت خوردنى و شهوت‌رانى بهرهء وافر داشت ، درسى نخوانده ، خطى نمىنوشت ، چون پسر يكى از كلانتران طايفهء زند بود تحصيل هنرهائى كه شايسته حال او بود نمود ، در سوارى عديل نداشت و زور بازوى زيادى داشت ، در استعمال‌آلات جنگ حذاقتى وافر مىنمود ، از علوم رسميه بهره‌اى نداشت و علما را بيش از اندازه محترم مىداشت و نهايت ملائى را خواندن كتاب شرايع « 5 » مىپنداشت اگر مىخواست از رتبهء علم عالمى پرسش كند\r\n\r\n\r\n","description":"","footnote":"\r\n( 1 ) . رستم التواريخ ، ص 383 .\r\n( 2 ) . ر ك : تاريخ ايران ، ملكم ، ج 2 ، ص 55 .\r\n( 3 ) . مقصود پيرويسه است ، كريم خان به آقا محمد خان قاجار ( پيران ويسه ) لقب داده بود . ر ك : رستم التواريخ ، ص 384 .\r\n( 4 ) . نامه خسروان ، ص 133 - نامه سيمين .\r\n( 5 ) . از مهمترين آثار محقق حلى يا محقق اول : نجم الدين ابو القاسم جعفر بن حسن است ( 676 - 602 ) اين كتاب كه نام كامل آن : شرايع الاسلام فى مسائل الحلال و الحرام است بدليل اشتمال بر مسائل مختلف فقهى مورد توجه -\r\n","page_name":" 616 ","page_number":632},
  {"content":"\r\n\r\nمىگفت ، كتاب شرايع را خوانده است يا نه و سكه شاهى خود را اين شعر قرار داده بود :\r\n تا زر و سيم در جهان باشد * سكه صاحب الزمان باشد \r\nو نقش نگين سلطنتش « يا من هو به من رجاه كريم » « 1 » وزيرش ميرزا جعفر اصفهانى و ميرزا محمد حسين فراهانى متخلص به « وفا » بودند و چون نواب وكيل شيراز را پايتخت خود نمود ، حضرت شاه اسماعيل را در قصبه آباده فارس جاى داده ، متوقف فرمود ، پس منزلى نيكو براى او بساخت و در هر روزى يك تومان كه ده هزار دينار باشد نقد و مقدار سه من تبريزى گندم و ده من جو براى مخارج و جيره و عليق او معين نمود و در هر سالى دوبار در عيد نوروز كه اول برج حمل است و در اول برج ميزان ، لباسى كه فراخور آن نفقه بود براى او روانه آباده مىنمود پس بارخانه و عريضه‌اى به اين عنوان انفاذ مىداشت : عرضه داشت كمترين بندگان و در زير عرضه داشت چنان كه رسم است « كريم زند » مىنگاشت و چند سطر مطلب بيهوده بر آن مىافزود و حضرت شاه اسماعيل كه اوقات خود را در صنعت چاقوسازى مصروف مىداشت ، چند قبضه چاقوى دسترنج خود را به يادبود ارسال مىداشت و چون حضرت شاه اسماعيل در سال 1187 در قصبه آباده وفات يافت « 2 » ، نواب وكيل به قاعدهء الوار كه در مرگ بزرگان خود عزادارى كنند ، لجن بر كلاه خود و تمام بزرگان ماليده و سه روز سوگوارى نمودند و عنوان فرامين را « فرمان عالى شد » مىنگاشت و بر دامن رقم مهر مىزد و به اسماعيل خان والى لرستان فيلى ، « ابوى مقام » مىنوشت و پشت نوشته را مهر مىنمود و مىفرمود ما نوكر اين خانواده « 3 » ، از قديم بوده‌ايم و مادام پادشاهى او ، در ممالك ايران تعرض به مملكت خراسان نرسانيد و مىگفت خراسان را براى گذران ولىنعمت‌زادهء ما شاهرخ كور گذاشته‌ايم . و در روز وفات كريم خان مغفور ، نواب آقا محمد خان قاجار قوينلو ، خلف الصدق حضرت محمد حسن خان نايب السلطنه كه نزديك به پانزده سال در شيراز به عنوان گروگان توقف داشت ، در شكارگاه مهارلو ، هشت فرسخى شيراز ، مشغول بازاندازى و شكارپردازى بود كه خاتون « 4 » حرمسراى وكيلى ، عمه مكرمه نواب معظم اليه ، او را از ماجرا خبر داده « 5 » ، از مهارلو ، داخل شيراز نگشته با چهارده نفر از ملازمين خود « 6 » ، سه روزه وارد اصفهان گرديد و شب بيستم صفر ، به آستانه حضرت شاه عبد العظيم رسيده ، لوازم زيارت را به‌جا آورده ، استمداد همت نمود « 7 » و روز ديگر\r\n\r\n\r\n","description":"","footnote":"\r\nعلماى شيعه قرار گرفت و جانشين كتاب نهايهء شيخ طوسى گرديد و شروحى متعدد بر آن نگاشته شد كه مهمترين آنها شرحهاى شهيد ثانى و سيد محمد عاملى است . خود مرحوم محقق منتخبى از اين كتاب به نام ( مختصر النافع ) ترتيب داد كه بعدا شرحى بر آن نگاشت به‌نام ( المعتبر فى شرح المختصر ) . ر ك : تاريخ ادبيات ايران ، صفا ، ج 3 ، ص 226 و 227 ) .\r\n( 1 ) . فوائد الصفويه ، به نقل از مجمل التواريخ ، گلستانه ، ص 460 .\r\n( 2 ) . ر ك : رستم التواريخ ، ص 383 .\r\n( 3 ) . در متن : ( خانه‌واده ) .\r\n( 4 ) . در متن : ( خواتون ) .\r\n( 5 ) . ر ك : روضة الصفا ، ج 9 ، ص 128 .\r\n( 6 ) . ر ك : روضة الصفا ، ج 9 ، ص 128 .\r\n( 7 ) . ر ك : روضة الصفا ، ج 9 ، ص 129 .\r\n","page_name":" 617 ","page_number":633},
  {"content":"\r\n\r\nدر بلوك ورامين « 1 » ميرزا محمد خان و رضا خان و ساير خوانين قاجار دونو را كه از قديم با قاجار قوينلو دشمنى و خونريزى داشتند . ملاقات فرمود ، شرحى از نكايت شقاق و نفاق در ميان آورده ، دشمنيها را گذاشتند و آن حضرت را به سرورى برداشتند « 2 » ، پس به خاطرى جمع روانه مازندران گرديد اگرچه دشمنان خارجى را دوست فرمود ، ليكن مرتضى قلى خان و رضا قلى خان برادران نواب و الا ، دوستى برادرى را فراموش كرده ، به دارائى برادر والاگهر راضى نگشته ، در پس سنگر بىشرمى نشستند و نواب و الا آقا محمد خان اگرچه خواست كه نخستين جنگ خود را با برادران قرار ندهد ميسر نگشت « 3 » ،\r\nو در روز پانزدهم ماه ربيع اول همين سال : [ 1193 
  ] سپاه دشمن را شكست داد و نواحى مازندران را در تحت اقتدار آورد ، انشاء اللّه تعالى فتوح و جهانگيرى او در هر سالى به مناسبت در اين فارسنامه نگاشته شود . و بايد دانست كه نواب وكيل را چهار نفر « 4 » پسر بود :\r\nمحمد رحيم خان كه در سال 1190 در سن هيجده سالگى وفات يافت « 5 » و نواب وكيل در خارج دروازهء اصفهان شيراز ، در جوار امامزاده حضرت شاه مير على بن حمزة بن امام موسى كاظم عليه السلام تكيه‌اى از آجر و گچ و سنگ در نهايت استحكام بر قبر او بنا نمود و دو ستون سنگى يك‌پارچه به ارتفاع پنج زرع در ايوان آن به كار برد و تاكنون باقى است .\r\nپسر دويمين او : ابو الفتح خان است ، پسر سيم و چهارم او محمد على خان و ابراهيم خان است و ابو الفتح خان با نظر على خان و پسران شيخ على خان و دوازده نفر از زنديه ، موافقت كرده ، آنها را حامى خود نمود و محمد على خان با زكى خان ، پسرعموى مرحوم وكيل ، عقد مودت بسته ، به خانهء زكى خان رفت و ايلات و عمله‌جات دولتى را در نزديكى به اندران كوچك كه قرب جوارى به خانهء زكى خان داشت پره زده « 6 » ، غوغا نموده ، در اطاعت محمد على خان و زكيخان درآمدند و ابو الفتح خان را با اعيان زنديه در ارگ محصور داشتند و چون آذوقه نداشتند ، گذران سه روزهء خود را از كباب گوشت سه آهو كه در باغچه ارگ نشو و نما داشته ، نمودند « 7 » . و بعد از سه روز مادر مرحوم محمد رحيم خان ، واسطه گشته ، قرار مصالحه داد و زكى خان قبول نمود و چون نظر على خان با پانزده نفر ديگر از خوانين زند كه در ارگ محصور بودند ، برحسب قرارداد به خانه محمد رحيم خان كه در جوار باغ ارگ است ، براى اصلاح با محمد على خان و زكى خان حاضر شدند و زكى خان بر خلاف ميثاق جماعتى را فرستاده ، تمامى آنها را كشتند « 8 » و سر نظر على خان را براى او بردند و تا عصر اين روز جنازهء مرحوم كريم خان در اندرون كوچك ، بىغسل و كفن باقى بود و در آخر اين روز به آئين شاهان ، او را برداشته ، غسل داده ، كفن نموده ، در عمارت كلاه‌فرنگى باغ ارگ برحسب وصيت او ، در قبرى كه براى\r\n\r\n\r\n","description":"","footnote":"\r\n( 1 ) . در روضة الصفا ، ج 9 ، ص 129 : ( خوار ورامين ) .\r\n( 2 ) . ر ك : روضة الصفا ، ج 9 ، ص 130 .\r\n( 3 ) . ر ك : روضة الصفا ، ج 9 ، ص 130 . گيتىگشا ، ص 216 .\r\n( 4 ) . در روضة الصفا ، ج 9 ، ص 133 : سه پسر ، يعنى ابو الفتح خان و محمد على خان و ابراهيم خان . گيتىگشا ، ص 218 .\r\n( 5 ) . ر ك : روضة الصفا ، ج 9 ، ص 133 ، گيتىگشا ، ص 216 .\r\n( 6 ) . پره زدن : حلقه زدن ، دايره بستن .\r\n( 7 ) . ر ك : گيتىگشا ، ص 218 ، روضة الصفا ، ج 9 ، ص 133 .\r\n( 8 ) . ر ك : گيتىگشا ، ص 218 ، روضة الصفا ، ج 9 ، ص 133 .\r\n","page_name":" 618 ","page_number":634},
  {"content":"\r\n\r\nخود ساخته بود ، دفن نمودند « 1 » و نام شاهى را بر ابو الفتح خان و محمد على خان به اشتراك گذاشتند « 2 » .\r\n\r\n[ وقايع فارس در روزگار زكى خان 
  ]\r\nو چون خبر وفات مرحوم وكيل در بصره به صادق خان رسيد ، با سپاهى كه با خود داشت ، عود به شيراز نموده « 3 » ، در خارج شهر توقف نمود و جعفر خان پسر خود را كه خواهرزاده زكى خان بود براى استمالت به شهر فرستاد و چون از زكى خان بوى صداقت نيافت ، عود به اردو نمود و روز ديگر زكى خان براى اهالى اردو ، پيغام فرستاد كه اگر با من موافقت نكنيد ، تمام عيال شما كه در شهر توقف دارند ، به باد فناى حوادث خواهم داد و اهل اردو ، دسته دسته از صادق خان گذشته وارد شهر مىشدند « 4 » و صادق خان به دوستى اهل كرمان ، محمد حسن خان - سيستانى « 5 » را برداشته ، به جانب كرمان شتافت و زكى خان جمعى را در عقب او روانه داشت و چون به صادق خان رسيدند ، شكست يافتند و سركردهء آنها كشته گشته ، عود به شيراز نمودند .\r\nو چون على مراد خان زند كه خواهرزادهء زكى خان و پسر اندر صادق خان بود « 6 » ، از خالوى خود مىترسيد و مىخواست خود را از او دور اندازد ، لهذا با نواب ابو الفتح خان همداستان شد كه او را به جانبى مأمور كند و ابو الفتح خان شوريدگى اصفهان و عراق را بهانه نموده ، على مراد خان را سردار كرده ، با سپاه فراوان روانه نمود « 7 » و على مراد خان بعد از نظم اصفهان و عراق ، وارد طهران گرديد و بعد از مدتى به قصد مخالفت با نواب زكى خان حركت نمود ، چون به بلدهء قم رسيد و تمامت سپاه را از تندخوئى و خونريزى زكى خان هراسان ديد ، با سران سپاه از در ملايمت درآمده ، اندك اندك ابراز مخالفت خود را نمود و در آستانهء مباركهء حضرت معصومه ( ع ) با اعيان لشكر عهد و ميثاق بسته كه تمكين از زكى خان را موقوف دارند « 8 » ، پس به اصفهان آمد و كوس مخالفت را بلندآوازه نمود و چون اين اخبار در شيراز به زكى خان رسيد ، فورا از شيراز بيرون آمد و جارچى در شهر انداخت كه « 9 » بر هركه نام مردى گفته شود ، جز ارباب حرفه ، اگر امروز از شهر خارج نشده ، به اردو ملحق نگشته ، مورد مؤاخذه خواهد بود و تمامى امرا و اعيان كه بيشتر آنها ، با كفش ساغرى بودند ، روبراه گذاشتند و در منزل باجگاه يك فرسخ شمالى شيراز ، به اردو رسيدند و چون نواب زكى خان به منزل ايزد خواست « 10 » نه منزل شمالى شيراز رسيد ، شنيد كه خزانه اصفهان را كه به شيراز مىآوردند ، گماشتگان على مراد خان از تعاقب آمده ، بازگردانيده [ اند 
  ] پس اهل ايزد خواست\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 219 ، روضة الصفا ، ج 9 ، ص 133 .\r\n( 2 ) . ر ك : گيتىگشا ، ص 219 ، روضة الصفا ، ج 9 ، ص 134 .\r\n( 3 ) . ر ك : گيتىگشا ، ص 220 ، روضة الصفا ، ج 9 ، ص 134 .\r\n( 4 ) . ر ك : گيتىگشا ، ص 220 ، روضة الصفا ، ج 9 ، ص 134 .\r\n( 5 ) . ر ك : روضة الصفا ، ج 9 ، ص 134 ، گيتىگشا ، ص 221 .\r\n( 6 ) . ( از اللّه مراد خان و همشيره‌زادهء زكى خان بود و والده او در سلك پرده نواب سپهر ركاب ) . گيتىگشا ، ص 221 ، روضة الصفا ، ج 9 ، ص 134 .\r\n( 7 ) . ر ك : گيتىگشا ، ص 222 .\r\n( 8 ) . ر ك : گيتىگشا ، ص 224 .\r\n( 9 ) . ر ك : گيتىگشا ، ص 226 .\r\n( 10 ) . در متن : ( ايزد خاست ) .\r\n","page_name":" 619 ","page_number":635},
  {"content":"\r\n\r\nرا در مورد مؤاخذه آورده كه چرا ممانعت ننموديد و جنگ نكرديد ، پس حكم به قتل و غارت اهل ايزد خواست فرمود و چون شب شد [ خان 
  ] على خان ما فى « 1 » و بعضى ديگر به خوابگاه او رفته ، به گلولهء طپانچه رهسپر آخرتش نمودند . « 2 »\r\n\r\n[ وقايع فارس در روزگار ابو الفتح خان 
  ]\r\nو مرحوم ميرزا محمد كلانتر در روزنامه خود نگاشته است « 3 » كه : زمان استيلاى زكى خان ، صد روز تمام بود و بعد از كشتن زكى خان كه روز 23 ماه جمادى اول اين سال : ( 1193 ) بود ، نواب ابو الفتح خان و محمد على خان را از ايزد خواست برداشته ، به شيراز آورديم و روز ورود صد هزار نفر به استقبال آمده ، نواب ابو الفتح خان را به پادشاهى تهنيت گفتند « 4 » و روز ديگر خطبه و سكه را به نام او نموديم و معادل پنجاه هزار تومان به لشكرى و غيره به انعام داديم ، لكن چه فايده كه نواب معزى اليه به مقتضاى سن شباب كه گفته‌اند : سكر الشباب اشد من سكر الشراب « 5 » در شب اول شاهى خود به شرب مدام و شاهدان سيم‌اندام پرداخت و روز خود و عالمى را سياه نمود و ابدا به كار مملكت و سپهدارى و دفع دشمن خانگى نكوشيد و خيرخواهان او مرا پيش انداخته بر سبيل نصيحت به او عرض نمودم كه پدر جنت‌مكان شما ، بعد از ده سال در استقلال سلطنت ، به ارتكاب شراب مبادرت نمود و شما ده ساعت پادشاهى نكرده‌ايد ، به اين كار كه مخرب امور دنيا و آخرت است ، اقدام نموده ، ساعتى فارغ نيستيد ، پس به ظاهر نصايح مرا پذيرفت اما در باطن اعتنا نفرمود بلكه بيشتر مرتكب گشت و بعد از چند روز ديگر ، باز به ملاحظه حقوق پدرش ، اعاده نصيحت كردم « 6 » و قبايح اعمال او را به او خاطر - نشان نمودم و به عهد و ميثاق قبول نمود كه بعد از اين ترك شراب كند ، سه چهار شبى تارك گشت و باز بر سر عمل آمد ، بار سيم كه شيرازه‌هاى « 7 » كار سلطنتش روى به گسيختگى نمود ، دست از جان شستم و آنچه بايد ، به او گفتم ، به قاعدهء الانسان حريص على مامنع ، رغبتش بيشتر گشت كه ساعتى دماغش از گرمى شراب خنك نشده ، از معاشرت گل‌اندامان و مى فارغ نبود و نواب صادق خان از كرمان وارد شيراز گرديد و در مقام خدمت و چاكرى نواب ابو الفتح خان ايستاد و نصايح مشفقانه نمود ، چون سخنش را پذيرائى نكرد و جوهر او را شناخت ، با اكثرى از اعيان سپاه ، سازگارى نمود و به‌علاوه جماعتى كه از اخلاق نواب ابو الفتح خان منزجر بودند ، محرك صادق خان شده كه خودت به استقلال مباشر امر سلطنت باشى چه عيب دارد و صادق خان چند روزى به وعدهء دامادى ، ابو الفتح خان را فريفته با سركردگان لشكر ساخته ، مستعد پادشاهى گرديد و چون حقير و برادر مكرم ميرزا جانى و پنج شش نفر ديگر پاس حقوق مرحوم وكيل را داشتيم ، خدمت صادق خان رفته ، او را نصيحت گفته ، بر سر ميثاق اولى آمده ، پادشاهى ابو الفتح خان را طالب گشت و باز جماعت مفسد ، راه او را زدند كه ابو الفتح خان را بىاختيار\r\n\r\n\r\n","description":"","footnote":"\r\n( 1 ) . در گيتىگشا ، ص 227 : ( خانعلى خان ما فى ) .\r\n( 2 ) . ر ك : گيتىگشا ، ص 227 .\r\n( 3 ) . روزنامه كلانتر ، ص 72 .\r\n( 4 ) . روزنامه كلانتر ، ص 72 .\r\n( 5 ) . مستى جوانى شديدتر از مستى شراب است .\r\n( 6 ) . روزنامه كلانتر ، ص 73 ، و گيتىگشا ، ص 232 .\r\n( 7 ) . در متن : ( شيرازهاى ) .\r\n","page_name":" 620 ","page_number":636},
  {"content":"\r\n\r\nكرده ، خانه‌نشينش نمود و باز ابو الفتح خان ، با آن حالت ، از صراحى و پياله دست برنداشت و صادق خان او را در وقت مستى گرفته ، حبس نمود كه گفته‌اند :\r\n چو خسرو سرانداز باشد ز مى * فتد ناگهان از سرش تاج كى \r\nو چند روز بعد از گرفتارى ، او را از حليهء بصر ، عارى نمود « 1 » و صادق خان براى نقض عهد و ميثاق به اندك وقتى به مكافات رسيد كه عادت شد طبيعت را مكافات .\r\nو مدت سلطنت نواب ابو الفتح خان ، هفتاد روز « 2 » بود ، پس نواب صادق خان ، خطبه و سكه شاهى را براى خود قرار داد و نواب على مراد خان بعد از واقعه زكى خان به ظاهر اقرار بر سلطنت نواب ابو الفتح خان نمود و ايالت اصفهان را به آقا باقر خراسگانى « 3 » داده ، او را به لقب خانى سرافراز فرمود و چون خبر استيلاى ذو الفقار خان افشار خمسه [ را 
  ] بر قزوين شنيد ، براى تدمير او با سپاه انبوه ، از اصفهان حركت نمود و بعد از ورود به آن سامان ، سپاه افشار و خمسه را شكست داده ، ذو الفقار خان « 4 » فرار نموده ، در خلخال او را گرفته ، روانه خدمت على مراد خان داشتند و بعد از ورود ، او را كشتند و على مراد خان روانه طهران گرديد و چون نواب آقا محمد خان قاجار در تمامت مازندران لواى شاهى افراشته بود ، نواب معزى اليه محمود خان پسر آزاد خان افغان را به سردارى سپاه زند و افغان روانهء مازندران نمود و نواب آقا محمد خان ، جعفر قلى خان برادر خود را به استقبال او فرستاد و فتح و فيروزى از جانب لشكر قاجار شد « 5 » و محمود خان كريچه‌اى به طهران رسيد و نواب صادق خان كه در شيراز سلطنتى به استقلال داشت جعفر خان ، پسر بزرگ خود را روانه اصفهان نمود و اهل اصفهان او را اطاعت نمودند و چون اين خبر در طهران به نواب على مراد خان رسيد ، ايالت آن نواحى را به غفور خان داد [ و 
  ] خود به جانب اصفهان نهضت نمود « 6 » . چون جعفر خان از حركت على مراد خان مطلع گرديد بىتأمل باقر خان خراسگانى والى اصفهان را برداشته ، به جانب شيراز شتافت و على مراد خان وارد اصفهان گرديد .\r\nو چون نوروز سنه تنگوزئيل سال 1194 [ 1780 ميلادى 
  ] : رسيد ، نواب على مراد خان ، سپاهى انبوه از اصفهان ، روانه شيراز داشت و صيد مراد خان پسرعموى خود را بر آنها گماشت و محمد ظاهر خان « 7 » ، خانواده خود را كه مأمور به كوه‌گيلويه بود ، به حمايت صيد مراد خان فرستاد و آن جماعت به كوشك‌زرد « 8 » سرحد چهاردانگه آمده ، سنگر بسته ، نشستند و نواب صادق خان حسن خان پسر خود را با جماعتى از زنديه روانه كوشك‌زرد نمود و على نقى خان پسر ديگر خود را كه والى يزد بود با تفنگچيان يزدى به مدد حسن خان روانه داشت و در كوشك‌زرد ، صيد مراد خان را شكست دادند و سپاه او را متفرق نمودند و چون اين خبر به على مراد خان\r\n\r\n\r\n","description":"","footnote":"\r\n( 1 ) . روزنامه كلانتر ، ص 74 .\r\n( 2 ) . در روزنامه كلانتر ، ص 74 : ( دو ماه و نه روز ) .\r\n( 3 ) . ر ك : گيتىگشا ، ص 234 : ( خراستكانى ) و ر ك : روضة الصفا ، ج 9 ، ص 134 .\r\n( 4 ) . ( ذو الفقار خان افشار خمسه‌اى ) روضة الصفا ، ج 9 ، ص 134 .\r\n( 5 ) . ر ك : روضة الصفا ، ج 9 ، ص 134 .\r\n( 6 ) . ر ك : روضة الصفا ، ج 9 ، ص 135 .\r\n( 7 ) . ( صيد مراد خان ولد خدامراد خان زند ، عم‌زاده على مراد خان ) . گيتىگشا ، ص 234 و در گيتىگشا : ( محمد طاهر خان ) است . در ناسخ التواريخ ، ج 1 ، ص 45 : ( محمد ظاهر خان ) است .\r\n( 8 ) . در گيتىگشا ، ص 235 : ( كوشك‌زر ) .\r\n","page_name":" 621 ","page_number":637},
  {"content":"\r\n\r\nرسيد و لشكرى حاضر نداشت ، به جانب همدان شتافت « 1 » و على نقى خان بىمنازعى وارد اصفهان گرديد و حسن خان عود به شيراز نمود و على مراد خان در همدان ، تدارك سپاه را ديده ، به جانب « 2 » اصفهان نهضت نمود و بعد از ورود و جنگ ، على نقى خان ، به جانب شيراز گريخت و على مراد خان در اصفهان لواى اقتدار را افراخت و لشكرى انبوه به سردارى مراد خان زند « 3 » ، روانه آباده داشت و خود در چمن گندمان « 4 » توقف فرمود و مراد خان به عرض رسانيد كه صادق خان ، تقى خان پسر خود را با سپاهى آراسته به جانب آباده روانه داشته « 5 » است و على مراد خان ، اكبر خان « 6 » پسر زكى خان را كه از شيراز فرار كرده ، به ملازمت او اختصاص داشت ، با فوجى از سپاه ، به حمايت مراد خان روانه آباده نمود ، ليكن قبل از ورود اكبر خان ، مراد خان ، تقى خان را شكست داده بود و اكبر خان در آباده توقف نكرده ، به جانب شيراز حركت نمود و على مراد خان چون از حركت اكبر خان مطلع شد از گندمان به صحراى خسرو شيرين « 7 » آمده قرار گرفت و اكبر خان ، سرحد چهاردانگه را غارت نموده ، بلوك ابرج « 8 » را تاراج كرده ، در حوالى قلعه شهرك « 9 » توقف نمود و نواب صادق خان ، حسن خان پسر خود را با چندين فوج سپاه فارس و زند از شيراز روانه صحراى قريهء هزار « 10 » بيضا ، پنج فرسخ شمالى شيراز فرموده بعد از ورود متوقف گرديد .\r\nو در اواخر اين سال [ 1194 
  ] : نواب آقا محمد خان قاجار كه لواى سلطنت را در مازندران افراشته بود ، چون عايقى را در كار خود نديد ، هر فوجى از سپاه خود را براى تسخير مملكتى روانه داشت و خود به خاطر جمع ، با نواب فتح على خان مشهور به بابا خان و حسين قلى خان ، برادرزادگان خود ، و والده مخدره آنها ، در بلده بارفروش بر بساط سرورى نشست و چون نواب رضا قلى خان ، برادر نواب معزى اليه با عدم قابليت ذاتى ، بيهوده در پى تاج و نگين افتاده ، منتظر فرصت بود و چون از پراكندگى سپاه برادر والاگهر خود مطلع گرديد با جماعتى از تفنگچيان لاريجانى به شهر بارفروش آمده « 11 » ، بغتتا بر گرد خانه نشيمن نواب آقا محمد خان ، احاطه نموده ، بناى تفنگ انداختن را نمودند و نواب معزى اليه ، در\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 235 .\r\n( 2 ) . ر ك : گيتىگشا ، ص 236 .\r\n( 3 ) . در گيتىگشا ، ص 236 : ( مراد خان زند هزاره‌اى ) .\r\n( 4 ) . ر ك : گيتىگشا ، ص 237 .\r\n( 5 ) . در متن : ( داشت ) .\r\n( 6 ) . ر ك : گيتىگشا ، ص 237 .\r\n( 7 ) . ر ك : گيتىگشا ، ص 237 .\r\n( 8 ) . در گيتىگشا ، ص 237 : ( بلوك ايذج ) ، در جلد دوم فارسنامه ناصرى آمده است كه : ابرج در اصل بره به فتح اول و ثانى بود پس الف بر آن افزوده ابره گرديد پس تصرف عربى در او شده ابرج گفتند مانند فيروزه و فيروزج : بلوكى است شمالى شيراز از جانب مشرق به نائين و از جانب شمال به بلوك سرحد چهاردانگه و از طرف مغرب و جنوب به كام فيروز . . . ) ر ك : جلد دوم همين كتاب . در روزنامه كلانتر ، ص 77 هم ( ابرج ) است .\r\n( 9 ) . ر ك : فارسنامه ناصرى ، ج 2 ، : در بلوك ابرج .\r\n( 10 ) . هزار : دو فرسخ و نيم ميانه جنوب و مشرق تل بيضاست . ر ك : همين كتاب ، جلد دوم ، و روزنامه كلانتر ، ص 77 .\r\n( 11 ) . ر ك : روضة الصفا ، ج 9 ، ص 146 و 148 .\r\n","page_name":" 622 ","page_number":638},
  {"content":"\r\n\r\nبادگيرى رفته ، چند ساعت به مدافعه كوشيده ، چون فايده نبخشيد ، لابد گشته خود را تسليم برادر نامهربان نمود « 1 » و ميرزا فريدون مشهور به حاجى خان جان و آقاسى خان و جماعتى ديگر از همراهان رضا قلى خان كه در باطن از عقيده‌انديشان نواب آقا محمد خان بودند ، تعهد محافظت او را نمودند [ و 
  ] از بارفروش به قريهء بندپى « 2 » برده ، به احترام تمام او را و برادرزادگان محترمش را خدمتگزارى نمود [ ه 
  ] و در انتظار فرج غيبى نشستند و چون اين خبر به نواب مرتضى قلى خان برادر ديگر نواب معزى اليه ، كه در استرآباد بر مسند اقتدار نشسته بود ، رسيد از سوء ادب رضا قلى خان آزرده‌خاطر گشته ، براى خلاصى برادر والاگهر ، جماعتى از سواران قاجار و تركمان را برداشته ، در پنجم ماه محرم سال 1195 روانهء مقصد گرديد « 3 » و رضا قلى خان ، جماعتى از اعوان خود را براى دفع مرتضى قلى خان روانه نمود و خود از بلدهء بارفروش در عقب آنها نهضت فرمود و چون مقدمه سپاه به سارى رسيد ، از لشكر مرتضى قلى خان شكست يافته ، فرار نمودند و رضا قلى خان از كردهء خود پشيمان شده ، به قريه بندپى رفته ، دست توسل به دامن برادر والاگهر خود نواب آقا محمد خان زده ، به عذرهاى بدتر از گناه متمسك گرديد و چون تقدير به وجهى ديگر بود ، تير تدبيرش به هدف اجابت نرسيد و از مازندران فرار نموده « 4 » به خدمت نواب على مراد خان در اصفهان رسيد « 5 » و چون مكانتى نديد ، به شيراز رفته ، خدمت نواب صادق خان را اختيار نمود و بعد از چندى به خراسان افتاده ، وفات يافت و چون رضا قلى خان از قريه بندپى بيرون رفت ، ميرزا فريدون مشهور به حاجى خان جان و آقاسى خان برادرش ، در خدمت نواب - آقا محمد خان از بندپى به بلدهء بارفروش آمده ، نواب معزى اليه را بر مسند شهريارى متمكن داشتند و با طايفه خود كه نزديك به سه چهار هزار نفر بودند ، كمر خدمتگزارى را استوار بستند و نواب مرتضى قلى خان از سارى برادران خود را براى تهنيت جلوس روانهء بارفروش داشت ، ليكن جماعت بدخواهان ، مرتضى قلى خان را به هوس شاهى انداختند و با خديو كامگار حضرت و الا آقا محمد خان جنگها نمود و در هر مصافى شكست يافت تا به اصلاح خيرانديشان نواب آقا محمد خان خطه استرآباد و نواحى دودانگه و چهاردانگه « 6 » ناحيهء هزار جريب را به تيول - مرتضى قلى خان مقرر فرموده ، او را مقضى المرام روانه داشت .\r\nو هم در اوايل اين سال [ 1195 
  ] « 7 » : نواب على مراد خان در خسروشيرين سرحد شش ناحيه و اكبر خان زند در نزديكى قلعهء شهرك ابرج و حسن خان پسر نواب صادق خان در قريه هزار بيضا توقف داشتند و به اصرار اكبر خان ، على مراد خان وارد بلوك ابرج گرديد و نواب صادق خان از خواب غفلت بيدار شد و پسران خود على نقى خان را از كرمان و جعفر خان را از بهبهان احضار فرمود و چند فوج ديگر را روانه هزار بيضا نمود كه حسن خان به استعداد تمام\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 150 .\r\n( 2 ) . ( به نشل و بندپى ) ، روضة الصفا ، ج 9 ، ص 150 .\r\n( 3 ) . ر ك : روضة الصفا ، ج 9 ، ص 151 ، ضمنا محرم اين سال مقارن با ژانويه 1781 بود .\r\n( 4 ) . ر ك : روضة الصفا ، ج 9 ، ص 152 .\r\n( 5 ) . ر ك : روضة الصفا ، ج 9 ، ص 153 .\r\n( 6 ) . در متن : ( دودنگه ، و چهاردنگه ) ، ر ك : روضة الصفا ، ج 9 ، ص 156 .\r\n( 7 ) . مقارن 83 - 1782 ميلادى .\r\n","page_name":" 623 ","page_number":639},
  {"content":"\r\n\r\nدر قلع و قمع سپاه على مراد خان كوشش كرده ، او را از نواحى فارس بيرون نمود بلكه اصفهان و عراق را مسخر نمايد كه در اين ميانه ، [ ميان 
  ] افواج ايلات و لشكر دشتستانى در صحراى هزار [ بيضا 
  ] اختلاف شده ، بر حسن خان شوريدند و حسن خان از عهدهء نظم آنها برنيامده ، از سپاه خود فرار كرده از هزار بيضا به دو ساعت وارد شيراز گرديده ، ماجرى را خدمت والد ماجد خود معروض داشت و چون خبر آميختگى سپاه حسن خان به اكبر خان رسيد ، فورا حركت كرده ، از تعاقب آنها آمده ، جمعى را قتيل و برخى را اسير نموده ، صورت اين فتح خداداد را به نواب على مراد خان رسانيد و روز ديگر نواب معزى اليه و اكبر خان وارد جلگاء شيراز شده ، در صحراى قبله و قريه‌كشن « 1 » نيم فرسخ و فرسخى مغربى شيراز ، سنگر بسته ، به محاصره شيراز پرداختند و صادق خان مجلس مشاوره را فراهم آورد و اعيان دولت خود را خواسته ، سؤال فرمود كه چه كار بايد كرد ، مرحوم ميرزا محمد كلانتر نوشته است : « 2 » من عرض كردم : چون ايلات از شما مأيوس گشتند به على مراد خان ملحق شدند و عيال آنها در شيراز است ، تمامى عيال آنها را از شهر اخراج كنيد كه هر يك عيال خود را برداشته به اوطان خود رفته ، بيشتر لشكر على مراد خان متفرق شوند ، بعد با على مراد خان به همه قسم رفتار مىتوان نمود و صادق خان در آن مجلس عرض مرا قبول نمود و فردا صبح از اين عقيده برگشت به خيال آنكه ايلات براى استخلاص عيال خود از على مراد خان جدا شده ، خدمت صادق خان مىآيند و به اين خيال باطل محصلان شديد بر عيال آنها گماشته ، انواع زجرها را به آنها نمودند و مبلغها از آنها گرفتند « 3 » و ايلات چون از اين واقعه مطلع شدند ، ترك عيال و منسوبان خود كرده ، بيشتر از پيشتر در خدمتگزارى على مراد خان قيام نمودند و چهار ماه بر اين منوال گذشت و از داد و بيداد عيال ايلات ، مردم شيراز به ستوه آمدند ، خصوصا بر حقير بدتر از همه سخت مىگذشت ، ليكن توسط من گاهى فايده داشت و گاهى نداشت .\r\n\r\n[ وقايع فارس در روزگار عليمراد خان 
  ]\r\nو چون صادق خان را چهار نفر پسر بود : تقى خان و على نقى خان و حسن خان را از زن قير كارزينى داشت و جعفر خان كه ارشد اولاد اوست از مادر على مراد خان كه خواهر « 4 » زكى خان زند است ، بود و نظر محبت صادق خان به جانب آن سه نفر پسر انداخته ، جعفر خان هميشه از پدر در كناره بود و على مراد خان چون خبر حركت او را از بهبهان شنيد ، جمعى را براى استمالت او روانه داشت و او را فريب داده ، با سپاه كوه‌گيلويه از پدر خود مخالفت كرده ، به اردوى برادر مادرى خود پيوست و رفته رفته تمامى اهالى فارس كمر اطاعت على مراد خان را بستند جز بيچاره مردم شيراز كه از بيرون و اندرون شهر گرفتار قتل و كورى و دست و پا بريدن بودند ، از يك طرف از صبح تا عصر مشغول جنگ و از يك طرف آه و ناله مظلومان ايلات را شنيدن .\r\nعجب قيامتى برپا بود ! !\r\nو در اين ميانه چون خبر استيلاى نواب آقا محمد خان بر تمامت استرآباد و مازندران به عرض نواب على مراد خان رسيد ، اميرگونه خان افشار طارمى را سردار لشكرى نموده ، براى تسخير\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 239 : كشن از حومه شيراز است . ر ك : فارسنامه ناصرى ، جلد دوم .\r\n( 2 ) . روزنامه كلانتر ، ص 77 .\r\n( 3 ) . روزنامه كلانتر ، ص 78 .\r\n( 4 ) . در متن : ( خاهر ) .\r\n","page_name":" 624 ","page_number":640},
  {"content":"\r\n\r\nمازندران روانه داشت و چون راه را نزديك نمود ، اهالى لاريجان خدمت او را غنيمت شمرده ، او را به محال خود درآوردند و نواب آقا محمد خان از بلدهء بارفروش با سپاه قاجار و مازندران به استقبال او آمده ، در سبزه‌ميدان مصاف داده ، اميرگونه خان شكست يافته ، به جانب طهران فرار نمود « 1 » و نواب آقا محمد خان بعد از اين فتح ، نواحى سمنان و دامغان و شاهرود و بسطام را ضميمه استرآباد و مازندران فرمود . و چون زمان محاصره شيراز به شش ماه رسيد « 2 » ، مردم شهر درهاى خانه‌هاى خود را به جاى هيزم سوزانيدند و اهالى اردوى على مراد خان درختهاى باغستا [ نها 
  ] را تمام نمودند و چون زمان محاصره به نه ماه رسيد معادل شش هفت هزار نفر از لشكر داخلى شيراز و سپاه خارجى به قتل رسيده بودند و بيش از اينها از طرفين به فرمان نواب صادق خان و نواب على مراد خان از حليهء چشم و گوش و بينى و دست و پا ، عارى گشتند و آذوقه در شيراز به درجهء قحط و غلا رسيد و قيمت غله از قرار يك من تبريزى به دو هزار و پانصد دينار « 3 » ، داد و ستد نمودند و فرقى در ميانهء اجناس نمىگذاشتند ، تمامت حبوبات به يك نرخ بود و يك فرد گاو به پانزده تومان رسيد و زمان محاصره به سال كشيد تا آنكه جماعت باجلان و فيلى « 4 » كه مستحفظ دروازهء باغ شاه بودند با اكبر خان كه در سنگر نزديك آنها توقف داشت موافقت نموده ،\r\nصبح يكشنبه هيجدهم ماه ربيع اول سال 1196 سنه اودئيل ، اكبر خان را به آواز بلند ، طلب داشته ، دروازه باغ شاه را به تصرف او دادند و اكبر خان جمعى را كشته وارد شهر گرديد و على نقى خان با جماعتى سر راه را بر اكبر خان گرفتند و نزديك شد كه او را شكست دهند كه خبر آوردند فوجى ديگر دروازهء شاه داعى الى اللّه را گرفتند و على نقى خان فرار كرده ، در ارگ خدمت صادق خان رفت و اكبر خان تمامى شهر را تصرف كرده ، بيشتر محلات را غارت نمود و صادق خان در ارگ متحصن گشت و بعد از دو روز از در مصالحه درآمده ، ارگ را به تصرف اكبر خان داد و روز ديگر ، اكبر خان ، به فرمان على مراد خان ، صادق خان و تقى خان و على نقى خان را اولا از حليهء بصر عارى نمود و بعد از دو سه ساعتى ، هر سه نفر را به قتل رسانيد « 5 » و حسن خان پسر كوچك صادق خان در ايام محاصره ، وفات يافته بود و على مراد خان روز بيست و دويم همين ماه « 6 » ، به استقلال تمام وارد شيراز گرديد و در عمارات ديوانى كريم خانى منزل نمود و مدت يك ماه به مدارائى گذرانيد و ايالت فارس را نامزد حقير « 7 » نمود و مبلغ شش هزار تومان پيشكش دادم پس با فساد مفسدين كه خبر از تلون مزاج على مراد خان\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 247 .\r\n( 2 ) . روزنامه كلانتر ، ص 79 .\r\n( 3 ) . در عهد كريم خان بنا به نقل رستم التواريخ ( ص 311 تا 317 ) ، گندم يك من به وزن شاه ، پنجاه دينار بود و گاو آبكش خوب يك راس يك تومان و گوسفند نر فربه يك راس پانصد دينار .\r\n( 4 ) . ر ك : گيتىگشا ، ص 242 .\r\n( 5 ) . ر ك : گيتىگشا ، ص 243 ، روزنامه كلانتر ، ص 81 ، روضة الصفا ، ج 9 ، ص 161 .\r\n( 6 ) . روزنامه كلانتر ، ص 79 .\r\n( 7 ) . منظور ميرزا كلانتر است و عبارت منقول از روزنامه كلانتر ، ص 79 .\r\n","page_name":" 625 ","page_number":641},
  {"content":"\r\n\r\nداشتند ، رأى او را زدند و مبلغ چهل هزار و پانصد تومان « 1 » مردمان شيرازى الاصل را جريمه فرمود و پانصد نفر محصل بر آنها گماشته به ضرب و شتم و زجر ، بلكه قتل مطالبه مىنمود و در همين بين على مراد خان براى دلجوئى ، جعفر خان پسر صادق خان كه برادر مادرى او بود و به توسط مادر خود احترامى داشت ، ساحت خود را از قتل صادق خان و تقى خان و على نقى خان برى ساخته ، تقصير را بر اكبر خان انداخته ، اولا او را كور و ثانيا روانه گورش نمود « 2 » ، پس حكم فرمود كه حقير و برادر مكرم ميرزا جانى و فرزند مقامى حاجى ابراهيم و جماعتى ديگر از اعيان شيراز ، با كوچ و عيال در دو سه ساعت از شهر كوچيده ، روانه اصفهان شويم « 3 » و شصت نفر محصل ما فى و نانكلى در بنده‌خانه ، حاضر شده ، تشدد در حركت داشتند ، به تاريخ دويم جمادى اول همين سال [ 1196 
  ] : با اهل و عيال روانه اصفهان شديم و بعد از حركت ، سلوكى با فقراى شيرازى نمودند كه احياى مراسم چنگيزى را به عمل آوردند و صد هزار تومان از مردم گرفتند و ابو الفتح خان و محمد على خان و ابراهيم خان پسران مرحوم وكيل كه در ارگ محبوس صادق خان بودند و در دو روزه كه صادق خان در ارگ محصور اكبر خان گشت ، هر سه نفر را كور نموده بود ، على مراد خان هر سه نفر را به صيد مراد خان « 4 » پسر خدامراد خان عم حقيقى خود كه ثانى عباس دوس « 5 » بود سپرده و ايالت مملكت فارس را به او تفويض داشته او را به خطاب فرزندى سرافراز نمود و اهل فارس عموما و مردم شيراز خصوصا از سوء سلوك صيد مراد خان متفرق بلاد شدند و على مراد خان اثاثه سلطنت را از شيراز برداشته ، به اصفهان آمده « 6 » ، در همين سال [ 1196 
  ] : بر تخت سلطنت نشست و خطبه و سكه را به نام خود قرار داد و « السلطان على مراد » را سرسكه نمودند و نواب على مراد خان روز ورود او از شيراز به اصفهان ، از حقير « 7 » عذرخواهى كرده ، وعدهء تدارك ناملايمات را فرموده ، در هر باب وفا مىنمود و روزبروز بر محبت مىافزود و تمامى املاك مرا ، دو ساله از ماليات و عوارض معاف و مرفوع القلم فرمود و از انعامات و احسانهاى پىدرپى هر روزه ، وحشت غربت و كوچيدن با عيال از شيراز به اصفهان از يادم رفت . اميدوارم براى اخلاصى كه به حضرت امير المؤمنين داشت ، آمرزيده گردد .\r\nو روز ورود به اصفهان ده هزار تومان نقد و قنديل طلاى مرصع « 8 » و فرشهاى ممتاز و\r\n\r\n\r\n","description":"","footnote":"\r\n( 1 ) . در روزنامه كلانتر ، ص 79 : ( او را متغير ساخته ترجمان و ابواب شيرازى الاصل به مبلغ چهل هزار تومان و پانصد نفر محصلان شديد و ضرب و شتم رسيد . . . ) .\r\n( 2 ) . ر ك : گيتىگشا ، ص 243 .\r\n( 3 ) . اين عبارات در متن چاپى روزنامه كلانتر نيست و فقط در ص 80 ، آمده است كه : ( فقير و جمعى ديگر را با كوچ در عرض دو ساعت از شهر مامور به كوچيدن فرمودند . . . و آنچه توانستيم از منسوبان را بياوريم ، آورديم ) .\r\n( 4 ) . روزنامه كلانتر ، ص 81 .\r\n( 5 ) . عباس دوس يا عباس دبس گداى معروفى است كه به لطائف حيل گدائى شهرت يافته ، مولوى گويد :\r\n شكرت چو آرزو شد ز لب شكرفروشش * چو عباس دوس زوتر ز شكرفروش گد كن \r\n( فرهنگ معين )\r\n( 6 ) . ر ك : گيتىگشا ، ص 244 .\r\n( 7 ) . مقصود ميرزا محمد كلانتر است . منقول از ص 81 روزنامه كلانتر .\r\n( 8 ) . در روزنامه كلانتر ، ص 82 : ( قنديل مرصع ميناى طلا ) .\r\n","page_name":" 626 ","page_number":642},
  {"content":"\r\n\r\nچهل‌چراغ بلور كه از پيش تدارك نموده بود ، روانه نجف اشرف و عتبات عاليات فرمود و هرگاه نام نامى حضرت امير مؤمنان را مىشنيد اشكش جارى مىشد ، « 1 »\r\n پرده از روى لطف خود بردار * كاشقيا را اميد مغفرتست \r\nو نواب على مراد خان ليلا و نهارا ، سرا و جهارا مانند غنچه و لاله ، بىصراحى و پياله نبود و او را مانند سبوى باده به دوش كشيده ، به بارعام و ايوان سلام مىرسانيدند ، بساط شرابش اگر در اول حمل پهن مىگشت ، تا آخر حوت برپا بود .\r\nو در آن سال [ 1196 
  ] : نواب آقا محمد خان قاجار از مازندران به دار المؤمنين استرآباد كه موطن اصلى و جاى ايالت و شهريارى آبا و اجداد كرامش بود ، تشريف بردند [ و 
  ] با برادران و بنى اعمام و امراى قاجار تجديد عهد و ميثاق فرموده ، عود به مازندران نمود . « 2 »\r\nو هم در اين سال [ 1196 
  ] : نواب معزى اليه به عزم تسخير رشت و گيلان ، با لشكرى انبوه از مازندران نهضت فرمود و چون هدايت اللّه خان رشتى ، والى گيلان ، خود را مرد ميدان خديو زمان نديد ، اموال و خزائن را گذاشته ، عيال را برداشته ، بر كشتى نشسته ، به جانب شيروان « 3 » ، روانه گرديد و خديو بىهمال ، وارد شهر رشت گشته ، بر اريكه شهريارى ، متمكن شده ، تمامى نقد و جنس والى گيلان را كه از شماره بيرون بود ، در تصرف آورد و سران سپاه و ملازمان درگاه را از زر و ديبا بىنياز فرمود و سپاه ظفر پناه را به سردارى جعفر قلى خان برادر خود براى تسخير خمسه و تدمير رمضان خان زند « 4 » كه در بعضى تواريخ رضا خان زند نگاشته‌اند و از جانب نواب على مراد خان زند در ساوجبلاغ رى با سپاه الوار توقف داشت مأمور فرمود و سردار قاجار بعد از ملاقات با رمضان خان ، سپاه الوار را شكسته ، سرهاى كشته‌ها و اسيران را روانه اردوى پادشاه قاجار نمود « 5 » و خود براى تسخير قزوين و تدمير مولاويردى خان ذو القدر « 6 » والى آن نواحى نهضت فرموده ، در اندك كر و فرى شهر را تسخير و مولاويردى خان را اسير نمود و موكب و الا از گيلان وارد فضاى سلطانيه گرديد و بلدهء زنجان [ را 
  ] ، نيز ضميمه ممالك قزوين و گيلان و مازندران فرمود و چون اواخر فصل خريف و نزديك زمستان بود ، موكب فيروزى كوكب نواب و الا از سلطانيه نهضت فرموده ، نزول اجلال را به مازندران نمود [ و 
  ] دختر نيك‌اختر جعفر خان پسر قادر خان عرب عامرى بسطامى كه از امراى نامدار بود در عقد ازدواج نواب اميرزاده فتح على خان مشهور به بابا خان برادرزاده آزاده خود كه يازده سال از سن شريفش گذشته بود ، درآورد و مجلس عيش و سور چنان كه سزاوار پادشاهان است برپا نمود . « 7 »\r\nو هم در اين سال [ 1196 
  ] : صبيهء مرضيه فتح على خان قاجار دوالو « 8 » را براى نواب\r\n\r\n\r\n","description":"","footnote":"\r\n( 1 ) . روزنامه كلانتر ، ص 82 .\r\n( 2 ) . ر ك : روضة الصفا ، ج 9 ، ص 167 ، روضة الصفا ، اين وقايع را مربوط به سال 1197 مىداند ، ج 9 ، ص 174 .\r\n( 3 ) . ر ك : روضة الصفا ، ج 9 ، ص 170 ، در ضمن وقايع سال 1197 ببعد - شيروان ناحيه‌اى است در شمال شرقى باكو .\r\n( 4 ) . ر ك : روضة الصفا ، ص 170 و 171 .\r\n( 5 ) . ر ك : روضة الصفا ، ج 9 ، ص 171 .\r\n( 6 ) . ر ك : روضة الصفا ، ج 9 ، ص 172 .\r\n( 7 ) . ر ك : ناسخ التواريخ ، ج 1 ، ص 44 .\r\n( 8 ) . ر ك : روضة الصفا ، ج 9 ، ص 174 ، در ضمن وقايع سال 1197 .\r\n","page_name":" 627 ","page_number":643},
  {"content":"\r\n\r\nاميرزادهء معزى اليه نيز عقد مزاوجت بستند و با عزتى تمام در هودج زرين نشانيده ، از بلدهء دامغان به شهر سارى مازندران آورده مدت دو هفته مشغول سور و سرور شدند .\r\nو عيد نوروز سنه بارس‌ئيل سال 1197 « 1 » در روز پنجم ربيع دويم اتفاق افتاد و موكب والاى نواب آقا محمد خان به عزم تسخير خطه رى و تدمير غفور خان طهرانى « 2 » ، والى آن سامان ، از مازندران نهضت فرمود و شهر طهران را محاصره نمود و مدت محاصره به درازا كشيد و هواى شهر فاسد گشته ، مرض و با « 3 » از شهر به اردوى قاجار سرايت نمود و نواب آقا محمد خان به ترك محاصره فرمان داد و به جانب على بلاغ دامغان يعنى چشمه على نهضت فرمود ، پس به جانب مازندران رفته ، زمستان را به پايان رسانيد و چون نواب على مراد خان بر اريكه سلطنت تمامت ايران ، جز مازندران و خراسان و آذربايجان قرار گرفت و منازعى را باقى نگذاشت به فكر تسخير استرآباد و مازندران افتاد .\r\nو چون عيد نوروز سنهء توشقان‌ئيل سال 1198 « 4 » [ را 
  ] در اصفهان گذرانيد ، سپاهى انبوه كه شمارهء سوارهء آنها از دوازده هزار نفر مىگذشت ، فراهم آورده ، نواب اميرزاده شيخ ويس خان پسر پانزده سالهء خود را بر آنها سردار نموده « 5 » ، به جانب مازندران روانه داشت و خود با لشكرى گران ، در تعاقب او از اصفهان تشريف‌فرماى طهران گرديده ، توقف فرمود و چون شيخ ويس خان نزديك به مازندران گرديد بيشتر اعيان آن نواحى سر از انقياد شهريار قاجار نواب آقا محمد خان پيچيده ، روى دل را به جانب اميرزادهء زند ، انداختند « 6 » و نواب معزى اليه خود را در چهار موجهء درياى مخالفت ديده ، به مصلحت‌بينى و مآل‌انديشى ، مازندران را گذاشت و در شهر استرآباد رحل اقامت را انداخت « 7 » و به استحكام برج و باروى آن بلده پرداخت و شيخ ويس خان در تمامت مازندران و فيروزكوه و لاريجان و رستمدار يعنى نور و كجور ، لواى اقتدار افراشت و مرتضى قلى خان برادر نواب آقا محمد خان كه هرگز دل را با برادر والاگهر ، صافى نداشت و طالب ايالت مازندران بود به اميرزاده شيخ ويس خان پيوسته ، خاك بىشرمى را بر چهرهء خود پاشيد و چون اين اخبار در طهران به نواب على مراد خان رسيد ، محمد ظاهر خان زند را كه خواهرزادهء زكى خان و پسرخاله خود [ او 
  ] بود ، با جماعت بختيارى و ساير مردم كه نزديك به هشت هزار نفر بودند براى تسخير استرآباد روانه نمود و محمد ظاهر خان داخل مازندران شده « 8 » از « جركلباد » كه تفسير آن به اين نزديكى بيايد ، گذشت و از بيخردى ، مستحفظى در آنجا نگذاشت و چون به ظاهر بلدهء استرآباد رسيد ، سنگرى متين بسته ، در پس سنگر قرار گرفت و نواب آقا محمد خان تمامى اوقات را در نگاهدارى برج و باروى شهر مىپرداخت و هر روزه جماعتى از دليران قاجار ، از استرآباد درآمده كشش و كوشش نموده ، بازمىگشتند ،\r\n\r\n\r\n","description":"","footnote":"\r\n( 1 ) . مقارن 10 مارس 1783 .\r\n( 2 ) . ر ك : روضة الصفا ، ج 9 ، ص 175 .\r\n( 3 ) . ر ك : روضة الصفا ، ج 9 ، ص 177 .\r\n( 4 ) . مقارن 21 مارس 1784 .\r\n( 5 ) . ر ك : گيتىگشا ، ص 249 ، روضة الصفا ، ج 9 ، ص 180 : او را ( شيخ اويس ) مىنامد .\r\n( 6 ) . ر ك : روضة الصفا ، ج 9 ، ص 180 و 181 ، گيتىگشا ، ص 249 .\r\n( 7 ) . ر ك : روضة الصفا ، ج 9 ، ص 181 .\r\n( 8 ) . ر ك : ناسخ التواريخ ، ج 1 ، ص 45 .\r\n","page_name":" 628 ","page_number":644},
  {"content":"\r\n\r\nچون زمان محاصره به درازا رسيد و نواب آقا محمد خان از پى پاسبانى جركلباد « 1 » كه راه آمد و شد كاروان سيورسات از مازندران به اردوى محمد ظاهر خان بود مطلع گرديد ، حمزه سلطان كه از ملازمين صداقت‌پيشه بود ، با جماعتى از تفنگچيان استرآبادى ، مأمور به گرفتن جر و محافظت و منع از عبور و مرور فرمود « 2 » و حمزه سلطان انزانى استرآبادى « 3 » با تفنگچيان انزان استرآباد ، جر را گرفت [ و 
  ] مانع از وصول آذوقه به اردوى زند گرديد و تفسير « جر » « 4 » بر اين وجه است كه حضرت مغفرت‌مآب ، شاه عباس اول صفوى ، جنت‌مكان ، براى انتظام نواحى مازندران از آسيب جماعت تركمان ، مقرر فرمود كه از كوه متصل به بلدهء اشرف البلاد مازندران تا كناره درياى خزر كه چهار فرسخ درازاى آن است ، خندقى عميق كندند كه سوار نتواند عبور كند ، پس درختان قوىجثهء مازندرانى در داخل و خارج آن خندق روئيده ، به يكديگر پيچيده ، كه عبور از آن ، جز از جاده مشكل بلكه ممتنع است و راه عبور از مازندران به استرآباد منحصر به آن جاده است و چون اين جر در نزديكى قريه كلباد واقع شده به « جركلباد » مشهور گشته است و چون راه وصول سيورسات از مازندران به اردوى محمد ظاهر خان مسدود گرديد ، قحط و غلا پديد آمد و آتش گرسنگى اهل اردو زبانه كشيد و ضعف در بنيان اهالى اردو قوت گرفت و بخت نواب كامياب آقا محمد خان برخاست « 5 » و پس از چند روزى كه اسبهاى بىعليق از رفتار و مردهاى بىخورش از قوت گفتار افتادند ، نواب شهريار قاجار بر سپاه زند يورش آورده ، در حمله اول سلسلهء آنها را گسيخته ، هر كس از چنگ اجل خلاصى يافت به جانبى شتافت و محمد ظاهر خان سردار ، راه دشت گرگان را گرفته ، اسير تركمانان گشته ، ذليل و خوار ، شرفياب حضور شهريار قاجار شده ، فرمان قتلش صادر شد و به شمشيرهاى قاجاريه و تركمان پاره پاره گرديد « 6 » و هر كس به جانب جر ، گريخت اسير حمزه سلطان انزانى كه در بعضى تواريخ او را حمزه خان نوكندى نگاشته‌اند ، گرديد و در اين فتح نامدار از ده هزار نفر بيشتر ، رهسپر سفر آخرت شدند .\r\nو در روز غره محرم سال 1199 ( هجرى ) « 7 » نواب كامياب آقا محمد خان ، با سپاه آراسته از استرآباد به جانب مازندران نهضت فرمود و نخستين ، به ناحيهء اشرف البلاد كه مهر على خان زند نسقچىباشى نواب على مراد خان و حاجى رضا خان فراهانى با هفت هزار نفر توقف داشتند ، تاختن فرمود [ و 
  ] آنها را شكست فاحش داده كه تا شهر سارى خوددارى نكرده به شيخ ويس خان پيوستند و شيخ ويس خان كه در مدت توقفش در مازندران جز ظلم و ستم نفرموده بود و از اهل آن نواحى اطمينان نداشت بنه و آغروق خود را ريخته در عشره عاشورا ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 184 .\r\n( 2 ) . ر ك : گيتىگشا ، ص 250 .\r\n( 3 ) . ر ك : روضة الصفا ، ج 9 ، ص 184 و 185 .\r\n( 4 ) . ر ك : روضة الصفا ، ج 9 ، ص 184 ، گيتىگشا ، ص 249 .\r\n( 5 ) . در متن : ( برخواست ) .\r\n( 6 ) . ر ك : روضة الصفا ، ج 9 ، ص 185 ، گيتىگشا ، ص 250 .\r\n( 7 ) . مقارن 14 نوامبر 1784 .\r\n","page_name":" 629 ","page_number":645},
  {"content":"\r\n\r\nننگ فرار را بر خود گذاشته به جانب طهران تاختن نمود « 1 » و نواب على مراد خان ، دو سه نفر از اعيان همراهان شيخ ويس خان را به جرم آنكه چرا مازندران را واگذاشتيد و بىجنگ به طهران آمديد ، حكم به كشتن فرمود « 2 » و براى تدارك كار ، چندين هزار نفر مرد كارزار فراهم آورده ، به سردارى رستم خان « 3 » پسرعموى خود كه از دليران مشهور سپاه زنديه بود روانه مازندران داشت و نواب شهريار قاجار ، جعفر قلى خان برادر خود را با جماعتى از سپاه نصرت - پناه به استقبال رستم خان روانه فرمود و بعد از ملاقات شكست بر سپاه زند افتاده فرار نمودند [ و 
  ] چون از مؤاخذه نواب على مراد خان وحشت داشتند به جانب اصفهان كه خانه و عيال داشتند شتافتند و باقر خان خراسكانى بيگلربيگى اصفهان « 4 » دروازه‌ها را بر آنها ببست و تمامت آنها در آن زمستان پربرف و باران در جوانب اصفهان به سختى گذرانيدند و نواب على مراد خان ، جعفر خان برادر مادرى خود را كه در كردستان توقف داشت ، احضار فرموده ، بعد از ورود به طهران ، براى نظم آذربايجان و خمسه او را روانه نمود و جعفر خان بعد از ورود به آن سامان به خيال خودسرى افتاده ، اظهار كلمهء تمرد و عصيان نمود « 5 » و از راه قلمرو على شكر ، عازم اصفهان گرديد و چون اين خبر به نواب على مراد خان رسيد ، اولا فرمان مرخصى لشكرى كه مأمور خدمت جعفر خان بودند ، روانه نمود كه هر يك به خانه و وطن خود روند و بعد از وصول فرمان ، سپاه جعفر خان متفرق شدند و جعفر خان با خاطر پريشان به همدان آمد و كارى نديده به كزاز رفت و جماعتى كه در سفر مازندران از رستم خان تخلف كرده ، فرار نموده بودند به جعفر خان پيوستند و مرحوم ميرزا محمد كلانتر شيراز كه در آن زمان از ملازمين حضور نواب على مراد خان بود نگاشته است « 6 » كه : نواب معزى اليه با اين حالات و مفاسد كه در مملكت خود داشت ، دمى بىشرب خمر نبود تا آنكه مريض گشته ، مستسقى شده ، زمين‌گير گرديد « 7 » و مادر على مراد خان كه هم مادر جعفر خان بود ، جعفر خان را از ناخوشى على مراد خان مطلع ساخت كه از معالجه مرفوع الطمع هستم و جعفر خان از زنجان حركت نموده ، لواى مخالفت على مراد خان را برافراشت و على مراد خان بعد از اطلاع با وجود سختى مرض و شدت سرما و برف ، طهران را به ولد ناارجمند خود شيخ ويس خان گذاشته ، خود عازم اصفهان گرديد و در غره ربيع دويم اين سال [ 1199 
  ] : در مورچه‌خورت به رحمت الهى پيوست و حاجى سليمان بيك - صباحى در تاريخ وفات او فرموده است : « 8 »\r\n نوشت كلك صباحى ز قصر سلطانى * على مراد برون شد ، نشست جعفر خان \r\nو فقير حقير اين راه پر از خوف و خطر را گذرانيده « 9 » وارد اصفهان شدم و گويا\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 186 .\r\n( 2 ) . ر ك : روضة الصفا ، ج 9 ، ص 188 .\r\n( 3 ) . ر ك : گيتىگشا ، ص 257 ، روضة الصفا ، ج 9 ، ص 188 .\r\n( 4 ) . ر ك : گيتىگشا ، ص 259 - 251 ، روزنامه كلانتر ، ص 84 ، روضة الصفا ، ج 9 ، ص 188 .\r\n( 5 ) . روزنامه كلانتر ، ص 86 .\r\n( 6 ) . ر ك : گيتىگشا ، ص 256 .\r\n( 7 ) . ر ك : گيتىگشا ، ص 258 .\r\n( 8 ) . ر ك : گيتىگشا ، حاشيه 1 ص 160 .\r\n( 9 ) . روزنامه كلانتر ، ص 84 .\r\n","page_name":" 630 ","page_number":646},
  {"content":"\r\n\r\nعلى مراد خان در دنيا نيامده بود .\r\n اى تو در روزگار [ پيچاپيچ 
  ] « 1 » * هيچ بن هيچ بن هزاران هيچ \r\nو اهالى اصفهان نهايت احترام و مهماندارى مرا ، چه از مردمان شهرى و چه از بلوكات نمودند و در زمان حركت ، نواب على مراد خان از اصفهان به طهران ، باقر خان خراسكانى را حاكم اصفهان فرمود و روز خبر وفات على مراد خان ، باقر خان به هواى سلطنت خيال را قوه داده ، اثاثه سلطنت على مراد خان را متصرف شد و چهار پنج هزار نفر تفنگچى از چهارمحال و سيمرم و كرون و قمشه احضار نمود و اعيان سپاه لكزيه را كه در اصفهان بود ، خواسته ، مكنون خاطر را به آنها گفت و به مواعيد و احسان آنها را فريفته داشت و از خانهء خود به تالار طويله آمده ، جلوس سلطنتى نمود و در جاى سلاطين با عز و تمكين قرار گرفت و خطبه و سكه را به نام خود نمود و با طبقات مردم ، به دستور پادشاهان رفتار نمود و بر منابر و فرامين او را « شاه باقر » گفتند « 2 » كه در ميانهء صداى توپ نواب جعفر خان از منزل چال سياه ، به گوش شاه باقر رسيده ، مضطرب گرديد و مبلغى گزاف از خزانه على مراد خان به اعيان سپاه داد كه از اصفهان رفته ، جعفر خان را شكست داده ، سلطنتش را پايدار كنند ، چون از دروازه بيرون شدند ، ساعتى نگذشت ، از دروازه ديگر وارد گرديد و عصر روز پنجشنبه هفتم همين ماه كه چهار روز و نيم از جلوس سلطنت شاه باقر گذشته بود ، پنج شش هزار نفر از ايلات دست به شمشيرها برده ، داخل تالار طويله شده ، سه چهار زخم به شاه باقر زدند و شاه باقر خود را به عمارت ديگر انداخته ، از سمت بهشت آئين فرار نمود « 3 » و ايلات خبر اين فتح خداداد را به جعفر خان رسانيده ، او را دعوت به شهر نمود [ ند 
  ] و جعفر خان روز ديگر به استقلال تمام وارد اصفهان شده ، بساط سلطنت را گسترده ، بعد از دو روز شاه باقر را از رودشت گرفته ، به حضور نواب جعفر خان آورده ، او را حبس نمودند « 4 » و جعفر خان هر روزه در سلام عام به تكرار مىفرمود للّه الحمد ممالك موروثى خود را به شمشير مسخر داشتم و سلطنت آبا و اجدادى را تصاحب نمودم « 5 » .\r\nو نواب آقا محمد خان چون خبر وفات على مراد خان را شنيد بىتأمل از مازندران لواى جهانگيرى افراشت و چون به طهران « 6 » رسيد ، اهالى شهر دروازه‌ها را بستند و پيغام فرستادند كه نواب جعفر خان در اصفهان نشسته و ما مردمان رعيت فرمانبردار اطاعت پادشاهانيم ، سلطنت بر هر كس قرار گرفت ؛ مطيع آنيم و نواب معزى اليه عرايض آنها را پذيرفته ، روانهء اصفهان گرديد و چون نواب جعفر خان خبر نهضت موكب فيروزى كوكب آقا محمد خان را شنيد ، چنين پنداشت كه اين اخبار افسانه است « 7 » و در پيش دلاورى و كاردانى خود ، بود و نمودى ، ندارد ، پس تدارك مختصرى ديده ، فوجى را به سردارى نجف خان ، خالوى خود ، روانهء قم نمود و چون\r\n\r\n\r\n","description":"","footnote":"\r\n( 1 ) . در متن : ( هيچاهيچ ) با توجه به ص 84 روزنامه كلانتر ، تصحيح شد .\r\n( 2 ) . روزنامه كلانتر ، ص 84 و 85 ، گيتىگشا ، ص 262 .\r\n( 3 ) . روزنامه كلانتر ، ص 85 .\r\n( 4 ) . روزنامه كلانتر ، ص 85 .\r\n( 5 ) . روزنامه كلانتر ، ص 86 .\r\n( 6 ) . ر ك : گيتىگشا ، ص 263 ، روضة الصفا ، ج 9 ، ص 189 .\r\n( 7 ) . روزنامه كلانتر ، ص 86 .\r\n","page_name":" 631 ","page_number":647},
  {"content":"\r\n\r\nدر مقابل سپاه ظفرپناه قاجار رسيد « 1 » ، بىجنگ و جدال ، فرار نمود و بعد از آن هفت هزار نفر سواره و پياده ، به سردارى احمد خان پسر آزاد خان افغان براى مدد نجف خان زند ، انفاذ داشت و موكب والاى نواب آقا محمد خان به تأنى و احتياط ، از قم به جانب كاشان مىآمد و احمد خان افغان به خيال آنكه سپاه قاجار بر سر كوچ است در خيال دستبردى شده ، به تعجيل روانه گشت و چون در نصرآباد كاشان « 2 » در برابر سپاه قاجار رسيد ، به اندك كر و فرى راه فرار را برگرفت و لشكر زند روى به هزيمت نهاد و چون اين خبر به نواب جعفر خان رسيد ، از خوف و دهشت ، در شب ، شام نخورد و صبح زود اثاث سلطنت را ، حتى قليان مرصع مرحوم خاقان وكيل و مادر و خواهران خود و بيست و سه نفر خدمتكار زنانه و اسباب نفيسه را در اصفهان ريخته ، به جانب شيراز فرار نمود « 3 » و با اين شأن و شوكت در روز گذشته در موقع سلام عام به حقير فرمود ، ميرزاى كلانتر فارس ، مرحوم كريم خان چند سال دير بمرد و پادشاهى ما را عقب انداخت « 4 » و با آنكه اندامى گنده و بزرگ و منظرى كريه و ريشى زشت و جبنى فراوان داشت ، همه روزه ذكر خيرى از دلاورى و خوش‌اندامى خود مىفرمود و خالى از اغراق ، از عجائب مخلوقات بود ، چنان كه شيخ سعدى فرموده است :\r\n« به آدمى نتوان گفت ماند اين حيوان » ، در هر روزى دومن هريسه با قند و روغن در صبح زود مىخورد و در وقت چاشت به اندازهء خوردن سه چهار نفر مرد بازيار به كار مىبرد و در ميانه چندين مرغ كباب ، تنقل مىنمود « 5 » و زور بازوى فوق العاده داشت ، هر روزه با پنجه آهنين پنجه زدى و درهم نورد [ يد 
  ] ى و به شمشير ، شترى را با پالان به دو نيمه ، نمودى ، ليكن از جبن ذاتى در هيچ جنگى پايدار نگشت و در ميدان جدال در برابر دلاورى ، نايستاد و از اتفاقات حسنه كه براى جعفر خان روى داد ، آن بود كه چون عموم فارسيان و سپاه از سوء سلوك و طمع بىاندازهء صيد مراد خان زند ، فرمانرواى مملكت فارس ، رنجيده‌خاطر بودند وجود جعفر خان را غنيمت مىشمردند و چون صيد مراد خان اين مطلب را دانسته بود ، نتوانست از اموال بىحدى كه از ظلم و ستم ، تحصيل كرده [ بود 
  ] چشم پوشيده ، فرار كند ، لابد دروازهء شيراز را گشوده ، جعفر خان را استقبال كرده ، در خدمت او به شعفى تمام وارد شيراز گرديدند و قلعهء فلك‌ساى شيراز بىزحمت ، در تصرف نواب جعفر خان درآمد « 6 » .\r\nاما حالات حقير بر اين وجه است كه چون خبر شكست نجف خان زند و احمد خان افغان در [ بيست و سيم 
  ] « 7 » جمادى اولى اين سال [ 1199 
  ] : به اصفهان رسيد ، من كه چندين سال به كربت غربت گرفتار و طالب شيراز بودم به مقتضاى اذا جاء القضا عمى البصر « 8 » ، به خاطرم رسيد\r\n\r\n\r\n","description":"","footnote":"\r\n( 1 ) . ر ك : گيتىگشا ، ص 263 ، روزنامه كلانتر ، ص 86 و 87 .\r\n( 2 ) . ر ك : گيتىگشا ، ص 264 .\r\n( 3 ) . روزنامه كلانتر ، ص 88 .\r\n( 4 ) . روزنامه كلانتر ، ص 88 .\r\n( 5 ) . ر ك : روضة الصفا ، ج 9 ، ص 200 .\r\n( 6 ) . روزنامه كلانتر ، ص 89 .\r\n( 7 ) . در متن : ( بيست و ششم ) با توجه به روزنامه كلانتر ، ص 90 ، تصحيح شد .\r\n( 8 ) . چون قضا آيد چشم نابينا شود ، و ر ك : امثال و حكم دهخدا ، ص 92 ، از سنائى است :\r\n من مدتى كردم حذر از عشقت اى شيرين پسر * آخر درآمد دل به سر جاء القضا ، عمى البصر \r\n","page_name":" 632 ","page_number":648},
  {"content":"\r\n\r\nكه چون جعفر خان بلغم متعفن منجمد و لجن زنديه است مصدر سلطنت نخواهد شد « 1 » و نواب آقا محمد خان كه به عزم جهانگيرى برخاسته است ، كارى خواهد كرد كه به درد ماها دوا شود بنا را در حركت و سكون در اصفهان ، بر استخاره گذاشتيم و به اين عزيمت با برادر مهربان مكرم ميرزا جانى خلف الصدق مغفرت‌مآب ميرزا مجد الدين محمد مشهور به فسائى ادام اللّه عزه و عمره و دولته كه از سال هزار و صد و نود و شش با حقير به حكم على مراد خان از شيراز آمده ، در اصفهان متوقف بوديم و در همه وقت و همه‌جا طريق برادرى را ملحوظ مىداشت ، استخاره نموديم ، توقف بد آمد و حركت خوب ، پس به عزم جزم ، مصمم شيراز شديم ، پس جماعتى لايعقل به منزل من آمدند ، راهزن گشتند كه قلعه شيراز در تصرف صيد مراد خان است و با شما دشمن است ، چند روزى تأمل كنيد تا خبر ورود نواب جعفر خان برسد و حقير قبول كرده ، توقف نمودم و ندانستم كه\r\n اذا كان الغراب دليل قوم « 2 » * سيهديهم سبيل الهالكين « 3 » \r\nو در اين اثنا ، فرزندى ، حاجى ابراهيم پسر مرحوم حاجى هاشم كدخداباشى محلات حيدرىخانه شيراز كه از عمر و جوانى برخوردار باد و آن هم در اين كربت غربت با فقير موافقت داشت ، وارد گرديد و تحير مرا ديد برآشفت و به دلالتى واضحه خاطرنشانم نمود كه توقف در اصفهان بعد از اين موجب خسران است ؛ شما كلانتر مملكت فارس هستيد ، بايد در همه‌جا با فارسيان ، موافقت كنيد ، پس از ورود به شيراز آنچه بر سر بزرگان فارس آيد بر سر شما هم بيايد و هيچ ننگى نيست و حقير دلايل او را پذيرفتم « 4 » ، باز جماعتى ديگر از گروه اولين بىخردتر آمدند و مرا به سخنان سخيف فريفتند و دل را بر توقف بستم و حاجى ابراهيم از صبح تا شب چندين بار خود به منزل من آمد و چندين بار گماشته فرستاد و تمام شب را در انتظار من بسر برد و خودم بىخردى بلكه نامردى كردم و مردى را از خود رنجانيدم ، خداوند مرا مهلت دهد كه تدارك زحمات او را [ ب 
  ] نمايم . و چون زمان بدبختى من رسيده بود نه به استخاره و نه به استشاره ، عمل نكردم ،\r\n آتش به دو دست خويش بر خرمن خويش * من خود زده‌ام چه نالم از دشمن خويش « 5 » \r\nچون وقت تنگ بود ، امكان تدارك نداشتم و روز ديگر سپاه قاجار و شاه نو يعنى نواب كامياب آقا محمد خان وارد اصفهان گرديدند « 6 » و در ايام زندگانى مغفرت‌مآب خاقان وكيل در شيراز مكرر خدمتش رسيده بودم و اخلاقش را دانسته بودم كه مزاج ايشان صفراى خالص است ، چنان كه مزاج نواب جعفر خان بلغم خام و در همان روز ورود مرا احضار فرمود و تلطف نمود و روز ديگر كه خدمتش رسيدم ، استدعاى مرخصى به شيراز را نمودم ، حكم به ملازمت\r\n\r\n\r\n","description":"","footnote":"\r\n( 1 ) . روزنامه كلانتر ، ص 90 ، از اينجا بعضى مطالب افزوده بر متن روزنامه است .\r\n( 2 ) . در روزنامه كلانتر ، فقط مصراع اول آمده است .\r\n( 3 ) . چون كلاغ راهنماى قومى شود به زودى آنها را به راه نابودى هدايت خواهد كرد . در امثال و حكم دهخدا ص 93 ، مصراع دوم بدين صورت است : ( فبشرهم سبيل الهالكينا ) .\r\n( 4 ) . روزنامه كلانتر ، ص 91 .\r\n( 5 ) . روزنامه كلانتر ، ص 91 .\r\n( 6 ) . در اين بخش ميرزا حسن مندرجات روزنامه را خلاصه و تلطيف كرده است ، ر ك : روزنامه كلانتر ، ص 92 - 91 .\r\n","page_name":" 633 ","page_number":649},
  {"content":"\r\n\r\nدر ركاب خود فرمود و هرچه ابرام نمودم ، اصرار در توقفم بيشتر گرديد « 1 » و بعد از دو ماه براى تسخير عراق و تدمير احمد خان افغان و جماعت بختيارى حركت فرمود و گردن سركشان را در سلسله اطاعت خود درآورده ، عود به اصفهان نمود و ايالت اصفهان را به باقر خان خراسكانى كه چندى در قيد و حبس جعفر خان بود واگذاشت . « 2 »\r\nو در بيست و هفتم شوال همين سال [ 1199 
  ] « 3 » : به قصد تسخير طهران حركت فرمود و مجنون خان پازوكى [ را 
  ] از پيش روانه داشت و بعد از ورود طهران را مسخر داشت و خبر فتح را به شهريار قاجار فرستاد و موكب و الا از طريق همدان ، وارد طهران گرديد و اين فقير بعد از ورود به طهران « 4 » ، ديوانه‌وار محلات شهر را تماشا مىكردم و اين اوراق را در شهر ربيع اول سال 1200 به انجام رسانيدم . و ميرزا محمد كلانتر فارس ، نگارنده تنقلات روزگار خود ، در اواخر همين سال [ 1200 
  ] در شهر اصفهان به رحمت ايزدى پيوست و جنازهء او را به نجف اشرف برده ، دفن نمودند و بعد از وفات او ، نواب جعفر خان ، كلانترى شيراز را به جناب حاجى ابراهيم پسر مرحوم حاجى هاشم كدخداباشى محلات حيدرىخانهء شيراز واگذاشت .\r\nو نواب كامگار ، شهريار نصرت شعار ، آقا محمد خان قاجار قوينلو ، در شهر طهران ، در روز يكشنبه يازدهم ماه جمادى اول همين سال [ 1200 
  ] « 5 » كه آفتاب عالمتاب به اول برج حمل شرف نزول نمود ، بر اريكه جهانبانى نشست و فرمود تا تمامت ممالك ايران را در تحت اقتدار خود نيارم ، نام شاهى را بر خود نگذارم و چون نوبت دارائى بيشتر از ممالك ايران ، در تحت اقتدار شهريار قاجار شد و تا اين زمان كه سال به 1302 رسيده « 6 » ، سلطنت تمامت ممالك ايران در خانوادهء او كه به قائم آل محمد ( ص ) متصل گردد ، باقى است ، لازم آمد كه بيان حسب و نسب و قبيلهء او را به وجه اختصار زينت‌بخش فارسنامه ناصرى كرده ، بگويم كه :\r\nاصول قبيلهء حشمت و شوكت شعار قاجار از نسل و عشيرهء قاجارنويان پسر سرتاق نويان مغول ، اتابك پادشاه ايران ، ارغون خان بود « 7 » و چون اولاد قاجارنويان بسيار شد ، همه را بلكه عشيره او را به نام او قاجار گفتند و در سال 736 قبيله قاجار به حدود شام رفته ، توطن نمودند و چون صاحبقران امير تيمور گوركان سفر مصر و شام فرمود ، فرمان داد كه قبيله قاجار از حدود شام ، روانهء تركستان شوند و چون به آذربايجان رسيدند ، در حدود گنجه و ايروان اقامت كردند .\r\nجماعتى را كه در سمت بالاى رودخانه يورت [ بودند 
  ] « 8 » يوخارىباش « 9 » گفتند يعنى\r\n\r\n\r\n","description":"","footnote":"\r\n( 1 ) . روزنامه كلانتر ، ص 93 .\r\n( 2 ) . ر ك : روضة الصفا ، ج 9 ، ص 194 ، گيتىگشا ، ص 271 .\r\n( 3 ) . مقارن دوم سپتامبر 1785 .\r\n( 4 ) . ( روز پنجشنبه پانزدهم شهر شعبان 1199 از اصفهان حركت كرده در ركاب نكبت انتساب آن ولد الزنا ( آقا محمد - خان ) آمديم به طهران . . . ) روزنامه كلانتر ، ص 96 .\r\n( 5 ) . برابر با 12 مارس 1786 .\r\n( 6 ) . در متن : ( سيده ) .\r\n( 7 ) . ر ك : روضة الصفا ، ج 9 ، ص 4 ، تاريخ ايران ، ملكم خان ، ص 46 .\r\n( 8 ) . در متن : ( نمودند ) .\r\n( 9 ) . تاريخ ايران ، ملكم ، ص 46 ، ناسخ التواريخ ، ج 1 ، ص 9 .\r\n","page_name":" 634 ","page_number":650},
  {"content":"\r\n\r\nبالاى سر و يوقارى كه يوخارى شده در تركى بالا را گويند و باش ، سر را و طايفه‌اى را كه در جانب پايان رودخانه فرود آمدند اشاق‌باش گفتند « 1 » يعنى پايين‌سر و اين اول امتيازى است كه در ميانهء قبيله قاجار داده‌اند ، پس هر يك از اين دو طايفه به چندين تيره ، قسمت شده‌اند و هر يك به مناسبت نامى بر خود نهاده‌اند ، بعضى به ملاحظه مسكن و ديگرى به مناسبت نام پدر و نام سردار خود و نام مواشى خود از گوسفند كه به تركى « قوين » است و اشتر كه « دوه » است و نام منصب . پس كلمه « لو » كه به معنى صاحب است بر او افزودند چنان كه طوايف اشاق‌باش را « قوين‌لو » و « عز الدين‌لو » و « زيادلو » و « داش‌لو » گفتند و طوايف يوخارىباش را « دوه‌لو » و « قياخ‌لو » و « خزانه‌دارلو » .\r\nو در زمان سلطنت حضرت شاه سليمان صفوى طاب‌ثراه ، شاه قلى خان قاجار قوينلو ، از گنجه كه مأمن اجدادى او بود به استرآباد آمد و دخترى را از اعيان آن بلد به ازدواج خود درآورد و از او دو نفر پسر متولد گرديد ، يكى نواب فتح على خان كه جد سلاطين قاجار انار اللّه برهانهم است و ديگرى فضل على خان كه جد خوانين قاجار قوينلو است و رياست به نواب فتح على خان نايب السلطنه برقرار گرديد و شرح شهادت او در سال 1139 نگاشته شد . پس نوبت شهريارى و پادشاهى به خلف الصدقش حضرت پادشاه قهار ، آقا محمد خان قاجار رسيد و شرح حالات و تنقلات آن پادشاه جم‌جاه پيش از داعيه سلطنت بر اين وجه است كه :\r\nولادت باسعادت آن حضرت در روز يكشنبه بيست و هفتم ماه محرم الحرام سال 1155 در شهر استرآباد ، در خانه جناب سعادت و سيادت انتساب سيد مفيد استرآبادى اتفاق افتاد براى آنكه در آن زمان ، نادر شاه افشار بر تمامت ممالك ايران و خوارزم و تركستان و هندوستان و داغستان ، لواى پادشاهى افراشته بود و نواب محمد حسن خان والد ماجد حضرت آقا محمد خان به وحشت از آن پادشاه قهار ، در دشت تركمان پنهان بود و والدهء ماجده او دختر اسكندر خان قاجار قوينلو « 2 » ، خواهر محمد خان ، عمه اميركبير سليمان خان در خانهء جناب سيد مفيد كه ملجأ انام و مرجع خواص و عوام بود ، توقف داشت و جناب سيد مفيد ولادت اين مولود باسعادت را مخفى مىداشت و او را به فرزندى خود نسبت همى داد و او را آقا محمد نام نهاد و با فرزندان خود تربيت نمود و چون زمان سلطنت نواب على قلى خان افشار مشهور به عادل شاه ، برادرزادهء نادر شاه رسيد ، جماعتى از ارباب غرض حكايتى از او به عادل شاه گفتند ، پس او را خواسته ، روانه خراسانش داشتند و بعد از ورود قصد كشتن او را نموده ، به شفاعت خيرانديشان از كشتن او درگذشت و حكم به ازالهء آلت رجوليت از آن حضرت فرمود و چون دولت عادل - شاهى سپرى گرديد ، حضرت معزى اليه رهائى يافته ، به خدمت والد ماجد خود رسيد و در همه انقلابات زمانه با پدر بزرگوار شريك بود و بعد از شهادت پدر به سعايت محمد حسين خان قاجار دولو « 3 » ، بيگلربيگى استرآباد ، به فرمان نواب كريم خان ، پسران نواب محمد حسن خان قاجار نايب السلطنه را از استرآباد كوچ دادند جز مرتضى قلى خان و مصطفى قلى خان كه\r\n\r\n\r\n","description":"","footnote":"\r\n( 1 ) . تاريخ ايران ، ملكم ، ص 46 ، ناسخ التواريخ ، ج 1 ، ص 9 .\r\n( 2 ) . در متن : ( قيونلو ) .\r\n( 3 ) . در متن : ( دوه‌لو ) .\r\n","page_name":" 635 ","page_number":651},
  {"content":"\r\n\r\nخواهرزادگان بيگلربيگى بودند [ و 
  ] در استرآباد بماندند « 1 » و رضا قلى خان و جعفر قلى خان و على قلى خان را به قزوين بردند و بزرگتر از همه نواب آقا محمد خان و برادر اعيانى او نواب حسين قلى خان را به شيراز آورده ، به رسم گروگان توقف دادند و نواب كريم خان با اين دو نفر برادر به سبيل عطوفت و مهربانى و اكرام و احسان پدرى ، چنان كه شيوهء مرضيه او بود ، سلوك مىفرمود و آنها را در مجلس خود ، اذن جلوس مىداد و در كارهاى دولتى از آقا محمد خان مشاورت مىنمود و او را پيران ويسه مىگفت و نواب حسين قلى خان را به حكومت دامغان فرستاد و در سال 1185 ، اعليحضرت خاقان فتح على شاه خلف الصدق نواب حسين قلى خان قاجار از بطن مخدره محترمه صبيه مرضيه محمد خان قاجار عز الدين‌لو به عرصه ظهور آمد و چون همنام جد امجد خود فتح على خان بود او را « بابا خان » گفتند .\r\nو در سال 1188 در نزديكى فندرسك سه نفر از طايفه ايكدر تركمان يموت نواب حسين قلى خان را شهيد نمودند و حالات و تنقلات حضرت شهريار آقا محمد خان قاجار از سال 1193 تا اين سال [ 1200 
  ] : نگاشته گرديد و معلوم شد كه بيشتر برادران آن حضرت در اطاعت و انقياد درآمدند و مرتضى قلى خان و رضا قلى خان در مخالفت او خيرى نديده ، پراكنده بلاد و حاجتمند عباد شدند .\r\nالقصه ، چون اخبار جلوس حضرت خاقان آقا محمد خان به شيراز رسيد نواب جعفر خان بيست و دو هزار نفر لشكر سواره و پياده فراهم آورده ، از شيراز به اصفهان آمد و باقر خان خراسكانى ، بيگلربيگى اصفهان ، شهر را گذاشت و در قلعه طبرك متحصن گرديد . « 2 »\r\nو در روز بيست و يكم ماه محرم سال 1201 « 3 » نواب جعفر خان ، به قهر و غلبه ، قلعه را گرفت و باقر خان را بكشت « 4 » و عيال او را روانه شيراز داشت و ايالت اصفهان را به جناب ميرزا جانى شيرازى مشهور به فسائى « 5 » ، واگذار فرمود و ميرزاى معزى اليه عم حقيقى نگارنده فارسنامه ناصرى است و نوادهء حضرت مغفرت‌مآب سيد على خان علامه شيرازى مشهور به مدنى است و ميرويس خان زند برادر صيد مراد خان را با فوجى از سپاه ، براى محافظت اصفهان برگماشت و حاجى على قلى خان كازرونى را با چند فوج سپاه ، روانهء كاشان و قم نمود و خود به جانب همدان نهضت فرمود و اسماعيل خان والى همدان فرار نمود و محمد حسين خان گروسى « 6 » و على خان خمسه‌اى و جماعت قراگوزلو اجتماع كرده به جانب همدان شدند و نواب جعفر خان آنها را استقبال نمود در يك فرسخى همدان ، شكست بر سپاه فارس افتاد و جعفر خان عود به اصفهان نمود و چون اين اخبار به حاجى على قلى خان كازرونى رسيد ، از حدود كاشان عود به اصفهان نمود و چون محمد حسن خان عرب عامرى ، حاكم جندق ، لواى خودسرى مىافراشت ، نواب جعفر خان حاجى على قلى خان كازرونى را براى تنبيه او روانه ساخت و بعد از ورود حاجى\r\n\r\n\r\n","description":"","footnote":"\r\n( 1 ) . مطالب فوق تكرار مطالب قبلى است .\r\n( 2 ) . در گيتىگشا ، ص 271 : ( تبرك ) .\r\n( 3 ) . برابر با 13 نوامبر 1786 .\r\n( 4 ) . ر ك : روضة الصفا ، ج 9 ، ص 199 ، گيتىگشا ، ص 274 .\r\n( 5 ) . ر ك : فارسنامه ناصرى ، بخش دوم همين كتاب .\r\n( 6 ) . ر ك : روضة الصفا ، ج 9 ، ص 199 ، ذيل ميرزا عبد الكريم بر گيتىگشا ، ص 284\r\n","page_name":" 636 ","page_number":652},
  {"content":"\r\n\r\nعلى قلى خان به جندق ، محمد حسن خان شكست يافته ، در قلعه جندق متحصن گرديد و حاجى على قلى خان به عهد و سوگند او را بدون ضرر مال و جان امان داده به اصفهان آورد و جعفر خان نقض عهد كرده ، او را حبس نمود و حاجى على قلى خان را آزرده خاطر فرمود براى آنكه اهالى گرمسيرات فارس ، خلاف پيمان را گناهى بزرگ مىشمارند و حاجى على قلى خان و خوانين ليراوى و اعيان فارس كه در ملازمت نواب جعفر خان ، از سوء سلوك او رنجيده بودند ، متفق گشته جعفر خان را گذاشتند و به اوطان خود شتافتند و حضرت شهريار كامگار آقا محمد خان از طهران به جانب اصفهان نهضت فرمود و چون اين خبر به نواب جعفر خان رسيد بىتأمل به جانب شيراز گريخت و حضرت خاقان آقا محمد خان ، بىتكلف خاطر وارد شهر اصفهان گرديد و برادر والاگهر خود نواب جعفر قلى خان را با شش هزار كس مأمور به توقف در اصفهان فرمود و خود به چمن سنگ‌باران « 1 » آمد و خبر رسيد كه على خان خمسه‌اى ، سر از اطاعت كشيده است « 2 » ، لاجرم به جانب خمسه شتافت و چون نزديك شد ، على خان از كردهء خود پشيمان شده ، به قدم اعتذار استقبال نموده ، مورد عفو و عطوفت گرديد و موكب و الا چند روزى در بلدهء زنجان توقف فرمود پس به دولت و اقبال و حشمت و جلال وارد دار السلطنه طهران گرديد و نواب جعفر خان بعد از ورود به شيراز ، عبد الرزاق كاشى را براى استمالت حاجى على قلى خان به كازرون فرستاد و به عهد و پيمان كه به هيچ وجه ضررى به او نرساند ، مطمئن ساخته ، او را به شيراز آوردند و بعد از چند روزى به عذرى نالايق او را در ارگ وكيلى محبوس داشت و بعد از گذشتن تابستان به جانب كوه‌گيلويه نهضت نمود ، چون به بلده كازرون رسيد « 3 » ، سه ماه توقف نمود و محمد خان برادر خود را رتبه سردارى داده ، براى تنبيه طوايف ممسنى مأمور گرديد و بعد از ورود نظمى كامل داده ، عود به كازرون نموده ، در خدمت نواب جعفر خان عازم بهبهان شدند و چون شيخ غضبان بنى كعب « 4 » والى فلاحى و محمره بناى نافرمانى را داشت ، نواب جعفر خان ، محمد خان سردار و عبد اللّه خان برادران خود را مأمور به غارت بنى كعب نمود و بعد از ورود غنيمتى فراوان بدست آوردند و در مراجعت طايفه جانكى بختيارى را گوشمالى داده ، وارد بهبهان شدند و نواب جعفر خان تمامت زمستان را در بهبهان توقف نمود .\r\nو عيد نوروز سنه قوىئيل « 5 » در روز [ چهارشنبه 
  ] « 6 » از سال 1201 اتفاق افتاد و روز پنجم از عيد نوروز ، نواب جعفر خان از بهبهان « 7 » به جانب شيراز نهضت نمود و چون از صيد مراد خان زند بدگمان شده بود او را و شاه مراد خان برادرش را با جمعى از زنديه در ارگ حبس نموده ، رفيق حاج على قلى خان شدند و چون تقى خان والى يزد ، چندى از خدمت تقاعد نمود ، نواب جعفر خان براى تنبيه او از شيراز به جانب يزد نهضت نمود و چون به قصبه ابرقو\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 202 .\r\n( 2 ) . ذيل گيتىگشا ، ص 294 .\r\n( 3 ) . ذيل گيتىگشا ، ص 298 .\r\n( 4 ) . ذيل گيتىگشا ، ص 299 .\r\n( 5 ) . در روضة الصفا ، ج 9 ، ص 209 : سنه پيچىئيل ، برابر با اول جمادى دويم ، و مقارن با 21 مارس 1787 .\r\n( 6 ) . در متن ندارد ، با توجه به ذيل تاريخ گيتىگشا ، ص 298 ، كامل شد .\r\n( 7 ) . ذيل گيتىگشا ، ص 300 .\r\n","page_name":" 637 ","page_number":653},
  {"content":"\r\n\r\nرسيد محمد خان « 1 » برادر خود را كه سردار سپاه فارس بود از پيش روانه نمود و تقى خان استمداد از امير محمد خان « 2 » عرب زنگوئى حاكم ناحيهء طبس خراسان نمود و خود برج و باروى يزد را محكم داشته ، در پس حصار نشست و محمد خان شهر يزد را محاصره نمود و نواب جعفر خان ، عبد الرحيم خان برادر حاجى ابراهيم كلانتر فارس را با فوجى براى اطلاع از اصفهان در ابرقوه گذاشت و خود به تعجيل « 3 » به جانب يزد شتافته ، به اردوى محمد خان ملحق گرديد ، پس چندين يورش به جانب شهر بردند و كارى از پيش نرفت ، روزى تمامت اردو را از جوانب شهر ، حكم به يورش و جنگى سخت نمودند كه در ميانه خبر وصول امير محمد خان طبسى با هزار نفر سوار در همين حال رسيد ، جعفر خان به شيوهء نامرضيه خود از يورش تقاعد نمود و محمد خان پسر نصير خان لارى « 4 » كه با پانصد نفر تفنگچى در پيش روى جعفر خان جنگ مىنمود چون سستى جعفر خان را ملاحظه نمود ، دست از جنگ كشيد و جعفر خان مكث محمد خان را بهانه نموده ، توپخانه و اثاثه دولت و خيمه و خرگاه سلطنت خود را بجا گذاشته ، الفرار ممالايطاق « 5 » را ورد خود نموده ، به جانب شيراز شتافت و سپاه فارس هر يك به ديارى پراكنده شدند و در همين روز امير محمد خان طبسى وارد يزد گرديده ، تمامت توپخانه و اثاثهء سلطنت جعفر خان را متصرف گرديد و غرورى در خود ديد كه دعوى سلطنت نمود پس به عزم جهانگيرى سه چهار هزار نفر سواره و پياده از نائين و كوه‌پايه و اردستان فراهم آورده توپخانه و اثاثهء شاهى زنديه را برداشته به جانب اصفهان شتافت و در بلوك رودشت خيمه و خرگاه شاهى برافراشت « 6 » و نواب جعفر قلى خان « 7 » برادر حضرت شهريار قاجار براى دفع او از اصفهان حركت نمود و بعد از دو سه بار جنگ شكست بر سپاه خان طبسى افتاده ، فرار نمود و توپخانه و اثاثه شاهى جعفر خان زند به دست جعفر قلى خان قاجار درآمد .\r\nو در ماه محرم سال 1202 « 8 » : نواب جعفر خان زند وارد شيراز گرديد و باعث فرار خود را محمد خان پسر نصير خان لارى قرار داد و ولد ارجمند خود نواب اميرزاده لطف على خان را به لقب جهانبانى سرافراز فرمود و با فوجى از دلاوران زنديه براى تنبيه محمد خان لارى مأمورش داشت « 9 » و چون خبر حركت لطف على خان به عبد اللّه خان و محمد خان پسران نصير خان لارى رسيد ، قلعه لار را كه بر فراز كوهى مشرف بر شهر لار است به محمد على خان پسرعموى خود سپردند و هريك براى آوردن تفنگچى به جانبى از لارستان شتافتند و لطف على خان قلعه را محاصره نمود و جمعيتى را در عقب محمد خان و عبد اللّه خان روانه داشت و چون جماعت زنديه به آنها رسيدند شكست يافته ، فرار نمودند و محمد على خان بعد از اطلاع بر واقعه ، قلعه لار را به تصرف داد و زمان محاصره به چهار ماه رسيد پس نواب لطف على خان جهانبانى ، عيال نصير خان\r\n\r\n\r\n","description":"","footnote":"\r\n( 1 ) . ذيل گيتىگشا ، ص 300 .\r\n( 2 ) . در ذيل گيتىگشا ، ص 301 : ( امير محمد خان طبسى ) ، متن منقول از روضة الصفا ، است . ر ك : ج 9 ، ص 211 .\r\n( 3 ) . در متن : ( به تعجل ) .\r\n( 4 ) . ذيل گيتىگشا ، ص 302 .\r\n( 5 ) . حديثى است كه صورت كامل آن چنين است : الفرار مما لايطاق من سنن المرسلين : گريختن از آنچه تاب و توان بر آن نباشد ، راه و روش پيامبران است . امثال و حكم دهخدا ، ص 264 .\r\n( 6 ) . ذيل گيتىگشا ، ص 303 - 302 ، و روضة الصفا ، ج 9 ، ص 210 و 211 .\r\n( 7 ) . ر ك : روضة الصفا ، ج 9 ، ص 211 ، ذيل گيتىگشا ، ص 303 .\r\n( 8 ) . شروع در 13 اكتبر 1787 .\r\n( 9 ) . ر ك : روضة الصفا ، ج 9 ، ص 212 ، ذيل گيتىگشا ، ص 304 .\r\n","page_name":" 638 ","page_number":654},
  {"content":"\r\n\r\nلارى را با خود به شيراز آورد و در اين سال : ( 1202 ) تمامت فارس در تحت اقتدار نواب جعفر خان درآمده [ و 
  ] در بهار اين سال حضرت آقا محمد خان از دار السلطنه طهران وارد اصفهان گرديد « 1 » و نواب كامياب ، فتح على خان ، برادرزاده خود را با چندين فوج سپاه براى تسخير يزد روانه فرمود و خود به چمن گندمان و كوشك‌زرد فارس براى نهب و غارت ايلات قشقائى نزول اجلال نمود « 2 » و ايلات ، از پيش خبر يافته ، پناه به كوهستان دور و دراز برده ، خود را آسوده داشتند و موكب و الا از كوشك‌زرد به مشهد ام النبى « 3 » كه به مشهد مرغاب شهرت يافته ، آمد كه بلكه جعفر خان سر از حصار شيراز درآورده ، نبرد شاهانه را ديده از پى كار خود شود و جعفر خان اين اخبار را كان لم يكن پنداشته ، در پس حصار شيراز كه مانند فلك البروج استوار بود آرميد .\r\nو حضرت آقا محمد خان با دور و نزديك فارسيان گفت و شنودى فرموده عود به اصفهان نمود « 4 » و نواب كامياب فتح على خان مشهور به بابا خان كه مأمور به تسخير يزد بود ، تقى خان را استمالت داده ، گروگان از او گرفته ، چند روزى پيش از ورود موكب و الا با نيل به مقصود وارد اصفهان شده بود ، پس على قلى خان برادر حضرت آقا محمد خان با سه هزار كس مأمور به توقف اصفهان شد و موكب شهريارى از اصفهان به طهران شرف نزول نمود . « 5 »\r\nو نواب جعفر خان فرصتى يافته در ماه محرم سال 1203 « 6 » به عزم تسخير اصفهان از شيراز حركت نمود و چون اين خبر در اصفهان به على قلى خان قاجار رسيد ، نصر اللّه خان قراگوزلو را با هزار نفر سوار روانه قمشه داشت و نواب جعفر خان چون به اسفرجان « 7 » رسيد ، محمد خان برادر خود را با فوجى ، روانه قمشه فرمود و بعد از ورود محمد خان ، قلعه قمشه را به قهر و غلبه تصرف نمود و تمامى هزار نفر را الا سه چهار نفر اسير كرده ، سلاح جنگ را از آنها گرفته ، نصر اللّه خان و سركردگان آنها را نگاه داشت و مابقى را رها نمود . « 8 » و چون على قلى خان ، از جانب شهريار زمان ، مأمور به جنگ نبود ، اصفهان را گذاشت و به جانب كاشان شتافت « 9 » و بعد از دو روز ، نواب جعفر خان وارد اصفهان شده ، در باغ سعادت‌آباد منزل نمود و چون ماجرا به عرض شهريار كشورگشا رسيد ، بىتأمل از طهران حركت فرمود و جعفر خان چون خبر نهضت آن شهريار را شنيد بىدرنگ ، باروبنه را بسته به جانب شيراز گريخت و بعد از دو سه روزى ، حضرت آقا محمد خان وارد اصفهان شده ، نظمى لايق داده ، عود به طهران فرمود . « 10 »\r\nو نواب جعفر خان در ماه ربيع اول همين سال [ 1203 
  ] : نواب اميرزاده لطف على خان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 213 .\r\n( 2 ) . ر ك : روضة الصفا ، ج 9 ، ص 213 ، ذيل گيتىگشا ، ص 306 .\r\n( 3 ) و ( 4 ) و ( 5 ) . ذيل گيتىگشا ، ص 307 .\r\n( 6 ) . شروع در دوم اكتبر 1788 .\r\n( 7 ) و ( 8 ) . ذيل گيتىگشا ، ص 308 .\r\n( 9 ) . ذيل گيتىگشا ، ص 309 ، روضة الصفا ، ج 9 ، ص 214 .\r\n( 10 ) . ذيل گيتىگشا ، ص 310 ، روضة الصفا ، ج 9 ، ص 214 .\r\n","page_name":" 639 ","page_number":655},
  {"content":"\r\n\r\nرا براى تنبيه باقر خان ، حاكم گله‌دار و مشايخ آل حرم ، كلانتران بندر عسلويه « 1 » و بندر نابند « 2 » و كوشك‌كنار « 3 » ، از راه فيروزآباد روانه نمود و اهل گله‌دار فرار نموده ، در بندر عسلويه به مشايخ آل حرم ملحق شدند و لطف على خان وارد گله‌دار ويرانه گرديد و چون نواب جعفر خان مدتى بود كه جماعتى را در ارگ شاهى شيراز محبوس مىداشت و هر يك در تدارك رهائى خود بودند ، تا آنكه غلام بچه‌اى را كه گاهى نزد آنها مىآمد ، فريفتند و با خود يار نمودند و منتظر فرج خدائى بودند كه در بين ، مرض صعب كه بعضى گفته‌اند جاريه‌اى او را مسموم نمود ، بر وى عارض و دو سه روز از بستر نجنبيد « 4 » ، غلام بچه ، سوهانى به محبوسين رسانيد و در تمامى شب هر يك به قوت سوهان ، زنجير خود را گسيختند و قبل از طلوع آفتاب روز بيست و پنجم ربيع دويم همين سال [ 1203 
  ] به فراش جعفر خان آمدند ، [ جعفر خان 
  ] چون غوغائى را شنيد با ناتوانى از بستر برجست و به سيلى شاه مراد خان و جهانگير خان ، برادران صيد مراد خان را بيهوش نمود و ابراهيم خان پسر اسماعيل خان زند كه كودكى نوخاسته « 5 » بود ، با چوب جاروب فراشى « 6 » از پس سر او درآمد و چوب را بالا برده ، چنان فرود آورد كه سر برهنهء او را شكافت و آن پيلتن را انداخت « 7 » پس صيد مراد خان و ويس مراد خان و يارى خان برادران صيد مراد خان و حاجى على قلى خان كازرونى « 8 » ، بر او تاختند و به ضرب چماق و چوب جاروب و سنگ و آجر پاره و پاروب ، كار او را ساختند و سر او را بريده ، وقت طلوع آفتاب ، از فراز دروازهء ارگ به زير انداختند « 9 » و كشيكچيان ، متفرق گشتند و امراى زند و اعيان فارس ، طوعا او كرها ، صيد مراد خان را به پادشاهى برداشتند و خطبه و سكه را به نام او كردند « 10 » و شرحى به سركردگان لشكر جمعى لطف على خان كه در شيراز خانه و عيال داشتند ، مشعر بر وعد و وعيد و استمالت و تهديد نگاشت و چون سركردگان از ماجرى مطلع شدند ، در همان ساعت كنكاشى كرده ، گرد سراپردهء لطف على خان را گرفتند و لطف على خان با دو نفر به اصطبل رفته ، بر اسب بىزين و لجام نشسته به جانب بندر بوشهر « 11 » شتافت و سپاه او متفرق شده ، هر يكى به ديارى افتاد و مقارن ورود لطف على خان به بندر بوشهر ، شيخ ناصر خان حاكم بوشهر وفات يافت . « 12 »\r\n\r\n\r\n","description":"","footnote":"\r\n( 1 ) . قصبه بلوك مالكى است و بندر نابند دو فرسخ ميانه جنوب شرقى عسلويه و بندر بيدخون نيم فرسخ عسلويه است .\r\n( 2 ) . نابند يا ناىبند همان است كه ياقوت آن را نابد يا ناوبد آورده است ( ج 5 ، ص 193 ) ، كه به معنى محل توقف و بستن ناوها يعنى كشتىهاست . ( آثار شهرهاى خليج فارس ، ص 441 و 442 ) .\r\n( 3 ) . كوشكنار ( به ضم چهارم ) آبادى كوشكنار در 6 كيلومترى بندر تبن واقع شده است . ( آثار شهرهاى خليج فارس ، ص 443 ) .\r\n( 4 ) . ذيل گيتىگشا ، ص 313 ، روضة الصفا ، ج 9 ، ص 215 ، ناسخ التواريخ ، ج 1 ، ص 54 .\r\n( 5 ) . در متن : ( نوخواسته ) .\r\n( 6 ) . ذيل گيتىگشا ، ص 313 .\r\n( 7 ) . ذيل گيتىگشا ، ص 312 و 313 .\r\n( 8 ) . ذيل گيتىگشا ، ص 312 و 313 .\r\n( 9 ) . ذيل گيتىگشا ، ص 314 .\r\n( 10 ) . ذيل گيتىگشا ، ص 314 .\r\n( 11 ) . در ذيل گيتىگشا ، ص 315 : ( بندر ابو شهر ) ، روضة الصفا ، ج 9 ، ص 221 .\r\n( 12 ) . ذيل گيتىگشا ، ص 317 .\r\n","page_name":" 640 ","page_number":656},
  {"content":"\r\n\r\n\r\n[ وقايع فارس در روزگار لطف على خان 
  ]\r\nو چون روز بيست و دويم ماه جمادى دويم اين سال ، عيد نوروز سنه 1203 « 1 » اتفاق افتاد و چهل روز گذشت ، شيخ نصر خان پسر شيخ ناصر خان و امير على خان حياط « 2 » داودى دشتستانى چريك فراهم آورده را به حضور اميرزاده لطف على خان رسانيدند و نواب صيد مراد خان ، لشكرى را به سردارى شاه مراد خان « 3 » ، برادر خود ، به استقبال لطف على خان مأمور داشت و چون لطف على خان وارد برازجان ده فرسخى بندر بوشهر گشت ، شاه مراد خان به دالكى « 4 » رسيد و على همت خان كليائى و فضل على خان و نقد على خان پسران نظر على خان زند و ديگر سركردگان به اطلاع ميرزا محمد حسين فراهانى وزير فارس و حاجى ابراهيم كلانتر شيراز ، شاه مراد خان را گرفتند و زنجير كرده ، در برازجان كه چهار فرسخى دالكى است بردند و به ورود ، شاه مراد خان را كشتند و تمامى سپاه زند و فارس در اطاعت لطف على خان شده به عزم تدمير صيد مراد خان روانهء شيراز شدند . « 5 »\r\nدر شب دهم ماه شعبان همين سال [ 1203 
  ] « 6 » : ميرزا محمد حسين وزير و حاجى ابراهيم كلانتر و ميرزا جانى فسائى و اعيان زنديه و فارس به هواخواهى لطف على خان بر صيد مراد خان شوريده ، او را در حصار ارگ وكيلى متحصن نمودند و اين خبر را در كازرون به لطف على خان رسانيدند و روز دوازدهم همين ماه ، نواب معزى اليه با صولت رستم و شوكت نادرى وارد شيراز گرديده با عموم بزرگان طريق مودت پيمود « 7 » و بعد از دو روز ارگ را مسخر داشت و صيد مراد خان و اتباع او را به قتل رسانيد و حاجى على قلى خان كازرونى به شفاعت اعيان فارس ، نجات يافت و نواب معزى اليه بر اريكه اقتدار قرار گرفت و در اين وقت بيست و سه سال از عمر او گذشته بود و جناب فتح على خان صبا تخلص ، در تاريخ جلوس او فرموده است :\r\n رسم عدالت چو كرد زنده به تاريخ او « 8 » * گفت صبا او بود ثانى نوشيروان \r\n( 1203 )\r\nو چون خبر كشتن جعفر خان و استيلاى صيد مراد خان ، به مسامع عز و جلال حضرت شهريار بىهمال آقا محمد خان رسيد ، از طهران به عزم تسخير فارس ، نهضت فرمود ، چون به صحراى خسروشيرين « 9 » فارس رسيد ، ماجراى لطف على خان و صيد مراد خان را شنيد ، بىتأمل نهضت فرموده در غره ماه شوال همين سال [ 1203 
  ] : در صحراى هزار بيضا « 10 » ، پنج فرسخى\r\n\r\n\r\n","description":"","footnote":"\r\n( 1 ) . ( سنه تخاقوىئيل ) ذيل گيتىگشا ، ص 315 ، و برابر با 21 مارس 1789 .\r\n( 2 ) . در ذيل گيتىگشا ، ص 317 : ( حيات داودى ) .\r\n( 3 ) . ذيل گيتىگشا ، ص 317 .\r\n( 4 ) . ذيل گيتىگشا ، ص 317 ، روضة الصفا ، ج 9 ، ص 221 .\r\n( 5 ) . ذيل گيتىگشا ، ص 318 ، روضة الصفا ، ج 9 ، ص 222 .\r\n( 6 ) . برابر 6 مه 1789 .\r\n( 7 ) . ذيل گيتىگشا ، ص 319 .\r\n( 8 ) . ذيل گيتىگشا ، ص 321 ، حاشيه 1 .\r\n( 9 ) . ذيل گيتىگشا ، ص 321 ، روضة الصفا ، ج 9 ، ص 222 .\r\n( 10 ) . در ذيل گيتىگشا ، ص 321 : ( در محل بيضا ) ، در روضة الصفا ، ج 9 ، ص 222 : ( تل بيضا شش فرسنگى شهر شيراز ) ، و چنين است در ناسخ التواريخ ، ج 1 ، ص 55 ، تاريخ اين واقعه در ناسخ التواريخ ، ج 1 ، ص 55 : ( 1204 ) است .\r\nراجع به تل بيضا ، رجوع شود به فارسنامه ناصرى ، ج 2 ، بلوكات فارس .\r\n","page_name":" 641 ","page_number":657},
  {"content":"\r\n\r\nشيراز ، نزول اجلال فرمود ، بنه را به‌جا گذاشت و على قلى خان برادر خود را بر آن گماشت و چندين هزار سوار و پياده برداشت [ و 
  ] روز ديگر در صحراى دينكان و انجيره ، دو فرسخ شمالى شيراز ، تشريف‌فرما گرديد و لطف على خان با بيست هزار نفر ، آن شهريار را تا نزديكى قريهء دينكان « 1 » كه نيم فرسخ به اردوى اعلا مانده بود ، استقبال نمود و مردان كارزار از هر دو جانب داد مردانگى داده ، سه چهار نفر از اواسط الناس از اردوى شهريار تاجدار قاجار ، رميده به اميرزاده لطف على خان پيوستند و به او گفتند دلير صف‌شكن و شير مردافكن اين اردو ، جعفر قلى خان سردار است كه ميمنه سپاه با اوست و شكست او باعث فتح شماست و لطف على خان كه دل گرگ و زور شير و چالاكى يوز داشت و هميشه در انتظار چنين معركه‌اى بود با دو هزار سوار خنجرگذار ، به عزم رزم جعفر قلى خان ، قلب لشكر قاجار را شكافته به ميمنهء سپاه ظفر شعار قاجار رسيد و جعفر قلى خان پاى مردى را فشرد و حضرت شهريارى جماعتى را از سپاه قلب به مدد برادر با جان برابر خود بسردارى محمد قلى خان قاجار روانه فرمود و بعد از رسيدن مدد ، ضعف سپاه ميمنه به قوت رسيد و سپاه لطف على خان ضعيف گرديد و محمد خان عموى لطف على خان از شمشير دليران قاجار ترسيده ، خود و اتباعش به جانب شولستان كه نشيمنگاه قبيلهء ممسنى كه اقوام مادرى او بودند شتافت « 2 » و فرار او باعث شكست تمامى سپاه فارس و زند گرديد و لطف على خان مانند نهنگ دريائى ، بعد از چندين‌بار غوطه در لشكر قاجار خود را به ساحل نجات رسانيد و از باغستان مسجد بردى كه ميانهء نيم فرسخ تا فرسخى شيراز است ، گذشت و مكثى نمود تا فراريان سپاه به او رسيدند ، پس سود از اين سفر را سلامتى دانسته ، وارد شيراز گرديد و در پس ديوار تحصن خزيد « 3 » و پادشاه قهار ، شهريار قاجار در صحراى كشن « 4 » و قبله نيم فرسخى شيراز ، سراپردهء افراسيابى برافراشت و تا هيجدهم ماه ذى حجه اين سال [ 1203 
  ] :\r\nشيراز را به محاصره داشت چون گشايش نديد ، گشودن قلعهء شيراز را به وقت ديگر انداخت و لواى جهانگشائى را به جانب طهران برافراخت . « 5 »\r\nو هم در اين سال [ 1203 
  ] فرخ فال : در بلدهء نوا « 6 » از توابع دماوند مازندران ، حضرت آفرينندهء دو جهان ، پنج نفر پسر به نواب مستطاب قمر ركاب اميرزاده اعظم فتح على خان مشهور به بابا خان برادرزادهء آزادهء سلطان گيتىستان آقا محمد خان عنايت و مكرمت فرمود : نخستين :\r\nنواب كامياب محمد على ميرزا از بطن مستورهء گرجيه در ماه ربيع دويم « 7 » ولادت يافت ، دويمين :\r\nنواب محمد قلى ميرزا در ماه رمضان « 8 » از بطن مخدره صبيه مرضيهء محمد خان قاجار خالوى حضرت\r\n\r\n\r\n","description":"","footnote":"\r\n( 1 ) . در ناسخ التواريخ ، ج 1 ، ص 56 : ( در حوالى مسجد بردى ) ، در روضة الصفا ، ج 9 ، ص 223 ، نيز چنين است .\r\n( 2 ) . ذيل گيتىگشا ، ص 322 ، روضة الصفا ، ج 9 ، ص 224 .\r\n( 3 ) . ذيل گيتىگشا ، ص 322 ، روضة الصفا ، ج 9 ، ص 224 ، ناسخ التواريخ ، ج 1 ، ص 56 .\r\n( 4 ) . در روضة الصفا ، ج 9 ، ص 224 : ( قشن مشهور به كشن كه يك طرف شهر شيراز است ) . در گيتىگشا ، ص 323 :\r\n( كوشن ) و ر ك : فارسنامه ناصرى ، ج 2 ، حومه شيراز\r\n( 5 ) . ر ك : گيتىگشا ، ص 323 ، روضة الصفا ، ج 9 ، ص 225 ، ناسخ التواريخ ، ج 1 ، ص 56 .\r\n( 6 ) . ر ك : روضة الصفا ، ج 9 ، ص 226 .\r\n( 7 ) . ( در شب هفتم ربيع الثانى 1203 ) . روضة الصفا ، ج 9 ، ص 225 .\r\n( 8 ) . ( در بيست و سيم شهر رمضان ) . روضة الصفا ، ج 9 ، ص 225 .\r\n","page_name":" 642 ","page_number":658},
  {"content":"\r\n\r\nشهريار جهان آقا محمد خان متولد گرديد ، سيمين : نواب محمد ولى ميرزا در غره شوال از بطن مستوره‌اى اصفهانيه ولادت يافت . چهارمين : نواب كامياب مستطاب عباس ميرزا در روز چهارم ماه ذيحجه از بطن دختر نيك‌اختر فتح على خان قاجار دولو به عرصه جهان آمد و پنجمين :\r\nنواب كامياب حسينعلى ميرزا در روز عيد اضحى « 1 » از بطن صبيهء مرضيهء جعفر خان « 2 » پسر قادر خان عرب عامرى والى بسطام متولد گرديد و هر يك از اين پنج تن در حدايق ممالك ايران ، نهالى بارور شدند و چون اين شاهزادگان يا بنفس نفيس مباشر ايالت و دارائى مملكت فارس شدند مانند نواب حسين على ميرزا كه نزديك به چهل سال به فرمانفرمائى فارس پرداخت و نواب محمد على ميرزا كه خود در سالى و خلف الصدقش نواب طهماسب ميرزا مؤيد الدوله مدت هفت سال ايالت فارس نمودند و نواب مستطاب عباس ميرزا اگرچه به نفس نفيس مباشر ايالت فارس نگرديد ليكن به ولايت‌عهد دولت كه رتبهء دويم سلطنت است برقرار بود و سالها اخلاف صدقش بر اريكه سلطنت و دولت عجم و ايالت مملكت فارس تكيه زدند و چندين تن از پسران نواب محمد ولى ميرزا به ايالت بنادر و بلوكات فارس برقرار گشتند ، تاريخ ولادت آنها را زينت كتاب فارسنامهء ناصرى نمودم و نواب محمد قلى ميرزا را كه به لقب ملك‌آرائى مفتخر گرديدند بالتبع نگاشته شد .\r\nو عيد نوروز سنه ايت‌ئيل در دويم ماه رجب سال 1204 « 3 » اتفاق افتاد و شهريار ظفر - شعار آقا محمد خان قاجار به لوازم جشن نوروزى پرداخت .\r\nو در سيم ماه رمضان همين سال [ 1204 
  ] « 4 » : براى تسخير مملكت فارس از دار السلطنه طهران نهضت فرموده ، در چمن گندمان نزول اجلال نمود « 5 » و على قلى خان برادر خود و محمد قلى خان پسرعموى خود را روانه كوه‌گيلويه داشت و چون اهالى آن نواحى و ميرزا سلطان محمد خان والى بهبهان از سوء سلوك زنديه ، رنجيده‌خاطر بودند سر در چنبر اطاعت درآورده ، پيشكش داده ، منتظر رجوع خدمت شدند و نواب اميرزاده لطف على خان در شيراز تهيه جنگ را ديد و چندين هزار نفر سواره و پياده ، فراهم آورده از شيراز به استقبال شهريار قاجار نهضت نمود و در خارج دروازه شيراز ، چند روزى در انتظار خبر از اردوى اعلى تأمل نمود كه اخبار رسيد [ كه 
  ] حضرت شهريارى از چمن گندمان براى نظم خمسه به جانب زنجان و قزوين لواى اقتدار برافراشت « 6 » و نواب معزى اليه چون فراغتى ديد ، حكومت شهر شيراز را به خسرو خان برادر خود كه طفلى خردسال بود واگذاشت و جناب حاجى ابراهيم كلانتر را به وزارتش مأمور داشت و قلعه شيراز و سپاه قراول برج و بارو را به برخوردار خان زند سپرد و محافظت حرمسرا و ارگ شاهى را به محمد على خان ايشك آقاسى مقرر نمود . « 7 »\r\n\r\n\r\n","description":"","footnote":"\r\n( 1 ) . ( دهم شهر ذى حجه ) . روضة الصفا ، ج 9 ، ص 226 .\r\n( 2 ) . در روضة الصفا ، ج 9 ، ص 226 : ( محمد جعفر خان عرب ) .\r\n( 3 ) . ذيل گيتىگشا ، ص 324 . . برابر با 21 يا 18 مارس 1790 . ر ك : ترجمه انگليسى ، ص 36 ، ح 173 .\r\n( 4 ) . برابر با 17 مه 1790 .\r\n( 5 ) . ذيل گيتىگشا ، ص 326 .\r\n( 6 ) . ر ك : روضة الصفا ، ج 9 ، ص 230 .\r\n( 7 ) . ر ك : تاريخ ايران ، ملكم ، ج 2 ، ص 65 .\r\n","page_name":" 643 ","page_number":659},
  {"content":"\r\n\r\nو در ماه صفر سال 1205 « 1 » از راه نيريز به جانب شهر كرمان نهضت نمود ، چون به سيرجان رسيد ، مردم بلوكات كرمان ، مقدمش را به اطاعت تلقى نمودند ، ليكن اهل شهر در پس حصار نشستند « 2 » و نواب معزى اليه بعد از ورود به امر محاصره پرداخت و چون روزى گذشت اهل شهر كرمان قاضى و شيخ الاسلام را به شفاعت از شهر خدمت نواب معزى اليه فرستاده ، بيست هزار تومان « 3 » وجه نقد و اجناس نفيسه كرمان به رسم پيشكشى قبول نمودند كه محاصره را برداشته ، تصرف شهر كرمان را به وقت ديگر اندازد و نواب لطف على خان از كمال غرور متقبل نگشت و فرمود تا سيد ابو الحسن خان كهكى والى كرمان و تمامى اعيان و كدخدايان از شهر وارد اردو نشوند ، دست از محاصره نكشم ، چون قاضى و شيخ الاسلام بىنيل مقصود عود به شهر نمودند ، سيد ابو الحسن خان كهكى « 4 » والى كرمان ، اهتمام قلعه‌دارى را بيش از پيش نمود و چون زمستان رسيد و برف آمد ، طرق و شوارع را بسته ، راه آذوقه براى اردو منسد گرديده ، چند روزى اهل اردو به گوشت اسب و الاغ قناعت نموده ، متحمل برف و باران شدند « 5 » ، [ اما 
  ] چون كار از حد گذشت ، اهل اردو ، چادرها را گذاشتند و كوچ نمودند و نواب لطف على خان ناچار شده ، با آنها موافقت نموده در ماه جمادى اول همين سال [ 1205 
  ] : عود به شيراز نمود و چون خبر پريشانى لطف على خان از سفر كرمان به مسامع عز و جلال آقا محمد خان رسيد ، خاطر خود را از بابت لطف على خان آسوده داشت « 6 » [ و 
  ] به تسخير آذربايجان عزيمت فرمود و به اجتماع اعيان كشور و امراى لشكر ، فرمان نفاذ يافت « 7 » و نواب جعفر قلى خان سردار سپاه نصرت‌پناه كه سالها در خدمتگزارى برادر عالىمقام خود حضرت شهريار جهان‌مدار ، زحمتها كشيده ، شمشيرها زده ، خود را به مهالك انداخته ، در كام نهنگ و چنگال شير رفته ، به فيروزى برگشته بود [ و 
  ] خود را وليعهد دولت و جانشين تخت سلطنت برادر مىدانست و هميشه در انتظار بود كه از جانب سنى الجوانب حضرت خاقان زمان اشارتى و بر اين نويد ، بشارتى شود « 8 » ، زمانها بگذشت و اثرى ظاهر نگشت بلكه در اين سالهاى نزديك به بعضى قرائن دانست كه خاقان جهان جز نواب فتح على خان را سزاوار تاج و تخت نمىداند و چون به درجهء يقين رسانيد كه در اين نزديكى نواب معزى اليه را به ولايت‌عهد سرافراز خواهد داشت ، در پاره‌اى خدمات ، تكاهل مىنمود و چون اخبار يورش آذربايجان را شنيد ، استغنا به خرج داد و خاطر خاقانى را از خود رنجانيد و محمد زمان خان و محمد خان قاجار عز الدين‌لو « 9 » كه خالوزادگان جعفر قلى خان سردار ايران بودند به منزل او رفته ، او را استمالت داده ، به حضور خديو قاجار آوردند و برائه ذمه خود را در مقام خلوت نموده ، در باب جعفر قلى خان سعايت كردند كه وى را\r\n\r\n\r\n","description":"","footnote":"\r\n( 1 ) . برابر با سپتامبر و اكتبر 1790 .\r\n( 2 ) . ذيل گيتىگشا ، ص 326 .\r\n( 3 ) . ذيل گيتىگشا ، ص 327 .\r\n( 4 ) . در متن : ( كهكى را ) ، ضمنا اين نام در گيتىگشا ، ص 327 و روضة الصفا ، ج 9 ، ص 231 : ( ميرزا ابو الحسن بيگلربيگى ) است .\r\n( 5 ) . ر ك : روضة الصفا ، ج 9 ، ص 231 ، گيتىگشا ، ص 327 .\r\n( 6 ) و ( 7 ) . ر ك : روضة الصفا ، ج 9 ، ص 231 .\r\n( 8 ) . در متن چنين است ، « شنود » بهتر است .\r\n( 9 ) . ر ك : روضة الصفا ، ج 9 ، ص 231 .\r\n","page_name":" 644 ","page_number":660},
  {"content":"\r\n\r\nداعيهء سرورى است و در پنهانى با خوانين خراسانى ، در مخالفت با برادر والاگهر ، معاهده كرده ، در انتظار فرصت مجادله است « 1 » و تصديق خالوزادگان در دل شهريار زمان مؤثر افتاد [ و 
  ] به مضمون الملك عقيم « 2 » خاطر مبارك شاهى از برادر مكدر و هلاكش به دست چاكران آن حضرت مقدر گشت تا در شبى كه از محفل بهشت آئين خسروى ، عود به منزل خود مىنمود در زاويه رهگذر چند تن از خواص مقربان پادشاه بىهمال گردن سردار گردن‌كش را به طناب غضب شاهى فشردند و كوكب عمر او را به درجه افول رسانيدند « 3 » ، زمان ولادت او در سال 1165 و هلاك او در اين سال 1205 اتفاق افتاد و بزرگان گفته‌اند :\r\n خلاف رأى سلطان رأى جستن * ز خون خويش بايد دست شستن « 4 » \r\nو در بهار همين سال 1205 حضرت شهريارى ، نواب مستطاب كامياب فتح على خان وليعهد را سردار عراق فرموده براى محافظت اصفهان و سرحدات فارس مأمور نموده « 5 » ، خود به جانب آذربايجان رايت جهانگيرى را برافراشت و اراضى طارم را لشگرگاه ساخت و سلمان خان قاجار را مأمور طالش فرمود و بعد از ورود آباديها را غارت كرده ، عيال اهالى را حسب الحكم روانه قزوين نمود ، پس موكب و الا از طارم به جانب سراب نهضت فرمود و صادق خان شقاقى را تنبيهى كامل نمود « 6 » و سراب را به آتش قهر خراب و مانند سراب كرده ، نزول اجلال به اردبيل « 7 » فرمود و احترامات لايقه را در بقعه و مزار حضرت شاه صفى طاب‌ثراه به عمل آورد . پس به قراچه‌داغ رفت و ايالت خوى و تبريز را به حسين قلى دنبلى « 8 » ارزانى داشت و نواب وليعهد ، چمن گندمان را لشكرگاه خود نموده ، در انتظار اخبار فارس نشست و چون در غيبت لطف على خان زمان مسافرت به كرمان ميانهء جناب حاجى ابراهيم كلانتر شيراز و برخوردار خان زند سركردهء كوتوالان قلعه شيراز و محمد على خان زند ، مستحفظ ارگ شيراز براى بالانشينى و زيرنشينى نقارى بود و بىاعتنائى حاجى به آنها باعث دشمنى گرديده ، در صدد خرابى كار حاجى برآمده ، حاجى را به خيانت و دعوى خودسرى ، در نزد لطف على خان نسبت مىدادند اگرچه نواب معزى اليه گوش به سعايت آنها ننمود ولى از اعمال او ظاهر مىشد كه اعتماد و احترام سابق را نسبت به حاجى تفاوت داده « 9 » و پيش از اين هم واقعه‌اى اتفاق افتاد كه باعث ضعف وثوق حاجى ابراهيم نسبت به لطف على خان شد و آن اين است كه جمعى از مردمانى كه گمان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 232 .\r\n( 2 ) . پادشاهى سترون باشد :\r\n تيغ برگير و مى ز دست بنه * گر شنيدى كه ملك هست عقيم \r\n( بو حنيفه اسكافى )\r\n آن شنيدستى كه الملك عقيم * ترك خويشى جست ملكت جو ز بيم \r\n( مولوى )\r\nر ك : امثال و حكم دهخدا ، ص 273 .\r\n( 3 ) . ر ك : روضة الصفا ، ج 9 ، ص 232 .\r\n( 4 ) . بيت از سعدى است در گلستان .\r\n( 5 ) . ر ك : روضة الصفا ، ج 9 ، ص 233 ، ناسخ التواريخ ، ج 1 ، ص 57 .\r\n( 6 ) . ذيل گيتىگشا ، ص 332 ، روضة الصفا ، ج 9 ، ص 233 ، ناسخ التواريخ ، ج 1 ، ص 57 .\r\n( 7 ) . در متن : ( ارده‌بيل ) .\r\n( 8 ) . ر ك : روضة الصفا ، ج 9 ، ص 233 : ( حسين قلى خان مشهور به حسين خان دنبلى ) .\r\n( 9 ) . ر ك : تاريخ ايران ، ملكم ، ج 2 ، ص 66 .\r\n","page_name":" 645 ","page_number":661},
  {"content":"\r\n\r\nمىرفت در قتل جعفر خان اتفاق داشته‌اند به شفاعت جناب حاجى ابراهيم مرفوع القلم شدند و از آن جمله ميرزا مهدى نام شخصى بود كه در ايام جعفر خان منصب لشكرنويسى داشت و وقتى معلوم شد كه مبلغى از مال ديوان را بى جا برده است ، به حكم نواب جعفر خان گوش او را بريده و پردهء احترامش را دريدند و از عمل معزول و به حال خود مشغول گشت و در روزى كه سر جعفر خان را از ديوار ارگ چنان كه گذشت به زير انداختند و مردم بازارى با آن سر شهريارى بازيها كردند و فضيحتها نمودند ، در ميانهء مردم مشتهر گشت كه ميرزا مهدى قصاص گوش بريدهء خود را از گوش جعفر خان نمود اما ميرزا مهدى از اول تا آخر هميشه خود را از اين عمل برى مىداشت و جناب حاجى ابراهيم چون او را بيگناه مىدانست ، در خدمت لطف على خان شفاعت نمود و لطف على خان گفت اگر اين تهمت ، حقيقت هم داشته باشد ، محض رضاى حاجى از گناه او گذشتم و چند ماه چون گذشت امراى دربار خود را خلعت داد و ميرزا مهدى را همچون ديگران مخلع فرمود و چون اين خبر به مادر لطف على خان رسيد ، فرياد زد كه قاتلان پدر را بخشيد ، كم نبود كه آنها را خلعت هم داد و با حرامزاده‌اى كه بعد از كشتن وى اين عمل شنيع را با سر او نمود ، اين نوع سلوك مىنمايد ، لطف على خان از گفته مادر در غضب شد و به طلب ميرزا مهدى فرستاد و چون حاضر گشت از او پرسيد اگر كسى با ولىنعمت خود بد كند سزاى او چيست « 1 » ؟ ميرزاى بيچاره عرض نمود ، بايد او را زنده سوزانند و لطف على خان گفت آن خائن توئى و حكم كرد تا او را در آتش انداختند و از اين امور اعتماد حاجى از لطف على خان و لطف على خان از حاجى قطع گرديد و عدم وثوق شاه و وزير بر همه ظاهر گشت ، ليكن لطف على خان اقدام در هلاكت حاجى را موجب هلاكت خود مىپنداشت زيرا كه مطلع بر رسوخ او در مزاج اهل شيراز بود و حكام بلوكات و امراى قبايل ايلات با وى موالات داشتند و بيشتر پيادگان سپاه لطف على خان در تحت اقتدار برادران حاجى بودند و چون از كردار لطف على خان پيدا بود كه منتظر فرصت است و جناب حاجى را از وى جز اميد مرگ نماند ، پس به برانداختن بنياد سلطنت او جازم شد و چون نواب لطف على خان در اوائل ذيحجه همين سال [ 1205 
  ] « 2 » : عزم تسخير اصفهان نمود بر همان نهجى كه در سفر كرمان حكومت را به خسرو خان و وزارت را به جناب حاجى و برج و باروى شهر و اختيار سپاه مستحفظ شيراز را به برخوردار خان زند و محافظت ارگ و حرمسرا را به محمد على خان زند واگذاشت به اين خيال كه حاجى مصدر امرى خلاف نتواند شد و در حين حركت اردو ، فرمان داد كه بايد ميرزا محمد پسر بزرگ جناب حاجى كه هنوز مصدر خدمتى نبود ملتزم ركاب باشد و از اين حكم اگر پيش از اين حاجى در شك بود به يقين افتاد كه بعد از اين براى او خيرى از لطف على خان نخواهد بود ، پس به خيال جزم خواست كه قلعه شيراز را به تصرف شهريار قاجار دهد و سرجان ملكم مورخ مىگويد كه جناب حاجى ابراهيم خان به من گفت « 3 » : كه مقصود اصلى من از اين خيال استخلاص مملكت بود از صدمات جنگهائى كه پىدرپى بر سر سلطنت برپا بود و هيچكس هم جز معدودى از سپاه باك نداشت بر اينكه زندى بر تخت سلطنت باشد\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 66 .\r\n( 2 ) . شروع در اوت 1791 .\r\n( 3 ) . ر ك : تاريخ ايران ، ملكم ، ج 2 ، ص 66 و 67 .\r\n","page_name":" 646 ","page_number":662},
  {"content":"\r\n\r\nيا قجرى « 1 » ، بلكه تمامت اهالى ايران طالب بودند كه دولت قوى گردد و مملكت وسيع و شايد خيانت حاجى ابراهيم با دولت زند همين بود « 2 » كه كار شدنى زودتر شود و بلاد از مشقتى كه در جنگهاى دو خانواده بر سر پادشاهى متصور است مصون و محفوظ بماند و شكى نيست كه فقط محافظت جان خود و قبيله خود بود .\r\nالقصه چون لطف على خان ، چند منزل به جانب چمن گندمان حركت نمود « 3 » ، جناب حاجى ابراهيم ، برخوردار خان و محمد على خان زند ، ايشيك آقاسى را به بهانهء مشورت ملكى به خانه خود دعوت نمود و به مدد فوجى از اهالى شيراز كه فراهم آورده ، محمد حسين خان برادر كوچكتر خود را سركردهء آنها نموده بود ، بدون اينكه خونى ريخته شود « 4 » ، اين امراى زند را گرفته ، حبس نمود و خبر اين واقعه را در روز بيست و ششم ذى حجه همين سال به برادران ديگر خود عبد الرحيم خان و محمد على خان كه در اردوى لطف على خان سركردهء دو فوج سپاه فارس بودند ، در منزل سميرم عليا ، شش فرسخى قمشه اصفهان رسانيد و سپاه نواب ولىعهد قاجار در قمشه توقف داشت و عبد الرحيم خان اين واقعه را به دوستان خود اعلام نمود و سركردگانى كه با وى معاهده داشتند قرار گذاشتند كه چون شب شود تفنگچيان فارس و ايلات به جانب سراپردهء لطف على خان شليك تفنگ كنند و غوغا نمايند و اين را نشانهء اجتماع ياران نمودند و چون بر اين قرارداد از هر جانب اردو غوغا برخاست و لشكر فوج فوج در حركت آمدند و لطف على خان از اين غوغا و ازدحام تعجب كرده ، برآشفت و جماعتى را براى خبر آوردن روانه ساخت و فرستادگان عود كرده ، گفتند ، صلاح در آن است كه بر اسب بىلجام نشينى و جان خود را از مهلكه بيرون اندازى « 5 » كه تمامت سپاه به دشمنى تو برخاسته‌اند و لطف على خان ، چون هر كس را خواست و اعتنا ننمود ، طغيان اهل اردو را باور نمود و در ميانه ، طهماسب خان فيلى و هفتاد تن از كسان او آمدند و با او به راه افتادند و به گمان آنكه هنوز شيراز و ارگ وكيلى در تصرف برخوردار خان و محمد على خان زند باقى است به جانب شيراز تاخت و در ابرج « 6 » و دشتك خبر از واقعه شيراز رسيد و چون در ميانهء راه ، معادل سيصد نفر سوار به او پيوستند ، دل از جاى نداده تا پشت « 7 » قلعه شيراز آمده ، پيغام براى حاجى ابراهيم فرستاده ، سبب اين واقعه را پرسيد و حاجى در جواب گفت به لطف على خان بگو من بر ارادهء تو مطلع شدم و جز اين تدبير براى سلامتى خود نديدم « 8 » كه ترا از ملك آواره كنم و هم به او بگو كه اميد از شيراز را قطع كن « 9 » و اگر جان خود را خواهى ، روى به ديگر ممالك‌آور ، و لطف على خان از اين سخن خنديده گفت اين مرد خائن هرچه باشد شهرى است و اتباع او چند نفرى از اهل بازار و\r\n\r\n\r\n","description":"","footnote":"\r\n( 1 ) . يعنى يكى از خاندان قاجار .\r\n( 2 ) . درباره احوال حاجى ابراهيم رجوع شود به ذيل تاريخ گيتىگشا ، ص 339 : كه او را ( حرامزاده‌اى لولىحسب يهودى - نسب ) مىداند . . . و ( نسناسى بدكيش كه قابليت كلانترى خانه خويش را نداشت ) ص 342 .\r\n( 3 ) . ذيل گيتىگشا ، ص 326 ، روضة الصفا ، ج 9 ، ص 237 .\r\n( 4 ) . ذيل گيتىگشا ، ص 343 .\r\n( 5 ) . ر ك : روضة الصفا ، ج 9 ، ص 237 ، ناسخ التواريخ ، ج 1 ، ص 58 .\r\n( 6 ) . در متن : ( ابزج ) ر ك : فارسنامه ناصرى ، ج 2 .\r\n( 7 ) . در متن : ( پشتت ) .\r\n( 8 ) . در متن : نديده .\r\n( 9 ) . ر ك : تاريخ ايران ، ملكم ، ج 2 ، ص 67 .\r\n","page_name":" 647 ","page_number":663},
  {"content":"\r\n\r\nكاسب‌پيشه‌اند و هرگز تاب مقاومت با سپاه ظفرپناه كه جز تفنگ و شمشير نشناخته‌اند ، نياورند و در اين ميانه نزديك به دو هزار نفر از لشكر پراكنده سميرم بر گرد او جمع شدند . « 1 »\r\nو روز دويم ماه محرم سال 1206 « 2 » حكم به محاصره شيراز فرمود و جناب حاجى براى لشكريان پيغام فرستاد كه هر كس قبيله و عيال در شيراز دارد بايد از لطف على خان گذشته ، فورا به خانه‌هاى خود درآيند و الا اقارب آ [ نا 
  ] ن در معرض هلاكت و اموال آنها مورد غارت خواهد بود . چون سپاه لطف على خان كه در شيراز علاقه داشتند اين خبر را شنيدند در دو سه ساعت همه از او گريخته به جانب شيراز شدند « 3 » و لطف على خان با محمد خان عموى خود و زال خان حاكم خشت و چهار پنج نفر ديگر به جانب دشتستان « 4 » و بندر بوشهر روانه شدند و جناب حاجى فوجى را در تعاقب او فرستاد و خان زند با آن چهار پنج نفر ، كروفرى مىنمود ، بعد از يك شبانه روز خود را بدامان كوهى كه ميانهء كازرون و كمارج است رسانيد « 5 » و رضا قلى خان برادر حاجى على قلى خان كازرونى با هزار تفنگچى به او رسيدند و هنگامه جنگ را گرم نمودند و آن جوان رستم‌توان ، در ميان آن درياى خون غوطه زد و جماعتى را بكشت و اسب « 6 » آن اسفنديار صولت كه دو روز و يك شب در تكاپوى بود از كار بازماند « 7 » و آن هژبر دلير ، پياده ، جنگ‌كنان ، خود را به آن كوه رسانيد كه در ميانه ، تفنگچى خشتى به مدد او و زال خان رسيده از چنگ آن سپاه نجات يافته ، به سلامتى وارد بلدهء خشت گرديد « 8 » ، پس به جانب بندر بوشهر رفت و شيخ نصر خان « 9 » حاكم بوشهر بر خلاف سابق او را اذن دخول به بوشهر نداد ، پس به بندر ريگ رفته ، به مير على خان حياط « 10 » داودى ضابط بندر ريگ پناه برده ، مقدم او را گرامى داشت و شيخ نصر خان كه با مير على خان دشمنى ديرينه داشت ، از پيوستن خان زند به او ، متوهم گشت و نزديك به سه هزار نفر جمعيت دشتستانى فراهم آورد و از جناب حاجى استمداد جست و حاجى معزى اليه ، سه هزار نفر سواره و پياده به سركردگى رضا قلى خان شاهسون « 11 » از شيراز روانه دشتستان ساخت و چون به برازجان ده فرسخى بوشهر رسيد شيخ نصر خان به او پيوست « 12 » و خان زند كه اين اخبار را شنيد پنج شش نفر از لشكريان خود بيشتر با او نبودند كه سلطان على خان زند « 13 » هزاره‌اى از شيراز با هفتاد سوار از شيراز گريخته ، به نواب لطف على خان رسيد و امير على خان حياط داودى نيز جمعيتى فراهم آورده ، به نواب معزى اليه پيوست و لطف على خان كه شير بيشهء\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 68 .\r\n( 2 ) . برابر با اول سپتامبر 1791 .\r\n( 3 ) . ذيل گيتىگشا ، ص 344 .\r\n( 4 ) . ذيل گيتىگشا ، ص 345 ، ناسخ التواريخ ، ج 1 ، ص 59 .\r\n( 5 ) . ذيل گيتىگشا ، ص 345 .\r\n( 6 ) . در متن : ( اسب ) .\r\n( 7 ) . در متن : ( نماند ) .\r\n( 8 ) . ذيل گيتىگشا ، ص 346 .\r\n( 9 ) . ذيل گيتىگشا ، ص 348 .\r\n( 10 ) . در گيتىگشا ، ص 317 : ( حيات داودى ) .\r\n( 11 ) . ذيل گيتىگشا ، ص 348 .\r\n( 12 ) . ذيل گيتىگشا ، ص 348 .\r\n( 13 ) . ذيل گيتىگشا ، ص 348 .\r\n","page_name":" 648 ","page_number":664},
  {"content":"\r\n\r\nدلاورى بود با آن جمعيت كه شماره‌اش به هزار نفر نمىرسيد در قريهء تنگستان بر سپاه شاهسون و دشتستانى حمله برده تمامت آنها را شكست داد و شيخ نصر خان به بوشهر و رضا قلى خان شاهسون « 1 » به كازرون گريخت و دويست و پنجاه نفر سوار عبد الملكى « 2 » كه سپرده رضا قلى خان بودند به نواب لطف على خان پيوستند و چون خبر شكست رضا قلى خان شاهسون « 3 » به جناب حاجى ابراهيم رسيد ، عريضه ضراعت‌آميز « 4 » به حضرت شهريار قاجار به صحابت حاجى على قلى خان كازرونى فرستاده ، استدعاى مدد نمود و سه هزار ماديان از رمهء زنديه كه در چراگاه فارس بود به رسم پيشكشى ارسال داشت « 5 » و حاجى على قلى خان ، در خمسه ، زمان مراجعت موكب فيروزى كوكب ، از آذربايجان شرفياب حضور پادشاهى شده عرايض حاجى ابراهيم و فارسيان را رسانيده ، مورد عنايت شاهانه گرديد « 6 » و فرمان ايالت مملكت فارس و لقب خانى براى جناب حاجى ابراهيم ، شرف صدور يافت و او را بعد از اين حاجى ابراهيم خان بيگلربيگى مملكت فارس نگاشتند و ميرزا رضا قلى نوائى منشى الممالك « 7 » ، متخلص به سلطانى و سيد على خان قزوينى را براى ضبط اثاثه سلطنت زنديه و كوچانيدن اهل و عيال لطف على خان روانهء شيراز فرمود و به عهدهء نواب وليعهد مقرر نمود كه مصطفى خان قاجار دولو را با چهارهزار نفر « 8 » سوار در آباده كه ميانهء شيراز و اصفهان است ، گذارد كه به دستور العمل حاجى ابراهيم خان ، حركت كند و جناب حاجى ابراهيم خان ، براى قلع و قمع بنياد لطف على خان هفت هزار نفر سواره و پياده ، فراهم آورد و رضا قلى خان شاهسون و لطف على خان فيروزآبادى « 9 » و رئيس قاسم خان كوه‌مره‌اى و رضا قلى خان برادر حاجى على قلى خان كازرونى را سركردهء آنها كرده ، براى جنگ لطف على خان روانهء دشتستان نمود و مقارن ورود لشكر فارس به كازرون ، لطف على خان نيز وارد كازرون گرديد و شكست بر سپاه فارس افتاد [ و 
  ] در قلعهء كازرون متحصن شدند و بعد از سه چهار روز ، لطف على خان قلعه را به قهر و غلبه تصرف نمود « 10 » و رضا قلى خان كازرونى و پسر او على نقى خان را از زيور چشم عارى ساخت و معادل دوهزار نفر را به اسيرى گرفت . پس از كازرون به صحراى گويم پنج فرسخ شمالى شيراز آمد و ده روز توقف كرد ، پس به جانب مسجد بردى « 11 » كه يك فرسخى شيراز است آمده ، نزول نمود و جناب حاجى ابراهيم خان به اسباب قلعه‌دارى پرداخت و چون لشكرى را كه حاجى در شهر فراهم آورده بود ، پنج برابر آنها از ايلات بودند كه اگر\r\n\r\n\r\n","description":"","footnote":"\r\n( 1 ) . در متن : ( شاهىسون ) .\r\n( 2 ) . ذيل گيتىگشا ، ص 349 .\r\n( 3 ) . در متن : ( شاهىسون ) .\r\n( 4 ) . ذيل گيتىگشا ، ص 351 .\r\n( 5 ) . ذيل گيتىگشا ، ص 352 .\r\n( 6 ) . ذيل گيتىگشا ، ص 352 .\r\n( 7 ) . ر ك : روضة الصفا ، ج 9 ، ص 238 .\r\n( 8 ) . در روضة الصفا ، ج 9 ، ص 238 : ( با سه‌هزار كس ) .\r\n( 9 ) . در گيتىگشا ، ص 353 : علاوه بر رضا قلى خان و رئيس قاسم ، رضا قلى خان برادر حاجى على قلى كازرونى آمده و از لطف على خان فيروزآبادى ذكرى نشده است . اما در جائى ديگر ( ص 395 ) از عاقبت شوم او سخن رفته است .\r\n( 10 ) . ذيل گيتىگشا ، ص 354 .\r\n( 11 ) . ذيل گيتىگشا ، ص 355 .\r\n","page_name":" 649 ","page_number":665},
  {"content":"\r\n\r\nزندى از تخت شاهى برمىخاست زند ديگرى را طالب بودند كه بر تخت نشانند و خيال حاجى اين بود كه سلطنت را از خانوادهء زنديه ، برداشته ، در سلسلهء قاجار گذارد و محال بود كه ايلات به مطلب حاجى راضى شوند ، پس جناب حاجى تدبيرى انديشيد و حكم نمود كه فردا تمام لشكر ايلاتى در مسجد وكيل حاضر گشته ، هريك مواجب خود را گرفته ، در صحراى جعفرآباد سان دهند و جماعتى از شيرازيان را مأمور نمود كه در بازار وكيل نشينند و به آنچه مأمور شوند عمل نمايند و روز ديگر حاجى ابراهيم خان به مسجد وكيل آمد و لشكر ايلاتى دسته دسته آمده ، هريك كيسه پر از پول مىگرفت و چون از بازار شمشيرگران داخل بازار وكيل مىشدند ، مردمان شيرازى آن دسته را گرفته ، برهنه نموده ، از دروازهء اصفهان اخراج مىنمودند و به اين تدبير تمام لشكر ايلاتى را برهنه و بىسلاح از شهر شيراز بيرون فرمود و هيچيك از حال ديگرى مطلع نگشت ، پس عيال آنها را از شهر خارج نمودند [ و 
  ] پيغام فرستاد كه در دهات بلوكات منزل كنند و اين افواج بىيراق به لطف على خان پيوستند و قلعه زرقان را براى سكناى عيال ايلات معين فرمود و از مسجد بردى به زرقان كه پنج فرسخ شمالى شيراز است رفت و مردم زرقان مانع شدند و نواب لطف على خان ، قلعهء زرقان را به قهر و غلبه گرفت و عيال اعيان ايلات را در آن گذاشت و به استحكام آن پرداخت و جناب حاجى پانصد نفر تفنگچى به سركردگى باقر خان گله‌دارى « 1 » و هادى خان بروجردى براى مدد زرقانيان فرستاد و چون به نزديكى رسيدند و دانستند كه قلعه در تصرف لطف على خان آمده ، در دره كوه زرقان پنهان شدند و خبر به شيراز فرستادند و لطف على خان چون از حال آنها مطلع گشت فوجى را بر سر آنها فرستاد ، هادى خان را كشتند و باقر خان و تمامت تفنگچيان را اسير كرده به حضور رسانيدند و باقر خان را حبس نمود و يراق جنگ را از اسرا گرفته ، مرخص فرمود و لطف على خان بعد از استحكام قلعه زرقان ، فوجى را براى محافظت آن گذاشت و عود به مسجد بردى نمود و پيغام براى حاجى فرستاد كه ما از راه خلاف گذشتيم و به عهد و ميثاق و قرآن خدا قسم خورديم « 2 » كه يادى از گذشته‌ها نكنيم ، شما هم پاس نعمت چندين ساله سلسلهء زند را نگاه داريد و دروازه را بگشائيد تا بهتر از پيشتر گذران كنيم يا آنكه عيال ما را كه ولىنعمت‌زادگان شمايند از شيراز به ما فرستيد تا دست آنها را گرفته به جانب هند و روم رويم « 3 » و جناب حاجى هيچيك را قبول نكرد و ربيع خان مرودشتى را براى حضور مصطفى خان قاجار دولو كه برحسب فرمان نواب جهانبانى با چهارهزار سوار در آباده ، شش منزلى شمالى شيراز توقف داشت ، روانه نمود و مصطفى خان از بيراهه وارد شيراز شد و در باغ جهان‌نماى وكيلى كه به مسافت تيرپرتاپى شمالى شهر است و حصارى از گچ و آجر دارد ، منزل نمود و احدى بر حال او مطلع نگشت ، پس كوتوال دروازهء اصفهان شيراز ، پيغام براى لطف على خان فرستاد كه اگر امشب بيائى ، دروازه را براى تو خواهم گشود و لطف على خان با سيصد نفر سوار تا نزديكى دروازه آمد ، معلوم داشت كه اين تدبير را حاجى نمود « 4 » كه چون به دروازه رسد تفنگچيان دروازه او را هدف تير بلا نمايند و لطف على خان\r\n\r\n\r\n","description":"","footnote":"\r\n( 1 ) . ذيل گيتىگشا ، ص 356 .\r\n( 2 ) . ذيل گيتىگشا ، ص 356 و 357 .\r\n( 3 ) . ذيل گيتىگشا ، ص 358 .\r\n( 4 ) . ذيل گيتىگشا ، ص 360 .\r\n","page_name":" 650 ","page_number":666},
  {"content":"\r\n\r\nدر همان شب از شهر عود به مسجد بردى نمود كه از راه كوشك بىبىچه و صحراى باجگاه به سمت زرقان‌رود و مصطفى خان از راه تنگ اللّه اكبر و صحراى يخچال او را جلوگيرى نمود و در صحراى باجگاه دو فرسخى شيراز به سواران زنديه خورده ، جماعت زند شكست يافتند و نواب لطف على خان براى نماز صبح پياده شده بود ، چون از واقعه مطلع گشت ، شكست‌يافتگان را جمع نمود و در برابر خان قاجار آمد ، به دو سه حملهء مردانه سپاه قاجار را شكست داده ، فرار نمودند و تا پشت دروازهء شيراز ، آنها را دوانيده ، دوهزار نفر از سپاه مصطفى خان « 1 » را اسير نمودند [ و 
  ] به زرقان رسانيد و سركردگان آنها را حبس نمود و اتباع را بىيراق جنگ به جانب عراق كه وطن آنها بود ، روانه داشت .\r\nو در هيفدهم ربيع دويم اين سال [ 1206 
  ] « 2 » : حضرت آقا محمد خان قاجار همچنانكه بر تخت سلطنت تكيه داشت و با خاصان خود سخن مىفرمود ناگهان به مرض سكته مبتلا گرديده ، قطع كلام نمود و سليمان خان قاجار كه قرب مكان داشت ، تفرس مرض نموده ، حاضران درگاه را به حيلتى خوش ، رخصت انصراف داد و پادشاه را به دستيارى خواجه‌سرايان به حرم‌خانه درآورد و ميرزا مسيح « 3 » و ميرزا احمد طبيبان اصفهانى حاضر گشتند ، به كندن موى سر آن حضرت و زحمتهاى ديگر بعد از گذشتن شبى معالجه نمودند و بعد از رسيدن خبر اين واقعه و صحت خان قاجار به شيراز ، جناب حاجى ابراهيم خان بيگلربيگى ، قدرى از اثاثه سلطنت زنديه را مانند صندوقچه مرواريدنگار و خنجر الماس و جواهرات سواره و پياده را تسليم ميرزا رضا قلى نوائى و سيد على خان قزوينى نموده از راههاى بيغوله « 4 » گذشته وارد طهران شدند و مراتب شكست مصطفى خان و پريشانى حاجى ابراهيم خان را به عرض خاقان زمان رسانيدند و شهريار ظفر شعار ، جان محمد خان و رضا قلى خان قاجار دولو « 5 » را با هفت‌هزار سوار از راه هرات و مروست « 6 » و ارسنجان ، مأمور به فارس فرمود و چون محصلان نواب لطف على خان براى ايصال مال ديوان در همهء بلوكات فارس پراكنده بودند ، او را از ورود سپاه نورسيدهء قاجار خبر دادند و سركردگان زند به مصلحت‌بينى ارادهء استقبال و جنگ با قاجار را نمودند و نواب معزى اليه از غرور دلاورى خود گفت بايد سهل‌انگارى كنيم تا اين سپاه وارد شيراز شده ، به سپاه مصطفى خان و چريك فارس پيوسته ، همه را از شهر بيرون كشيم و كار را به يكباره تمام كنيم ، پس جان محمد خان و رضا قلى خان قاجار به سلامتى در ماه جمادى اول همين سال [ 1206 
  ] : وارد شيراز شدند « 7 » و بعد از سه چهار روز تمامت سپاه سابق و لاحق قاجار و چريك بلوكات به سركردگى عبد الرحيم خان و محمد على خان ، برادران جناب حاجى ابراهيم خان و سركردگان قاجار از شهر درآمده ، اساس جنگ را در صحراى قبله و كشن مهيا داشتند ، نواب لطف على خان در برابر آنها كه نزديك به بيست هزار نفر سواره و پياده بودند ، صف قتال را بياراست و از دو جانب تنور جنگ\r\n\r\n\r\n","description":"","footnote":"\r\n( 1 ) . ذيل گيتىگشا ، ص 366 .\r\n( 2 ) . برابر با 14 دسامبر 1791 .\r\n( 3 ) . ر ك : روضة الصفا ، ج 9 ، ص 240 ، ناسخ التواريخ ، ج 1 ، ص 60 ، در روضة الصفا ، ص 240 : ( ميرزا مسيح جديد ) .\r\n( 4 ) . در متن : ( بىغوله ) .\r\n( 5 ) . در متن : ( دوه‌لو ) .\r\n( 6 ) . ذيل گيتىگشا ، ص 362 .\r\n( 7 ) . ذيل گيتىگشا ، ص 362 و 363 .\r\n","page_name":" 651 ","page_number":667},
  {"content":"\r\n\r\nرا گرم نموده ، داد مردانگى را دادند و چون خان زند فوجى از سواران خود را در نزديكى كوه دراك ، فرسخى بيشتر مغربى شيراز مأمور فرمود ، سردارهاى قاجار حركت آنها را حمل بر فرار نموده ، بر قلب سپاه زند ، حمله بردند و لطف على خان پاى ثبات را چندان فشرد و زد و خورد نمود كه سپاه قاجار را برگردانيده ، آنها را تا دروازه شيراز دوانيد و رضا قلى خان دولو اسير گشت « 1 » و خلقى بسيار از سپاه قاجار اسير تقدير و طعمهء شمشير شدند و چون سه چهار سال بود كه آفت ملخ‌خوارگى در بلوكات فارس شايع بود و از آمد و شد سپاه زند و قاجار ، رعيت از كار افتاده ، قحط و غلا در اردوى زنديه بيش از شيراز روى داده « 2 » ، لطف على خان از مسجد بردى به قلعهء زرقان « 3 » رفت و در اين اوقات جماعت ما فى و نانكلى « 4 » كه در همه وقت با جناب حاجى ابراهيم خان همداستان بودند ، نفاق نموده ، اتفاق كردند كه حاجى ابراهيم خان را بكشند « 5 » و جناب حاجى از واقعه مطلع گشت ، آن جماعت را مأمور به توقف بلوك بيضا « 6 » نمود و چون از شهر بيرون شدند به سپاه لطف على خان پيوستند و چون اخبار پريشانى فارس به مسامع عز - و جلال شهريار قاجار رسيد ،\r\nدر بهار همين سال [ 1206 
  ] : از طهران رايات ظفرآيات را به جانب فارس برافراشت و در چهاردهم شوال اين سال در شهرك ابرج « 7 » ، چند فرسخ شمالى شيراز نزول اجلال نمود و لطف على خان تمامت عيال و بنه همراهان را از قلعه زرقان بيرون كشيده ، در قلعه رشمايجان « 8 » مرودشت گذاشت و با سه‌هزار نفر سوار به جانب سپاه قاجار به عزم شبيخون حركت نمود و در عصر آن روز جماعتى گرد سپاه زند را ديده ، به عرض شهريارى رسانيدند و حكم فرمود كه ابراهيم خان اشرفى مازندرانى « 9 » با سيصد نفر « 10 » تفنگچى دامغانى در دره‌اى كه در ميانه مرودشت و بلوك ابرج است پنهان شدند و نواب لطف على خان در نيمهء آن شب « 11 » به آن دره رسيد و تفنگچيان دامغانى به گلوله تفنگ از در منع درآمدند لطف على خان حكم به يورش فرمود و خود در پيش افتاد ، ابراهيم خان مازندرانى را كشتند « 12 » و بعضى از تفنگچيان مقتول و برخى خسته و بسته گشتند لطف على خان به سلامتى از آن دره گذشت و دو فوج سوار به عبد اللّه خان و محمد خان زند « 13 » ، اعمام خود داد كه از دو جانب اردوى قاجار يورش نمايند و خود از سمت اردو بازار « 14 » حركت نمود و هنگامه گيرودار در اردو برپا نمود و حضرت خاقان افراسياب عزم ،\r\n\r\n\r\n","description":"","footnote":"\r\n( 1 ) . ذيل گيتىگشا ، ص 365 .\r\n( 2 ) . ذيل گيتىگشا ، ص 365 و 366 .\r\n( 3 ) . ذيل گيتىگشا ، ص 366 ، روضة الصفا ، ج 9 ، ص 243 ، ناسخ التواريخ ، ج 1 ، ص 61 .\r\n( 4 ) . ذيل گيتىگشا ، ص 367 .\r\n( 5 ) . ذيل گيتىگشا ، ص 367 .\r\n( 6 ) . ذيل گيتىگشا ، ص 367 .\r\n( 7 ) . ذيل گيتىگشا ، ص 368 ، روضة الصفا ، ج 9 ، ص 243 ، ناسخ التواريخ ، ج 1 ، ص 63 .\r\n( 8 ) . رشمايجان : ( يك فرسخ بيشتر جنوبى فتح‌آباد ( مرودشت ) است ) . ر ك : فارسنامه ناصرى ، ج 2\r\n( 9 ) . ذيل گيتىگشا ، ص 369 ، روضة الصفا ، ج 9 ، ص 243 ، ناسخ التواريخ ، ج 1 ، ص 62 .\r\n( 10 ) . در ذيل گيتىگشا ، ص 369 و روضة الصفا ، ج 9 ، ص 244 : ( هشتصد نفر ) .\r\n( 11 ) . ( چهارشنبه چهاردهم شوال ) روضة الصفا ، ج 9 ، ص 243 .\r\n( 12 ) . ذيل گيتىگشا ، ص 369 .\r\n( 13 ) . ذيل گيتىگشا ، ص 369 .\r\n( 14 ) . در ذيل گيتىگشا ، ص 370 : ( اردوى بازار ) ، و در ص 371 : ( اردوبازار )\r\n","page_name":" 652 ","page_number":668},
  {"content":"\r\n\r\nهمچنان در جامه خواب ، نه قبائى دربر كرد و نه شب كلاه را از سر برداشت و بر تخت‌خواب تكيه داشت « 1 » و امرا و وزراء در حضورش صف بسته ، ايستادند و تفنگچيان مازندرانى در جواب سراپرده ، تفنگها در دست و فتيله‌هاى روشن ايستاده ، منتظر قدوم دشمن بودند كه سى چهل نفر سوار زند از راه اردوبازار داخل سنگرى كه بر گرد سراپرده بود شدند و هنگامه محشر را برپا نمودند كه ميرزا فتح اللّه اردلانى از اردوى قاجار خدمت لطف على خان آمده عرض نمود كه شهريار قاجار فرار نمود « 2 » و تفنگچيان سنگر سراپرده ، براى حفظ خود تفنگ مىاندازند و صلاح آن است كه شما دست از جنگ بداريد و چون صبح شود و رفتن آقا محمد خان معلوم گردد ، تمامت اردو بىمنازعهء احدى در تحت انقياد شما هستند و چون اين سخن بىغرض به نظر مىنمود ، لطف على خان دست از جنگ كشيد و در كناره اردو آرميد و قدغن نمود كه جنگ نكنند و كسى داخل سراپردهء شاهى نشود و لشكريان اطاعت نمودند و به غارت اطراف اردو پرداختند و هر كس هرچه يافت برداشته ، به جانب مرودشت بتاخت و بيش از هزار سوار با او باقى نماند « 3 » كه طليعه صبح صادق ظاهر گشت و شهريار قاجار امر به مؤذن فرمود ، بانگ اذان برخاست « 4 » و لطف على خان پياده گشت و اداى نماز نمود و شهريار قاجار هم روى نياز به خاك بندگى سود ، پس حكم فرمود كه كرناى سوارى را چنان كه رسم بود كشيدند و بر هر دو جانب معلوم گشت كه حضرت آقا محمد خان مانند كوه راسخ استوار نشسته و با معدودى از قراولان سنگر سراپرده ، پاى ثبات افشرده است و چون از كمى سپاه و بىنظمى دشمن اطلاع داشت ، به اميد همين واقعه كه روى داد بر جاى بماند و چون لطف على خان از خواب غفلت بيدار گشت و ميرزا فتح اللّه اردلانى را جاسوس حضرت آقا محمد خان دانست كه او را فريب داد به شتاب تمام روى به وادى فرار گذاشت « 5 » . در تاريخ سرجان ملكم انگليس [ ى 
  ] نگاشته « 6 » است كه :\r\nاين حركت لطف على خان را كه با معدودى قليل بر سپاهى انبوه تاخت ، نمىتوان گفت كه از روى تهورى بود كه نتيجه‌اش يأس است زيرا كه ظفر نزديك شد و نيز دانسته بود كه در لشكرى مثل سپاه آقا محمد خان همين كه هرج و مرج راه يافت ، غالبا چاره‌پذير نخواهد شد و نيز مىدانست كه در اين اوقات جماعتى از امراى عراق هنوز در ميانهء او و آقا محمد خان متردد بودند و اميد قوى بود كه به يك ظفر شايسته بر دشمن ، همه به جانب وى مايل شوند و همان اسبابى كه براى استيصال او فراهم بود ، اسباب خرابى دشمن گردد و روىهم‌رفته « 7 » تدبيرى بقاعده نمود و آنچه لازمه احتياط بود بجاآورد كه مقدمه سپاه دشمن را پراكنده داشت و اين دلاورى ، دلالت بر كياست و شجاعت وافر او دارد و جلادتى كه در اين شبيخون به ظهور رسانيد ، مستحق فيروزى بود اما ثبات و مكانتى هم كه از آقا محمد خان ظاهر شد ، او را شايسته تاج و تخت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 246 .\r\n( 2 ) . ذيل گيتىگشا ، ص 371 ، روضة الصفا ، ج 9 ، ص 246 : ( ميرزا فتح اللّه اردلانى كه با لطف على خان سابقه داشت ) . و ر ك : ناسخ التواريخ ، ج 1 ، ص 62 ، تاريخ ايران ، ملكم ، ج 2 ، ص 69 .\r\n( 3 ) . ذيل گيتىگشا ، ص 371 .\r\n( 4 ) . ر ك : روضة الصفا ، ج 9 ، ص 246 ، ناسخ التواريخ ، ج 1 ، ص 62 .\r\n( 5 ) . ر ك : روضة الصفا ، ج 9 ، ص 246 ، ناسخ التواريخ ، ج 1 ، ص 63 ، ذيل گيتىگشا ، ص 372 .\r\n( 6 ) . ر ك : تاريخ ايران ، ملكم ، ج 2 ، ص 70 .\r\n( 7 ) . در متن : ( روى به‌هم رفته ) .\r\n","page_name":" 653 ","page_number":669},
  {"content":"\r\n\r\nداشت كه در هنگامه‌اى كه هراس بر ضمائر ناس غلبه كرده ، سر از پا نمىشناختند ، خوددارى و عزمى آشكار كرد كه خاصه خود او بود و بس چنان كه مادام زندگانى بعد از اين واقعه دوست مىداشت كه از كيفيت اين زمان حكايت كنند .\r\nاز او منقول است كه مكرر مىفرمود « 1 » : سه كار بزرگ است كه شايسته است براى دستور العمل اعقاب در تاريخ ايران ثبت و ضبط شود ؛ مقدم بر همه تدبير حاجى ابراهيم خان كه به مدد مشتى بازارى و كاسب‌كار ، شيراز را گرفت و تا چند ماه در برابر سلحشوران و جنگجويان ملك را نگاه داشت ، دويم دلاورى و بهادرى لطف على خان كه با معدودى قليل ، جرأت نموده با سىهزار نفر سپاه جنگى درآميخت و سيم ثباتى كه خود من نمودم در وقتى كه لشكر من از اطراف مىگريختند ، از جاى خود حركت نكردم و آن سكونت خاطرى كه در بحبوحهء خطر حكم دادم كه مؤذن اذان گفت و كرناىچى ، كرناى سوارى را كشيد تا هم عسكر من و هم لشكر دشمن بدانند از آنچه واقع شد ، پروا نكرده بر جاى خود برقرارم ، القصه نواب لطف على خان از ابرج به مرودشت رفت « 2 » ، بعد از دو روزى توقف از راه نيريز و كرمان به جانب طبس خراسان شتافت ،\r\nو خاقان گيتىستان در روز غره ماه ذيحجه همين سال [ 1206 
  ] به دولت و اقبال وارد شيراز جنت‌طراز گرديد « 3 » [ و 
  ] در باغ وكيلى نزول اجلال نمود و در عمارت كلاه‌فرنگى بر سر قبر مغفرت‌پناه كريم خان وكيل نشست و سلام عام را گذرانيد و چون برخاست ، ميرزا محمد خان لاريجانى را مأمور به نبش قبر آن مغفرت توأمان داشت و جنازهء وكيلى را درآورده روانه طهران فرموده « 4 » ، در ميان كرياس خلوت كريم خانى دفن نمودند و اعليحضرت فتح على شاه قاجار طاب‌ثراه بعد از چند سال ديگر استخوانهاى او را درآورده روانه نجف‌اشرف فرمود و حضرت خاقان گيتىستان ، آقا محمد خان ، ايالت فارس را كما فى السابق به جناب حاجى ابراهيم خان برقرار گذاشت و حرم لطف على خان و عيال اعيان زنديه را روانه طهران نمود « 5 » و حكم فرمود كه دو ستون سنگى يكپارچه از عمارت ارگ وكيلى و سنگهاى مرمر ازاره « 6 » و درهاى خاتم كه امتيازى تمام داشت « 7 » همه را از عمارات وكيلى كنده به طهران فرستاد ،\r\nو روز يازدهم « 8 » ماه محرم سال 1207 از شيراز به صوب طهران نهضت نمود و آفتاب عالمتاب روز شنبه هفتم ماه شعبان همين سال [ 1207 برابر 20 مارس 1793 
  ] به بيت الشرف\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 70 .\r\n( 2 ) . ذيل گيتىگشا ، ص 372 .\r\n( 3 ) . غره ذى حجه سال 1206 برابر است با 21 ژوئيه 1792 و ( به تاريخ هجدهم شهر شوال المكرم وارد آن خطه ارم نظم :\r\n( دار الملك شيراز ) شد ) . ذيل گيتىگشا ، ص 373 ، و چنين است در روضة الصفا ، ج 9 ، ص 247 : ( به تاريخ هجدهم شوال به يك فرسنگى شهر شيراز رسيد ) .\r\n( 4 ) . ر ك : تاريخ عضدى ، ص 143 .\r\n( 5 ) . ذيل گيتىگشا ، ص 373 ، روضة الصفا ، ج 9 ، ص 247 ، ناسخ التواريخ ، ج 1 ، ص 63 .\r\n( 6 ) . ازاره ، هزاره ، ايزار ، ازار : آن قسمت از ديوار اطاق و يا ايوان كه از كف طاقچه تا روى زمين بود . ( معين )\r\n( 7 ) . ( كه خاقان گيتىستان در ايام دولت از جميع ممالك روم و روس جمع نموده ( بود ) . ذيل گيتىگشا ، ص 373 ، روضة الصفا ، ج 9 ، ص 261 .\r\n( 8 ) . در ذيل دوم گيتىگشا ، ص 374 : ( پانزدهم ) برابر 29 اوت 1792 .\r\n","page_name":" 654 ","page_number":670},
  {"content":"\r\n\r\nخود تحويل نمود و حضرت آقا محمد خان از طهران حركت فرمود و در چمن آسپاس « 1 » فارس نزول اجلال نمود و جناب حاجى ابراهيم خان و اعيان فارس را احضار فرموده ، مورد عنايت شاهانه شدند و جان محمد خان قاجار را براى خرابى قلعهء شيراز كه مغفرت‌مآب كريم خان وكيل در چندين سال از گچ و سنگ و آجر ساخته بود ، مأمور نمود .\r\nاز جماعتى از پيرمردان شيرازى شنيدم كه چون كلنگ و تيشه بر ديوار قلعه اثر نمىكرد ، جماعت سنگ‌تراش به آلات و اسبابى كه سنگ از كوه جدا مىكنند ، آن حصار كوه‌مانند را خراب نمودند ، پس از تمامت بزرگان فارس مطالبهء زن و فرزند به رسم گروگان فرمود و جناب حاجى ابراهيم خان فرزند ارجمند خود اسد اللّه خان كه طفلى نه ساله بود و مادر او كه زنى از اعيان دشتستان است به گروگان سپرده ، روانه قزوين گرديد و حضرت خاقان قاجار از جناب ميرزا - جانى فسائى « 2 » دو نفر گروگان خواست و باعث آن را فرمود كه لطف على خان ، شكايت از ميرزا بيش از ديگر فارسيان داشت و ميرزا اسماعيل و ميرزا ابراهيم پسران ميرزاى معزى اليه به گروگان رفتند و ميرزا اسماعيل به ورود اصفهان وفات يافت و حضرت شهريارى مطالبهء عوض او را فرمود و جناب ميرزا جانى برادر كهتر خود ميرزا حسن والد نگارنده اين فارسنامه را در عوض فرستاد و مدتها در طهران توقف داشتند و خاقان گيتىستان پس از انتظام فارس ، فارسيان را از چمن آسپاس مرخص داشت ، « 3 »\r\nو روز چهاردهم ماه محرم 1208 : [ برابر با 23 اوت 1793 
  ] : رايات ظفرآيات را به جانب طهران برافراشت و نواب لطف على خان زند چون در طبس خبر خرابى قلعه شيراز را شنيد ، امير حسن خان « 4 » حاكم طبس ، سيصد نفر سوار به او داد و روانهء شيراز گرديد [ و 
  ] چون وارد يزد گرديد ، على نقى خان پسر تقى خان « 5 » حاكم يزد با جمعيت فراوان سر راه را بر او گرفت و لطف على خان در حمله اول سپاه يزد را كه ده برابر لشكر او بود چون طومار پيچيده ، به حصار شهر پناه بردند « 6 » و نواب معزى اليه به ابرقوه آمده حصار آن را متصرف گشت و چون خبر عود لطف على خان به مسامع عز و جلال رسيد ، محمد حسين خان قاجار قوينلو پسرخاله و ايشك‌آقاسى خود را مشهور به دوداغ روانه فارس فرمود و چون محمد حسين خان دوداغ به ابرقوه رسيد ، معلوم داشت كه لطف على خان حصار ابرقوه را به عم خود نصر اللّه خان سپرده ، و خود از بوانات و اصطهبانات گذشته « 7 » ، قلعه داراب را كه خانهء نشيمن جعفر خان دارابى « 8 » بود ، تصرف نمود و\r\n\r\n\r\n","description":"","footnote":"\r\n( 1 ) . در سرحد چاردانگه . ر ك : فارسنامه ناصرى ، ج 2 ، ذيل گيتىگشا ، ص 376 .\r\n( 2 ) . آقا محمد رضا نويسنده ذيل دوم گيتىگشا مىنويسد : ميرزا جانى فسائى كه از كبرسن الف قامتش دال گشته و در السنه و افواه مشهور به ( فسادى ) و كنكاش فساد و فتنه را مبادى بود و نقش تزوير را بر لوح ضمير . . . تصوير نموده .\r\n( ص 374 ) .\r\n( 3 ) . ذيل گيتىگشا ، ص 377 .\r\n( 4 ) . در روضة الصفا ، ج 9 ، ص 251 : ( مير حسين خان طبسى ) ، در ناسخ التواريخ ، ج 1 ، ص 64 : ( امير حسن خان ) ، در ذيل گيتىگشا ، ص 378 : ( مير حسن خان ) .\r\n( 5 ) . در ذيل گيتىگشا ، ص 378 : ( پسر محمد تقى خان ) .\r\n( 6 ) . ذيل گيتىگشا ، ص 378 ، روضة الصفا ، ج 9 ، ص 251 .\r\n( 7 ) . ذيل گيتىگشا ، ص 378 ، و روضة الصفا ، ج 9 ، ص 251 .\r\n( 8 ) . ذيل گيتىگشا ، ص 379 ، روضة الصفا ، ج 9 ، ص 251 .\r\n","page_name":" 655 ","page_number":671},
  {"content":"\r\n\r\nمحمد حسين خان دوداغ قلعه ابرقوه را محاصره نموده ، مدتى به درازا كشيد و از جانب حضرت شهريار قاجار فرمان رسيد كه لطف على خان را گذاشتن و براى تسخير ابرقوه نشستن ، نه كارى لايق است البته ابرقوه را بگذار و بگذر و محمد حسين خان « 1 » ، ابرقوه را گذاشته ، به جانب شيراز شتافت كه خبر ورود لطف على خان را از داراب به نيريز شنيده ، از شيراز به تعجيل روانه گشت و از سروستان گذشته ، از تنگ‌كرم « 2 » فسا بيرون رفت و در پاى خرمن كوه قرار گرفت و لطف على خان از نيريز از راه خير « 3 » وارد رونيز « 4 » بالا كه فرسخى بيشتر به اردوى محمد حسين خان بود رسيد و قلعهء ميرزا را كه خالى از اهل بود نشيمن نمود و روز ديگر به جانب سپاه قاجار تاخت و سواران نبردآزما از هر دو جانب حركت نموده ، كار از كارزار گذشته ، دست و گريبان شدند ، چون شام شد هريك به لشكرگاه خود رفته آرميدند و تا يازده روز از صبح تا شام با هم جنگ كردند و كسى بر ديگرى ظفر نيافت و شبى لطف على خان به قصد شبيخون تا نزديك اردوى دشمن رفت كه يك نفر از سپاه او فرار كرده ، خدمت محمد حسين خان رسيد و مكنون خاطر لطف على خان را به او گفت و اردوى قاجار آمادهء كارزار شدند و چون لطف على خان به اردوى خصم رسيد ، همه را بيدار يافت و به منزل خود بازشتافت و صبح آن شب محمد حسين خان دوداغ دل بر جنگ نهاده ، صف خود را بياراست و لطف على خان در برابر او ايستاد و جنگ را درانداخت و هر دو جانب كشش و كوشش بىاندازه نمودند پس لشكر لطف على خان كه مردمى دل‌سرد بودند ، فرار نمودند و لطف على خان از خاك فارس دل بركند و به جانب طبس انداخت « 5 » و بعد از ورود به مشورت امير حسن خان طبسى روى به قندهار نمود كه از تيمور شاه افغان استعانت جويد ، چون به قاين رسيد ، خبر وفات تيمور شاه « 6 » را شنيده ، متردد و متحير بماند كه نوشته محمد خان پسر اعظم خان افغان و جهانگير خان پسر محمد حسين خان سيستانى ، از بم و نرماشير كه دو ناحيهء مشرقى كرمان است مشعر بر اطاعت رسيد « 7 » و با سيصد نفر سوار به جانب آنها روانه شد ، چون به نرماشير رسيد ، محمد خان افغان لوازم چاكرى را به عمل آورد و پانصد نفر سوار افغان به او سپرد و چون وارد بم گرديد ، جهانگير خان هم پانصد نفر سوار سيستانى « 8 » و تداركى شاهانه ديده با او همراهى نمود و به عزم تسخير كرمان روانه گشت و بعد از ورود ، نيمه‌اى از سپاه خود را به عبد اللّه خان زند « 9 » ، عموى خود كه مردى دلير و از همهء مخصوصان امتياز داشت سپرد و فرمان داد كه به يك جانب حصار شهر يورش نمايد و چون قلعگيان با عبد اللّه خان سرگرم جنگ شدند ، خود با نيمهء ديگر از سپاه از جانب ديگر از شهر تاخته و نردبانها گذاشتند [ و 
  ] بىاطلاع اهل شهر از ديوار شهر به زير آمده ،\r\n\r\n\r\n","description":"","footnote":"\r\n( 1 ) . ذيل گيتىگشا ، ص 379 ، روضة الصفا ، ج 9 ، ص 251 .\r\n( 2 ) . ر ك : فارسنامه جلد دوم ، و روضة الصفا ، ج 9 ، ص 251 .\r\n( 3 ) . ر ك : فارسنامه ناصرى ، ج 2 .\r\n( 4 ) . ذيل گيتىگشا ، ص 379 ، در روضة الصفا ، ج 9 ، ص 251 : ( رهنيز ) .\r\n( 5 ) . ذيل گيتىگشا ، ص 381 .\r\n( 6 ) . ذيل گيتىگشا ، ص 381 .\r\n( 7 ) . ذيل گيتىگشا ، ص 381 .\r\n( 8 ) . ذيل گيتىگشا ، ص 382 ، روضة الصفا ، ج 9 ، ص 252 .\r\n( 9 ) . ذيل گيتىگشا ، ص 382 ، و روضة الصفا ، ج 9 ، ص 252 .\r\n","page_name":" 656 ","page_number":672},
  {"content":"\r\n\r\nبر مستحفظين قلعه تاختند و محمد حسين خان قراگوزلو و عبد الرحيم خان پسر تقى خان يزدى ، بعد از كوشش به جانب يزد فرار كردند و بسيارى از همراهان آنها به قتل رسيدند و اثاثه حكومت به دست سپاه لطف على خان افتاد و لطف على خان روز ديگر نام پادشاهى يافته ، خطبه و سكه به اسم او نمودند « 1 » ، خوش درخشيد ولى دولت مستعجل بود و اين واقعه در اوائل « 2 » ماه شعبان همين سال [ 1208 
  ] « 3 » : اتفاق افتاد و چون اخبار به مسامع عز و جلال شهريار قاجار رسيد با تمامت سپاه خود از پى تسخير كرمان و تدمير لطف على خان عزيمت فرمود و سيم ماه شوال « 4 » از طهران نهضت نمود و جناب حاجى ابراهيم خان و اعيان فارس كه مدتى قبل احضار شده بودند و به سبب فراوانى برف و كثرت باران و طغيان رودخانه قم در اصفهان توقف داشتند ، در اين وقت كه اردوى شاهى از حوض سلطان به منزل پل دلاك قم « 5 » رسيد ، بزرگان فارس به شرف حضور رسيده ، مورد عنايت شدند و موكب و الا در روز « 6 » بيست و دويم همين ماه :\r\n[ شوال 
  ] در چمن كوشك‌زرد « 7 » فارس نزول فرمود و بعد از سه روز از راه بوانات ، رايات ظفر - آيات به جانب كرمان برافراشت و حسن على خان قاجار مقدمه سپاه گرديد و چون به خارج شهر كرمان رسيد لطف على خان از شهر درآمده او را شكست داد كه به جانب اردوى اعلا شتافت « 8 » و شهريار قهار قاجار دررسيد و شهر را محصور داشت و لطف على خان دل را قوى داشته ، در مراسم قلعه‌دارى ، لوازم دلاورى و اصطبار را ظاهر ساخت .\r\nاز اتفاقات آنكه روزى ، زرى را كه به اسم خان زند سكه زده بودند به نظر شهريار قهار رسيد ، آتش غضبش شعله زد و به توسط چاپار فرمان به طهران فرستاد كه فتح اللّه خان پسر نواب لطف على خان را كه طفلى خردسال « 9 » و با حرم او از شيراز به عنوان اسيرى به طهران برده بودند از حليهء رجوليت عارى نمودند . « 10 »\r\nو چون زمان محاصره كرمان به چهار ماه رسيد و لشكر لطف على خان از جنگ خسته و ملول بودند ، اتفاق آنها به اختلاف رسيد و تفنگچيان [ ماهانى و جوبارى 
  ] « 11 » كه دو ناحيه از كرمان است و مستحفظ جانبى از شهر بودند وقت زوال ، قلعه را به تصرف لشكر قاجار دادند و سه‌هزار نفر پياده داخل شهر گرديد و چون لطف على خان مطلع گشت تا وقت شام جنگهاى\r\n\r\n\r\n","description":"","footnote":"\r\n( 1 ) . ذيل گيتىگشا ، ص 384 .\r\n( 2 ) . ( در عصر روز پنجشنبه هفدهم شهر شعبان ) ذيل گيتىگشا ، ص 384 .\r\n( 3 ) . ( اودئيل ) ذيل گيتىگشا ، ص 384 .\r\n( 4 ) . ( روز يكشنبه ) ذيل گيتىگشا ، ص 385 .\r\n( 5 ) . ذيل گيتىگشا ، ص 385 .\r\n( 6 ) . ( پنجشنبه ) : ذيل گيتىگشا ، ص 385 .\r\n( 7 ) . در ذيل گيتىگشا ، ص 385 : ( قصر زرد ) .\r\n( 8 ) . ذيل گيتىگشا ، ص 385 .\r\n( 9 ) . در متن : ( خوردسال ) .\r\n( 10 ) . ذيل گيتىگشا ، ص 386 .\r\n( 11 ) . در متن : ( ماهونى و رودبالى ) . اين دو نام در روضة الصفا ، ج 9 ، ص 258 و در ذيل رودبالى به صورت : ( جماعت ماهانى و جوبارى ) است . اما در گيتىگشا : ( جماعت ماهانى و چوبارى ) بود . بنابراين آنچه در متن بود اصلاح شد .\r\n","page_name":" 657 ","page_number":673},
  {"content":"\r\n\r\nمردانه نمود ، بسيارى را كشت و باقى را از شهر بيرون نمود و بعد از چند روز ديگر نجف قلى خان خراسانى « 1 » ، ساكن كرمان كه از معتمدين لطف على خان بود و با پانصد نفر تفنگچى به محافظت ارگ كه جانبى از او به صحرا پيوسته است مىپرداخت با امراى سپاه قاجار درساخته ،\r\nروز جمعه بيست و نهم ماه ربيع اول سال 1209 « 2 » از سمت صحرا ، ارگ را به تصرف داد « 3 » و دوازده هزار نفر سپاه قاجار از ارگ گذشته ، داخل شهر كرمان شدند و نواب لطف على خان با چند نفر ديگر خود را به آن درياى آتش زدند ، چون سودى نداشت به اتفاق جهانگير خان سيستانى « 4 » و بنى اعمام و اعمام خود به جانب دروازه سلطانيه رانده ، سه ساعت جنگ نمود تا دروازه را تصرف نمود و آن‌قدر توقف كرد كه شب ، پردهء سياه كشيد ، پس تختهء پل را استوار كرده از دروازه بيرون آمده ، خود را از درياى آتش سپاه قاجار به ساحل نجات رسانيد « 5 » و روز ديگر كه حضرت شهريارى از فرار لطف على خان مطلع شد ، نائرهء غضبش زبانه كشيد ، چنان كه خرمن اهالى كرمان را بسوخت و نزديك به هشت هزار نفر زن و بچه آن بلد را مانند كنيز و غلام به سپاه خود بخشيد « 6 » و تمامت مردان آن را يا كشت يا كور نمود و ميرزا محمد على خان برادر جناب فتح على خان ملك الشعرا ، متخلص به صبا كه در خدمت لطف على خان منشى بود ، وقتى از جانب لطف على خان ، نامه به حضرت شهريار قاجار نگاشته بود و كلمات ناهموار در آن نامه‌نگار داده بود ، چون او را به حضور آوردند از او پرسيد چگونه جرأت نمودى كه به مثل من پادشاهى چنين نوشتى ؟ آن منشى گفت در خدمت او بودم و تو غائب بودى ، حضرت شهريار غضب فرمود و حكم به قطع دست او نمود و نواب لطف على خان از شهر كرمان تا قلعه بم كه نزديك به چهل فرسخ است در مدت بيست و چهار ساعت بيشتر طى نمود و همراهان او خاصه جهانگير خان سيستانى هريك به جانبى افتادند و برادران جهانگير خان چون از حال او پرسيدند لطف على خان فرمود به اين زودى مىرسند « 7 » ، چون دو روز گذشت و اثرى از او نشد گمان كردند كه گرفتار سپاه قاجار شده است و محمد على خان با خود انديشيد كه نواب لطف على خان را گرفته ، به حضور حضرت آقا محمد خان فرستد تا اين خدمت موجب خلاصى جهانگير خان گردد و همراهان لطف على خان از خيال محمد على خان مطلع شده ، مطلب را به معزى اليه گفتند از راه غرور بلكه بخت‌برگشتگى اعتنائى ننمود ، همراهان او هر يكى به جانبى تاختند و جماعت سيستانى اطراف منزل او را گرفتند كه دست به بند دهد به زبان حال گفت :\r\n نبندد مرا دست چرخ بلند « 8 » \r\nو با شمشير آخته به آن جماعت تاخته ، متفرق ساخت و به اسب‌سوارى خود كه نامش\r\n\r\n\r\n","description":"","footnote":"\r\n( 1 ) . ذيل گيتىگشا ، ص 387 .\r\n( 2 ) . برابر با 24 اكتبر 1794 .\r\n( 3 ) . ذيل گيتىگشا ، ص 387 .\r\n( 4 ) . ذيل گيتىگشا ، ص 387 .\r\n( 5 ) . ذيل گيتىگشا ، ص 387 .\r\n( 6 ) . در ذيل گيتىگشا ، ص 389 ، آمده است : ( آقا محمد خان . . . به نهب و اسر شهر كرمان رخصت داد مردان ايشان را عرضه شمشير و طفلان و نسوان را به قيد اسار گرفته اموال به يغما درآمده بر احدى ابقا نكردند و ابنيه رفيعه نقش عاليها سافلها پذيرفته . . . جمعى كثير را از چشم نابينا و جمعى غفير را از عالم هستى روانه ديار فنا ساختند ) . ( و حكم به تخريب بنيان قلعه كرمان و ساير قلاع جارى گشت ) همانجا ، و روضة الصفا ، ج 9 ، ص 258 .\r\n( 7 ) . ذيل گيتىگشا ، ص 389 ، روضة الصفا ، ج 9 ، ص 258 .\r\n( 8 ) . مصراع از فردوسى است در داستان رستم و اسفنديار .\r\n","page_name":" 658 ","page_number":674},
  {"content":"\r\n\r\n« غران » « 1 » بود و در تكاپوى ، از باد و برق پيشى مىگرفت رسيد ، چون خواست سوار شود يك « 2 » نفر سيستانى اسب را پى و دولت زنديه را طى نمود « 3 » و آن شير بيشه شجاعت يكه و تنها بر آن جماعت حمله مىنمود و مردى را مىكشت كه از عقب سر دو زخم شمشير به سر و دست راست او زدند كه از كار بازماند ، پس او را گرفتند و در بند و زنجير كشيدند و چاپار روانهء اردوى قاجار نمودند « 4 » و بعد از يك روز ديگر جهانگير خان سيستانى وارد بم گرديد و برادران او از كرده پشيمان شدند و سودى نداشت كه محمد ولى خان « 5 » قاجار قوينلو رسيد و خان زند را به حضور شهريار قاجار آوردند و از غايت خشم و غضب غلامان تركمان را مأمور فرمود تا با آن نادرهء زمان معاملهء قوم لوط نمودند ، پس او را از حليهء چشم عارى ساخته « 6 » ، به جانب طهرانش فرستادند و برحسب حكم ، او را بعد از ورود به طهران كشتند « 7 » و در بقعهء امامزاده زيد ( ع ) مدفون نمودند « 8 » و نام شاهى از دودمان زنديه برافتاد و زمان شاهى آنها از سال 1170 و اند تا سال 1208 رسيد « 9 » و شش نفر از آنها سلطنت نمودند : وكيل الدوله كريم خان « 10 » ، ابو الفتح خان ، صادق خان ، على مراد خان ، جعفر خان و لطف على خان . و در شهر كرمان مشهور است كه منجم گبرى خبر از فتح كرمان و گرفتارى لطف على خان در روز معين داده بود و در چند روز پيش از فتح ، خبر به لطف على خان رسيد ، حكم نمود تا آن منجم را در خانه حبس كردند و به شماره روز موعود نان و آب به او دادند كه اگر راست گفت ، لشكر قاجار او را نجات دهند و اگر دروغ گفت بماند تا بميرد و از اتفاقات چنان كه گفته بود ، واقع گرديد و زمانيكه نواب لطف على خان در بم اسير محمد على خان سيستانى گرديد سه قطعه الماس مشهور از بازوى او درآورد و به حضور خاقان گيتىستان روانه داشت ، نام اولين آنها ، « درياى نور » « 11 » است و به وزن هشت مثقال و نيم صيرفى است و ديگرى را نام « تاج ماه » است كه به وزن شش مثقال سنجيده‌اند و سيمين آنها مشهور به « اكبرشاهى » است كه چهار مثقال است و اين سه قطعه الماس بعد از نادر شاه به دست مير علم خان عرب افتاد و به توسط امراى خراسان به رسم هديه خدمت نواب محمد حسن خان قاجار نايب السلطنه فرستادند ، پس از او به نواب كريم خان وكيل رسيد ، پس به دست سلاطين و امراى زنديه افتاد تا اين زمان كه به حكم وراثت خدمت حضرت شهريار قاجار آوردند و للّه الحمد تاكنون چندين قطعه ديگر بر آنها افزوده و در خزانهء عامره سلاطين\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 68 ، روضة الصفا ، ج 9 ، ص 259 .\r\n( 2 ) . در متن : ( كه يك ) .\r\n( 3 ) . اين حادثه در روز چهارشنبه پنجم ربيع الثانى 1209 اتفاق افتاد . ذيل گيتىگشا ، ص 390 .\r\n( 4 ) . ذيل گيتىگشا ، ص 390 ، روضة الصفا ، ج 9 ، ص 259 ، ناسخ التواريخ ، ج 1 ، ص 69 .\r\n( 5 ) . ذيل گيتىگشا ، ص 391 ، اما در روضة الصفا ، ج 9 ، ص 259 : ( محمد على خان ) است .\r\n( 6 ) . ذيل گيتىگشا ، ص 391 .\r\n( 7 ) . قتل او به عهده ميرزا محمد خان قاجار حاكم طهران مقرر شد . ذيل گيتىگشا ، ص 391 .\r\n( 8 ) . ذيل گيتىگشا ، ص 391 : ( آنچه مشهور است آن است كه نعش آن حضرت را نهانى نقل به نجف اشرف نمودند ) .\r\n( 9 ) . ( چهل و سه سال و يازده ماه ) روضة الصفا ، ج 9 ، ص 260 .\r\n( 10 ) . ر ك : روضة الصفا ، ج 9 ، ص 260 .\r\n( 11 ) . ر ك : روضة الصفا ، ج 9 ، ص 260 .\r\n","page_name":" 659 ","page_number":675},
  {"content":"\r\n\r\nقاجار انار اللّه برهانهم مصون و محفوظ باقى است « 1 » و موكب و الا بعد از قتل و نهب و اسر اهالى شهر و خرابى حصار ، لواى كامرانى به جانب مملكت فارس برافراشت و از راه سيرجان و نيريز در اوائل جمادى اول همين سال : [ 1209 
  ] وارد شيراز جنت‌طراز گرديد . و چون قبل از محاصره شهر كرمان نواب فتح على خان نايب السلطنه براى تسخير گرمسيرات كرمان ، رايات ظفرآيات به جانب بم و نرماشير و جيرفت برافراشته ، تمامى آن صفحات را منتظم ساخته ، در تحت اطاعت درآورد و چون خبر فتح شهر كرمان و گرفتارى لطف على خان زند به عرض نواب معزى اليه رسيد از رودبار كه بلوكى از گرمسيرات كرمان است به سمت رودان « 2 » و احمدى و سبعه و لارستان تشريف برد و عبد اللّه خان پسر نصير خان لارى بيگلربيگى آن سامان در ركاب ظفر توأمان حضرت نايب السلطنه خدمات لايقه نمود و مورد عنايات گرديد و موكب نواب نائب السلطنه ، مقارن ورود حضرت خاقان گيتىستان ، از لارستان وارد شيراز گرديد .\r\nو در ماه جمادى دويم همين سال [ 1209 
  ] « 3 » : ايالت و فرمانروائى مملكت فارس و كرمان و يزد به نواب نائب السلطنه فتح على خان عنايت شده به لقب جليل جهانبانى مفتخر گشته مأمور به توقف فارس گرديد « 4 » و ميرزا نصر اللّه علىآبادى مازندرانى را وزير ماليات فارس نمود و جناب ميرزا جانى فسائى را كه از اجلهء اعيان فارس بود در جانب مشاورت نواب - جهانبانى برقرار فرمود و جناب حاجى ابراهيم خان شيرازى بيگلربيگى مملكت فارس را به منصب وزارت عظمى و صدارت كبراى ممالك محروسه معين نمود و به قاعدهء سلاطين صفويه طاب‌ثراهم ، او را اعتماد الدوله لقب دادند « 5 » و مأمور به ملازمت ركاب ظفر انتساب حضرت شهريار كامياب گرديد و اعليحضرت شهريارى با تمام سادات و علما و فضلا و مشايخ اهل حال و ارباب كمال مملكت فارس ، عنايات گوناگون فرمود و براى هريك به اختلاف مراتب ، وظيفه و مستمرى برقرار نمود پس با نيل مقصود از شيراز به جانب طهران نهضت فرمود و چون بيشتر ممالك محروسهء ايران را در تحت اقتدار خود ديد ، براى تسخير شيروان و قراباغ و گرجستان ، همت را برانگيخت و فرمان داد كه امراى سپاه ، هريك با لشكر خود در بهار اين سال : [ 1209 
  ] در نواحى طهران حاضر باشند و برحسب فرمان تمامت سپاه كه شمارهء آنها از شصت هزار نفر سواره و پياده مىگذشت ، حاضر درگاه شدند و كسى را جز اعتماد الدوله بر منزل مقصود خبر نبود « 6 » و پنجاه و سه روز كه از نوروز گذشت لشكر را بر سه قسمت فرمود ؛ ميمنه را به جانب مغان و شيروان و داغستان فرستاد و افواج ميسره را به سمت ايروان « 7 » مأمور داشت و خود با قلب سپاه راه قلعهء شوشتر [ شوشى ؟ 
  ] را كه از قلاع معتبرهء قراباغ است پيش گرفت و ناحيهء قراباغ در ساحل رود ارس واقع است و ابراهيم خليل خان جوانشير « 8 » در مملكت قراباغ فرمان‌گذار بود و از اطاعت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 260 .\r\n( 2 ) . در روضة الصفا ، ج 1 ، ص 71 : ( قريه رادو ) .\r\n( 3 ) . شروع در 24 دسامبر 1794 .\r\n( 4 ) . ر ك : روضة الصفا ، ج 9 ، ص 261 ، ناسخ التواريخ ، ج 1 ، ص 71 .\r\n( 5 ) . ر ك : روضة الصفا ، ج 9 ، ص 261 .\r\n( 6 ) . ر ك : تاريخ ايران ، ملكم ، ج 2 ، ص 104 .\r\n( 7 ) . ( پايتخت بلاد ارمنيه ) تاريخ ايران ، ملكم ، ج 2 ، ص 104 .\r\n( 8 ) . ر ك : روضة الصفا ، ج 9 ، ص 263 .\r\n","page_name":" 660 ","page_number":676},
  {"content":"\r\n\r\nحضرت شهريار قاجار در كناره‌اى از بلاد تفليس و دربند و داغستان و باكوبه و شيروان ، لشكرى گران فراهم آورده كوس انا و لا غيرى را مىكوبيد ، چندين هزار سوار براى سد راه پادشاه ظفرپناه روانه داشت و بعد از برابرى ، شكست يافته ، به جانب شوشى شتافتند و امير سليمان خان قاجار « 1 » قوينلو و مصطفى خان دولو تا نزديكى حصار شوشى در پى آنها تاختند و در پيش حصار سنگرى ساختند و چون موكب و الا دررسيد ، فورا حكم به يورش فرمود و ابراهيم خليل خان « 2 » با چندين فوج از شوشى درآمده ، به مقابله و مقاتله ، جسارت نمود و خسارت برد و روز ديگر ، اعيان باكوبه ، سر عبوديت پيش‌آورده ، مورد عنايت شدند . و چون از بيستم ماه ذيحجه « 3 » اين سال تا روز بيست و سيم ماه محرم سال 1210 زمان محاصرهء قلعه شوشى بود و هر روزه ابراهيم - خليل خان جوانشير ، با سواران دلير خود درآمده ، مبارزتى كرده ، شكست يافته ، عود به شوشى مىنمود و چون خود را در معرض هلاكت ديد جمعى از قبيلهء جوانشير را شفيع داشته ، به پايهء سرير معدلت مسير فرستاد و متقبل باج و خراج و گروگان گرديد و حضرت شهريارى گناه او را بخشيده ، استدعاى او را قبول فرمود « 4 » ، پس موكب و الا از گرد حصار قلعه شوشى نهضت فرمود و نواحى گنجه را لشكرگاه ساخت و نامه‌اى به ارگلى خان « 5 » والى تفليس و گرجستان نگاشتن فرمود كه نواب غفران‌مآب شاه اسماعيل ماضى صفوى طاب‌ثراه ، بر مملكت گرجستان حكمران بود و چون نواب ما را در ايام جهانستانى به تسخير ممالك ايران اشتغالى بود راه اين سامان را برنگرفتيم تاكنون كه بيشتر ممالك در تصرف آورديم بايد به قانون قديم ، گرجستان را ضميمه ممالك محروسهء ما دانسته ، به حضور حضرت شهريارى آيد و قرار خدمتگزارى داده ، به ايالت سابقه خود باقى باشد و الا بر او همان شود كه بر ديگران است و ارگلى خان در جواب معروض داشت كه من پادشاهى جز ملكه روس نشناسم « 6 » ، چون اين خبر به حضرت شهريارى رسيد ، چندين فوج را براى محافظت آن نواحى برگماشت و به نفس نفيس به جانب تفليس كه دار الملك گرجستان است نهضت فرمود و چند روز پيش ، حكم شده بود كه سپاه ميسره و قلب به يكديگر پيوندند و در ناحيهء گنجه لشكر ميمنه نيز به آنها ملحق گرديد اگرچه شماره سپاه به جهت افواجى كه در شوشى و ايروان گذاشته بود ، قلت داشت ، ليكن هنوز نزديك به چهل‌هزار مىرسيد و امير تفليس در چهار فرسخى شهر مستعد مقاتله نشست و به اشارهء حضرت شهريارى ، چند فوج به سپاه گرجيان تاخته ، آنها را شكست داده ، به حصار تفليس گريختند و ارگلى خان به ورود به شهر ، عيال خود را برداشت و به جانب كارتيل و كاخت « 7 » بتاخت و لشكر نصرت‌اثر وارد شهر تفليس گرديد و جماعتى را كه در جنگ اسير شده بودند ، كشتند و چندين نفر از كشيشان را دست‌بسته ، به رودخانه انداختند و چون هوا روى به سردى آورد ، يورش به جانب كارتيل و كاخت را به وقت ديگر حواله فرمود و بعد از نه روز توقف در شهر تفليس ، موكب\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 265 .\r\n( 2 ) . ر ك : روضة الصفا ، ج 9 ، ص 265 .\r\n( 3 ) . ر ك : روضة الصفا ، ج 9 ، ص 267 . برابر با 8 ژوئيه 1795 .\r\n( 4 ) . ر ك : روضة الصفا ، ج 9 ، ص 268 .\r\n( 5 ) . ر ك : روضة الصفا ، ج 9 ، ص 269 .\r\n( 6 ) . ر ك : تاريخ ايران ، ملكم ، ج 2 ، ص 105 .\r\n( 7 ) . ر ك : روضة الصفا ، ج 9 ، ص 270 .\r\n","page_name":" 661 ","page_number":677},
  {"content":"\r\n\r\nو الا به جانب گنجه حركت نمود و معادل پانزده هزار نفر « 1 » پسر و دختر و زن جوان از تفليس آوردند و جواد خان قاجار « 2 » والى گنجه و محمد خان قاجار زيادلو ايروانى « 3 » به حضور مبارك رسيده به حكم ايليت مورد عنايت شدند و حضرت شهريارى به خيال آنكه تمامت اين نواحى را مسخر دارد ، زمستان اين سال را در صحراى مغان « 4 » نزديك ملتقاى رود كر كه از بهترين رودهاى گرجستان است و نهر ارس ، لشكرگاه فرمود « 5 » و در خلال اين احوال بيشتر سركشان شيروان و ارمنستان و قراباغ ، سر در چنبر اطاعت درآوردند و چون سردى هوا شكست ، موكب و الا از مغان آذربايجان به جانب طهران نهضت نموده ، شرف نزول ارزانى داشت « 6 » و ايالت قم را به اسد اللّه خان پسر جناب حاجى ابراهيم خان شيرازى اعتماد الدوله كه از عمر شريفش سيزده سال گذشته بود ، عنايت گرديد و اگرچه مدتها بود كه حشمت و شوكت و قدرت سلطنت و مكنت دولت ، با حضرت شهريار قاجار بود ، ليكن تاج بر سر نگذاشت و مكرر مىفرمود تا تمامى اهالى ايران سر بر خط فرمان من ننهند ، نام شاهى بر خود سزاوار ندانم « 7 » و اين زمان كه از فتح قراباغ و شيروان و گرجستان مراجعت نمود ، اعيان دولت و سادات ملت و بزرگان درگاه و امراى سپاه و معارف ايران در دار السلطنه طهران حاضر شدند و استدعا نمودند كه چون نام شاهى را بر خود نهادن ، موقوف بر اخراج خس و خاشاك از نواحى ايران فرموديد و للّه الحمد تمامى سركشان سر در چنبر اطاعت آوردند و اگر مملكت خراسان به‌جا مانده است چون به عتبه - بوسى حضرت رضا عليه التحية و الثنا ، فائز شويد تا آب آمويه ضميمه ممالك محروسه خواهد گرديد ، پس فرمود اگر به خواهش شما ، اين تاج شاهى را بر سر گذارم ، اول زحمت و مرارت شما خواهد بود « 8 » براى آنكه من راضى نخواهم گشت كه نام سلطنت را بر خود گذارم و از بزرگترين پادشاهان ايران نباشم و اين مطلب جز به كشش و كوشش صورت نبندد ، پس جناب حاجى ابراهيم خان شيرازى اعتماد الدوله وزير اعظم و امراى قاجار و بزرگان ملت و دولت درخواست نمودند كه تاج بر سر نهند و تمامى از مال و جان در فرمان پادشاه گيتىستان دريغ ندارند ، پس تاج كيانى را بر سر و بازوبند درياى نور و تاج ماه را بر بازوى جهانگشاى ببست و رشته‌هاى مرواريد كه هر دانه تخم عصفورى يا گلوله كافورى مىنمود از كتف چپ و راست درآويخت و شمشيرى كه در بقعهء حضرت شاه صفى اردبيلى متبرك شده بود ، بر كمر استوار نمود و از عهد سلاطين صفويه ، طاب‌ثراهم ، رسم چنين بود كه يك شب شمشير شاهى را بر سر قبر حضرت شاه صفى مىگذاشتند و جماعتى از اهل حال در آن شب ، اورادى مىخواندند و استمداد\r\n\r\n\r\n","description":"","footnote":"\r\n( 1 ) . ملكم خان مىنويسد : ( منقول است كه 15 هزار و اقوال ديگر هم هست كه 25 هزار اسير بردند ) تاريخ ايران ، ج 2 ، ص 105 .\r\n( 2 ) . در روضة الصفا ، ج 9 ، ص 271 : ( جواد خان گنجه‌اى قاجار ) .\r\n( 3 ) . در روضة الصفا ، ج 9 ، ص 271 : ( محمد خان ايروانى زيادلو ) .\r\n( 4 ) . در متن : ( مغان را ) .\r\n( 5 ) . ر ك : تاريخ ايران ، ملكم ، ج 2 ، ص 105 .\r\n( 6 ) . ر ك : روضة الصفا ، ج 9 ، ص 273 .\r\n( 7 ) . ر ك : تاريخ ايران ، ملكم ، ج 2 ، ص 106 .\r\n( 8 ) . ر ك : تاريخ ايران ، ملكم ، ج 2 ، ص 106 .\r\n","page_name":" 662 ","page_number":678},
  {"content":"\r\n\r\nهمتى براى پادشاه مىنمودند و روز ديگر شيلان « 1 » كشيده ، آن شمشير را بر كمر مىبستند و مبلغها به فقرا نياز مىنمودند و اين وقايع در ماه « 2 » از همين سال : [ 1210 
  ] اتفاق افتاد .\r\nو در همين سال : [ 1210 
  ] با سپاهى كه بيشتر از سال گذشته بود ، به عزم تسخير خراسان روز هفتم ذيقعده اين سال ، از راه استرآباد ، براى تنبيه جماعت تركمان كه اطراف آن ملك را عرصه تاراج ساخته بودند ، راه مشهد مقدس را پيش گرفت « 3 » و امراى عرض راه ، جز اطاعت چاره نديده ، سر در چنبر انقياد درآوردند و اسحق خان حاكم تربت حيدرى « 4 » به مزيد اختصاص مورد عنايت شاهانه گرديد .\r\nو چون موكب و الا نزديك به مشهد مقدس رسيد ، نواب نادر ميرزا فرمانرواى خراسان پسر نواب شاهرخ شاه كور پسر نواب رضا قلى ميرزا پسر پادشاه جهانگشا ، نادر شاه ، از مشهد مقدس به جانب افغانستان گريخت و پدر كور خود را به‌جا گذاشت و به عرض اعلا رسانيدند كه جناب ميرزا مهدى مجتهد مشهدى به مرافقت نواب شاهرخ شاه كور و ولد ارجمندش قهار قلى ميرزا ، از مشهد مقدس موكب فيروزى كوكب را استقبال مىنمايند « 5 » و حضرت شهريارى ، نواب حسين قلى خان برادرزادهء ارجمند خود را براى احترام نواب شاهرخ به استقبال مأمور فرمود و قدغن نمود كه اگر جناب ميرزا مهدى بر شاهرخ مقدم است براى رضاى رسول خدا ( ص ) از اسب پياده شده ، با او مصافحه كند و اگر شاهرخ مقدم است چون به او رسيد ، سواره با او مصافحه كنند « 6 » القصه چون حضرت شهريارى بر تخت جلوس فرمود ، جناب ميرزا مهدى و نواب شاهرخ شاه و قهار قلى ميرزا را احضار فرمود و شاهرخ شاه را در پاىتخت كه مسند شاهى گسترده بود ، اذن جلوس داد و جناب ميرزا رخصت نشستن يافت « 7 » ، پس سليمان خان را با هشت هزار نفر سپاه و جناب ميرزا مهدى را مأمور داشت كه به شهر مشهد رفته ، اهالى شهر را مطمئن‌خاطر سازند و روز ديگر با نيت صادق و خلوص عقيده از اسب پياده گشت و مسافتى را طى فرمود و از دروازه خيابان با اظهار عجز و مسكنت و فروتنى و مذلت [ و 
  ] با ديدهء اشكبار همى رفت تا به آستان ملك پاسبان رضويه ، عليه آلاف سلام و تحيه ، دررسيد و زمين را بوسه داد و مدت بيست و سه روز در آن ارض اقدس به عبادات و طاعات و عرض حالات به درگاه قاضى حاجات اشتغال داشت و در ايام زيارت مانند يكى از خدام در بقعهء مباركه امام لازم الاحترام عليه السلام ، خدمت مىنمود و در همين اوقات به فرمودهء شهريار قاجار قبر نادر شاه افشار را كه در جوار حرم محترم رضوى عليه السلام بود شكافتند و استخوانهاى او را در كرياس خلوت كريم خانى طهران قرين استخوانهاى مغفرت پناه كريم خان وكيل نمودند و بعد از چند سال\r\n\r\n\r\n","description":"","footnote":"\r\n( 1 ) . شيلان كشيدن : تركيب مغولى - فارسى ، به معنى گستردن سفرهء طعام ، استفاده تام از مال و نعمتى كردن ( معين ) .\r\nر ك : تاريخ ايران ، ملكم ، ج 2 ، ص 106 ، ناسخ التواريخ ، ج 1 ، ص 79 ، روضة الصفا ، ج 9 ، ص 274 .\r\n( 2 ) . جاى ماه در متن خالى است ، و در روضة الصفا ، و ناسخ التواريخ ، و تاريخ ايران ، ملكم نيز اشاره‌اى به آن نشده است .\r\n( 3 ) . ر ك : ناسخ التواريخ ، ج 1 ، ص 79 ، روضة الصفا ، ج 9 ، ص 274 .\r\n( 4 ) . در متن : ( حيدرى را ) .\r\n( 5 ) . ر ك : روضة الصفا ، ج 9 ، ص 278 .\r\n( 6 ) . ر ك : روضة الصفا ، ج 9 ، ص 278 .\r\n( 7 ) . ر ك : روضة الصفا ، ج 9 ، ص 279 .\r\n","page_name":" 663 ","page_number":679},
  {"content":"\r\n\r\nبه فرمان خاقان زمان فتح على شاه طاب‌ثراه ، استخوانهاى آن دو پادشاه را به نجف اشرف برده ، دفن نمودند .\r\nو در تواريخ نگاشته‌اند كه حضرت آقا محمد خان گيتىستان ، در تحصيل جاه و مال ، ميل مفرط داشت و مخصوصا جواهر را بيشتر ، چنان كه در واقعهء لطف على خان زند سه قطعه جواهر نامى را كه حضرت نادر شاه افشار از سمت هندوستان آورده بود به دست او افتاد چنان كه در وقايع سال 1209 نگاشته شد و در اين هنگام كه نزول اجلال به خراسان فرمود ، چندين قطعه ديگر از امراى خراسان دريافت نمود و نگاه داشتن اين‌گونه جواهر در نزد هر كسى كه بود گناهى بزرگ مىشمرد و مىفرمود اينها حق پادشاه زمان است و مىدانست كه چندين قطعه از جواهرات نادرى در نزد شاهرخ شاه است و چون از وى مطالبه فرمود ، به قسمهاى غليظ انكار نمود ، به فرمودهء حضرت شهريارى او را شكنجه كرده ، چندين قطعه ، بعد از چندين عقوبت بروز داد و هريك را از بن ديوارى يا قعر چاهى بيرون مىآوردند تا آنكه حلقه‌اى از خمير بر سرش گذاشتند و روغن داغ در آن حلقه ريختند « 1 » كه ياقوت بزرگى را بروز داد كه وقتى زينت تاج اورنگ زيب پادشاه هندوستان بود « 2 » ، چون خبر آن ياقوت به حضرت شاهى رسيد ، فرمود مقصود من اين قطعه ياقوت بود و شاهرخ شاه را از آزار معاف داشت « 3 » ، پس فرمان داد تا او را با تمامى عيال از خراسان به مازندران برده ، توقف دهند ، چون به دامغان رسيدند ، شاهرخ شاه وفات يافت و شصت و سه سال از عمرش گذشته بود و از تمامى امراى خراسان ، زن و فرزند گروگان گرفته ، روانهء طهران داشت و خيال پادشاه جهانگشا ، يورش به جانب بلخ و بخارا بود كه عرايض امراى آذربايجان را آوردند كه چون اخبار قتل و نهب و اسر اهالى گرجستان به ملكه روس خورشيدكلاه ، مشهور به كترين دويم « 4 » زوجهء پطر سيم رسيد ، آتش غضب و خشمش زبانه كشيد و داعيهء انتقام از نهادش بروز نمود « 5 » ، براى آنكه اين طايفه سالهاى دراز ، خود را در حمايت دولت روس ، مىدانستند و ملكه روس فرمان داده تا چهل هزار پياده و بيست و دو هزار نفر سوار و صد ارابه توپ به سردارى قزل اياغ از جانب باب الابواب دربند ، به ايران شتافتند و قزل‌اياغ در تركى به معنى پاى طلاست كه در جنگ يك پاى او را گلوله توپ انداخته بود و پائى از زر خالص براى او ساختند « 6 » و او را قزل‌اياغ گفتند و مردم باكوبه و ساليان و طالش ، از بيم جان راه خدمت قزل‌اياغ را گرفته‌اند و جماعت شيروان و گنجه مغلوب گشتند .\r\n\r\n\r\n","description":"","footnote":"\r\n( 1 ) . ر ك : تاريخ ايران ، ملكم ، ج 2 ، ص 107 .\r\n( 2 ) . ر ك : تاريخ ايران ، ملكم ، ج 2 ، ص 106 و 107 ، ناسخ التواريخ ، ج 1 ، ص 81 : ( آقا محمد شاه از بدست كردن آنهمه لالى آبدار و جواهر شاهوار چندان شادخاطر شد كه بفرمود در رواقى نطعها بگستردند و آن جواهر را بر زبر نطع بريختند ، آنگاه رواق را از بيگانه بپرداخت و چند نوبت از اين سوى رواق تا بدان سوى را با پشت و پهلو غلطان غلطان برفت ) .\r\n( 3 ) . ر ك : تاريخ ايران ، ملكم ، ج 2 ، ص 107 ، ناسخ التواريخ ، ج 1 ، ص 81 .\r\n( 4 ) . كاترين دوم : ملقب به كاترين كبير ( متولد 1729 ، جلوس 1762 ، مرگ 1796 ) كه آلمانى الاصل بود ولى از همه ملكه‌هاى روسيه ، روسىتر گرديد و اقدامات مهم كرد و تاسيسات بزرگ بوجود آورد . ( معين )\r\n( 5 ) . ر ك : تاريخ ايران ، ملكم ، ج 2 ، ص 108 ، ناسخ التواريخ ، ج 1 ، ص 82 .\r\n( 6 ) . ر ك : روضة الصفا ، ج 9 ، ص 290 ، ناسخ التواريخ ، ج 1 ، ص 82 .\r\n","page_name":" 664 ","page_number":680},
  {"content":"\r\n\r\nحضرت آقا محمد شاه ، از شنيدن اين اخبار ، روز روشن در چشمش شب تار آمد و آتش قهرش زبانه كشيد ، پس محمد ولى خان قاجار را با ده‌هزار نفر سوار براى نظم خراسان گذاشت و فتح على خان كتول « 1 » را به محافظت شهر مشهد و تعمير روضهء منوره رضويه و اخذ منال ديوانى ، فرمان داد و به جانب طهران به شتاب بشتافت و فرامين قضا قرين به اطراف ممالك محروسه روانه فرمود كه در بهار اين سال با ساختگى و پرداختگى تمام براى يورش آذربايجان و مدافعت با سپاه روس ، حاضر ركاب ظفر انتساب شوند و نواب كامياب فتح على خان نائب السلطنه جهانبانى فرمانفرماى مملكت فارس را با اعيان فارس بخواست و بسى نصيحت و وصيت فرمود پس ، امراى لشكر و بزرگان كشور را طلب نمود و باز عقد ولايت‌عهد و نيابت سلطنت خود را به نواب فتح على خان تازه فرمود « 2 » و سفارش مهربانى و ملاطفت با تمام اهالى مملكت را به او نمود و حكم خدمتگزارى و جان‌سپارى به لشكر و اهالى كشور همى فرمود .\r\nو عيد نوروز سنه « 3 » . . . ئيل در بيستم رمضان سال 1211 اتفاق افتاده ، از احكام نجومى غريبه ، آنكه حضرت شهريارى از ميرزا حسن منجم پرسيد ، طالع اين سال چه دلالت دارد ، عرض نمود ، رفاه بلاد و آسايش عباد ، پس شهريار جهان‌روى به جانب نواب وليعهد داشته ، فرمود ، بابا خان ، ميرزا حسن منجم خبر از مرگ عموى تو مىدهد ، براى آنكه تا او زنده است رفاه و آسايش براى كسى نخواهد بود و چنان شد كه فرموده بود و خاقان گيتىستان با حشمت جمشيدى و شوكت پرويزى در ماه ذيقعده اين سال « 4 » به جانب آذربايجان و قراباغ و شيروان و گرجستان نهضت فرمود و پنج روز در چمن سلطانيه توقف نمود كه خبر وفات كترين دوم مشهور به خورشيدكلاه ، پادشاه ممالك روس و بازگشتن قزل‌اياغ ، به مسامع عز و جلال رسيده ، چون در سفر سابق موكب و الا ، امر ولايت قراباغ و شوشى ناتمام مانده و امير ابراهيم - خليل خان والى آن سامان ، سر در چنبر اطاعت درنياورده بود ، رأى جهان‌آراى شاهنشاهى چنان صواب ديد كه اولا شهر شوشى را مسخر داشته ، پس به انتظام مملكت گرجستان پردازد ، پس از راه ميانه و اردبيل به آدينه‌بازار نزول اجلال نمود كه از بزرگان شوشى ، پيغام و عرايض به پايهء سرير اعلى رسيد كه چون ابراهيم خليل خان « 5 » را از بدانديشان آن دولت ابدپيوند دانستيم ، ارادهء گرفتن و حبس نمودن او را داشتيم كه عيال خود را برداشت و از شوشى ، به داغستان گريخت و استدعا آنكه حضرت شاهنشاهى به جانب ما بشتابد و شهر شوشى را بستاند و حضرت شهريارى اردوى بزرگ را در آدينه‌بازار « 6 » بگذاشت و نواب حسين قلى خان برادر حضرت وليعهد و شاهزادگان ، عباس ميرزا و حسين على ميرزا و محمد قلى ميرزا پسران حشمت توأمان آن حضرت و جناب حاجى ابراهيم خان شيرازى اعتماد الدوله و اميركبير\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 83 .\r\n( 2 ) . ر ك : روضة الصفا ، ج 9 ، ص 292 .\r\n( 3 ) . احتمالا بايد ( لوىئيل ) باشد زيرا سال 1208 اودئيل بود و 1209 پارس‌ئيل ، سال 1210 ، توشقان‌ئيل ، و سال لوىئيل 1211 . برابر با 21 مارس 1797 .\r\n( 4 ) . در ناسخ التواريخ ، ج 1 ، ص 83 : سال 1212 .\r\n( 5 ) . ر ك : روضة الصفا ، ج 9 ، ص 295 .\r\n( 6 ) . ر ك : روضة الصفا ، ج 9 ، ص 294 .\r\n","page_name":" 665 ","page_number":681},
  {"content":"\r\n\r\nسليمان خان قاجار را بر آنها گماشت و پنج‌هزار سوار و سه‌هزار پياده را برداشت و به جانب مقصود به شتاب بشتافت « 1 » و چون به رود ارس رسيد و زمان طغيان آب بود ، حكم فرمود تا سواران به آب درآمدند و پيادگان « 2 » به توسط چند زورق شكسته و مشكهاى پر از باد از آب گذشتند و چندين نفر غريق بحر فنا گشتند و حضرت گيتىستان داخل شوشى شد و چون سه روز بگذشت ميانه صادق نام گرجى « 3 » پيشخدمت و خداداد فراش خلوت اصفهانى نزاع شد و آواز آنها چنان بلند گرديد كه حضرت شاهنشاهى را به غضب درآورد و حكم فرمود كه هر دو نفر را به قتل رسانند و صادق خان شقاقى كه از امراى معتبر بود در حق آنها شفاعت نمود به درجه قبول نرسيد ، لكن فرمود چون شب جمعه است ، كشتن آنها را به روز شنبه انداختم و آن دو نفر را بىكند و زنجير در سراپرده ، به خدمت سابقه خود باقى گذاشت و از روى تجربت دانسته بودند كه آنچه را وعده كند ، بجا آرد پس قطع اميد ، موجب جسارت آنها گشت و چون پادشاه جم‌جاه در خواب شد ، عباس فراش خلوت مازندرانى كه با آنها معاهده داشت دررسيد و هر سه نفر پاى جلادت را در سراپردهء شاهى گذاشتند و با دشنه و خنجر زندگانى حضرت شاهنشاهى را تباه نمودند .\r\n جهانا چه بدمهر و بدخو جهانى * چو آشفته‌بازار بازارگانى\r\nبهر كار كردم ترا آزمايش * سراسر فريبى سراسر زيانى\r\nوگر آزمايمت صد بار ديگر * همانى ، همانى ، همانى ، همانى\r\nغمين‌تر كس آن كش غنىتر كنى تو * فروتر كس آن كش تو برتر نشانى\r\nستانى همى زندگانى ز مردم * ازايرا درازت بود زندگانى \r\nولادت باسعادتش در 1055 ، رحلتش 1211 « 4 » ، مدت عمرش پنجاه و شش سال و صندوقچه جواهر و بازوبندهاى مرصع و شمشير جواهرنشان و درياى نور و تاج ماه را برداشته ، به جانب صادق خان شقاقى شتافتند ، تمامت آنها را به او سپردند و خان معزى اليه ، كشندگان پادشاه جهان‌پناه را پناهيده ، در همان شب همراهان خود را از شوشى برداشته ، به جانب تبريز روانه گشت و اين واقعه هايله در شب بيست و يكم ماه ذيحجه اين سال : [ 1211 
  ] اتفاق افتاد « 5 » و لفظ « تاريخ » را تاريخ اين شهادت يافتند و زمان زندگانى آن يگانه زمان ، پنجاه و شش « 6 » سال بود ، به فطرت ذاتى خود تمامى امالى « 7 » شرع شريف را محترم داشتى و مادام زندگانى هر نمازى را به وقت خود به جاى آوردى و هر نيمه شب اگرچه روز را به مشقت گذرانيده\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 295 .\r\n( 2 ) . در متن : ( پيادگان را ) .\r\n( 3 ) . ر ك : تاريخ ايران ، ملكم ، ج 2 ، ص 109 ، روضة الصفا ، ج 9 ، ص 298 ، همچنين نوشته‌اند كه خان قاجار آشپزى را به جهت آنكه نيمه مرغ بازمانده از سفرهء وى را گربه خورده بود يا نگهبانى را كه براى گاز زدن پوست خربزه پس‌ماندهء او حرص زده بود محكوم به مرگ كرد و همين امر سبب كشته شدن وى شد . ر ك : گدا ، جوجه ، خربزه . و عبد اللّه مستوفى ، شرح زندگانى من ، ج 1 ، ص 22 .\r\n( 4 ) . ر ك : تاريخ ايران ، ملكم ، ج 2 ، ص 110 ، اما در ناسخ التواريخ ، اين سال 1312 ذكر شده است .\r\n( 5 ) . ر ك : تاريخ ايران ، ملكم ، ج 2 ، ص 110 ، ناسخ التواريخ ، ج 1 ، ص 84 ، روضة الصفا ، ج 9 ، ص 299 .\r\n( 6 ) . در روضة الصفا ، ج 9 ، ص 299 : ( پنجاه و هفت سال ) .\r\n( 7 ) . امالى : جمع املاء ، و مجموعا به معنى تقريرات شرعى ، دستورات دينى .\r\n","page_name":" 666 ","page_number":682},
  {"content":"\r\n\r\nبودى ، برخاستى و به عبادت ايزد متعال پرداختى و سياست مفسدان و عقوبت بدكاران را به تأخير نينداختى و حكام ممالك و اعيان لشكر اگر از قاعده عدالت تجاوز نمود [ ند 
  ] ى به سزاى خود رسيد [ ند 
  ] ى و چون ثمرهء اختلاف افشار و زنديه را ديده بود در ايلاف « 1 » و ايتلاف قبيله قاجار به نهايت كوشيد ، چنان كه پاره‌اى را مانند برادران برانداخت و جماعتى را چون حضرت وليعهد و اميركبير سليمان خان بنواخت « 2 » ، اغراق‌گوئى و خودستائى را نداشت ، القاب در فرامين را منع مىفرمود و اختصارنويسى را خوش مىداشت ، اگر رعيت فقيرى يا چريك مسكينى شكايتى داشت مىتوانست بدون ممانعت ، عرض حال خود را بىواسطه نمايد ، هيچ اميرى بر لشكر و هيچ وزيرى در كشور بىفرمان او فرمانروا نبود ، لباس ساده و بىتكلف مىپوشيد و در روز سفر و شكار بر زمين نشسته ، با امراى لشكر هرچه دستياب بود ، تناول مىنمود ، القصه چون آفتاب برآمد و اين قضيه منتشر گشت و حمل و نقل جنازهء آن حضرت براى اهالى اردو ممكن نبود ، جنازهء [ او 
  ] را گذاشتند و هريك به جانبى شتافتند « 3 » و محمد حسين خان قاجار ، ايشك - آقاسى مشهور به دوداغ و ميرزا رضا قلى نوائى منشى الممالك « 4 » ، آنچه توانستند ، از اثاثه سلطنت برداشته ، به جانب طهران شتافتند و مردم بلدهء شوشى دست را به غارت گشوده ، كارخانه‌جات شاهى و اسباب امرا و سپاهى ، آنچه را ديدند ، بردند ، پس علما و بزرگان شوشى ، به آئين شرع مبين ، متكفل جنازهء شاه شهيد گشته ، بعد از حصول لوازم ، او را در محلى مناسب به امانت سپردند و چون خبر اين قضيه غريبه در آدينه‌بازار به اردوى بزرگ رسيد ، تمامت امرا بنه را گذاشتند و هريك به جانبى شتافتند و شاهزادگان عظام ، عباس ميرزا و حسين على ميرزا و محمد قلى ميرزا و نواب حسين قلى خان برادر حضرت وليعهد ، از راه رشت ، عازم طهران شدند و جناب حاجى ابراهيم خان شيرازى ، اعتماد الدوله ، با سواران فارس و تفنگچيان مازندرانى از راه اردبيل و زنجان روانه طهران گشتند « 5 » و على قلى خان برادر حضرت شاه شهيد كه مأمور به محافظت ايروان بود به طمع خام در خيال شاهى افتاد و به شتاب تمام در قلعهء على شاه ، شش فرسخى طهران نزول نمود و نواب شاهزادگان و جناب حاجى ابراهيم خان شيرازى [ را 
  ] در قزوين ملاقات اتفاق افتاد و به صوابديد جناب حاجى چند روز تأمل داشته كه متفرقه سپاه جمع شدند و به آئينى تمام در صحراى دولاب حومه طهران بار اقامت انداختند و ميرزا محمد خان قاجار دولو كه به حكم وصيت حضرت شاه شهيد ، مستحفظ شهر طهران بود ، دروازه‌ها را بر همگى امرا ببست و به انتظار ورود موكب مسعود حضرت فتح على خان وليعهد در پس حصار طهران بنشست و چون قضيهء هايله شاه شهيد اتفاق افتاد ، بابا يوسف شاطر « 6 » كه در پياده‌روى از برق و باد پيشتر بود از قلعه شوشى كه تا شهر شيراز « 7 » . . . فرسخ مسافت است به راه افتاد و روز دوم ماه محرم سال هزار و دويست و دوازده ، وارد شيراز گرديده ، واقعه را به حضرت وليعهد رسانيد و از استماع اين\r\n\r\n\r\n","description":"","footnote":"\r\n( 1 ) . در متن : ( اتلاف ) .\r\n( 2 ) . عبارات از تاريخ ايران ، ملكم ، ج 2 ، ص 111 ، است .\r\n( 3 ) . ر ك : تاريخ ايران ، ملكم ، ج 2 ، ص 113 .\r\n( 4 ) . ر ك : روضة الصفا ، ج 9 ، ص 304 .\r\n( 5 ) . ر ك : روضة الصفا ، ج 9 ، ص 304 .\r\n( 6 ) . حقايق الاخبار ناصرى ، ص 10 ، در ذكر وقايع سال 1212 .\r\n( 7 ) . در اصل ميزان فاصله را ننوشته است .\r\n","page_name":" 667 ","page_number":683},
  {"content":"\r\n\r\nقصه پرغصه كلمه مباركه  إِنَّا لِلَّهِ وَ إِنَّا إِلَيْهِ راجِعُونَ  را مكرر نمود ، پس اعيان و بزرگان را بخواست و ماجرى را ادا فرمود و ارقام و فرامين به ممالك محروسه و حكام بلاد نگاشت كه در موعد مقرر در دار السلطنه طهران حاضر باشند و به ناخن فتنه‌جوئى ، روى دولتخواهى را نخراشند ، پس سه روز و سه شب را به لوازم تعزيت‌دارى و سوگوارى گذرانيد و فرمانفرمائى مملكت فارس را به شاهزاده محمد على ميرزا « 1 » كه طفلى نه ساله و اكبر اولاد خود و حاضر ركاب بود ، ارزانى داشت و وزارت را كما فى السابق به جناب ميرزا نصر اللّه علىآبادى مازندرانى وا - گذاشت و امراى كاروان را مانند جناب ميرزا جانى فسائى و آقا محمد زمان كلانتر شيراز در خدمت او به ملازمت مأمور داشت .\r\nو در اواخر محرم اين سال : [ 1212 
  ] از شيراز نهضت فرمود و زمان عبور از تكيه خواجه شمس الدين محمد حافظ شيرازى ، كتاب ديوان او را خواست ، چون بازش داشت اين دو بيت در عنوان صفحه اول به نظر درآمد :\r\n در نمازم خم ابروى تو با « 2 » ياد آمد * حالتى رفت كه محراب به فرياد آمد\r\nاى عروس ظفر از بخت شكايت منماى * حجله حسن بياراى كه داماد آمد « 3 » \r\nپس همت از روح خواجه عليه الرحمه خواسته ، به جانب طهران شتافت و در منزل كناره - گرد « 4 » ، شش فرسخى طهران ، نواب حسين قلى خان و جناب حاجى ابراهيم خان شيرازى اعتماد الدوله و ديگر امرا به شرف حضور مبارك رسيدند و به عرض رسانيدند كه نواب على قلى خان « 5 » برادر حضرت مغفرت توأمان آقا محمد شاه طاب‌ثراه نه بر وصيت اعتنائى كرده و نه بر ولايت‌عهد اعتمادى نموده ، در مخالفت را بازداشته ، به حكم وراثت خود را مالك تاج و تخت مىداند ، پس حضرت شهريار جم‌اقتدار ، نواب حسين قلى خان را با جماعتى خدمت عم كامگار فرستاد كه تشريف‌فرماى طهران شويد تا در كار سلطنت قرارى دهيم و روز بيستم ماه صفر اين سال ، نزول اجلال به دار الخلافه طهران نمود و بعد از چند روز على قلى خان به هواى سلطنت وارد طهران گرديد و بعد از ورود و ملاقات حضرت شهريارى ، از هر دو چشم نابينا گشته ، مأمور به توقف در بارفروش مازندران گرديد و بعد از قضيه هايلهء سلطان شهيد كه جواهرهاى سلطنتى چنان كه نگاشته شد ، به صادق خان شقاقى رسيد و چنين پنداشت كه تصاحب اين جواهر موجب حصول سلطنت است ، پس از سپاه متفرقه شوشى « 6 » جماعتى را فراهم آورده ، به هواى خودسرى افتاد و بيشتر بلاد آذربايجان را در اطاعت خود آورد و عيال او در سالهاى پيش در قزوين به عنوان گروگان توقف داشتند ، از آذربايجان براى تسخير قزوين و نجات عيال نهضت نمود و اهالى قزوين كوس مخالفت را كوبيده ، دروازه‌ها را بستند و مردانه نشستند و عرايض پىدرپى به حضرت شهريارى نوشته ، استدعاى مدد نمودند ، پس حسين خان قاجار قزوينى قوللر « 7 » آقاسى\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 205 .\r\n( 2 ) . در متن : ( تا ) .\r\n( 3 ) . ر ك : روضة الصفا ، ج 9 ، ص 306 .\r\n( 4 ) . ر ك : روضة الصفا ، ج 9 ، ص 306 .\r\n( 5 ) . ر ك : روضة الصفا ، ج 9 ، ص 306 .\r\n( 6 ) . در متن : ( متفرقه از شوشى ) .\r\n( 7 ) . در متن : ( قولر ) .\r\n","page_name":" 668 ","page_number":684},
  {"content":"\r\n\r\nبراى دلگرمى اهل قزوين روانه فرمود كه در بين محمد ولى خان قاجار كه به حكم شاه شهيد ، مأمور به محافظت خراسان بود با شش‌هزار نفر سوار دررسيد ، پس حضرت شهريار قاجار عنان عزيمت به جانب قزوين انداخت و صادق خان « 1 » از حوالى قزوين به استقبال موكب و الا شتافت و در منزل « خاك على » « 2 » از حومه قزوين ملاقات شده ، از هر دو جانب صف كشيده ، هريك به جانب ديگرى حمله انداخت و شور روز نشور برخاست و فيروزى و ظفر نصيب لشكر سعادت - اثر شهريار قاجار گرديد و نزديك به ده‌هزار « 3 » نفر از سپاه صادق خان قتيل و اسير گرديد و مابقى روى به جانب فرار گذاشتند و موكب و الا از رزمگاه وارد شهر قزوين گرديد و چون از نواب حسين قلى خان در اين جنگ شجاعتى فوق العاده بروز نمود ، مورد عنايت شده ، به ايالت مملكت فارس سرافراز آمد و نواب محمد على ميرزا حاكم فارس احضار به دربار معدلت مدار شد و ميرزا نصر اللّه علىآبادى مازندرانى ، به وزارت فارس باقى بماند و جان محمد خان قاجار مأمور به نظم لارستان گرديد و نواب حسين قلى خان در اواخر ماه ربيع دوم اين سال [ 1212 
  ] : وارد شيراز شد و در اين اوقات صادق گرجى و خداداد اصفهانى كه مرتكب قتل شاه شهيد شده بودند به حضور مبارك آوردند و حكم صادر گشت ، يكى را نواب حسين قلى خان با شمشير ، پارچه پارچه نمود و ديگرى به دست ميرغضبان ، بند از بندش جدا گرديد و عباس مازندرانى را كه از سه نفر قاتل [ ين 
  ] بود از كرمانشاهان گرفته ، به طهران آوردند و به آتش قهر پادشاهى او را سوختند و حضرت شهريارى براى انتظام آذربايجان از قزوين نهضت فرمود ، چون به زنجان رسيدند ، معلوم گرديد كه مرض طاعون در آذربايجان شايع گشته است « 4 » ، بنابراين چندى در زنجان توقف فرموده ، ايالت هر ناحيتى از آذربايجان را به اميرى واگذار فرمود و فرمان لازم الاذعان به صادق خان شقاقى نگاشته گشت كه اگر جواهرهاى شاهى را كه صادق - گرجى و خداداد در بلدهء شوشى ، به او دادند ، رد نمايد ، مورد عفو و عنايت خواهد بود و فرمان به صحابت ابراهيم خان قاجار روانه داشتند و بعد از ورود او ، صادق خان تمكين نموده ، تمامت جواهرها را به ابراهيم خان سپرد و مورد عفو و عنايت گرديد و ايالت سراب و گرمرود آذربايجان را به او ارزانى داشتند و حسين قلى خان قاجار عز الدين‌لو را براى نقل جنازهء شاه شهيد ، روانهء بلده شوشى داشتند و فرمان مرحمت جريان به امير ابراهيم خليل خان جوانشير ، والى قراباغ شرف صدور يافت كه آن جنازهء پاك را به آئين شاهان ، با تخت روان ، روانه دارد و موكب و الا در ماه جمادى دوم اين سال [ 1212 
  ] : نزول اجلال به طهران نمود « 5 » و حسين قلى خان ، از شوشى ، جنازهء شاه شهيد را وارد بقعه حضرت عبد العظيم ( ع ) نمود و شهريار كامگار هفته‌اى به سوكوارى نشست ، پس محمد على خان قاجار و دوهزار نفر سواره و ده‌هزار مثقال زر مسكوك به اتفاق ملا مصطفى قمشه‌اى كه وحيد دهر و فريد عصر بود و ميرزا موسى منجم‌باشى « 6 » مأمور به نقل جنازه به جانب نجف اشرف شدند و چون به نزديك بغداد رسيدند ، سليمان پاشا والى\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 308 و 311 .\r\n( 2 ) . ر ك : روضة الصفا ، ج 9 ، ص 312 .\r\n( 3 ) . در متن : ( دوهزار ) با توجه به روضة الصفا ، ج 9 ، ص 313 ، تصحيح شد .\r\n( 4 ) . ر ك : روضة الصفا ، ج 9 ، ص 314 .\r\n( 5 ) . ر ك : روضة الصفا ، ج 9 ، ص 316 و 319 .\r\n( 6 ) . در متن : منجم‌باشى را .\r\n","page_name":" 669 ","page_number":685},
  {"content":"\r\n\r\nبغداد به استقبال بيرون آمد و خدمتى لايق نمود ، پس جنازه شاه شهيد را به نجف اشرف رسانيده ، به خاك سپردند .\r\n\r\n[ وقايع فارس در روزگار فتح على شاه 
  ]\r\nپس شهريار نامدار در روز عيد نوروز سنه يونت‌ئيل تركى كه در روز عيد رمضان اين سال [ 1212 
  ] « 1 » : اتفاق افتاد ، كلاه كيانى را بر سر نهاده ، بر تخت پادشاهى برنشست « 2 » و مردم را به عدل و داد نويد داد و معادل پانصدهزار تومان كه عبارت از يك كرور است از بقاياى ديوانى را به ارباب‌داران ممالك محروسه ببخشيد و جناب فتح على خان صبا تخلص كاشى در تاريخ جلوس ميمنت مأنوس ، خديو كامگار ، فتح على شاه قاجار فرمود :\r\n« ز تخت آقا محمد خان شد و بنشست بابا خان » « 3 » و « بابا خان » كلمه‌اى است كه پيش از ولايت‌عهد نام مشهور آن شهريار بود و نواب و الا فرهاد ميرزا خلف الصدق حضرت وليعهد ، عباس ميرزا ، خلف الصدق اعليحضرت فتح على شاه ، طاب‌ثراهم لفظ بابا را تاريخ جلوس يافته براى آنكه عدد اين چهار حرف را اگر به ترتيب هندسى نگارند چنين شود 1212 .\r\nو ايالت كوه‌گيلويه به محمد حسين خان برادر حاجى ابراهيم خان عنايت گرديد .\r\nو موكب شاهنشاهى در هيجدهم ذى حجه اين سال [ 1212 
  ] « 4 » : براى تنبيه متمردين آذربايجان ، از طهران نهضت فرمود و چند روزى چمن سلطانيه را لشكرگاه نمود و چون متمردين آذربايجان خود را مرد ميدان شاهنشاهى نديدند ، صادق خان شقاقى پيشدستى نمود [ و 
  ] امير - كبير سليمان خان را شفيع خود كرد و پادشاه عاجزنواز ، عذر او را پذيرفته ، مورد عنايتش داشت و جعفر قلى خان دنبلى روى شوم را به دربار روم نمود . « 5 »\r\nپس موكب و الا از چمن سلطانيه نهضت فرمود [ و 
  ] از راه مراغه و سلدوز در ششم محرم سال 1213 « 6 » خارج بلده ارومى را لشكرگاه سپاه ظفر پناه نمود و در هفدهم اين ماه ، رايات ظفر آيات به جانب بلدهء خوى افراشته گشت و بعد از ورود ، چند روزى به عيش و كامرانى گذشت كه اخبار مخالفت نواب حسين قلى خان فرمانفرماى مملكت فارس به مسامع عز و جلال رسيد و مرحوم ميرزا فضل اللّه خاورى شيرازى در تاريخ ذو القرنين نگاشته است كه اگرچه شاهنشاه صاحبقران و نواب حسين قلى خان « 7 » جهالت نشان در ظاهر واحد الابوين بودند ولى به سبب مغايرت فطرت در ميانه بعد المشرقين بود ، اين يك از عقل محض مهذب و آن يك از جهل صرف مركب آمد ، آن از شراب ظلم سرمست و اين را ساغر عدل در دست ، اين جوهر رحمت الهى و آن آيت غضب نامتناهى ، آن را نگين دولت در مشت و آن يك را خاتم نكبت در انگشت ، اتحاد صلب و بطن را در فطرت شركتى نيست و امتزاج شهد و شرنگ را در گوهر\r\n\r\n\r\n","description":"","footnote":"\r\n( 1 ) . برابر با 21 مارس 1798 .\r\n( 2 ) . ر ك : روضة الصفا ، ج 9 ، ص 320 .\r\n( 3 ) . در قصيده‌اى ديگر صبا در تهنيت جلوس و تاريخ سلطنت فتحعلى شاه گفته است :\r\n نگاشت كلك صبا از براى تاريخش * ( نهاد فتح على شه قدم به گاه كيان ) \r\nو ر ك : حقايق الاخبار ناصرى ، ص 10 .\r\n( 4 ) . برابر با 3 ژوئن 1798 .\r\n( 5 ) . ر ك : روضة الصفا ، ج 9 ، ص 326 .\r\n( 6 ) . برابر با 20 ژوئن 1798 .\r\n( 7 ) . حقايق الاخبار ناصرى ، ص 10 .\r\n","page_name":" 670 ","page_number":686},
  {"content":"\r\n\r\nمناسبتى نه\r\n ز يك خاك رويند جدوار « 1 » و بيش * يكى اصل نوش و يكى عين نيش\r\nبسى بيضه آيد ز بلبل برون * يكى بلبل و مابقى مرغ دون\r\nز صلب همايون مير عرب * يكى احمد آمد يكى بو لهب \r\nو قصه مخالفت نواب معزى اليه بر اين وجه است كه بعد از صدور فرمان ايالت فارس چنان كه نگاشته شد از قزوين حركت نمود و در اواخر ماه ربيع اول سال 1212 وارد شيراز جنت‌طراز گرديد و چند ماهى با امرا و اعيان فارس به مدارا سلوك نمود ، پس بناى تعدى با حكام بلوكات گذاشت و براى هريك مدعى تراشيد و از اين رهگذر مبلغها دريافت داشت ، پس ثروتى بكمال يافت [ و 
  ] روى به وادى طغيان گذاشت و چند نفرى از اوباش محرك سلسلهء گمراهى او شده ، پا را از دائره اطاعت داراى زمان دركشيد و چون ميرزا نصر اللّه علىآبادى « 2 » مازندرانى وزير ماليات و ميرزا جانى فسائى عم حقيقى نگارنده اين فارسنامه كه از جان‌فشانهاى درگاه ظل اللهى و راتق و فاتق بيشتر امور ديوانى فارس بود و آقا محمد زمان كلانتر ، برادر جناب اعتماد الدوله حاجى ابراهيم خان وزير اعظم شيرازى و جمعى ديگر را مخل حصول مقصود خود دانست ، همه را در حبس و قيد انداخت و ميرزا نصر اللّه و آقا محمد زمان و ميرزا اسمعيل كوتوال شيراز و احمد خان و آقا محسن [ از 
  ] متعلقان جناب اعتماد الدوله [ را 
  ] از هر دو ديده نابينا فرمود و فوجى را براى محافظت خانه ميرزا جانى و آقا محمد زمان و اهل و عيال آنها ، مأمور داشت ، پس آش زهرآلود را به جبر و عنف به ميرزا جانى خورانيد و او را به درجه شهادت رسانيد و چون جنازهء او را از ارگ وكيلى بيرون آوردند كه به آستانه مباركه حضرت شاه‌چراغ رسانند ، اهل و عيال او از خانه خود كه در ميانه راه بود براى تشييع جنازه درآمدند و بعد از ورود به آستانهء مباركه رحل اقامت انداختند و نواب حسين قلى خان ، جماعتى را گماشت كه آب و نان را از آن دودمان پيغمبر آخر زمان قطع كنند و روز و شبى گذشت كه جناب افادت انتساب ، شيخ محمد مفيد امام جمعه و جماعت مملكت فارس آمد و ذرارى رسول خدا ( ص ) را از آستانه مباركه به خانه خود برد و تكفل فرمود .\r\nو نواب حسين قلى خان ، فوجى را براى گرفتارى جان محمد خان كه از جانب داراى زمان ، مأمور به نظم لارستان بود فرستاد و جان محمد خان چون اين خبر را شنيد ، فرار كرده به جانب عراق دويد ، پس نواب حسين قلى خان به هواى نفس هر بلوكى را به عاملى بخشيد و دست بيرحمى را از آستين كشيد و آقا معصوم خفرى را به لقب جليل خانى سرافراز داشته او را حاكم بلوك فسا فرمود و سفارش خرابى املاك ميرزا جانى را به او نمود و معصوم خان بعد از ورود تمامى قنوات بلوك فسا را انباشت و قلعه‌جات را خراب نمود و رعايا را بعد از اخذ جريمه ، حكم به جلاء وطن فرمود و مانند جغد و بوم در ويرانه‌هاى دهات توقف نمود و نواب حسين قلى خان ، چون كارها را به كام خود ديد ، شيراز را به رستم خان بيات كه از مخصوصين خود بود سپرد و رايت مخالفت برادر نامدار را افراشته در اواخر محرم اين سال\r\n\r\n\r\n","description":"","footnote":"\r\n( 1 ) . ( جدوار ) : جذوار ، زدوار ، زرنباد كه ماه پروين باشد و بيخى است مخروطى شكل سياه رنگ كه به هندى نربسى گويند و خوردن آن دفع زهر مار و عقرب كند ( آنندراج - معين ) . بيش : نام بيخى است كشنده شبيه ماه پروين ( دهخدا ) .\r\n( 2 ) . ر ك : ناسخ التواريخ ، ج 1 ، ص 96 ، روضة الصفا ، ج 9 ، ص 334 .\r\n","page_name":" 671 ","page_number":687},
  {"content":"\r\n\r\nاز شيراز وارد اصفهان گرديد و پادشاه جهان‌گشا ، بعد از اطلاع بر واقعه حسين قلى خان ايالت مملكت آذربايجان را به اميركبير سليمان خان قاجار قوينلو واگذاشت و رايات ظفر آيات را به جانب عراق ، براى دفع برادر بيخرد خود برافراشت و نواب حسين قلى خان در اصفهان به اخذ اموال تجار و كسبهء آن سامان پرداخت و اسباب كار مخالفت را آماده ساخت و رو به سوى فراهان گذاشت و چندين هزار نفر از سپاه عراق و اصفهان به او پيوست و در منزل درجزين همدان خبر ورود حسين قلى خان به فراهان به عرض حضرت شهريارى رسيد ، بلاتأمل نهضت فرموده ، در منزل ساروق از توابع فراهان نزول اجلال نمود ، دو سه روزى براى آرايش سپاه اقامت فرمود كه نواب مهد عليا « 1 » و ستركبرى ، والدهء ماجده شاهنشاه ظفرپناه ، شرف نزول ارزانى داشت و معلوم گرديد كه چون خبر مخالفت حسين قلى خان به عرض نواب مهدعليا رسيده بود ، اولا به تحريرات لايقه و تقريرات فرستادگان خيرانديش او را از حركات ناهنجار منع فرموده ، چون فايده نبخشيده ، به نفس نفيس در هودج زرنگار نشسته ، به اردوى فرزند خود حسين قلى خان رفته ، در منزل چال‌سياه او را ملاقات كرده و نصايح مشفقانه فرمود ، بهيچوجه اثرى نداشته ، لابد تشريف‌فرماى اردوى خديو زمان گشت ، پس به موجبات اصلاح ميانهء دو فرزند ارجمند خود زبان گشود كه فرزندى حسين قلى خان را از اين جسارت خودرائى منظور نيست بلكه مداخل مملكت فارس به مخارج لايقه او وفا نمىكند ، اگر نظر به پاس برادرى ولايت كرمان را ضميمه فارس فرمائيد ديگر راه غدر مسدود است و پادشاه ظفرپناه بر رعايت مهدعليا و ستركبرى ، اين مطلب را قبول فرمود « 2 » و حسين قلى خان چون از اين معنى خبر يافت ، ايالت اصفهان را درخواست نمود باز به توسط مهدعليا به درجه قبول رسيد . پس بهانهء ديگر جست و معلوم رأى عالم‌آراى شاهنشاهى گرديد كه رشتهء طمع برادر بىتميز جز به شمشير تيز بريده نگردد ، پس اردوى كيوان شكوه را در منزل ساروق « 3 » به جناب حاجى ابراهيم خان اعتماد الدوله سپرد و به نفس نفيس با چندين هزار لشكر آزموده ، به عزم رزم به جانب فراهان نهضت فرمود و در دو فرسخى اردوى حسين قلى خان ، بار اقامت افكند .\r\nو در روز بيست و هشتم ماه صفر اين سال [ 1213 
  ] « 4 » : در صحراى كمره « 5 » ، صف جدال آراسته گشت و حضرت شاهنشاهى براى اتمام حجت جناب ميرزا موسى منجم‌باشى گيلانى « 6 » را برسالت نزد حسين قلى خان روانه فرمود و پيغام مشتمل بر وعد و وعيد و مشعر بر بيم و اميد به او فرستاد و چون منجم‌باشى نزديك گرديد ، حسين قلى خان چند گامى او را استقبال نمود و بعد از شنيدن پيغامات ملاطفت آيات بىاختيار اين شعر را از خواجه حافظ برخواند :\r\n شكر خدا كه هرچه طلب كردم از خدا * بر منتهاى همت خود كامران شدم \r\nپس بىمشاورت احدى از صف جدال جدا گرديد « 7 » و چون ميانه ميدان رسيد ، از اسب\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 337 ، حقايق الاخبار ناصرى ، ص 11 .\r\n( 2 ) . ر ك : روضة الصفا ، ج 9 ، ص 337 .\r\n( 3 ) . ر ك : ناسخ التواريخ ، ج 1 ، ص 98 ، روضة الصفا ، ج 9 ، ص 337 .\r\n( 4 ) . ر ك : روضة الصفا ، ج 9 ، ص 337 ، برابر با 11 اوت 1798 .\r\n( 5 ) . ر ك : ناسخ التواريخ ، ج 1 ، ص 98 ، روضة الصفا ، ج 9 ، ص 337 .\r\n( 6 ) . ر ك : ناسخ التواريخ ، ج 1 ، ص 98 ، روضة الصفا ، ج 9 ، ص 338 .\r\n( 7 ) . ر ك : روضة الصفا ، ج 9 ، ص 338 ، ناسخ التواريخ ، ج 1 ، ص 99 .\r\n","page_name":" 672 ","page_number":688},
  {"content":"\r\n\r\nپياده گشت و دوان دوان خود را بر سم اسب سمند شهريارى انداخت و آب را از ديدگان جارى ساخت و پادشاه معدلت پناه به مهر برادرى از صدر زين دست دراز كرده ، بر گردن برادر انداخت و هر دو برادر از كيد زمانه به گريه افتادند ، پس شهريار كامگار دست حسين قلى خان را گرفته از ميدان رزم به ايوان بزم آورد « 1 » و آيهء شريفه  لا تَثْرِيبَ عَلَيْكُمُ الْيَوْمَ  « 2 » را برخواند و هر دو سپاه به آرامگاه خود رفتند و روز ديگر سپاه عراق و فارس كوچ كرده ، به اردوى شاهى پيوستند .\r\nو نگارنده اين فارسنامه از سالخوردگان اهل شيراز شنيد كه باعث اطاعت حسين قلى خان يأس او از امراى سپاه خود بود كه جناب حاجى ابراهيم خان اعتماد الدوله ، تدبيرى انديشيد و تير مرادش به هدف مقصود رسيد بر اين وجه كه : مردى را مانند پيكى آراست و چندين نوشته به مهر خود براى سپاه حسين قلى خان نگاشت كه عريضهء شما را به نظر خديو گيتىستان رسانيدم و خدمات سابقهء شما را يادآور نمودم و محاسن عقيدهء شما را تصديق فرمودند لكن بر هم زدن اردو را صلاح ندانستند ، بهتر آن است كه بعد از تسويهء صفوف ، شما زودتر از ديگران خود را بر سم اسب حضرت شهريارى انداخته ، مورد عنايت شويد ، پس نوشتجات را در پارچه مشمعى بسته ، در كف پاافزار آن مرد دوختند و او را قدغن نمودند كه چون به اردوى حسين قلى خان رسيدى ، در حوالى سراپرده ، مانند عياران و جاسوسان ، در هر محفلى سرى كشيده و در كنار هر منزلى زمانى آرميده باش ، پس آن مرد داخل اردو گرديده ، به دستور العمل حركت نمود ، يكى از پيشخدمتان حسين قلى خان ، حال او را تفرس كرده ، حبسش نمود و بعد از زجر ، نوشتجات را درآوردند و سربسته خدمت حسين قلى خان بردند و بعد از ملاحظه ، خود را يكه و تنها ، غريق بحر فنا ديد و جز همان معامله كه فرمود او را چاره نبود .\r\nو محمد على خان قاجار قوينلو مشهور به خالو ، به سردارى و نظم مملكت فارس و ميرزا محمد خان پسر بزرگ جناب اعتماد الدوله ، براى وصول و ايصال ماليات ديوانى آن مملكت و نوروز خان قاجار عز الدين‌لو ، براى نظم كوه‌گيلويه مأمور شدند . « 3 »\r\nو در يازدهم ماه ربيع اول اين سال [ 1213 
  ] « 4 » : حضرت شهريار ظفر شعار به صوب طهران نهضت فرمود و ايالت ناحيهء سمنان به نواب حسين قلى خان عنايت گرديد .\r\nو هم در اين سال [ 1213 
  ] : برحسب فرمان شاهى ، ميرزا هادى كه والد ماجدش ، ميرزا جانى فسائى از آش زهرآلود حسين قلى خان به غرفات جنان رفته بود ، احضار به دار الخلافهء طهران گرديد و بعد از ورود جراحتهاى مصائب او به مراهم الطاف خاقان زمان ، التيام يافت و مناصب والدش ، از حكومت بلوكات فارس مانند حومه شيراز و كوه‌مره و سياخ و كوار و خواجه و فيروزآباد و صيمكان و خفر و جويم و بيدشهر و فسا و داراب و نيريز و اصطهبانات و وظائف و مواجب سلسله او را بيشتر از پيشتر برقرار فرمود و بلوك كمين ، كماكان در تيول او و برادرانش به جاى خود باقى ماند و به خلعتهاى فاخره سرافراز گرديد و چون در ايام جهانبانى بودن شهريار تاجدار در فارس ، بيشتر اوقات با ميرزا هادى مأنوس بود و او را به عبارت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 339 ، ناسخ التواريخ ، ج 1 ، ص 99 .\r\n( 2 ) . آيه 92 ، سوره يوسف است كه معنى آن : ( يوسف گفت امروز هيچ خجل و متاثر نباشيد . . . ) مىباشد .\r\n( 3 ) . ر ك : ناسخ التواريخ ، ج 1 ، ص 99 .\r\n( 4 ) . برابر با 23 اوت 1798 .\r\n","page_name":" 673 ","page_number":689},
  {"content":"\r\n\r\n« رفيق » مىخواند در اين زمان كه تمامى ممالك ايران از فر شوكت و حشمت پادشاه گيتىستان زينت يافته بود ، باز در سلام عام او را « رفيق شاه » خطاب مىفرمود و بعد از چهار ماه توقف ، از دار الخلافه طهران عود به شيراز نمود .\r\nو هم در اين سال [ 1213 
  ] : معادل صدهزار تومان وجه رائج از خزانه عامره ، به مصارف تعمير بقعه و عمارات حضرت معصومه ( ع ) در شهر قم رسيد . « 1 »\r\nو هم در اين سال [ 1213 
  ] فرخ‌فال : به فرمان پادشاه بىهمال ، دو عمارت مسرت خصال ، هر دو مسمى به تخت قاجار « 2 » ، يكى در نيم فرسخى شمالى شهر طهران و ديگرى ربع فرسخ باز در شمالى شهر شيراز جنت‌طراز ، هريك بر فراز كوه‌پاره‌اى ، مشتمل بر چندين منزل مرغوب دلنشين ساخته و پرداخته گرديد و در دامن هريك باغى ، احداث گشته ، به اندك زمانى به انواع درختان معمور گرديد و باغ تخت قاجار شيراز مبذر 1250 من گندم به وزن 720 مثقال صيرفى است كه به اصطلاح اهل شيراز صد پيمان زمين است و چنان كه نگاشته شد در حدود سال 520 هجرى امير اتابك قراچه وزير سلطان سلجوق ، حاكم فارس و خوزستان بر پشت اين كوه‌پاره ، چندين عمارت ساخت و آب را از راههاى دور آورده ، بر فراز آن رسانيده ، او را تخت قراچه ناميد و سالها به آبادى باقى بود و سالهاى دراز ديگر نامى بىنشان از او مىگفتند تا در اين سال كه باز بر سر آبادى و عمارت آمد .\r\nو عيد نوروز سنه قوىئيل در سيزدهم ماه شوال اين سال : [ 1213 
  ] « 3 » اتفاق افتاد و شهريار كامگار ، بعد از فراغت از جشن نوروزى برحسب وصيت خاقان سعيد آقا محمد شاه شهيد ، نواب شاهزاده عباس ميرزا كه از جانب مادر بر تمامت برادران رتبه برترى داشت ، براى ولايت‌عهد دولت و نيابت سلطنت انتخاب فرمود « 4 » و خلعت وليعهدى كه خفتان و شمشير و كمر و خنجر مرصع است به او عنايت گرديد و تمامى شاهزادگان و امرا و اعيان ممالك محروسه تهنيت و مباركباد گفتند پس اميركبير سليمان خان نظام الدوله قاجار و جناب سيادت انتساب ميرزا عيسى مشهور به ميرزا بزرگ فراهانى « 5 » كه در شيراز در خدمت خالوى خود ميرزا حسين فراهانى متخلص به « وفا » وزير غفران توأمان كريم خان زند تربيت يافته بود ، به التزام ركاب آن شاهزاده والاشأن مأمور داشته ، ايالت و امارت و وزارت مملكت آذربايجان را در كف كفايت آنها واگذاشت و چنان كه نگاشته شد در سال 1210 كه خديو كامگار آقا محمد شاه قاجار نزول اجلال به خراسان فرمود ، نادر ميرزاى « 6 » نادرى به جانب هرات شتافت و چون ولى محمد خان قاجار سپهسالار خراسان ، بعد از رحلت آن پادشاه ، مشهد را گذاشت و به جانب طهران شتافت ، نادر ميرزا ، بىمانعى از هرات وارد مشهد مقدس گرديد و اهالى شهر در اطاعت او شدند و چون خديو زمان فتح على شاه ، از نظم ممالك ايران جز خراسان فراغتى حاصل فرمود ، براى تسخير خراسان ، رايت جلالت آيت ، برافراشت .\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 104 ، روضة الصفا ، ج 9 ، ص 346 .\r\n( 2 ) . ر ك : روضة الصفا ، ج 9 ، ص 346 .\r\n( 3 ) . برابر با 20 مارس 1799 .\r\n( 4 ) . ر ك : ناسخ التواريخ ، ج 1 ، ص 101 ، روضة الصفا ، ج 9 ، ص 347 .\r\n( 5 ) . ر ك : روضة الصفا ، ج 9 ، ص 347 .\r\n( 6 ) . ر ك : حقايق الاخبار ناصرى ، ص 11 .\r\n","page_name":" 674 ","page_number":690},
  {"content":"\r\n\r\nو در پانزدهم ماه ذى حجه اين سال : [ 1213 
  ] « 1 » از طهران ، نهضت نمود و جناب حاجى ابراهيم خان اعتماد الدوله شيرازى و جناب ميرزا شفيع مازندرانى را ملازم ركاب ظفر انتساب فرمود و چون در ناحيهء نيشابور نزول اجلال نمود « 2 » ، جعفر خان بيات ، حاكم نيشابور ، ملازم اردوى اعلى بود و على قلى خان پسر او با اعيان نيشابور ، به شرف حضور رسيدند « 3 » و چون رأى عالم‌آرا ، قرار گرفت كه برج و باروى بلده نيشابور را به تصرف سپاه ظفرپناه دهند و كوتوالى از اهل اردو بر آن گمارند و على قلى خان به فتواى پدر امتناع نمود و مأمورين را بازگردانيد و اعليحضرت شاهنشاهى در غضب شد و حكم به يورش و خرابى نيشابور فرمود و در بين جعفر خان بيات « 4 » ، عذرهاى غير موجه براى نافرمانى پسر خود آورد و غضب حضرت شهريارى را اندك فرود آورد كه جناب حاجى ابراهيم خان اعتماد الدوله و ميرزا شفيع مازندرانى ، براى استمالت اهالى نيشابور ، روانه شدند و چون نزديك به قلعه رسيدند و اهالى شهر را نصيحت نمودند ، حسين قلى بيگ پسرعموى جعفر خان بيات از قلعه فرود آمد و در خدمت آن دو نفر وزير بىنظير شرفياب حضور معدلت دستور گرديد و مابقى قلعه‌داران ، باز دامن عصيان را بر كمر زدند و آتش غضب شاهى را افروختند و حكم به يورش صادر گرديد و جعفر خان بيات ، باز ، در مقام عذرخواهى از جانب على قلى خان پسر خود برآمد و پسر ديگر ماه‌پيكر خود را كه در اردوى شاهى بود ، به گروگان گذاشت كه اگر بازنگردد آن پسر [ را 
  ] به قتل رسانند ، پس جعفر خان وارد قلعه نيشابور شد و به قلعه‌دارى پرداخت و جواب تعهدات خود را به آواز توپ و تفنگ حواله داد و شهريار آفاق بنا برقرارى كه جعفر خان داده بود پسر بيچاره او را كه سنين سالش از چهارده نگذشته بود « 5 » ، روانه سفر آخرت فرمود و جنازهء او را بر پدرش نمودند و فرمان صادر گرديد تا باغات و دهات حومهء نيشابور را تاختند « 6 » و اعالى آن نواحى را اسافل ساختند و مدت چهل روز نائرهء غضب شاهى افروخته ، خرمن بينوايان نيشابورى را سوخت و اهل شهر از نديدن نان به ناله و انين افتاده ، جناب حاجى روح الامين « 7 » ، امام جمعه و جماعت نيشابور را واسطه نمودند كه به اردوى اعلى آمده ، براى جعفر خان و اهالى بلد ، استدعاى امان كند و بعد از ورود امام جمعه ، حضرت شهريار معدلت شعار ، تمامت اهل نيشابور را امان داد و جناب ملا على اصغر ملاباشى ، به مصاحبت امام جمعه داخل شهر گرديد و جعفر خان سفيه را با قرآن و شمشير به حضور مبارك آورد و كماكان به ايالت نيشابور سرافراز گشته ، سالها در ماتم پسر نوجوان خود ناله‌ها نمود .\r\nپس اردوى اعلى از نيشابور كوچ كرده ، ظاهر شهر مشهد مقدس را لشكرگاه فرمود و نواب نادر ميرزا « 8 » ، در پس حصار و باروى شهر نشست و پادشاه دين‌پناه ، محض احترام آستانه\r\n\r\n\r\n","description":"","footnote":"\r\n( 1 ) . برابر با 20 مه 1799 .\r\n( 2 ) . ر ك : روضة الصفا ، ج 9 ، ص 350 ، ناسخ التواريخ ، ج 1 ، ص 102 .\r\n( 3 ) . ر ك : روضة الصفا ، ج 9 ، ص 351 ، ناسخ التواريخ ، ج 1 ، ص 102 .\r\n( 4 ) . ر ك : حقايق الاخبار ناصرى ، ص 11 .\r\n( 5 ) . ر ك : حقايق الاخبار ناصرى ، ص 11 .\r\n( 6 ) . ر ك : روضة الصفا ، ج 9 ، ص 352 ، ناسخ التواريخ ، ج 1 ، ص 103 .\r\n( 7 ) . ر ك : روضة الصفا ، ج 9 ، ص 351 .\r\n( 8 ) . ر ك : روضة الصفا ، ج 9 ، ص 352 .\r\n","page_name":" 675 ","page_number":691},
  {"content":"\r\n\r\nمباركه رضويه ، على صاحبها الف ثناء و تحيه ، اقدام در يورش نفرمود و آسيبى به كسى نرساند مگر آنكه راه تردد قوافل و حمل و نقل آذوقه را مسدود نمود و كار را بر قلعگيان تنگ فرمود كه جماعتى از سادات رضوى و علما و مشايخ ، از فرط اضطرار ، از شهر درآمدند و قرآن را شفيع خود كرده از جانب خود به اصالت و از طرف نادر ميرزا به نيابت ، طلب امان نمودند كه هرگاه پادشاه عاجزنواز بر جان او بخشش كند ، بعد از مدتى ديگر كعبه مقصود را احرام خواهد بست و شهريار معدلت شعار ، آيندگان را مطمئن فرموده ، مسؤول نادر ميرزا را قبول نموده ، اذن مراجعت داد و نادر ميرزا به‌علاوه عفو گناهان به خلعت امان سرافراز گرديد .\r\nو موكب و الا از خارج شهر مشهد مقدس ، در روز پنجشنبه پانزدهم ماه ربيع اول سال 1214 نهضت فرمود « 1 » و روز پانزدهم ماه ربيع دوم همين سال ، وارد دار الخلافه طهران گرديد و در نيمه ماه جمادى اول اين سال دختر نيك‌اختر امير گونه خان كرد زعفران‌لو « 2 » ، حاكم خبوشان خراسان [ را 
  ] به عقد ازدواج شاهزاده آزاده نواب حسين على ميرزا درآوردند و چند روز و شب به عيش و كامرانى نشستند و اين اولين سور و نخستين سرورى است كه در اين دولت نامدار زينت بزم روزگار گرديد و حضرت صبا در تهنيت اين عيش مهنا فرموده است :\r\n اولين سور شهنشاه ملك دستور است * گيتى از همت سرشار كفش معمور است\r\nچشم بد دائم از اين عيش مهنا دور است * تا جهان است ، جهان را به زبان مذكور است\r\nمهر را همسرى ماه مبارك بادا * سور سنجر به ملك شاه مبارك بادا \r\nو هم در اين وقت ميرزا مهدى على خان خراسانى « 3 » كه از جانب فرمانفرماى هندوستان در بندر بوشهر ، كارپرداز بود ، به فرمان امناى دولت انگليس كه مالك ممالك هندوستان بودند ، از بوشهر حركت كرده ، به احترام تمام از شيراز و اصفهان گذشته ، به درگاه شهريار ظفر شعار رسيد و تحف و هداياى فرنگستان و هندوستان را كه براى و داد طرفين آورده بود به حضور مهر ظهور رسانيد و مورد عنايات شاهانه گرديد .\r\nو هم در اين سال : [ 1214 
  ] شاهزاده آزاده ، نواب حسين على ميرزا « 4 » به ايالت مملكت فارس و لقب فرمانفرمائى سرافراز گرديد و چراغ على خان نوائى « 5 » قوريساول باشى كه اميرى باشوكت و تربيت‌يافتهء اين دولت بود ، به وزارت نواب فرمانفرما ، قرين افتخار آمد و معادل هشتصد نفر تفنگچى جريده از هيجده محال نور انتخاب كرده به سردارى نصر اللّه خان برادر ميرزا اسد اللّه خان لشكرنويس‌باشى در ركاب نواب معزى اليه روانه شيراز شدند و بعد از دو سال توقف تمامت اهل و عيال آنها را از نواحى نور به شيراز آورده ، محله موردستان را كه بعد از سلسله زنديه ويرانه بود ، آباد نموده ، هر كس به قدر همت خود خانه ساختند و متوطن شدند .\r\nو عيد نوروز سنه پيچىئيل اين سال : [ 1214 
  ] « 6 » در شب جمعه بيست و چهارم ماه شوال\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 353 ، برابر با 17 اوت 1799 .\r\n( 2 ) . ر ك : روضة الصفا ، ج 9 ، ص 354 ، ناسخ التواريخ ، ج 1 ، ص 107 .\r\n( 3 ) . ر ك : ناسخ التواريخ ، ج 1 ، ص 107 ، روضة الصفا ، ج 9 ، ص 353 ، در حقايق الاخبار ناصرى ، ص 12 : ( ميرزا على خان بهادر حشمت جنگ خراسانى الاصل ) .\r\n( 4 ) . ر ك : ناسخ التواريخ ، ج 1 ، ص 107 ، روضة الصفا ، ج 9 ، ص 361 .\r\n( 5 ) . ر ك : روضة الصفا ، ج 9 ، ص 361 .\r\n( 6 ) . برابر با 17 مارس 1800 .\r\n","page_name":" 676 ","page_number":692},
  {"content":"\r\n\r\nاتفاق افتاد و در بهار اين سال امير طره‌باز خان « 1 » افغان از جانب وفادار خان وزير اعظم شاه زمان ، پادشاه افغانستان به عزم ملاقات جناب حاجى ابراهيم خان اعتماد الدوله دررسيد و پيغام وزير افغانستان را چنين رسانيد كه ملك خراسان براى قرب جوار مناسب آن است كه در تصرف شاه زمان و ساير ممالك ايران در تحت اقتدار شاهنشاه ظفر توأمان باشد و چنان كه شاه زمان را در ساير ممالك ايران سخنى نيست از آن طرف قرين الشرف نيز در حركت به جانب خراسان عزيمتى نشود و شاه زمان را برادرى كهتر از خود شمارند و ملك خراسان را سربسته به شاه زمان گذارند و جناب حاجى بعد از مشورت در جواب او گفت : منظور نظر حضرت اقدس شهريارى از حركت به جانب خراسان انتزاع تمامت بلاد متعلقه به ايران است از نيشابور و سبزوار و كابل و قندهار و اينك در تدارك سفر و يورش افغانستان است و چون طره‌باز خان اين جواب سخت‌تر از سنگ را شنيد از پيغامبرى خود پشيمان گشته ، راه ديار افغانستان را برگرفت . « 2 »\r\nو موكب و الا در روز نهم ماه ذىحجه اين سال : [ 1214 
  ] « 3 » از دار الخلافه طهران به صوب خراسان نهضت نمود .\r\nو روز پنجم ماه محرم سال 1215 صحراى مزينان « 4 » خراسان را لشكرگاه فرمود و جماعتى را براى تسخير سبزوار روانه فرمود و براى تعزيت‌دارى بر خامس آل عبا ( ع ) در مزينان توقف نمود « 5 » [ و 
  ] پس از اداى لوازم سوگوارى حركت فرمود و ظاهر بلدهء سبزوار را محل سرادقات جلال قرار داد و اللّه يار خان سبزوارى « 6 » در پس حصار متحصن گرديد و عريضه ضراعت‌آميز فرستاد كه احضار او را به وقت ديگر حواله دهند و جعفر خان بيات حاكم نيشابور همين تمنا را نمود و در حصار نيشابور نشست و مدتى زمان محاصره اين دو بلد طول كشيد كه باز طره‌باز خان افغان از جانب شاه زمان پادشاه افغانستان دررسيد و عريضه رسانيد كه اهالى سبزوار و نيشابور اسير سرپنجه اللّه يار خان و جعفر خان گشته‌اند و اين نيازمند را در آن حضرت آبرومند و معتبر شناخته‌اند و در درگاه فلك‌جاه ، شفيع ساخته‌اند كه آن دو حاكم نادان را چند صباحى مهلت كرامت فرمايد و موكب اعلى به جانب تختگاه معلى گرايد ، بر ذمت خود داشته‌ام كه رفع وحشت ايشان را كرده ، به اين نزديكى آنها را به درگاه فلك‌جاه رسانم و اگر خلاف اين عهد ظاهر شود للّه الحمد طره رايت ظفر طراز ، باز و پاى سمند ميمنت آيت دراز و چون مراعات خاندانهاى قديم منظور نظر شهريارى بود ، شفاعت شاه‌زمان را قبول فرمود و طره‌باز خان را با نيل مقصود بازگردانيد و روز بيست و هفتم ماه صفر اين سال : [ 1215 
  ] رايات ظفرآيات از خارج بلده سبزوار به صوب طهران حركت نمود و در چهاردهم ماه ربيع دوم اين سال ساحت دار الخلافه طهران از فر قدوم شاهنشاه زمان ، زينت يافت . « 7 »\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 361 .\r\n( 2 ) . ر ك : روضة الصفا ، ج 9 ، ص 362 .\r\n( 3 ) . برابر با 4 مه 1800 .\r\n( 4 ) . ر ك : حقايق الاخبار ناصرى ، ص 12 ، تاريخ واقعه ، 29 مه 1800 ميلادى است .\r\n( 5 ) . ر ك : روضة الصفا ، ج 9 ، ص 363 .\r\n( 6 ) . ر ك : روضة الصفا ، ج 9 ، ص 363 : ( اللّه‌يار خان قليچى ) .\r\n( 7 ) . ر ك : روضة الصفا ، ج 9 ، ص 364 .\r\n","page_name":" 677 ","page_number":693},
  {"content":"\r\n\r\nو هم در اين سال : [ 1215 
  ] سرجان‌ملكم « 1 » ، سفير كبير دولت بهيه انگليس از جانب پادشاه سنى الجوانب شاهنشاه انگلستان و هندوستان كه از معتمدين آن دولت و اميرى باحشمت و صولت بود با نامه محبت ختامه و تحف و هداياى نفيس به دربار فلك تأسيس شاهنشاه ممالك ايران مأمور گرديد و بعد از خبر ورود او به بندر بوشهر حسب الامر داراى جمشيد شوكت پرويز حشمت ، فتح على خان نورى « 2 » نايب ايشك‌آقاسى ديوان اعلى به مهماندارى او معين آمده ، روانه فارس گرديد و سفير كبير را با احترامى تمام از بندر بوشهر و شيراز و اصفهان و قم و كاشان وارد طهران نموده در سراى جناب حاجى ابراهيم خان اعتماد الدوله شيرازى فرود آمده ، منزل نمود و از طرز مهماندارى آن وزير بىنظير رنج سفر و كربت غربت را فراموش كرده ، بعد از دو سه روز شرفياب حضور مبارك شاهى گرديد و از محاسن تقرير و مكالمات دلپذير آن سفير كبير ، منظور نظر كيميااثر پادشاه عدالت‌گستر آمد و روز ديگر تحفه‌هاى فرنگستان و هداياى هندوستان از پيشگاه شاهنشاهى گذرانيده ، به نهايت مقبول و مطبوع افتاد و عهدنامه‌اى كه از جانب امناى دولت انگلستان به مهر فرمانفرماى هندوستان مختوم بود ، ابراز نمود و امضاى آن از كلك‌منشيان عطارد توأمان مرقوم و به مهر جناب حاجى ابراهيم خان اعتماد الدوله مختوم گرديده به آن سفير كبير سپردند و آن عهدنامه مشتمل بر اين پنج فصل بود :\r\nفصل اول : به خواست خدا ، دوستى اين دو دولت عظمى ابدا برقرار خواهد بود .\r\nفصل دوم : هرگاه جماعت افغان ارادهء هندوستان كنند شاهنشاه جم‌جاه ، از مملكت ايران لشكر بر ايشان كشد و اخراجات آن لشكركشى را امناى دولت انگريز موافق ثبت و ضبط مباشرين دولت عليه ايران تسليم نمايند .\r\nفصل سيم : هرگاه يكى از سلاطين افغان به يكى از اين دو دولت عظمى صلح نمايد ، آن دولت ديگر نيز بايد شريك در صلح باشد .\r\nفصل چهارم : هرگاه افغان يا دولت فرانسه با دولت عليه ايران بناى جنگ گذارند دولت بهيه انگريز امداد به دولت عليه ايران نمايد .\r\nفصل پنجم : دولت عليه ايران ، اهل فرانسه را نگذارد كه در سرحدات ايران از دريا و خشكى محل توقف ساخته ، بار اقامت اندازند .\r\nو سفير كبير بعد از انجام مهام سفارت به اعطاى شمشير و خنجر مرصع سرافراز آمد و از جانب سنى الجوانب اين دولت عليه ، حاجى خليل خان كراوغلى قزوينى ملك التجار مأمور به سفارت هندوستان گرديد و تحف و هداياى مملكت ايران را آنچه سزاوار بود به او سپردند و به مصاحبت و مرافقت سرجان‌ملكم سفير كبير در اواخر ماه مبارك رمضان اين سال : [ 1215 
  ] از طهران روانه مقصد شدند .\r\nو عيد نوروز سنه تخاقوىئيل در روز ششم ماه ذىقعده اين سال [ 1215 
  ] « 3 » : اتفاق افتاد .\r\nو هم در اين سال [ 1215 
  ] : كوكب اقبال جناب حاجى ابراهيم خان اعتماد الدوله\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 365 ، حقايق الاخبار ناصرى ، ص 12 - نام او  Sir John Malcolm  است .\r\n( 2 ) . ر ك : روضة الصفا ، ج 9 ، ص 365 .\r\n( 3 ) . برابر با 21 مارس 1801 .\r\n","page_name":" 678 ","page_number":694},
  {"content":"\r\n\r\nاز اوج به حضيض و از شرف به و بال رسيد و تفصيل آن را هريك از مورخين به مناسبت وقت خود نگاشته‌اند و از همه به صدق نزديك‌تر ، چيزى است كه مرحوم ميرزا فضل اللّه خاورى شيرازى « 1 » ، در تاريخ ذو القرنين نگاشته است ، كه : چون اين بنده مدحتگر ، مأمور بودم كه حقيقت هر واقعه را بالمشافهه ، از سركار صاحبقرانى تحقيق كنم و هر فرمايش را بدون كم و زياد تحرير نمايم و چون به اين داستان رسيدم ، ماجرا را پرسيدم در جواب فرمود : چنان بنويس كه سياست‌فرما به خطا نرفته و سياستى هم خيانت نكرده است تا هر دو بىتقصير شوند متوكلا على اللّه كلك و دفتر برداشتم و اين فقره را نگاشتم كه ابناى زمان را به اقتضاى فطرت ، خصلت حسد را با جان در جسد سرشته و بر پيشانى آنها اين صفت ناپسند نوشته است . رفتار قابيل با هابيل ، دليلى است روشن ، پس اگر زمانه كسى را برگزيند كه بر مسند عزتى كه عين ذلت است ، نشيند ، اقرانش را خار حسد در دل خليده ، تيغ خلاف از اطراف بر روى او كشيده دارند و دوستان موافقش ، دشمنان منافق شوند ، خاصه مشيران كارگزار و پيران با اعتبار كه ملجأ انام و مرجع خواص و عوام باشند كه آحاد سپاهى و رعيت را هريكى هوسى در سر و طمعى در خاطر ، اگر طبع كسى را برآرد ، خاطر ديگرى از او برنجد ، پس دوستان كم و دشمنان بسيار شوند ، پس چون جماعتى از خاصان درگاه و اميران سپاه بر خلاف شخصى برخاسته و محضرها بر خيانت او آراسته باشد ، پادشاهان را گذشت از سياست او خلاف طريقه ملك‌دارى و مخالف رسوم سلطنت و شهريارى است و بعد ازين تشبيبات ، كيفيت حالات جناب حاجى ابراهيم خان اعتماد الدوله شيرازى را بدين نمط مىنگارد كه :\r\nجناب حاجى مزبور از بزرگ‌زادگان شيراز است « 2 » و نسب خانوادهء او در السنه و افواه به اين طريق مذكور است كه جد اعلاى آنها از خاندان حاجى قوام الدين شيرازى معروف ، مستوره‌اى را در عقد ازدواج خود درآورد و اولاد او نسلا بعد نسل به حاجى قوام الدين منسوب شدند كه خواجه حافظ عليه الرحمه در حق او فرموده است :\r\n درياى اخضر فلك و كشتى هلال * هستند غرق نعمت حاجى قوام « 3 » ما \r\nو فارسنامه‌نويس گويد : اعتقاد جماعتى از معمرين اهل شيراز بر آن است كه سلسلهء جناب حاجى معزى اليه از اولاد ذكور حاجى قوام الدين مشهورند « 4 » و در هر حال از نسل او خواهند بود و حاجى محمود جد حاجى ابراهيم خان در زىتجارت ثروتى مالا كلام داشت و در اواخر دولت صفويه مسجدى و مدرسه‌اى در محله بالاكفت شيراز بساخت و املاكى را بر آن\r\n\r\n\r\n","description":"","footnote":"\r\n( 1 ) . درباره مؤلف اين كتاب در ذكر منابع فارسنامه گفتگو شده است . ر ك : مقدمه همين چاپ از كتاب و در جلد دوم فارسنامه ناصرى نيز در ذكر بزرگان محله بازار مرغ شيراز از او سخن رفته است .\r\n( 2 ) . شرح مفصل احوال حاجى و خاندان او را در صدر التواريخ ، ص 11 تا 43 ، روضة الصفا ، ج 9 ، ص 367 ببعد و ناسخ - التواريخ ، ج 1 ، ص 63 ببعد ، بخوانيد .\r\n( 3 ) . متوفى به روز جمعه ششم ربيع الثانى 754 . حافظ راست در مرگ او :\r\n سرور اهل عمايم شمع جمع انجمن * صاحب صاحبقران خواجه قوام الدين حسن\r\nسادس ماه ربيع الاخر اندر نيم روز * روز آدينه به حكم كردگار ذو المنن\r\nمرغ روحش كوههاى آشيان قدس بود * شد سوى باغ بهشت از دام اين دار محن\r\nهفتصد و پنجاه و چهار از هجرت خير البشر * مهر را جوزا مكان و ماه را خوشه وطن \r\n( 4 ) . در ذيل گيتىگشا ، ص 339 تا 344 ، او را يهودى الاصل جديد الاسلام دانسته است .\r\n","page_name":" 679 ","page_number":695},
  {"content":"\r\n\r\nوقف نمود و نام آنها را مسجد و مدرسه هاشميه گذاشت و خلف الصدقش حاجى هاشم در فتنه اشرف افغان كدخداباشى محلات حيدرىخانه « 1 » شيراز كه نيمه كلانترى است گرديد و در كرمان در سال 1160 به فرمان نادر شاه او را از يك چشم نابينا نمودند و حاجى طالب و حاجى ابراهيم خان ، پسران حاجى هاشم كدخداباشى در دولت زنديه به منصب پدرى خود برقرار بودند و چنان كه نگاشته شد در سال 1196 على مراد خان زند ، ميرزا محمد كلانتر و ميرزا جانى فسائى و حاجى ابراهيم خان و جماعتى ديگر از اعيان فارس را به رسم گروگان به اصفهان فرستاد و بعد از وفات على مراد خان و حكومت جعفر خان زند ، ميرزا محمد كلانتر ، خدمت شهريار قهار آقا محمد خان قاجار را اختيار كرده ، از اصفهان به طهران رفت و حاجى ابراهيم خان با جعفر خان موافقت نموده ، به شيراز آمد و بعد از وفات ميرزا محمد كلانتر در طهران ، نواب جعفر خان ، كلانترى شيراز را به حاجى ابراهيم خان واگذاشت و چنان كه در وقايع سالها گذشت حاجى ابراهيم خان ، اساس سلطنت زنديه را در فارس برهم زد و دست توسل را به دامن شهريار قاجار انداخت و مدت چهار سال در دولت آن پادشاه قهار و چهار سال در سلطنت خاقان گيتىستان ، فتح على شاه به استقلال وزارت نمود و در مجلس شاهى ، اذن جلوس داشتى و نشستى و رتق و فتق امور ملكى مخصوص شخص او بود و عبد الرحيم خان برادر مهتر او به ايالت اصفهان و عراق سرافراز گشته ، برقرار بود و محمد حسين خان برادر كهترش والى كوه‌گيلويه و بهبهان گرديد و آقا محمد زمان برادر ديگرش به كلانترى شيراز سرافراز بود و ميرزا محمد خان « 2 » پسر مهتر و بهتر جناب حاجى ابراهيم خان ، بيگلربيگى مملكت فارس گرديد كه تمامت امور ديوانى فارس از كف كفايت او مىگذشت و چراغ على خان كه به اسم وزير فارس بود جز صورت ، حسابى را نداشت و فرزند ديگرش ، اسد اللّه خان « 3 » با آنكه در بدايت سن شباب بود به ايالت بروجرد و لرستان فيلى و شوشتر و دزفول برقرار گرديد كه در حقيقت ايالت همه ايران به برادران و فرزندان جناب حاجى مسلم بود و چون مراتب عزت خاندان او از آل برمك برگذشت مزاج مردم ديگرگون گشت ، از امناء دربار و اهالى هر ديار ، هر روزه از او و از متابعانش خيانتهاى دروغ و سخنهاى بىفروغ به عرض حضرت خاقان مىرسانيدند و آن حضرت در اخفاى آن راز مىكوشيد تا آنكه چندين نوشته به مهرى كه شباهت تمام به مهر جناب حاجى داشت ، ابراز دادند كه به نواب حسين قلى خان و جماعتى از امراى ايران نوشته بود كه محرك ماده فساد گشته ، به ناخن مخالفت ، چهرهء خدمتگزارى را بخراشند و به‌علاوه چند نفر از سركردگان مانند ايمانى خان فراهانى و حاجى ربيع خان كزازى ، در خلوت خاص به خاكپاى مبارك عرضهاى خلاف نمودند و جناب معزى اليه را در فساد مملكت ، متهم ساختند ، اگرچه صدق و كذب آن نوشتجات و اين شهادات جز خداوند سليم ، كسى ندانست ، لكن مزاج شاهنشاهى را ديگرگون نمود و به سياست او و اتباعش حكم فرمود و اين معامله شباهت دارد به احكام شرعيه كه\r\n\r\n\r\n","description":"","footnote":"\r\n( 1 ) . ر ك : فارسنامه ناصرى جلد دوم ، و ص 55 جلد اول . مرآت البلدان ، اعتماد السلطنه .\r\n( 2 ) . ر ك : فارسنامه ناصرى ، ج 2 ، محله بالاكفت ، صدر التواريخ ، ص 12 ببعد .\r\n( 3 ) . ر ك : فارسنامه ناصرى ، ج 2 ، ص 36 ، اعيان محله بالاكفت شيراز : او متولد 1097 هجرى است و در زمان فتح على شاه كور شد و در سال 1780 او را پنج پسر بود . اما در صدر التواريخ آمده است كه در اوقات گرفتارى حاج ابراهيم كلانتر بوسيله مامورى كه به بروجرد رفته بود كشته شد .\r\n","page_name":" 680 ","page_number":696},
  {"content":"\r\n\r\nاگر جماعتى در خدمت حاكم شرع براى ثبوت مطلبى شهادت دروغ دهند ، و از اين شهادت حكم شرعى صادر گردد ، پس دروغ شهود در خدمت همان حاكم يا ديگرى ظاهر شود آن حكم بر نفاذ خود بماند و غرامت بر شهود است و بس . « 1 »\r\nو چون برادران و منسوبان جناب حاجى هريكى به استقلال تمام ، حكمران مملكتى بودند ، اولياى دولت چنين پنداشتند كه اگر جناب حاجى را گرفته ، حبس و قيد نمايند ، شايد فتنه در ولايت از كسان او بروز كند ، پس حسب الامر چنين تدبير كردند كه در روزى معين « 2 » جناب حاجى و متعلقان او را در ولايات اسير بند و گرفتار كمند قهر خاقان ظفرمند كنند ، پس كسان معتبر به اطراف ولايات فرستادند و در روز غره ذىحجه اين سال : [ 1215 
  ] ، جناب حاجى ابراهيم خان را در پيشگاه سلطنت بازداشتند و از كردار او به خشم و خشونت بازپرس فرمودند و نوشتجات پابمهر او را يك يك بر او نمودند [ و 
  ] جناب حاجى چندان‌كه تبرى نمود كه مرا از اين نوشتجات و مهر خبرى نيست ، بلكه اين كيد را اهل حقد و حسد كرده‌اند ، مفيد نيفتاد تا هر دو چشم جهان‌بينش را كندند و زبانى را كه در چنين وقت به جاى عجز و لابه بر زيان خويش زبانه‌كش بود قطع نمودند « 3 » . پس آن جناب را با زن و فرزند ، در قزوين ، پس در طالقان منزل دادند و هم در آنجا به جهان ديگرش فرستادند « 4 » و برادران و فرزندان و منسوبانش هم در غره ماه همين ذيحجه ، هريك در بلدى كه بود يا فارغ از رنج دنيائى يا گرفتار درد نابينائى گرديد « 5 » چنان كه عبد الرحيم خان و محمد حسين خان و ميرزا محمد خان را كشتند و اسد اللّه خان و حسن خان پسر عبد الرحيم خان را كور كردند و ميرزا عليرضا پسر جناب حاجى را از زيور مردى انداختند و تمامت املاك سلسلهء هاشميه را به ضبط ديوان درآوردند و براى امتياز از خالصه‌جات ديوانى نام آنها را املاك ضبطى گذاشتند  فَاعْتَبِرُوا يا أُولِي الْأَبْصارِ  « 6 »\r\n چو آيد به موئى توانى كشيد * چو برگشت زنجيرها بگسلد \r\nپس وزارت كبرى ، به جناب ميرزا شفيع مازندرانى « 7 » بىمشاركت غير مسلم گرديد و كلانترى شيراز به ميرزا ابراهيم شيرازى پسر ميرزا محمد على كدخداباشى پنج محله نعمتىخانه شيراز عنايت داشتند و ايالت بهبهان و كوه‌گيلويه را به استقلال به ميرزا سلطان محمد خان بهبهانى ، كما فى السابق برقرار فرمودند .\r\nو در ماه صفر سال 1216 « 8 » : نواب حسين قلى خان برادر خاقان گيتىستان كه بلدهء\r\n\r\n\r\n","description":"","footnote":"\r\n( 1 ) . ر ك : صدر التواريخ ، ص 32 .\r\n( 2 ) . ( غره شهر ذىحجه ) ناسخ التواريخ ، ج 1 ، ص 64 .\r\n( 3 ) . ر ك : صدر التواريخ ، ص 32 ، حقايق الاخبار ناصرى ، ص 12 ، ناسخ التواريخ ، ص 64 .\r\n( 4 ) . ر ك : صدر التواريخ ، ص 32 ، حقايق الاخبار ناصرى ، ص 12 ، ناسخ التواريخ ، ص 64 .\r\n( 5 ) . ر ك : صدر التواريخ ، ص 32 ، حقايق الاخبار ناصرى ، ص 12 ، و ناسخ التواريخ ، ج 1 ، ص 64 .\r\n( 6 ) . قسمتى از آيه 2 ، سورهء الحشر .\r\n( 7 ) . اعتماد السلطنه او را ( ميرزا محمد شفيع بندپئى مازندرانى ) مىخواند . صدر التواريخ ، ص 44 كه ( پسر ميرزا احمد از چاكران نادر شاه افشار بود و از اصفهان به پندپى مازندران رفته بود ) . روضة الصفا ، ج 9 ، ص 370 .\r\n( 8 ) . شروع در 13 ژوئن 1801 .\r\n","page_name":" 681 ","page_number":697},
  {"content":"\r\n\r\nكاشان را به سيورغال « 1 » و حكومت در دست داشت باز به هواى خودرائى افتاد و محمد قاسم نام پيرانه‌وند « 2 » لرستانى كه مدعى كار كيميا بود ، خدمت نواب معزى اليه رسيد و دعوى اعمال خود را بر او عرضه داشت و آن جوان ساده‌لوح مقدم او را براى رواج سلطنت خود ، غنيمت شمرد و در نيمهء ربيع اول اين سال : [ 1216 
  ] به جانب اصفهان تاخت و مذكور داشت كه حاجى محمد حسين خان از ايالت اصفهان معزول است و حاجى مشار اليه از اين خبر ، فرار نمود و نواب حسين قلى خان بر اصفهان مستولى گشت و به اخذ اموال مردم مشغول گرديد و نقش زر و سيم رواج را به نام خود نمود « 3 » و محمد قاسم را به وزارت خود اختصاص داد و خاقان گيتىستان ، بعد از اطلاع بر واقعه ، به جانب اصفهان ، نهضت فرمود و حسين قلى خان چون خبر حركت شاهنشاهى را شنيد به جانب سيلاخور « 4 » و بروجرد حركت نمود و موكب و الا وارد اصفهان شد [ و 
  ] بعد از چند روز در قفاى حسين قلى خان به جانب گلپايگان شتافت و نواب حسين قلى خان ، چون از همه‌جا و همه كس مأيوس گشت راه بلدهء قم را پيش گرفت « 5 » تا از جان امان بيابد و خاقان گيتىستان در تعاقب او وارد قم گرديد و حسين قلى خان شمشير را به گردن آويخته ، به قدم‌زارى روى بر خاك نهاد و مهد عليا والدهء حضرت شاهنشاه شفاعت او را نمود و به درجهء قبول رسيد و ناحيهء قم را به سيورغال او دادند و موكب و الا در ماه جمادى اول اين سال : [ 1216 
  ] وارد عمارت قصر قاجار طهران گرديد و بعد از چند ماهى ، اهالى بلدهء قم از سوء سلوك حسين قلى خان شاكى شدند و او را از ايالت قم معزول داشتند و در قريهء دزآشوب « 6 » حومه طهران رحل اقامت انداخت و چون در سال ديگر مهدعليا بدرود زندگانى نمود ، نواب حسين قلى خان را از هر دو ديده نابينا نمودند و در سال ديگر « 7 » ، رهسپر سفر آخرت گرديد .\r\nو عيد نوروز سنه ايت‌ئيل در شانزدهم ماه ذيقعده اين سال : [ 1216 
  ] « 8 » اتفاق افتاد .\r\nو هم در اين سال : [ 1216 
  ] فتنه سعود نامسعود پسر عبد العزيز نجدى در كربلاى معلى واقع گرديد و اگرچه نگاشتن اين واقعه از روش فارسنامه خارج است ليكن چون امرى غريب و فتنه‌اى عجيب بود كه كمتر كس از اهالى ايران در سوكوارى براى واقعه شريك نبود و كمتر بلدى از ايران بود كه جماعتى از اعزهء آن در اين فتنه شهيد نگشتند لهذا آنچه را در تواريخ صحيح يافتم آن را نگاشتم :\r\nو ببايد دانست كه عبد الوهاب « 9 » نامى از اعراب باديه نجد سفر بصره نمود و در نزد\r\n\r\n\r\n","description":"","footnote":"\r\n( 1 ) . لغت مغولى به صورتهاى : سويرغال ، سويورغال و سيورغالى به معنى زمينى كه پادشاه به كسى مىبخشد : اقطاع .\r\n( 2 ) . در ناسخ التواريخ ، ج 1 ، ص 66 ، ( پيرانوند ) ، در روضة الصفا ، ج 9 ، ص 371 : ( ايل پيرانوند ) .\r\n( 3 ) . ر ك : روضة الصفا ، ج 9 ، ص 371 ، ناسخ التواريخ ، ج 1 ، ص 67 .\r\n( 4 ) . منطقه‌اى در جنوب شرقى بروجرد .\r\n( 5 ) . ر ك : روضة الصفا ، ج 9 ، ص 373 ، ناسخ التواريخ ، ج 1 ، ص 67 .\r\n( 6 ) . در روضة الصفا ، ج 9 ، ص 373 : ( دزآشيب ) .\r\n( 7 ) . در روضة الصفا ، ج 9 ، ص 379 : محل مرگ او در همان دزآشيب دانسته شده است . اما در ناسخ التواريخ ، ج 1 ، ص 67 ، و حقايق الاخبار خورموجى ، ص 12 آمده است كه : ( او را در حصارى معكوس زندانى كردند . پس او را از هر دو چشم نابينا ساختند و يكسال ديگر بزيست و آنگاه در طريق خراسان جان بداد ) .\r\n( 8 ) . برابر با 21 مارس 1802 .\r\n( 9 ) . ماخوذ از ناسخ التواريخ ، ج 1 ، ص 68 .\r\n","page_name":" 682 ","page_number":698},
  {"content":"\r\n\r\nعلماى « 1 » بصره متعلم گرديد ، پس به خطه اصفهان آمده ، رحل اقامت انداخت و علوم صرف و نحو و معانى و بيان و كلام را بياموخت و از مسائل فقه و اصول فقه بهرهء تمام برگرفت و آغاز اجتهاد نمود و در اجتهاد خويش اصول دين و فروعى اختراع كرد كه خداى واحد احد رسائلى بر پيغمبران فرستاد و پيغمبر ما محمد بن عبد اللّه ( ص ) را آخرين آنها قرار داد و قرآن را بر او نازل داشت و دين خود را در آن به وجه كمال بيان فرمود و بعد از او هريك از خلفاى اربعه مجتهدى بودند و جعفر صادق عليه السلام و ائمه اربعهء اهل سنت و جماعت ، مجتهد زمان خود بودند كه آنچه را از پيش فروگذاشته بودند به اجتهاد خود بيان داشتند و بايد شخص مجتهد ، استنباط مسائل را از كتاب خدا كند و اين عبد الوهاب بسيار از اعمال مسلمانان را بدعت و ضلالت دانست از جمله ، قبه‌هاى رفيع و بقعه‌هاى وسيع بر قبور انبيا و خلفا و اولياء و تذهيب آنها و گذاشتن اشياء نفيسه يا احتياج مسلمانان به آنها در بقاع متبركه و طواف و تقبيل ضرايح و بقاع ، جز طواف خانه خدا شركى بين و مرتكبين اين اعمال را با بت‌پرستان فرقى نگذاشت « 2 » و همى گفت : بت‌پرستان سنگها را تراشيده ، زر و سيم را به اشكال مختلفه ، ساخته ، ارواح آنها را شفيعان درگاه الهى دانند نه خالق اشياء و هر مسلمانى كه طواف مزار و ضريح كسى كند براى طلب شفاعت از روح صاحب او ، پس بت‌پرست خواهد بود و با اين عقايد از اصفهان درآمده ، عود به باديهء نجد نمود و با عبد العزيز كه يكى از مشايخ آن نواحى بود ، ملاقات كرده ، او را در اين عقايد راسخ نمود و در اين باب رسائل نگاشت و به قوهء عبد العزيز ، مطالب آن رسائل را در ميانهء عوام كالانعام « 3 » نواحى نجد رواج داد و نام پيروان اين مذهب را به مناسبت اسم خود ، وهابى ، گذاشت و عبد العزيز هر روزه در رواج اين كيش ، مردم خود را فراهم آورده با مشايخ اعراب رزم مىنمود و چون عبد العزيز را قوتى پيدا شد در اراضى نجد قلعه‌اى بساخت و آن را درعيه « 4 » گفت ، پس دست را به قتل و نهب همسايگان بگشاد چندانكه اميرى نافذ فرمان گرديد و سعود كه پسر بزرگ عبد العزيز بود ، در نواحى اعراب جنگها نمود و بر نفاذ امر پدر بيفزود ، پس اين پدر و پسر براى تسخير مكه معظمه و مدينه طيبه با سپاهى آراسته حركت نمودند و بر شهر مدينه مسلط شدند و دفاين و ذخاير مسجد و بقعه مباركه و تمامى محلات شهر را به غارت بردند و از چوب ضريح مرقد منور حضرت ختمىمآب ، قهوه پخته ، صرف نمودند و آنچه كتاب ، جز قرآن را يافتند بسوختند و چند روز مسجد مبارك را اصطبل كرده ، عود نمودند ، پس دوباره سعود براى تسخير نجف اشرف آمده ، كارى نكرده ، بازگشت « 5 » و در اين سال سعود نامسعود پسر بدگهر عبد العزيز با چندين هزار نفر اعراب براى تسخير كربلاى معلى حركت نمودند و در روز هيجدهم ماه ذيحجه « 6 » عيد غدير\r\n\r\n\r\n","description":"","footnote":"\r\n( 1 ) . در ناسخ التواريخ ، ج 1 ، ص 68 : استاد او ( محمد ) نام داشت .\r\n( 2 ) . ر ك : روضة الصفا ، ج 9 ، ص 381 ، ناسخ التواريخ ، ج 1 ، ص 68 .\r\n( 3 ) . اشاره به آيهء شريفه 179 ، سوره اعراف .\r\n( 4 ) . در ناسخ التواريخ ، ج 1 ، ص 68 ، روضة الصفا ، ج 9 ، ص 381 . آمده است كه : ( در ارض درعيه حصنى حصين برآورد ) :\r\nالمدينة الدرعيه .\r\n( 5 ) . ر ك : روضة الصفا ، ج 9 ، ص 381 ، ناسخ التواريخ ، ج 1 ، ص 68 .\r\n( 6 ) . برابر با 21 آوريل 1802 .\r\n","page_name":" 683 ","page_number":699},
  {"content":"\r\n\r\nوارد گشت و شهر را تصرف نمودند و از بامداد تا شش ساعت ، پنجهزار « 1 » نفر را كشتند و هرچه را ديدند بردند ، زنان را از حلى « 2 » و حلل عارى داشتند و ننگ ناموسى را بر احدى نگذاشتند و ضريح مبارك را درهم شكستند و قنديلهاى زر و سيم و جواهر رنگين كه سالهاى دراز از هر كشورى بدانجا حمل داده ، خزانه نموده بودند به غارت بردند و پس از شش ساعت از شهر بيرون شده ، اشياء منهوبه را بر شتران راهوار بسته ، به جانب درعيه رفتند .\r\nو هم در اواخر اين سال : [ 1216 
  ] رأى عالم‌آراى شاهنشاهى ، براى مسافرت مملكت خراسان در نوبت سيم قرار گرفت و فرمان احضار سپاه ظفرپناه اطراف بلاد صادر گشت و بعد از اندك‌مدتى ، حاضر ركاب شدند . « 3 »\r\nو در هفدهم ماه محرم سال 1217 « 4 » : موكب و الا به صوب خراسان نهضت نمود و روز نهم ماه ربيع اول اين سال : [ 1217 
  ] « 5 » خارج مشهد مقدس را لشكرگاه فرمود و شهر را محاصره نمود « 6 » و در اندك وقتى بلاى قحط بر محصورين نازل گشت و چون زمان محاصره به ماهى رسيد اهالى شهر در خانهء جناب ميرزا مهدى مجتهد « 7 » ، انجمنى نموده ، آن جناب را براى شفاعت روانهء اردوى اعلى داشتند و بعد از ورود به محفل شاهى چنين وانمود كه اهالى شهر را با استيلاى نادر ميرزا اختيارى نيست و اگر سپاه ظفرپناه شهر را به قهر و غلبه گشايند ، چندين هزار نفر مسلمان از مجاور و مسافر در معرض هلاك خواهند بود و البته با رأى معدلت‌آراى شاهى سازگار نخواهد شد و تمامى اعيان شهر تعهد دارند كه اگر حضرت شاهنشاه عدالت اكتناه به صوب دار الخلافه نهضت فرمايد و تسخير شهر را به وقت ديگر اندازد و اميرى با تدبير در اين حدود گذارد ، به اقتضاى وقت اهالى شهر نادر ميرزا را بىاختيار و شهر را به آن امير تسليم كنند و امرا و خوانين خراسان تصديق بر مراتب نمودند و حضرت شهريار جم‌اقتدار به احترام روضه مباركه رضويه و رحم بر امت حضرت خير البريه ( ص ) جناب ميرزا مهدى را با نيل مقصود روانه فرمود و نواب شاهزاده محمد ولى ميرزا را والى خراسان و حسين خان قاجار قزوينى را سردار نمود و موكب و الا از خارج شهر مشهد مقدس نهضت فرمود .\r\nو در اوائل ماه جمادى اول اين سال [ 1217 
  ] : وارد طهران گرديد .\r\nو در اين سال [ 1217 
  ] : برحسب وصيت حضرت شاه شهيد طاب‌ثراه ، صبيه مرضيه امير نامدار ميرزا محمد خان دولوى قاجار را به عقد ازدواج شاهزادهء آزاده ، نواب مستطاب و الا وليعهد دولت و نايب سلطنت ، عباس ميرزا درآوردند « 8 » و فرامين به احضار نواب شاهزاده حسين قلى ميرزا فرمانفرما و ساير شاهزادگان و اعيان ممالك ايران شرف صدور يافت و به اندك\r\n\r\n\r\n","description":"","footnote":"\r\n( 1 ) . در روضة الصفا ، ج 9 ، ص 382 : ( به شش ساعت هفتهزار عالم فاضل و مرشد كامل از علماى محققين و فضلاى صاحب يقين به قتل درآوردند ) . عدد متن منقول از ناسخ التواريخ ، ج 1 ، ص 68 است .\r\n( 2 ) . زيورها و پيرايه‌ها .\r\n( 3 ) . ر ك : ناسخ التواريخ ، ج 1 ، ص 69 : به اهتمام قائممقامى .\r\n( 4 ) . برابر با 20 مه 1802 .\r\n( 5 ) . برابر با 10 ژوئيه 1802 . در ترجمهء انگليسى فارسنامه ، ص 103 ترجمه ، اين تاريخ 8 ربيع اول ذكر شده است .\r\n( 6 ) . ر ك : ناسخ التواريخ ، ج 1 ، ص 120 ، به اهتمام بهبودى .\r\n( 7 ) . ر ك : ناسخ التواريخ ، ج 1 ، ص 121 .\r\n( 8 ) . ر ك : ناسخ التواريخ ، ج 1 ، ص 122 ، بهبودى .\r\n","page_name":" 684 ","page_number":700},
  {"content":"\r\n\r\nزمانى حاضر شدند .\r\nو مرحوم ميرزا فضل اللّه خاورى شيرازى در تاريخ ذو القرنين نگاشته است : كه كمال محبت حضرت صاحبقران دربارهء شاهزاده وليعهد از اين فقره مىتوان دانست كه با وجود پاكى دامان شاهنشاه گيتىستان از ارتكاب به آن هوش‌زداى پير و جوان ، براى آنكه مراتب عيش و نشاط را به كمال رساند به استعمال شراب ناب اجازه داد و به فتواى مفتى عقل ، ابواب شادمانى بر چهرهء اعالى و ادانى برگشاده و كار زاهدان رياكار از خفا به ظهور رسيد ،\r\nز پرده‌ها بدرافتاد رازهاى نهانى ، ولى زمان اين اجازه موقت به ايام عيش شاهزاده وليعهد بود و بس .\r\nو عيد نوروز سنه تنگوزئيل در بيست و هفتم ماه ذىقعده اين سال : [ 1217 
  ] « 1 » اتفاق افتاد .\r\nو در ماه صفر سال 1218 « 2 » : موكب و الا ، از دار الخلافه طهران براى تنبيه طايفه تركمان نهضت فرمود و در روز هفتم ماه جمادى اول اين سال : [ 1218 
  ] « 3 » بعد از حصول مقصود ، در دار الخلافه طهران نزول اجلال نمود .\r\nو هم در اين سال [ 1218 
  ] : نواب محمد ولى ميرزا و حسين خان قاجار قزوينى شهر مشهد مقدس را در چهار ماه تمام محاصره نمودند « 4 » و اهالى شهر از طول محاصره و قحطى غلات و شدت عمل نادر ميرزا ، ملول گشته ، شهر را به تصرف دادند و نادر ميرزا به خيال آنكه به اذن جناب ميرزا مهدى مجتهد شهر را واگذاشته‌اند ، با دو نفر به منزل ميرزا رفته ، او را شهيد كرده « 5 » ، فرار نمود و روز ديگر گرفتار گشته ، به شهرش آوردند و او را با جميع متعلقان ، روانه دار الخلافه داشتند . « 6 »\r\nو در اواخر ماه ذيقعده اين سال : [ 1218 
  ] « 7 » آنها را در پيشگاه حضور بازداشتند و بعد از جواب و سؤال او را و جمعى از برادران او را كشتند و جمعى ديگر را از ديده ، نابينا نمودند و چنان كه نگاشته شد در سال 1215 حاجى خليل خان ملك التجار سفير كبير دولت عليه ايران به مصاحبت سرجان‌ملكم سفير كبير دولت بهيه انگريز « 8 » مأمور به هندوستان گرديد و بعد از ورود به بندر بمباى « 9 » ، كارگزاران فرمانفرماى هندوستان ، مقدم او را محترم داشته ، كمال احترام را به عمل آورده ، او را در عمارتى ملوكانه فرود آوردند ، براى احترام او دويست نفر سرباز هنود با چهار نفر سركرده از اهل انگلستان بر در سراى او براى كشيك منزل دادند « 10 » ، روزى وقت غروب آفتاب دو سه نفر از نوكرهاى او براى تفنن چند تير تفنگ به جانب مرغانى كه بر بام\r\n\r\n\r\n","description":"","footnote":"\r\n( 1 ) . برابر با 21 مارس 1803 .\r\n( 2 ) . شروع در 3 ژوئن 1803 .\r\n( 3 ) . برابر با 5 اكتبر 1803 .\r\n( 4 ) . ر ك : ناسخ التواريخ ، ج 1 ، ص 123 ، بهبودى .\r\n( 5 ) . ر ك : ناسخ التواريخ ، بهبودى ، ج 1 ، ص 123 .\r\n( 6 ) . ر ك : ناسخ التواريخ ، بهبودى ، ج 1 ، ص 123 .\r\n( 7 ) . آخر اين ماه برابر با آخر مارس 1803 بود .\r\n( 8 ) . همان ( انگليس ) است .\r\n( 9 ) . بندر  Bombay  يا بمبئى مركز ايالت ماهاراشترا . اين بندر در جزيره‌اى از بحر عمان واقع است . ( معين )\r\n( 10 ) . ر ك : ناسخ التواريخ ، بهبودى ، ج 1 ، ص 130 ، روضة الصفا ، ج 9 ، ص 291 .\r\n","page_name":" 685 ","page_number":701},
  {"content":"\r\n\r\nو درختان نشسته بودند ، انداخته ، چند مرغ را كشتند و چون جماعت هنود آزار حيوانات را حرام مىدانند آن نوكرها را منع نمودند و كار به مشاجره كشيد و باقى نوكرها از خانه بيرون آمده ، بناى جنگ ميانه سرباز و نوكرهاى ايرانى گرديد و حاجى خليل خان براى خاموشى اين فتنه از در سراى درآمد كه گلولهء ناگهانى به او رسيد و جان را به جان‌آفرين تسليم نمود .\r\n قضا چون به گردون فروهشت پر * همه عاقلان كور گردند و كر \r\nوالى « 1 » بمباى تمامت آن دويست نفر سرباز و چهار نفر سركرده را گرفته ، در حبس انداخت و به فرمانفرماى هندوستان خبر رسانيد و فرمانفرما عريضه ارادتمندى و بيان واقعه را به دربار شاهنشاه ايران عريضه نمود و باليوز بصره و جماعتى از معارف انگليس با لباسهاى نيلى كه نشانهء ماتم است روانه نمود و شاهنشاه مروت اكتناه ، جوابى مرحمت‌آميز ادا فرمود و سربازهاى هنود و چهار نفر سركردگان كه در حبس بمبائى بود مرخص فرمود و محمد نبى خان شيرازى كه مردى باثروت و مكنت و صاحب كمال و معرفت و برادرزن « 2 » حاجى خليل خان بود ، مأمور به سفارت هندوستان شد و به مصاحبت باليوز بصره و صاحب‌منصبان ديگر روانهء بمباى گرديد و روز ورود او معادل دويست هزار نفر به استقبال او آمدند و او را در منزلى ملوكانه فرود آوردند و هر روزى به طرزى تازه ، عيش مهنا براى او آماده داشتند و مدت پنج ماه در بمباى به عيش و كامرانى گذرانيد ، پس اين سفير كبير به ولايت بنگاله شتافت و مدت يك سال « 3 » در عشرت و عزت كام دل را حاصل نمود و مبلغ پنجاه‌هزار تومان رايج ايران « 4 » به خونبهاى حاجى خليل خان به پسرش محمد اسماعيل خان دادند ، بعلاوه ، وجهى به مشاهره براى او معين نمودند و سالهاى دراز محمد اسمعيل خان در شهر پاريس و لندن به عيش و عشرت زندگانى نمود « 5 » و لباس ايرانى را ترك نكرد و كلاه بلند پوست بره سياه و جبهء آستين دراز و قبا و ارخالق بلند و زيرجامهء گشاد و كفش ساغرى پاشنه‌دار را مادام حيات بپوشيد و در حدود سال هزار و دويست و هشتاد و چيزى در شهر پاريس وفات يافت .\r\nو هم در اين سال 1218 شاهنشاه ممالك روس در خيال مداخلت در مملكت آذربايجان و ارمنستان و قراباغ افتاد و براى انجام اين خيال سيسيانوف « 6 » را كه اهالى آذربايجان به ظرافت او را ايشپخدر « 7 » ( ايش‌پخ‌در ) گفتند و از وزراى نامى روس بود با چندين فوج سواره و پياده و توپخانه مأمور به صوب تفليس فرمود و گرگين خان والى تفليس مقدم او را گرامى داشته ، شهر را به اختيار به تصرف سپاه روس داد و ايشپخدر بعد از نظم نواحى تفليس به جانب\r\n\r\n\r\n","description":"","footnote":"\r\n( 1 ) . در ناسخ التواريخ ، ج 1 ، ص 131 نام وزير انگليسى رادويزلى و نام والى بصره : مسترمنسى آمده است . در روضة - الصفا ، ج 9 ، ص 392 ، نام فرمانروا : ماركويس لاردولزلى و باليوز بصره مسترمتستى است .\r\n( 2 ) . در ناسخ التواريخ ، بهبودى ، ج 1 ، ص 131 ، محمد نبى خان ، خواهرزاده حاجى خليل خان خوانده شده است . و چنين است در روضة الصفا ، ج 9 ، ص 392 .\r\n( 3 ) . ر ك : ناسخ التواريخ ، ج 1 ، ص 131 ، بهبودى .\r\n( 4 ) . ر ك : روضة الصفا ، ج 9 ، ص 392 .\r\n( 5 ) . ر ك : روضة الصفا ، ج 9 ، ص 392 .\r\n( 6 ) .  Zizianov  سردار گرجى روس كه در فاصله سالهاى 5 - 1802 فرماندهى سپاه روس را در اين منطقه برعهده داشت .\r\n( 7 ) . اين كلمه به صورتهاى ابشپختر ، ايشپخدر ، همان لغت انگليسى  Inspector  است كه به معنى بازرس مىباشد اما در تحت تاثير معنىسازى عاميانه تركان آذربايجان اين كلمه را به معنى ( كثيف‌كار ) گرفته‌اند .\r\n","page_name":" 686 ","page_number":702},
  {"content":"\r\n\r\nگنجه حركت نمود و شهر گنجه را در غره ماه شوال اين سال [ 1218 
  ] « 1 » به قهر و غلبه گرفته ، حكم به قتل‌عام داد و جواد خان زيادلوى قاجار « 2 » والى گنجه شربت شهادت را چشيد پس به حكم ايشپخدر باقىماندگان مسلمانان را از شهر گنجه اخراج كرده تمامت محلات را به تصرف لشكرى و ارامنه دادند و محمد خان قاجار « 3 » قوينلو كه از بدايت دولت ابدمدت قاجار به ايالت ايروان برقرار بود بىجنگ و جدال رشتهء انقياد ايشپخدر را به گردن گرفت و چون اخبار به مسامع عز و جلال رسيد نخست نواب وليعهد عباس ميرزا نايب السلطنه را با چند فوج سواره و پياده براى دفع ايشپخدر مأمور فرمود و قامت قابليت او را به يك ثوب زره فولادى كه دست به دست از جوجى خان پسر چنگيز خان به خزانه عامره رسيده بود ، بياراست و ميرزا عيسى وزير نايب السلطنه به وزارت شهر طهران مأمور گرديد و جناب ميرزا شفيع صدر اعظم را ، مشير و مشار و صاحب‌اختيار كارهاى نواب نايب السلطنه فرمود .\r\nو روز بيست و هشتم ماه ذىحجه اين سال : [ 1218 
  ] « 4 » نواب معزى اليه از طهران حركت نمود . و موكب فيروزى كوكب شاهنشاهى در اواسط محرم سال 1219 « 5 » با حشمت دارا و شوكت اسكندر براى سفر آذربايجان روى سعادت به جانب چمن سلطانيه آورد و همواره در انتظار خبر از جانب فرزند نامدار بود كه چاپار اخبار رسيد و معلوم گرديد كه نواب نايب السلطنه چندين كرت با ايشپخدر مبارزت فرموده ، گاهى غالب و وقتى مغلوب گشته است و اعليحضرت فتح على شاه جماعتى را از مردمان خراسان بر مقدمه سپاه روانه فرمود و از چمن سلطانيه نهضت نموده چون باد و برق به كناره رود ارس رسيد توكل به الطاف الهى نموده با تمامت سپاه بىواسطه كلك « 6 » و كشتى از رودى كه به مثابه دريائى است گذشتند و در سه فرسخى « 7 » شهر ايروان در لشكرگاه نواب نايب السلطنه فرود آمدند و چون ايشپخدر در مسجد جامع ايروان كه در خارج شهر است ، منزل نموده شهر را محاصره داشت ، روز ديگر نواب نايب السلطنه تا كنارهء مسجد رفته ، جنگى سخت با روسيه نمود ، روز ديگر محمد خان قاجار - قوينلو « 8 » والى ايروان از شهر پيغام فرستاد كه نگاهبان حصار ايروان جماعتى از ارامنه‌اند ، بيم آن را دارم كه به حمايت كيش و مذهب خود ، با روسيان ساخته ، شهر را به او دهند و حضرت شهريارى فورا جماعتى از پيادگان لشكر را مأمور به قلعه ايروان فرمود و آن جماعت دلير وارد قلعه ايروان شدند و روز ديگر چندين فوج براى منع آذوقه و علف از اردوى ايشپخدر مأمور گشته سر راهها را برگرفتند و از هرجا سيورساتى مىآوردند ، تصرف كرده ، كار را بر ايشپخدر\r\n\r\n\r\n","description":"","footnote":"\r\n( 1 ) . برابر با 14 ژانويه 1804 .\r\n( 2 ) . ر ك : روضة الصفا ، ج 9 ، ص 389 : ( و از عهد سلاطين صفويه موسويه در آن بلاد حكومت و كفالت داشت ) . او بهمراه يكى از پسرانش كشته شد . روضة الصفا ، ج 9 ، ص 390 .\r\n( 3 ) . در روضة الصفا ، ج 9 ، ص 390 : محمد خان قاجار ايروانى .\r\n( 4 ) . برابر با 9 آوريل 1804 .\r\n( 5 ) . برابر با 26 آوريل 1804 .\r\n( 6 ) . كلك :  ( Kalak )  قايق‌گونه‌اى مركب از چوبها و نىها و علفها كه آنها را بهم بندند و چند مشك را پر باد كرده بر آن نصب كنند و بر آن نشينند و بجاى قايق از آن استفاده كنند . ( معين )\r\n( 7 ) . در روضة الصفا ، ج 9 ، ص 398 ، آمده است كه : فتح على شاه روز جمعه 19 ربيع الثانى كرپىچاى مستقر شد .\r\n( 8 ) . ر ك : روضة الصفا ، ج 9 ، ص 399 .\r\n","page_name":" 687 ","page_number":703},
  {"content":"\r\n\r\nسخت نمودند كه لابد شده ، لشكرى را برداشته ، براى پس گرفتن آذوقه خود بتاخت و از اين جانب اعليحضرت فتح على شاه ، على قلى خان شاهسون « 1 » را از جانبى و پير قلى خان « 2 » را از جانب ديگر مأمور فرموده ، اردوى روسى را در ميان انداخته ، آتش حرب افروخته گشت و سپاه روسى بشكست و نزديك به چهارهزار نفر سرباز روسى اسير و قتيل داشته ، عود نمودند و برحسب امر در كناره اردو از سرهاى روسيه كله‌مناره‌ها ساختند و اسيران را به ممالك خراسان و عراق و فارس فرستادند از جمله پنجاه نفر كه سركردهء آنها معروف به ارس خان « 3 » بود با معتمدى روانه شيراز نمودند و مدتى توقف داشتند و اين ارس خان سعادت يافته ، به شرف اسلام رسيد و ايشپخدر بعد از اين شكست در نيمه شبى از اوائل ماه جمادى اول « 4 » ، اردوى خود را برداشته ، از كنارهء حصار شهر ايروان ، كوچ كرده به جانب تفليس تاخت و در وقت بامداد اين خبر به حضرت شهريار رسيد ، فورا محمدحسين خان قاجار قوينلو « 5 » را كه به علت كلفتى لب او را « دوداق » مىگفتند از پى ايشپخدر روانه فرمود و تا حوالى تفليس در تعاقب آنها مىتاخت و هر كس را يافت از لباس هستى عارى ساخت و چون زمان سردى هوا نزديك گرديد ، هر ناحيتى از قراباغ و آذربايجان را به اميرى كاردان سپردند و موكب و الا به جانب دار الخلافه طهران نهضت فرمودند و روز هفدهم ماه رجب اين سال : [ 1219 
  ] « 6 » نزول اجلال نمود .\r\n كوس از پى شادى دگر * سر كرد افغان از جگر\r\nكز روس با فتح و ظفر * فتح على شاه آمده \r\nو هم در اين سال : [ 1219 
  ] احكام مطاعه به ولايت آذربايجان و فارس صادر گرديد كه معادل يك‌صد ارابه توپ قلعه‌كوب و جلو از مس و برنج ريخته ، اسباب آنها را ساخته و پرداخته ، آماده دارند و حضرت وليعهد عباس ميرزا به اهتمام ميرزا عيسى مشهور به ميرزا بزرگ وزير در شهر تبريز ، برحسب فرمان ، توپهاى آذربايجان را مهيا نمودند و نواب حسين على ميرزا به اهتمام چراغ على خان نوائى وزير فارس در شهر شيراز توپهاى فرمايشى را با اسباب تمام به انجام رسانيده ، روانه داشتند .\r\nو عيد نوروز اودئيل در نوزدهم ذىحجه اين سال : [ 1219 
  ] « 7 » واقع گرديد و اعليحضرت شاهنشاهى بعد از جشن نوروزى ، مقرر فرمود كه سواران سپاه ظفرپناه ، يراق و اسباب اسبهاى خود را از طلا و نقره ترتيب دهند و پيادگان لشكر نصرت‌اثر نيز اسباب خود را از زر و سيم كنند براى آنكه در زمان سفر علاوه‌بر مقررى ديوانى ، وجه معاشى با خود داشته باشند و بعد از اجتماع عساكر فيروزىمآثر ، خاقان گيتىستان ،\r\nدر روز بيست و چهارم ماه صفر سال 1220 « 8 » رايات ظفرآيات را از طهران به\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 400 .\r\n( 2 ) . در روضة الصفا ، ج 9 ، ص 400 : ( پير قلى خان شامبياتى ) .\r\n( 3 ) . ر ك : روضة الصفا ، ج 9 ، ص 400 .\r\n( 4 ) . شروع در 8 اوت 1804 .\r\n( 5 ) . ر ك : روضة الصفا ، ج 9 ، ص 400 .\r\n( 6 ) . برابر با 22 سپتامبر 1804 كه روز دوشنبه بود : روضة الصفا ، ج 9 ، ص 401 .\r\n( 7 ) . برابر با 21 مارس 1805 .\r\n( 8 ) . برابر با 24 مه 1805 .\r\n","page_name":" 688 ","page_number":704},
  {"content":"\r\n\r\nجانب آذربايجان افراشته ، چمن سلطانيه را لشكرگاه فرمود و در روز شانزدهم ماه ربيع اول اين سال « 1 » موكب و الا حركت فرموده ، در روز سيزدهم ماه ربيع دويم « 2 » ، اخبار فتح و فيروزى از جانب نواب نايب السلطنه و غلبه بر سپاه روس و فرار سردار آنها به مسامع عز و جلال رسيد .\r\nو در همين اوقات از جانب رشت خبر آمد كه سپاه روس از دريا عبور كرده ، بندر انزلى را تصرف نمودند و به اهتمام ميرزا موسى منجم‌باشى رشتى والى گيلانات آنها را شكست داده ، فرار كرده از خشكى به دريا گريختند و چون احتمال مىرفت كه سپاه روس باز عود به گيلانات كنند ، لهذا خاقان زمان براى عواقب‌انديشى و قرب جوار ، از آب ارس گذشته در منزل اصلان‌دوز « 3 » ، قبه خرگاه را به اوج مهر و ماه رسانيد و بعد از چند روزى از جانب نواب نايب السلطنه خبر رسيد كه در چندين مصاف با ايشپخدر و سپاه روس ، مصاف داده ، در همه وقت فتح و ظفر نصيب نواب معزى اليه گشته ، فيروزى يافته است و در برابر آن زحمات ايالت ممالك آذربايجان و قراباغ از حدود قاپلان‌كوه « 4 » تا دربند « 5 » به عهدهء اهتمام وليعهد دوران ، نايب السلطنه مقرر فرمود ، پس موكب فيروزى كوكب در اواخر ماه جمادى اول اين سال [ 1220 
  ] « 6 » : عرصهء دار الخلافه طهران را به وجود خود زينت داد و هر روزه از جانب آذربايجان و قراباغ و ارمنستان خبرى مىرسيد كه ايشپخدر سردار سپاه روس از فلان‌جا گذشت و با فلان سردار ايرانى مصاف داد ، گاهى مغلوب و گاهى غالب آمد تا آنكه در روز ششم ماه ذىحجه اين سال [ 1220 
  ] « 7 » : سر و دست او را از آذربايجان در حضرت خاقان جهان فتح على شاه رسانيدند و جناب ملك الشعرا فتح على خان صبا تخلص قصيده‌اى در اين باب گفته و در معنى را سفته است :\r\n لوحش اللّه پيكرت آسود از پيكار روس * اينك اينك خاك درگاهت سر سالار روس \r\nو تفصيل آن بر اين وجه است كه چون اردوى روس نزديك باكوبه آمد ايشپخدر حيلتى انديشيد كه حسين قلى خان « 8 » حاكم باكوبه را فريب دهد و روى دل او را به وعده و عطا با خود كند ، پس رسولى چرب‌زبان را به جانب خان فرستاد و ملاقات او را طالب گشت و حسين قلى خان قبول نمود و در برابر حيلت او كيدى نمود و در ميانهء اردوى ايشپخدر و شهر باكوبه محلى را براى ملاقات معين نمود و روز ديگر حسين قلى خان و ابراهيم خان پسرعموى او و دو نفر ديگر از باكوبه به ميعادگاه رفتند و ايشپخدر نيز با سه نفر حاضر گشت و در ميانهء سؤال و جواب ، ابراهيم خان تفنگ خود را از پس پشت ايشپخدر بگشاد كه گلوله آن از سينه‌اش\r\n\r\n\r\n","description":"","footnote":"\r\n( 1 ) . برابر با 14 ژوئن 1805 .\r\n( 2 ) . برابر با 11 ژوئيه 1805 .\r\n( 3 ) . در سمت راست ساحل رود ارس نزديك دهانه قره‌سو .\r\n( 4 ) . يا قافلان‌كوه : كوهى است در جنوب شرقى آذربايجان . ( معين ) در مشرق ميانه .\r\n( 5 ) . شهرى در قفقاز كه در كنار درياى خزر است و تا قبل از سلطنت فتح على شاه شمالىترين شهر مرزى ايران به‌شمار مىرفت . ( معين )\r\n( 6 ) . در حدود 20 اوت 1804 .\r\n( 7 ) . برابر با 25 فوريه 1806 .\r\n( 8 ) . ر ك : ناسخ التواريخ ، بهبودى ، ج 1 ، ص 142 ، روضة الصفا ، ج 9 ، ص 415 .\r\n","page_name":" 689 ","page_number":705},
  {"content":"\r\n\r\nبجست « 1 » ، سر و دست او را بريده به طهران رسانيدند و غريب‌تر از اين واقعه آنكه در تمامت تواريخ قاجاريه نگاشته‌اند كه روزى امناى درگاه حضرت فتح على شاه در حضور جناب ميرزا محمد اخبارى نيشابورى « 2 » كه از علماى مشهور است و در علوم غريبه مهارتى تمام داشت از زحمات سپاه روس در آذربايجان و فساد ايشپخدر شكايت و حكايت نمودند و به كنايه و استعاره خواهش نمودند كه بلكه بتوانيد دفع شر او را از مسلمانان بفرمائيد كه به منزله جهادى خواهد بود ، جناب ميرزا قبول نمود و فرمود سر خود را در راه مسلمانان از دست دادم و سر ايشپخدر را انشاء اللّه به موعد چهل روز به حضور فتح على شاه رسانيدم و جماعتى تاريخ اين ميعاد را برداشته به نظر حضرت شهريارى رسانيده ، ضبط و ثبت نمودند .\r\nدر جلد اول از تاريخ قاجاريه از مجلدات ناسخ التواريخ نگاشته است « 3 » كه حاجى ميرزا محمد در بقعه مباركه حضرت شاهزاده عبد العظيم ( ع ) به زاويه‌اى دررفت و صورت مردى را به قصد ايشپخدر بر ديوار زاويه رسم نمود و خود بنشست و آن ذكرى كه مىدانست به كار بست و همانا عبد الحسين خان پسر حاجى محمد حسين خان صدر اعظم اصفهانى « 4 » كه در ميان عرب و عجم به فضل و ادب و راستى گفتار و درستى كردار كالشمس فى رابعة النهار « 5 » است شبى نگارنده اين كلمات را حديث كرد كه آن ايام كه حاجى ميرزا محمد بر اين طلب و تعب نشسته بود ، در روضه شاه عبد العظيم به زاويه او رفتم و او را نگريستم كه رشته‌اى از پس پشت خود گذرانيده و بر دو جانب آن صورت كه بر ديوار زاويه رسم كرده بود بسته و هر دو چشم بر چهرهء آن تمثال برگماشته بر آن‌سان كه دو پياله خونين مىنمود و پيوسته كلماتى چند بر زبان داشت و چنان مستغرق آن خيال بود كه از درون شدن و بيرون رفتن من از زاويه ، هيچ آگاه نگشت « 6 » ، القصه اين كار همى كرد تا روزى كه وقت رسيد ، كاردى را برگرفت و بر سينه نقش آن ديوار زد و بازآمد و گفت در اين وقت ايشپخدر را كشتند و امناى دولت همى روز شمردند تا بامداد روز چهلم دررسيد ، پادشاه براى او پيغام فرستاد كه روز ميعاد رسيد ، در جواب گفت ، هم امروز سر ايشپخدر خواهد رسيد و مردمان چشم‌براه نشستند تا وقت نماز ديگر رسيد باز پادشاه پيام فرستاد كه اينك روز به پايان مىرسد و از سر ايشپخدر خبرى نيست ، پاسخ داد كه اگر پاى اسب حامل سر ، لنگ شود كه چند ساعت از وعده بگذرد ، بر من ايرادى نيست و ساعتى برنيامد كه چاپار دررسيد و سر ايشپخدر و دست او را برسانيد و معلوم شد كه از شش فرسخى طهران اسب او از يك پا لنگ گشته و به زحمت آمده است و از پس اين واقعه امناى دولت از او درخواست نمودند كه همين معامله را با پادشاه روس كند ، در جواب گفت پادشاهان را به سهل و آسانى نمىتوان زيان رسانيد و مرا در كيفر ايشپخدر كه سردارى بزرگ\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 415 ، ناسخ التواريخ ، بهبودى ، ج 1 ، ص 143 .\r\n( 2 ) . ر ك : روضة الصفا ، ج 9 ، ص 415 ، ناسخ التواريخ ، بهبودى ، ج 1 ، ص 143 .\r\n( 3 ) . ر ك : ناسخ التواريخ ، بهبودى ، ج 1 ، ص 143 .\r\n( 4 ) . ر ك : ناسخ التواريخ ، بهبودى ، ج 1 ، ص 143 .\r\n( 5 ) . مرحوم دهخدا اين مثل را به صورت كالشمس فى وسط النهار نيز ضبط كرده كه در هر دو به معنى نهايت آشكارى است . امثال و حكم ، ص 1186 .\r\n( 6 ) . ر ك : ناسخ التواريخ ، بهبودى ، ج 1 ، ص 144 .\r\n","page_name":" 690 ","page_number":706},
  {"content":"\r\n\r\nو نفسى قوى داشت خواهند كشت « 1 » و چنان شد كه گفت و امناى دولت ايران عذر او را خواسته « 2 » ، از طهران روانه بغداد گرديد و بعد از ورود او ، اهالى محلهء كاظمين ( ع ) ناگهان بر او شوريده و غوغا نموده ، هم‌آواز گفتند حاجى ميرزا محمد نيشابورى كافرى است عنود و ملحدى است مردود « 3 » و حاجى معزى اليه ، بىخبر در خانه خود نشسته و با ياران همى گفت از كشتن من ساعتى بيش نمانده است كه مردمان دررسيدند و او را بكشتند .\r\n دشمن طاووس آمد پر او * اى بسا كس را كه كشته فر او « 4 » \r\nو نگارنده اين فارسنامه از جماعتى مردمان كهنه سال‌خوردهء فيروزآباد شنيدم كه حدود سال 1215 و 1216 جناب حاجى ميرزا محمد اخبارى نيشابورى در قصبه فيروزآباد توقف داشت و به اقامت نماز جمعه و جماعت مىپرداخت كه ملخ مصرى محصول بيشتر از بلوكات فارس را خورد ، پس به بلوك فيروزآباد ، هجوم آورد و روزى گذشت و زيان بسيار رسانيد اهل فيروزآباد از جناب ميرزا درخواست دعائى براى دفع و رفع ملخ نمودند آن جناب كلماتى بر پاره كاغذى نگاشت و فرمود اين كاغذ را در ميان صحراى فيروزآباد بر چوب بلندى بسته بر تلى كه تمامت صحرا ديده شود نصب كنند و به آواز بلند بگويند : « محمد نيشابورى گفته است الان برويد » و چون چنين كردند تمامت ملخها دفعة برخاستند ، چنان كه مانند ابرى از آفتاب سايه انداختند و رفتند و ديگر نيامدند .\r\nو هم در اين سال : [ 1220 
  ] چراغ على خان نوائى بعد از هفت سال از وزارت فارس ، معزول گرديد و باعث آن چنين شد كه : چون زمان وزارت به درازا كشيد و جماعتى از عمال فارس از او رنجيده به دربار معدلت‌مدار رفتند و چون ميرزا رضا قلى نوائى منشى رسائل ، پسر عم و پدرزن چراغ على خان و وكيل فارس بود عرايض فارسيان را ديگرگونه به عرض همايونى مىرسانيد و زمان توقف فارسيان به درازا كشيد و آقاجانى قيرى ضابط سابق بلوك قيرو كارزين فارس « 5 » كه در شاعرى « سائل » « 6 » تخلص مىنمود از شكايتيان چراغ على خان در دار الخلافه طهران بود ، براى عزل چراغ على خان آنچه فارسى در طهران بودند از امير نامدار و كسبه بازار تا عمله گل‌كار ، همه را در روز معين به وعده مهمانى در منزل خود خواست و آنها را سوگند به قرآن با خود شريك نمود و روز ديگر معادل دويست نفر بلكه بيشتر در ميدان ارگ مجتمع شدند و غوغا و فرياد آنها به مسامع عز و جلال رسيد ، اعليحضرت شاهنشاه ، سبب غوغا را پرسيد ، عرض نمودند جماعت فارسيان مىخواهند عرايض خود را بىواسطه به عرض رسانند و چون به حضور رسيدند آنچه توانستند از ظلم و ستم چراغ على خان معروض داشتند و مسجل\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، بهبودى ، ج 1 ، ص 144 .\r\n( 2 ) . ( امناى دولت را از كردار او وحشتى در ضمير نشست و با خود گفتند دور نيست هركه او را برنجاند با ايشپخدرش به يك پهلو بخواباند ، پس حيلتى طراز كردند كه شهريارش به سخنان دلنواز ، در كمال اكرام و اعزاز سفر عتبات عاليات فرمود ) . ناسخ التواريخ ، بهبودى ، ج 1 ، ص 144 .\r\n( 3 ) . در ناسخ التواريخ ، ج 1 ، ص 145 : ( او كافرى است جحود و مردى مردود ) .\r\n( 4 ) . شعر از مولوى است در دفتر اول مثنوى حكايت زرگر عاشق .\r\n( 5 ) . در متن : ( فارسى ) .\r\n( 6 ) . و هو : آقا محمد سعيد مشهور به آقاجانى قيرى سالها مقيم شيراز بود و به ضابطىقير رسيد و در سال 1215 از ضابطى قير و كارزين معزول شد و در سال 1222 وفات يافت . ر ك : فارسنامه ناصرى ، ج 2 ، قير و كارزين .\r\n","page_name":" 691 ","page_number":707},
  {"content":"\r\n\r\nنمودند كه مدتى است ميرزا رضا قلى نگذاشته است كه عريضه فارسيان از لحاظ مبارك بگذرد ، پس به فرمان شاهى ، چراغ على خان از وزارت فارس معزول گرديد و نصر اللّه خان قراگوزلو كه اميرى كافى و وزيرى وافى بود به وزارت فارس سرافراز گرديد و باعث عزل چراغ على خان را وجه ديگر [ هم 
  ] گفته‌اند كه در ذيل ذكر بلوك قير و كارزين ، انشاء اللّه نگاشته شود و چراغ على خان در فنون ادبيه و عربيه و حل مشكلات اشعار فارسى مهارتى تمام داشت و در شيراز بيشتر شبها را با علما و فضلا به مسامرت و مصاحبت مىگذرانيد و ميرزا يوسف و ميرزا ابو القاسم همدانى كه هريك در علم و فضل فريد زمان بودند از اصفهان به منادمت او به شيراز آمدند و ميرزا ابو القاسم برادر كوچك ميرزا يوسف بعد از چندين سال از لباس اهل علم خارج شده ، وزير نواب محمد حسين ميرزا حشمت الدوله ، والى كرمانشاهان گرديد و او را به لقب ذو الرياستين ملقب داشتند و از مآثر چراغ على خان در شيراز كاروانسراى چراغ على خان است كه در اصل از موقوفات مرحوم امام ويردى بيك خلف بيگى بود و سالها ويرانه گشت و چراغ على خان به اذن متولى تعمير نمود و به نام او شهرت يافت چنان كه در وقايع سال 1094 نگاشته گرديد .\r\nو عيد نوروز سنه پارس‌ئيل در روز غره ماه محرم سال : 1221 « 1 » اتفاق افتاد و شهريار ديندار به جاى جامهء زرتار لباس نيلى درپوشيد و ايام عاشورا را به تعزيه‌دارى خامس آل عبا گذرانيد و بعد از اين ايام چهار نفر از عقلاى ممالك ايران [ را 
  ] انتخاب نمود و آنها را وزراى اربعه فرمود « 2 » و براى هريك ، كارى مخصوص و رتبه‌اى قرار داد پس رشته مهمات مملكت از نصب و عزل حكام و اميران و لشكركشى و مملكت‌گيرى را در كف كفايت جناب ميرزا شفيع مازندرانى « 3 » گذاشت و او را وزير اول و صدر اعظم فرمود و قرار معاملات و تشخيص جمع و خرج و وجوه ماليات و پيشكشى حكمرانان ممالك را به دست جناب حاجى محمد حسين خان « 4 » والى اصفهان سپرده او را مستوفى الممالك نموده به لقب امين الدوله سرافراز گرديد و جناب معزى اليه با آنكه درسى نخوانده و خطى نشناخته بود ، از قوت حافظه خود محاسبات را از يك تومان تا از كرور بگذرد ، به حساب بندهاى انگشتان نگاه داشتى و جمع و خرج و ضرب و قسمت را زودتر و بىخطاتر از ارباب دفاتر نمودى و نگاشتن فرامين و ملفوفه‌جات و تحرير مراسلات و نامه‌هاى دولتى را به ميرزا رضا قلى نوائى « 5 » رجوع فرمود و او را منشى الممالك نمود و ايصال مواجب و جيره و علوفه سپاه و ثبت اسامى افراد لشكر و تعيين حضور و غيبت و وفات هريك را به ميرزا هدايت اللّه تفرشى « 6 » كه سيدى جليل النسب بود ، واگذاشت و او را وزير لشكر فرمود ، پس از فراغت اين امور ، فرامين به احضار لشكر از مصدر جلال صادر گشت و در موعد معين به دربار\r\n\r\n\r\n","description":"","footnote":"\r\n( 1 ) . برابر با 21 مارس 1806 .\r\n( 2 ) . ر ك : ناسخ التواريخ ، ج 1 ، ص 147 ، روضة الصفا ، ج 9 ، ص 416 ، صدر التواريخ ، ص 54 .\r\n( 3 ) . ر ك : صدر التواريخ ، ص 44 ببعد .\r\n( 4 ) . ر ك : روضة الصفا ، ج 9 ، ص 417 .\r\n( 5 ) . ر ك : روضة الصفا ، ج 9 ، ص 417 ، ناسخ التواريخ ، ج 1 ، ص 147 .\r\n( 6 ) . ر ك : روضة الصفا ، ج 9 ، ص 417 ، در صدر التواريخ ، ص 55 ، آمده است كه : در ناسخ التواريخ ، در ذيل تعيين وزراى اربعه به جاى ميرزا هدايت اللّه وزير لشكر ميرزا اسد اللّه نورى پدر ميرزا آقا خان صدر اعظم آمده و جهت اين كار آن است كه سپهر در عهد صدارت ميرزا آقا خان صدر اعظم نورى بوده و عمدا چنين كرده است .\r\n","page_name":" 692 ","page_number":708},
  {"content":"\r\n\r\nشهريارى حاضر شدند .\r\nو روز بيست و پنجم ماه ربيع اول اين سال [ 1221 
  ] « 1 » : براى دفع سپاه روس به عزم چمن سلطانيه نهضت نمود و بعد از چند روز رايات ظفرآيات را در آن چمن بهشت مانند برپا نمودند و بعد از چند روز ايلچى از جانب ناپليون « 2 » فرمانفرماى ممالك فرانسه با نامهء محبت ختامه وارد گرديد و خلاصهء نامهء او آنكه : ما و شما با روسيه دشمن مىباشيم بايد به قاعده‌اى كه « دشمن دشمن دوست است » ، عقد مودت ميان ما و شما مستحكم گردد و مطلب ديگر آنكه لقب ايمپراطورى پادشاهان فرنگستان بايد به تصديق پادشاه ايران و روم باشد ، خواهشمند هستيم كه در عنوان جواب نامه ناپليون ايمپراطور نگاريد ، پس جوابى با صواب نگاشته به ايلچى فرانسه سپرده ، او را به خلعت و انعام سرافراز داشتند . « 3 »\r\nو هم در اين اوقات : اخبار مسرت آيات از جانب آذربايجان و فتوحات نواب نايب السلطنه در آن سامان پىدرپى رسيد .\r\nو هم در اين ايام : سليمان پاشا مشهور به كهيا « 4 » سردار سپاه رومى كه به اذن على پاشا والى بغداد از حد خود تجاوز كرده و از صحراى زهاب كرمانشاهان گذشته لشكر به طاق‌گرا « 5 » آورد و نواب محمد على ميرزا حكمران كرمانشاه بعد از شكستن سپاه رومى ، او را اسير فرموده ، روانه اردوى اعلى نموده بود ، وارد گرديد و پادشاه ظفرپناه حكم نمود تا قيد و زنجير را از او برداشته ، در منزل جناب ميرزا شفيع صدر اعظم توقف نمود و موكب و الا بعد از اطمينان خاطر از جانب آذربايجان و كرمانشاهان از چمن سلطانيه نهضت نمود و در بيست و دويم ماه جمادى دويم « 6 » در دار الخلافه طهران نزول اجلال فرمود و على پاشا والى بغداد براى خلاصى كهيا ، دست ضراعت به دامان شفاعت اعلم مجتهدين زمان شيخ جعفر نجفى « 7 » زد و آن جناب را از نجف اشرف به بغداد طلبيده ، او را روانه دار الخلافه طهران نمود و بعد از ورود جناب شيخ و شفاعت براى خلاصى سليمان پاشا كهيا ، اعليحضرت شاهنشاه ، قامت قابليت كهيا را به خلعت آفتاب طلعت زينت داده ، او را به جناب شيخ سپرده ، روانه بغداد شدند .\r\nو در اين سال [ 1221 
  ] : بعد از عود حضرت شهريار كامكار از چمن سلطانيه و مراجعت نواب نايب السلطنه از قراباغ و اقصى بلاد آذربايجان ، جماعت روسيه كه در نواحى تفليس و شيروانات بودند فرصت يافته ، باكوبه و دربند و شكى و گنجه و ساليان ، بلكه تمام نواحى آن جانب رود ارس را جز ايروان تصرف نمودند .\r\n\r\n\r\n","description":"","footnote":"\r\n( 1 ) . برابر با 12 ژوئن 1806 .\r\n( 2 ) .  Napoleon  امپراطور فرانسه ( 1769 تا 1821 ) .\r\n( 3 ) . ر ك : روضة الصفا ، ج 9 ، ص 418 ، ناسخ التواريخ ، ج 1 ، ص 148 .\r\n( 4 ) . كهيا : لغت تركى است به معنى كدخدا و از القاب دربار عثمانى است . ر ك : روضة الصفا ، ج 9 ، ص 427 .\r\n( 5 ) . گردنه‌اى در جاده كرند به سرپل بين آبادى سرخه‌ديزه و پاطاق كه چون از فراز آن به نشيب شروع شود در اثناى راه به طاقى رسند كه مانند طاق بستان از كوه كنده شده و آن به طاق‌گرا معروف است و در افواه مشهور است كه گرائى :\r\n( دلاكى ) اين طاق را ساخته :\r\n ز حد بيستون تا طاق‌گرا * جنيبتها روان با طاق دهرا \r\nنظامى ( معين )\r\n( 6 ) . برابر 6 سپتامبر 1806 .\r\n( 7 ) . در روضة الصفا ، ج 9 ، ص 429 : محمد جعفر نجفى لحساوى .\r\n","page_name":" 693 ","page_number":709},
  {"content":"\r\n\r\nو عيد نوروز سنه توشقان‌ئيل در دوازدهم ماه محرم سال 1222 « 1 » اتفاق افتاد و سلطان ظفرپناه فتح على شاه ، بعد از جشن نوروزى تمام لشكر نصرت‌اثر را از ممالك محروسه به درگاه اعلى حاضر فرمود و براى حراست حواشى مملكت و دفع دشمنان دولت ابدمدت از طهران نهضت نمود [ و 
  ] عرصهء چمن سلطانيه را غيرت جنات اربعه فرمود :\r\n تا كدامين مرز از شيراوژنان گردد خراب * تا كدامين ملك از گندآوران ويران شود \r\nو چندين سواره و پياده و توپخانه براى مدد نواب نايب السلطنه ايفاد آذربايجان نمود و چون خبر كشتن ايشپخدر سردار بزرگ روس ، گوشزد حضرت الكسندر ايمپراطور رسيد ، بلاتأمل غراف گداويچ « 2 » كه پيرى سالخورده و تجربتها اندوخته بود سپهسالار نموده بجاى ايشپخدر روانه داشت و چون دولت بهيه روس با دو دولت عليه ايران و روم مخاصمه داشت ، غراف گداويچ ، حيلتى انگيخت كه با دولت ايران سخنى از مصالحه گويد « 3 » و كار خود را يك‌سر با رومى اندازد ، پس بنابراين خيال ايشك آقاسى خود را « 4 » براى اظهار ارادت به رسالت روانه درگاه حضرت شاهنشاه ايران نمود و مراسله‌اى كه ايمپراطور روس به جناب ميرزا شفيع صدر اعظم نگاشته و پاره‌اى از هدايا را كه فرستاده بود به صحابت او فرستاد و فرستادهء سپهسالار ، بعد از ورود در منزل جناب صدر اعظم فرود آمد و مطالب خود را ادا نمود و حضرت شاهنشاه ايران جواب او را چنين فرمود كه در باب موافقت دو دولت قوىآيت ، از جانب ما مضايقتى نيست « 5 » ولى تا مشت خاكى از حدود مملكت ايران در تصرف آن دولت باقى است البته خصومت باقى است و شاهنشاه آگاه بعد از رفتن رسول [ به 
  ] تدبير گداويج كه محض صرفه‌جوئى خود بود وقعى نگذاشت و باز چندين فوج ديگر ، روانه آذربايجان داشت ، پس از چمن سلطانيه نهضت فرموده در دار الخلافه طهران شرف نزول ارزانى داشت .\r\nو در ماه شوال اين سال [ 1222 
  ] « 6 » جنرال غاردان « 7 » نام كه سردار دوازده هزار نفر لشكر فرانسه بود با هفتاد نفر از ارباب حرفت و صنعت و معلم سپاه نظام و مهندس « 8 » و عهدنامه و تحف و هدايا ، از طرف قرين الشرف ، حضرت ناپليون وارد دار السلطنه طهران گرديد و قرين اعزاز و احترام گشته ، در سراى جناب ميرزا شفيع صدر اعظم فرود آمد و بعد از گذرانيدن نامه و\r\n\r\n\r\n","description":"","footnote":"\r\n( 1 ) . برابر با 22 مارس 1807 .\r\n( 2 ) . و هو  Ivan Vasilevich Gudovich  سردار روس . ر ك : روضة الصفا ، ج 9 ، ص 432 ، ناسخ التواريخ ، بهبودى ، ج 1 ، ص 161 .\r\n( 3 ) . ر ك : روضة الصفا ، ج 9 ، ص 433 ، ناسخ التواريخ ، ج 1 ، ص 162 .\r\n( 4 ) . نام او ( استپانوف ) بود . ناسخ التواريخ ، ج 1 ، ص 161 .\r\n( 5 ) . در ناسخ التواريخ ، ج 1 ، ص 162 ، آمده است كه ( امناى دولت ايران گفتند : به شرط آنكه در اراضى ايران اگرچه به مقدار نقش قدمى باشد دست بازدارند ) .\r\n( 6 ) . شروع در دوم دسامبر 1807 .\r\n( 7 ) .  Brigadier - General pardane  نام او  Claude - Mattieu  است متولد 1766 و متوفى به سال 1817 مىباشد او در زمان فتح على شاه با يك هيئت نظامى از طرف ناپلئون براى خدمت در ارتش ايران مامور شد گاردان در اواسط دسامبر 1807 به طهران رسيد ولى چون قبل از رسيدن آنها ناپلئون سياست خود را تغيير داده بود آنها در ايران بىتكليف بودند و نمىدانستند چه كنند و سرانجام در سال 1809 ايران را ترك گفت ( صدر التواريخ ، حاشيه 1 ، ص 59 ) .\r\n( 8 ) . ر ك : صدر التواريخ ، ص 59 .\r\n","page_name":" 694 ","page_number":710},
  {"content":"\r\n\r\nتحف و هدايا و پيغامات از حضور شاهنشاهى « 1 » تمامت فرستادگان ايمپراطور ناپليون مورد عنايت شاهانه شده ، جنرال غاردان به لقب جليل خانى « 2 » سرافراز گرديده ، مأمور به توقف شدند و چون در سال 1218 كه محمد نبى خان شيرازى مأمور به سفارت هندوستان گشت و در ضمن معاهدات با دولت بهيه انگليس از فرمانفرماى هندوستان درخواست نمود كه يكى از شرائط معاهده دولت ايران و انگليس آن است كه اگر دولت روس بخواهد مداخلتى در حدود قديمى ايران كند ، دولت انگليس به قدر قوه از مال و رجال خود دريغ ندارد و چون آن زمان عقد معاهدهء دوستى ميانه دولت روس و انگليس مستحكم بود ، فرمانفرماى هندوستان در قبول و اجابت اين مطلب مساهله و مسامحه نمود و بعد از اطلاع امناى دولت ايران از تسامح فرمانفرماى هندوستان بناى مراودت را با دولت فرانسه گذاشتند و بعد از آمدن جنرال غاردان مطالب او را قبول نمودند و معاهده‌نامه‌اى را نگاشتند كه خلاصه آن اين است كه : ناپليون ايمپراطور فرانسه سپاه روسيه را از تفليس و محال گرجستان و نواحى آذربايجان به جنگ يا صلح اخراج نمايد و معلم و مهندس و اسباب جنگ همه‌ساله به قدر ضرورت به دولت عليه ايران داده ، هر وقت لشكرى براى دفع دشمنى از خارج و داخل ضرور گردد ، پادشاه فرانسه بىمضايقه ايفاد دارد مشروط به آنكه اولياى دولت ايران موافقت با دولت انگليس را موقوف دارند و بعد از اخراج روسيه از گرجستان و نواحى ايران ، لشكر فرانسه را اذن داده كه از راه ايران عبور نموده از جانب خراسان همت بر تسخير هندوستان گمارند و چون اين عهدنامه مقرون به صلاح بود ، پادشاه كامگار فتح على شاه ، تمامى مطالب آن را قبول فرمود « 3 » و امضاى آن را به خط ميرزا رضا قلى منشى الممالك مرقوم داشته به مهر جناب ميرزا شفيع صدر اعظم و حاجى محمد حسين خان مستوفى الممالك امين الدوله اصفهانى مختوم نموده براى ابلاغ آن عسكر خان افشار ارومى « 4 » را به سفارت دولت فرانسه مأمور داشتند و هداياى بيكران و نامهء همايون روانه فرمودند .\r\nو هم در اين سال [ 1222 
  ] : به آموزگارى فرستادگان ناپليون در لشكر ايران نظمى تازه بنا نهادند و فرمان صادر گرديد كه نيمه سپاه به قانون فرنگستان به نظمى مخصوص پياده جنگ كنند و بيشتر توپ و تفنگ به كار برند و نخستين نواب نايب السلطنه عباس ميرزا در آذربايجان براى انجام اين نظام زحمتها كشيد و به سعى و كاردانى ميرزا بزرگ قائم‌مقام وزير بىنظير آذربايجان رونقى تمام يافت « 5 » و هم به فرمان پادشاه در ديگر ممالك ايران ، اين كار را معمول داشتند و نظام آذربايجان را « سرباز » و نظام عراق و مازندران را « جانباز » لقب دادند و يوسف خان گرجى كه از پروردگان اين دولت قوىشوكت بود به سردارى سپاه عراق سرافراز گشته او را « سپهدار » گفتند .\r\nو در ششم ماه ذيقعده اين سال [ 1222 
  ] « 6 » : خداى قادر متعال از بطن صبيه مرضيه اميركبير ميرزا محمد خان قاجار دولو پسر نيك‌اخترى به نواب نايب السلطنه عباس ميرزا عطا\r\n\r\n\r\n","description":"","footnote":"\r\n( 1 ) . ( در روز دوازدهم شهر رمضان 1222 ) ناسخ التواريخ ، ج 1 ، ص 167 .\r\n( 2 ) . ر ك : روضة الصفا ، ج 9 ، ص 435 .\r\n( 3 ) . ر ك : روضة الصفا ، ج 9 ، ص 436 ، ناسخ التواريخ ، ج 1 ، ص 167 .\r\n( 4 ) . در متن : ( ادومى ) و ر ك : روضة الصفا ، ج 9 ، ص 436 .\r\n( 5 ) . ر ك : روضة الصفا ، ج 9 ، ص 438 ، ناسخ التواريخ ، ج 1 ، ص 169 .\r\n( 6 ) . برابر با 5 ژانويه 1808 .\r\n","page_name":" 695 ","page_number":711},
  {"content":"\r\n\r\nفرمود و برحسب وصيت حضرت آقا محمد شاه او را محمد ميرزا گفتند كه مانند آن پادشاه بر اورنگ شاهى ممالك ايران قرار گرفت و معنى « ارباب الدول ملهمون » « 1 » به ظهور رسيد .\r\nو هم در اين سال [ 1222 
  ] : محمد نبى خان شيرازى سفير كبير هندوستان عود به طهران نمود .\r\nو عيد نوروز سنه لوىئيل در بيستم محرم سال 1223 « 2 » : اتفاق افتاد و شهريار كامگار لوازم جشن نوروزى اين سنه را پرداخت و نصر اللّه خان قراگوزلو را از وزارت فارس معزول داشت و به جاى او محمد نبى خان سفيركبير سابق هندوستان را وزير مملكت فارس فرمود و در خلال اين احوال ، فرستاده‌اى از جانب غراف گداويچ سپهسالار لشكر روس از تفليس با عريضه ارادت‌انديشى به درگاه شهريار ظفرشعار ، فتح على شاه قاجار روانه گشته ، وارد طهران گرديد و شرحى نيز براى غاردان خان سفير كبير فرانسه متوقف طهران داشت و او را واسطه نموده بود كه حضرت شاهنشاه ايران سفيرى را از جانب ايران نزد ايمپراطور روس روانه داشته طالب موافقت و مصالحه شده باشد و شاهنشاه غيور اين خيالات را از مواد باطله شمرده در جواب فرمود اگر سبقت مخالفت و جنگ از جانب ما شده بود ، فرستادن سفير و مطالبت مصالحت مناسب بود و چون ابتداى مخالفت از آن جانب شده ، سفير ايران جز گلوله تفنگ و شمشير تيز دليران ايران نخواهد بود « 3 » و فرستادهء غراف گداويج را روانه فرموده با سپاهى بيشمار در روز دهم ماه ربيع دويم اين سال : [ 1223 
  ] « 4 » از طهران به جانب چمن سلطانيه نهضت فرموده بعد از ورود رحل اقامت را افكنده ، منتظر اخبار آذربايجان نشستند و باز گداويچ رسولى نزد غاردان ايلچى فرانسه فرستاده بود كه در اين روزها چون پادشاهان روس و فرانسه بناى مصالحه را دارند من نوشته‌ام كه ناپليون اعظم سخنى در واگذاشتن تفليس و ارمنستان و آذربايجان از پادشاه روس كند و البته اين روزها ، احكام اين فقرات خواهد رسيد و جنرال غاردان خان اين پيغام را به امناى دولت عليه ايران رسانيد و گفت « 5 » با وجود اين حالت ، فرستادن سپاه به آذربايجان و توقف حضرت شهريارى در چمن سلطانيه چه فايده دارد و غاردان خان دستخطى نوشت و مهر نمود كه اگر گداويج از جاى خود جنبش كند و مصدر فتنه‌اى شود گناه بر او باشد و هم استدعا نمود تا امناى دولت ايران نيز عهدى كنند و پيمانى نهند كه اگر از لشكر آذربايجان سبقتى در جنگ با سپاه روس افتد ، گناه آن بر ميرزا بزرگ قائمقام وزير نواب نايب السلطنه باشد پس نامه‌اى بر اين مطلب نگاشتند و به غاردان خان سپردند و بعد از چند روز فرستاده‌اى از گداويج نزد غاردان خان آمد و پيام آورد كه للّه الحمد ميانه دو دولت فرانسه و روس به مصالحه رسيد و آرزوى من بر اين بود كه مصالحت ايران و روس از دست و زبان تو استوار شود ليكن چه توان كرد كه از حضرت ايمپراطور روس حكمى\r\n\r\n\r\n","description":"","footnote":"\r\n( 1 ) . ر ك : امثال و حكم دهخدا ، ص 95 : نظير :\r\n خاطر شاه را چو آينه دان * همه نقشى در او معاينه دان \r\n( 2 ) . ( در شش ساعت و هشت دقيقه از شب پنجشنبه بيستم محرم ) ناسخ التواريخ ، بهبودى ، ج 1 ، ص 171 ، برابر 21 مارس 1808 .\r\n( 3 ) . ر ك : روضة الصفا ، ج 9 ، ص 442 ، ناسخ التواريخ ، بهبودى ، ج 1 ، ص 171 .\r\n( 4 ) . برابر با 5 ژوئن 1808 .\r\n( 5 ) . ر ك : روضة الصفا ، ج 9 ، ص 944 ، ناسخ التواريخ ، بهبودى ، ج 1 ، ص 173 .\r\n","page_name":" 696 ","page_number":712},
  {"content":"\r\n\r\nرسيده است كه چون تاكنون ايروان در تصرف ايرانيان باقى مانده است بايد آن را مفتوح دارى پس اگر بناى واگذاشتن متصرفى دولت روس از قراباغ و ارمنستان شود ، ايروان [ را 
  ] به ضميمهء آنها رد خواهيم نمود و من در اجراى اين حكم ناچار هستم اگر تو كه غاردان هستى چاره‌اى دانى بازنماى و غاردان از شكستن پيمان گداويج خجل و شرمنده گرديد و نايب خود « 1 » را نزد گداويج فرستاد ، بلكه نايره جنگ ايروان را فرونشاند ، هنوز فرستاده غاردان خان نارسيده كه گداويج به جانب ايروان حركت نموده بود و در ميانه راه در چندين جا با سپاه ايران جنگ كرده ، گاهى غالب و گاهى مغلوب گشت و چون به ايروان رسيد ، قلعه را محاصره نموده و چندين بار يورش انداخت و معادل سه‌هزار نفر سپاه روس كشته گشت و گداويج سودى نابرده ، عود به گرجستان نمود و از اعمال گداويج معلوم گشت كه حضرت ناپليون در وقت مصالحه با دولت روس ، سخنى از دولت ايران ناگفته ، عهدنامه و ميثاق خود را فراموش داشته است . اين جمله را با آنكه از روش فارسنامه بيرون بود نگاشتم تا معلوم گردد كه باعث گسيختگى رشته ميثاق از ميانهء دولت ايران و فرانسه و موجب استحكام دوستى با دولت انگليس ، چه چيز گشت و هنوز موكب و الا در چمن سلطانيه توقف داشت كه جنرال سرجان ملكم بهادر « 2 » كه در سال 1215 براى انجام دوستى دولت ايران و انگليس به دار الخلافه طهران آمد و مراجعت نمود باز براى استحكام دوستى وارد بندر بوشهر گرديد و به توسط عريضه خدمت امناى دولت ايران معروض داشت كه چون دولت فرانسه از عهدهء قرارداد خود با آن دولت قوى شوكت برنيامد ، اگر غاردان ايلچى فرانسه را از ممالك ايران اخراج كنند « 3 » در انتظار احضار و مهمان‌دار پادشاه والاجاه ايران در بوشهر نشسته‌ام و چون خبر به غاردان خان رسيد ، بسى برآشفت و متعهد اخراج سپاه روس از اراضى گرجستان و آذربايجان گرديد و امناى دولت ، اسمعيل خان دامغانى « 4 » غلام پيشخدمت را از سلطانيه ، مأمور بندر بوشهر نمودند ، چون وارد شيراز شد براى سرجان ملكم بهادر پيغام فرستاد كه ايلچى فرانسه تعهداتى نموده كه تا زمان معين ، سپاه روس را از حدود ايران اخراج كند ، بايد به اندازهء زمان تعهد او در بندر بوشهر توقف كنيد و در اثناى اين پيغام ، نامه‌اى از فرمانفرماى هندوستان به سرجان ملكم بهادر رسيد كه چون مستر سرهرفرد جنس « 5 » سفير كبير از جانب پادشاه انگليس مأمور به سفارت ايران است ، توقف تو در بندر بوشهر صورتى ندارد و سرجان ملكم بعد از رسيدن اين نامه از بوشهر به جانب كلكته حركت نمود و اسمعيل خان دامغانى از شيراز عود به سلطانيه نمود و در اواخر ماه رمضان اين سال [ 1223 
  ] « 6 » موكب و الا ، از چمن سلطانيه به جانب طهران نهضت فرمود و چون زمان\r\n\r\n\r\n","description":"","footnote":"\r\n( 1 ) . نام او را در ناسخ التواريخ ، بهبودى ، ج 1 ، ص 173 : ( موسيو لاژار ) مىنويسد ، كه در راه مريض شد و از مقصود بازماند . و ر ك : ناسخ التواريخ ، بهبودى ، ج 1 ، ص 176 .\r\n( 2 ) . ر ك : روضة الصفا ، ج 9 ، ص 445 ، ناسخ التواريخ ، ج 1 ، ص 180 .\r\n( 3 ) . ر ك : روضة الصفا ، ج 9 ، ص 446 ، ناسخ التواريخ ، ج 1 ، ص 181 .\r\n( 4 ) . ر ك : روضة الصفا ، ج 9 ، ص 446 .\r\n( 5 ) .  Sir Har Ford Jones Brydges  متولد سال 1764 ، متوفى 1847 . او كار خود را در كمپانى هند شرقى شروع كرد و در سالهاى 1807 تا 1811 در ايران به خدمت اشتغال داشت و پس از مراجعت به انگلستان قسمتى از تاريخ قاجار را به انگليسى ترجمه كرد . ر ك : ترجمه انگليسى بخش قاجار از فارسنامه ، ح 124 ، ص 125 .\r\n( 6 ) . مقارن با اواسط نوامبر 1808 .\r\n","page_name":" 697 ","page_number":713},
  {"content":"\r\n\r\nتعهد غاردان خان سفير كبير فرانسه در اخراج سپاه روس از گرجستان و قراباغ گذشت و امرى ظاهر نگشت و باز بر سر تعهد خود عذرخواهى مىنمود امناى دولت ، عاقبت‌انديشى نموده ، على محمد خان استرآبادى « 1 » را از طهران به مهمان‌دارى مستر سرهرفرد جنس ، سفير كبير دولت انگليس روانه فارس نمودند كه آن سفير را از بندر بوشهر به شيراز آورده ، چندى استراحت نموده ، به اصفهان آيد ، اگر تعهدات غاردان فرانسه باز به اهمال بگذرد او را به طهران وارد آرد و الا عذر او را بخواهند و چون على محمد خان به شيراز رسيد ، نواب حسين على ميرزا « 2 » فرمانفرماى فارس ، محمد زكى خان نورى « 3 » غلام پيشخدمت كه اميرى چرب‌زبان و عاقلى نكته‌دان بود ، براى پذيرائى سفير انگليس روانه بوشهر فرمود و به احترامى تمام او را از بوشهر وارد شيراز داشت و مدتى او را به عيش و كامرانى و تفرج نزهت‌گاهها مشغول داشتند ، پس او را به تأنى تمام به اصفهان رسانيدند و چون از تعهدات غاردان چيزى بروز ننمود ، خود خجل گشته ، بىاذن امناى دولت ايران از طهران به جانب پاريس پايتخت فرانسه روانه گرديد « 4 » ، پس امناى دولت ايران مستر هرفرد جنس ايلچى انگليس را از اصفهان احضار داشته در بيست و هشتم ماه ذىحجه اين سال : [ 1223 
  ] « 5 » وارد طهران گرديد و در خانهء جناب حاجى محمد حسين خان امين الدوله اصفهانى فرود آمد . « 6 »\r\nو روز سيم ماه محرم سال 1224 « 7 » به شرف حضور شاهنشاهى مشرف و نامه مودت ختامه شاهنشاه انگلستان و تحف و هداياى فرنگستان را رسانيد و يك قطعه الماس كه مبلغ 25 هزار تومان رواج ايران ، قيمت داشت از نظر همايون گذرانيد « 8 » و مورد عنايت و شفقت گرديد و عهدنامه‌اى را كه در باب اتحاد دولتين و حمايت از يكديگر و مراودات تجار اين دو دولت و رسانيدن زور و زر براى جنگ با سپاه روس در لندن نگاشته و به مهر اهالى امناى دولت انگلستان رسيده بود به جناب حاجى محمد حسين خان امين الدوله سپرد و به احترام تمام به آسايشى قرار گرفت و شاهنشاه دين‌پناه براى تشويق سپاه مسلمانان در جنگ با لشكر روس ، ميرزا عيسى فراهانى مشهور به ميرزا بزرگ وزير بىنظير نواب نايب السلطنه را كه مردى فاضل و ديندارى كامل بود مأمور فرمود كه از علماى مسلمانان فتوى كند و فتاوى علما را گوشزد خاصه و عامه بلاد مسلمانان نمايد پس جناب قائم‌مقام ، حاجى ملا باقر سلماسى « 9 » و ملا صدر الدين محمد تبريزى « 10 » را براى حصول مقصود روانه دار المؤمنين قم و نجف اشرف و كربلاى معلى نمود و از خدمت\r\n\r\n\r\n","description":"","footnote":"\r\n( 1 ) . در ناسخ التواريخ ، ج 1 ، ص 183 : ( على محمد خان حاجيلر استرآبادى كه يوزباشى غلامان شاهى بود به ميزبانى او به شيراز رفت ) . - اما در روضة الصفا ، ج 9 ، ص 446 و 455 : ( اسماعيل خان دامغانى مامور شد و به شيراز رفت ) .\r\n( 2 ) . ر ك : ناسخ التواريخ ، ج 1 ، ص 183 .\r\n( 3 ) . ر ك : ناسخ التواريخ ، ج 1 ، ص 183 .\r\n( 4 ) . ر ك : ناسخ التواريخ ، ج 1 ، ص 183 .\r\n( 5 ) . برابر با 14 فوريه 1809 و ر ك : روضة الصفا ، ج 9 ، ص 455 .\r\n( 6 ) . ر ك : ناسخ التواريخ ، ج 1 ، ص 184 ، روضة الصفا ، ج 9 ، ص 455 .\r\n( 7 ) . برابر با 18 فوريه 1809 .\r\n( 8 ) . ر ك : روضة الصفا ، ج 9 ، ص 455 ، ناسخ التواريخ ، ج 1 ، ص 184 .\r\n( 9 ) . ر ك : ناسخ التواريخ ، ج 1 ، ص 184 .\r\n( 10 ) . رك : ناسخ التواريخ ، ج 1 ، ص 184 .\r\n","page_name":" 698 ","page_number":714},
  {"content":"\r\n\r\nجناب ميرزا ابو القاسم گيلانى « 1 » مشهور به قمى و جناب آقا سيد على طباطبائى « 2 » اصفهانى مشهور به كربلائى و جناب شيخ جعفر نجفى « 3 » كه هريك در مرتبه حجة الاسلامى بودند ، استفتا نمودند كه مجادله و محاربه سپاه مسلمانان با لشكر جماعت روسيه كه در ممالك اسلام استيلا يافته و رايات كفر افراشته‌اند ، بر وفق شرع مبين و قانون دين متين است و اعانت و حمايت آن سپاه به مال و رجال بر افراد مسلمانان واجب و لازم است يا نه ؟ و همچنين از حضرت عالى درجات ملا احمد نراقى « 4 » و حاجى مير محمد حسين سلطان العلما « 5 » ، امام جمعه اصفهان و حاجى محمد حسن قزوينى « 6 » ساكن شيراز و حاجى ميرزا ابراهيم مجتهد شيرازى « 7 » نوادهء حضرت مغفرت مآب سيد على خان علامه « 8 » ، مستدعى نگارش حقيقت اين مدعى گرديد و پس از قليل مدتى ، رسالات عديده از اطراف عراق عرب و عجم و فارس و اصفهان رسيد كه پادشاه مسلمانان در اين جنگ غازى فى سبيل اللّه است و مجادله با كفره روسيه با قدرت از واجبات عينيه است و هرچه به قاعدهء شرع شريف خراج حسابى از رعايا گرفته و صرف در اين راه شود بىشبهه حلال و مباشرين امور اين جنگ به شرط ديانت و امانت ، اندوزنده ثواب و مأجور در روز حسابند و بر وضيع و شريف مسلمانان واجب است كه براى تقويت دين و اعلاى كلمه حق [ ال 
  ] يقين و حفظ بيضهء اسلام ، تهيهء حرب سازند و در وقت ضرورت به دفع كفار پردازند و ميرزا بزرگ بعد از وصول اين فتاوى ، رساله‌اى نگاشته و خلاصهء اقوال مجتهدين را نوشته و نام او را رسالهء جهاديه « 9 » گذاشته است پس از اين ، اهالى ايران را عرق حميت اسلام به جوش آمد و هر نفر از اهل حرفت تا عالم متبحر ، اسباب جنگ را براى خود مهيا داشت و منتظر وقت دفاع گرديد .\r\nو عيد نوروز سنه ئيلان‌ئيل در روز سه‌شنبه چهارم ماه صفر اين سال [ 1224 
  ] « 10 » اتفاق افتاد و از ارمنستان خبر رسيد كه ايمپراطور روس ، غراف گداويج را براى شكستى كه در جنگ ايروان يافت از سردارى گرجستان معزول نمود و طورمصوف « 11 » نامى را به جاى او سردار كرده ، روانه داشت . پس حضرت شهريار فتح على شاه ، سپاه نصرت‌پناه را از ممالك محروسه احضار فرمود كه در موعد معين در چمن سلطانيه حاضر باشند و چون مستر هرفرد جنس سفير كبير دولت انگليس از امناى دولت خود نوشته داشت كه يك‌صد و بيست هزار تومان وجه نقد رايج ايران از كمپنى « 12 » هندوستان گرفته ، براى تدارك جنگ با لشكر روس كارسازى امناى دولت ايران\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 184 .\r\n( 2 ) . ر ك : ناسخ التواريخ ، ج 1 ، ص 184 .\r\n( 3 ) . ر ك : ناسخ التواريخ ، ج 1 ، ص 184 .\r\n( 4 ) . ر ك : ناسخ التواريخ ، ج 1 ، ص 184 .\r\n( 5 ) . ر ك : ناسخ التواريخ ، ج 1 ، ص 184 .\r\n( 6 ) و ( 7 ) و ( 8 ) . اين نامها در روضة الصفا و ناسخ التواريخ نيامده است .\r\n( 9 ) . ر ك : ناسخ التواريخ ، ج 1 ، ص 184 ، روضة الصفا ، ج 9 ، ص 456 ، و « جهاديه » با مقدمه جهانگير قائم‌مقامى ، تهران 1352 .\r\n( 10 ) . برابر با 21 مارس 1809 .\r\n( 11 ) .  Alexander Tormasov  و ر ك : ناسخ التواريخ ، ج 1 ، ص 186 ، روضة الصفا ، ج 9 ، ص 462 .\r\n( 12 ) . همان كمپانى يا شركت است . ر ك : ناسخ التواريخ ، ج 1 ، ص 186 ، و روضة الصفا ، ج 9 ، ص 458 .\r\n","page_name":" 699 ","page_number":715},
  {"content":"\r\n\r\nكند و فرمانفرماى هندوستان از دادن اين وجه تقاعد نمود پس مستر سرهرفرد جنس از امناى دولت خواهش نمود كه سفيرى روانه لندن داشته وجه نكول فرمانفرماى هندوستان را معلوم دارد و چون حكايت سفر فرنگستان در گوش اهل ايران غريب مىنمود ، كسى اقدام در اين مسافرت نكرد تا قرعه اين كار را به نام حاجى ميرزا ابو الحسن « 1 » شيرازى زدند پس به لقب جليل خانى سرافراز شده او را حاجى ميرزا ابو الحسن خان گفتند و حاجى مزبور پسر ميرزا محمد على نام از اهالى توابع اصفهان است به سببى از وطن خود دور افتاد و در عهد كريم خان وكيل طاب ثراه به سررشته‌دارى سپاه مأمور گرديد و دختر حاجى هاشم كدخداباشى شيرازى والد جناب حاجى ابراهيم خان اعتماد الدوله را در ازدواج خود درآورد و ميرزا ابو الحسن خان از او به عرصه وجود آمد و براى خواهرزادگى آن وزير بىنظير رتبه و شأنى حاصل نمود كه نايب حكومت شوشتر گرديد و بعد از گرفتارى سلسلهء حاجى هاشم ، در سنه 1216 به هندوستان رفته ، در حيدرآباد دكن توقف نمود [ و 
  ] به بلندآوازى اعتماد الدوله ايران ، در خدمت پادشاه آن ديار به منصب منادمت رسيد و در ماهى 200 روپيه سكه براى او قرار دادند و چهار ساله در ماهه « 2 » آن پادشاه را در راه شاهدى « فيض بخش » نام بر بام داد و چون اطلاع يافت كه حضرت خاقان زمان فتح على شاه با بازماندگان اعتماد الدوله بر سر رحمت آمده ، از هندوستان به شيراز آمد و در خدمت نواب حسين على ميرزا فرمانفرما به منصب يساولى « 3 » سرافراز گرديد و چون جناب حاجى - محمد حسين خان امين الدوله اصفهانى داماد اعتماد الدوله بود حاجى ميرزا ابو الحسن خان ، سر به يساولى فرود نياورده ، خدمت جناب امين الدوله رسيد و به توسط آن جناب مأمور به سفارت دار السلطنه لندن گرديد .\r\nو موكب و الا از طهران نهضت فرموده در چمن سلطانيه تمامت افواج حاضره را ملاحظه نموده ، بعد از چند روزه توقف ، حركت فرمود و روز بيست و دويم ماه جمادى دويم « 4 » در اوجان آذربايجان « 5 » نزول اجلال فرمود و چون به عرض صاحبقران زمان رسيد كه طور مصوف سردار سپاه روس در يك فرسخى تفليس بار اقامت انداخته و چندين فوج از سپاه خود را روانه قراباغ داشته است و حضرت شهريارى بعد از مشاورت نواب محمد على ميرزا « 6 » ، والى عراق و كرمانشاه را با بيست هزار نفر سواره و پياده براى تاخت نواحى تفليس و نواب نايب السلطنه عباس ميرزا را با سپاهى خونخوار به جانب گنجه مأمور فرمود و موكب و الا از اوجان حركت نموده در نواحى سراب نزول اجلال فرمود و گوش به راه اخبار از جانب شاهزادگان والاتبار نشست و نواب محمد على ميرزا نواحى تفليس را تاخته ، در هر مصافى ، فيروزى يافته مراجعت نمود و در\r\n\r\n\r\n","description":"","footnote":"\r\n( 1 ) . ( خواهرزادهء حاجى ابراهيم خان اعتماد الدوله ) ناسخ التواريخ ، ج 1 ، ص 187 ، روضة الصفا ، ج 9 ، ص 458 : در روضة - الصفا ، ( داماد و خواهرزاده ) اعتماد الدوله ، او مشهور به ايلچى كبير است كه تا آخر عمر رسما از انگليس مقررى دريافت مىداشت . ر ك : حقوق‌بگيران انگليس در ايران ، ص 17 تا 43 .\r\n( 2 ) . در واقع او حقوق ماهانه چهار سال خود را خرج فيض بخش كرد .\r\n( 3 ) . ( تركى ) به معنى چوبدارى كه نظم صفوف و طرد و منع بيگانگان را از دربار برعهده داشته باشد ، نوكر ، حاشيه‌نشين و ملازم . ( معين )\r\n( 4 ) . برابر با 4 اوت 1809 .\r\n( 5 ) . امروزه دهستانى است در شرق تبريز . و ر ك : روضة الصفا ، ج 9 ، ص 460 ، ناسخ التواريخ ، ج 1 ، ص 187 .\r\n( 6 ) . ر ك : ناسخ التواريخ ، ج 1 ، ص 187 .\r\n","page_name":" 700 ","page_number":716},
  {"content":"\r\n\r\nمنزل سراب به اردوى اعلى پيوست و نواب نايب السلطنه در نواحى ايروان چون كوه راسخ بنشست و اطراف مملكت را حراست فرمود و چون طورمصوف سردار روسيه در اين سال كارى نكرد ، برادرزادهء خود را به حضرت نايب السلطنه فرستاد و مكتوبى مشعر بر محبت و مصالحت بنگاشت به شرح آنكه اگر بعضى از بلاد ايران را از تصرف دولت روس نخواهيد ، در برابر آن مملكت ارزن الروم و بغداد و ديگر حدود دولت روم را كه با خاك ايران پيوسته است به تقويت دو دولت قوى شوكت ايران و روس گرفته به دولت ايران مخصوص شود و اگر سفيرى از ايران در نزد ايمپراطور روس رود كار مصالحت به انجام رسد ، نواب نايب السلطنه اين نامه را ايفاد حضور شاهنشاه داشت و چون كارها بر وفق مرام آمد و موسم زمستان نزديك شد ، موكب و الا از چمن سراب نهضت فرموده در دههء آخر ماه رمضان اين سال : [ 1224 
  ] به دار الخلافه طهران نزول اجلال فرمود . « 1 »\r\nو در اين سال [ 1224 
  ] : ميرزا رضا قلى منشى الممالك صاحبديوان انشاء ، از عمل تحريرات بازمانده ، به وزارت نواب شاهزاده محمد ولى ميرزا والى خراسان مأمور گرديد و ديوان انشاء را به جناب ميرزا عبد الوهاب اصفهانى متخلص به « نشاط » سپردند و او را معتمد الدوله گفتند . « 2 »\r\nو هم در اين سال : [ 1224 
  ] ميرزا شفيع وزير « 3 » به قانون دولت روم كه وزير بزرگ را صدر اعظم گويند به صدارت عظمى سرافراز شده او را بعد از اين صدر اعظم گفتند .\r\nو هم در اين سال : [ 1224 
  ] ميرزا بزرگ وزير نواب نايب السلطنه را نايب صدر اعظم قرار داده او را « قائم‌مقام » لقب دادند « 4 » چنان كه حضرت وليعهد را نايب السلطنه مىگفتند .\r\nو در اواخر اين سال : [ 1224 
  ] نواب حسين على ميرزا فرمانفرماى مملكت فارس ، محمد نبى خان شيرازى را از وزارت معزول داشت و محاسبات ديوانى آن مملكت در اختلال افتاد ، پس برحسب امر شاهنشاهى جناب حاجى محمد حسين خان مستوفى الممالك امين الدوله براى نظم محاسبات از دربار معدلت مدار وارد شيراز گرديد [ و 
  ] تشخيص جمع و خرج مملكت فارس و سررشته امور سپاه و رعيت داده ، بعد از سالى عود به دار الخلافه طهران نمود و در ميانه معمرين اهل شيراز مشهور است كه كسى از منسوبان جناب حاجى محمد حسين خان امين الدوله و كسى از منتسبان محمد نبى خان وزير فارس ، هريك ديگرى را سرزنش از حالت پيش از مناصب ديوانى امين الدوله و وزارت محمد نبى خان نمود و از اين سرزنش خصومت و دشمنى ميانهء امين الدوله و محمد نبى خان افتاد و محمد نبى خان براى خدمتى كه در سفارت هندوستان به دولت ايران نموده بود اعتنائى به عوالم امين الدوله ننمود و امين الدوله كه رشتهء محاسبات ديوانى ممالك را در دست داشت ، مبالغى گزاف به وجوه مختلفه بر ذمه محمد نبى خان وزير فارس گذاشت و به نفس نفيس براى وصول و ايصال آن مبلغ از طهران به شيراز آمد و به انواع عقوبت ، تمامت آن وجوه را تا آخر سنه يونت‌ئيل از محمد نبى خان و برادر او محمد جعفر خان حاكم دشتستان و بندر بوشهر دريافت داشت .\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 192 ، روضة الصفا ، ج 9 ، ص 466 .\r\n( 2 ) . ر ك : ناسخ التواريخ ، ج 1 ، ص 194 : ( و منشى الممالك گرديد ) . روضة الصفا ، ج 9 ، ص 467 .\r\n( 3 ) . در متن : ( وزير را ) .\r\n( 4 ) . ر ك : صدر التواريخ ، ص 60 - 59 ، روضة الصفا ، ج 9 ، ص 467 .\r\n","page_name":" 701 ","page_number":717},
  {"content":"\r\n\r\nو در اواخر سنه يونت‌ئيل « 1 » وزارت فارس را به ميرزا يوسف اشرفى مازندرانى واگذار نموده ، عود به طهران فرمود و آنچه در شيراز مشهور است معادل يك‌صد و پنجاه هزار تومان رواج ايران از نقد و جنس و خانه و املاك از او بازيافت گرديد و آنچه را مادام عمر از تجارت و سفارت هندوستان ذخيره داشت همه را بر طبق اخلاص گذاشته تسليم نمود كه گفته‌اند :\r\n هر كه با فولاد بازو پنجه كرد * ساعد سيمين خود را رنجه كرد « 2 » \r\nو محمد نبى خان پسر آقا كوچك تاجر شيرازى است كه به مناسبتى حاجى خليل خان - كراوغلى ملك التجار قزوينى ، خواهر او را در عقد ازدواج خود درآورد و چنان كه نگاشته شد بعد از كشته شدن حاجى خليل خان در سال 1218 به جاى او سفير كبير هندوستان گرديده ، مدتى توقف نمود و بعد از مراجعت مدت دو سال به وزارت فارس سرافراز گرديد و بعد از اين مخمصه و گرفتارى به اندك زمانى وفات يافت و در بقعه مباركه سيد مير محمد ( ع ) مدفون گرديد .\r\nو عيد نوروز سنه يونت‌ئيل در پانزدهم ماه صفر سال 1225 « 3 » واقع گرديد و بعد از انقضاى جشن نوروزى ، فرستادهء نواب نايب السلطنه از آذربايجان وارد گرديد و عريضه طورمصوف سپهسالار لشكر روسيه را كه به نواب نايب السلطنه نگاشته بود ، رسانيد به اين مضمون كه : چون دولت روسيه را در اين جنگهاى پىدرپى با دولت ايران جز خسارت و نقصان صرفه‌اى ديگر نبود و ايمپراطور روسيه را ميل به موافقت و مصالحت است و انجام اين كار موقوف به ملاقات من با معتمدى از آن دولت است چنانچه جناب ميرزا شفيع صدر اعظم يا جناب ميرزا بزرگ قائم‌مقام براى اتمام اين مصالحت مأمور شوند كه در يكى از حدود آذربايجان ملاقات شود ، اين خصومت به محبت مبدل گردد ، چون خديو كامگار مبناى آن عريضه را تزوير « 4 » دانست در جواب آن فرمود ميرزا شفيع صدر اعظم از ملازمت ما هرگز دور نشود و ليكن ملاقات قائم‌مقام را مضايقه نيست « 5 » و اعليحضرت شاهنشاهى به قانون سالهاى گذشته با لشكر ظفر اثر ،\r\nدر بيست و هفتم ماه ربيع دويم اين سال [ 1225 
  ] « 6 » : به صوب چمن سلطانيه نهضت فرمود و روز هشتم ماه جمادى اول « 7 » وارد گرديد و چاپار از آذربايجان رسيد كه جناب قائم‌مقام طورمصوف را در منزل عسكران ملاقات نمود ، چون بناى او را بر خدعه دانست به سخنان واهى او اعتنايى نداشته عود نمود .\r\nو هم در اين سال : [ 1225 
  ] سرجان ملكم بهادر « 8 » از جانب فرمانفرماى هندوستان وارد به بندر بوشهر گرديد و مهراب خان « 9 » از دربار اعلى به مهماندارى او روانه بندر بوشهر شد و چون\r\n\r\n\r\n","description":"","footnote":"\r\n( 1 ) . برابر با بهار سال 1810 .\r\n( 2 ) . بيت از سعدى است در گلستان .\r\n( 3 ) . برابر با 21 مارس 1810 ، و ر ك : ناسخ التواريخ ، ج 1 ، ص 196 .\r\n( 4 ) . در متن : ( تذوير ) .\r\n( 5 ) . ر ك : ناسخ التواريخ ، ج 1 ، ص 194 و 196 : در ذكر وقايع سال 1224 .\r\n( 6 ) . برابر با اول ژوئن 1810 . در ناسخ التواريخ ، ج 1 ، ص 197 : ( روز دوشنبه بيست و هفتم ربيع الاول از طهران حركت كرد و جمعه بيستم جمادى الاولى وارد چمن سلطانيه شد ) .\r\n( 7 ) . برابر با 11 ژوئن 1810 .\r\n( 8 ) . ر ك : ناسخ التواريخ ، ج 1 ، ص 198 .\r\n( 9 ) . ( مهراب خان بكشلوى افشار نايب نسقچىباشى ) ناسخ التواريخ ، ج 1 ، ص 198 .\r\n","page_name":" 702 ","page_number":718},
  {"content":"\r\n\r\nبه شيراز رسيد ، نواب حسين على ميرزا فرمانفرما ، محمد زكى خان نورى را از جانب خود مهماندار نموده با مهراب خان به صوب بوشهر شتافتند و به احترام تمام سرجان ملكم بهادر را وارد شيراز داشتند و تحف و هدايائى را كه فرمانفرماى هندوستان براى نواب فرمانفرماى فارس فرستاده بود از حضور نواب معزى اليه گذرانيدند پس سرجان ملكم بهادر و مهراب خان از شيراز حركت كرده ، از اصفهان گذشته ، روز پانزدهم جمادى اول اين سال : [ 1225 
  ] « 1 » در چمن سلطانيه با چند نفر كرسىنشين از قبيل نايب و داكتر « 2 » و مترجم ، به شرف حضور شاهى رسيده ، مورد عنايات بىنهايات گرديدند و تحف و هداياى هندوستان را از نظر انور گذرانيدند و بعد از چندى عريضه ، از حاجى ميرزا ابو الحسن شيرازى سفير كبير ايران ، از لندن رسيد كه برحسب حكم اولياى دولت انگلستان ، مستر سرهرفرد جنس سفير كبير آن دولت مقيم آستان شاهنشاه ايران باشد و سرجان - ملكم سفير فرمانفرماى هندوستان عود به كلكته نمايد و سرجان ملكم بهادر بلاتوقف ، از طريق بغداد روانه مقصد گرديد .\r\nو موكب و الا از چمن اوجان آذربايجان نهضت فرمود و شاهزاده آزاده ، نواب نايب السلطنه با سپاه روسيه در چندين جا مصاف داده ، گاهى غالب و گاهى مغلوب گشته ، اطراف آذربايجان را نظم داده ، اين اخبار را به شهريار ظفر شعار رسانيد و چون هوا روى به سردى گذاشت ، موكب و الا از چمن اوجان حركت كرده ، روز غره ماه شوال اين سال : [ 1225 
  ] « 3 » عرصه دار الخلافه طهران از فر قدوم شاهنشاهى زينت يافت .\r\nو هم در اين سال : [ 1225 
  ] سلطان صيد سعيد ، امام مسقط « 4 » و عمان كه خراج‌گذار حاكم فارس و چاكر قديمى دولت ايران بود از دست‌اندازى شيخ سعود رئيس طايفه وهابى ساكن برنجد ، بر نواحى عمان و مسقط به نواب حسين على ميرزا ، فرمانفرماى فارس شكايت نمود و مستدعى ايفاد لشكر فارس گرديد و نواب فرمانفرما ، صادق خان قاجار دولو را به سردارى عمان مأمور داشته با چندين هزار تفنگچى لارستان و دشتى و دشتستانى از راه فسا و داراب و سبعه ، وارد بندرعباس گرديد ، پس بر مراكب دريائى اهالى مسقط سوار شده ، از خليج فارس گذشته وارد بلده مسقط شدند « 5 » و بعد از چند روزى با لشكر عمان به صوب برنجد حركت نمودند و شيخ سعود وهابى ، شيخ محمد بن سيف « 6 » و شيخ سيف بن مالك « 7 » را سردار نموده ، با جماعتى از اعراب باديه به استقبال سپاه فارس و عمان روانه داشت ، چون سپاه نجد در برابر لشكر صادق خان ايستاد ، چند نفر چرخچى از دو جانب در ميدان جنگ آمدند و حمله بر يكديگر نمودند ، سپاه عجم از جاى واپس شدند و اعراب باديه چيره گشته ، آنها را از لشكرگاه براندند و دست را به يغما گشادند و در سر قسمت ، منازعه و مجادله ساختند چنان كه كار به كارزار كشيد و اين هنگام صادق خان با مردان خود ، روى به اعراب آورد و بيشتر آنها را از شمشير بگذرانيد و\r\n\r\n\r\n","description":"","footnote":"\r\n( 1 ) . برابر با 18 ژوئن 1810 .\r\n( 2 ) . همان ( دكتر ) است .\r\n( 3 ) . برابر با 30 اكتبر 1811 .\r\n( 4 ) . ر ك : روضة الصفا ، ج 9 ، ص 471 ، ناسخ التواريخ ، ج 1 ، ص 206 .\r\n( 5 ) . ر ك : روضة الصفا ، ج 9 ، ص 472 ، ناسخ التواريخ ، ج 1 ، ص 206 .\r\n( 6 ) . ر ك : ناسخ التواريخ ، ج 1 ، ص 206 .\r\n( 7 ) . ر ك : ناسخ التواريخ ، ج 1 ، ص 206 .\r\n","page_name":" 703 ","page_number":719},
  {"content":"\r\n\r\nمحمد بن سيف و سيف بن مالك هريك زخمى منكر برداشته ، جانى را به سلامت بردند و سپاه فارس و عمان اطراف نجد را غارت كرده تا حوالى قلعه درعيه را تاخته ، عود به مسقط نمودند و صيد سعيد خان امام مسقط به شكرانهء اين موهبت پيشكشى وافر به دربار نواب فرمانفرما ارسال داشت و صادق خان و سركردگان تفنگچيان [ را 
  ] از درم و دينار بىنياز نمود و هريك با نيل مقصود عود به بندر عباس نمودند . « 1 »\r\nو هم در اين سال [ 1225 
  ] : خديو بىهمال به عزم پرسش احوال رعايا و برايا به دار المؤمنين قم و كاشان و دار السلطنه اصفهان توجه فرمود و براى گرانى غلات و پريشانى رعايا مبلغ يك صد هزار تومان نقد رايج از اصل ماليات ديوانى اصفهان و كاشان به تخفيف عنايت و ارباب استحقاق را قرين استراحت فرمود .\r\nو در روز بيست و سيم ماه صفر سال 1226 « 2 » عرصه طهران را رشك ساحت جنان نمود .\r\nو عيد نوروز سنه قوىئيل در بيست و پنجم ماه صفر اين سال [ 1226 
  ] « 3 » : اتفاق افتاد .\r\nو هم در اين سال : سيد عبد الوهاب افندى سفير كبير « 4 » از جانب حضرت سلطان محمود خان قيصر روم با تحف و هدايا در چهاردهم ربيع دويم « 5 » ، به احترام تمام وارد دار الخلافه طهران گرديد و در خانه جناب ميرزا شفيع صدر اعظم فرود آمد و بعد از خستگى و آسايش شرفياب حضور معدلت دستور گشته ، نامهء حضرت قيصر را با هدايا و تحف از نظر مبارك گذرانيد و مورد الطاف شاهنشاهى گرديد و نامه‌اى كه حضرت قيصر به ميرزا شفيع صدر نگاشته بود نيز رسانيد و مطلب اين دو نامه دانسته گرديد كه پاشايان همواره باعث فساد فيما بين دولتين عليتين ايران و روم مىباشند بايد كارگزاران دولت ايران از حمايت آنها كناره جويند بلكه آنها را تنبيهى لايق فرمايند و همچنين سرحدداران اين دولت هميشه در حدود قارص « 6 » با جماعت روسيه ، حديث مجادلت در ميان دارند بايد كارگزاران آن دولت قوى شوكت حتى المقدور خود را از حمايت معاف ندارند و طايفهء روسيه را فارغ نگذارند و برحسب فرمايش شاهنشاهى در جواب نگاشتند كه به سبب جهت جامعه اسلاميه كارپردازان اين دولت خداداد او را در حمايت مضايقتى نيست ولى بايد همواره اوقات تعيين پاشايان شهرزور « 7 » به اذن و صوابديد امناى اين دولت جاويدمدت باشد و وزير دار السلام بغداد نيز پس از اين مانند وزراى سابقه صداقت‌گزار اين دولت باشند و با زوار عتبات عاليات پيوسته سليم و بردبار بوده ، امرى كه بر خلاف سرحددارى است از آنها آشكار نگردد و اگر اختلافى در اين عهود از ايشان ظاهر آيد تنبيه و آزار را آماده باشند . پس خاطر سفير كبير قيصرى را به انواع نوازشات مسرور داشته او را مأمور به توقف دار السلطنه تبريز فرمودند « 8 » و موكب شاهنشاه با يك جهان سپاه ،\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 206 ، و روضة الصفا ، ج 9 ، ص 472 .\r\n( 2 ) . برابر با 19 مارس 1811 .\r\n( 3 ) . برابر با 21 مارس 1811 .\r\n( 4 ) . ر ك : روضة الصفا ، ج 9 ، ص 472 .\r\n( 5 ) . برابر با 8 مه 1811 .\r\n( 6 ) . اين نام كه به صورتهاى ( قرص ) - خرسه - كارس هم به كار رفته ، نهرى است قديمى كه امروزه در كشور تركيه در كنار رود قارص چاى قرار دارد و قبلا جزو قفقاز بود . ( معين )\r\n( 7 ) . شهرى در كردستان در غرب جبال اورامان ( المنجد ) . و ر ك : روضة الصفا ، ج 9 ، ص 472 .\r\n( 8 ) . ر ك : روضة الصفا ، ج 9 ، ص 472 .\r\n","page_name":" 704 ","page_number":720},
  {"content":"\r\n\r\nروز نهم ماه جمادى دويم اين سال [ 1226 
  ] « 1 » : از طهران نهضت نموده در غره ماه رجب اين سال « 2 » ، چمن سلطانيه را لشكرگاه فرمودند « 3 » و اسمعيل خان سردار دامغانى « 4 » ، مأمور آذربايجان گرديد كه در جنگ با روسيه تابع امر و نهى نواب نايب السلطنه باشد و از جانب نواب محمد على ميرزا حكمران عراق و كرمانشاه ، در باب نظم سرحدات عراقين ، اخبار ساره رسيد و چون زمان خريف آمد و هوا روى به سردى گذاشت ، موكب اعلى از چمن سلطانيه نهضت فرمود و روز هفتم ماه شوال نزول اجلال به دار الخلافه نمود . « 5 »\r\nو در وقايع سال 1224 نگارش يافت كه حاجى ميرزا ابو الحسن خان شيرازى براى اجراى وجه امدادى به سفارت دار السلطنه لندن ، مأمور گرديد و بعد از وصول او به آن حدود ، مهماندارى از جانب دولت انگليس به استقبال او رفته ، به احترام تمام وارد شهر لندن گرديد « 6 » و آنچه لازمه عزت بود ، در حق او منظور داشتند و همت به انجام مهمام متعلقه به دولت ايران گماشتند و مبلغ 120 هزار تومان وجه امدادى را كه سرهرفرد جنس سفير كبير دولت انگليس متعهد گرديده بود كه در اوقات جنگ با روسيه ، همه ساله كارسازى نمايند زياد نمودند و مبلغ هشتاد هزار تومان بر آن افزودند و حاجى ميرزا ابو الحسن خان سفير چون احترام خود را در دولت انگليس فوق العاده ديد ، از كثرت آز ، رشته طمع را دراز ساخت و چاكرى آن دولت را به گردن گرفته ، به استدعاى مواجب مستمره پرداخت و در هر ماهى هزار روپيه سكه كه نزديك به دويست و پنجاه تومان رواج ايران است از دولت كمپنى هندوستان در وجه او مادام زندگانى برقرار داشتند « 7 » و سرگوراوزلى « 8 » بارونت را به مصاحبت او به سفارت دولت عليه ايران برگماشتند پس سفير ايران و انگليس از درياى محيط عازم مقصد گشتند و در ميانهء دريا ، باد مراد مخالفت را آغاز نمود و زمام كشتى را از دست كپيتان و ناخدا گرفت و چند روز و شب بىاختيار ، در روى دريا به حيرت گذرانيدند كه ناگاه خود را در ساحل ينگىدنيا « 9 » ديدند و به مدد زورقهاى كوچك وارد ساحل گشته ، اقامت نمودند و در حوالى آن شهرى است كه نام او ريجنرو « 10 » بود از مملكت برازيل ، تصرفى پادشاه پرتگيز « 11 » . و اين پادشاه از حشمت ناپليون\r\n\r\n\r\n","description":"","footnote":"\r\n( 1 ) . برابر با اول ژوئيه 1811 .\r\n( 2 ) . برابر با 22 ژوئيه 1811 .\r\n( 3 ) . ر ك : روضة الصفا ، ج 9 ، ص 472 ، ظاهرا اين چمن به قول روضة الصفا : ( هم معسكر اهل رزم و هم مجلس ارباب بزم ) بود بنابراين در آنجا : سور و سرورى مهيا گرديد و عيشى مهنا رفت و از تمام ايران ارباب طرب را در آنجا طلب كرده بودند و اجتماعى شگرف روى داد شبها به چراغان ، داغ رشك در دل سپهر هشتم نهادند و روزها به انواع ملاهى و اغانى ، ناهيد را شرمسار مىكردند ) .\r\n( 4 ) . ر ك : روضة الصفا ، ج 9 ، ص 472 .\r\n( 5 ) . ر ك : روضة الصفا ، ج 9 ، ص 475 .\r\n( 6 ) . ر ك : روضة الصفا ، ج 9 ، ص 476 .\r\n( 7 ) . ر ك : حقوق‌بگيران انگليس در ايران ، ص 17 تا 43 .\r\n( 8 ) .  Sir Gore Ouseley  ( 1844 - 1770 ) بازرگان انگليسى كه به هند رفت و در فرهنگ شرق مطالعه كرد و مهماندار سفير ايران شد و بعدا در سال 1810 به سفارت ايران آمد . او تاليفاتى درباره شعر فارسى دارد .\r\n( 9 ) . مقصود آمريكاست .\r\n( 10 ) . در واقع اين نام همان ريودوژانيرو است :  ( Rio de Janeiro )  كه پايتخت سابق برزيل است و در امريكاى جنوبى قرار دارد و بندرى است در كنار خليجى در اقيانوس اطلس .\r\n( 11 ) .  Portuguese  : پرتقال ، كشورى در جنوب غربى اروپا .\r\n","page_name":" 705 ","page_number":721},
  {"content":"\r\n\r\nايمپراطور فرانسه ، گريخته ، در اين مملكت توقف داشت و در اين مملكت معدن الماس است و پادشاه مزبور بعد از اطلاع بر واقعه جمعى از اعيان بلد را به استقبال آن دو سفير كبير فرستاده ، آنها را با عزتى تمام وارد شهر ريجنرو نمودند و چند روز به استراحت گذرانيدند و از اتفاقات « 1 » ، در آن اوقات مار بزرگى را در جنگل آن مملكت كشته ، براى پادشاه پرتگيز آورده بودند و درازى آن مار ، سيزده ذرع شاه « 2 » ايران و پهناى پشت گردن آن يك ذرع تمام شاه و ضخامت پوستش به ضخامت پوست گاو بود ، پوست او را كنده به صحابت حاجى ميرزا ابو الحسن خان سفير ، روانه ايران نمود و تاكنون كه سال به 1303 رسيده است ، پوست آن مار در صندوقخانه مباركه شاهى به درستى باقى است .\r\nو چون خبر ورود حاجى ابو الحسن خان و سفير كبير دولت انگليس به بندر بوشهر رسيد ، ميرزا محمد زكى مستوفى نورى مازندرانى « 3 » براى مهماندارى از دربار شهريار قاجار روانه بندر بوشهر گرديد و بعد از ورود او ، از بندر بوشهر تا طهران نهايت احترام در حق سفير كبير دولت انگليس به عمل آمد و منزل او را در خانه جناب حاجى محمد حسين خان امين الدوله اصفهانى « 4 » معين نمودند .\r\nو روز بيست و هفتم ماه شوال اين سال [ 1226 
  ] « 5 » : به حضور مبارك رسيد و اين سرگوراوزلى بارونت ، سفيرى بود با كمال زيركى و آگاهى و چاره‌جوئى و دولت‌خواهى ، در دانستن زبانها ، مهارتى تمام داشت و زبان انگليسى و فرانسه و روسى و عربى و فارسى و هندى را نيكو سخن مىگفت و خطوط اين زبانها را خوب مىنگاشت و از تواريخ دنيا اطلاعى كامل داشت و در نشر علوم غريبه و فنون عجيبه مجلس‌آرا و در كمالات بىهمتا بود و چنان منظور نظر شاهنشاهى گرديد كه محسود ايلچيان اطراف گرديد و نامهء همايون پادشاه انگليس را به وجهى خوب به لحاظ مبارك شاهى رسانيد و يك قطعه الماس كه قيمت آن 25 هزار تومان بود با ساير هدايا ، تسليم كارگزاران نمود « 6 » و چون زوجه آن سفير از جانب زوجه محترمه پادشاه ذىجاه انگليس در نزد بانوى حرم‌سراى شاهنشاهى سفيره بود ، به توسط ميرزا على رضا پسر حاجى ابراهيم خان اعتماد الدوله شيرازى كه محرم حرمسراى خاقانى بود ، به اندرون خانه شاهى رفته ، بانوى حرمسرا يعنى صبيه مرضيه محترمه ابراهيم خليل خان جوانشير والى قراباغ را ملاقات كرده ، بعد از طى مراسم ، يك عدد عنبرچه « 7 » الماس كه معادل 25 هزار تومان قيمت داشت از جانب خاتون خود به بانوى حرم‌سرا تعارف نمود و برحسب امر اعلى در حوالى دروازه عراق طهران در محله بازار عمارت و باغى به آئين فرنگستان برپا نمود و وجه امدادى را از روز ورود سرهرفرد جنس ، ايلچى سابق تا يك سال بعد از آن كه سه سال تمام بود « 8 » معادل يك\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 476 .\r\n( 2 ) . ذرع شاه مساوى 12 / 1 متر . ( معين )\r\n( 3 ) . ر ك : روضة الصفا ، ج 9 ، ص 476 .\r\n( 4 ) . ر ك : روضة الصفا ، ج 9 ، ص 477 .\r\n( 5 ) . برابر با 14 نوامبر 1811 .\r\n( 6 ) . ر ك : روضة الصفا ، ج 9 ، ص 477 : ( وزن اين الماس 25 قيراط بود ) .\r\n( 7 ) . ( نوعى از زيور زنان كه پر از عنبر كنند و بر گردن اندازند به آن عنبرينه هم مىگويند ) ( معين ) .\r\n( 8 ) . در متن : ( بود و ) .\r\n","page_name":" 706 ","page_number":722},
  {"content":"\r\n\r\nكرور و يكصد هزار تومان بود تسليم امناى دولت عليه ايران نمود و معادل سىهزار قبضه تفنگ انگليسى ممتاز و بيست اراده توب و چهل ارابه فورخانه‌كشى و سى نفر معلم و مهندس كارسازى نمود و سر هر فرد جنس ايلچى سابق انگليس از راه اسلامبول به صوب لندن شتافت . « 1 »\r\nو هم در اين سال [ 1226 
  ] : قبر ارغون خان چنگيزى كه در سال 690 « 2 » هجرى وفات نمود ظاهر گرديد . بر اين تفصيل كه سجاس « 3 » رود ، شش فرسخى سلطانيه ، بلوكى است از ولايت خمسهء عراق كه پايتخت بعضى از سلاطين مغول بود و در محلى از آن بلوك حضرت قيدار بن - اسمعيل بن ابراهيم خليل الرحمن عليه السلام مدفون است و در نيم فرسخى بقعه قيدار ، قريه‌اى است معروف به ارغون « 4 » و در بالاى سر آن قريه چشمه‌اى است مشهور به ارغون بلاغى « 5 » و در جانب جنوب آن قريه و چشمه ، كوهى است . روزى چوپان كربلائى فتح على نام شاهسون ، گوسفندان خود را در دامنهء آن كوه مىچرانيد و خود به پهلو افتاده ، رفع خستگى مىنمود ، ناگاه موشى را ديد كه از سوراخى چند دانه مهرهء سفيد بيرون آورد و در آفتاب گذاشت ، مرد چوپان آن مهره‌ها را برداشت و چند دانه به نامزد خود كه دختر كربلائى فتح على ولىنعمت او بود داد و چند دانه ديگر را براى خود نگاه داشت و چون كربلائى فتح على اين دانه‌ها را در نزد دختر خويش ديد بشناخت و از چوپان تفتيش حال نمود و با او بر در سوراخ موش رفت و زمين را چون بشكافت ، سردابى پيدا گشت و اسبابى چند از طلا و جواهرآلات را بيافت و در همان شب برداشته به خانه برده آنها را به خاك سپرده ، مجيد « 6 » نامى از اهالى گروس بر اين واقعه مطلع گرديد و چون كتابى داشت كه وقايع سلاطين مغول ، خاصه آنان كه پايتخت آنها در ولايت خمسه بوده است در آن كتاب ثبت داشت از جمله مزار ارغون خان را در دامنه همان كوه نوشته بودند و مجيد نام گروسى به آن مكان رفت و جاى برهم خورده را به دقت بكاويد و اسبابى ديگر يافت و از ترس حكام آن حدود گريخته به شيروانات « 7 » رفت و از آنجا به ولايت حاجى ترخان شتافت و شخص چوپان چون اين خدمت را به كربلائى فتح على نمود تقاضاى آن نامزد را داشت كه بدون مهلت اسباب عيش را ساز كند و كربلائى فتح على از در امتناع درآمده ، سخنان زشت و دشنام پيغام داد و مرد چوپان مأيوس از دامادى گشته قصه و ماجرا را به نواب عبد اللّه ميرزا والى خمسه « 8 » رسانيد و نواب معزى اليه به توسط چند نفر امين تمامت اسباب غازان خانى [ را 
  ] از كربلائى فتح على شاهسون بازيافت نمود و تفصيل آنها يك عدد جيقه « 9 » طلاى مرصع كه به وضعى غريب ساخته و دانه‌هاى ريزه از لعل و زمرد و فيروزه بر آن\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 478 .\r\n( 2 ) . برابر با 1291 ميلادى .\r\n( 3 ) . به ضم اول : دهستانى از بخش قيدار شهرستان زنجان در 12 كيلومترى شمال باخترى قيدار و 19 كيلومترى جنوب - غربى سلطانيه .\r\n( 4 ) . ر ك : ناسخ التواريخ ، ج 1 ، ص 212 .\r\n( 5 ) . بلاغى در لغت تركى به معنى چشمه است يعنى : ارغون چشمه .\r\n( 6 ) . ر ك : ناسخ التواريخ ، ج 1 ، ص 212 .\r\n( 7 ) . ر ك : ناسخ التواريخ ، ج 1 ، ص 212 ، حاجى ترخان همان هشتر خان است كه بندرى است در جنوب شرقى روسيه اروپائى و از بندرهاى مهم بحر خزر است .\r\n( 8 ) . ر ك : ناسخ التواريخ ، ج 1 ، ص 212 .\r\n( 9 ) . ( تاجى از زر مرصع به لعل و زمرد و فيروزه ) ناسخ التواريخ ، ج 1 ، ص 212 .\r\n","page_name":" 707 ","page_number":723},
  {"content":"\r\n\r\nنصب نموده بودند و كمربندى باز به همين دستور و يك قبضه خنجر كه دسته و غلاف آن طلاى مرصع « 1 » بود و پارچهاى « 2 » ديگر طلا كه از قراين معلوم مىگشت زين اسب بود كه چوبش پوسيده ، طلا باقى مانده است و يك عدد تنگ چهارپر طلاى مرصع پر از آب و يك جام طلاى مرصع به لعل و فيروزه « 3 » يك رشته بند شمشير كه كرمكهاى طلا داشت و چند دانه لعل از بادام درشت‌تر و كوچكتر و معادل 25 دانه مرواريد غلطان « 4 » به اندازه فندق و چنين دانسته شد كه دانه‌هاى لعل آويزه جيقه و مرواريدها گلوبند بوده است و نواب عبد اللّه ميرزا باز جماعتى را فرستاد و آن سرداب را كاوش كردند و چند عدد ميخ طلا كه وزن هريك 25 مثقال بود جستند « 5 » و چند تار موى سياه و سفيد و قرمز كه شبيه موى ريش بود در آنجا يافتند « 6 » و تمامت آن اسباب را به طهران آورده ، از نظر همايونى گذرانيده ، در صندوقخانه مباركه گذاشتند و كار كربلائى فتح على شاهسون در اين معامله به تكدى و دريوزه‌كارى رسيد و بعد از اين اخبار به فارس نواب حسين على ميرزا فرمانفرماى فارس حكم نمود تا كنارهء سر صندوقهاى سنگى دخمه‌هاى كيانى را در تخت جمشيد مرودشت به اندازه‌اى كه آدمى در آنها رود شكستند و جز مشت خاك نرمى را از جمشيد و كاوس و قباد نديدند ،  فَاعْتَبِرُوا يا أُولِي الْأَبْصارِ . \r\nو در اين سال [ 1226 
  ] : شاهنشاه بىهمال به توسط جناب حاجى محمد حسين خان امين الدوله اصفهانى منصب جليل كلانترى مملكت فارس را به ميرزا على اكبر خلف الصدق مغفرت‌مآب حاجى ابراهيم خان اعتماد الدوله شيرازى وزير اعظم سابق ممالك ايران كه به وراثت و شايستگى استحقاق داشت عنايت فرمود چون شكر اللّه خان نورى داماد ميرزا ابراهيم كلانتر شيراز بود و در خدمت نواب فرمانفرما با كمال قرب منزلت را داشت مانع از حصول كلانترى ميرزا على اكبر گرديد و ميرزا هادى فسائى كه كفيل كارهاى مملكت فارس بود ، اهتمام نموده در خدمت نواب فرمانفرما ، مقرر داشت كه اهالى محلات شيراز را احضار داشته ، هريك از ميرزا على اكبر و ميرزا ابراهيم را بخواهند به كلانترى برقرار گردند و بعد از حضور اهالى محلات شيراز معلوم گرديد كه به جان و دل طالب كلانترى ميرزا على اكبراند و در همان مجلس نواب فرمانفرما ، امضاى فرمان شاهى را نموده ، خلعتى لايق به ميرزا على اكبر داده او را كلانتر مملكت فارس فرمود .\r\nو عيد نوروز سنه پيچىئيل در بيست و هفتم « 7 » ماه ربيع اول اين سال 1227 اتفاق افتاد و شهريار ظفر شعار ، بعد از گذشتن بزم و شيلان نوروزى به نظم امور ممالك بپرداخت و موكب و الا از طهران حركت نمود و روز دوازدهم ماه جمادى دويم « 8 » ، در چمن سلطانيه نزول اجلال\r\n\r\n\r\n","description":"","footnote":"\r\n( 1 ) . در ناسخ التواريخ ، ج 1 ، ص 212 : ( خنجرى كه قبضه و غلاف از زرناب داشت و مرصع به جواهر شاداب بود و جامى از زر سرخ مرصع به لعل و فيروزج و مشربه‌اى از ذهب خالص ) ، و ر ك : روضة الصفا ، ج 9 ، ص 480 .\r\n( 2 ) . ( و ديگر صحيفه‌هاى زر كه بر زبر ساخت زين بوده است . ) .\r\n( 3 ) . بعضى از اين مطالب در ناسخ التواريخ نيست ، ولى در روضة الصفا ، ج 9 ، ص 480 ، هست .\r\n( 4 ) . ر ك : ناسخ التواريخ ، ج 1 ، ص 213 .\r\n( 5 ) . ر ك : ناسخ التواريخ ، ج 1 ، ص 213 .\r\n( 6 ) . اين قسمت در ناسخ التواريخ نيست ولى در روضة الصفا ، ج 9 ، ص 480 هست .\r\n( 7 ) . در ترجمه انگليسى اين تاريخ به اشتباه هفتم ربيع الاول ذكر شده كه معادل 21 مارس 1812 بوده است .\r\n( 8 ) . برابر 23 ژوئن 1812 .\r\n","page_name":" 708 ","page_number":724},
  {"content":"\r\n\r\nفرمود و در هر كناره از حدود ممالك ، شاهزاده و اميرى را مأمور نمود و چون مدتى در چمن سلطانيه توقف فرمود براى تغيير آب و هوا ، موكب و الا از آنجا نهضت نمود و بلوك سجاس رود خمسه را لشكرگاه فرمود و چون هواى خريفى روى به سردى آورد ، از سجاس‌رود حركت فرموده روز نهم شوال « 1 » اين سال شهر طهران از قدوم شهريار جهان طعنه‌زن عرصه جنان آمد . « 2 »\r\nو عيد نوروز سنه تخاقوىئيل در شب هفدهم ماه ربيع اول سال 1228 « 3 » اتفاق افتاد و اعليحضرت فتح على شاه قاجار جشن نوروزى را در دار الخلافه طهران گذرانيد و فرامين احضار سپاه ظفر شعار صادر گرديد و در اندك مدتى حاضر ركاب مستطاب شدند و موكب و الا براى انتقام از جماعت روسيه ، روز نوزدهم ماه جمادى اول اين سال « 4 » از طهران نهضت فرموده ، در چمن اوجان آذربايجان نزول اجلال نمود « 5 » و چون سردار سپاه روس از ورود شاهنشاه ايران با سپاه بىپايان به صحراى اوجان مطلع گرديد و خبرى ديگر به او رسيد كه ناپليون ايمپراطور فرانسه باز با دولت روس بر هم زده به تسخير ممالك روسيه همت گماشته است و از اين دو خبر هولناك متوحش گرديد و معتمدى را نزد سرگوراوزلى بارونت « 6 » وزير مختار دولت انگليس فرستاد و طلب مصالحه با دولت عليه ايران را نمود و بعد از اداى رسالت وزير مختار مزبور و مشاورت اهالى حل و عقد قرار را بر مصالحه دادند و حاجى ميرزا ابو الحسن خان شيرازى را براى انجام اين كار روانه قراباغ نمودند و بعد از ورود ، عقد مصالحه را منعقد نمود و عهدنامه را بر دو ورقه مشتمل بر يازده فصل طويل الذيل نگاشتند و چون چندان مناسبتى با اين فارسنامه نداشت مضامين آنها را بر تواريخ مفصله قاجاريه حواله داد و تاريخ اين مصالحه روز بيست و نهم ماه شوال اين سال : [ 1228 
  ] است . « 7 »\r\nو چون اعليحضرت فتح على شاه خيال را از جانب سپاه روس آسوده داشت ، رايات ظفر - آيات را از چمن اوجان افراشته ، شهر طهران ، رشك غرفات جنان گرديد .\r\nو هم در اوايل اين سال : [ 1228 
  ] پيش از حركت موكب اجلال جناب حاجى محمد حسين خان امين الدوله مستوفى الممالك اصفهانى ، مأمور به نظم صفحات فارس و عراق گرديد و جناب عبد اللّه خان ولد ارجمندش كه بيگلر بيگى اصفهان بود احضار به حضور مبارك گرديد و به جاى والد ماجد خود برقرار گرديد و به منصب استيفاى ممالك و لقب امين الدوله قرين افتخار آمد و جناب حاجى محمد حسين خان نظام الدوله لقب يافت . « 8 »\r\nو هم در اين سال : [ 1228 
  ] دو نفر عرب فصيح زبان بليغ بيان ، با عريضه ارادت ترجمان از جانب امام يمن « 9 » به دربار معدلت‌مدار آمد و مضمون عريضه آنكه از تعديات\r\n\r\n\r\n","description":"","footnote":"\r\n( 1 ) . برابر با 16 اكتبر 1812 .\r\n( 2 ) . ر ك : روضة الصفا ، ج 9 ، ص 480 ، ناسخ التواريخ ، ج 1 ، ص 224 .\r\n( 3 ) . برابر با 21 مارس 1813 .\r\n( 4 ) . برابر با 20 مه 1813 .\r\n( 5 ) . در ناسخ التواريخ ، ج 1 ، ص 227 : ( در 19 جمادى الاولى از طهران به باغ نگارستان شد ) .\r\n( 6 ) . ر ك : روضة الصفا ، ج 9 ، ص 480 .\r\n( 7 ) . ر ك : روضة الصفا ، ج 9 ، ص 493 ، و برابر است با 12 اكتبر 1813 ، و ر ك : متن كامل قرارداد در ناسخ التواريخ ، ج 1 ، ص 244 تا 250 .\r\n( 8 ) . ر ك : ناسخ التواريخ ، ج 1 ، ص 255 .\r\n( 9 ) . ر ك : ناسخ التواريخ ، ج 1 ، ص 255 .\r\n","page_name":" 709 ","page_number":725},
  {"content":"\r\n\r\nسعود نامسعود پادشاه نجد شكايت به آستان آن صاحب‌قران آورده‌ام و سه نفر از اعراب باديه نجد از جانب شيخ سعود « 1 » پسر شيخ عبد العزيز وهابى با عريضه و هدايائى كه يكى از آنها قطعه زمردى بود به اندازهء يك كف دست « 2 » و بسيار صافى و آبدار و شفاف و مضمون آن عريضه استدعا نموده كه بعد از اين حجاج عجم را مقرر دارند كه براى نزديكى راه ، نجد را اختيار كنند كه در هر باب رعايت احوال هريك به واجبى به عمل خواهد آمد و شيخ على « 3 » نامى نيز از جانب حاكم بحرين با عريضه و چند رشته مرواريد و بعضى از نفايس هندوستان شرفياب درگاه معدلت بنيان گرديد و مطالب آن عريضه آنكه جماعت اعراب عتوبى ساكن جزاير فارس بعد از وفات نادر شاه افشار بر ولايت بحرين استيلا يافتند و طايفهء جواسم « 4 » ساكن جزيرهء قشم و بندر رأس الخيمه از بنادر عمان در روى دريا بناى دزدى و راهزنى را گذاشتند و كشتيهاى تجار ايرانى را غارت كرده ، اهلش را مىكشند و بعد از بناى دوستى در ميانه دولتين عليتين ايران و انگليس به صوابديد اولياى دولت ايران مقرر گرديد كه كارگزاران هر دو جانب همت بر استيصال طايفه جواسم كه خاشاك روى دريا گشته ، گمارند ، پس از اطلاع بر مضامين عريضجات سفراى يمن و نجد و بحرين جواب هريك به زبان عربى فصيح و بليغ از كلك در رسلك جناب ميرزا عبد الوهاب معتمد الدوله اصفهانى جارى گرديد و هريك از سفرا به جانب مقصد خود شتافتند . « 5 »\r\nو هم در اين سال : [ 1228 
  ] بخششى از شاهنشاه بىهمال نسبت به جناب معتمد الدوله رسيد كه هيچيك از پادشاهان گذشته نسبت به چاكران درگاه خود نفرموده‌اند و تفصيل آن چنان كه در تاريخ ذو القرنين نگاشته است كه : جناب معتمد الدوله را از راه مشغولى به كمالات روحانى توجهى به عالم جسمانى نبود و بجز تقرب به حضرت علياى سلطنت در هيچ امر دنيوى كه عبارت از عقل معاش است اقبال نمىنمود ، زر و خاك ، گوهر و خاشاك در نظر همتش يكسان بودى و در تمامت سال اوقات شريف را صرف احوال درويشان پريشان مىنمود و لوازم حلق را به قوت لايموتى اكتفا مىفرمود اگر همه به نان و سركه انگبين بودى و ملزومات دلق را به همان ملبوسات همايون كه در عرض سال به او مرحمت مىشد بسر بردى و مباشران امور آن جناب مخارج او را بيش از مواجب و مداخل او برآورد نمودند و رفته‌رفته زيادتى خرج بر دخل قرضى فرض گرديد تا آنكه در اين سال به سىهزار تومان رسيد و چون شاهنشاه قدردان حق‌شناس بر اين واقعه آگاه گرديد بفرمود تا از خزانه خاص معادل سىهزار تومان زر مسكوك خادمان حرمسرا حمل كرده ، تسليم جناب معتمد الدوله گرديد « 6 » و ديون خود را ادا نمود .\r\nو عيد نوروز سنه ايت‌ئيل در ماه ربيع اول سال 1229 « 7 » اتفاق افتاد و در اوائل اين سنه ، ميرزا يوسف اشرفى مازندرانى از وزارت فارس معزول گرديد و از مآثر او در شيراز ، بازار\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 255 .\r\n( 2 ) . ( يك قطعه زمرد كه به مقدار ترنجى بود ) ناسخ التواريخ ، ج 1 ، ص 255 .\r\n( 3 ) . ر ك : ناسخ التواريخ ، ج 1 ، ص 255 .\r\n( 4 ) . در متن : ( حواسم ) ر ك : ناسخ التواريخ ، ج 1 ، ص 255 .\r\n( 5 ) . ر ك : ناسخ التواريخ ، ج 1 ، ص 255 .\r\n( 6 ) . مشروح اين امر در روضة الصفا ، ج 9 ، ص 501 ، و ناسخ التواريخ ، ج 1 ، ص 256 .\r\n( 7 ) . برابر با 21 مارس 1814 .\r\n","page_name":" 710 ","page_number":726},
  {"content":"\r\n\r\nمشهور به بازار مير يوسفى است كه بازارى از جانب دروازه اصفهان شيراز بر بازار كريم خان وكيل افزود و ظاهر او را مانند بازار وكيل نمود اين الثرى و الثريا « 1 » تفاوت ميان اين دو بازار همان تفاوت ميان دو بانى آنهاست و وزارت مملكت فارس در اوائل اين سنه به جناب ميرزا - زين العابدين كاشانى كه خط نسخ تعليق را بعد از مير عماد الدين خوشنويس كسى چون او ننوشت ، برقرار گرديد .\r\nو هم در اين سال : [ 1229 
  ] حاجى ميرزا ابو الحسن خان شيرازى را به سفارت دولت روس مأمور داشتند كه بهر نحو باشد ، بلادى را كه از آنجانب رود ارس تصرف نموده‌اند ، استرداد كنند و مبلغ ده‌هزار تومان وجه نقد و دو زنجير فيل و ده اسب بىعديل و صد طاقه شال كشمير و ده رشته مرواريد بىنظير و چند دانه لعل بدخشانى و ياقوت رمانى و شمشيرهاى خراسانى و زرىهاى مفتول‌باف اصفهانى و قوطيهاى مرصع فادزهر حيوانى شبانكاره و قاليهاى هراتى براى هديه حضرت ايمپراطور و اعيان آن دولت ، تسليم حاجى ميرزا ابو الحسن خان گرديد و بعد از حركت او معادل چهل‌هزار تومان ديگر براى او فرستادند كه در راه استرداد ولايات صرف نمايد و عاقبت به نوميدى بدل شد آخر آن اميدوارىها .\r\nو هم در اين سال : [ 1229 
  ] سرگوراوزلى بارونت ايلچى بزرگ دولت بهيه انگليس به ميل خاطر عازم انگلستان گرديد و مستر موريه « 2 » را به نيابت خود گذاشت و او را ايلچى كوچك گفتند و از راه پطرزپورغ روانه گرديد و موكب فيروزى كوكب در يازدهم ربيع دويم اين سال « 3 » از طهران حركت نمود و در چمن فيروزكوه نزول اجلال فرمود و بعد از فراغت از تفرج و شكار ، تشريف‌فرماى چشمه على دامغان كه تركان او را على بلاغ گويند گرديد « 4 » و در اين منزل محمد زمان خان قاجار عز الدين‌لو « 5 » والى استرآباد كه مدتى سر از چنبر اطاعت كشيده بود ، گرفتار كمند فرستادگان پادشاه جم‌جاه گشته ، بعد از حضور از هر دو ديده نابينا گرديد و موكب اعلى از چشمه على دامغان نهضت فرموده ، در اواخر ماه رمضان اين سال :\r\n[ 1229 
  ] وارد طهران گرديد .\r\nو در اين سال : [ 1229 
  ] ميرزا باقر فامورى سررشته‌دار مملكت فارس و ضابط كازرون كه از جانب مادر پسر عمه حقيقى نگارنده اين فارسنامه ناصرى و از جانب پدر پسر مرحوم حاجى سيد يوسف مجتهد ثورنجانى كازرونى بود ، براى نظم زراعت از شيراز به فامور رفت و مير شمس الدين نورانى كازرونى كه نوكر ميرزا باقر بود در ميانهء فامور و داين كازرون ، به گلوله تفنگ آن سيد عالىمقام را كشت و بعد از دو ماه ملا شاه محمد ، نوكر ديگر ميرزا باقر ، مير شمس الدين را كشت و در كرياس مسجد نو شيراز غلام سياه مير شمس الدين ، ملا شاه محمد را كشت و در همان روز نواب فرمانفرما حسين على ميرزا ، غلام سياه مير شمس الدين را كشت ، فاعتبروا يا اولى الابصار .\r\n\r\n\r\n","description":"","footnote":"\r\n( 1 ) . نظير : ببين تفاوت ره از كجاست تا به كجا ، يا : چراغ مرده كجا ، شمع آفتاب كجا . ر ك : امثال و حكم ، ص 330 .\r\n( 2 ) .  James Justinian Morier  متولد 1780 متوفى 1849 ، نويسنده سفرنامه حاجى بابا اصفهانى در 1824 .\r\nاو تهران را در ششم اكتبر 1816 ترك گفت . و ر ك : روضة الصفا ، ج 9 ، ص 502 .\r\n( 3 ) . برابر با 2 آوريل 1814 .\r\n( 4 ) . يكى از قرارگاههاى تابستانى شاهان ايران كه حدود 9 ميل در شمال غربى دامغان است .\r\n( 5 ) . ر ك : ناسخ التواريخ ، ج 1 ، ص 257 ، روضة الصفا ، ج 9 ، ص 504 .\r\n","page_name":" 711 ","page_number":727},
  {"content":"\r\n\r\nو عيد نوروز سنه تنگوزئيل ، در روز نهم ماه ربيع دويم سال 1230 « 1 » واقع گرديد ، در سه كتاب تاريخ قاجاريه كه نگارندگان آنها معاصر خاقان جنت‌مكان فتح على شاه بودند ( و وقايع روزبروز را نگاشته‌اند : يكى تاريخ ذو القرنين ، تأليف ميرزا فضل اللّه خاورى منشى شيرازى ، دويم تاريخ روضة الصفاى ناصرى تأليف اميركبير رضا قلى خان هدايت تخلص مازندرانى و ديگرى تاريخ ناسخ التواريخ تأليف ميرزا محمد تقى سپهر تخلص مستوفى كاشانى ) مسطور است « 2 » كه امير ابو دلف « 3 » از امراى خليفه عباسى در نواحى فراهان قم ، دو شهر بنا نهاد يكى را در زيرزمين و ديگرى را بر روى زمين ، آن را كه در زيرزمين خواست بنا گذارد ، زمين وسيعى را كه دورهء آن سه فرسخ بود از خاك تهى نمود و مساجد و بازار و كوچه‌ها و حمامها را در آن گودال بساخت ، پس روى آن عمارت را به آجر و گچ استوار نمود و براى هر عمارتى سوراخى به اندازهء دهان چاهى تا روشنائى دهد ، گذاشتند و شهرى ديگر بر زبر آن شهر زيرين به همان وضع و وسعت ساختند و نام اين دو شهر پيدا و نهان را دلف‌آباد نهاد و به مرور ايام به زلف‌آباد مشهور گرديد و از قديم اگر روزگار با اهل زلف‌آباد نامساعد مىشد از شهر پيدا ، پناه به شهر پنهان مىبردند و بجز اهالى آن بلد هر كسى به شهر زيرين افتد تا قيامت مفقود الخبر و معدوم الاثر است و اكنون از شهر زيرزمين آثار كمى باقى است و از قراين معلوم مىشود كه عرض و طول آن‌چه اندازه است و اهالى زلف‌آباد ، اموال خود را در شهر زيرين مىگذارند و با حاكم فراهان طغيان مىنمايند و در اين سال : [ 1230 
  ] بر ، ايمانى خان حاكم فراهان « 4 » شوريدند و بسرقت اموال تجار پرداختند و روز در شهر زيرين پنهان شده ، شبها را به غارت اموال مسلمانان مىگذرانيدند و اين كيفيت به توسط يوسف خان گرجى « 5 » ، سپهدار سپاه جانباز عراق به عرض شهريار آفاق رسيد و جماعتى « 6 » را براى تدمير آنها روانهء عراق فرمودند و بعد از اطلاع اهل زلف‌آباد جمعيتى نموده ، به استقبال سپاه ظفرپناه شتافته به اندك وقتى شكست يافته در شهر زيرين زلف‌آباد پنهان شدند و افواج قاهره اطراف زلف‌آباد را محاصره داشتند و آذوقه از آنها بريدند ، بعد از چند ماه به ستوه آمده ، طالب امان شدند و بعد از امان اموال خود را گذاشته عيال را برداشته ، آواره بلاد گشتند و زلف‌آباد ويرانه گرديد .\r\nو روز هفدهم ماه رجب اين سال [ 1230 
  ] « 7 » : رايات جلالت آيات براى نظم نواحى خراسان ، افراشته گشت و بعد از چند روزى ناحيهء ولايت كبودجامهء استرآباد لشكرگاه گرديد و براى نظم هر ناحيتى ، چندين فوج جانباز عراقى و بختيارى مأمور گرديد و در اندك زمانى آن نواحى را نظم كامل دادند و موكب و الا نهضت فرموده ،\r\n\r\n\r\n","description":"","footnote":"\r\n( 1 ) . برابر با 21 مارس 1815 .\r\n( 2 ) . ر ك : روضة الصفا ، ج 9 ، ص 515 ، ناسخ التواريخ ، ج 1 ، ص 270 .\r\n( 3 ) . بودلف در منطقه نهاوند در ميان همدان و اصفهان حكومت مىكرد و پايتخت او كرج بود .\r\n( 4 ) . ر ك : روضة الصفا ، ج 9 ، ص 515 .\r\n( 5 ) . ر ك : روضة الصفا ، ج 9 ، ص 515 ، ناسخ التواريخ ، ج 1 ، ص 270 .\r\n( 6 ) . ( عبد اللّه خان گرجى يوزباشى غلامان شاهسون و خزل و پياده خلج و ساوه به تدمير آنها مامور شد ) روضة الصفا ، ج 9 ، ص 515 .\r\n( 7 ) . برابر با 25 ژوئن 1815 . قاعدتا بايد حوادث رجب 1230 بعد از وقايع ماه ربيع الاول و ربيع الثانى ثبت مىشد كه چند سطر بعد آمده است .\r\n","page_name":" 712 ","page_number":728},
  {"content":"\r\n\r\nدر بيست و دويم ماه شوال اين سال [ 1230 
  ] « 1 » : عرصه طهران از فيض قدوم خاقان زمان قرين روضات جنان آمد .\r\nو در اواسط ماه ربيع اول اين سال [ 1230 
  ] « 2 » : كه عرصه كوه و هامون پر از برف گشت ، موكب همايون به عزم شكار مسيله كه از گرمسيرات قم است از طهران حركت فرمود ، پس از فراغت از شكار آهو ، در قهستان قم و ساير البلوك ، نزول اجلال فرمود .\r\nو در دوازدهم ماه ربيع دويم اين سال : [ 1230 
  ] « 3 » عود به طهران نمود .\r\nو عيد نوروز سنه سيچقان‌ئيل در شب بيست و يكم ماه ربيع دويم سال 1231 « 4 » اتفاق افتاد و موكب و الا در روز هفتم ماه رجب اين سال « 5 » ، از دار الخلافه طهران به عزم چمن سلطانيه ، نهضت فرمود و بعد از ورود آن شاهنشاه ، شاهزادگان عظام ، نواب وليعهد نايب السلطنه حضرت عباس ميرزا و نواب قوام الخلافه محمد على ميرزا از آذربايجان و كرمانشاهان ، وارد چمن سلطانيه شدند و از وفور عنايات شاهانه سربلند گرديدند و چون هواى چمن سلطانيه روى به سردى نمود ، موكب و الا ، نهضت فرموده ، در اواخر ماه شوال به دار الخلافه طهران نزول اجلال فرمود و چنان كه در وقايع سال 1229 نگاشته شد حاجى ميرزا - ابو الحسن خان شيرازى به سفارت دولت روس مأمور گرديد و در همه‌جا ، از همه كس انواع احترامات لايقه را ديد و چون وارد پطرزپورغ پايتخت دولت روس گرديد « 5 » ، ايمپراطور « 6 » حاضر نبود ، او را در باغ خارج شهر منزل دادند و مدتى توقف نمود تا آنكه حضرت ايمپراطور با نيل مقصود كه اضمحلال ناپليون ايمپراطور فرانسه بود عود به پطرزبورغ نمود و بعد از چندين مجلس كه حاجى ميرزا ابو الحسن خان را خواست و با او از در محبت سخن گفت در مجلس آخر او را طلبيد و بالصراحه گفت كه بلاد ارمنستان و گرجستان و قراباغ را ما به جنگ نگرفتيم بلكه اهالى آنها به رغبت تمام خود را به ما سپردند و مروت اقتضا نمىكند كه آنها را از خود مأيوس داشته به شما بسپاريم و آخر سخن همين است و بس « 7 » ، در باب گنجه و شيروان و طالش مضايقتى نيست ولى بايد ايلچى مختار ما كه سردار جديد گرجستان است ، رفته ، بداند كه رضاى اهالى آن سامان بر چيست ، پس الكسندر يرملوف « 8 » كه اميرى از امراى دولت روسيه بود به لقب ايلچى مختار ايران و منصب سردارى مملكت قفقاز سرافراز گرديد و هداياى بيشمار به او سپردند و با حاجى ميرزا ابو الحسن خان ايلچى بزرگ ايران روانه نمودند و بعد از ورود به تفليس ، مدتى براى نظم آن ولايت توقف نمود و سه نفر از اعيان ، همراهان خود را براى اعلام مأموريت خود به مصاحبت حاجى ميرزا ابو الحسن خان ، روانه دربار شهريار تاجدار نمود كه در اواسط بهار ، قرار حركت او از تفليس و ورود به آستان معدلت تأسيس خواهد بود و بعد از ورود حاجى ميرزا\r\n\r\n\r\n","description":"","footnote":"\r\n( 1 ) . برابر با 27 سپتامبر 1815 .\r\n( 2 ) . حدود اواخر فوريه 1815 .\r\n( 3 ) . ر ك : روضة الصفا ، ج 9 ، ص 519 .\r\n( 4 ) . برابر با 21 مارس 1816 .\r\n( 5 ) . برابر با 3 ژوئن 1816 .\r\n( 6 ) . روضة الصفا ، ج 9 ، ص 533 ، نام او را ( الكسندر باوليج ) آورده است .\r\n( 7 ) . ر ك : روضة الصفا ، ج 9 ، ص 535 .\r\n( 8 ) .  Alexander yermelv \r\n","page_name":" 713 ","page_number":729},
  {"content":"\r\n\r\nابو الحسن خان و فرستادگان الكسندر يرملوف به دار الخلافه طهران و رسانيدن عريضه الكسندر در جواب او مرقوم گرديد كه در موعد معين در چمن سلطانيه شرفياب درگاه اعلى گردد . « 1 »\r\nو عيد نوروز سنه اودئيل در شب دويم ماه جمادى اول سال 1232 « 2 » اتفاق افتاد و در اوايل اين سنه ، جناب ميرزا زين العابدين كاشانى از وزارت مملكت فارس معزول آمد و آقا محمد باقر كاشانى كه در خدمت نواب حسين على ميرزا ، فرمانفرماى فارس ، اعتبارى داشت به منصب وزارت برقرار گرديد .\r\nو در اوايل اين سنه ، فرامين قضا آئين به افتخار نواب نايب السلطنه ، عباس ميرزا وليعهد ، حكمران مملكت آذربايجان و نواب عبد اللّه ميرزا والى خمسه شرف صدور يافت كه در وقت عزيمت سردار و ايلچى مختار روس ، از ابتداى خاك متعلقه به دولت عليه ايران تا ولايت زنجان ، معزى اليه را با احترامى شايان وارد سازند و جناب ميرزا عبد الوهاب معتمد الدوله « 3 » نيز به عزيمت ولايت خمسه مأمور گرديد كه بعد از ورود ايلچى روس در يك فرسخى چمن سلطانيه نازل سازد و در زمان غيبت موكب همايون به لوازم سرور خاطر و مسرت ظاهر و باطن و استطلاع بر ما فى الضمير او پردازد و موكب همايون در روز بيست و هفتم ماه شعبان اين سال :\r\n[ 1232 
  ] « 4 » از طهران حركت فرمود و در روز هفدهم ماه رمضان « 5 » در چمن سلطانيه نزول اجلال نمود و روز ديگر جماعتى را به استقبال ايلچى روس روانه داشته ، به احترام تمام او را وارد ساختند و بعد از ورود به سراپردهء شاهى در چهار مكان به مراسم ركوع و سجود و قيام نمود « 6 » و بعد از اذن روى به خرگاه جهان پناه آورد و چون ايلچى بزرگ به منزلت صورت پادشاه است ، لهذا براى احترام حضرت ايمپراطور روس ، اذن جلوس يافت و معزى اليه از فرط آداب‌دانى ، اندكى نشسته ، بر پاى برخاست « 7 » و نامهء حضرت ايمپراطورى را ، جناب ميرزا شفيع صدر اعظم ، از وى گرفته ، بر تخت مرصع نهاد ، پس از آن ، حضرت خاقان به احضار همراهان او فرمان داد ، بعد از ورود آنها خود ايلچى يكان يكان را معرفى نمود و هريك به قدر رتبه مورد عنايت گرديد ، پس از مرخصى از حضور عود نموده ، در چادر جناب صدر اعظم منزل نمود و بعد از سه روز تحف و هداياى ايمپراطور را از ملاحظه اعليحضرت شاهنشاه گذرانيد و از جمله هدايا ، فيل و هودجى از طلا ساخته ، در پهلوى چپ آن فيل ، جاى كليدى بود كه مانند ساعت كوك مىگشت پس اعضاى آن فيل به حركت درآمده ، انواع آوازهاى خوش از جوف آن بروز مىنمود و بالجمله امناى دولت عليه با ايلچى مختار روس در باب استرداد ولايات متعلقه به ايران كه در تصرف روسيه بود استمزاجى نمودند و همان جوابهائى كه ايمپراطور به حاجى ميرزا ابو الحسن خان شيرازى گفته بود ، شنفتند ، پس از مدتى ايلچى روس از چمن سلطانيه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 535 ، ناسخ التواريخ ، ج 1 ، ص 282 .\r\n( 2 ) . برابر با 20 مارس 1817 .\r\n( 3 ) . ر ك : روضة الصفا ، ج 9 ، ص 536 .\r\n( 4 ) . برابر با 12 ژوئيه 1817 .\r\n( 5 ) . برابر با 31 ژوئيه 1817 .\r\n( 6 ) . ( آنگاه كه به خرگاه درآمد چهار جاى سر فروداشت ) ناسخ التواريخ ، ج 1 ، ص 290 . ( در چهار مكان و مقام به مراسم ركوع و سجود و برداشتن كلاه و سر برهنه رفتن در پيشگاه اقدام كرد ) روضة الصفا ، ج 9 ، ص 549 .\r\n( 7 ) . در متن : ( خواست ) .\r\n","page_name":" 714 ","page_number":730},
  {"content":"\r\n\r\nمرخص گشته ، به جانب تفليس روانه گرديد و موكب و الا ، از چمن سلطانيه نهضت فرموده روز يازدهم ماه ذيقعده « 1 » اين سال تشريف‌فرماى طهران گرديد .\r\nو هم در اين سنه : [ 1232 
  ] نصير خان ، والى لارستان ، شكايت‌نامه‌اى از تعديات شيخ وهابى حاكم بندر مغو « 2 » ، خدمت نواب حسين على ميرزا فرمانفرماى مملكت فارس فرستاد و نواب فرمانفرما در اوايل فصل خريف اين سنه ، با چندين فوج تفنگچى نورى و الوار و اتراك و بلوكى براى تدمير او ، از شيراز حركت نمود و از راه فيروزآبادى به قصبه گله‌دار كه حاكم‌نشين ناحيه بيخه‌فال « 3 » است وارد گرديد و چريك گله‌دارى ، ضميمه افواج ديگر گرديد و محمد زكى خان نورى را بر تمامت آنها سردار نمود و از بندر مغو « 4 » خبر رسيد كه بيشتر اهالى شيب كوه لارستان كه بندر مغو قريه‌اى از آن است از سطوت نواب فرمانفرما از طايفهء جواسم ساكن جزيره قشم و بندر رأس الخيمه بر عمان كه در مذهب وهابى با آنها موافقت دارند و به مدد خود خواسته و چندين كشتى بزرگ و كوچك در كنارهء خليج فارس آماده داشته‌اند كه عيال خود را به جزاير رسانيده ، مردان آنها به عزم كارزار باقى بمانند و نواب فرمانفرما لشكر آماده را به سردارى محمد زكى خان نورى ، ايفاد شيب كوه فرمود و خود در گله‌دار توقف نمود و چون محمد زكى خان وارد شيب كوه گرديد ، جماعت اعراب بنادر و جزاير و بندر رأس الخيمه كه نزديك به ده‌هزار نفر بودند به استقبال تفنگچى و محمد زكى خان سردار آمده ، در دو سه محل از كوه و صحرا جنگ نمودند و در همه‌جا فيروزى با محمد زكى خان گرديد پس شيخ مغوئى با اتباع خود در قلعه متحصن شدند و جنود مسعود آن قلعه را محصور داشتند و تا سه روز متوالى اهتمامات در جدال نمودند و روز چهارم به صواب‌ديد محمد زكى خان سردار يورش بردند و آن قلعه مستحكم را به آسانى گرفتند و آنچه مرد جنگى را يافتند ، كشتند و از سرهاى آنها كله‌منارها « 5 » ، در كنارهء دريا ساختند و نواب فرمانفرما ، با فتح و ظفر از گله‌دار و بيخه‌فال حركت نموده ، از راه لار و جهرم و خفر و كوار ،\r\nدر ماه ربيع دويم سال 1233 : وارد شيراز گرديد و چند نفر از اهالى بندر مغو و شيب - كوه لارستان را كه از چنگ اجل گريخته ، اسير تقدير شده بودند ، با غل و زنجير روانه طهران فرمود و بعد از ورود آنها و تبرى از مذهب وهابى ، شاهنشاه خطاپوش آنها را مطلق العنان فرمود و موكب پادشاه گيتىستان در سيم ماه ربيع دويم اين سال : [ 1233 
  ] « 6 » به عزم تفرج كوه و صحرا و درياى مازندران از دار الخلافه طهران حركت نمود و شهر بارفروش و سارى و آمل و اشرف را از فر قدوم خود زينت داد و پس از تفرج و شكار عود به طهران فرمود . « 7 »\r\n\r\n\r\n","description":"","footnote":"\r\n( 1 ) . برابر با 22 سپتامبر 1817 .\r\n( 2 ) . بندرى از توابع بندر لنگه بر ساحل خليج فارس و در زمان مؤلف از توابع شيب كوه لارستان بوده است كه در هفت فرسخى بندر چارك قرار دارد . ر ك : فارسنامه ج 2 .\r\n( 3 ) . ( براى آنكه با قصبه فال بلوك گله‌دار در يك بيخه افتاده است آن را بيخه‌فال گويند ) . همين كتاب ، ج 2 .\r\n( 4 ) . ر ك : روضة الصفا ، ج 9 ، ص 553 ، و ناسخ التواريخ ، ج 1 ، ص 294 .\r\n( 5 ) . ر ك : ناسخ التواريخ ، ج 1 ، ص 294 ، اما در روضة الصفا ، ج 9 ، ص 554 : ( از رؤس رؤساى حنفى ملت آن حصار كله منار بسيار برافراخته شد و . . . سردار مذكور با اسراى بيشمار و سر بسيار به شيراز مراجعت كرد ) .\r\n( 6 ) . برابر با 10 فوريه 1818 .\r\n( 7 ) . ر ك : روضة الصفا ، ج 9 ، ص 555 .\r\n","page_name":" 715 ","page_number":731},
  {"content":"\r\n\r\nو عيد نوروز سنه پارس‌ئيل در روز سيزدهم ماه جمادى اول اين سال : [ 1233 
  ] « 1 » واقع گرديد و در اين سال براى استحكام رشته محبت ميانه خاقان گيتىستان و سلاطين ممالك روم و فرانسه و نمسه « 2 » و انگلستان جناب ميرزا ابو الحسن خان شيرازى ايلچى بزرگ را مأمور به رفتن روم و فرانسه و انگلستان و ميرزا عبد الحسين خان شيرازى ، خواهرزادهء او را براى سفارت ولايت نمسه معين داشتند و تحف و هدايائى كه سزاوار پادشاهان است به آنها سپردند و در اواسط ماه رجب اين سال روانه مقصودشان داشتند و چون امراى افغان و خوانين خوارزم و تركستان پا را از گليم خود دراز كرده بودند ، حضرت شاهنشاه جهان‌پناه براى گوشمال آنها عزم خراسان را فرموده ، فرامين احضار لشكر فيروزى اثر صادر گرديد و در اندك مدتى ، حاضر دربار معدلت شعار گشتند و موكب اعلى در روز هيجدهم ماه رجب اين سال « 3 » از شهر طهران نهضت فرمود [ و 
  ] از راه فيروزكوه ، رايات ظفرآيات را برافراشت و چون اخبار فتح نواب حسن على ميرزا و شكست افاغنه به مسامع عز و جلال رسيد ، توجه را به جانب خوارزم انداخت و از راه جاجرم و اسفراين روانه خراسان شدند و در سيم ماه رمضان اين سال : [ 1233 
  ] به ناحيه بام « 4 » دررسيدند و مرتضى قلى خان صاحب بام به استحكام قلعه مغرور گشته ، دروازهء قلعه بام را ببست و در پس حصار بنشست ، بعد از دو سه روز به يورش جماعت جانباز ، قلعه را گرفتند و مرتضى قلى خان پناه به اصطبل مباركه آورد و چون ماه رمضان بود ، قلعهء بام را از غارت و قتل منع فرمود و در عوض مبلغى نقد به جانبازان به رسم انعام عنايت فرمود . « 5 »\r\nو از اتفاقات غريبه آنكه : پيش از فتح قلعه بام ، روزى خسروفلك احتشام ، براى تماشاى قلعه ، بر فراز تلى برآمد كه گلوله‌اى از قلعه به جانب آن خديو يگانه انداختند ، بر پيشانى غلامى رسيد « 6 » ، فى الفور وفات يافت و بعد از تسخير قلعه معلوم گرديد كه عامل اين كار ، محمد نامى « 7 » بود و فرار نموده است و آن شاهنشاه ابدا متعرض منتسبان او نگرديدند و موكب همايون اعلى ، تشريف‌فرماى خبوشان شد « 8 » و به ورود ، قلعه خبوشان را امر به محاصره فرمود و اطراف آن را امراى لشكر ظفر [ اثر 
  ] سنگرها بستند و به آسايشى نشستند و اردوى كيوان‌پوى « 9 » ، صحرا و دشت را فروگرفت و حكم توقف سه ماهه به اهالى اردو القا نمودند و در اندك زمانى حصارى نو بر گرد حصار كهنه خبوشان كشيدند و رضا قلى خان كرد زعفرانلو « 10 » ،\r\n\r\n\r\n","description":"","footnote":"\r\n( 1 ) . برابر با 21 مارس 1818 .\r\n( 2 ) . همان اطريش است :  ( Austria )  ر ك : روضة الصفا ، ج 9 ، ص 557 ، ناسخ التواريخ ، ج 1 ، ص 296 .\r\n( 3 ) . برابر با 24 مه 1818 .\r\n( 4 ) . ( نام محلى در حوالى سمرقند . در حبيب السير ، ج 4 ، ص 231 ، آمده است كه : پادشاه از منزل زيبا به قرابولاق خراميد و بعد كوچ كرد و از آب هموارى بگذشت و بام مضرب خيام گرديد . و در جائى ديگر ( ص 234 ) ، گفته است : ( چند روز در بام بود و سمرقند را محاصره كرد ) .\r\n( 5 ) . ر ك : روضة الصفا ، ج 9 ، ص 565 .\r\n( 6 ) . ر ك : روضة الصفا ، ج 9 ، ص 566 .\r\n( 7 ) . ( محمد نامى بغايرى ) روضة الصفا ، ج 9 ، ص 566 .\r\n( 8 ) . ( روز شانزدهم رمضان ) روضة الصفا ، ج 9 ، ص 566 .\r\n( 9 ) . ر ك : روضة الصفا ، ج 9 ، ص 567 .\r\n( 10 ) . در روضة الصفا ، ج 9 ، ص 567 : ( رضا قلى خان كرد ) .\r\n","page_name":" 716 ","page_number":732},
  {"content":"\r\n\r\nصاحب خبوشان كه در تربت حيدريه بود ، چون اخبار ورود اعليحضرت شاهنشاهى با پنجاه هزار نفر لشكر و محاصره خبوشان را شنيد بىاختيار حركت نمود چون دخول در خبوشان را ممكن نداشت در قلعه شيروان ده فرسخى خبوشان فرود آمد و نواب شاهزاده محمد تقى ميرزا « 1 » مأمور به محاصره قلعه شيروان گشته به امر محاصره پرداخت و رضا قلى خان زعفرانلو در ششدر حيرت بماند و ناچار شده ، جناب ميرزا شفيع صدر اعظم را شفيع نموده ، براى اطمينان خاطر خود ، استدعاى حضور آن جناب را نمود و امناى دولت رفتن جناب صدر اعظم را مقرون به مصلحت ديدند و آن جناب با چند نفر از مخصوصان از خبوشان حركت نمود و ده فرسخ را راه طى كرده ، وارد قلعه شيروان گرديد و مدت هشت « 2 » روز توقف نمود و آنچه را از نصايح و وعد و وعيد به رضا قلى خان القا نمود ، ابدا مؤثر نگشت كه گفته‌اند :\r\n آه سعدى اثر كند در كوه * نكند در تو سنگدل اثرى « 3 » \r\nبا آنكه پدر پيرش امير گونه خان كه از ظلم آن پسر در قلعه شيروان محبوس بود ، به محبت پدرى به او گفت كه چنين صدر جليل القدرى را به استمالت تو مأمور كنند بايد سر خود را بر كف دست گذاشته ، راه اردوى اعلى گير [ ى 
  ] ، اگر ترا كشتند دولت را عار است و اگر زنده گذاشتند ترا مايهء اعتبار « 4 » ، نصيحت آن پير سالخورده را نيز نشنود و جناب صدر اعظم عود به اردو نمود و روز ديگر به فرمان خديو دادگر نواحى خبوشان را تاختند و آباديها را سوختند « 5 » ، پس رضا قلى خان ، علما و سادات را شفيع نمود و پسر و دختر و زن خود را به گروگان فرستاد كه حضور او را در اين وقت به سال ديگر حواله كنند و حضرت شاهنشاهى شفاعت علما و سادات را قبول فرمود و گروگان رضا قلى خان را روانه شهر مشهد مقدس نمود « 6 » و چون اين اخبار به محمد رحيم خان پادشاه خوارزم رسيد خود را از نزديكى به اقصى بلاد كشيد و در نيمهء ماه شوال اين سال : [ 1233 
  ] « 7 » پادشاه بىهمال ، خبوشان را گذاشت و به عزم زيارت آستانه رضويه به جانب مشهد مقدس نهضت فرمود و چون به دروازهء خيابان شهر مشهد رسيد از اسب پياده گشت و در هر چند قدم بر خاك ضراعت مىافتاد و از شدت رعايت ادب از دار الحفاظ پيشتر نرفت و در آستان حرم محترم ، در جائى كه ضريح مقدس در نظر بود با گردن كج ، ايستاده ، اشك را از چشم جارى نمود و به زيارت مشغول گرديد و شش روز در خارج شهر مشهد مقدس توقف نمود و صحنى تازه در پايان پاى مبارك رضوى ( ع ) بنا نهاد و ده هزار تومان براى مصارف آن ادا فرمود « 8 » ، پس رايات فيروزى آيات را به جانب طهران برافراشت . « 9 »\r\nو روز هفدهم ماه ذىحجه اين سال : [ 1233 
  ] « 10 » عرصه دار الخلافه رشك جنات اربعه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 567 .\r\n( 2 ) . در ناسخ التواريخ ، ج 1 ، ص 306 : ( يكهفته ) ، ر ك : روضة الصفا ، ج 9 ، ص 570 .\r\n( 3 ) . در غزلى به مطلع :\r\n گر كنم در سر وفات سرى * سهل باشد زبان مختصرى \r\n( 4 ) . در متن : ( اعتبار و ) .\r\n( 5 ) . ر ك : ناسخ التواريخ ، ج 1 ، ص 306 .\r\n( 6 ) . ر ك : روضة الصفا ، ج 9 ، ص 570 ، ناسخ التواريخ ، ج 1 ، ص 306 .\r\n( 7 ) . برابر با 18 اوت 1818 .\r\n( 8 ) . ر ك : روضة الصفا ، ج 9 ، ص 572 ، ناسخ التواريخ ، ج 1 ، ص 307 .\r\n( 9 ) . ( در روز هشتم ذىحجه ) ، روضة الصفا ، ج 9 ، ص 573 .\r\n( 10 ) . برابر با 18 اكتبر 1818 .\r\n","page_name":" 717 ","page_number":733},
  {"content":"\r\n\r\nگرديد و در اواخر اين سال آقا محمد باقر كاشانى وزير نواب حسين على ميرزا فرمانفرماى فارس در وقتى كه از خانه براى سلام فرمانفرما وارد ميدان ارگ شيراز گرديد يك نفر از غلام ديوانى كه مواجب او به قاعده نرسيده بود به تحريك مفسدين چنان خنجرى بر سينه آن وزير زد كه بعد از افتادن ديگر برنخاست . « 1 »\r\nو هم در اين ايام جناب حاجى ميرزا رضا قلى نوائى منشى الممالك سابق كه پيرى سالخورده بود و بنيانى شكسته داشت از راه بحرين و بوشهر از مكه معظمه و مدينه طيبه وارد شيراز گرديد و نواب فرمانفرما وجود او را مغتنم شمرده او را به وزارت خود اختصاص داد و هم در اين سنه ميرزا عبد الحسين خان شيرازى خواهرزاده جناب حاجى ميرزا ابو الحسن خان ايلچى بزرگ كه به سفارت دولت نمسه مأمور بود ، با نامه مودت ختامه و تحف و هدايا از ايمپراطور نمسه وارد طهران گرديد . « 2 »\r\nو عيد نوروز سنه توشقان‌ئيل در روز بيست و چهارم ماه جمادى اول سال 1234 « 3 » واقع گرديد و موكب همايون در بيست و هفتم شعبان « 4 » از دار الخلافه طهران به جانب چمن سلطانيه نهضت فرمود و پس از چند روز ساحت سلطانيه را لشكرگاه نمود و اهالى آذربايجان و كردستان و كرمانشاهان از حسن كفايت شاهزادگان : حضرت نايب السلطنه عباس ميرزا و نواب محمد على ميرزا در مهد آسايش به دعاى دوام دولت خاقان زمان مشغول بودند .\r\nو هم در اين سال : [ 1234 
  ] زمان حركت موكب و الا به جانب سلطانيه « 5 » ، جناب ميرزا شفيع صدر اعظم مريض گرديد و بعد از ورود به قزوين به رحمت ايزدى و اصل شد « 6 » و جنازهء او را به سلطانيه آوردند ، پس روانه كربلاى معلى داشتند و منصب جليل صدارت عظمى را به جناب حاجى محمد حسين خان نظام الدوله اصفهانى مقرر فرمودند و او را صدر اعظم لقب دادند و ميرزا فضل اللّه خاورى شيرازى در تاريخ ذو القرنين خود نگاشته است كه كلمه « وزير اعظم » « 7 » را ماده تاريخ وفات ميرزا شفيع مازندرانى و تمكن جناب حاجى محمد حسين خان اصفهانى يافتم و مورد تحسين گشتم . چنان كه گفته است :\r\n برفت صدر جهان ميرزا شفيع و به جايش * نشست حاج محمد حسين خان به وزارت\r\nز كلك خاورى آن مقتداى اهل معانى * « وزير اعظم » تاريخ فوت گشت و صدارت \r\nو چون زمان خريف نزديك آمد ، شهريار تاجدار از سلطانيه كوچ داده ، در نوزدهم ذيقعده اين سال : [ 1234 
  ] « 8 » وارد طهران گرديد و اين هنگام نواب محمد ميرزا وليعهد دويم پسر نيك‌اختر حضرت نايب السلطنه ، به سعادت شرفيابى حضور شاهنشاهى رسيد و براى او سور و سرورى برپاى گرديد كه صبيه مرضيه اميركبير محمد قاسم خان قاجار قوينلو « 9 » را كه دخترزاده\r\n\r\n\r\n","description":"","footnote":"\r\n( 1 ) . در متن : ( برنخواست ) .\r\n( 2 ) . ر ك : روضة الصفا ، ج 9 ، ص 575 ، ناسخ التواريخ ، ج 1 ، ص 309 .\r\n( 3 ) . برابر با 17 مارس 1819 .\r\n( 4 ) . برابر با 5 مارس 1819 .\r\n( 5 ) . ( در منزل سليمانيه ) ، ناسخ التواريخ ، ج 1 ، ص 310 ، و روضة الصفا ، ج 9 ، ص 576 .\r\n( 6 ) . ر ك : روضة الصفا ، ج 9 ، ص 576 .\r\n( 7 ) . ر ك : روضة الصفا ، ج 9 ، ص 577 .\r\n( 8 ) . برابر با 9 سپتامبر 1819 .\r\n( 9 ) . در متن : ( قيونلو ) .\r\n","page_name":" 718 ","page_number":734},
  {"content":"\r\n\r\nاعليحضرت خاقان زمان بود در عقد ازدواجش درآوردند و آن دو فرزندزادهء شاهنشاه را از ديدار يكديگر بهره‌مند داشتند « 1 » . و از غرايب حكايات آنكه در تواريخ قاجاريه نگاشته‌اند كه « 2 » : خاقان سعيد آقا محمد شاه شهيد روزى با فتح على شاه خطاب فرمود كه من جماعت قاجار دولو را با دولت خويش شريك نمودم بايد دختر ميرزا محمد خان قاجار دولو را در عقد ازدواج عباس ميرزا كه وليعهد تو شود درآورى و فرزند ايشان كه از سوى مادر دولو و از جانب پدر قوينلو نيز وليعهد دولت خواهد گشت و چون به سن بلوغ رسد تو زنده باشى براى او دخترى را از جماعت قوينلو براى او اختيار كن تا فرزند ايشان از دو جانب قوينلو گردد و چون پادشاه گردد همه قوينلو باشد ، اين را بگفت و از كمال سرور برخاست و از روى وجد چند كرت بفرمود همه قوينلو باشد ، همه قوينلو باشد و شايد به الهام دولتى اين مقاله را بفرمود كه گفته‌اند : ارباب الدول ملهمون و برهان صدق اين كلام وجود اعليحضرت شاهنشاه مسعود شهريار تاجدار ، ناصر الدين شاه قاجار خلد اللّه ملكه است كه انشاء اللّه تعالى پاينده و برقرار بماناد .\r\nحضرت خاقان جهان‌پناه فتح على شاه در دوازدهم ماه جمادى اول اين سال [ 1234 
  ] :\r\nسفر قم و كاشان فرمود و روز دويم جمادى دويم عود به طهران نمود .\r\nو در اين سال [ 1234 
  ] : به توسط جناب حاجى ميرزا رضا قلى نوائى وزير مملكت فارس ، اعليحضرت شاهنشاهى ، جانى خان قشقائى ايل‌بگى فارس را به لقب جليل ايلخانى سرافراز فرمود و محمد على خان پسر او را ايل‌بگى نمود و تا اين سنه [ 1234 
  ] : نام ايلخانى در فارس به كسى گفته نشده بود و در مملكت خراسان بزرگتر ايلات را ايلخانى مىگفتند .\r\nو عيد نوروز سنه لوىئيل در شب هشتم ماه جمادى دويم سال 1235 « 3 » اتفاق افتاد و موكب همايون در بيست و ششم ماه شعبان « 4 » به عزم چمن سلطانيه نهضت فرمود و در منزل كرج فرستادگان حضرت ايمپراطور روس با نامه دوستانه و تحف و هداياى فرنگستان وارد گرديد « 5 » و از جمله هدايا ، حوض بلورى « 6 » كه در شكل هشت پهلو داشت و درازا و پهناى آن هريك دو ذرع و عمق آن يك ذرع تمام بود و فواره آن نيز يك ذرع بلندى داشت و تمامت آن حوض و فواره را به وضع خوبى الماس‌تراش نموده بودند و چندين آينه‌هاى بزرگ دو ذرعى و سه ذرعى خوب و چهل‌چراغهاى مرغوب به ملاحظه خاقان زمان رسيد و مطبوع خاطر مبارك گرديده آنها را روانهء طهران فرمود و به جانب سلطانيه حركت نمود و روز دوازدهم ماه مبارك رمضان « 7 » وارد چمن سلطانيه گرديد و چون زمان تابستان درگذشت و تمامت سرحدات در كمال نظم برقرار بود ، رايات ظفر آيات را به جانب طهران برافراشت و روز يازدهم ذيقعده اين سال « 8 » وارد دار الخلافه گرديد .\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 578 .\r\n( 2 ) . ر ك : ناسخ التواريخ ، ج 1 ، ص 312 .\r\n( 3 ) . برابر با 23 مارس 1820 .\r\n( 4 ) . برابر با 8 ژوئن 1820 .\r\n( 5 ) . ر ك : روضة الصفا ، ج 9 ، ص 580 .\r\n( 6 ) . ( يك قطعه حوضه كوثرمانند ) ، روضة الصفا ، ج 9 ، ص 580 .\r\n( 7 ) . برابر با 23 ژوئن 1820 .\r\n( 8 ) . برابر با 20 اوت 1820 .\r\n","page_name":" 719 ","page_number":735},
  {"content":"\r\n\r\nو چون طريقه سلسله شاه نعمت اللّه ماهانى كرمانى « 1 » از زمان پيش از سلاطين صفويه انار اللّه برهانهم در ممالك ايران رواج داشته و تشيع آن سلسله به اثبات رسيده و بسيارى از علما و مشايخ اثنىعشريه آن طريقه را پسنديده و دست ارادت به بزرگان آنان داده‌اند « 2 » و در اين سالها حاجى محمد حسين اصفهانى از اولاد شيخ زين الدين و حاجى محمد جعفر قراگوزلو همدانى به رياضت و زهد معروف گشتند و جماعتى به ارادت آنها پيوستند از جمله على خان اصفهانى وزير شاهزاده نواب محمد رضا ميرزا والى گيلان و رشت بود و بواسطه ارادت آن وزير نواب محمد رضا ميرزا نيز ميلى به ارادت حاجى محمد حسين شيخ زين الدين و حاجى محمد جعفر قراگوزلو نمود و جماعتى از پيروان اين طريقه در گيلان مجتمع گشتند و از نواب معزى اليه عنايتها ديدند و مردمانى ديگر بىسر و پا خود را در زمره آنها انداخته و از نوال شاهزاده كيسه‌ها اندوخته ، در كار لهو و لعب صرف مىنمودند و علماى گيلانى چنين پنداشتند كه اين جهال نادان حقيقة از سلسله نعمت اللهىاند و اين اعمال را از پير و مرشد خود اجازت يافتند و به اين خيال از نواب معزى اليه شاكى گشته ، عريضه‌ها به دربار معدلت‌مدار فرستادند و شهريار تاجدار به عزم شكار و تفرج طارم ، براى تحقيق اين مراتب از دار الخلافه طهران نهضت فرمود و بعد از ورود به طارم ، نواب محمد رضا ميرزا و عمال گيلان را احضار فرمود و على خان اصفهانى را از وزارت نواب معزى اليه معزول فرمود و جماعت بيدينان را از نواحى ازعاج نمود و برخى را مغلول داشت و چون آن جماعت به دروغى خود را به جناب حاجى محمد جعفر قراگوزلوى كبودرآهنگى همدانى نسبت مىدادند فاضل خان گروسى جارچىباشى كه مردى اديب و فاضلى اريب بود مأمور گرديد كه به همدان رفته ، هزار تومان از حاجى محمد جعفر قراگوزلوى كبودرآهنگى به جريمه گناه گيلانيان بازيافت كند و فاضل خان مأموريت را به انجام رسانيد . « 3 »\r\nو حضرت شهريار تاجدار در بيست و هفتم ماه جمادى اول سال 1236 « 4 » عود به طهران فرمود و در اواخر بهار و اوايل تابستان اين سنه توشقان‌ئيل در صحراى فلارد « 5 » و خان ميرزاى « 6 » سرحد شش ناحيه فارس كه به سبزكوه « 7 » و چغاخور « 8 » از نواحى بختيارى پيوسته است ميانه ايلات قشقائى فارس و طوايف بختيارى براى ييلاق و چراگاه نزاع و جدال اتفاق افتاد و چندين نفر از هر دو جانب كشته گشت و در آخر كار فتح از طرف قشقائى بود و چون اين خبر در شيراز به نواب حسين على ميرزا فرمانفرما رسيد ، جانى خان قشقائى ايلخانى ايلات فارس را براى اصلاح ذات البين روانه فلارد نمود و جماعت بختيارى به اصلاح ايلخانى راضى نگشته ،\r\n\r\n\r\n","description":"","footnote":"\r\n( 1 ) . متولد 22 رجب 730 هجرى ، متوفى به اقوال مختلف : به سال 827 تا 834 هجرى .\r\n( 2 ) . ر ك : روضة الصفا ، ج 9 ، ص 581 .\r\n( 3 ) . ر ك : روضة الصفا ، ج 9 ، ص 582 .\r\n( 4 ) . برابر با 28 مارس 1821 .\r\n( 5 ) . ( فلارد ) : يكى از 6 ناحيه سرحد شش دانگه فارس است كه قصبه آن نيز فلارد است كه پنج فرسخ مغربى سميرم است . ( همين كتاب ، ج 2 ) .\r\n( 6 ) . ( خان ميرزا ) ، نه فرسخى ميانه شمال و مغرب سميرم است . ( همين كتاب ، ج 2 ) .\r\n( 7 ) . سبزكوه : كوهى است در جنوب شرقى ناحيه بختيارى . ( جغرافياى سياسى كيهان ، ص 430 ) .\r\n( 8 ) . نام محلى است در چهارمحال بختيارى كه ييلاق ايل بختيارى است و دشتى پروسعت . در مرآت البلدان ، ج 4 ، ص 251 : ( چقاخور ) ضبط شده است .\r\n","page_name":" 720 ","page_number":736},
  {"content":"\r\n\r\nمراتب را به دربار معدلت‌مدار رسانيدند و اميركبير محمد قاسم خان پسر اميركبير سليمان خان - نظام الدوله قاجار قوينلو ، مأمور به انجام اين مصالحه گشته ، بعد از ورود هر دو جانب را استمالت فرموده ، پس به شيراز آمد و خدمت نواب فرمانفرما رسيده ، مورد عنايت گشته ، عود به طهران نمود . « 1 »\r\nو هم در اين سال : [ 1236 
  ] حاجى ميرزا ابو الحسن خان شيرازى « 2 » ايلچى بزرگ كه در سنه بارس‌ئيل براى استحكام رشته دوستى حضرت شاهنشاه تاجدار فتح على شاه قاجار و حضرت شاهنشاه انگلستان مأمور شده بود با نيل مقصود از راه اسلامبول عود به طهران نمود و چون چند سال مىگذشت كه ايالت مملكت مصر و خدمت حرمين شريفين مكه معظمه و مدينه طيبه از جانب اعليحضرت قيصر روم با محمد على پاشا بود و نهايت خوش‌رفتارى را نسبت به حجاج و تجار ايرانى معمول مىداشت و اعليحضرت شاهنشاه ايران در اين سنه توشقان‌ئيل براى اظهار مراتب رضاى خاطر همايونى از پاشاى معزى اليه ، حيدر على خان پسر محمد على خان برادر حاجى ابراهيم خان اعتماد الدوله شيرازى « 3 » را كه در پيشگاه حضرت نايب السلطنه عباس ميرزا به منصب صندوقدارى محرم بود براى انجام اين مرام مأمور نمودند و يك قبضه شمشير خراسانى مكلل به ياقوت رمانى به رسم خلعت ايفاد داشتند و در ذيل فرمان مرقوم نمودند كه شيخ عبد اللّه پسر شيخ سعود وهابى مستحق تنبيهى كامل است كه با حجاج و مترددين و همسايگان خود اجحاف و تعدى مىنمايد چون برنجد از متعلقات ممالك اعليحضرت قيصرى است و بىاجازت آن اعليحضرت اگر از جانب فارس لشكرى براى دفع او مأمور داريم ، منافى طريقه و داد و يك‌جهتى است چنانچه از امناى آن دولت مسامحه و مساهلتى در تنبيه عبد اللّه واقع گردد البته لشكر فارس از دريا گذشته ، ريشهء او را كنده ، درعيه را ويرانه خواهند نمود و چون حيدر على خان شيرازى وارد مصر گرديد و محمد على پاشا از حقيقت حال مستحضر آمد ، ابراهيم پاشا ربيب رشيد « 4 » خود را با سپاه گران براى دفع عبد اللّه فرستاد تا شهر درعيه را خراب نمود و عبد اللّه وهابى را گرفته مغلولا روانه اسلامبول نمود و در پيشگاه اعليحضرت سلطان محمود خان قيصر روم به قتل رسيد « 5 » و حيدر على خان بعد از اداء رسالت به مكه معظمه و مدينه طيبه رفته ، لوازم حج اسلام و زيارت حضرت خير الانام به‌جا آورده ، به اصطلاح مسلمانان ايران ، حاجى حيدر على خان گشته ، از راه شام وارد تبريز گرديد .\r\nو عيد نوروز سنه ئيلان‌ئيل در شانزدهم جمادى دويم اين سال : [ 1236 
  ] « 6 » اتفاق افتاد و چون خوانين خراسان در خدمتگزارى نواب حسن على ميرزا شجاع السلطنه ، تساهل و تسامح نموده بودند ، اعليحضرت شاهنشاهى براى تنبيه آنها در يازدهم ماه شعبان اين سال :\r\n[ 1236 
  ] « 7 » : موكب همايون به عزم چمن خوش ييلاق نهضت فرمود و از ارباع فيروزكوه\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 582 .\r\n( 2 ) . ر ك : روضة الصفا ، ج 9 ، ص 582 .\r\n( 3 ) . ر ك : روضة الصفا ، ج 9 ، ص 583 .\r\n( 4 ) . در روضة الصفا ، ج 9 ، ص 586 : ( صاحبقران ابراهيم پاشا ، ربيب رشيد نجيب خود را . . . بدفع آن طايفه مامور نمود ) .\r\n( 5 ) . ر ك : روضة الصفا ، ج 9 ، ص 586 .\r\n( 6 ) . برابر با 21 مارس 1821 .\r\n( 7 ) . برابر با 14 مه 1821 .\r\n","page_name":" 721 ","page_number":737},
  {"content":"\r\n\r\nگذشته ، در چمن مزبور نزول اجلال نمود و در اندك مدتى بيشتر خوانين خراسان ، شرفياب حضور مبارك گشته ، گروگان خود را سپرده ، عود به اماكن خود نمودند و چند نفر ديگر كه پا از حد خود ، درازتر كرده بودند از شوكت نواب شجاع السلطنه شكست يافته ، پراكندهء اطراف بلاد شدند « 1 » و موازى يك جفت در مرصع كه معادل ده‌هزار تومان وجه نقد به خرج آن رفته ، در طهران ساخته بودند و به اتفاق جناب عبد اللّه خان امين الدوله اصفهانى در روز شانزدهم ماه شوال اين سال : [ 1236 
  ] « 2 » روانه ارض اقدس و مشهد مقدس داشتند .\r\nو روز غره ذيقعده « 3 » : نواب شجاع السلطنه و علما و سادات و خدام حرم محترمه رضويه و اعيان شهر به استقبال در ، آمده به احترام تمام وارد داشتند و در دار الحفاظ شيلانى داده ، جناب ميرزا هدايت اللّه مجتهد ، آن در را در جانب پاى ضريح نقره مقدس نصب نمود « 4 » و موكب و الا در روز بيست و ششم ماه شوال از چمن خوش ييلاق ، نهضت فرمود « 5 » و روز يازدهم ماه ذيقعده « 6 » اين سال در خارج شهر طهران به روضه دلگشاى عمارت نگارستان نزول نمود .\r\nو عيد نوروز سنه يونت‌ئيل در روز بيست و ششم ماه جمادى دويم سال 1237 « 7 » واقع گرديد و موكب همايون روز پنجم ماه شوال « 8 » اين سال به عزم چمن سلطانيه ، از طهران حركت فرمود و روز پانزدهم اين ماه « 9 » وارد گرديده ، آن صحرا را لشكرگاه فرمود و از جانب آذربايجان هر روزه اخبار فتوح و غلبه نواب نايب السلطنه بر ممالك روم مىرسيد .\r\nو در اين سال : [ 1237 
  ] وباى عام از بلاد چين و هندوستان سرايت به ممالك ايران نمود و از شهر شيراز معادل شش‌هزار نفر در ظرف مدت پنج شش روز ، در خوابگاه عدم خفتند « 10 » و مرض و با شايع گشت و شهريار تاجدار در سيم ماه ذىحجه اين سال : [ 1237 
  ] « 11 » از چمن سلطانيه ، خيمه بيرون زد و از محال اسفندآباد گذشته ، در خارج شهر همدان در دامنه كوه الوند ، ناخوشى و با در اردو شايع گشت و چند نفرى درگذشتند پس موكب و الا در نهاوند نزول فرمود .\r\nو ايام محرم سال 1238 تا روز سيزدهم را به تعزيه‌دارى و سوگوارى بر حضرت خامس آل عبا عليه السلام اشتغال نمود و روز بيست و چهارم همين ماه ، در شهر طهران نزول اجلال فرمود .\r\nو در اين سال [ 1238 
  ] : ميرزا عيسى فراهانى مشهور به ميرزا بزرگ و ملقب به قائم‌مقام ،\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 589 .\r\n( 2 ) . برابر با 17 ژوئيه 1821 .\r\n( 3 ) . برابر با 31 ژوئيه 1821 .\r\n( 4 ) . ر ك : روضة الصفا ، ج 9 ، ص 591 .\r\n( 5 ) . ر ك : روضة الصفا ، ج 9 ، ص 591 .\r\n( 6 ) . برابر با 10 اوت 1821 .\r\n( 7 ) . برابر با 20 مارس 1822 .\r\n( 8 ) . برابر با 25 ژوئن 1822 .\r\n( 9 ) . برابر با 5 ژوئيه 1822 .\r\n( 10 ) . ر ك : ناسخ التواريخ ، ج 1 ، ص 337 .\r\n( 11 ) . برابر با 21 اوت 1822 .\r\n","page_name":" 722 ","page_number":738},
  {"content":"\r\n\r\nصدارت عظمى ، از مرض و با درگذشت و منصب و لقب او را به خلف الصدقش ميرزا ابو القاسم عنايت فرمودند .\r\nو هم در اين سال : [ 1238 
  ] خوانين خراسان ، در پنهانى به كارگزاران دولت ايران اعلام داشتند كه نواب حسن على ميرزا شجاع السلطنه را مكنون خاطر آن است كه به دعوى سلطنت ، سر از چنبر اطاعت پادشاه بيرون كند ، اگرچه حضرت شاهنشاهى بر اين سخنان دروغ و تهمتهاى بىفروغ اعتمادى نفرمود ، لكن نواب شجاع السلطنه اين حكايت را به نواب حسين على ميرزا فرمانفرماى فارس كه برادر اعيانى او بود نگاشت و با چاپار سريع السير از راه بيابان لوط ، ايفاد داشت و نواب فرمانفرما در جوابش نوشت كه من از شيراز و شما از مشهد مقدس به چاپارى « 1 » بايد حاضر دربار اعلى شويم تا از لوث اين تهمت برى گرديم و نواب فرمانفرما از شيراز حركت نمود و جناب حاجى اكبر نواب شيرازى كه خواجه نصير زمان بود به مصاحبت داشت « 2 » و روز سه‌شنبه بيست و دويم ماه ربيع اول اين سال وارد طهران گرديد و نواب شجاع السلطنه در پنجم ماه رجب اين سال شرفياب آستان كيوان پاسبان شد و بالطوع و الرغبه از ايالت خراسان درگذشت و چون كسالتى در بنيه خود يافت براى معالجه در خدمت نواب فرمانفرما تا به اصفهان آمده ، توقف نمود و نواب فرمانفرما ، در اوايل ماه رمضان اين سال :\r\n[ 1238 
  ] عود به شيراز فرمود .\r\nو عيد نوروز سنه قوىئيل در روز هشتم ماه رجب اين سال : [ 1238 
  ] « 3 » اتفاق افتاد و چون در اين سنه اهالى ممالك محروسه ايران از هر جهت در مهد آسايش و استراحت بودند و كارى كه موجب حركت شهريارى به جانبى [ باشد 
  ] نبود ، لهذا اعليحضرت همايونى اوقات را صرف صيد و شكار فرموده و جناب حاجى محمد حسن خان صدر اعظم اصفهانى در اواسط ماه محرم سال 1239 « 4 » در طهران به عارضهء مرض گرفتار آمد و روزبروز مرضش در تزايد آمد تا آنكه در روز سيزدهم ماه صفر اين سال : [ 1239 
  ] « 5 » داعى حق را لبيك اجابت گفت و حاجى معزى اليه ، از كدخدازادگان دار السلطنه اصفهان است و به سبب وفور فراست و كياست در امور معاملات و داد و ستد با مباشرين زراعات و جلب منافع از جميع امورات ، از عموم مردمان دانا ، برترى داشت و او را همين بس كه درسى نخواند و خطى ننوشت و در معاملات خود و محاسبات ديوانى ، محتاج به نويسنده و دفتردار نبود و متدرجا از پايه « 6 » به پايه‌اى ترقى نمود تا آنكه به شغل كلانترى اصفهان رسيد ، پس ترقى كرده ، بيگلربيگى آن مملكت گرديد ، پس به ايالت آن سامان مفتخر گرديد ، پس به مرتبه مستوفى الممالكى رسيد ، پس صدر اعظم دولت عليه ايران گرديد و در حقيقت جهانى كرم و ثالث معن و حاتم « 7 » و درگاهش مرجع اهل عالم بود ، پس وزارت كبرى به خلف الصدقش عبد اللّه خان امين الدوله رسيد و ليكن به لقب صدارت\r\n\r\n\r\n","description":"","footnote":"\r\n( 1 ) . به معنى فورا و سريع .\r\n( 2 ) . ر ك : ناسخ التواريخ ، ج 1 ، ص 346 .\r\n( 3 ) . برابر با 21 مارس 1823 .\r\n( 4 ) . برابر 21 سپتامبر 1823 .\r\n( 5 ) . برابر با 19 اكتبر 1823 ، و ر ك : ناسخ التواريخ ، ج 1 ، ص 347 .\r\n( 6 ) . در متن : ( پانه ) .\r\n( 7 ) . دو تن از آزادگان و سخاوتمندان نامدار عرب .\r\n","page_name":" 723 ","page_number":739},
  {"content":"\r\n\r\nعظمى ملقب نگرديد و تا آخر عمر او را امين الدوله گفتند و حضرت اعلى پس از وقوع وفات صدر براى رفع ملال به زيارت حضرت معصومه به صوب قم شتافت و بعد از مراجعت به شوق زيارت خانه خدا و ضريح خاتم انبياء ( ص ) دوهزار تومان زر نقد از وجه حلال ، امدادى دولت بهيه انگليس به حاجى عبد اللّه اصفهانى خواجه‌سرا و حاجى على محمد كاشانى پارسا ، عنايت نمود و براى آنكه آن اعليحضرت را سفر حج بيت اللّه ميسر نبود ، آن دو نفر را نايب خود نموده ، روانه فرمود و غزلى كه مطلعش ، زاده طبع مبارك شاهنشاهى بود و تتمهء آن از كلك درر سلك جناب ميرزا فضل اللّه خاورى شيرازى ، جارى گشته بود ، بر سنگ مرمرى نقش كرده به مصحوب حاجى عبد اللّه ايفاد نمود و غزل اين است :\r\n محرمى بايد كه پيغامى برد * نزد جانان ، نام گمنامى برد\r\nبندد احرامى نخست از احترام * در حريمى ره به احرامى برد\r\nبا تن و جان و دلى لبيك‌گوى * پى به درگاه دلارامى برد\r\nبار چون يابد « 1 » در آن دلكش حرم * قصه‌اى از بىسرانجامى برد\r\nدل كند قربانى خدام دوست * پيش خاصان هديه از عامى برد\r\nنيست عارى گر ز ما ذكرى كند * نيست ننگى گر ز ما نامى برد\r\nمطلب « خاقان » بگويد پيش دوست * پخته‌اى را عرضه از خامى برد \r\nو در اواسط ماه جمادى دويم اين سال : [ 1239 
  ] نجيب افندى « 2 » نامى از اعاظم دولت عليه روم به سفارت اين دولت قوىشوكت ، به احترام تمام وارد طهران گرديد و در خانه جناب امين الدوله فرود آمد و روز ديگر به حضور مبارك رسيد و نامه محبت ختامه اعليحضرت سلطان محمود خان « 3 » قيصر روم را با ادبى تمام رسانيده ، مورد عنايت گرديد و در چندين مجلس براى اتمام مصالحه با جناب ميرزا ابو القاسم قائم‌مقام گفتگو نمود و در آخر صورت مصالحه‌نامه را كه مقرون به صلاح دو دولت جاويدعدت بود نگاشتند و به مهر شاهنشاهى زينت دادند و به دست قاسم خان سرهنگ « 4 » فوج خاصه تبريزى سفير كبير اسلامبول سپردند و به مرافقت نجيب - افندى مزبور ، روانهء ممالك روم گرديد كه بعد از ورود نسخه‌اى مطابق اين عهدنامه در اسلامبول نگاشته ، به مهر اعليحضرت قيصر روم رسانيده ، مراجعت دهد و بعد از مدتى قاسم خان مزبور با نيل مقصود ، عود به طهران نمود و صورت آن عهدنامه را در تواريخ قاجاريه ثبت و ضبط نموده‌اند « 5 » ،\r\nو عيد نوروز سنه پيچىئيل در شب نوزدهم ماه رجب اين سال : [ 1239 
  ] « 6 » واقع گرديد و در ماه شوال اين سال زلزلهء شديدى در قصبهء كازرون آمد و بعد از چند شب و روز در وقت بين الطلوعين زلزلهء شديدتر در شيراز حادث گرديد كه بيشتر عمارات قديم و جديد از مساجد و\r\n\r\n\r\n","description":"","footnote":"\r\n( 1 ) . در متن : ( بايد ) .\r\n( 2 ) . ر ك : روضة الصفا ، ج 9 ، ص 624 .\r\n( 3 ) . ر ك : روضة الصفا ، ج 9 ، ص 624 .\r\n( 4 ) . ر ك : روضة الصفا ، ج 9 ، ص 624 .\r\n( 5 ) . متن كامل عهدنامه در روضة الصفا ، ج 9 ، از ص 625 تا ص 629 .\r\n( 6 ) . برابر با 20 مارس 1824 .\r\n","page_name":" 724 ","page_number":740},
  {"content":"\r\n\r\nمدارس و بقاع و خانه‌ها ، عاليها سافلها آمد و چون وقت اواخر بهار بود و تمامت مردم يا در صحن خانه يا بر پشت‌بام بودند ، زياده از چندين هزار نفر تلف نگشتند و بعد از چند روز ديگر زلزله در شيراز آمد ، ليكن خفيف‌تر از زلزله اول اما به سبب وحشت از زلزله اول هر كسى بر پشت‌بام بود ، خود را به زير انداخت و اعضاى آنها درهم شكست و نعوذ باللّه من غضب اللّه تعالى و حكيم قطران تبريزى « 1 » اين قطعه را در زلزله تبريز فرموده به جاى تبريز ، در قطعه ، شيراز نوشته شد :\r\n دل تو بسته تدبير و نالد از تقدير * من و تو سخره آمال و غافل از آجال\r\nعذاب ياد نيارى به روزگار نشاط * فراق ياد نيارى به روزگار وصال\r\nنبود شهر در آفاق خوشتر از شيراز * به ايمنى و به مال و به نيكوئى و جمال\r\nدر او به كام دل خويش هر كسى مشغول * امير و بنده و سالار و مفضل و مفضال\r\nيكى به خدمت ايزد ، يكى به خدمت خلق * يكى به جستن نام و يكى به جستن مال\r\nبه روز بودن با مطربان شيرين‌گوى * به شب غنودن با نيكوان مشكين‌خال\r\nبه نيم‌چندان كز دل كسى برآرد قيل * به نيم‌چندان كز لب كسى برآرد قال\r\nفراز گشت نشيب و نشيب گشت فراز * رمال گشت جبال و جبال گشت رمال\r\nدريده گشت زمين و خميده گشت بنا * دمنده گشت بحار و رونده گشت جبال \r\nو عيد نوروز سنه تخاقوىئيل در شب غره ماه شعبان سال 1240 « 2 » اتفاق افتاد و اعليحضرت معدلت‌شعار بعد از انقضاى بزم شيلان نوروزى ، براى تنبيه اشرار اصفهان « 3 » از دار الخلافه طهران نهضت فرمود و بيان اين مقال بر وجه اجمال آن است كه : حاجى هاشم خان پسر حاجى رجب على بختيارى « 4 » ساكن محله لبنان « 5 » اصفهان كه برادرزن جناب عبد اللّه خان امين الدوله اصفهانى بود ، مدتى به شرارت ذاتى خود جماعتى از الوار محله لبنان و اشرار اصفهان را در گرد خود آورده ، شبها به خانه متمولين آن بلد ، بىرخصت داخل گشته ، مبلغى را مطالبه مىنمود و اگر از جانب صاحب‌خانه مسامحه مىشد به آزار و شكنجه ، از او دريافت مىنمود و اگر آن بيچاره ، قوه اداى آن مبلغ را نداشت ، رشتهء جانش را مىگسيخت و روزها ، برملا ، بىاذن امناى دولت ، ديوانخانه و فراشخانه داشت و مردمان بىتقصير و باتقصير را به بهانه‌اى از كوچه [ و 
  ] بازار گرفته ، به ديوانخانهء خان بختيارى آورده ، به طمع اخذ مال ، پاى آنها را در فلك مىگذاشتند و تا مرحوم حاجى محمد حسين خان صدر اعظم اصفهانى در قيد حيات باقى بود به سبب قوهء دانائى و بردبارى او مردمان ترجمان « 6 » داده را به هزار گونه استمالت آرام مىنمود و نمىگذاشت اين وقايع به مسامع عز و جلال رسد و بعد از وفات او كه\r\n\r\n\r\n","description":"","footnote":"\r\n( 1 ) . در قصيده‌اى به مطلع :\r\n بود محال ترا داشتن اميد محال * به عالمى كه نباشد هگرز بر يك حال \r\nر ك : ديوان قطران تبريزى ، چاپ نخجوانى ، ص 208 .\r\n( 2 ) . برابر با 21 مارس 1825 .\r\n( 3 ) . ر ك : روضة الصفا ، ج 9 ، ص 631 .\r\n( 4 ) . ر ك : روضة الصفا ، ج 9 ، ص 631 ، ناسخ التواريخ ، ج 1 ، ص 349 .\r\n( 5 ) . همانجا ، و سفرنامه شاردن ، ص 123 ، قسمت اصفهان ، ترجمه حسين عريضى ، انتشارات آگاه ، تهران ، 1362 .\r\n( 6 ) . ترجمان ( نيازى را گويند كه پس از ارتكاب جرم گذرانند ) . ( معين )\r\n","page_name":" 725 ","page_number":741},
  {"content":"\r\n\r\nايالت دار السلطنه اصفهان را به ميرزا على محمد خان پسر جناب عبد اللّه خان امين الدوله دادند به سبب تسلط والدهء ميرزا على محمد خان كه خواهر حاجى هاشم خان بختيارى بود ، كفايت اين كار را نتوانست نمود تا آنكه روزى حاجى مزبور ، جوان سيد هاشمى را به دار سياست آويخت « 1 » و خون آن سيد پاكزاده را بريخت ، مادر پير آن جوان به توسط بعضى از علماى ديندار اصفهان ، عريضهء غيرت‌انگيز به دربار معدلت‌مدار فرستاد و اعليحضرت شاهنشاه ديندار براى بازخواست خون آن سيد ، روى سعادت به دار السلطنه اصفهان گذاشت و حاجى هاشم خان مزبور كه از باد غرور و نسبت به جناب امين الدوله ، مغرور بود ، اعمال ناشايسته خود را عين صواب پنداشت و با جماعتى از اعوان و انصار « 2 » به استقبال شاهنشاه بىهمال شتافت و بعد از ورود موكب اعلى ، او را گرفتند و از حليهء بينائى عاريش نمودند « 3 » و آنچه را در مدت متمادى به جبر و ظلم از مردمان گرفته بود ، به آزار اشكنجه ، از او و منتسبانش بازپس گرفتند و ايالت اصفهان را به نواب سلطان محمد ميرزا « 4 » كه والدهء محترمه‌اش تاج الدوله اصفهانيه و محبوبه خاطر سنيه بود عنايت فرمودند و لقب او را سيف الدوله گفتند و يوسف خان گرجى سپهدار را وزير اصفهان قرار دادند . « 5 »\r\nو هم در اين ايام نواب حسين على ميرزا فرمانفرما و اعيان فارس مانند محمد زكى خان نورى و ميرزا على اكبر كلانتر شيراز و ميرزا محمد على سررشته‌دار مشهور به خفركى و محمد على خان ايلخانى و ميرزا محمد حسين وكيل مملكت فارس ، خلف الصدق مرحوم ميرزا هادى مشهور به فسائى شرفياب حضور مبارك شاهى گشته ، هريك به اندازهء پايه و مايهء خود مورد عنايت شاهانه گرديدند .\r\nو بعد از انقضاى ماه مبارك رمضان اين سال : [ 1240 
  ] موكب و الا در غره شوال « 6 » به عزم دار الخلافه از اصفهان نهضت فرمود و نواب فرمانفرما و اعيان فارس عود به شيراز نمودند .\r\nو چون جناب امين الدوله شرارت و تقلبات حاجى هاشم خان بختيارى را مدتها پنهان داشته ، به عرض همايونى نرسانيده بود ، شهريار جهاندار چنين فرمود كه اگر امين الدوله بخواهد از محل خود فرود نيايد ، پنجاه‌هزار تومان زر به خازنان حضرت سپارد و جناب امين الدوله انكار نمود و اين كار در خدمت پادشاه قهار پسنديده نگشت و او را از منصب وزارت و رتبهء بزرگوارى معزول فرمود « 7 » و براى انجام مهام ، جناب اللّه يار خان قاجار دولو « 8 » را كه اميرى بزرگوار و به شرف دامادى اعليحضرت شاهنشاهى قرين افتخار بود به منصب جليل وزارت سرافراز گرديد\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 631 .\r\n( 2 ) . در متن : ( و ) .\r\n( 3 ) . ر ك : روضة الصفا ، ج 9 ، ص 632 ، ناسخ التواريخ ، ج 1 ، ص 350 ، حقايق الاخبار ناصرى ، ص 17 .\r\n( 4 ) . ر ك : روضة الصفا ، ج 9 ، ص 632 ، ناسخ التواريخ ، ج 1 ، ص 350 .\r\n( 5 ) . ر ك : روضة الصفا ، ج 9 ، ص 632 ، ناسخ التواريخ ، ج 1 ، ص 350 .\r\n( 6 ) . برابر با 19 مه 1825 .\r\n( 7 ) . ( و امين الدوله ملازم ركاب حسين على ميرزا فرمانفرماى فارس شد ) ناسخ التواريخ ، ج 1 ، ص 350 .\r\n( 8 ) . ر ك : روضة الصفا ، ج 9 ، ص 632 ، حقايق الاخبار ناصرى ، ص 17 ، اما در اين منبع اخير سال انتصاب او 1341 است .\r\n","page_name":" 726 ","page_number":742},
  {"content":"\r\n\r\nو به لقب آصف الدوله « 1 » مخاطب آمد .\r\nو در اين سال : [ 1240 
  ] حاجى ميرزا ابو الحسن خان سفير كبير به لقب وزير دول خارجه مفتخر آمد . « 2 »\r\nو هم در اين سال : [ 1240 
  ] چون رتبه جناب ميرزا عبد الوهاب معتمد الدوله از لقب و عمل منشى الممالكى برتر شده بود ، اين عمل را به حاجى ميرزا رحيم شيرازى طبيب خاصه ، كه دبيرى اديب و شاعرى اريب بود عنايت فرموده او را منشى الممالك گفتند .\r\nو عيد نوروز سنه ايت‌ئيل در روز دوازدهم ماه شعبان اين سال : [ 1241 
  ] « 3 » بود و اعليحضرت شهريار تاجدار فتح على شاه قاجار بساط نوروزى را بياراست و چون اين سال ، سىام از جلوس ميمنت مأنوس شاهنشاهى بود ، به فرمان آن خديو زمان ، سكه سيم و زر « 4 » را به صاحبقران زينت دادند و مقدار هيجده نخود طلاى خالص را برابر نه‌هزار دينار نقره پاك و مقدار سى و شش نخود نقره خالص را كه يك مثقال و نيم صيرفى است ، هزار دينار رواج كه ده عدد آن يك تومان است قرار دادند و بر يك جانب آن زر سكه « فتح على شه خسرو كشورستان » و بر يك جانب آن سيم سكه : « فتح على شه خسرو صاحبقران » سرسكه نمودند و بر جانب ديگر آن زر و سيم نام بلد سكه را نگاشتند و آن سيم مسكوك را صاحبقرانى و آن زر مسكوك را كشورستانى گفتند و سكه از اول سلطنت تا اين زمان را كه « السلطان بن السلطان فتح على شاه قاجار » بود و مسكوك طلا را اشرفى و نقره را ريال مىگفتند و دو مثقال وزن داشت ، منسوخ نمودند . « 5 »\r\nو هم در اين سال : [ 1241 
  ] محمد زكى خان نورى وزير فارس به مصاهرت اعليحضرت شاهنشاهى سرافراز آمده ، نواب عليه شاهزاده بيگم خواهر اعيانى نواب حسين على ميرزا فرمانفرما را در حبالهء نكاح خود درآورد .\r\nو هم در اين سال : [ 1241 
  ] محمد على خان ايلخانى قشقائى به دامادى نواب فرمانفرما ، قرين افتخار گشته دختر خجسته‌اختر نواب معزى اليه را در عقد ازدواج خود درآورد .\r\nو هم در اين سال [ 1241 
  ] : در نواحى ورامين از اعمال رى و كوهستان دامغان مقدارى از زر و سيم مسكوك به دست مردمان آن سامان افتاد كه بر بعضى از آنها نام و هيأت شاپور ذو الاكتاف بود براى آنكه شكل صورت زر مسكوك شباهت تمام به شكل شاپور كه در نزديكى كازرون از كوه درآورده‌اند داشت « 6 » و مابقى به نام خلفاى اربعه محمدى ( ص ) و خلفاى بنى اميه و بنى عباس و سلاطين چنگيزى بود ، تمامت آنها را به حسين على خان معير الممالك\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 350 .\r\n( 2 ) . ر ك : ناسخ التواريخ ، ج 1 ، ص 351 .\r\n( 3 ) . برابر با 21 يا 22 مارس 1826 . عيد نوروز اين سال دو ساعت و پنجاه و شش دقيقه از روز سه‌شنبه دوازدهم شعبان اتفاق افتاد . ناسخ التواريخ ، ج 1 ، ص 356 .\r\n( 4 ) . سكه زر ( : دينار ) هيجده نخود ذهب و سكه نقره ( : درهم ) سى و شش نخود سيم بود . ناسخ التواريخ ، ج 1 ، ص 356 .\r\n( 5 ) . ر ك : روضة الصفا ، ج 9 ، ص 939 ، ناسخ التواريخ ، ج 1 ، ص 356 .\r\n( 6 ) . ر ك : روضة الصفا ، ج 9 ، ص 640 ، ناسخ التواريخ ، ج 1 ، ص 356 .\r\n","page_name":" 727 ","page_number":743},
  {"content":"\r\n\r\nسپردند و در مدت زمانى كه جماعت روسيه در ولايات گنجه و قراباغ و شيروانات تسلط يافتند ، متعرض ناموس مسلمانان مىشدند و اين مطلب به توسط علماى آن بلاد به عرض جناب مجتهد الزمان آقا محمد خلف الصدق « 1 » غفران‌مآب آقا سيد على مجتهد اصفهانى ساكن عتبات عاليات رسيد و جناب معزى اليه تكليف شرعى خود و مسلمانان را در جهاد با كفار روسى دانست و چون چنين مىپنداشت كه شاهنشاه صاحبقران ميلى به مصالحت و مسالمت با طايفهء روسيه دارد ، لهذا در ابتدا آخوند ملا رضاى خوئى آذربايجانى « 2 » معتمد خود را كه مردى سخن‌آفرين بود ، با صورت حكم وجوب جهاد ، به دربار معدلت‌مدار ايفاد داشت و حضرت شهريارى به حكم شرع مطهر ، رضا درداد و ملا محمد رضا « 3 » را با مراتب رضامندى به خدمت جناب آقا سيد محمد بازفرستاد و جناب معزى اليه با جماعتى از مروجين دين مبين در اوائل ماه شوال اين سال :\r\n[ 1241 
  ] وارد طهران گرديدند « 4 » و كمال توقير و احترام را از شاهنشاه زمان و شاهزادگان و امرا و اعيان ديدند ، پس مراسلات به عموم مجتهدين بلاد اسلام به تحرير درآورد و عموم مسلمانان را به اقدام در جهاد دعوت فرمود و حضرت شاهنشاهى مبلغ سيصدهزار تومان به‌علاوه مواجب و مرسوم سپاه براى صرف جهاد معين فرمود و جناب عبد اللّه خان امين الدوله « 5 » كه در اين اوقات از وزارت معزول بود ، به مهماندارى جناب آقا سيد محمد و ساير علما ، مأمور گرديد و حضرت صاحبقران روز بيست و ششم شوال « 6 » از طهران نهضت فرمود و ششم ماه ذيقعده اين سال [ 1241 
  ] « 7 » چمن سلطانيه را لشكرگاه نمود و نواب نايب السلطنه نيز تشريف‌فرماى آن چمن گرديد و ايلچى ايمپراطور روس نيز دررسيد « 8 » و تخت بلورى كه از پارچه‌هاى بلور الماس‌تراش بهم پيوسته بودند به درازاى سه ذرع شاه و دو ذرع پهنا ، با نامهء مودت ختامه از جانب ايمپراطور روس آورده بود از لحاظ مبارك بگذرانيد و مورد عنايت شاهنشاهى گرديد . « 9 »\r\nو روز هفدهم اين ماه « 10 » جناب مجتهد الزمانى آقا سيد محمد و حاجى ملا محمد جعفر استرآبادى و آقا سيد نصر اللّه استرآبادى و حاجى سيد محمد تقى قزوينى و سيد عزيز اللّه مجتهد طالشى « 11 » ، چون نزديك به اردو رسيدند ، تمامت شاهزادگان و امرا و اركان بلكه تمامت اهالى اردوى اعلى آن جماعت مجتهدين را استقبال كرده ، به انواع احترام و اقسام درود و سلام وارد خلوتسراى شاهى نمودند .\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 641 ، ناسخ التواريخ ، ج 1 ، ص 357 .\r\n( 2 ) . ر ك : روضة الصفا ، ج 9 ، ص 642 .\r\n( 3 ) . مؤلف با استفاده از روضة الصفا ، ( ج 9 ، ص 642 ) كه او را قبلا ( رضا ) خوانده است و بعد ( محمد رضا ) در اينجا ( محمد رضا ) به كار برده است .\r\n( 4 ) . ر ك : روضة الصفا ، ج 9 ، ص 642 ، ناسخ التواريخ ، ج 1 ، ص 357 .\r\n( 5 ) . ر ك : ناسخ التواريخ ، ج 1 ، ص 357 .\r\n( 6 ) . برابر با 3 ژوئن 1826 .\r\n( 7 ) . برابر با 12 ژوئن 1826 .\r\n( 8 ) . نام اين ايلچى ( كينياز نجشكوف ) بود . روضة الصفا ، ج 9 ، ص 644 ، ناسخ التواريخ ، ج 1 ، ص 358 .\r\n( 9 ) . ر ك : روضة الصفا ، ج 9 ، ص 645 .\r\n( 10 ) . برابر با 24 ژوئن 1826 .\r\n( 11 ) . ر ك : ناسخ التواريخ ، ج 1 ، ص 358 .\r\n","page_name":" 728 ","page_number":744},
  {"content":"\r\n\r\nو روز هيجدهم همين ماه ، جناب حاجى ملا احمد نراقى كاشانى « 1 » كه بر تمامت مجتهدين برترى داشت و حاجى ملا عبد الوهاب قزوينى « 2 » و جماعتى از علما ، چون نزديك اردو شدند ، باز مانند روز پيشين ، با احترام تمام و درود و سلام به ازدحام خاص و عام وارد گرديدند و آن جمله مجتهدين به اتفاق فتوى دادند كه هر كسى با قدرت از جنگ با روسيان بازنشيند ، از اطاعت خداى تعالى ، دور و به متابعت شيطان ، نزديك است و شاهنشاه ديندار و وليعهد نامدار سخنان آنان را استوار داشتند و از ميانه ، جناب قدوهء سادات ، ميرزا عبد الوهاب معتمد الدوله و حاجى ميرزا ابو الحسن خان وزير دول خارجه ، رزم روسيان را به مصالح دينى و ملكى پسنديده نداشتند « 3 » و حضرات مجتهدين براى اين دو نفر پيغامهاى زشت فرستادند و آنها را به دلايل شرعى متقاعد نمودند و از آن جانب ، چون ايلچى روس ، اين هنگامه را ديد ، از در مصالحه درآمد و هيچكس بر سخنان او وقعى نگذاشت و ايلچى روس طالب ملاقات مجتهدين گشت كه در خدمت آنها تعهد رد ولايات مأخوذه و اخراج سپاه روس از سرحدات ايران نمايد ، باز كسى اعتنائى به او ننمود « 4 » و شاهنشاه ظفرپناه ، مشافهة به ايلچى فرمود : صلاح دولتى بر مسالمت و مصالحت است و تكليف ملتى ما موافقت با پيشوايان دين و مبارزت . « 5 »\r\nو ايلچى بعد از يأس از اصلاح ، راه خود را پيش گرفت و به جانب مقصود شتافت و بعد از رفتن ايلچى روس ، اعليحضرت سلطان صاحبقران چندين هزار نفر سواره و پياده مازندرانى به سردارى نواب شاهزاده اسمعيل ميرزا « 6 » و روز ديگر چند هزار نفر ديگر به سردارى محمد قلى خان قاجار دولو « 7 » ، ولد ارجمند جناب اللّه يار خان آصف الدوله ، وزير اعظم ، روانه آذربايجان فرمود و حضرت نايب السلطنه در روز چهارم ماه ذىحجه اين سال : [ 1241 
  ] « 8 » از چمن سلطانيه به جانب تبريز نهضت نمود و شاهنشاه جم‌جاه ، دل بر جهاد نهاد و جماعت مجتهدين كه مقتداى انام بودند براى تحريض رعيت و سپاهى با حشمتى تمام روانه آذربايجان شدند و به اردوى بزرگ حضرت نايب السلطنه پيوستند و به مصلحت و موافقت آنها تا خارج قلعه شوشى رفته ، قلعه را محاصره داشتند و همه روزه از اطراف بلاد مسلمانى ، جماعتى آمده ، خدمت مجتهدين رسيده مهياى جهاد مىشدند .\r\nو شهريار تاجدار روز بيست و يكم اين ماه « 9 » ، از چمن سلطانيه حركت فرمود و خارج دار الارشاد اردبيل را لشكرگاه نمود و ديگر آن سرداران كه ملازم ركاب بودند ، هريك را با\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 358 .\r\n( 2 ) . ر ك : ناسخ التواريخ ، ج 1 ، ص 358 .\r\n( 3 ) . ر ك : روضة الصفا ، ج 9 ، ص 646 .\r\n( 4 ) . ( در پاسخ گفتند در شريعت ما با كفار سخن كردن گناهى بزرگ باشد ) ناسخ التواريخ ، ج 1 ، ص 359 .\r\n( 5 ) . متن اين گفته فتح على شاه چنين است : ( اكنون كار برحسب تشييد مبانى شريعت است و ما همواره قوام ملت را بر صلاح دولت فضيلت نهاده‌ايم ) ناسخ التواريخ ، ج 1 ، ص 359 ، و ر ك : روضة الصفا ، ج 9 ، ص 646 و 647 .\r\n( 6 ) . ر ك : روضة الصفا ، ج 9 ، ص 647 ، ناسخ التواريخ ، ج 1 ، ص 359 .\r\n( 7 ) . ر ك : روضة الصفا ، ج 9 ، ص 646 ، ناسخ التواريخ ، ج 1 ، ص 360 .\r\n( 8 ) . برابر با 10 ژوئيه 1826 .\r\n( 9 ) . برابر با 27 ژوئيه 1826 .\r\n","page_name":" 729 ","page_number":745},
  {"content":"\r\n\r\nچندين فوج مجاهد و توپخانه به اطراف بلاد قراباغ و گنجه و شيروانات فرستاد و زمانى نگذشته كه از هر جانبى اخبار فتح لشكر مسلمانان مىرسيد .\r\nو در روز يازدهم ماه محرم سال 1242 « 1 » حضرت نايب السلطنه معادل هزار تن اسير و پانصد نيزه‌سر « 2 » كه از سپاه روسيه گرفته ، روانه داشته بود ، در خارج شهر اردبيل از نظر پادشاه صاحبقران گذرانيدند و هر روزه چندين نيزه‌سر و چندين نفر اسير روسى از جانب امراى مأموره ، وارد لشكرگاه شاهنشاهى مىنمودند و موكب همايون روز بيست و يكم اين ماه « 3 » به عزم قلعه شوشى از خارج اردبيل ، نهضت فرمود و روز بيست و چهارم اين ماه « 4 » در كنار رود طويله شامى فرود آمد و جناب آصف الدوله را با بيست هزار نفر سپاه و ده ارابه توپ فرمان داد كه به ركاب نواب نايب السلطنه پيوسته ، در فتح قلعه شوشى بكوشند و روز دهم ماه صفر اين سال : [ 1242 
  ] « 5 » در خارج قلعه شوشى به او پيوست و مقتدايان دين مبين در همه‌جا مردم را به جهاد با روسيه تحريض مىنمودند و رفته‌رفته بلادى را كه جماعت روسيه در مدت چهارده سال از خاك ايران تصرف نموده [ بودند 
  ] به دلاورى سپاه و تحريض مجتهدين دين‌پناه ، ضميمه ممالك محروسه نمودند .\r\nو در اين ايام سفير كبير دولت بهيه انگليس « 6 » وارد اردوى اعلى گرديد و جماعتى از امرا او را پذيرائى نمودند و در منزلى مناسب او را فرود آوردند و چنان كه نگاشته آمد ، حضرت نايب السلطنه به استظهار علماى اعلام ، قلعه شوشى را در محاصره انداخت و اهالى قلعه از در استيمان درآمدند و به مدارا چند روزى را به مسامحه‌كارى گذرانيدند و نواب معزى اليه ، وليعهد ثانى نواب محمد ميرزا را با لشكر خواجه‌وند « 7 » و عبد الملكى براى حراست قلعه گنجه كه در تصرف لشكر ظفراثر آمده بود ، روانه فرمود و خود به موافقت مجتهدين عظام و جناب آصف الدوله براى تصرف قلعه شوشى توقف نمود و از آن جانب مددوف « 8 » ، نام سردار سپاه روس با چندين فوج از لشكر روسيه به عزم تسخير قلعه گنجه روانه گرديد و امير خان قاجار « 9 » سردار خالوى نواب نايب السلطنه ، جلادت نموده ، قلعه گنجه را به نظر على خان مرندى « 10 » سپرد و خود در\r\n\r\n\r\n","description":"","footnote":"\r\n( 1 ) . برابر با 15 اوت 1826 .\r\n( 2 ) . ر ك : روضة الصفا ، ج 9 ، ص 649 ، ناسخ التواريخ ، ج 1 ، ص 363 .\r\n( 3 ) . برابر با 25 اوت 1826 .\r\n( 4 ) . برابر با 28 اوت 1826 .\r\n( 5 ) . برابر با 13 سپتامبر 1826 .\r\n( 6 ) . او سرجان مك دونالد كينر بود :  Sir John Macdonnald Kinneir  ( متولد 1782 ، متوفى 1830 ) . او داراى موقعيتى نظامى در هند بود و سپس به هيئت سرجان‌ملكم پيوست و به همراه او به ايران آمد . ( 9 - 1808 ) ترجمه انگليسى ، ح 318 ، و ر ك : ناسخ التواريخ ، ج 1 ، ص 364 .\r\n( 7 ) . احتمالا از ايلات كرد مقيم كرمانشاهان كه از طايفه لك بوده‌اند . ( ترجمه انگليسى ، ح 319 ، ص 178 ) .\r\n( 8 ) . نام درست او :  Valerian Grigorievich Madatov  ( متولد 1782 مرگ 1829 ) ( ح 321 ، ترجمهء انگليسى ، ص 178 ) . و ر ك : روضة الصفا ، ج 9 ، ص 651 ، ناسخ التواريخ ، ج 1 ، ص 364 . در روضة الصفا ، او ( از تبار نيارال روسيه و با جلادت و تهور ) توصيف شده است ج 9 ، ص 652 .\r\n( 9 ) . ر ك : روضة الصفا ، ج 9 ، ص 652 ، ناسخ التواريخ ، ج 1 ، ص 365 ، حقايق الاخبار ناصرى ، ص 18 ، او را فرزند فتح على خان قاجار مىداند .\r\n( 10 ) . ر ك : روضة الصفا ، ج 9 ، ص 652 ، ناسخ التواريخ ، ج 1 ، ص 365 ، حقايق الاخبار ناصرى ، ص 18 .\r\n","page_name":" 730 ","page_number":746},
  {"content":"\r\n\r\nركاب نواب وليعهد ثانى به استقبال مددوف شتافت ، چون جنگ درپيوست امير خان سردار به گلوله تفنگ روسيان كشته گشت و سپاه ايرانى متفرق گرديد و مددوف به تعجيل تمام به جانب گنجه تاخته ، قلعه گنجه را متصرف گرديد و نواب نايب السلطنه در هنگامه گيرودار قلعه شوشى بود كه اين خبر ناملايم رسيد ، فورا حصار شوشى را گذاشته ، به فتواى علما تمامت سپاه را برداشته به جانب گنجه شتافت و مددوف از شهر گنجه درآمده با سپاه روسيه و توپخانه در برابر لشكر ايرانى نشست و در شب اول بسقاويچ « 1 » نامى از سرداران روس با چندين فوج و توپخانه وارد گشته ، به اردوى مددوف پيوست .\r\nدر روز بيست و هشتم ماه صفر اين سال : [ 1242 
  ] « 2 » صفوف روسيه و لشكر ايرانى بسته شد و نواب نايب السلطنه قلب سپاه خود را به سرباز آذربايجانى گذاشت و نواب شاهزاده خسرو ميرزا و دو نفر ديگر از پسران خود را بر آنها سرتيپ فرمود و چون بناى جنگ را گذاشتند ، نشانه‌هاى فتح و فيروزى از لشكر ايرانى آشكار گرديد و سپاه روس را اندك ، پس نشانيدند و چون توپخانه روسيه بناى انداختن گلوله را گذاشتند ، نواب نايب السلطنه به توهم اينكه در اين مغلوبه مبادا به شاهزادگان آسيبى رسد ، سوارى را به تعجيل فرستاد كه لله و پرستاران شاهزادگان را به كنارى برند و از ميان مغلوبه بيرون آورند و لله و پرستاران دله بىاحتياطى كرده ، على رؤوس الاشهاد « 3 » ، شاهزادگان را از پيش روى سپاه گريزانيدند و سرهنگان سرباز ، چون سرتيپهاى خود را فرارى ديدند ، شيپور رجعت نواختند [ و 
  ] تمامت سپاه آذربايجان كه قلب لشكر بودند ، بدون اقدام در جنگ ، شكستند و سربازان آذربايجانى به اسبهاى جانبازان عراقى و بختيارى كه پياده مشغول جنگ بودند ، رسيده بر آن اسبها نشسته ، روى به فرار نهادند « 4 » و چون لشكر عراق و مازندران چنين ديدند ، دست از جنگ كشيدند و بر فراز كوه كوچكى متحصن گشتند و لشكر آذربايجانى از كنارهء گنجه تا رود ارس را در يك روز و يك شب راندند و عالىجنابان مجتهدين و علما كه مايهء اين جنگ بودند و حضور داشتند ، پيشتر از همه خود را به ساحل نجات رسانيدند « 5 » و جماعت روسيه بعد از يك روز سپاه عراق و مازندران را كه در كوه متحصن بودند ، به استمالت ، آنها را اسير نمودند و نواب نايب السلطنه و جناب آصف الدوله در كنار رود ارس سپاه شكست‌خورده را جمع كرده ، آيت حسرت و ندامت را خواندند و شاهنشاه دريادل چون از اين واقعه باخبر گرديد پيغامهاى عطوفت‌آميز « 6 » براى نواب نايب السلطنه و جناب آصف الدوله فرستاد كه :\r\n\r\n\r\n","description":"","footnote":"\r\n( 1 ) . نام درست او :  Ivan Fedorovich Paskevich  است ( متولد 1782 ، متوفى 1856 ) . كنت ايروان و پرنس ورشو ( ترجمهء انگليسى ، ص 178 ، ح 322 ) و ر ك : روضة الصفا ، ج 9 ، ص 653 ، ناسخ التواريخ ، ج 1 ، ص 365 ، و حقايق الاخبار ، ص 18 ، كه تعداد همراهان او را 4000 نفر مىنويسد .\r\n( 2 ) . برابر با اول اكتبر 1826 .\r\n( 3 ) . به معنى در حضور همگان ، در ملاء عام . داستان واقعه در روضة الصفا ، ج 9 ، ص 654 ببعد .\r\n( 4 ) . ر ك : روضة الصفا ، ج 9 ، ص 655 ، ناسخ التواريخ ، ج 1 ، ص 366 ، حقايق الاخبار ، ص 18 .\r\n( 5 ) . ماخذ آن را نيافتم .\r\n( 6 ) . ( خاقان صاحبقران معتمدين چرب‌زبان به دلجوئى و استمالت جناب نايب السلطنه و آصف الدوله فرستاده ايشان به اردوى مبارك خواست و روز يكشنبه 28 صفر شرفياب حضور شدند و شاهنشاه دامن عفو بر زلات فراريان پوشيد . ) ر ك : روضة الصفا ، ج 9 ، ص 655 .\r\n","page_name":" 731 ","page_number":747},
  {"content":"\r\n\r\n با قضا برنمىتوان آمد * با قدر برنمىتوان آويخت \r\nو در شب غره ماه ربيع اول « 1 » در منزل طويله شامى « 2 » ، چنان برفى باريد كه امكان زيست نبود ، پس به ناچارى موكب اعلى از آن منزل حركت فرمود و به شتاب تمام وارد شهر تبريز گرديدند و جناب آقا سيد محمد و ساير علما پيشتر وارد شهر تبريز شده بودند و عوام الناس تبريز به جهات مختلفه با ايشان ، بىاندامى مىنمودند و يكى از جهات آنكه ، سيدى جليل القدر از خطباى تبريز ، در جنگ گنجه كشته شده بود و جماعتى ديگر از مجاهدين در آنجا از جان گذشته بودند و چون عوام تبريز جناب آقا سيد محمد را مباشر جنگ و شكست عهد مصالحه با روسيه مىدانستند و در خيال آزار او بودند « 3 » ، جناب عبد اللّه خان امين الدوله كه مهماندار عالىجنابان مجتهدين بود ، مراتب را خدمت شاهنشاهى عرض نمود و شهريار ديندار ، براى رعايت شرع مبين روزى به ديدن جناب آقا سيد محمد رفتند « 4 » و نهايت احترام را به‌جا آوردند و عوام تبريز چون اين‌گونه محبت را ديدند از نيت آزار برگرديدند و بعد از سه روز موكب فيروز از خارج شهر تبريز نهضت فرمود و از راه مراغه عبور نموده ، روز بيست و دويم « 5 » وارد دار الخلافه طهران گرديد و جناب سيد ممجد آقا سيد محمد مجتهد بعد از نهضت حضرت شاهنشاه ، از شهر تبريز به عزم عتبات عاليات حركت فرمود و در بين راه به مرض اسهال مبتلا گشته ، وفات نموده ، به روضه رضوان خراميد . « 6 »\r\nو عيد نوروز سنه تنگوزئيل در روز بيست و دويم ماه شعبان اين سال : [ 1242 
  ] « 7 » واقع گرديد و اعليحضرت شاهنشاه صاحبقران بعد از فراغت از شيلان نوروزى ، براى تلافى و تدارك با روسيه ، فرامين به احضار سپاه ظفرقرين صادر گرديده ، به اندك زمانى خارج طهران پر از لشكر گرديد و روز هشتم ماه ذىحجه اين سال : [ 1242 
  ] « 8 » پادشاه بىهمال به عزم آذربايجان از طهران نهضت فرمود و در منزل ميانه از جانب حسن خان سارو اصلان « 9 » پانصد نيزه سر از سپاه روسيه ، از نظر همايونى گذرانيدند و حضرت صاحبقران وارد دار السلطنه تبريز گرديد و بعد از چند روز نهضت فرموده ، وارد چمن قبله گرديد « 10 » ، بعد از چند روزى در خارج بلدهء خوى رايات جلال برافراشت ، پس چمن مرند « 11 » را لشكرگاه فرمود ، پس تشريف‌فرماى چمن مهربان گرديد . « 12 »\r\n\r\n\r\n","description":"","footnote":"\r\n( 1 ) . برابر با 2 اكتبر 1826 .\r\n( 2 ) . در روضة الصفا ، ج 9 ، ص 656 : ( طويله شاهى ) ، اما در ناسخ التواريخ ، ج 1 ، ص 367 ، همانند متن فارسنامه است .\r\n( 3 ) . ر ك : روضة الصفا ، ج 9 ، ص 656 .\r\n( 4 ) . ماخذ آن را نيافتم .\r\n( 5 ) . برابر با 23 نوامبر 1826 .\r\n( 6 ) . ر ك : روضة الصفا ، ج 9 ، ص 657 ، ناسخ التواريخ ، ج 1 ، ص 368 . ( هشت ساعت و چهل و پنج دقيقه روز چهارشنبه 22 شعبان ) ناسخ التواريخ ، ج 1 ، ص 370 .\r\n( 7 ) . برابر با 21 مارس 1827 .\r\n( 8 ) . برابر با 3 ژوئيه 1827 .\r\n( 9 ) . ر ك : روضة الصفا ، ج 9 ، ص 661 .\r\n( 10 ) . ر ك : روضة الصفا ، ج 9 ، ص 663 : دهكدهء قبلهء مسجد در 45 ميلى جنوب شرقى تبريز .\r\n( 11 ) . ر ك : روضة الصفا ، ج 9 ، ص 665 .\r\n( 12 ) . ر ك : روضة الصفا ، ج 9 ، ص 666 .\r\n","page_name":" 732 ","page_number":748},
  {"content":"\r\n\r\nو در هفدهم ماه صفر سال 1243 « 1 » در چمن مهربان اخبار فتوحات شاهزادگان و امراى مأموره به جنگ روسيان رسيد و خاطر خطير اعلى مسرور گرديد و بعد از چند روز اخبار فتح نواب نايب السلطنه در خارج اوچ كليسا « 2 » رسانيدند و روز ديگر چندين صد سر و اسير آورده از نظر همايونى گذرانيدند و اعليحضرت شاهنشاه صاحبقران از چمن مهربان حركت فرموده ، در اراضى سراب ، خيمه و خرگاه سلطنت را برافراشت و روز ديگر اخبار فتح حضرت نايب السلطنه در نواحى نخجوان رسيد و معادل دو هزار و سيصد نيزه سر و هزار و پانصد نفر اسير روسى و پنج ارابه توب به ملاحظه شهريار ظفرشعار رسيده ، يك فوج از اسيران را با دو ارابه توپ ، روانه اصفهان و مابقى را روانه طهران فرمود و موكب و الا از اراضى سراب كوچ داده روز دوازدهم ماه ربيع اول اين سال « 3 » وارد طهران گرديد و چون اردوى اعلى از آذربايجان به جانب طهران شد ، بسقاويچ « 4 » سردار سپاه روس به هيجان آمده ، سپاه متفرقه خود را جمع‌آورى نمود ، اولا ، شهر ايروان را تصرف نموده در خيال آمدن به جانب شهر تبريز افتاد و جماعتى از اهالى آذربايجان كه از نواب نايب السلطنه رنجيده بودند ، او را راهنمائى نمودند و بسقاويچ همت بر جذب قلوب تبريزيان گماشت و مير فتاح « 5 » خلف ناخلف مجتهد الزمانى حاجى ميرزا يوسف تبريزى كه جوانى كبوترباز و در سلك رنود حيلت‌ساز و عاق والد سعادت انباز بود « 6 » و بعد از پدر به جاى او پيش‌نمازى مىنمود ، مردم شهر را به اطاعت روسيه اغوا داشت و بر سر منبر زبان به دعاى دولت ايمپراطور روس برگشود و اوباش و رنود شهر را برداشت و مستحفظين قلعه تبريز را غارت كرده ، آنها را اخراج نمود و جناب آصف الدوله وزير اعظم كه وقت اين هنگامه در تبريز بود ، چون نتوانست غوغاى عوام را فرونشاند و خبر ورود بسقاويچ [ را 
  ] به دو سه فرسخى تبريز شنيد ، لابد عيال نواب نايب السلطنه را از تبريز بيرون فرستاده ، روانه همدان داشت و خود بازگرديده ، در نصيحت مردم تبريز هرچه كوشيد فايده نبخشيد و با عدم استطاعت در شهر بازماند كه صداى توپ روسى از دو فرسخى شهر رسيد ، مير فتاح علمى را برپا نمود و با اعيان شهر به استقبال سپاه روس شتافته روز سيم ماه ربيع دويم روسيان را به احترام تمام وارد تبريز داشتند و جناب آصف الدوله كه در ارگ بىمددكار مانده بود ، اسير گرديد و به عزتى تمام در حبس آمد و دو روز ديگر بسقاويچ سردار بزرگ روسيه وارد شهر تبريز گرديد و كليد امر و نهى شهر را به مير فتاح دادند و چون چند روزى بگذشت هر روزه چندين نفر از لشكر روسيه\r\n\r\n\r\n","description":"","footnote":"\r\n( 1 ) . برابر با 9 سپتامبر 1827 .\r\n( 2 ) . به تركى به معنى سه كليسا ، واقع در غرب ايروان . ر ك : روضة الصفا ، ج 9 ، ص 669 .\r\n( 3 ) . برابر با 3 اكتبر 1827 .\r\n( 4 ) . همچنانكه قبلا در حاشيه حوادث سال 1242 گفته شد ، ايوان فيودوروريج پاسكويج ( 1782 - 1856 م ) فيلد مارشال روسى كنت ايروان و امير ورشو از پيشخدمتهاى تزار پاول اول بود و در جنگهاى ايران و روس در 28 - 1826 فرمانده سپاهيان روس بود و پيروزيهايش منجر به معاهده تركمان چاى گرديد - او در 29 - 1828 در طى دو جنگ با دولت عثمانى ، قارص و ارزروم را گرفت و در 1830 عنوان كنت ايروان و مقام فيلد مارشالى گرفت و در سال 1831 شورش لهستان را درهم شكست و امير ورشو شد و نايب السلطنه لهستان گرديد ( ر ك : صدر التواريخ ، ح 1 ) .\r\n( 5 ) . ر ك : روضة الصفا ، ج 9 ، ص 675 ، تاريخ نو ، ص 88 .\r\n( 6 ) . در روضة الصفا ، ج 9 ، ص 676 ، از اين القاب ذكرى نرفته است و او به حكم وراثت امام و پيشواى اهل تبريز خوانده شده است . و ر ك : ناسخ التواريخ ، ج 1 ، ص 380 .\r\n","page_name":" 733 ","page_number":749},
  {"content":"\r\n\r\nدر شهر تبريز مفقود الاثر مىگرديد و آن‌چنان بود كه اهالى محلات تبريز در هر جاى بدان جماعت دست مىيافتند فورا آنها را نابود مىساختند و در سردابهاى خانه‌ها دفن مىنمودند و بسقاويچ به قوه عاقله خود ، از نظم شهر و محافظت سپاه ، مأيوس گرديد و از خدمت حضرت نايب السلطنه ، طلب ملاقات نمود « 1 » كه در دهخوارقان « 2 » هشت فرسخى مراغه ، خدمت آن حضرت رسيده ، به مصلحت‌جوئى دولتين گفتگو نموده ، كار مصالحت و مسالمت را انجام دهيم ، حضرت معزى اليه تن را به قضاى الهى و مصلحت دولت شاهنشاهى داده ، با معدودى از خواص خود به جانب دهخوارقان حركت فرمود و چون نزديك لشكرگاه روسيه آمد ، بسقاويچ و تمامت سرداران او به استقبال شتافتند و به قاعدهء خود فروتنى كرده ، همگى كلاه را از سر برداشتند و حضرت نايب السلطنه با هريك به اندازهء مرتبه ، مهربانى فرمود و بسقاويچ به لوازم ميزبانى كه سزاوار چنين مهمانى است پرداخت و به حكم بسقاويچ ، جناب آصف الدوله را كه در شهر تبريز محبوس روسيان بود ، به اردوى روسيه آوردند و بعد از چهار روز كه سخن از مصالحت همى گفتند ، بسقاويچ وانمود داشت كه كارگزاران حضرت ايمپراطور ، در مدت مصالحت دولتين در اراضى قراباغ و ديگر حدود آذربايجان كه متصرف بودند ، از غله و علف انبارهاى انباشته داشتند و از آلات جنگ و اموال لشكرى مخزنها ساختند و سپاه ايران چون آن بلاد را از لشكر روسيه بازگرفتند ، حضرت ايمپراطور معادل بيست كرور زر رايج براى تدارك آن ضررها صرف فرمود و اكنون كه مبناى هر دو دولت بر مسالمت است ، بايد دولت ايران ، يكى از دو كار را متحمل گردد ، يا وجه بيست كرور زر مسكوك در برابر خسارت دولت روس ، نقد ، كارسازى كند يا آنكه بلادى را كه بعد از مصالحه سابقه گرفته ، در تصرف داريم ، واگذارند « 3 » ، چندان كه اصل و فرع اين بيست كرور را از وجوه ديوانى اين ولايات دريافت كرده ، اين بلاد را رد نمائيم و حضرت نايب السلطنه ، فتح على خان رشتى « 4 » را براى ابلاغ اين حكايات ، روانه طهران فرمود و روز دهم ماه ربيع دويم اين سال : [ 1243 
  ] « 5 » فتح على خان وارد گشته ، مراتب را به عرض همايونى رسانيد و شهريار تاجدار در خشم شده ، در ملأعام فرمود كه بعد از فضل خداوندى ، ما نيمهء اين زر را در تدارك سپاه ظفرپناه صرف نمائيم و يك وجب از ممالك ايران را در تصرف روسيان نگذاريم « 6 » و فرمان داد تا تمامت سرداران و سپاه ، حاضر ركاب از طهران حركت كرده در قزوين در انتظار خبر ثانى متوقف شدند و چون بسقاويچ خبر اين جواب سخت‌تر از سنگ را شنيد از تندى خشم فرود آمد و به مصلحت‌انديشى حضرت نايب السلطنه ، جناب ميرزا ابو القاسم قائم‌مقام « 7 » وزير اعظم و رسولى زبان‌دان « 8 » چرب‌زبان از جانب بسقاويچ\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 678 .\r\n( 2 ) . دهخوارقان كه در متن به صورت ( ده‌خارقان ) آمده است همان آذرشهر كنونى است كه در 51 كيلومترى جنوب غربى تبريز واقع است ( معين ) ، و ر ك : ناسخ التواريخ ، ج 1 ، ص 382 و 383 .\r\n( 3 ) . ر ك : ناسخ التواريخ ، ج 1 ، ص 383 .\r\n( 4 ) . ر ك : ناسخ التواريخ ، ج 1 ، ص 384 .\r\n( 5 ) . برابر با 31 اكتبر سال 1827 .\r\n( 6 ) . ر ك : ناسخ التواريخ ، ج 1 ، ص 384 .\r\n( 7 ) . ر ك : صدر التواريخ ، ص 120 و 121 .\r\n( 8 ) . نام اين رسول را ( دال خسكى ) نوشته‌اند . صدر التواريخ ، ص 121 ، ناسخ التواريخ ، ج 1 ، ص 384 . در روضة الصفا ، ج 9 ، ص 684 ، اين نام : ( و الخسكى ) آمده است .\r\n","page_name":" 734 ","page_number":750},
  {"content":"\r\n\r\nروانه درگاه شاهنشاه شدند و بعد از ورود مال المصالحه را بر ده كرور زر مسكوك مقرر نمودند و جناب حاجى ميرزا ابو الحسن خان شيرازى وزير دول خارجه مأمور به دهخوارقان گشته ، قواعد مصالحه را مستحكم دارد و جماعتى از ياوه‌بافان بيمعنى شهرت انداختند كه اعليحضرت شاهنشاه صاحبقران ، ولايتعهد را از نواب نايب السلطنه برداشته ، بر دوش نواب حسن على ميرزا شجاع السلطنه گذاشته است « 1 » و چون اين اراجيف را بسقاويچ شنيد وقعى به حاجى ميرزا ابو الحسن خان وزير دول خارجه نگذاشت كه بايد تأمل نمائيم تا امر ولايتعهد استوار گردد و در بين سفير كبير دولت بهيه انگليس « 2 » كه مردى عارف و دانا [ بود و 
  ] در تبريز توقف داشت به دهخوارقان رفته ، بسقاويچ را نصيحت نموده كه مگر عهدنامهء پادشاهان فرنگستان را فراموش داشته‌اى كه اگر سلطانى از حد ولايت خود بگذرد ، تمامت سلاطين ديگر اتفاق كرده ، او را به جاى خود نشانند و اكنون اگر سپاه روس ، دست از آذربايجان نكشد بر دولت انگليس واجب است كه با دولتهاى ديگر اتفاق كرده ، دولت روس را از پاى درآورند چنان كه اين معامله را با حضرت ناپليون ايمپراطور فرانسه نمودند « 3 » و سفير دولت انگليس به اين مكالمه بسقاويچ را فرود آورد ، پس راه طهران را برداشته ، به پايهء سرير اعلى رسيد و به عرض رسانيد كه بسيار وقت در فرنگستان و روم مملكتى ناگهان در دست دشمن مىافتد و به مصلحت وقت بيست كرور سى كرور زر داده ، استرداد ملك نموده‌اند و اين عمل را ننگ ندانند بلكه مايه مفاخرت است و اگر بر كارگزاران ايران سخت باشد شهريار تاجدار اذن دهد تا دولت انگليس اين قدر زر را از خود داده ، آتش فتنه را بخوابانند « 4 » و اعليحضرت صاحبقران را راضى به مصالحه نمود و به جانب آذربايجان شتافت و حضرت نايب السلطنه ، تشريف‌فرماى قريه تركمان‌چاى از توابع تبريز گرديد و سفير انگليس هم حاضر آمد و بسقاويچ و جناب آصف الدوله هم از شهر تبريز دررسيدند و منوچهر خان ايچ‌آقاسى « 5 » با معادل هشت كرور زر مسكوك مال المصالحه از طهران حركت نمود و حاجى ميرزا ابو الحسن خان وزير دول خارجه هم از زنجان به مصاحبت منوچهر خان راه قريه تركمان‌چاى را برگرفت و نواب نايب السلطنه و بسقاويچ هريك وكالت‌نامه خود را به ديگرى سپردند .\r\nو در شب پنجم ماه شعبان اين سال : [ 1243 
  ] « 6 » عهدنامه محبت ختامه « 7 » را نگاشتند و به مهر حضرت نايب السلطنه و حاجى ميرزا ابو الحسن خان وزير دول خارجه رسانيده به بسقاويچ سپردند و نوشته ديگرى مطابق آن نگار داده ، بسقاويچ مهر نموده ، خدمت حضرت نايب السلطنه سپردند ، پس بسقاويچ به صوب تبريز رفت و سپاه خود را از شهر تبريز كوچ داده\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 686 ، ناسخ التواريخ ، ج 1 ، ص 385 .\r\n( 2 ) . ( سرجان مك دونالد ) روضة الصفا ، ج 9 ، ص 684 ، ناسخ التواريخ ، ج 1 ، ص 386 .\r\n( 3 ) . روضة الصفا ، ج 9 ، ص 684 ، ناسخ التواريخ ، ج 1 ، ص 386 .\r\n( 4 ) . اين تعارف غيرمعمول سفير انگليس را در ناسخ التواريخ ، ج 1 ، ص 386 ، و روضة الصفا ، ج 9 ، ص 685 ، ضبط كرده‌اند كه مطمئنا از دست و دل‌بازى ! ! انگليسيان خبر مىدهد .\r\n( 5 ) . ر ك : ناسخ التواريخ ، ج 1 ، ص 386 . در روضة الصفا ، ج 9 ، ص 685 : ( منوچهر خان گرجى ايج‌آقاسى ) .\r\n( 6 ) . برابر با 21 فوريه 1828 .\r\n( 7 ) . اين معاهده بسيار بدتر از معاهده گلستان بود . ر ك : صدر التواريخ ، ص 121 .\r\n","page_name":" 735 ","page_number":751},
  {"content":"\r\n\r\nبه جانب قراباغ روانه نمود و صورت مصالحه در تواريخ مفصله قاجاريه ثبت و ضبط است . « 1 »\r\nو عيد نوروز سنه سيچقان‌ئيل در پنجم ماه رمضان اين سال : [ 1243 
  ] « 2 » اتفاق افتاد و چون جناب آصف الدوله اللّه يار خان قاجاردولو ، مدتى در آذربايجان به لشكركشى و چندى در شهر تبريز اسير بسقاويچ روسى بود و سررشته جمع و خرج متوجهات ممالك محروسه گسيخته گشته بود ، در بدايت اين سنه ، باز وزارت عظمى را به ارث و استحقاق به جناب عبد اللّه خان امين الدوله اصفهانى عنايت فرمودند و اعليحضرت شاهنشاهى به اقتضاى وقت تابستان در اطراف طهران و باغات شميران « 3 » اوقات را گذرانيدند .\r\nو در اواسط ماه جمادى اول سال 1244 « 4 » موكب ظفرشعار به جانب شهر قم نهضت فرمود و بعد از چهار روز توقف به صوب سلطان‌آباد از توابع كزاز كه از مستحدثات يوسف خان گرجى سپهدار است ، حركت نمود و بعد از ورود به شهر سلطانيه غلامحسين خان « 5 » سپهدار دويم حاكم عراق خلف الصدق سپهدار اول ، تمامت مايعرف خود را از نقد و جنس حتى قباله املاك موروثه و مكتسبه را بر طبق اخلاص گذاشته ، پيشكش پيشگاه شاهنشاه جهان‌پناه نمود و سر افتخار را از گنبد دوار گذرانيد و سيورسات و علوفه سپاه را از انبارهاى خاصه خود ادا نمود و مورد عنايت شاهنشاهى گرديد و موكب اعلى بعد از قرار كارهاى عراق نهضت فرموده ، در بيست و هفتم ماه جمادى دويم « 6 » در طهران نزول اجلال نمود و چون قرارهاى مصالحهء دولتين ايران و روس به حضرت ايمپراطور عرضه داشتند گربايدوف « 7 » نام كه از امراى كرام و خواهرزاده بسقاويچ بود ، از شهر پطرزبورغ « 8 » براى انجام و استحكام كارها روانه دار الخلافه طهران نمود و در هر منزلى لوازم احترام را در حق او به‌جا آوردند و بعد از ورود به دار الخلافه بعد از سه روز چنان كه رسم سفراى بزرگ است به دربار معدلت مدار آمده ، نامه محبت ختامه و هداياى حضرت ايمپراطور را از نظر همايونى گذرانيد و در سرائى كه مهمانخانه ايلچيان روس بود منزل نمود و از احترامات بيش از اندازه كه از لوازم مهمان‌نوازى است مغرور گشته ، اعلى و ادنى را به نام خواندى و سخنان ناهموار بر زبان راندى و امناى دولت درشتيهاى او\r\n\r\n\r\n","description":"","footnote":"\r\n( 1 ) . متن كامل اين قرارداد را در ناسخ التواريخ ، ج 2 ، ص 2 ، و روضة الصفا ، ج 9 ، ص 686 ، بخوانيد .\r\n( 2 ) . برابر با 21 مارس 1828 .\r\n( 3 ) . در متن : ( شمران ) .\r\n( 4 ) . برابر با دههء آخر نوامبر 1828 .\r\n( 5 ) . ر ك : ناسخ التواريخ ، ج 2 ، ص 24 .\r\n( 6 ) . برابر با 4 ژانويه 1829 .\r\n( 7 ) .  Alexander Sergeyewich Griboyedov  الكساندر سرگويچ گريبايدوف در 4 ژانويه سال 1794 در مسكو متولد شد و پس از اتمام تحصيلات وارد ارتش روسيه گرديد و سپس در سال 1817 به خدمت وزارت امور خارجه درآمد ، او به ادبيات و نويسندگى علاقه داشت و در مجامع ادبى آمد و شد مىكرد و در سال 1819 به سمت دبيرى سفارت روسيه در طهران رسيد ، در سال 1826 با سمت منشى سياسى ژنرال پاسكويچ در تفليس متوقف شد و چند بار با عباس ميرزا مذاكره كرد و شرايط عهدنامه تركمان‌چاى بيشتر توسط او طرح و تنظيم شد و بعدا به سمت وزيرمختار روس در دربار ايران تعيين گرديد او كه مردى مغرور بود و نسبت به ايرانيان به ديده تحقير مىنگريست در نتيجه هجوم مردم به محل اقامتش در روز چهارشنبه ششم شعبان 1244 كشته شد ( صدر التواريخ ، ص 121 ، ح 4 ) .\r\n( 8 ) . پترسبورگ :  Petersburg  : لنين‌گراد .\r\n","page_name":" 736 ","page_number":752},
  {"content":"\r\n\r\nرا به نرمى جواب مىگفتند كه شايد از خشونت و بدزبانى فرود آيد ، فايده نمىنمود و چون از شرايط اين مصالحه ، رد اسيران قديمى و جديدى جانبين بود ، لهذا اسراى گرجستان و ارمنستان را كه از زمان قديم در حرمسراى دولت و ارباب شوكت صاحب اولاد بودند ، از فرط غرور به سختى مطالبه مىنمود ، از جمله دو نفر گرجيه در خانه جناب آصف الدوله اللّه يار خان قاجار دولو ، سالهاى دراز بودند و درخواستن آنها هنگامه‌ها آراست و جناب معزى اليه از بيم آنكه اگر مضايقه كند ، باعث شكست ميثاق دولتين گردد هر دو را روانه منزل گربايدوف نمود و چون ساير طبقات مردم چنين ديدند ، جرأت عرض مطلب را خدمت حضرت صاحبقران نداشتند ، ناچار از در ملايمت براى گربايدوف پيغام فرستادند كه اختيار رد و قبول اسرا را به اختيار آنها گذاريد ، باز جوابهاى نالايق فرستاد و جماعت اسرا از زن و مرد كه در منزل گربايدوف آورده بودند ، براى علماى شهر پيغام فرستادند كه تمامت ما به شرف اسلام رسيده‌ايم و صاحب اولاد گشته‌ايم ، حال كه امناى دولت ايران با دولت روس ميثاقى بسته كه گسسته ندارند ، علما كه بر مسند شريعت نشسته‌اند باعث نجات ما گردند . چون اين پيغام به علماى دين مبين رسيد ، مسجد جامع طهران « 1 » را انجمن ساخته ، عامه مردم را حاضر داشتند و مقصود آن بود كه گربايدوف جماعتى را از اسرا كه در دين مسلمانى راسخ بودند ، مرخص دارد و عوام كالانعام از قصد و نيت علما ، غافل بوده ، به خيال آنكه بايد اسرا را از منزل گربايدوف درآورند ، پس با آلات جنگ رو به منزل « 2 » گربايدوف آوردند و امناى دولت وقتى آگاه شدند كه كار از دست رفته و هجوم عام از صد هزار گذشته است و گربايدوف چون چنين ديد ، چند نفر از زنان و تنى از مردان گرجى را از خانه خود بيرون فرستاد و درهاى خانه را بسته از روزنها بناى مدافعه را گذاشت و در ميانه گلوله‌اى از خانه گربايدوف آمده ، طفلى چهارده ساله از اهالى طهران را كشت و باعث زيادتى غيرت مسلمانان گرديده از ديوار خانه به پشت‌بام رفته ، چون بلاى ناگهانى وارد صحن خانه گربايدوف شدند و هركه را از روسيه يافتند كشتند و آخر الامر گربايدوف هم كشته گشت و اموال آن خانه را به يغما بردند و معادل سى و هفت نفر از جماعت روسيه تلف گرديد « 3 » و خانهء نشيمن آنها را ويران نمودند ، پس هر فوجى از عوام به جانبى دررفتند و نايب گربايدوف « 4 » در ميانه خود را به گريوه‌اى دركشيده بود ، بعد از زمانى ، سلامتى خود را به امناى دولت اعلام نموده ، او را از آن خانه ويران به در بردند و به احترام تمام او را روانه تبريز نمودند . « 5 »\r\nو چون حضرت نايب السلطنه ، بر واقعه واقف گرديد ، حكم فرمود كه تمامت سپاهيان و اعيان ، لباس سياه كه نشانه ماتم است پوشيدند و سه روز تمامت بازارهاى شهر تبريز را بسته ، تمامت مردم دست از معامله بازكشيدند « 6 » و نايب گربايدوف را به احترام تمام روانه تفليس نمود و بيان واقع را براى بسقاويچ نگاشت و به شهادت نايب گربايدوف واگذاشت و\r\n\r\n\r\n","description":"","footnote":"\r\n( 1 ) . ( در مسجدى كه حاجى ميرزا مسيح طهرانى امام جماعت بود ) ناسخ التواريخ ، ج 2 ، ص 27 .\r\n( 2 ) . خانه گريبايدوف در خارج ارگ سلطانى و قريب به قورخانه خاقانى بود ) روضة الصفا ، ج 9 ، ص 709 .\r\n( 3 ) . ( قريب به هشتاد تن از اهل اسلام در اين غوغا مقتول شدند ) روضة الصفا ، ج 9 ، ص 709 .\r\n( 4 ) . نام معاون اول گريبايدوف : ( ملسوف ) بود . ناسخ التواريخ ، ج 2 ، ص 28 .\r\n( 5 ) . ر ك : روضة الصفا ، ج 9 ، ص 709 ، ناسخ التواريخ ، ج 2 ، ص 28 .\r\n( 6 ) . ر ك : روضة الصفا ، ج 9 ، ص 710 ، ناسخ التواريخ ، ج 2 ، ص 28 .\r\n","page_name":" 737 ","page_number":753},
  {"content":"\r\n\r\nچون نايب مزبور وارد تفليس گرديد ، بىتقصيرى امناى دولت ايران را و ستيزه‌كارىهاى گربايدوف را برشمرد و بسقاويچ چون حقيقت حال را بدانست ، نايب مشار اليه را بيدرنگ روانه پطرزپورغ داشته ، عريضه مشتمل بر واقع ، خدمت حضرت ايمپراطور نگاشته از جانب امناى دولت ايران عذرهاى موجه خواست و عريضه خدمت حضرت نايب السلطنه فرستاد كه هنوز تا اين هنگامه گرم است ، سفيرى دانا از جانب كارگزاران دولت عليه ايران خدمت حضرت ايمپراطور روانه داريد و معذرت اين واقعه را بخواهيد و يك نفر از ملاهائى كه دخيل در اين كار بوده ، از حدود مملكت به بلاد خارجه روانه داريد و خاطر خطير ايمپراطور را راضى نمائيد و نواب نايب السلطنه همان عريضه را ايفاد حضور مهر ظهور نمود .\r\nو عيد نوروز در سنه اودئيل ، در شب پانزدهم ماه مبارك رمضان اين سال : ( 1244 ) « 1 » اتفاق افتاد و چون اعليحضرت شاهنشاه صاحبقران از لوازم شيلان نوروزى فراغت يافت ، عريضه از نواب نايب السلطنه دررسيد كه بعد از ورود نايب گربايدوف به دار الملك پطرزپورغ و اطلاع حضرت ايمپراطور بر حقيقت واقعه ، شرحى به بسقاويچ نگاشته است كه يك نفر شاهزاده از پسرهاى حضرت وليعهد نايب السلطنه عباس ميرزا براى عذرخواهى بايد به پطرزپورغ آمده ، رشته دوستى دو دولت خداداد را استوار داشته ، به احترام تمام عود نمايد و به مصلحت وقت ، خسرو ميرزا « 2 » را نامزد اين كار نموده ، او را به مصاحبت محمد خان زنگنه امير نظام كه مردى داناست ، روانه نمودم و اعليحضرت سلطان صاحبقران ، نايب السلطنه را مورد تحسين فرمود ، صدهزار تومان وجه نقد براى تدارك مسافرت خسرو ميرزا به صحابت ميرزا نبى خان قزوينى وزير نواب على نقى ميرزا والى قزوين ايفاد فرمود و پيش از رسيدن اين صد هزار تومان ، نواب نايب السلطنه پسر نيك‌اختر خود شاهزاده خسرو ميرزا را روانه پطرزپورغ داشته بود و در همه‌جا باحترام تمام عبور نموده تا نزديك شهر پطرزپورغ رسيد و تمامت سرداران سپاه و اعيان مملكت او را استقبال نموده ، هرچه را در روز ورود ايمپراطور معمول مىداشتند بجاى آوردند « 3 » ، هر روز و شبه حضرت ايمپراطور به منزل نواب خسرو ميرزا آمده ، چاشت و شام را صرف مىنمود و از فرط آداب و رسوم‌دانى در هيچ وقت سخنى از قتل گربايدوف نگفتى و محمد خان امير نظام زنگنه را زايد از اندازه محترم داشتى و چنان كه نگاشته شد مال المصالحه با روسيان را ده كرور زر مسكوك قرار دادند و هشت كرور آن را تسليم نمودند و دو كرور باقى مانده را اعليحضرت ايمپراطور يك كرور آن را به پاى رنج شاهزاده خسرو ميرزا بخشيد « 4 » و پنج سال بر زمان اداى يك كرور ديگر افزود و شاهزاده و محمد خان را با نيل مقصود روانه تبريز نمود و جناب ميرزا عبد الوهاب معتمد الدوله اصفهانى « 5 » كه نزديك به سى سال در خدمت اعليحضرت شاهنشاه فتح على شاه قاجار\r\n\r\n\r\n","description":"","footnote":"\r\n( 1 ) . برابر با 21 مارس 1829 : ( در ساعت هشت و بيست و پنج دقيقه از شب پانزدهم رمضان ) ناسخ التواريخ ، ج 2 ، ص 30 .\r\n( 2 ) . ر ك : روضة الصفا ، ج 9 ، ص 712 ، ناسخ التواريخ ، ج 2 ، ص 31 . ميرزا مصطفى افشار شرح اين سفر را به پطرزبورغ به رشته تحرير كشيده كه تحت عنوان سفرنامه خسرو ميرزا ، به كوشش محمد گلبن در سال 1349 در تهران بوسيله كتابخانه مستوفى چاپ شده است . اين سفر دو ماه و پانزده روز به طول انجاميد و ميرزا مصطفى افشار خود جزو هيئت اعزامى بود .\r\n( 3 ) . ر ك : سفرنامه خسرو ميرزا ، ص 208 ، مربوط به تشريفات براى سلام عام شاهزاده در پطرزبورغ .\r\n( 4 ) . ر ك : تاريخ نو ، جهانگير ميرزا ، ص 128 ، ناسخ التواريخ ، ج 2 ، ص 37 ، روضة الصفا ، ج 9 ، ص 716 .\r\n( 5 ) . ر ك : روضة الصفا ، ج 9 ، ص 714 .\r\n","page_name":" 738 ","page_number":754},
  {"content":"\r\n\r\nخدمتگزارى نمود و به لقب و منصب منشى الممالكى برقرار بود ولى از قابليت ذاتى اوقات را صرف مهمات وزارتى مىنمود و از نهايت فروتنى نام وزارت را بر خود قرار نداد و لقب منشى الممالكى را به حاجى ميرزا رحيم شيرازى طبيب خاصه شاهى واگذاشت و مدتى متمادى گرديد و نوشتجات دولتى را باز خود مىنگاشت و حاجى ميرزا رحيم از بنى اعمام بعيده جناب معتمد الدوله بود و در اين سال : ( 1244 ) جناب ميرزا عبد الوهاب معتمد الدوله به مرض سل « 1 » مبتلا گشته ، در پنجم ماه ذىحجه اين سال در طهران وفات يافت و به روضه رضوان خراميد و لقب معتمد الدوله را به منوچهر خان ايچ آقاسى گرجى « 2 » عنايت نمودند و منصب منشى الممالكى را به ميرزا خان لر مازندرانى « 3 » واگذاشتند .\r\nو اصل جناب ميرزا عبد الوهاب معتمد الدوله اصفهانى از قصبه جهرم فارس است كه جد اعلاى او جناب حاجى حكيم سلمان موسوى حسينى در سال هزار : [ 1000 
  ] حسب الامر شاهنشاه ، شاه عباس اول صفوى از قصبه جهرم به دار السلطنه اصفهان رفته ، سالها به منصب و لقب حكيم‌باشى سلاطين صفويه انار اللّه برهانهم مفتخر بود و تا اواخر دولت نادرى اين شغل و عمل در خانوادهء مرحوم حكيم سلمان باقى بود و جناب حاجى ميرزا رحيم شيرازى طبيب خاصه از نتيجه مرحوم حكيم - سلمان است كه شرح حال او در ذيل محله ميدان شاه شيراز در اين كتاب فارسنامه ناصرى بيايد و ميرزا فضل اللّه خاورى شيرازى صاحب كتاب تاريخ ذو القرنين قطعه‌اى براى تاريخ مرحوم معتمد الدوله فرموده است :\r\n نهال عمر به بازار روزگار مخواه * كه تند تيشه نجار و آلت خراط\r\nهلاك معتمد الدوله از جفاى سپهر * رسيد موسم اندوه و رفت وقت نشاط\r\nنشاط داشت لقب نام ناميش وهاب * كه دست واهب او از نشاط چيد بساط\r\nحكيم و مفتى و دستور و عارف و مرتاض * طبيب و عالم و منشى و شاعر و خطاط\r\nميان دوزخ آز و بهشت استغنا * ز دست جود به پا داشت بىنظير صراط\r\nحكيم‌باشى شاهان تمام اجدادش * همه نظير فلاطون و همسر بقراط\r\nدريد جامهء جانش اجل ز كينه بلى * فنا لباس جهانى چو مرگ شد خياط\r\nرقم ز خاورى افتاد سال تاريخش * به روى دنيا برچيده شد بساط نشاط « 4 » \r\nو هم در اين سال : [ 1244 
  ] نواب حسين على ميرزا فرمانفرماى مملكت فارس ، محمد - زكى خان نورى « 5 » را از وزارت ده ساله معزول داشت و به جاى او ميرزا محمد على شيرازى مشهور به خفركى سررشته‌دار مملكت فارس ، خلف الصدق مرحوم ميرزا ابراهيم مستوفى شيرازى را به وزارت برگماشت و تمام خانواده‌هاى نورى را از شيراز اخراج نموده به مازندران كه وطن اصلى آنها بود روانه داشت و تفصيل حالات آنها بر اين وجه است كه : چنان كه نگاشته شد در سال 1214 چندين صد نفر تفنگچى با عيال از نواحى نور در خدمت نواب حسين على ميرزا فرمانفرما\r\n\r\n\r\n","description":"","footnote":"\r\n( 1 ) . ( به مرض سل و دق درگذشت ) ناسخ التواريخ ، ج 2 ، ص 35 . ( در اين سال به مرض سل و دق گرفتار و مسلول و مدقوق بيمار گشت تا در روز دوشنبه پنجم شهر ذىحجه 1244 به جوار رحمت حضرت پروردگار پيوست ) روضة الصفا ، ج 9 ، ص 714 .\r\n( 2 ) . ر ك : روضة الصفا ، ج 9 ، ص 715 ، ناسخ التواريخ ، ج 2 ، ص 35 .\r\n( 3 ) . ( فرزند حاجى خان جان حلال‌خور ، ساكن بندپى ) روضة الصفا ، ج 9 ، ص 715 ، و ناسخ التواريخ ، ج 2 ، ص 36 .\r\n( 4 ) . براى اطلاعات بيشتر در مورد نشاط ر ك : مقدمه ديوان نشاط اصفهانى به كوشش دكتر حسين نخعى ، ص 1 تا 16 .\r\n( 5 ) . ر ك : ناسخ التواريخ ، ج 2 ، ص 39 ، روضة الصفا ، ج 9 ، ص 717 .\r\n","page_name":" 739 ","page_number":755},
  {"content":"\r\n\r\nبه سردارى نصر اللّه خان برادر ميرزا اسد اللّه خان نورى وزير لشكر روانه فارس گرديدند و در محله موردستان شيراز كه بعد از زوال دولت زنديه ويرانه بود ، هريك به قدر رتبه خود خانه ساخته متوطن شدند و بعد از سه چهار سال نصر اللّه خان در شيراز وفات يافت و سردارى نوكر نورى به شكر اللّه خان پسر ميرزا اسد اللّه خان كه طفلى نوخاسته بود عنايت گرديد و محمد زكى خان نورى برادر ديگر ميرزا اسد اللّه خان وزير لشكر به منصب غلام پيشخدمتى نواب فرمانفرما سرافراز آمد و تمامى اوقات را همت بر رضاجوئى نواب معزى اليه مىگماشت و رفته رفته در پيشگاه فرمانفرمائى رايت جلال برافراشت و براى استحكام و استوارى طايفه نورى دختر نيك‌اختر ميرزا ابراهيم كلانتر شيراز را در حوالى سال 1223 در عقد ازدواج شكر اللّه خان سردار ، برادرزادهء خود درآورد و در حوالى سال 1234 صبيه مرضيه مرحوم نصر اللّه خان سردار ، برادر بزرگ محمد زكى خان در حبالهء نكاح ميرزا على اكبر كلانتر شيراز درآمد و در حوالى سال 1243 دختر حميده سير ميرزا على اكبر كلانتر را براى خير اللّه خان پسر محمد زكى خان نورى عقد مناكحت بستند و محمد زكى خان در اين ايام متمادى چنان مقرب درگاه فرمانفرمائى گشته كه اختيار عزل و نصب وزراى مملكت فارس در كف اقتدار او بود چنان كه در سنوات گذشته در هر قليل مدتى وزيرى را معزول و ديگرى را منصوب مىداشت تا آنكه در سال هزار و دويست و ( ؟ ) « 1 » كار از پرده درافتاد و به نفسه مباشر امور وزارت گرديد و به واسطه تسلط محمد زكى خان ، طايفه نورى انواع جور و بىاعتدالى نسبت به اهالى شيراز مىنمودند تا آنكه در سال 1240 نواب عليه عاليه شاهزاده بيگم ملقب به « همدم السلطان » خواهر اعيانى نواب فرمانفرما در تحت زوجيت محمد زكى خان نورى و دختر خجسته‌اختر نواب فرمانفرما ، در عقد ازدواج شكر اللّه خان درآمدند و چندين مرتبه بر رتبه اينها افزود و استيلاى نوريان بر شيراز و ايلات و بلوكات فارس ، از اندازه گذشت و به قاعدهء كل شىء جاوزعن حده انعكس الى ضده ، در ميانهء طايفه نورى و اهالى شيراز و ايلات و بلوكات ، قتلها اتفاق افتاد و به مرور زمان چندين نفر از هر دو جانب كشته شدند و بوجه خونخواهى با يكديگر سلوك مىنمودند تا آنكه كار به جائى رسيد كه در كوچه و بازار در قصد كشتن يكديگر بودند ، چنان كه روزى جماعت نورى مردى از ايل قشقائى را در شهر شيراز كشتند و نواب فرمانفرما كشته را از محمد زكى خان و شكر اللّه خان مطالبه مىنمود و آنها تمكين نكرده ، در جواب گفتند : وقتى مرد تركى ، شخصى نورى را كشته است و اين ترك را براى قصاص كشتند ، پس ايلات فارس ازدحام نموده با شيرازيان همداستان گشته ، اطراف محله نوريها را گرفتند و نواب فرمانفرما چارهء اين غائله را جز اخراج نوريان « 2 » از شيراز نديد ، لهذا در اين سال : [ 1244 
  ] تمامت آنها را از صغير و كبير و مأمور و امير با عيال و اموال ، بعد از توقف چندين سال اخراج فرموده ، روانه مازندران نمود « 3 » .\r\nو زمان وزارت محمد زكى خان بسر رسيد و اندك اختلالى در رسانيدن وجوه ديوانى فارس\r\n\r\n\r\n","description":"","footnote":"\r\n( 1 ) . ناسخ التواريخ ، و روضة الصفا ، تاريخ دقيق صدارت او را معلوم نداشته‌اند و طبعا ميرزا حسن نيز تاريخى دقيق ارائه نكرده است اما با توجه به آنچه در مقدمه همين روايت آمده است او در حدود سال 1234 شاغل اين مقام شده است .\r\n( 2 ) . در متن : ( نوريان را ) .\r\n( 3 ) . ر ك : روضة الصفا ، ج 9 ، ص 718 تا 720 ، ناسخ التواريخ ، ج 2 ، ص 40 و 41 .\r\n","page_name":" 740 ","page_number":756},
  {"content":"\r\n\r\nبه دار الخلافه طهران بروز نمود و محمد زكى خان نورى در دربار شهريارى ، بعضى از عرايض نمود كه محرك موكب همايونى به جانب فارس گرديد ،\r\nو روز بيست و چهارم ماه جمادى اول سال 1245 « 1 » شهريار تاجدار فتح على شاه صاحبقران قاجار از طهران نهضت فرمود و روز دهم ماه جمادى دويم « 2 » وارد اصفهان گرديد و پس از آسايش چند روزه به عزم شيراز حركت نمود و نواب حسين على ميرزا فرمانفرما در منزل شولگستان آباده « 3 » ، با اعيان مملكت فارس ، شرفياب حضور مبارك گرديد و در منزل اقليد آباده ، براى تدارك لوازم ورود موكب مسعود ، عود به شيراز نمود و روز سيم ماه رجب اين سال « 4 » پادشاه بىهمال در باغ نو كه احداثى نواب فرمانفرما و نزديك به هزار و پانصد ذرع در جانب صبوى « 5 » شيراز است نزول اجلال فرمود و نواب فرمانفرما ، معادل دويست هزار تومان وجه نقد از خزانه عامرهء فرمانفرما در صحن ايوان باغ نو ، براى پيشكش حضور و پاىانداز قدوم مبارك چيده بودند ، بعلاوه شالهاى كشميرى و زرىهاى گجراتى از لحاظ مبارك گذشت و در چهار روزهء توقف در آن باغ ، افواج سواره و پياده ركابى را روانه گرمسيرات فارس فرمود پس با شوكت جمشيدى و حشمت كاووسى وارد دار العلم شيراز گرديد و در ارگ وكيلى شرف نزول ارزانى داشت « 6 » و نواب فرمانفرما مدت ده روز سيورسات و اخراجات سپاه و همراهان را به صيغه ضيافت داد و بقيه اخراجات زمان توقف برحسب فرمان شهريارى از بابت ماليات مستمره محسوب افتاد . « 7 »\r\nو در ايام توقف در شيراز ، هر روزه نزول برف و باران بود و شاهنشاه صاحبقران با وجود طغيان باران ، باز هر روزه در ايوان معدلت‌نشان ، ستمزدگان را سرپرستى مىفرمود و احكام عدالت فرجام و دستور العمل حكام صادر مىگرديد « 8 » و دويست هزار تومان كه نواب فرمانفرما به عنوان پيشكش گذاشته [ بود 
  ] در عوض بقاياى ماليات مقرر گرديد « 9 » و نواب حسن على ميرزا ، شجاع السلطنه والى كرمان به مناسبت قرب جوار از كرمان وارد شيراز گرديد ، و محمد زكى خان نورى كه بعد از عزل از وزارت فارس در سلك غلام پيشخدمتان درگاه شاهنشاه بود به پيشكارى نواب شجاع السلطنه و وزارت كرمان سرافراز گرديد و در خلال اين احوال محمد على خان ، ايلخانى مملكت فارس چند نفر از دزدان بختيارى [ را 
  ] گرفته به حضور مبارك رسانيده ، تمامت آنها به سياست رسيدند . « 10 »\r\nو هم در اين ايام ميرزا على اكبر كلانتر شيراز به لقب جليل قوام الملكى سرافراز گرديد « 11 » و ميرزا محمد على وزير فارس به مشير الملك ملقب آمد « 12 » و آقا بابا خان بارفروشى مازندرانى « 13 » كه در\r\n\r\n\r\n","description":"","footnote":"\r\n( 1 ) . برابر با 21 نوامبر 1829 .\r\n( 2 ) . برابر با 7 دسامبر 1829 .\r\n( 3 ) . ر ك : روضة الصفا ، ج 9 ، ص 722 ، ناسخ التواريخ ، ج 2 ، ص 42 ، شولگستان : پنج فرسخ ميانه شمال و مغرب آباده است ( فارسنامه ناصرى ، گفتار دوم ) .\r\n( 4 ) . برابر با 29 دسامبر 1829 .\r\n( 5 ) . در متن : ( صباى شيراز ) .\r\n( 6 ) . ر ك : روضة الصفا ، ج 9 ، ص 722 ، ناسخ التواريخ ، ج 2 ، ص 42 .\r\n( 7 ) . ر ك : روضة الصفا ، ج 9 ، ص 723 .\r\n( 8 ) . ر ك : روضة الصفا ، ج 9 ، ص 724 .\r\n( 9 ) . ر ك : ناسخ التواريخ ، ج 2 ، ص 42 .\r\n( 10 ) . ر ك : روضة الصفا ، ج 9 ، ص 725 .\r\n( 11 ) و ( 12 ) و ( 13 ) . ر ك : روضة الصفا ، ج 9 ، ص 724 .\r\n","page_name":" 741 ","page_number":757},
  {"content":"\r\n\r\nبدايت حال در فراشخانه نواب فرمانفرما به منصب نيابت برقرار بود و پس از بروز شايستگى و لياقت او را فراشباشى نمودند ، پس براى تربيت و آموزگارى اولاد نواب فرمانفرما به منصب لله‌باشى سرافراز گرديد ،\r\nو در اين ايام به سردارى مملكت فارس قرين افتخار آمد و ميرزا محمد حسين وكيل - الرعاياى مملكت فارس و ميرزا محمد حاكم نواحى داراب جرد و ميرزا ابو الحسن خان داماد نواب حسين على ميرزا ، پسران مغفرت‌مآب ميرزا هادى پسر مرحوم ميرزا جانى شيرازى مشهور به فسائى ، به پاداش خدمتهاى پدر و جد آنها ، بيشتر از تمامت فارسيان ، مورد عنايت شاهانه شدند و بعد از اين ميرزا ابو الحسن خان را به مناسبت دامادى و صحت نسب سيادت و بزرگوارى آبا و اجداد و قدم دودمان ، به خطاب فرزند مقامى اعليحضرت صاحبقران ، قرين مباهات گرديده ، در فرامين و ارقام او را فرزند مقامى ، نواب ميرزا ابو الحسن خان مىنگاشتند .\r\nو اعليحضرت شهريار معدلت‌شعار در ايام توقف در شيراز به عنوان بازديد ، جز در خانهء اعلم علماء زمان ، سيد مجتهدين جناب حاجى ميرزا ابراهيم پسر مرحوم ميرزا جانى مزبور عم حقيقى نگارنده اين فارسنامه ناصرى ، نبيرهء حضرت مغفرت توأمان سيد على خان علامه مدنى شيرازى و خانه جناب فضايل مآب ، حاجى اكبر نواب شيرازى نزول اجلال نفرمود . و موكب همايون در روز پانزدهم ماه شعبان اين سال « 1 » به عزم عربستان و لرستان از راه شولستان و بهبهان از شيراز حركت نموده از منزل زنيان و دشت ارجن كه مولد حضرت سلمان فارسى رضى اللّه عنه است گذشت و عرصهء كازرون از فر قدوم شاهنشاهى زينت يافته ، در باغ نظر « 2 » ، نزول اجلال نمود و بعد از خستگى راه ، از چنار شاهيجان و سراب بهرام گذشته ، در نزديكى فهليان كه قصبهء بلوك ممسنى است ، لشكرگاه فرمود ، از اتفاقات آنكه در اين روز ، حضرت صاحبقران غذا ميل نفرمود و به شربت اكتفا كرده ، تمامت طعام نهار را ملازمان ركاب صرف نمودند و معادل پنجاه نفر زياده از آن ماحضر خوردند و به مرض قى گرفتار گشته ، چندان قى نمودند كه بيهوش شدند و ابراهيم خان ناظر پسر مرحوم حاجى محمد حسين خان صدر اعظم اصفهانى و دخترزادهء مرحوم حاجى ابراهيم خان اعتماد الدوله شيرازى و داماد حضرت شهريارى كه به منصب خوان‌سالارى سرافراز بود نيز از آن غذا ميل فرمود و مانند ديگران قى نمود [ و 
  ] در كنار ديوارى بياسود و جناب ميرزا محمد حسين حكيم‌باشى اصفهانى دريافت فرمود كه سمى قاتل در ديگهاى مطبخ ريخته‌اند و چون مقدارش نسبت به مطبوخ اندك بود بيش از اين ضررى ننمود و به شهادت جمعى ثابت شد كه در نزديكى سراب بهرام چشمه‌اى است كه هركس از آب آن چشمه بنوشد ، گرفتار قى گردد و در شب گذشته ، شاگردان مطبخى از آب آن چشمه ، طعام نهار را پخته‌اند . « 3 »\r\nو مؤلف اين فارسنامه گويد بعد از تفحص معلوم اين بنده گرديد كه در آن نواحى از چنين چشمه‌اى نه اسمى شنيده و نه رسمى ديده گشته ، بلكه مردمان سالخورده گويند ، كارگزاران شاهنشاهى غدرى كردند و چون به هدف نيامد ، امر را به شهادت دروغ مشتبه نمودند و العلم\r\n\r\n\r\n","description":"","footnote":"\r\n( 1 ) . برابر با 9 فوريه 1830 .\r\n( 2 ) . ر ك : روضة الصفا ، ج 9 ، ص 727 : ( اين باغ از بناهاى حاجى على قلى خان افشار كازرونى است ) .\r\n( 3 ) . ر ك : روضة الصفا ، ج 9 ، ص 728 ، ناسخ التواريخ ، ج 2 ، ص 42 .\r\n","page_name":" 742 ","page_number":758},
  {"content":"\r\n\r\nعند اللّه و نواب فرمانفرما در اين منزل فهليان ، رخصت انصراف يافته ، عود به شيراز نمود « 1 » و موكب همايون حركت فرموده از منزل سراب سياه « 2 » و حوالى قريه باشت « 3 » و منزل دوگنبدان « 4 » و منزل ليشتر « 5 » و صحراى خيرآباد « 6 » گذشته ، در يك فرسخى شمالى بلده بهبهان نزول فرمود و غره رمضان « 7 » را توقف نمود ، پس قطع منازل فرموده روز نهم اين ماه رمضان « 8 » وارد شهر شوشتر شدند ، پس نهضت فرموده ، از شهر دزفول و منازل ديگر گذشته ، در بلدهء خرم‌آباد نزول اجلال نمود .\r\nو عيد نوروز سال بارس‌ئيل در بيست و پنجم ماه مبارك رمضان اين سال : [ 1245 
  ] « 9 » اتفاق افتاد و موكب و الا از طريق بروجرد و همدان رايات جلال افراشته ، روز هشتم ماه ذيقعده اين سال « 10 » ، به كامرانى در دار الخلافه طهران نزول اجلال فرمود .\r\nو ايام محرم سال 1246 : به تعزيت‌دارى و سوگوارى بر حضرت خامس آل عبا ( ع ) گذرانيد و در اين سال مير مراد على خان والى مملكت سند « 11 » كه خود را از چاكران درگاه شاهنشاهى مىشمرد ميرزا محمد على نام شيرازى « 12 » ، را از جانب خود سفير نموده ، با عريضهء عبوديت فريضه و سه زنجير فيل و اشياء نفيسه ، ايفاد دربار معدلت‌مدارى نمود و سفير مملكت سند از بيابان بلوچستان وارد بندر عباس گرديد ، پس از راه طارم و فرگ و داراب و فسا و سروستان در اواخر ماه صفر اين سال به شيراز رسيده ، بعد از آسايش به جانب طهران حركت نموده ، روز يازدهم ماه ربيع دويم اين سال « 13 » وارد طهران شده ، مورد عنايت شاهنشاهى گرديد .\r\nو عيد نوروز سال توشقان‌ئيل در روز ششم ماه شوال « 14 » اتفاق افتاد و چون ميان شاهزادگان عظام ، محمد تقى ميرزا حسام السلطنه والى بروجرد و محمد حسين حشمت الدوله والى كرمانشاهان غبار و نقارى بود ، اعليحضرت شاهنشاهى براى دفع كدورت و التيام آنها ، رايات جلال افراشته در ششم ماه ذيحجه اين سال « 15 » از طهران نهضت فرموده به آن صفحات تشريف برده ، بعد از التيام شاهزادگان ، موكب و الا حركت فرموده ،\r\nدر روز غره محرم سال 1247 « 16 » در چمن قهنير « 17 » ، از نواحى چهارمحال اصفهان نزول\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 9 ، ص 728 ، ناسخ التواريخ ، ج 2 ، ص 44 .\r\n( 2 ) . از توابع رامهرمز ( فارسنامه ناصرى ، ج 2 ) .\r\n( 3 ) . از دهات ناحيه باوى كوه‌گيلويه ( گفتار دوم ، فارسنامه ناصرى ) .\r\n( 4 ) . از دهات ناحيه باوى كوه‌گيلويه ( گفتار دوم ، فارسنامه ناصرى ) .\r\n( 5 ) . از دهات باوى كوه‌گيلويه ( گفتار دوم ، فارسنامه ناصرى ) .\r\n( 6 ) . از دهات حومه بهبهان ( گفتار دوم ، فارسنامه ناصرى ) .\r\n( 7 ) . برابر با 24 فوريه 1830 .\r\n( 8 ) . برابر با 4 مارس 1830 .\r\n( 9 ) . برابر با 21 مارس 1830 .\r\n( 10 ) . برابر با اول مه 1830 .\r\n( 11 ) . از خانواده طالپور سند كه در حيدرآباد حكومت داشت .\r\n( 12 ) . ر ك : ناسخ التواريخ ، ج 2 ، ص 52 ، روضة الصفا ، ج 9 ، ص 724 .\r\n( 13 ) . برابر با 29 سپتامبر 1830 .\r\n( 14 ) . برابر با 21 مارس 1831 .\r\n( 15 ) . برابر با 18 آوريل 1831 .\r\n( 16 ) . برابر با 12 ژوئن 1831 .\r\n( 17 ) . در روضة الصفا ، ج 9 ، ص 741 : ( قهيز ) .\r\n","page_name":" 743 ","page_number":759},
  {"content":"\r\n\r\nاجلال فرمود و جناب عبد اللّه خان امين الدوله اصفهانى را براى تفريغ محاسبات مملكت فارس ، روانه شيراز نمود و در قصبه قمشه خدمت نواب حسين على ميرزا فرمانفرماى فارس كه براى شرفيابى حضور مبارك شاهنشاهى آمده بود ، رسيد و در خدمت نواب معزى اليه عود به چمن قهنير نمودند و شهريار ديندار ، ايام عاشورا را به استماع ذكر مصائب اهل بيت نبوت ( ص ) پرداخت و روز چهارم ماه صفر اين سال « 1 » ، موكب همايون از چمن قهنير نهضت فرموده ، از راه كوهستان و كنارهء رودخانه زاينده‌رود ، در قريه ده كرد چهارمحال اصفهان ، قبه بارگاه را برافراشت . « 2 »\r\nو در ششم ماه صفر اين سال [ 1247 
  ] « 3 » ولادت باسعادت شاهنشاه ايران ، اعليحضرت ناصر الدين شاه قاجار ادام اللّه عمره و شوكته ، از بطن نواب مهد عليا ، دختر خجسته اختر اميركبير محمد قاسم خان ، ولد ارجمند اميركبير جنت مسير ، سليمان خان نظام الدوله پسر امير محمد خان قاجار ، اتفاق افتاد « 4 » و حضرت نايب السلطنه ، عباس ميرزا وليعهد كه نواحى يزد و كرمان را نظمى بسزا داده بود ، برحسب فرمان همايونى در روز غره ماه ربيع دويم « 5 » ، از كرمان وارد ده كرد گرديده ، مورد عنايتها شده ، مأمور به نظم مملكت خراسان گرديد و معادل پنجاه‌هزار تومان وجه نقد ، براى تدارك سرباز و سوار و توپخانه ، از خزانه عامره ، تسليم كارگزاران نواب معزى اليه نمودند و ايالت مملكت كرمان به نواب سيف الملوك ميرزا « 6 » ، پسر نواب على شاه ظل السلطان ، داماد نواب نايب السلطنه ، عنايت گرديد پس موكب و الا ، وارد دار السلطنه اصفهان گرديد و بعد از آسايش از سفر ، جناب امين الدوله به محاسبه چندين ساله فارس پرداخت و مشخص داشت كه دويست هزار تومان از اصل ماليات باقى است و چون از نواب فرمانفرما حسين على ميرزا مطالبه داشتند ، اعتراف به صحت محاسبه داشته ، متمسك به خرابى نواحى فارس به سبب نزول بلاى و با و هجوم ملخ مصرى گرديد و شهريار معدلت شعار تمامت آن دويست هزار تومان را به صيغه تخفيف بلوكات فارس عنايت و شفقت فرمود « 7 » و نواب فرمانفرما ، مقضى المرام گرديد و برحسب فرمان اعليحضرت صاحبقران ، شاهزادگان عظام ، هلاكو ميرزا و ارغون ميرزا و اباقا خان ميرزا و اوكتاىقاآن ميرزا « 8 » ، پسران نواب حسن على ميرزا ، شجاع السلطنه و شكر اللّه خان نورى كه مدتى از فارس رفته بود ملتزم ركاب نواب فرمانفرما گشته ، روانه شيراز شدند و شكر اللّه خان ، حسب الامر نواب معزى اليه ، اهل و عيال خود را از طهران طلبيده ، عود به شيراز نمودند .\r\n\r\n\r\n","description":"","footnote":"\r\n( 1 ) . برابر با 15 ژوئيه 1831 .\r\n( 2 ) . ( از چمن قهنير حركت كرده عصر همانروز چمن سنگباران را كه از حضرت خاقان به چمن گلباران لقب يافت مضرب خيام فرمود و بواسطه نزاهت قرب يك ماه در آن چمن توقف افتاد ) روضة الصفا ، ج 9 ، ص 742 ، و ناسخ التواريخ ، ج 2 ، ص 57 .\r\n( 3 ) . برابر با 17 ژوئيه 1831 .\r\n( 4 ) . ر ك : روضة الصفا ، ج 9 ، ص 742 ، حقايق الاخبار ، ص 21 .\r\n( 5 ) . برابر با 9 سپتامبر 1831 .\r\n( 6 ) . ر ك : روضة الصفا ، ج 9 ، ص 744 .\r\n( 7 ) . ر ك : روضة الصفا ، ج 9 ، ص 747 .\r\n( 8 ) . ر ك : روضة الصفا ، ج 9 ، ص 747 .\r\n","page_name":" 744 ","page_number":760},
  {"content":"\r\n\r\nو روز هشتم ماه جمادى اول « 1 » موكب فيروزى كوكب ، از دار السلطنه اصفهان حركت فرموده ، روز غره جمادى دويم « 2 » دار الخلافه طهران را از فر قدوم خود زينت بخشيد . « 3 »\r\nو چون اولاد امجاد نواب فرمانفرما حسين على ميرزا ، بهم افتادند نه كهتر در اطاعت مهتر و نه مهتر و كهتر در انقياد پدر بودند و اعيان فارس ، هريك در حلقه دائره شاهزاده‌اى گذرانى به كام دل مىنمود و به اين سبب خلل كلى در وصول ماليات ديوانى بود چنان كه شيخ عبد الرسول خان دريابيگى بوشهرى دست توسل به دامن مخدره مستوره والده نواب كيخسرو ميرزا مشهور به سپهسالار ولد ارجمند حضرت فرمانفرما ، داشت و مخدره مسطوره دختر امير گونه خان كرد زعفرانلوى خراسانى بود و در سال 1237 مخدره مكرمه صبيه مرضيه محمد قلى خان افشار ارومى ، حرم محترم نواب فرمانفرما والده نواب رضا قلى ميرزا نايب الاياله و تيمور ميرزا حسام - الدوله براى اداى حج از شيراز روانه گشته ، چون به مسقط رسيد ، صيد سعيد خان امام مسقط با تمامى اعيان تا لنگرگاه كشتى به استقبال آن مخدره آمده ، او را به احترام تمام به مسقط برده ، آنچه لازمه خدمتگزارى بود به عمل آورده مبلغى وجه نقد و مرواريد و جواهر پيشكش نمود ، پس به توسط خدمتگزاران آن مخدره معروض داشت كه اگر در خدمت نواب فرمانفرما توسط كنيد كه مرا در سلك بندگان چنان كه برقرارم به افتخارى تازه سرافراز فرمايد و نواب شاهزاده - خانم خواهر نواب نايب الاياله را در عقد ازدواج من درآورد ، فلان مبلغ پيشكش دهم و والده نواب نايب الاياله ، استدعاى او را قبول نموده ، از مسقط به جانب حرمين شريفين شتافت و پس از حصول مقصود عود به مسقط نمود و امام مسقط بيش از پيش خدمتگزارى كرده ، باز تقاضاى مطلب را نمود و چون آن مخدره وارد شيراز گرديد او را نواب حاجيه گفتند .\r\nو در سال 1238 حرم محترم ديگر نواب فرمانفرما ، والده نواب سپهسالار براى اداى حج بيت اللّه از شيراز وارد بندر بوشهر گرديد و شيخ عبد الرسول خان بوشهرى هم براى اداى حج در جناح حركت بود و در راه خدمتگزارى نواب فرمانفرما ، از ماليه خود تدارك سفرى كه سزاوار سفر سلاطين بود نمود و دو كشتى بزرگ ملك خاصهء خود را كه نام يكى از آنها ، جهاز نصرت شاهى بود ، حاضر داشته ، ذخاير و زاد سفر را ذهابا و ايابا در يكى گذاشته ، خود و مخدره مسطوره و خدمه و خدمتكاران بر جهاز نصرت شاهى نشسته ، از خليج فارس و درياى عمان و يمن گذشته به شرف زيارت حرمين شريفين رسيدند و شيخ عبد الرسول خان در همه‌جا مانند يكى از چاكران در خدمتگزارى استوار بود و چندان زر و سيم بر اعراب بذل و بخشش داشت كه نام حاتم طائى را فروگذاشت و چون اين اخبار به نواب حاجيه رسيد ، آتش كينه هووئى زنانه در كانون سينه‌اش زبانه كشيد و براى امام مسقط پيغام فرستاد كه چون شيخ عبد الرسول خان بوشهرى به حوالى مسقط آيد او را گرفته ، در حبس نگاه دار و تعرضى به والده سپهسالار نرسانيده او را به احترام تمام روانه شيرازش نما ، تا آنچه وعده كرده‌ام ، وفا نموده ، نواب شاهزاده خانم را در عقد نكاح تو درآورم و چون كشتى شيخ عبد الرسول خان به حوالى مسقط آمد ، امام مسقط چندين كشتى پر از توپ و تفنگچى فرستاد [ و 
  ] او را محاصره نموده ، چندان\r\n\r\n\r\n","description":"","footnote":"\r\n( 1 ) . برابر با 15 اكتبر 1831 .\r\n( 2 ) . برابر با 7 نوامبر 1831 .\r\n( 3 ) . ر ك : روضة الصفا ، ج 9 ، ص 747 .\r\n","page_name":" 745 ","page_number":761},
  {"content":"\r\n\r\nجنگ كردند كه باروت تفنگچيان بوشهرى تمام شده ، شيخ عبد الرسول خان مرگ را معاينه ديده به آواز بلند حكم نمود كه اهالى كشتى ، غسل كرده ، كفن پوشيده ، محمد ناخدا ، كشتى را آتش زند تا عبد الرسول و حرم فرمانفرما گرفتار مذلت اسيرى نشوند و چون حرم فرمانفرما مطلع گرديد بىچادر و معجر خود را در پاى شيخ عبد الرسول خان انداخت كه اگر ما را اسير كنند ، چهار روزى بيشتر نخواهد بود و نواب فرمانفرما صيد سعيد را به سزاى خود رسانيده ، مسقط را خراب كنند و اهالى آن را اسير نمايد و لذت مكافات و قصاص بيش از اندوه اسيرى چند روزه خواهد بود و شيخ عبد الرسول خان را از غيظ فرود آورد و اهالى مسقط داخل جهاز نصرت شاهى شده ، تعرضى به حرم نواب فرمانفرما نرسانيده ، شيخ عبد الرسول خان را گرفته ، به مسقط برده ، نزديك به سالى محبوس گرديد و صيد سعيد خان امام مسقط وزير خود را با جماعتى ديگر روانه شيراز داشت و نواب حاجيه به عهد خود وفا نموده ، بعد از اذن از نواب فرمانفرما ، شاهزاده خانم ، دختر خود را در حباله نكاح امام مسقط درآورده ، روانه مسقطش نمود و شيخ عبد الرسول خان از مسقط نجات يافته ، عود به بوشهر نمود و به سخنهاى خشن خاطر نواب حاجيه را آزرده مىداشت و اعتنائى به نواب نايب الاياله و تيمور ميرزا پسران نواب حاجيه نداشت تا آنكه در سال 1246 نواب تيمور ميرزا حسام الدوله با خوانين دشتستان مانند سالم خان برازجانى و رئيس محمد باقر پسر رئيس حسين تنگستانى و ميرزا جعفر خان خورموجى و ساير كلانتران دشتى و دشتستانى معاهد گشته با چندين هزار تفنگچى بندر بوشهر را محاصره نمودند و بعد از دو روزى مسخر داشتند و شيخ عبد الرسول خان فرار كرده و خود را به كشتى رسانيده ، در ميان دريا ايستاده ، ملاحظه بندر بوشهر مىنمود كه آن را غارت نمودند و مال التجاره تمامى تجار غريب و بومى را بردند و بعد از دو روز كه از شكافتن دفاين و خزاين فارغ شدند ، در خدمت نواب تيمور ميرزا بوشهر را گذاشته ، عود به دشتستان نمودند و تجار بلاد كه هريك سرمايهء تجارت در بندر بوشهر داشتند ، مراتب را خدمت اولياى دولت ايران معروض نمودند و فرمان شاهى براى استرداد اموال منهوبه در عهده فرمانفرما صادر گرديد و چون استرداد اموال از اهالى دشتستان در حيز امتناع بود ، نواب معزى اليه در استرضاى خاطر شيخ عبد الرسول خان كوشيده و چارهء اين كار را از او درخواست نمود و شيخ در جواب نگاشت كه خوانين دشتستان را ، كه ماده اين فساد بودند اگر گرفته ، و به من سپاريد ، جبران ضرر و خسران تجار را از ماليه خود نموده ، رضانامهء آنها را روانه دارم و نواب فرمانفرما در اوايل زمستان اين سال 1247 به ظاهر براى تفرج كازرون و نواحى دشتستان از شيراز حركت فرمود و نواب رضا قلى ميرزا نايب الاياله و تيمور ميرزا حسام الدوله و نواب هلاكو ميرزا پسر نواب شجاع السلطنه و جناب ميرزا محمد على مشير الملك وزير مملكت فارس و شكر اللّه خان نورى و آقا بابا خان سردار مازندرانى و اديب اريب رضا قلى خان هدايت تخلص مازندرانى غلام پيشخدمت خاصه كه مجاور و مصاحب نواب نايب الاياله بود و جماعتى ديگر از مخصوصان خود را ملازم ركاب داشته ، از شيراز حركت فرمود و بعد از ورود به كازرون در باغ نظر فرود آمده ، چند روزى توقف نمود ، پس از كازرون به خشت و دالكى و برازجان رفته به استمالت خوانين دشتستانى كوشيد و توپخانه و سرباز را به نواب نايب الاياله سپرده آنها را\r\n\r\n","description":"","footnote":"","page_name":" 746 ","page_number":762},
  {"content":"\r\n\r\nروانهء صحراى سمل « 1 » و آباد « 2 » كه از نواحى مشرقى دشتستان است فرمود « 3 » و چون شيخ عبد الرسول خان از شاهزادگان وحشت داشت از بوشهر خارج شده به دريا رفته در كشتى قرار گرفت و نواب فرمانفرما از برازجان با قليل جمعيتى و جناب مشير الملك و سالم خان برازجانى وارد بوشهر گرديده در خانه شيخ عبد الرسول خان كه مشهور به ارگ است نزول اجلال نمود و نواب رضا قلى - ميرزا ، رئيس محمد باقر پسر رئيس حسين تنگستانى را گرفته ، روانه بوشهر نمود و ضبط ناحيه تنگستان را به محمد على خان و باقر خان پسران احمد شاه خان برادر رئيس حسين واگذاشت و ميرزا جعفر خان خورموجى « 4 » و خوانين ديگر را نيز بدست آورده ، روانه بوشهر داشتند و سالم خان برازجانى را نيز در بوشهر حبس نمودند و جناب مشير الملك ، بر كشتى نشسته در غاوى « 5 » رفته ، شيخ عبد الرسول خان را مطمئن داشته ، عود به بوشهر نمودند ، روز ديگر نواب فرمانفرما ، رئيس محمد باقر و سالم خان و ميرزا جعفر خان و سايرين كه باعث غارت بوشهر شده بودند در زنجير كرده ، به دست عبد الرسول خان سپرد و شيخ سر زنجير آنها را بر دوش خود گذاشته ، از ميان بازار بوشهر گذشته ، آنها را در كشتى گذاشته ، روانه جزيره خارك داشت و بعد از مدتى آنها را جز ميرزا جعفر خان ، در دريا غرق نمود و ميرزا جعفر خان از حبس گريخته به شيراز آمد و مدتها تحصيل كمالات كرد و تاريخ نزهة الاخبار و آثار جعفرى را تأليف نمود و در ايام غيبت نواب فرمانفرما از شيراز ، ميرزا على اكبر قوام الملك كه بيشتر اوقات از محمد على خان ايلخانى قشقائى ، نقارى در خاطر داشت و مشير الملك از مخالفت آنها روزى را به آسايش مىگذاشت و چون خاطر اين دو نفر از مشير الملك رنجيده شد ، با هم موافق گشته ، براى استوارى وفاق ، بناى مواصلت را گذاشتند كه صبيه جناب قوام الملك را در حبالهء نكاح محمد قلى خان برادر ايلخانى درآوردند و دختر ايلخانى را در عقد ازدواج ميرزا فتح على خان پسر جناب قوام الملك بياوردند و چون اين خبر در بوشهر به مشير الملك رسيد ، دانست كه اين وفاق براى نفاق با او است « 6 » ، پس در مقام علاج برآمده ، روى مطلب را به جانب فرمانفرما انداخت كه مقصود از اين مواصلت گسيختگى از نواب فرمانفرما و پيوستگى به حضرت وليعهد نايب السلطنه عباس ميرزاست و چنان خاطرنشان داشت كه نواب فرمانفرما را مجال درنگ نگذاشت و بندر بوشهر را به جمال خان شيرازى پيشكار شيخ عبد الرسول خان واگذاشت و شيخ عبد الرسول خان را براى اصلاح امور فارسيان ملازم ركاب خود داشته به جانب شيراز شتافت و بعد از ورود به شيراز قوم الملك براى رضاجوئى نواب فرمانفرما معروض داشت كه مقصود ما از اين مواصلت استحكام رشته خدمتگزارى اين بنده و ايلخانى بود چنانچه پسنديدهء خاطر مبارك نباشد قطع اين مواصلت را به آسانى توانيم نمود و پيشكش لايق قرين مدعا داشته ، عقد مواصلت را از هر دو جانب به طلاق منفسخ نمودند .\r\nو هم در اواخر اين سال [ 1247 
  ] : ميرزا منصور خان بهبهانى كه مدتى از ايالت موروثى\r\n\r\n\r\n","description":"","footnote":"\r\n( 1 ) . سمل : ناحيه‌اى در حدود 25 ميلى شرق بوشهر . در گفتار دوم فارسنامه ناصرى ، سمل از دهات ناحيه زنگنه دشتستان دانسته شده است .\r\n( 2 ) . آباد : ناحيه‌اى در 6 كيلومترى جنوب سمل . در گفتار دوم فارسنامه ناصرى ، آباد از دهات زنگنه دشتستان است .\r\n( 3 ) . ر ك : روضة الصفا ، ج 10 ، ص 34 .\r\n( 4 ) . ر ك : حقايق الاخبار ، خورموجى ، ص 14 .\r\n( 5 ) . امروزه در بوشهر : « غووى » : جائى كه كشتىهاى بزرگ مىايستند و بار خود را در كشتىهاى كوچك تخليه مىكنند .\r\nهمين جلد ، ر ك : ص 750 .\r\n( 6 ) . ر ك : روضة الصفا ، ج 10 ، ص 35 .\r\n","page_name":" 747 ","page_number":763},
  {"content":"\r\n\r\nكوه‌گيلويه محروم بود به تقويت نواب رضا قلى ميرزا ، نايب الاياله جمعيتى از الوار فراهم آورده به جانب بهبهان حركت نمود و نواب نجف قلى ميرزا والى بهبهان ، جماعتى را به استقبال او فرستاد ، در دو فرسخ مشرقى بهبهان ، تلاقى شده ، جنگ نمودند و ميرزا عبد اللّه خان پسر ميرزا - منصور خان كه زور رستم و نيروى اسفنديارى داشت كشته گشت و در آخر كار فرستادگان والى شكست يافته ، فرار نمودند و روز ديگر قصبه بهبهان در تصرف ميرزا منصور خان درآمد و نواب والى به جانب شيراز شتافت .\r\nو هم در اين سال : [ 1247 
  ] نواب فرمانفرما ميرزا محمد حسين وكيل « 1 » مملكت فارس را از حكومت فسا و داراب كه اباعن جد با او بود ، معزول داشت و حكومت داراب را به ولد ارجمند خود جهانگير ميرزا عنايت كرده ، او را صاحب‌اختيار داراب گفتند و حكومت فسا را به داماد خود ، ميرزا ابو الحسن خان برادر كهتر ميرزا محمد حسين وكيل واگذاشت و نقش نگين مهر او را چنين نگاشتند :\r\n گلى كه نكهت خلقش صفاى هر چمن است * حسن صفات حسينى نسب ، ابو الحسن است \r\nو هم در اين سال : [ 1247 
  ] نواب حسين على ميرزا فرمانفرما ، نصير خان لارى « 2 » بيگلربيگى لارستان را از ايالت لار و سبعه معزول داشت و حكومت لارستان را به احمد خان بستكى ، خالوى نصير خان مزبور ارزانى داشت و ايالت سبعه را به ولد ارجمند خود ، نواب امام قلى ميرزا غضنفر « 3 » - الدوله بخشيد و در اوايل اين سال نواب فرمانفرما ، حكومت شولستان و ممسنى را به ولد ارجمند خود نصر اللّه ميرزا عنايت فرمود و بعد از ورود به صحراى نورآباد شولستان ، ولى خان ممسنى كلانتر طايفهء بكش « 4 » ممسنى ، سر از اطاعت شاهزاده كشيد و چون يوسف خان گرجى وزير نواب نصر اللّه ميرزا در مجلس ، سخنى زشت به ولى خان گفت ، ولى خان بىتأمل او را بكشت .\r\nو عيد نوروز سنه لوىئيل در شب هفدهم ماه شوال اين سال 1247 « 5 » اتفاق افتاد و اعليحضرت شاهنشاهى جشن نوروزى را در دار الخلافه طهران به سلامتى گذرانيد و از گرمسيرات فارس براى نواب فرمانفرما خبر آوردند كه مرتضى قلى خان ايل‌بيگى در جناح حركت به جانب نواحى كرمان است و نواب معزى اليه ، محمد على خان ايلخانى را « 6 » براى استمالت او از شيراز روانه داشت و بعد از چند روزى عريضه فرستاد كه قبل از ورود من ، مرتضى قلى خان ايل‌بيگى ، ايلات قشقائى را به صوب كرمان برده و على اكبر خان نفر « 7 » با ايل نفر و بهارلو و معصوم خان اينالو با ايل اينالو ، با ايل بيگى موافقت كرده بودند و اين بنده براى بازآوردن آنها به جانب كرمان رفتم لكن بواسطه رنجش از ميرزا محمد على مشير الملك ، عود به فارس نخواهند نمود و\r\n\r\n\r\n","description":"","footnote":"\r\n( 1 ) . ر ك : فارسنامه ناصرى ، جلد دوم ، بزرگان بازار مرغ شيراز : او متولد 1212 ، متوفى 1273 بود و در فسا فوت كرد .\r\n( 2 ) . متوفى به سال 1255 . ر ك : فارسنامه ناصرى ، ج 2 .\r\n( 3 ) . در متن : ( غظنفر ) .\r\n( 4 ) . يكى از طوايف ممسنى . بكش به فتح اول و كسر دوم - ناحيه بكش در بيشتر نواحى گرمسير است و هواى بعضى از آن در كمال اعتدال ( فارسنامه ناصرى ، ج 2 ، بلوك ممسنى ) .\r\n( 5 ) . برابر با 21 مارس 1832 . سال در ساعت يك و پنجاه و سه دقيقه از شب چهارشنبه هفدهم شوال تحويل شد .\r\nر ك : ناسخ التواريخ ، ج 2 ، ص 65 .\r\n( 6 ) . ر ك : ناسخ التواريخ ، ج 2 ، ص 109 ، روضة الصفا ، ج 10 ، ص 35 .\r\n( 7 ) . ر ك : روضة الصفا ، ج 10 ، ص 36 .\r\n","page_name":" 748 ","page_number":764},
  {"content":"\r\n\r\nميرزا محمد حسين وكيل كه از حكومت فسا و داراب معزول بود از شيراز فرار نموده ، در نواحى قير و كارزين به ايلخانى رسيده ، عازم كرمان گرديد ، پس ايلخانى و ايل‌بيگى در بلوك فسا ، ايلات را دو نيمه نموده ، بعضى از راه تنگ كرم و رونيز به جانب سيرجان رفتند و نيمهء ديگر از راه ششده و سه چاه و نواحى داراب و فرگ و طارم باز به جانب سيرجان كرمان رفته ، باز به يكديگر رسيده ، در نواحى كرمان پراكنده شدند و نواب سيف الملوك ميرزا پسر نواب على شاه ظل - السلطان داماد حضرت وليعهد عباس ميرزا ، والى كرمان مقدم آنها را گرامى داشته در سردسيرات و گرمسيرات كرمان ، ييلاق و قشلاقى كه گنجايش صد هزار خانوار ايلات فارس را دهد ، معين نمود و محمد على خان ايلخانى و ميرزا محمد حسين وكيل و ميرزا قاسم خان خلج داماد ايلخانى را به شهر كرمان دعوت نموده ، نهايت احترام را به عمل آورد و بعد از مشاورت قرار دادند « 1 » كه ميرزا محمد حسين وكيل و ميرزا قاسم خان خلج از راه يزد و طبس به خراسان روند و آنچه را حضرت وليعهد دستور العمل دهد ، معمول دارند و روز ديگر اين دو نفر روانه مقصد شدند و نواب فرمانفرما در ماه شوال اين سال احمد خان بستكى را از حكومت لارستان و نواب امام قلى ميرزا - غضنفر « 2 » الدوله را از ايالت نواحى سبعه معزول داشته ، باز نصير خان لارى را بيگلربيگى لارستان و سبعه فرمود .\r\nو بعد از ايام عاشوراء محرم سال 1248 نواب فرمانفرما ، شهر شيراز را به رضا قلى ميرزا - نايب الاياله سپرد و آقا بابا خان سردار را مأمور خدمتش فرمود و شيخ عبد الرسول خان را كه چندى در شيراز توقف داشت ، خلعت داده ، روانه بوشهرش نمود و براى بازآوردن ايلات فارس را از كرمان ، پانزده هزار نفر تفنگچى بلوكات و هشت ارابه توپ با فرزندان و برادرزادگان و جناب شيخ محمد امين شيخ الاسلام فارس و قوام الملك و مشير الملك و آقا ميرزا محمد فسائى برادر كهتر ميرزا محمد حسين وكيل ، از شيراز حركت فرمود و چون به سروستان چهارده فرسخ ميانهء جنوب و مشرق شيراز رسيدند ، نواب فرمانفرما ، جناب شيخ الاسلام و قوام الملك را براى استمالت ايلخانى و بزرگان ديگر از راه رونيز و نيريز و سيرجان روانه كرمان داشت و خود تشريف‌فرماى قصبهء فسا گرديده ، چند روزى مهمان نواب ميرزا ابو الحسن خان ، داماد خود گشت ، پس از راه نوبندگان « 3 » و سه‌چاه « 4 » ، وارد صحراى داراب گرديد و نزديك به چهل روز در نواحى فسا و داراب به عيش و عشرت گذرانيد و همه‌روزه در انتظار مراجعت جناب شيخ الاسلام و قوام الملك بود ، پس از داراب از راه نيريز و بوانات به جانب شهر بابك كرمان كه در تيول نواب متعاليه خواهر اعيانى خود بود شتافت و بعد از ورود توقف فرمود كه خبر كشته شدن شيخ عبد الرسول خان رسيد و كيفيت آن بر اين وجه است كه بعد از رفتن شيخ عبد الرسول خان از شيراز به جانب بندر بوشهر چون وارد قريهء دالكى دشتستان شد خوانين دشتستانى مانند حاجى محمد خان برازجانى و محمد - امين خان شبانكاره‌اى و محمد على خان و باقر خان پسران احمد شاه خان تنگستانى كه هريك مطالبه خون قبيلهء خود را از شيخ عبد الرسول خان داشتند ، اطراف منزل شيخ را گرفتند و تمامت\r\n\r\n\r\n","description":"","footnote":"\r\n( 1 ) . در متن : ( داند ) .\r\n( 2 ) . در متن : ( غظنفر ) .\r\n( 3 ) . از دهات بلوك فسا .\r\n( 4 ) . از دهات شيب كوه لارستان .\r\n","page_name":" 749 ","page_number":765},
  {"content":"\r\n\r\nگماشته و ملازمان او را كشتند و فرار نمودند جز خود شيخ و غلام سياه سواحلى كه پناه به برجى برده ، غلام تفنگ را پر كرده به شيخ مىداد و به هر گلوله‌اى كه مىانداخت ، دشمنى را هلاك مىساخت تا آنكه باروت و گلوله‌اش تمام گشته ، جز يك تفنگ پر كرده باقى نماند ، پس سر تفنگ را بر سينه خود گذاشته ، خود را كشت و ننگ اسيرى را بر خود روانداشت و چون اين خبر به شيراز رسيد ، نواب رضا قلى ميرزا به تعجيل از شيراز روانه دشتستان گرديد و بعد از ورود به برازجان ، بعضى از خوانين دشتستان را مطمئن داشته ، نزديك به پنج هزار نفر تفنگچى و سوار در ركاب نواب معزى اليه حاضر گرديد ، پس به جانب بوشهر حركت نمود و اهالى بوشهر و تجار از اين ازدحام متوحش گشته ، به خيال آنكه همان معاملهء غارت سال سابق را تازه خواهند نمود هركس آنچه را توانست برداشته ، در كشتى گذاشتند و پناه به دريا بردند و شيخ نصر خان پسر شيخ عبد الرسول خان و جمال خان شيرازى بر زورقى نشسته ، خود را از بوشهر به غاوى كه جاى ايستادن كشتيهاى بزرگ است رسانيده ، پناه به كشتى دولت بهيه انگليس بردند و نواب رضا قلى ميرزا وارد بوشهر گرديد و دست تعدى بر احدى نگشود و چون امور ديوانى بوشهر بىحضور شيخ نصر خان و جمال خان صورت نمىبست ، نواب معزى اليه ، اديب اريب فاضل رضا قلى خان هدايت تخلص را به مصاحبت داكتر انگليس « 1 » براى اطمينان خاطر آنها روانه دريا نموده آنها را مطمئن داشته ، شيخ نصر خان در دريا بماند و جمال خان به بوشهر آمد و با آنكه هواى بوشهر در نهايت گرمى بود نواب رضا قلى ميرزا براى نظم ولايات دشتستان توقف نمود و چنان كه نگاشته شد نواب حسين على ميرزا فرمانفرما وارد قصبه شهر بابك گرديده ، چند روزى در انتظار جناب شيخ الاسلام و جناب قوام الملك توقف نمود و نواب متعاليه ، شاهزاده خانم خواهر اعيانى او كه قصبه شهر بابك را در تيول داشت برادر والاگهر خود را به عنوان مهمانى وارد شهر بابك داشت و عبد اللّه خان قراگوزلوى همدانى ياورفوج قراگوزلو و دويست نفر سرباز كه از جانب نواب سيف الملوك ميرزا « 2 » والى كرمان كوتوال قلعه شهر بابك بودند ، طوعا او كرها دروازه را گشودند و نواب فرمانفرما وارد منزل نواب متعاليه گرديد و عبد اللّه خان ياور و دويست نفر سرباز [ را 
  ] خواسته مورد عنايت داشته ، اسلحه جنگ را از آنها گرفته با چهارصد نفر تفنگچى فارس ، روانه شيراز فرمود و روز ديگر جناب شيخ الاسلام و قوام الملك از نزد ايلخانى مراجعت كرده ، مسجل داشتند كه تا ميرزا محمد على مشير الملك در رتبه وزارت فارس باقى است ، نفرى از ايلات عود به فارس نخواهند نمود و نواب فرمانفرما براى رضاى ايلخانى و همراهان او ، مشير الملك را از شهر بابك روانه فارس داشت كه در شيراز توقف نكرده ، به جانب كازرون و بندر بوشهر رفته ، در خدمت نواب رضا قلى ميرزا ، مشغول اصلاح امور ديوانى آن سامان گردد ، پس وزارت فارس را به جناب ميرزا حسن نظام العلما پسر ملا على اصغر ملاباشى هزار جريبى مازندرانى ارزانى داشت و مشير الملك بعد از ورود به شيراز ، توقف نكرده ، به جانب كازرون شتافت و نواب رضا قلى ميرزا ، فاضل اديب اريب ، رضا قلى خان هدايت تخلص را براى پذيرائى\r\n\r\n\r\n","description":"","footnote":"\r\n( 1 ) . مقصود پزشك انگليسى است .\r\n( 2 ) . ر ك : روضة الصفا ، ج 10 ، ص 36 .\r\n","page_name":" 750 ","page_number":766},
  {"content":"\r\n\r\nمشير الملك از بندر بوشهر روانه كازرون فرموده ، بعد از ورود ، او را از جانب نواب معزى اليه اطمينان خاطر داده ، عريضه او را گرفته ، عود به بوشهر نمود و نواب فرمانفرما بعد از ايفاد جناب مشير الملك به كازرون ، باز جناب شيخ الاسلام « 1 » و قوام الملك را روانه نزد ايلخانى فرموده ، او را مطمئن داشته ، به حضور نواب معزى اليه آوردند ، پس محمد على خان ايلخانى ، نوشته‌اى به مرتضى قلى خان ايل‌بيگى برادر كهتر خود و على اكبر خان نفر و معصوم خان اينالو نگاشت كه تمامى ايلات فارس را از نواحى بم و نرماشير كرمان برداشته ، عود به فارس نمايند و چون اين خبر به نواب سيف الملوك ميرزا والى كرمان رسيد « 2 » ، جماعتى را مأمور داشت كه سر راه را بر ايلات فارس گرفته ، مانع از حركت آنها به جانب فارس شوند و چون نواب فرمانفرما از اين حكم مطلع گرديد آتش غضبش زبانه كشيد و فورا رقم احضار نصير خان بيگلربيگى لارستان با پنجهزار نفر تفنگچى لارستان صادر فرمود و بعد از رسيدن رقم به خطه لار ، نصير خان برادر كهتر خود على خان لارى را با پنجهزار نفر تفنگچى روانه كرمان نمود و نواب فرمانفرما جناب شيخ محمد - امين شيخ الاسلام و قوام الملك كه شرح مخاصمهء او با مشير الملك به اين زودى نگاشته شود ، روانه شيراز فرمود و آقا ميرزا محمد فسائى برادر كهتر ميرزا محمد حسين وكيل را به رسالت نزد نواب سيف الملوك ميرزا ، روانهء شهر كرمان داشت و نصايح و اندرز به او پيغام داده ، او را از سخط اعليحضرت شهريارى ترسانيد و اردو را از شهر بابك حركت داده ، به جانب بم و نرماشير روانه گرديد و چون آقا ميرزا محمد وارد شهر كرمان گرديد ، نواب سيف الملوك ميرزا ، به شكار چند روزه رفته بود و چون عود نمود ، اهالى شهر كرمان دروازه‌ها را بر او بستند « 3 » و در پشت حصار شهر نشستند و جماعتى براى شكايت از او از شهر كرمان به اردوى نواب فرمانفرما آمده ، شكايت از سوء سلوك سيف الملوك ميرزا نمودند و نواب معزى اليه ناچار گشته به اردوى نواب فرمانفرما ، عم بزرگوار خود آمده ، مورد عنايت گرديد و چون شكايت اهالى كرمان از سوء سلوك او ، از حد گذشت ، نواب فرمانفرما براى سكوت آنها ، او را به صحابت على نقى خان قاجار - قوينلو به اسم بردن به شيراز ، روانه فرمود و قدغن نمود كه چون به ناحيهء بوانات فارس رسد ، او را مطلق العنان دارد و على نقى خان بر آنچه مأمور بود ، عمل نمود و مرتضى قلى خان ايل‌بيگى تمامت ايلات فارس را از نواحى بم و نرماشير كوچ داده ، روانه فارس نمود و مصطفى قلى خان برادر كهتر خود را با دو هزار نفر سوار مكمل سلاح به التزام ركاب نواب فرمانفرما روانه داشته ، اظهار بندگى نمود و چون نواب معزى اليه ، ارادهء عود به فارس فرمود و اعيان كرمان به عجز و لابه افتاده كه حضرت و الا از شكايت ما سيف الملوك ميرزا را معزول داشته ، روانه شيراز فرمودند و اينك ارگ شهر كرمان در تصرف نواب عليه شاهزاده خانم عيال سيف الملوك ميرزا ، دختر حضرت نايب السلطنه است و على نقى خان سرتيپ قراگوزلو و هزار نفر سرباز همدانى در اطاعت اوست ، يا تمامت كرمان را كوچانيده ، به شيراز فرستيد يا غائله على نقى خان سرتيپ را از ما برداريد و نواب فرمانفرما عرايض اهالى كرمان را مقرون به حساب ديده ، براى على نقى خان پيغام فرستاد كه بايد عيال سيف الملوك ميرزا را برداشته به جانب يزد شويد و على نقى خان اعتنائى به فرمايش\r\n\r\n\r\n","description":"","footnote":"\r\n( 1 ) . در روضة الصفا ، ج 10 ، ص 39 : ( شيخ محمد امين تمامى شيخ الاسلام فارس ) .\r\n( 2 ) . ر ك : روضة الصفا ، ج 10 ، ص 40 .\r\n( 3 ) . ر ك : ناسخ التواريخ ، ج 2 ، ص 110 ، روضة الصفا ، ج 10 ، ص 40 .\r\n","page_name":" 751 ","page_number":767},
  {"content":"\r\n\r\nفرمانفرما نكرده ، در كار قلعه‌دارى پرداخت و در بين على خان با چهار هزار تفنگچى در رسيد و شماره سپاه فرمانفرما از پانزده هزار نفر درگذشت و روز ديگر اهالى كرمان براى تسخير ارگ ، اجماع نمودند و بناى تفنگ‌اندازى را گذاشتند و نواب ارغون ميرزا « 1 » پسر نواب حسن على ميرزا شجاع السلطنه و مصطفى قلى خان قشقائى « 2 » ، برادر كهتر ايلخانى فارس بر خود عار شمرده كه تسخير ارگ بدست كسبه و بازارى شهر كرمان شود و اين دو نفر جوان دلير ، كمر مردى را بسته ، براى تسخير ارگ ، يورش بردند و از قضاياى آسمانى در مدت دو ساعت اين دو جوان نامدار هدف گلوله سرباز قراگوزلوى همدانى شدند « 3 » و در وقتى كه ارغون ميرزاى زخم‌دار را كه نيم‌جانى داشت ، در گليم مىپيچيدند به آواز نحيف « 4 » فرمود :\r\n« شما كيستيد كه شمشير شاه ايران را در گليم مىپيچيد ؟ » پس تركان قشقائى براى خونخواهى سردار خود به قهر و غلبه ارگ را از سربازان قراگوزلو گرفتند و بر قلعگيان رحم كرده ، متعرض احدى نشدند و نواب فرمانفرما ، از جسارت على نقى خان سرتيپ و قتل ارغون ميرزا و مصطفى قلى خان ، اغماض فرموده ، صبيه محترمه حضرت وليعهد را با همراهان او مورد عنايت داشته ، با تدارك لايق او را روانه شهر يزد فرمود « 5 » و اهالى يزد عرايض خدمت نواب فرمانفرما فرستاده ، از سوء سلوك نواب سيف الدوله ميرزا برادر كهتر سيف الملوك ميرزا ، شكايت نموده ، استدعاى قدوم او را كرده بودند و نواب معزى اليه در جواب آنها نگاشت كه تصرف ما در كرمان به سبب انتساب آن به برادر خجسته‌سير ، نواب شجاع السلطنه راهى داشت و بىاجازهء اولياى دولت قاهره ، پاى را به خاك يزد نمىتوان گذاشت ، القصه نواب فرمانفرما ، تمامت ماجرى را به دربار معدلت مدار شهريار تاجدار عريضه نموده به صحابت نواب حاجى - محمد صادق خان پسر مرحوم حسين قلى خان برادر كهتر اعليحضرت شهريارى ايفاد دار الخلافه طهران نمود و نواب هلاكو ميرزا پسر نواب شجاع السلطنه را به حكمرانى كرمان سرافراز فرمود و لترجان « 6 » نام انگليس معلم فوج سرباز قراگوزلو و بردى خان نايب توپخانه حضرت وليعهد نايب - السلطنه عباس ميرزا سر در خط بندگى نواب فرمانفرما آورده ، مواجب و مرسومى فوق العاده در حق آنها برقرار گرديده ، در ركاب فرمانفرما ، عازم شيراز شدند .\r\nو در اواخر ماه جمادى دويم اين سال [ 1248 
  ] « 7 » : از شهر كرمان روى سعادت را به جانب شيراز گذاشت و از راه سيرجان و نيريز و خير و كربال و داريان در اواسط ماه رجب اين سال « 8 »\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 41 .\r\n( 2 ) . ر ك : روضة الصفا ، ج 10 ، ص 41 .\r\n( 3 ) . ر ك : ناسخ التواريخ ، ج 2 ، ص 110 .\r\n( 4 ) . در متن : ( نهيف ) .\r\n( 5 ) . ر ك : روضة الصفا ، ج 10 ، ص 44 .\r\n( 6 ) . ر ك : روضة الصفا ، ج 10 ، ص 44 : ( لتل جان ) ، اما در ترجمه انگليسى فارسنامه آمده است كه : ( اين نام در واقع  Lindsay John  است كه غير از مسترلندزى است كه قبلا از او ياد شده است . به نظر مىرسد كه همه مردان انگليسى در كتاب  ( John )  خوانده مىشوند . ترجمهء انگليسى ، ص 216 ، ح 448 ، اما در ناسخ التواريخ ، ج 2 ، ص 111 اين نام : ( لترجان ) معلم سرباز همدانى ، است . احتمال دارد نام اصلى او ( جان والتر :  John Walter  ) باشد .\r\n( 7 ) . شروع در 26 اكتبر 1832 .\r\n( 8 ) . حدود اوائل دسامبر 1832 ، و ر ك : روضة الصفا ، ج 10 ، ص 45 .\r\n","page_name":" 752 ","page_number":768},
  {"content":"\r\n\r\nوارد شيراز جنت طراز گرديد و حكومت حومه شيراز و سروستان و اصطهبانات و فسا را به آقا ميرزا محمد فسائى عنايت فرمود براى آنكه اهالى اين بلوكات چون بر نواب ميرزا ابو الحسن خان شوريده بودند ، او را معزول نمود و چنان كه نگاشته شد ، بعد از كشته شدن شيخ عبد الرسول خان حاكم بندر بوشهر نواب رضا قلى ميرزا نايب الاياله وارد بوشهر گرديد و بر مرتكبين قتل شيخ ايرادى نگرفت و مؤاخذتى نفرمود و شيخ نصر خان پسر شيخ عبد الرسول خان با جماعتى از اقوام خود بر كشتيها نشسته ، براى استمداد از اعراب به جانب بحرين و قطيف و رأس الخيمه شتافت و چون خبر كشته شدن ارغون ميرزا و مصطفى قلى خان قشقائى به بنادر فارس رسيد ، شيخ نصر خان چندين هزار نفر از طوايف عتوب بحرين « 1 » و جواسم رأس الخيمه و اعراب برنجد را با خود موافق كرد [ ه 
  ] به دعوى ملك موروث و دعوى خون پدر خود در اوائل ماه جمادى دويم اين سال : [ 1248 
  ] با چندين كشتى آمده در برابر بوشهر لنگر انداختند و چون شب درآمد از كشتيها پياده گشته ، از سه جانب بوشهر كه به دريا پيوسته است يورش آوردند و معادل ششصد و پنجاه نفر سرباز شيرازى و تفنگچى دشتستانى كه در بروج يكجانب بوشهر و در حوالى ارگ شيخ عبد الرسول خانى توقف داشتند در برابر آنها درآمده ، مشغول جنگ شدند و محمد على خان تنگستانى و محمد على سلطان شيرازى پاى مردى را فشردند و چون معامله قطره و دريا بود ، تمامت بروج و باروى بوشهر جز ارگ كه جاى نشيمن نواب نايب الاياله بود در تصرف اعراب درآمد و چون هوا روشن شد ، جماعت اعراب به حكم شيخ - نصر خان روى جنگ را به جانب ارگ انداختند و جنگى سخت نمودند كه در ميانه عربى دررسيد و سر بريدهء را در حضور نواب معزى اليه آورد و عرض نمود كه من از اعراب دموخ « 2 » ساكن چاه كوتاه ، مضافات بوشهر و نوكر شيخ حسين عرب دموخ ، نوكر شما هستم و اين سر شيخ عبد اللّه سردار سپاه اعراب است ، پس نواب نايب الاياله بفرمود كه طبالان نقارهء فتح و شادمانى را نواختند و سر شيخ عبد اللّه را از سر در ارگ آويختند و تفنگچى دشتستانى و سرباز شيرازى [ كه 
  ] در شب گذشته ، گريخته هريك به گريوه‌اى پناه برده بودند ، بر گرد ارگ جمع شدند و شيخ نصر خان بعد از كشته شدن شيخ عبد اللّه سردار سپاه خود چشم اميد را از بوشهر ، بريده با تمامى اعراب فرار نموده ، بر كشتيهاى خود نشسته ، به جانب منازل خود رفتند و معادل چهل نفر مرد از اعراب عتوب و جواسم در اين جنگ اسير و دستگير گشته در بندر بوشهر محبوس شدند و بعد از مدتى به توسط صيد سعيد خان ، امام مسقط كه داماد نواب فرمانفرما بود ، مرخص گشته ، عود به اوطان خود نمودند و چنان كه نگاشته شد ، نواب حاجى محمد صادق خان از جانب حضرت فرمانفرما به دار الخلافه طهران روانه گشت و بعد از ورود به طهران مورد عنايت اعليحضرت شاهنشاهى شده ، فرمان ايالت كرمان را براى نواب هلاكو ميرزا گرفته ، عود به شيراز نمود و سردى زمستان اين سنه لوىئيل در تمامت ممالك ايران به چندين درجه از اندازهء هر ساله گذشت و بنادر و گرمسيرات فارس كه از برف و يخ جز نامى نشنيده بودند ، هر دو را به چشم ديدند و اديب اريب فاضل رضا قلى خان هدايت تخلص در روضة الصفاى ناصرى نگاشته است كه « 3 » : در اين زمستان با جماعتى از قريهء دشت ارجن « 4 » كوه‌مره ، يازده فرسخ مغربى شيراز قصد منزل خان زينان هشت\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 45\r\n( 2 ) . اعراب دموخ از نجد آمده در نواحى چاه كوتاه شمال بوشهر اقامت گزيده بودند .\r\n( 3 ) . ر ك : روضة الصفا ، ج 10 ، ص 46 .\r\n( 4 ) . در روضة الصفا ، ج 10 ، ص 46 : ( دشت ارژنه ) .\r\n","page_name":" 753 ","page_number":769},
  {"content":"\r\n\r\nفرسخ مغربى شيراز كه مسافت ميانه اين دو منزل سه فرسخ است ، داشتيم كه برف در دشت ارجن بباريد و براى تواتر برف و انسداد معبر ، فرورفتن راكب و مركوب در معابر ، مدت چهل روز توقف نموديم نه امكان عود به كازرون كه سه فرسخ بيشتر برف در ميانه نبود و نه رفتن به خان زينان ممكن داشتم و جماعتى از پيش من به جانب كازرون و خانه زينان رفتند كه خبرى از آنها واپس نياوردند و چنان كه نگاشته شد ، نواب فرمانفرما در وقت توقف در شهر بابك محض رضاجوئى ايلخانى و اعيان فارس ميرزا محمد على مشير الملك را از وزارت فارس معزول داشت و او را براى رتق و فتق كارهاى ديوانى ، نواب رضا قلى ميرزا نايب الاياله روانه گرمسيرات و كازرون و بندر بوشهر فرمود و مشير الملك چون به قصبه كازرون كه در تيول نواب حاجيه ، والده نواب - رضا قلى ميرزا [ بود 
  ] رسيد در پناه آن مخدره بيارميد و بعد از دو روز از حركت مشير الملك از شهر بابك ، ميرزا على اكبر قوام الملك از نواب فرمانفرما درخواست نمود كه معادل 120 هزار تومان وجه نقد بلكه بيشتر مشير الملك و منسوبان و كارگزاران او ، از عين وجوه ديوانى را بىحق و بهره تصرف نموده ، دست تملك بر آن گذاشته‌اند چنانچه اين مبلغ گزاف را به او و منتسبانش عنايت بفرمائيد ، سخاوتى فوق العاده فرموده‌ايد و الا با وجود تشدد محصلان شاهى در ايصال وجوه ديوانى مجال تأمل نخواهد بود و اين بنده بعد از فضل خداوندى تمامت اين مبلغ گزاف را از خائنين دولت حضرت فرمانفرما ، بازيافت مىكنم و خيانت آنها را مسجل مىدارم بلكه وصول اين 120 هزار تومان را در عهدهء خود گرفته ، تحويل خزانهء عامره مىنمايم و نواب فرمانفرما قبول اين دعوى را فرمود ، پس جناب قوام الملك ، على اكبر خان نفر را با صد سوار بهارلو و نفر ، به عنوان محصلى وصول وجه ملزمى جناب مشير الملك از شهر بابك برداشته به تعجيل تمام كه مشير الملك را در شيراز دريابد ، روانه گرديد و مشير بعد از ورود به شيراز ، ساعتى توقف نكرده خود را به كازرون رسانيده بود و قوام الملك چون وارد باغ دلگشا ، نيم فرسخى مشرقى شيراز گرديد و بعد از اطلاع از حالت مشير الملك مكرر مىفرمود :\r\n بس در طلبت كوشش بيفايده كردم * چون طفل دوان از پى گنجشك پريده « 1 » \r\nو ميرزا اسمعيل خواهرزادهء مشير الملك كه از همه‌جا غافل بود ، با جلالت تمام به عنوان استقبال جناب معزى اليه وارد باغ دلگشا گرديد و بعضى از همراهان او به قول عوام شيراز ، هوا را پست ديده به تعجيل خود را به شهر رسانيد و ميرزا على نقى مستوفى ، برادرزادهء مشير الملك و ميرزا محمد على خان ولد ارجمند حاجى حيدر على خان شيرازى داماد جناب مشير الملك ، از خانه خود به آستانه امامزاده سيد مير محمد ( ع ) پناه بردند و ميرزا اسمعيل را در باغ دلگشا ، نگاه داشتند و مبلغ 20 هزار تومان از او مطالبه نمودند و روز ديگر قوام الملك وارد شيراز گرديد و قراول محافظت بر در خانه مشير الملك و منتسبان او گذاشتند و از اهل و عيال آنها مطالبهء صد هزار تومان نمودند و نزديك به سه چهار ماه ، تمامت آن مبلغ را وصول نمودند ، پس قوام الملك و ايلخانى و بزرگان فارس ، خدمت نواب فرمانفرما استدعا نمودند كه بايد ميرزا محمد على مشير - الملك را از خاك فارس اخراج نموده ، روانهء كربلاى معلى فرمائيد و الا با وجود توقف او در كازرون ، امورات فارس منتظم نگردد و جناب ميرزا حسن نظام العلما وزير را با خود متفق نمودند\r\n\r\n\r\n","description":"","footnote":"\r\n( 1 ) . بيت از سعدى است در غزلى به مطلع :\r\n اى يار جفاكردهء پيوند بريده * اين بود وفادارى و عهد تو نديده \r\n","page_name":" 754 ","page_number":770},
  {"content":"\r\n\r\nو برحسب امر نواب معزى اليه تمامت اهل و عيال جناب مشير الملك ، حتى صبيه مرضيه نواب فرمانفرما كه زوجه ميرزا ابو الحسن خان پسر مشير الملك بود ، از شيراز به جانب كازرون روانه نمودند و بعد از ورود به كازرون ، مشير الملك با عيال به عزم كربلاى معلى ، از راه شولستان ممسنى و بهبهان و شوشتر ، از كازرون حركت نمود و چون به منزل سراب سياه ممسنى رسيدند ، جماعت الوار بر سر آنها آمده ، تمامت اسباب آنها را به يغما بردند و مشير الملك با عيال ، به مشقت تمام خود را به قصبه بهبهان رسانيد و ميرزا منصور خان والى بهبهان ، نهايت مردمى را در حق او فرمود و لوازم سفر او را از خود مهيا داشته ، مخارج عرض راه تا كربلا را به او داده ، روانه‌اش داشت و چون به شوشتر رسيد ، عزم كربلا را به اصفهان تبديل نموده ، از راه بختيارى وارد اصفهان گرديد و در جوار جناب حجة الاسلام حاجى سيد محمد باقر منزل نمود و جناب ميرزا حسن نظام العلماء به استقلال تمام ، به وزارت مملكت فارس پرداخت و چنان كه حضرت نايب السلطنه ، عباس ميرزا وليعهد دولت ابد مدت به راهنمائى جناب ميرزا ابو القاسم قائم‌مقام فراهانى ، چندين فوج سرباز را منتظم داشته به تعليم معلمهاى فرانسه و انگليس هر روزه در ميدان شهر تبريز مشغول مشق نظام بودند ، جناب نظام العلما ، نواب فرمانفرما را برانگيخت و از شهر شيراز و بلوكات و ايلات فارس ، سه فوج سرباز از جوانان نوخاستهء موزون ، در شهر شيراز حاضر داشتند و هر فوجى را هشتصد نفر قرار دادند و نواب نادر ميرزا ، ولد ارجمند فرمانفرما را سرهنگ و فتح اللّه خان پسر ميرزا ابراهيم كلانتر سابق شيراز را ياور فوج شيرازى قرار دادند و جهانگير خان پسر محمد على خان - ايلخانى را سرهنگ و رضا قلى خان پسر آقا خان ضابط ايل عرب را ياور فوج ايلات قشقائى و عرب و نفر و بهارلو مقرر داشتند و ميرزا عبد اللّه خان برادر كهتر آقا ميرزا محمد فسائى را سرهنگ و ميرزا محمد رضا پسر ميرزا عبد الرحيم مستوفى شيرازى پسرخالهء ميرزا عبد اللّه خان را ياور فوج بلوكات حومهء شيراز و سروستان و فسا و داراب و اصطهبانات كه در تحت حكومت آقا ميرزا محمد بود ، نمودند و « لترجان » نام انگليس [ ى 
  ] هر روز در ميدان توپخانه شيراز و خارج دروازه باغشاه شيراز ، اين سه فوج سرباز را به مشق نظام تربيت مىنمود و ميرزا محمد حسين وكيل مملكت فارس و ميرزا قاسم خان خلج كه در اوائل اين سنه : [ 1248 
  ] از كرمان به خراسان رفته ، شرفياب حضور حضرت نايب السلطنه شده بودند عود به شيراز نمودند .\r\nو عيد نوروز سنه ئيلان‌ئيل در شب بيست و هشتم ماه شوال اين سال 1248 « 1 » اتفاق افتاد و چون حضرت وليعهد عباس ميرزا نايب السلطنه تمامت خراسان را منتظم داشته ، هر اميرى را در مرتبهء خود نشانيد ، محض شرفيابى حضور اعليحضرت سلطان صاحبقران از خراسان به صوب طهران نهضت فرمود و چون به نزديكى رسيد ، حسب الامر شاهنشاهى تمامى شاهزادگان عظام و امراء كرام و اعيان و توپخانه و زنبورك‌خانه و اهالى شهر به استقبال حضرت وليعهد از طهران خارج گشته ،\r\nروز بيست و سيم ماه محرم سال 1249 « 2 » با حشمت دارا و شوكت اسكندر وارد طهران گرديد و مورد عنايات بىنهايات آمد و روز نوزدهم ماه ربيع اول « 3 » اين سال براى يورش\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1833 .\r\n( 2 ) . برابر با 12 ژوئن 1833 .\r\n( 3 ) . برابر با 6 اوت 1833 .\r\n","page_name":" 755 ","page_number":771},
  {"content":"\r\n\r\nبه افغانستان از دار الخلافه عود به خراسان نمود و امراض مختلفه بر مزاج شريفش مستولى گشته ، روز دهم ماه جمادى دويم « 1 » در ارگ شهر مشهد مقدس وفات نموده ، طاير روحش به اعلى درجات روضهء جنان پرواز نمود « 2 » و جنازهء نامى او را در آستانهء رضيه رضويه على صاحبها الف ثناء و تحيه مدفون ساختند « 3 » ، ولادت باسعادتش در سال 1203 ، وفاتش در سال 1249 بود و ميرزا فضل اللّه خاورى شيرازى نگاشته است : اين خبر وحشت‌اثر را دو نفر از شاهزادگان كهتر به عرض صاحبقران عدالت اركان رسانيدند و آنچه را بر فريدون عجم از كشته شدن ايرج و شاه - گشتاسپ را از مردن اسفنديار بر سر آمد ، عايد اين شاهنشاه جم جاه گرديد و فرمان ايالت آذربايجان و خراسان به نام نامى وليعهد ثانى محمد ميرزا خلف الصدق حضرت وليعهد اول نايب السلطنه عباس ميرزا ، شرف صدور يافت « 4 » و ميرزاى معزى اليه ، اين قطعه را در تاريخ وفات آن نايب شاهنشاه فرموده است :\r\n اى دريغ از كينهء اين چرخ كين‌پرور كه هست * با بد و نيك جهانش عادت كين‌پرورى\r\nآورد از بهر بردن ، پرورد از بهر مرگ * هان مپندار اى پسر كار جهان را سرسرى\r\nغم دهد اهل جهان را ، جان ستاند در عوض * عالمى او را در اين بازار باشد مشترى\r\nنايب سلطان اعظم حضرت عباس شاه * آنكه در رسم جلالش سيرت پيغمبرى\r\nصارم اعدا شكار او به روم و روس كرد * آنچه اندر خيبر و صفين حسام حيدرى\r\nدر خراسان تيغ او كرد آنچه كرد افراسياب * كردى ار بودى ز جان افراسيابش چاكرى\r\nبهمنى رفت از ميان ، اسفنديارى از جهان * اى دريغ آن يال و كوپال و شكوه سرورى\r\nجاى او را داد شاهنشه به‌پور راد وى * زانكه بر نوباوگان خويش ديدش برترى\r\nاين وليعهد دوم را پادشاهى درخور است * هان دلا اين داستان را خود حكايت نشمرى\r\nالغرض زد خاورى از بهر تاريخش رقم * « شد وليعهد زمين عباس شاه از جان برى » \r\n: [ 1249 
  ]\r\nدر اواسط فصل زمستان اين سنه [ 1249 
  ] : نواب حسين على ميرزا فرمانفرماى مملكت فارس ، در انديشه قلع و قمع خوانين قشقائى كه در باطن دست توسلى به دامن حضرت وليعهد ثانى داشتند افتاد ، آقا بابا خان مازندرانى سردار را با صد نفر سوار ملازم شيرازى و نورى ، مأمور\r\n\r\n\r\n","description":"","footnote":"\r\n( 1 ) . برابر با 25 اكتبر 1833 . ر ك : روضة الصفا ، ج 10 ، ص 61 - شرح احوال مفصل او را در روضة الصفا ص 61 تا 67 بخوانيد .\r\n( 2 ) . ر ك : ناسخ التواريخ ، ج 2 ، ص 127 : ( به مرض نوبه و ذات الجنب و ذات الصدر ) . و ر ك : همان كتاب ، ج 2 ، ص 134 كه تاريخ فوت او را ( پنجشنبه 19 جمادى الآخره سال 1250 ) مىداند . اما در حقايق الاخبار ناصرى ، ص 22 :\r\n( تاريخ پنجشنبه 10 جمادى الآخره 1249 ) آمده است كه مانند فارسنامه است .\r\n( 3 ) . تفصيل مرگ و اخفاء خبر آن و ماجراهاى متعاقب آن را در ناسخ التواريخ ، ج 2 ، ص 134 تا 200 ، بخوانيد .\r\n( 4 ) . ناسخ التواريخ مىنويسد كه فتح على شاه 260 پسر و دختر بيواسطه داشت كه 159 تن از ايشان در زمان حيات پدر بمردند و 101 تن پس از مرگ او زنده بودند كه از آن جمله 57 پسر و 46 دختر بودند كه از آن ميان هيچيك به پادشاهى نرسيدند و جانشين شاه يكى از 588 نفر پسرزادگان او يعنى محمد شاه پسر عباس ميرزا بود كه البته عباس ميرزا نيز 48 فرزند داشت كه از آن جمله 26 تن پسر و 22 تن دختر بودند ( ج 2 ، ص 140 و 141 ) . ناگفته نگذريم كه فتح على شاه به گفته ناسخ التواريخ حدود 1000 همسر داشت ( ج 2 ، ص 161 ) ، كه ناسخ التواريخ از 158 تن آنها نام مىبرد .\r\n","page_name":" 756 ","page_number":772},
  {"content":"\r\n\r\nاين امر فرمود و ارقام به افتخار خوانين گرمسيرات كه از سوء سلوك ايلات ، رنجيده‌خاطر بودند صادر گرديد و به ظاهر براى نظم نواحى گله‌دار و بنادر عسلويه و طاهرى و كنگان ، از شيراز حركت نمود و چون وارد صحراى قير و كارزين گرديد ، در قلعه پرگان « 1 » دو هزار ذرع شرقى قصبهء قير كه بروج و باروئى محكم داشت و خانه‌نشيمن كريم خان بيدشهرى بود ، نزول نمود و روز ديگر به نام آسايش ، توقف داشته ، گماشتهء زبان‌دانى را خدمت مرتضى قلى خان ايل‌بيگى كه در دو سه فرسخى قلعه پرگان قشلاق داشت ، فرستاده ، پيغام داد كه با قرب جوار و خلوص نيت ، دريغ است كه ملاقاتى واقع نگردد و مراتب را به كريم خان كه در باطن از دشمنان ايل - بيگى بود و به ظاهر خدمتگزارى مىنمود ، گفت و معادل دويست نفر تفنگچى بيدشهرى را در پنهانى آورده ، در بروج قلعه پرگان مخفى داشتند و ايل‌بيگى كه از فرط غرور هيچكس را مرد ميدان خود نمىدانست با چهل نفر سوار وارد قلعه پرگان گرديد و بعد از ساعتى ، رقم نواب فرمانفرما را در گرفتارى او اظهار داشت و ايل‌بيگى چون خط رقم را خواند به آقا بابا خان گفت :\r\n« نبندد مرا دست چرخ بلند » اگر ملاحظه آشنائى ترا نداشتم ، به يك مشت مغز سرت را پريشان مىنمودم و از جاى برخاست و چون از خانه درآمد از برج و بارو گلوله بر او ريختند و چندين نفر از همراهان او را كشتند و چون وارد كرياس دروازه كه بسته و مقفل بود گرديد ، تفنگچيان سقف كرياس را سوراخ كرده ، مانند باران گلوله بر آنها باريدند و خسرو نام غلام سياه او خود را وقايهء او نمود و كشته گشت ، پس گلوله‌اى به ران ايل‌بيگى رسيد كه تا نزديك بيضهء او را مجروح نمود و تمامى همراهان او كشته شدند و ايل‌بيگى زخمدار را گرفته ، زنجير بر گردنش گذاشته ، واقعه را خدمت نواب فرمانفرما نگاشت و نواب معزى اليه فرزند ارجمند خود نواب امام قلى ميرزا را مأمور داشته ، به خانه محمد على خان ايلخانى رفته ، او را و ميرزا قاسم خان خلج داماد او را گرفته به حضور نواب فرمانفرما رسيدند و فورا ميرزا قاسم خان « 2 » را از حليهء بصر عارى داشتند و خانه ايلخانى را غارت نمودند و اموال چند صد ساله او را بردند و ايلخانى را در زنجير كرده ، محبوس داشتند « 3 » و ميرزا على اكبر قوام الملك به طريقه حزم و احتياط به آستانه مباركه امام‌زاده سيد علاء الدين حسين ( ع ) پناه برده معتكف گرديد و نواب فرمانفرما او را به حال خود گذاشتن مناسب وقت ندانست ، باز نواب امام قلى ميرزا را مأمور داشته ، به آن آستانه محترمه رفته ، هتك « 4 » حرمت او را كرده ، قوام الملك و ولد ارجمند او ميرزا محمد خان را از بقعه مباركه بيرون آورده ، به حضور نواب فرمانفرما رسانيد و اين سوء ادب بر نواب معزى اليه و اولاد او بس نامبارك افتاد كه سالى بيشتر نگذشت ، به مكافات اين عمل گرفتار شدند و روز ديگر معادل شصت هزار تومان « 5 » وجه نقد در جلو خان باغ ارم ، ربع فرسخ شمالى شيراز ، ملكى ايلخانى كه چند قبر از سلسلهء قشقائى در آن بود ، از ميان قبرى درآورده ، به حضور نواب فرمانفرما بردند و كلانترى شيراز را به هادى خان پسر ميرزا ابراهيم كلانتر سابق ارزانى داشتند و آقا بابا خان به حزم و احتياط\r\n\r\n\r\n","description":"","footnote":"\r\n( 1 ) . ر ك : فارسنامه ناصرى ، گفتار دوم ، در بلوك قير و كارزين .\r\n( 2 ) . ر ك : روضة الصفا ، ج 10 ، ص 75 .\r\n( 3 ) . ر ك : روضة الصفا ، ج 10 ، ص 75 .\r\n( 4 ) . در متن : ( حتك ) .\r\n( 5 ) . ر ك : روضة الصفا ، ج 10 ، ص 75 .\r\n","page_name":" 757 ","page_number":773},
  {"content":"\r\n\r\nتمام مرتضى قلى خان ايل‌بيگى را به شهر شيراز ، رسانيد و بعد از چهل روز به همان زخم بيخ ران وفات يافت و چون اين اخبار در بوشهر به نواب رضا قلى ميرزا نايب الاياله رسيد ، نيابت خود را به شكر اللّه خان نورى واگذاشته ، راه شيراز را برگرفت و چون با قوام الملك لطفى مخصوص داشت بعد از ورود همه روزه توسطى از او در خدمت نواب فرمانفرما مىنمود .\r\nو در اوايل ماه شوال اين سال [ 1249 
  ] : حضرت فرمانفرما ، ميرزا على اكبر قوام الملك و محمد على خان ايلخانى را از حبس مرخص فرمود و كلانترى شيراز را كما فى السابق به ميرزا - محمد خان ولد ارجمند قوام الملك عنايت نمود و حكومت ايلات قشقائى و ضبط بلوكات سرحد چهاردانگه و سرحد شش ناحيه و بلوكات فيروزآباد و فراشبند و خنج و افرز و نواحى اربعه را كما فى السابق به ايلخانى ارزانى داشت و لقب ايل‌بيگى را به محمد قلى خان برادر كهتر ايلخانى داده ، او را ايل‌بيگى ايلات قشقائى نمودند و چون مدت سالى از وزارت جناب ميرزا حسن نظام - العلما گذشت و چندين سوء تدبير از او ملاحظه گشت ، خاطر حضرت فرمانفرما از او رنجيده ، به مشاورت قوام الملك و ايلخانى و اجازهء نواب نايب الاياله در مقام عذرخواهى و استمالت ميرزا محمد على مشير الملك كه نزديك به سالى در اصفهان در زاويهء خمول نشسته بود ، برآمدند و حاجى درويش حسين نديم مشهور به نقال كه از محرمان خاص حضرت فرمانفرما بود ، در پنهانى روانه اصفهانش داشتند ، بعد از ورود فرمايشات حضرت فرمانفرما و نواب نايب الاياله و معاهدات قوام الملك و ايلخانى را به مشير الملك رسانيد و معاهدت‌نامهء او را براى قوام الملك و ايلخانى گرفته باز در پنهانى وارد شيراز گرديد و بشارت تقبل او را رسانيد و جناب نظام العلما كه مردى بازيافته بود ، درك مطلب را نموده ، به قصد ملازمت نواب حسن على ميرزا شجاع - السلطنه از شيراز به جانب كرمان شتافت و در اوايل ماه ذيقعده اين سال : [ 1249 
  ] مشير الملك از اصفهان وارد شيراز گرديد و درب دولت‌سراى حضرت فرمانفرما ، ارگ وكيلى نزول نمود و بعد از ورود به خلعت وزارت مملكت برو دوش را زينت داده ، بر مسند وزارت متمكن گرديد .\r\nو در اواخر اين سنه [ 1249 
  ] : بيست و چهار نفر سركرده و معلم كه نام بزرگ آنها كرنيل « 1 » بود ، برحسب خواهش دوستانهء اعليحضرت سلطان صاحبقران ، براى تعليم سربازان آذربايجانى از دولت بهيهء انگليس وارد بندر بوشهر گشته به احترامى تمام به شيراز آمده ، پس از اصفهان گذشته ، وارد دار الخلافه طهران شدند .\r\nو عيد نوروز سنه يونت‌ئيل در روز جمعه دهم ماه ذيقعده اين سال 1249 « 2 » اتفاق افتاد و اعليحضرت صاحبقران مسرعى سبك‌سير ، به احضار حضرت نايب السلطنه ثانى ، محمد ميرزا والى مملكت خراسان و حكمران آذربايجان روانه خراسان فرمود و برحسب امر اعليحضرت ، معزى اليه از شهر مشهد مقدس حركت نمود و چون نزديك به طهران رسيد ، تمامى وزراء و امرا و شاهزادگان جز نواب على شاه ظل السلطان با اثاثه سلطنت به استقبال او شتافتند . « 3 »\r\nو روز ششم ماه صفر سال 1250 « 4 » با جلالت تمام وارد گشته ، به شرف حضور اعليحضرت\r\n\r\n\r\n","description":"","footnote":"\r\n( 1 ) . در ترجمه انگليسى اين نام به صورت  Kinneier  آمده و غير از مستر مك‌دونالد كينر سفير دانسته شده است .\r\nر ك : ص 227 ، و ح 493 . اما در روضة الصفا ، ج 10 ، ص 76 : اين نام به صورت ( كولونل ) آمده است .\r\n( 2 ) . برابر با 21 مارس 1834 .\r\n( 3 ) . ر ك : ناسخ التواريخ ، ج 2 ، ص 214 .\r\n( 4 ) . برابر با 14 ژوئن 1834 . ر ك : ناسخ التواريخ ، ج 2 ، ص 128 .\r\n","page_name":" 758 ","page_number":774},
  {"content":"\r\n\r\nشاهنشاهى مشرف گرديد و روز دوازدهم اين ماه در باغ نگارستان « 1 » بزمى ملوكانه چيدند و حسب الامر شاهنشاه يگانه ، اعاظم علما و امرا و وزراء و ارباب مناصب و اعيان بلاد را طلبيدند و اسباب مرصعى كه از ملزومات منصب جليل ولايت‌عهد است از قبيل شمشير مرصع و كمر و نشان شير و خورشيد به ضميمه يك‌دست خلعت و فرمان قضا جريان مشعر بر ولايت‌عهد و نيابت سلطنت به افتخار حضرت محمد ميرزا فرستادند و در ساعتى سعد ، خلعت مهر طلعت و اسباب مرصع را زينت برودوش اعتبار خود ساخت و فرمان همايون را چون تاج بر سر نهاد و طبق طبق زر و سيم نثار آن محفل نمودند و خطبه ولايت‌عهد را به نام نامى او خواندند و حضرت وليعهد دويم براى نظم آذربايجان و تدارك عود به خراسان روانه شهر تبريز گرديد « 2 » و اعليحضرت سلطان صاحبقران براى نظم طوايف بختيارى كه دست تطاول به همسايگان دراز كرده ، طرق و شوارع را تاخته ، هر روزه جسارتى تازه مىنمودند و براى ايصال ششصدهزار تومان وجه نقد كه معادل يك كرور و صدهزار تومان است كه ماليات چهار ساله مملكت فارس بود [ و 
  ] در نزد نواب - حسين على ميرزا فرمانفرما بازمانده بود و به معاذير شوريدگى ولايت و ملخ‌خوارگى متمسك بود ، در روز سيم ماه جمادى اول اين سال [ 1250 
  ] « 3 » : موكب اعلى از شهر طهران به جانب اصفهان نهضت فرمود و روز چهارم ماه جمادى دويم اين سال « 4 » در باغ سعادت‌آباد اصفهان « 5 » نزول اجلال نمود و روز دهم اين ماه نواب فرمانفرما و ميرزا على اكبر قوام الملك از فارس دررسيدند و بعد از شرفيابى حضور مبارك ، شهريار تاجدار بفرمود تا نواب محمد تقى ميرزا ، حسام السلطنه « 6 » ، محصل وجوه باقيه چهار ساله فارس گشته ، نواب فرمانفرما را كوچ داده ، به شيراز برده ، بدون مسامحه و مساهله ، ششصدهزار تومان را از او دريافت كند و عبد اللّه خان امين الدوله و حاجى ميرزا ابو الحسن خان وزير دول خارجه « 7 » با هفت‌هزار سوار و پياده از قفاى فرمانفرما سفر شيراز كند و ولى خان بختيارى ممسنى و ديگر ياغيان فارس و بختيارى را گوشمالى بسزا دهند و نواب فرمانفرما و نواب حسام - السلطنه در روز هفدهم اين ماه « 8 » ، رخصت يافته ، به جانب شيراز كوچ دادند و قوام الملك در اصفهان توقف نمود كه به مصاحبت جناب عبد اللّه خان امين الدوله و حاجى ميرزا ابو الحسن خان ، از اصفهان به شيراز آيد و روز پنجشنبه نوزدهم اين ماه « 9 » از اين سال سه ساعت پيش از غروب آفتاب ، اعليحضرت شاهنشاه از جامهء خواب برخاست و تن را به جامه بياراست كه تشريف‌فرماى ديوانخانه شود كه ناگهان ضعف بر مزاجش مستولى گشت و از پاى بنشست و نفسى چند برآورده ، دم فروبسته قرين رحمت الهى گرديد :\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 1 ، ص 214 ، روضة الصفا ، ج 10 ، ص 83 .\r\n( 2 ) . ر ك : ناسخ التواريخ ، ج 2 ، ص 128 ، روضة الصفا ، ج 10 ، ص 86 .\r\n( 3 ) . برابر با 7 سپتامبر 1834 ، ناسخ التواريخ ، ج 2 ، ص 132 .\r\n( 4 ) . برابر با 8 اكتبر 1834 .\r\n( 5 ) . ر ك : ناسخ التواريخ ، ج 2 ، ص 133 .\r\n( 6 ) . ر ك : ناسخ التواريخ ، ج 2 ، ص 133 ، روضة الصفا ، ج 10 ، ص 93 .\r\n( 7 ) . ( و ميرزا سيد على تفرشى مستوفى ) ناسخ التواريخ ، ج 2 ، ص 133 .\r\n( 8 ) . برابر با 21 اكتبر 1834 ، ر ك : روضة الصفا ، ج 10 ، ص 94 .\r\n( 9 ) . برابر با 23 اكتبر 1834 ، ناسخ التواريخ ، ج 2 ، ص 134 . در حقايق الاخبار ، ص 22 : ( پنجشنبه دهم جمادى الاخر سال 1249 ) و ر ك : روضة الصفا ، ج 10 ، ص 94 .\r\n","page_name":" 759 ","page_number":775},
  {"content":"\r\n\r\n خبر دارى اى استخوانى نفس « 1 » * كه جان تو مرغى است نامش نفس\r\nچو مرغ از قفس جست و بگسست قيد * دگر ره نگردد به سعى تو صيد\r\nسكندر كه بر عالمى حكم داشت * در آن دم كه ميرفت عالم گذاشت\r\nميسر نبودش كز او عالمى * ستانند و مهلت دهندش دمى\r\nنگهدار فرصت كه عالم دمى است * دمى پيش دانا به از عالمى است \r\nو شاهزادگان براى آنكه اين واقعه در اردو منتشر نگردد ، لب را از افغان و ناله فرو بستند و جسد پادشاه را در همان سراى غسل داده ، كفن نموده ، نماز را بر او گزاشتند « 2 » و هريك از شاهزادگان به خيالات خام راه ولايت خود را گرفته ، به شتاب تمام برفتند و تا غروب آفتاب اين راز آشكار را پنهان بداشتند و چون هوا تاريك شد راز پنهانى روشن گرديد و از آميختگى اردو ، اهالى اصفهان غوغا نمودند « 3 » و چون هوا روشن شد ، جنازهء آن شاهنشاه را مانند زمان زندگانى بر تخت روان گذاشتند « 4 » و نواب على نقى ميرزاى ركن الدوله با پردگيان حرمسراى محترم ، راه كاشان و قم را برگرفتند و بعد از ورود به شهر قم ، جنازهء شريف شاهنشاه عهد را در مقبره‌اى كه قبل از وقت براى آن خديو زمان در جوار قبر حضرت معصومه مهيا داشته بودند ، به خاك سپردند « 5 » . در تذكرهء مجمع الفصحا « 6 » اين دو رباعى را به حضرت خاقان گيتىستان فتح على شاه طاب‌ثراه نسبت داده است :\r\n « خاقان » كه ز هجر اشك گلگون مىريخت * وز تيغ غمت ز چاك دل خون مىريخت\r\nخونى كه ذخيره داشت اندر دل خويش * ديدم كه ز چشم خويش بيرون مىريخت \r\n از « 7 » درگه تو اگر جدائى كردم * در بندگى تو ، بيوفائى كردم\r\nمن خاك ره سگى كه مقبول تو شد * خاكم به دهن كه خودستائى كردم \r\nو مدت زندگانى او را بعضى شصت و هفت و بعضى هفتاد گفته‌اند و [ مدت 
  ] زمان پادشاهى او سى و هشت سال و پنج ماه و نيم قمرى بود و الى بعضى شصت و چهار سال و چهار ماه « 8 » . پس ولادت باسعادتش در سال 1185 بود [ و 
  ] در جوار آستانه حضرت معصومه در شهر قم مدفون گرديد و زمان پادشاهى او سى و هشت سال و پنج ماه قمرى بود .\r\nو ميرزا فضل اللّه خاورى شيرازى در كتاب تاريخ ذو القرنين كه به خط او باقى مانده ، نگاشته است كه زمان رحلت شاهنشاه جهان ، پنجاه و سه نفر پسر و چهل و شش نفر دختر از صلب آن پادشاه خجسته‌گهر ، در قيد حيات باقى بودند و شمارهء نباير افزون از حوصلهء شمارند كه به حدس و تخمين ، جز نباير شاهزادگان به معادل هفتصد و هشتاد و چهار نفر رسيده‌اند . « 9 »\r\n\r\n\r\n","description":"","footnote":"\r\n( 1 ) . حكايتى است از بوستان سعدى ، باب نهم .\r\n( 2 ) و ( 3 ) و ( 4 ) . ر ك : ناسخ التواريخ ، ج 2 ، ص 135 .\r\n( 5 ) . ر ك : ناسخ التواريخ ، ج 2 ، ص 139 .\r\n( 6 ) . ر ك : مجمع الفصحا ، ج 1 ، ص 44 ، به كوشش مظاهر مصفا .\r\n( 7 ) . در متن : ( در ) . با توجه به آنچه در مجمع الفصحاست تصحيح شد .\r\n( 8 ) . در ناسخ التواريخ ، ج 2 ، ص 139 : ( مدت زندگانيش در اين جهان 67 سال بود و از اين جمله سى و هشت سال متفردا پادشاهى كرد و دوازده سال ولايت‌عهد داشت ) .\r\n( 9 ) . ر ك : حواشى سال 1249 در همين كتاب ، و ر ك : روضة الصفا ، ج 10 ، ص 99 تا 138 .\r\n","page_name":" 760 ","page_number":776},
  {"content":"\r\n\r\n\r\n[ وقايع فارس در روزگار محمد شاه 
  ]\r\nو روز بعد از رحلت حضرت صاحبقران ، جناب آصف الدوله اللّه يار خان و غلامحسين خان سپهدار و ساير امراء ، براى جناب امين الدوله ، پيغام فرستادند كه چون كارها دگرگون گرديد بايد آن جناب از لشكرگاه خويش به اردوى اعلى آمده ، آنچه به صلاح و صواب نزديك دانيد ، بيان فرمائيد تا به مشاورت ، اين سپاه را از اصفهان كوچ دهيم و امين الدوله چون روى خاطر را به جانب حضرت فرمانفرما ، داشت در جواب آنها نگاشت كه در وقت حيات پادشاه جم‌جاه با خود عهد بستم كه بعد از وى با هيچ پادشاهى سخن نكنم و از اين پس در زاويه خمول خواهم نشست « 1 » و رسولى از برق جهنده‌تر ، از قفاى نواب فرمانفرما گسيل نمود كه بىتأمل راه مراجعت برگير تا بىزحمت خاطر ، اصفهان را به تو سپارم « 2 » و اين سپاه كه در نزد من حاضرند ، ملازم ركاب تو سازم و چون در اصفهان نشيمن كنى ، فرمان تو در شيراز روان‌تر باشد و لشكر فارس بيدرنگ به سوى تو شتابند و نواب حسن على ميرزا شجاع السلطنه نيز از كرمان دررسد و ملكزادگان عراق بيشتر به سوى تو آيند كه برادر بزرگترى و به جاى پدر توانى بود و با صدهزار نفر سپاه از اصفهان آهنگ طهران كنى و به جاى پدر نشسته ، در تمامت ايران پادشاه باشى و نواب فرمانفرما كه حرارتى در عنصر مزاج نداشت وقعى بر سخنان امين الدوله نگذاشت « 3 » و چنين دانست كه اگر به شيراز شود و با مردم خود انباز گردد ، بهتر تواند به كام دل رسد . القصه ، نواب فرمانفرما از قصبه قمشه ، نواب محمد تقى ميرزا حسام السلطنه را به جانب بروجرد روانه داشت و خود به جانب شيراز به شتاب شتافت و جناب امين الدوله بعد از يأس از فرمانفرما ، تمامت سپاه را رخصت انصراف به اوطان خود داده ، به شهر اصفهان درآمد و نواب محمد رضا ميرزا « 4 » ، خلف الصدق حضرت خاقان مغفور به چاپارى از اصفهان به تبريز رفت و كيفيت رحلت آن حضرت را خدمت وليعهد ثانى نايب السلطنه محمد ميرزا بيان نمود و حضرت معزى اليه كه از وفات پدر معظم خاطرى ملول داشت ، از رحلت جد اعظم به غايت اندوهناك شد و با جناب ميرزا ابو القاسم قائم‌مقام و امراى دربار به مشاورت آمد و تمامت آنها گفتند به حسب نص شاهنشاه مغفور امر سلطنت را جز حضرت و الا ديگرى سزاوار نخواهد بود و به دولت و اقبال عزيمت طهران بايد نمود زيرا كه وارث پدر و جد ، پسر بود و وزير مختار دولت بهيه انگليس معادل هفتادهزار تومان « 5 » براى تدارك او [ ادا 
  ] نمود ، پس آن حضرت با سپاهى آراسته ، به عزم ورود طهران مصمم آمد و روز هفتم ماه رجب اين سال « 6 » : [ 1250 
  ] به اصرار وزراى مختار دولت بهيه انگليس و روس « 7 » ، بر اورنگ شاهى جلوس فرمود و تاريخ اين جلوس ميمنت مأنوس را چنين گفتند :\r\n در جلوسش چو بود نور الحق * گشت تاريخ آن « ظهور الحق » « 8 » \r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 2 ، ص 136 .\r\n( 2 ) . ر ك : ناسخ التواريخ ، ج 2 ، ص 136 .\r\n( 3 ) . ر ك : ناسخ التواريخ ، ج 2 ، ص 137 .\r\n( 4 ) . ر ك : ناسخ التواريخ ، ج 2 ، ص 135 ، روضة الصفا ، ج 10 ، ص 94 .\r\n( 5 ) . ( معادل سىهزار تومان زر مسكوك ) ناسخ التواريخ ، ج 2 ، ص 199 .\r\n( 6 ) . برابر با 9 سپتامبر 1834 .\r\n( 7 ) . ر ك : ناسخ التواريخ ، ج 2 ، ص 198 ، روضة الصفا ، ج 10 ، ص 144 .\r\n( 8 ) . در حقايق الاخبار ، ص 22 آمده است كه : ( ظهور الحق ) با سال جلوس مطابق آمد . و ر ك : روضة الصفا ، ج 10 ، ص 145 .\r\nشعر از رضا قلى هدايت است .\r\n","page_name":" 761 ","page_number":777},
  {"content":"\r\n\r\nو در اواسط ماه همين رجب متوكلا على اللّه ، با شش هزار لشكر نظام و بيست و چهار ارابه توپ و سه هزار نفر سوار از تبريز به جانب طهران نهضت فرمود .\r\nو در بيست و دويم ماه شعبان اين سال : [ 1250 
  ] با حشمت دارا و شوكت اسكندرى وارد دار الخلافه طهران گشته ، در باغ نگارستان بر اورنگ خسروى جلوس فرمود .\r\nو در بيست و دويم ماه رمضان اين سال : [ 1250 
  ] از نگارستان « 1 » به ارگ مباركه رفته ، اهالى حرم را ملاقات فرمود و روز چهاردهم همين رمضان « 2 » ، حضرت اقدس اعلى ، محمد شاه در ديوانخانه ارگ طهران ، جلوس مفصل فرموده بر تخت جد امجد ، خاقان صاحبقران برآمده ، تاج كيانى را بر سر گذاشت و با شوكت تمام رخصت سلام عام فرمود و طبق طبق زر و سيم نثار نمود و مجلس جلوس به سعادت درگذشت و به مشاغل ملكى اهتمام رفته ، تمامى خلايق در مهد آسايش غنودند .\r\nو ميرزا فضل اللّه خاورى شيرازى در تاريخ ذو القرنين نگاشته است كه چندين تاريخ در وفات و جلوس سلاطين ، شعراى فصاحت پيوند ، به نظم درآورده‌اند ولى هريك نام سلاطين با تمكين را به تخفيف گفته‌اند ، چنان كه حاجى سليمان بيگ صباحى تخلص بيدگلى كاشانى در وفات على مراد خان و جلوس جعفر خان زند ، فرموده است :\r\n نوشت كلك صباحى ز قصر سلطانى * على مراد برون شد نشست جعفر خان \r\nو مرحوم فتح على خان صبا تخلص ، ملك الشعرا فرموده است :\r\n « ز تخت آقا محمد خان شد و بنشست بابا خان » \r\nاگرچه اين بندهء مدحتگر ، خوشه‌چين خرمن آنانم ولى طرز فصاحت از اين قطعه آشكار است :\r\n از پس فتح على شه شد محمد شه به تخت * رفت سلطانى جليل و خسروى آگه نشست\r\nخاورى بنوشت تاريخش كه از تخت شهان * شد برون فتح على شه پس محمد شه نشست \r\nو نواب حسين على ميرزا « 3 » فرمانفرماى مملكت فارس چون از قصبه قمشه ، خبر رحلت خاقان صاحبقران را شنيد ، دو نفر سوار به چاپارى روانه كرمان فرمود و برادر كهتر اعيانى خود ، نواب حسن على ميرزا شجاع السلطنه را از واقعه مطلع نموده ، او را احضار به شيراز داشت و خود به شتاب تمام وارد شيراز گرديد و بعد از ورود نواب شجاع السلطنه خطبهء سلطنت و سكه دولت را به نام نواب فرمانفرما نمودند « 4 » و چون نواب معزى اليه ، قوام الملك را كه در اصفهان توقف داشت ، احضار شيرازش فرموده ، تخلف نمود ، ميرزا محمد خان پسر بزرگ او را گرفته ، حكم به قتلش فرمود و به توسط جناب شكر اللّه خان نورى از كشتن نجات يافته ، در ارگ شيراز محبوسش داشتند ، پس نواب فرمانفرما در تدارك و جمع‌آورى لشكر فارس برآمد و نواب شجاع السلطنه و چند نفر از شاهزادگان ديگر و پنج هزار نفر سوار و پياده از ايلات و شهرى را به قصد اصفهان از\r\n\r\n\r\n","description":"","footnote":"\r\n( 1 ) . در ناسخ التواريخ ، ج 2 ، ص 214 : روز چهاردهم شعبان وارد نگارستان كه از بيرون قلعه شهر است در اوطاقى كه معروف به دلگشاى مىباشد درآمد . در روضة الصفا ، ج 10 ، ص 151 ، نيز : ( 22 شعبان ) است .\r\n( 2 ) . در ناسخ التواريخ ، ج 2 ، ص 214 : ( چهاردهم شعبان ) ، در حقايق الاخبار ناصرى ، ص 23 : ( در چهاردهم شعبان وارد عمارت نگارستان گشت و دوم رمضان داخل دار الخلافه ) . در روضة الصفا ، ج 10 ، ص 151 : ( دويم رمضان به ارك مبارك رفته در 14 رمضان در دار الخلافه طهران جلوس نمود ) .\r\n( 3 ) . ر ك : ناسخ التواريخ ، ج 2 ، ص 221 .\r\n( 4 ) . ر ك : حقايق الاخبار ، ص 24 ، ناسخ التواريخ ، ج 2 ، ص 189 : ( نام او را در خطبه عادل شاه ياد كردند و بر سيم و زر على شاه نقش نمودند ) ص 190 .\r\n","page_name":" 762 ","page_number":778},
  {"content":"\r\n\r\nشيراز روانه داشت .\r\nو در اواخر شوال اين سال [ 1250 
  ] : اعليحضرت شاهنشاهى ، در دفع نواب فرمانفرما و نواب شجاع السلطنه و تسخير مملكت فارس يك‌جهت گرديد و برادر كهتر خود نواب فيروز - ميرزا « 1 » را براى حكومت مملكت فارس اختيار فرمود و منوچهر خان گرجى « 2 » معتمد الدوله را طلب نموده ، تسخير آن مملكت را در عهدهء او گذاشت و ميرزا ابو القاسم ذو الرياستين همدانى وزير سابق ممالك كرمانشاهان و لرستان و عربستان كه فاضلى بىنظير بود و محمد طاهر خان قزوينى كه از امراى نامدار بود با معتمد الدوله موافق فرمود و مستر لنزى « 3 » انگليسى و شيل صاحب « 4 » و چند نفر از صاحب منصبان انگليس و شش هزار نفر سپاه نظام و چند ارابه توپ به اتفاق ميرزا محمد خان ، پسر امير خان قاجار دولو ، خالوى حضرت مغفرت مآب نايب السلطنه و محمد خان سرتيپ ماكوئى و جعفر قلى خان سرتيپ ماكوئى و جعفر قلى خان سرتيپ قراچه داغى و محمود خان سرهنگ خوئى و منصور خان فراهانى و سليم خان چگنى ، مأمور خدمت نواب فيروز ميرزا و معتمد الدوله فرمودند و چون اين جماعت به كاشان رسيدند يك نيمه از سپاه در خدمت فيروز ميرزا و معتمد الدوله از راه اردستان و حدود يزد در حركت آمدند و نيمهء ديگر به اتفاق مستر لنزى به جانب اصفهان شتافتند و در اصفهان به سمع لنزى رسيد كه نواب شجاع السلطنه و شاهزاده حيدر قلى ميرزا و شاهزاده سليمان ميرزا فرزندان فرمانفرما با لشكرى انبوه به آهنگ اصفهان از شيراز بيرون شده ، نزديك به آباده آمده‌اند و مستر لنزى با افواج رزم‌آزموده و سوارهء افشار به تعجيل از اصفهان به ايزد خواست آمد و سد راه گشته ، مستعد جنگ نشست و نواب شجاع - السلطنه از آباده گذشته ، وارد منزل شولگستان كه پنج فرسخى قريهء ايزد خواست است ، شدند و روز ديگر مستر لنزى با افواج قاهره از ايزد خواست به جانب شولگستان و نواب شجاع السلطنه از شولگستان به جانب ايزد خواست حركت نمودند و چون يكديگر را ديدند هريك از جانبى صف‌آرائى نمودند و نواب شجاع السلطنه نيزهء بلندى را گرفته از پيش و پس صفوف خود رانده اين مصراع را مكرر برخواند : « بجز پير سالار لشكر مباد » و از هر دو جانب توپها را به سوى ديگرى انداختند و گلوله توپ توپچيان شاهنشاهى ، ارابه توپ فارسيان را هدف نموده كه جثه توپ سيصد منى از فراز ارابه بر خاك مذلت افتاد و طاقت صبر از سپاه نواب شجاع السلطنه برخاست و چندين توپ ديگر بر سواره و پيادهء فارسيان زدند و چندين اسب و سوار را انداختند و نواب شجاع السلطنه ، شجاعتها نمود و چندين بار تا نزديك توپخانه شاهى همىتاخت و مردمان خود را ترغيب به جنگ نمود و هيچ فايده نبخشود و شكست بر اردوى فارسيان افتاد « 5 » [ و 
  ] از راه و بيراه ، در ميان صحراى پر از برف ، افتان و خيزان رفتند تا به كوهستان رسيدند و ساعتى آرميدند و ناچار به جانب شيراز دويدند و خبر اين واقعه چون به شيراز رسيد ، امناى دولت\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 2 ، ص 221 .\r\n( 2 ) . ( منوچهر خان ايچ آقاسى معتمد الدوله ) ناسخ التواريخ ، ج 2 ، ص 221 .\r\n( 3 ) .  Mr . Lindsay \r\n( 4 ) .  Sheil Saheb  ، او در سال 1830 به آذربايجان آمد همسر او ليدى شيل كتابى در مورد وقايع ايران دارد كه در سال 1362 به ترجمه آقاى حسين ابو ترابيان تحت عنوان خاطرات ليدى شيل چاپ شده است . ( نشرنو ) ، در ناسخ - التواريخ از شيل نام برده نشده است . ر ك : حقايق الاخبار ، ج 2 ، ص 24 ، و ر ك : روضة الصفا ، ج 10 ، ص 157 .\r\n( 5 ) . ر ك : ناسخ التواريخ ، ج 2 ، ص 223 ، روضة الصفا ، ج 10 ، ص 159 .\r\n","page_name":" 763 ","page_number":779},
  {"content":"\r\n\r\nنواب فرمانفرما در تدبير اين واقعه دودل شدند و بزرگان فارس كه هريك در سال پيش به خسارت مالى و جانى از نواب فرمانفرما ، آزرده‌خاطر بودند ، دل را به جانب اعليحضرت محمد شاه انداختند و زبان را با نواب فرمانفرما داشتند و نواب فيروز ميرزا و منوچهر خان معتمد - الدوله و ميرزا ابو القاسم ذو الرياستين همدانى و محمد طاهر خان قزوينى از اردستان و حدود يزد در منزل آباده به اردوى مستر لنزى انگليس پيوستند و هزيمتيان فارس به شيراز نارسيده ، هريك به جانب وطن مألوف خود رفتند و نواب شجاع السلطنه و رضا قلى ميرزا وارد شيراز شدند و نواب فرمانفرما را به فرار از شيراز التماس نمودند و چون فرمانفرما ، فرار را بر خود عار دانست نواب رضا قلى ميرزا نايب الاياله و تيمور ميرزا و نجف قلى ميرزا والى پسران نواب فرمانفرما و والدهء آنها و زوجات و اولاد و آنچه زر و جواهر مادام زندگانى ذخيره داشتند برداشته ، بر اسبها نشسته ، صبح زود شيراز را بدرود گفته ، از دروازه باغ شاه ، به شتاب تمام از راه شولستان ممسنى و زيدون بهبهان و جراحى و فلاحى به محمره رفته ، در كشتى نجات نشسته ، وارد بصره گشته ، بعد از آسايش از رنج سفر به بغداد رسيده ، در بستر استراحت غنودند و در همان روزى كه اين شاهزادگان از شيراز بيرون شدند ، زوجات نواب فرمانفرما هريك اندوخته خود را به توسط خدمه خويش به خانه علما و بزرگان شيراز روانه داشتند و اوباش شهرى چون از اين كار خبردار شدند بيشتر آن ذخائر « 1 » را از جمله آنها گرفته ، هر بينوائى با ساز و نوا گرديد ، پس جماعت اوباش به اين قدر قناعت نكرده به جانب خانه‌هاى اولاد نواب فرمانفرما و منتسبين آنها كه در خارج از ارگ وكيلى بود ، شتافته ، آنچه را يافتند به غارت بردند و چون نواب فرمانفرما اين هنگامه را شنيد ، از تقاعد در شيراز و تخلف از نصيحت پسران خود پشيمان و به مشقت تمام سه چهار اسب بدست آورده با شجاع السلطنه و چند نفر ديگر به عزم رسيدن به شاهزادگان سوار شدند و چون به دروازه باغشاه رسيدند على اكبر خان نفر كه با تفنگچيان ايلات ، مستحفظ دروازه بود ، آنها را دفع و منع نمودند و لابد گشته ، عود به ارگ فرمودند و روز ديگر در شيراز شهرت افتاد كه سپاه اعليحضرت محمد شاه ترك آذربايجانى آمده و زبان فارسى را ندانند و سردار آنها فرنگى است ، وارد هرجا شوند ، اهلش را كشته ، اموالش را به غارت مىبرند « 2 » و اوباش و كسبه شيراز از اين خبر وحشت نموده ، ازدحام كرده ، در شهر و بازار فرياد مىنمودند كه : ما جز حسين على شاه خود شاه ديگرى را نخواهيم و به ازدحام تمام در ميدان ارگ آمدند و نواب فرمانفرما با لباس سلطنت از ارگ درآمده ، در عمارت كاخ بر اورنگ شاهى نشست و ميرزا محمد خان پسر قوام الملك را كه مدتى در حبس بود ، درآورده ، به طمع خدمتگزارى ، خلعت داده ، منصب كلانترى را كما فى السابق به او عنايت فرمود و محمد على خان ايلخانى را احضار نمود و ايلخانى وحشت كرده ، انكار نمود و نواب شجاع السلطنه با چندين نفر به جانب خانه او رفتند و ايلخانى از خانه خود به خانه جناب ملجأ انام شيخ ابو تراب امام جمعه شيراز پناه برد و نواب شجاع السلطنه به خانهء جناب امام جمعه رفت و شمشير براى كشتن ايلخانى بركشيد و جناب امام ممانعتها فرمود و نصيحتها نمود و شجاع السلطنه را بىنيل مقصود روانه فرمود ، ليكن اوباش شهرى ، خانه ايلخانى را غارت كرده ، آنچه را يافتند ، بردند ، حتى درها و\r\n\r\n\r\n","description":"","footnote":"\r\n( 1 ) . در متن : ( زخاير ) .\r\n( 2 ) . در متن : ( بردند ) .\r\n","page_name":" 764 ","page_number":780},
  {"content":"\r\n\r\nپنجره‌ها و سنگهاى ازاره را . و جناب معتمد الدوله به پيامهاى دل‌پسند ، خاطر نواب فرمانفرما را چنان بياسود كه براى ورود او و همراهانش تدارك ضيافت ديده ، مهماندار معين فرموده ، در اميد مصالحه و موافقت بيارميد و نواب فيروز ميرزا و معتمد الدوله با اردو و همراهان ، از آباده همه‌جا در ميان برف و سرما تاخته ، روز بيست و هشتم ماه ذيقعده اين سال : [ 1250 
  ] « 1 » با خاطر جمع از تنگ اللّه اكبر وارد جلگاه شيراز گشته ، در باغ نو ، ربع فرسخ صبوى شيراز نزول كرده ، اطراف باغ را لشكرگاه نمودند و بيشتر چاكران قديمى فرمانفرما و تمامت اعيان فارسى به استقبال آنها شتافتند و روز بيست و نهم اين ماه ذيقعده اين سال از دروازه اصفهان شيراز با توپخانه و افواج سرباز وارد شهر شدند و ارگ « 2 » را بر نواب فرمانفرما محاصره نموده ، پيغام فرستادند كه در پس ديوار ارگ نشستن و در را بر خويش بستن و خود را به نافرمانى در خدمت پادشاه بدنام - داشتن نه راه خردمندى است ، زمانى كه از خوزستان تا اقصاى بلوچستان دست قدرت داشتيد ، كدام كار براى چنين روز پرداختيد ، اگر درب ارگ نگشائيد به گلوله توپ و يورش سرباز ، باروى ارگ را يكسان خاك كنند ، اگر اذن دهيد تا اين بنده حاضر حضور گردم و شما را از جانب پادشاه آسوده دارم و نواب فرمانفرما با اين سخن رضا درداد و نواب شجاع السلطنه با برادر همىگفت راه نجات در اين است كه بعد از حضور معتمد الدوله « 3 » را به يك ضرب شمشير دو نيمه كنم و چون سپاهش بىسالار گردد ، در اطاعت ما شوند و نواب فرمانفرما اين رأى را پسنديد و ميعادى گذاشت كه چون من فلان اشاره كنم ، تو هم كار خود را بساز و چون نواب فيروز - ميرزا و جناب معتمد الدوله داخل ارگ شدند ، نگاهبانان از دخول بيگانگان منعى ننمودند و جماعتى از سپاه نورسيده داخل ارگ شدند و نواب فرمانفرما در ايوانى نشست و نواب شجاع - السلطنه با شمشير در برابرش ايستاد و نواب فيروز ميرزا و معتمد الدوله سربندگى به نواب فرمانفرما فرود آوردند و صحبتهاى متفرقه همىداشتند و شجاع السلطنه در انتظار اشارهء فرمانفرما بماند تا آنكه امراى نظام ، نظم خارج ارگ را تمام نمودند و فيروز ميرزا و معتمد الدوله از ارگ درآمده ، سرباز قراول بر نواب فرمانفرما و شجاع السلطنه گماشتند و به نظم سپاه و انجام سيورسات و منزل پرداختند و نواب فيروز ميرزا و جناب معتمد الدوله در باغ نظر متصل به ارگ منزل نمودند و ميرزا محمد خان قاجار دولو در خانه رضا قلى ميرزا و ميرزا ابو القاسم ذو الرياستين در اندرون كوچك كريم خانى معروف به خانه ابو الفتح خان پسر حضرت مغفرت مآب وكيل كريم خان زند و محمد طاهر خان قزوينى در خانه آغابشير خواجه حرم نواب فرمانفرما نزول نمودند و در شب اين روز ، نواب فرمانفرما و نواب شجاع السلطنه را از ارگ درآورده ، به منصور خان فراهانى سپرده ، با يك فوج سرباز و جمعى سوار و شش ارابه توپ روانه طهران نمودند . « 4 »\r\nو عيد نوروز سنه قوىئيل در روز بيست و يكم ماه ذىقعده اين سال [ 1250 
  ] « 5 » : اتفاق افتاد و اعليحضرت جمشيد مرتبت ، محمد شاه ، جشن نوروزى را در دار الخلافه طهران به سر\r\n\r\n\r\n","description":"","footnote":"\r\n( 1 ) . برابر با 28 مارس 1835 .\r\n( 2 ) . ( در قلعه ارگ ) ناسخ التواريخ ، ج 2 ، ص 223 .\r\n( 3 ) . ر ك : ناسخ التواريخ ، ج 2 ، ص 229 .\r\n( 4 ) . ر ك : ناسخ التواريخ ، ج 2 ، ص 230 ، روضة الصفا ، ج 10 ، ص 160 .\r\n( 5 ) . برابر با 21 مارس 1835 .\r\n","page_name":" 765 ","page_number":781},
  {"content":"\r\n\r\nرسانيد و در روز سيزدهم ماه ذىحجه اين سال « 1 » منصور خان سرتيپ فوج فراهان ، نواب - حسين على ميرزا فرمانفرما و نواب شجاع السلطنه حسن على ميرزا را به منزل « كناره گرد » « 2 » يك منزلى طهران رسانيده ، مراتب را به پايه سرير اعلى معروض داشت و محمد باقر خان بيگلربيگى طهران با چند نفر از مردم دژخيم حسب الامر به « كناره گرد » آمده نواب شجاع السلطنه را از زيور هر دو چشم عارى نمودند « 3 » و روز ديگر آن دو برادر را از يكديگر جدا كرده ، وارد شهر طهران داشته ، هريكى را در منزلى فرود آوردند و نواب فرمانفرما در بيست و ششم ماه ربيع اول سال 1251 « 4 » از مرض و با در طهران به جهان جاويد خراميد و كسى جز حاجى ميرزا حسن ناظر مازندرانى و حاجى آقا جوهر خواجه‌باشى تا اواخر عمر با او همراهى نكرد « 5 » و نواب شجاع - السلطنه با عالم نابينائى ساخته ، مدتها زندگانى نمود [ و 
  ] در حدود سال 1269 وفات يافت .\r\n فغان زين ستمكارهء كوژپشت * يكى را نپرورد كاخر نكشت \r\nو نواب فرمانفرما ، از سال 1214 بىتخلل غير ، تا پنج ماه پيش از وفات بر وسادهء فرمانروائى مملكت فارس به آسايش تمام تمكن داشت و او را نوزده نفر پسر بود : 1 - نواب - رضا قلى ميرزا نايب الاياله ، 2 - نواب امام قلى ميرزا ، غضنفر الدوله ، 3 - نواب نجف قلى ميرزا والى ، 4 - نواب نصر اللّه ميرزا ، 5 - نواب تيمور ميرزا حسام الدوله ، 6 - نواب شاهرخ ميرزا ، 7 - نواب - جهانگير ميرزا ، 8 - نواب اكبر ميرزا ، 9 - نواب كيخسرو ميرزا ، 10 - نواب اسكندر ميرزا ، 11 - نواب محمد ميرزا ، 12 - نواب نادر ميرزا ، 13 - نواب محمد كاظم ميرزا ، 14 - نواب داراب ميرزا ، 15 - نواب كامران ميرزا ، 16 - نواب ايرج ميرزا ، 17 - نواب منوچهر ميرزا ، 18 - نواب طهماسب ميرزا ، 19 - نواب سلطان ابراهيم ميرزا . « 6 »\r\nو از مآثر مغفرت مآب فرمانفرما در شيراز باغ نو است كه در سال 1225 به اتمام رسانيده است چنان كه شاعر يافه‌باف خيره‌سر محمد على چرخ‌گر براى تاريخ آن گفته است :\r\n شعرا از جانشان رفت رمغ * تا كه تاريخ باغ شد هكرغ \r\nو عمارت آينه‌خانه كاخ باغ نظر « 7 » وكيلى است ، و جناب معتمد الدوله ، بعد از انفاذ نواب - فرمانفرما به طهران ، چون كياستى باسياست داشت ، به اندك زمانى كار مملكت فارس را به نظام رسانيد و امور ملكى را به استقامت بازداشت و خاطر اعلى حضرت شاهنشاهى را از اين رهگذر آسوده نمود و شهريار تاجدار چون از جناب ميرزا ابو القاسم قائم‌مقام خاطرى آزرده داشت « 8 » ، براى آنكه آن زمان كه جناب معزى اليه به وزارت آذربايجان برقرار گرديد ، بر مراد حضرتش\r\n\r\n\r\n","description":"","footnote":"\r\n( 1 ) . برابر با 12 آوريل 1835 .\r\n( 2 ) . واقع در 21 ميلى جنوب غربى رى .\r\n( 3 ) . ر ك : ناسخ التواريخ ، ج 2 ، ص 230 ، حقايق الاخبار ، ص 24 .\r\n( 4 ) . برابر با 22 ژوئيه 1835 ، ر ك : ناسخ التواريخ ، ج 2 ، ص 231 .\r\n( 5 ) . در ناسخ التواريخ ، ج 2 ، ص 230 آمده : او در هنگام مرگ نه خادمى داشت و نه پولى تا براى دارو صرف كند . ر ك :\r\nروضة الصفا ، ج 10 ، ص 161 .\r\n( 6 ) . ر ك : روضة الصفا ، ج 10 ، ص 161 ببعد .\r\n( 7 ) . اين باغ در محل فعلى موزه پارس قرار داشته و مشتمل بر عمارت كلاه‌فرنگى و ارگ كريم خانى و ديوانخانه هم بوده است . بناهاى تاريخى و آثار هنرى جلگه شيراز ، بهروزى ، ص 159 .\r\n( 8 ) . ر ك : روضة الصفا ، ج 10 ، ص 16 ببعد .\r\n","page_name":" 766 ","page_number":782},
  {"content":"\r\n\r\nرتق و فتق امرى را نمىنمود و بعد از جلوس شاهنشاه بر اريكه سلطنت قلب شهريارى را با خود صافى نداشت و پيوسته خاطر مبارك را نارضامند مىداشت تا آنكه آن اعليحضرت در قيد و بند جناب قائم‌مقام يكجهت گرديد ،\r\nو در شب بيست و چهارم ماه صفر سال 1251 « 1 » جناب معزى اليه را در باغ نگارستان طهران احضار فرمود و بعد از ورود محبوسش داشتند و در شب شنبه سلخ همين ماه صفر « 2 » ، او را خبه كرده ، جنازه‌اش را در جوار حضرت شاهزاده عبد العظيم دفن نمودند . پس ، وزارت عظمى به جناب قطب الاقطاب حاجى ميرزا عباس ايروانى ، مشهور به حاجى ميرزا آقاسى « 3 » كه پادشاه جم‌جاه آن جناب را قطب فلك شريعت و مركز دايرهء طريقت مىدانست برقرار گرديد و جناب حاجى ، خلف الصدق مرحوم ميرزا مسلم ايروانى است ، در سال 1198 متولد شده و در سن جوانى با پدر خود كه در سلك علماى زمان منتظم بود ، به عتبات عاليات رفته ، در خدمت جناب آخوند ملا - عبد الصمد همدانى كه از فحول علما و عرفا بود ، متعلم گشته ، اختصاصى حاصل نمود و بعد از وفات آخوند ملا عبد الصمد در خدمت فضلاى ديگر تحصيل مراتب علميه نموده ، سرآمد فضلا شده ، مقبول عرفا گرديد ، پس مدتها در لباس فقر و درويشى سياحتها كرده ، به مكه معظمه و مدينه طيبه مشرف شده ، عود به آذربايجان نمود و در خدمت شاهزادگان و اعيان آذربايجان اعتبارى تمام حاصل نمود و حضرت وليعهد دويم محمد ميرزا ، حسن عقيدتى دربارهء آن جناب اظهار فرمود و پاره‌اى از علوم رسمى را نزد او آموخت و طريقه ورع و تقوى و عبادت و اذكار را از او دريافت فرمود و مشهور است كه وعدهء سلطنت و شاهنشاهى را از او شنيد و بعد از وصول به مدارج شاهنشاهى و واگذاشتن وزارت را به آن جناب ، احترامش را بيش از پيش مىفرمود و تكاليفى را كه از لوازم منصب وزارت است از آن جناب نخواست و مقالات او را بر كلمات هر كس مقدم مىداشت ، هرچه را مىگفت شاهنشاهش مىپذيرفت و اعليحضرت شاهنشاهى ، در اين سال [ 1251 
  ] : ولايتعهد دولت خود را برحسب اشارهء حضرت شهريار مغفور ، آقا محمد شاه ، به فرزند ارجمند خود ، حضرت ناصر الدين ميرزا ، عنايت فرمود و به افسر و خنجر مرصع و قباى كيانى مكلل به جواهر و بازوبند و زنار و نشان شير و خورشيد كه خاصه وليعهد است ، سروبر او را بياراست و جشنى ملوكانه ، چنان كه سزاوار شاهان است در طهران و تبريز برپاى داشتند و چون نواب فيروز ميرزا ، فرمانرواى فارس و جناب منوچهر خان معتمد الدوله ، نواب فرمانفرما و نواب شجاع السلطنه را انفاذ طهران داشت و اهالى تمامت مملكت فارس ، سر در چنبر اطاعت درآوردند و حكمرانان بلوكات به شيراز آمده ، هريك قرار ماليات و صوادر و عوارض خود را داده ، عود به منازل خود نمودند و ميرزا محمد على مشير الملك را رئيس دفترخانه فارس فرموده ، رجوع محاسبات و حواله‌جات را به او داشتند و ضبط بلوك فسا را از نواب ميرزا ابو الحسن خان داماد فرمانفرما گرفته ، به ميرزا محمد حسين وكيل مملكت فارس ، برادر مهتر\r\n\r\n\r\n","description":"","footnote":"\r\n( 1 ) . برابر با 20 ژوئن 1835 .\r\n( 2 ) . برابر با 26 ژوئن 1835 ، ر ك : ناسخ التواريخ ، ج 2 ، ص 236 ، روضة الصفا ، ج 10 ، ص 165 .\r\n( 3 ) . ر ك : ناسخ التواريخ ، ج 2 ، ص 241 ، صدر التواريخ ، از ص 152 تا 195 . در حقايق الاخبار ، ص 25 ، مىخوانيم : ( از اين صدارت كار مملكت به خسارت رسيد ، امور ملكى مختل گشت و حقوق ديوانى لم يصل آمد . ) و ر ك :\r\nروضة الصفا ، ج 10 ، ص 167 .\r\n","page_name":" 767 ","page_number":783},
  {"content":"\r\n\r\nنواب ميرزا ابو الحسن خان واگذار نمودند .\r\nو در ماه صفر اين سال [ 1251 
  ] : نصير خان بيگلربيگى خطه لار ، پسر عبد اللّه خان لارى و در ماه ربيع اول اين سال ، ميرزا منصور خان بهبهانى والى نواحى كوه‌گيلويه پسر ميرزا سلطان - محمد خان وارد شيراز گشته مورد عنايت شده ، هريك عود به مقر حكومت خود نمودند .\r\nو در اواسط ماه رجب 1252 : جناب معتمد الدوله ، محمد على خان ايلخانى و آقا ميرزا محمد مشهور به فسائى ضابط حومه شيراز و نيريز و اصطهبانات و داراب را به خيالات دور و دراز ، مأخوذ داشته ، مدت دو ماه و نيم در حبس گذاشت ، پس آنها را با يك‌صد سوار روانه طهران نمود « 1 » و چون به منزل ده بيد قونقرى « 2 » ، شش منزل شمالى شيراز رسيدند ، چاپار براى مرخصى آنها از دار الخلافه در رسيده ، مطلق العنان شدند ، ليكن شرفيابى حضور مبارك اعليحضرت شاهنشاهى را پيشنهاد خود داشته ، به جانب طهران شتافتند و بعد از ورود مورد عنايت گشته ، ايلخانى ، خانه خريده ، متوطن گرديد و آقا ميرزا محمد به منصب جليل استيفا سرافراز شده ، ملازم ركاب گرديد و چون ميرزا محمد حسين وكيل فارس اين اخبار را شنيد از فسا به جانب طهران رفت و بعد از ورود ، او هم به منصب جليل استيفاى ديوانى و وكالت برقرار شده ، ملازم ركاب گرديد و چون ولى خان « 3 » پسر خوب يار خان بكش ممسنى ، ساليان دراز به راهزنى كاروان بندر بوشهر و بهبهان و شوشتر و آزار و غارت همسايگان نزديك و دور مىپرداخت « 4 » ، چنان كه وقتى قصبه كازرون را غارت نمود و اگر كار بر او سخت مىشد به قلعه سفيد « 5 » كه شرح حال او در ذيل قلعه‌جات فارس ، در اين كتاب فارسنامه ناصرى بيايد ، پناه مىجست و نواب حسين على ميرزاى فرمانفرما ، براى استمالت ولى خان ، دختر او را در حباله نكاح پسر خجسته‌سير خود ، نواب تيمور ميرزاى حسام الدوله درآورد و فايده ناكرده پيشتر از بيشتر ، دزدى و آزار همسايگان مىنمود و چون در اين سال تمامت بزرگان فارس به شيراز آمده ، از خدمت جناب معتمد الدوله با نيل مقصود عود مىنمودند ، ولى خان ممسنى صاحب قلعه سفيد مانند ديگران در ماه جمادى - دويم سال 1251 وارد شيراز گشته ، مورد نوازش معتمد الدوله گرديد و جمعى از يافه‌بافان كه خبر از طمع معتمد الدوله داشتند به عرض او رسانيدند كه ولى خان ممسنى خود و خوب يار خان پدرش ، مدتها و قرنها ، مال التجاره از كاروانها به غارت برده و انواع قماشهاى نفيس هندى و شالهاى كشميرى را ذخيره نموده و در اوايل همين سال كه شاهزادگان رضا قلى ميرزا نايب الاياله و تيمور ميرزا حسام الدوله و نجف قلى ميرزاى والى ، ذخاير جواهر چندين ساله فرمانفرمائى را برداشته از ممسنى عبور نمودند نيمهء آن جواهر را ولى خان به نام سلامت - روى از آنها گرفته ، بر ذخيره‌هاى سابق خود بيفزود و چون بر جناب معتمد الدوله طمعى غالب بود به قاعده حب الشىء يعمى و يصم ، آن جناب از ولى خان مطالبه جواهر تابان و لآلى رخشان فرمود « 6 » و ولى خان از آمدن به شيراز پشيمان گشته ، در كار خود فروماند و در خلاصى چاره‌اى\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 2 ، ص 231 .\r\n( 2 ) . ر ك : فارسنامه ناصرى ، گفتار دوم .\r\n( 3 ) . ر ك : ناسخ التواريخ ، ج 2 ، ص 231 .\r\n( 4 ) . ر ك : روضة الصفا ، ج 10 ، ص 176 .\r\n( 5 ) . ر ك : فارسنامه ناصرى . گفتار دوم ، و ناسخ التواريخ ، ج 2 ، ص 232 و 233 ، و روضة الصفا ، ج 10 ، ص 175 .\r\n( 6 ) . ر ك : روضة الصفا ، ج 10 ، ص 177 .\r\n","page_name":" 768 ","page_number":784},
  {"content":"\r\n\r\nجز تصديق نيافت ، پس به اولياى دولت معروض داشت كه من مردى صحراگرد و بيلميزم « 1 » و جواهر نشناسم مگر آنكه سنگهاى گرد و پهن و دراز و سبز و سرخ و زرد به دست من آمده ، در بيغوله‌هاى كوهستان و ماهور پنهان داشته‌ام كه جز مرا بر آن ذخائر خبرى نيست ، اگر مرد امينى را با من انفاذ داريد اين سنگهاى رنگارنگ كه براى امثال من فايده ندارد نثار پاى او كنم و قلعه سفيد را به تصرف دهم و خود را از تشويش درآورده ، چون ديگران در كار رعيتى زحمت كشيده ، آسوده‌خاطر شوم . پس جناب معتمد الدوله براى جمع‌آورى اين جواهر ، محمد طاهر خان قزوينى « 2 » را اختيار نمود و جماعتى از سرهنگان و سركردگان پياده و سواره و چند ارابه توپ ، در اواسط ماه رجب اين سال به اسم انتظام نواحى شولستان و كوه‌گيلويه به مرافقت ولى خان انفاذ داشت و بعد از ورود به صحراى نورآباد ممسنى ، ولى خان به وعده وفا نمود و كوتوالهاى خود را از قلعه سفيد به زير آورد و قلعه را به محمد طاهر خان قزوينى واگذاشت و حسن على خان بيات زرندى با فوج زرند بر فراز قلعهء سفيد رفته ، برنشستند و چون محمد طاهر خان دست ولى خان را از قلعه سفيد كوتاه ديد ، مغرور گشته ، تكاليف شاقه بر او نمودند و به سختى مطالبه جواهرات و اشياء نفيسه از او داشتند و از احترام او كاسته ، سخنان زشت به او گفتند و قصد محافظت او را نمودند و جوان فرشته « 3 » سيمائى از خويشان ولى خان مطمح نظر طمع‌كاران اردو گشته ، كار را از مطايبه به معاتبه ، پس به مجادله رسانيدند و جنگ چاكران ، در سركردگان سرايت نموده ، در آن شب تار از جماعت الوار گلوله چون باران بر اهالى اردو مىباريد و سربازان خواب‌آلوده و توپچيان بىخبر بناى توپ و تفنگ‌اندازى را گذاشتند و بيشتر به خطا انداختند و محمد طاهر خان و جعفر قلى خان قراچه داغى و رضا قلى خان قاجار سرهنگ و سليم خان چگنى و سركردگان طوايف ايلات قزوين از خوابگاه درآمده ، به مدافعه كوشيدند ، چون حاصلى نديدند راه كوه و صحرا را گرفتند و در آن شب نزديك به هزار نفر از اهالى اردو كشته گشت و محمد طاهر خان و سرهنگان افواج اسير الوار شدند و چون روز شد اهالى اردوى بىسالار اين واقعه را براى جناب معتمد الدوله « 4 » نگاشتند و آن جناب از سوء سلوك سركردگان اردو ، كف افسوس بر زانو زده ، چندين‌بار اين قطعه مرحوم ميرزا - ابو القاسم قائم‌مقام فراهانى برخواند :\r\n آه ازين قوم بىحميت بىدين « 5 » * ترك رى و كرد خمسه و لر قزوين\r\nرو به خيار و كدو ، روند چو رستم * پشت به خيل عدو كنند چو گرگين \r\nو ولى خان بعد از چند روز محمد طاهر خان و سركردگان را مرخص كرده ، عود به شيراز نمودند و معتمد الدوله ، محمد طاهر خان را نايب الحكومه شيراز نمود « 6 » و حكم به احضار سپاه متفرقه و چريك فارس فرموده ، به اندك زمانى حاضر شدند و نواب فيروز ميرزا و جناب معتمد - الدوله در اوائل ذىقعده اين سال از شيراز به جانب شولستان ممسنى و كوه‌گيلويه نهضت نمودند و محمد طاهر خان نايب الحكومه بلوك فسا را به ميرزا عبد اللّه خان برادر كهتر ميرزا - محمد حسين وكيل فارس واگذاشت و ولى خان ممسنى بعد از غلبه بر اردو و گرفتارى سردار و\r\n\r\n\r\n","description":"","footnote":"\r\n( 1 ) . بيلمز : كلمه تركى به معنى : نمىداند ، در فارسى مرادف نادان است . ( دهخدا )\r\n( 2 ) . در روضة الصفا ، ج 10 ، ص 178 : ( محمد خان قزوينى ) .\r\n( 3 ) . ر ك : روضة الصفا ، ج 10 ، ص 178 .\r\n( 4 ) . در متن : ( معتمدوله ) .\r\n( 5 ) . ر ك : روضة الصفا ، ج 10 ، ص 179 .\r\n( 6 ) . ر ك : ناسخ التواريخ ، ج 2 ، ص 235 - 234 .\r\n","page_name":" 769 ","page_number":785},
  {"content":"\r\n\r\nسركردگان در دست او ، چندين‌بار به جانب قلعه سفيد يورش برده ، حسن على خان سرهنگ و فوج زرند او را دفع نمودند و چون از بازگرفتن قلعه مأيوس گشت و خبر حركت اردو را از شيراز شنيد ، خود را به كوهستان و ماهور ميلاتى كه شرح آن در ذيل بلوكات فارس در اين فارسنامه ناصرى بيايد ، انداخت و هر روز در منزلى توقف داشت و عيال خود و اتباعش را به باقر خان پسر خود سپرده ، به جانب قلعه گل و گلاب « 1 » كوه‌گيلويه كه شرح آن در ذيل قلعه‌جات اين كتاب بيايد ، به اميدوارى از خواجه حسين قلعه‌گلابى روانه داشت و خواجه حسين آنها را در قلعه گل كه چندان استحكامى ندارد جاى داد .\r\nو عيد نوروز سنه پيچين‌ئيل در روز دويم ماه ذىحجه اين سال « 2 » اتفاق افتاد و اعليحضرت شهريار معدلت‌شعار ، محمد شاه قاجار جشن نوروزى عجم را برپا داشته ، چندان زر و سيم ببخشيد كه خزانه تهى گرديد .\r\nو نواب فيروز ميرزا و معتمد الدوله ، چون به شولستان رسيدند ، اثرى از ولى خان نديدند ، اسمعيل خان قراچلو را مأمور به رفتن ماهور ميلاتى و گرفتن ولى خان فرموده ، اردو را از شولستان گذرانيده ، براى گرفتن باقر خان و عيال ولى خان به جانب قلعه گل و گلاب « 3 » حركت نمودند و چون به منزل دوگنبدان دوازده فرسخ مشرقى بهبهان رسيدند ، ميرزا منصور خان ، والى كوه‌گيلويه و بهبهان به استقبال آمده ، انواع خدمتگزارى را نمود و خواجه حسين قلعه گلابى را حاضر داشته ، مورد عنايتش نمود و چون اردو نزديك قلعه گلابى رسيد ، خواجه حسين عيال خود و اتباع خود را از قلعه بيرون آورد و قلعه گلاب را كه مشرف بر قلعه گل ، نشيمن باقر خان و عيال ولى خان است ، به تصرف اهالى اردو داده ، سيصد نفر سرباز ، بر فراز قلعه گلاب رفتند و اردو جوانب قلعه گل را فروگرفت و سربازان قلعه گلاب دهان تفنگها را به جانب قلعه گل ، گشاد دادند و عرصه را بر باقر خان و جماعت ممسنى تنگ نمودند و چون مردمان باقر خان خود را غريق درياى گرفتارى ديدند ، آنچه زن جوان بود ، دو نفر دو نفر از خوف اسيرى و ننگ بىسيرتى گيسوها را بر يكديگر گره زده ، از فراز كوه قلعه گل كه اقلا پانصد ذرع بلندى داشت خود را به زير انداختند و مابقى اسير گشته ، باقر خان و اتباعش را مقيد نمودند . « 4 »\r\nو نواب فيروز ميرزا و معتمد الدوله با نيل به مقصود در اوايل ماه صفر سال 1252 كه اوايل وصول آفتاب عالمتاب به برج جوزا بود وارد شيراز شدند و در خارج دروازه باغشاه برجى ساختند و معادل هفتاد هشتاد نفر از قبيلهء ولى خان و اهالى شول جورگ كام فيروز را كه با ولى خان دوستى و همراهى داشتند ، زنده در ثخن « 5 » آن برج گذاشته ، سرهاى آنها را از سوراخهاى برج بيرون كرده ، مردمان شهرى آب و نان به آنها مىدادند و تا چند روز ، زنده بماندند و اسماعيل خان\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 179 .\r\n( 2 ) . برابر با 21 مارس 1836 .\r\n( 3 ) . ر ك : ناسخ التواريخ ، ج 2 ، ص 234 ، فارسنامه ناصرى ، گفتار دوم ، قلعه‌هاى كوهى مملكت فارس ، رضا قلى خان هدايت را قصيده‌اى است به مطلع :\r\n فتح گلاب و گل و صطخر سپيد است * فصل گلاب و گل و شراب و نبيد است \r\n( روضة الصفا ، ج 10 ، ص 179 )\r\n( 4 ) . ر ك : روضة الصفا ، ج 10 ، ص 179 .\r\n( 5 ) . ثخن : در لغت به معنى ستبر و سخت گرديدن و ستبرى و قطر و ضخامت است ( معين ) . و حشو ( دهخدا ) . احتمالا « سجن » به معنى زندان است .\r\n","page_name":" 770 ","page_number":786},
  {"content":"\r\n\r\nقراچلو سركردهء سوار قراچلو كه در ماهور ميلاتى همه‌جا و همه روز در پى ولى خان مىتاخت و اثرى از او نمىيافت در اوائل ماه ربيع اول اين سال ، چون بر فراز پشته‌اى برآمد ، ولى خان را در پشت آن پشته ، با پنج شش نفر سوار ، خفته ديد ، بىغائله او را در خواب دستگير نموده ، روز ديگر وارد كازرون گشته ، اين مژده را به معتمد الدوله رسانيدند و او را به شيراز آورده با دو نفر پسران او ، باقر خان و هادى خان روانه طهران و از طهران به اردبيل « 1 » ، پس به تبريز بردند و سالها زنده بماندند تا در تبريز بتدريج بدرود زندگانى نمودند .\r\nو اعليحضرت شاهنشاهى به عزم تسخير هرات ، سپاه ظفرپناه ممالك را احضار فرمود و به اندك زمانى در جوانب طهران حاضر شدند و روز يكشنبه هيجدهم ماه ربيع اول اين سال « 2 » ، موكب و الا از باغ نگارستان طهران حركت نمود و در منزل اول ، محمد قلى خان ايل‌بگى ، برادر كوچك محمد قلى خان ايلخانى از فارس آمده ، پناه به اصطبل جناب حاجى ميرزا آقاسى ، وزير اعظم برد و بعد از چند روز ، عريضه جناب معتمد الدوله ، از شيراز به دربار معدلت شعار رسيد كه محمد قلى خان ايل‌بيگى ، هر روزه در نواحى فارس ، مشغول به دزدى و بىنظمى است و اعليحضرت شاهنشاهى محمد على خان ايلخانى و ميرزا محمد حسين وكيل فارس و آقا ميرزا محمد فسائى را كه حاضر ركاب و خصم معتمد الدوله بودند ، احضار فرموده ، مؤاخذه نمود ، آنها به عرض رسانيدند كه معتمد الدوله بر خلاف واقع عرض نموده است ، براى آنكه محمد قلى خان ايل‌بيگى ، مدتى است از ظلم معتمد الدوله فرار كرده ، به اصطبل جناب حاجى ، پناه آورده و حاضر خدمت است و جناب حاجى ميرزا آقاسى ، تصديق بر صدق مقالات فارسيان نمود و در همان روز ، فرمان عزل منوچهر خان معتمد الدوله را از وزارت فارس و فرمان وزارت جناب ميرزا محمد تقى قوام الدوله صادر گشته ، وزير سابق را احضار ركاب ظفرآيات و وزير لاحق را مأمور به سفر فارس فرمودند « 3 » و چون چمن فيروزكوه « 4 » ، لشكرگاه سپاه ظفرپناه گرديد ، فرستادهء اللّه يار خان آصف الدوله والى خراسان رسيد كه مرض و با در اين نواحى شايع گشته و مردمش متفرق شده ، بهتر آن است كه اعليحضرت شاهنشاهى تسخير هرات را به ديگر وقت حوالت دهد و شهريار معدلت‌شعار ، عرفت - اللّه بفسخ العزايم « 5 » ، برخوانده ، تسخير هرات را به تنبيه تركمانان تكه و يموت و گوكلان تبديل فرمود و نزديك به چهل روز در چمن فيروزكوه ، توقف نمود و جناب معتمد الدوله برحسب احضار ، حاضر ركاب ظفر انتساب گرديد و بعد از چند ماهى مأمور به نظم سرحد عراقين و حكومت كرمانشاهان و خوزستان و لرستان و بختيارى گشته ، به اندك زمانى ، تمامت اين نواحى را منتظم نمود و محمد على خان ايلخانى و محمد قلى خان ايل‌بيگى فارس به مصاحبت جناب ميرزا - محمد تقى قوام الدوله ، از فيروزكوه ، مرخص شده ، ايلخانى در طهران بماند و ايل‌بيگى و قوام - الدوله به جانب فارس شدند و ميرزا محمد حسين وكيل فارس و آقا ميرزا محمد فسائى ، برادر كهتر او مأمور به ملازمت ركاب گشتند و موكب همايون در سيم جمادى اول « 6 » از فيروزكوه نهضت\r\n\r\n\r\n","description":"","footnote":"\r\n( 1 ) . در متن : ( ارده‌بيل ) .\r\n( 2 ) . برابر با 3 ژوئيه 1839 .\r\n( 3 ) . ر ك : روضة الصفا ، ج 10 ، ص 180 .\r\n( 4 ) . ر ك : روضة الصفا ، ج 10 ، ص 180 .\r\n( 5 ) . از حضرت على بن ابيطالب ( ع ) است .\r\n( 6 ) . برابر با 16 اوت 1836 .\r\n","page_name":" 771 ","page_number":787},
  {"content":"\r\n\r\nفرموده ، از محال كوه سفيد « 1 » گذشته تا منزل شاهكوه « 2 » ، عنان نكشيد و در آن منزل بعضى از بزرگان يموت و گوكلان حاضر درگاه گشته ، مورد عنايت شدند و موكب و الا ، بعد از چندين منزل از كنار آب گرگان « 3 » گذشته ، در نزديكى گنبد قابوس ، ميان قبايل گوكلان نزول اجلال فرمود و بزرگان آنها ، سيورسات و علوفه اردو را بر پشت اسبهاى سوارى خود گذاشته ، به لشكرگاه مىبردند و به رضاى خاطر پانصد نفر به رسم گروگان سپردند ، پس رايت منصور شاهى به جانب قبيله يموت افراشته گشت و به جانب بىبى شروان « 4 » كه از بناهاى حضرت قابوس وشمگير پادشاه گرگان است رفتند و قبيله يموت فرار كرده ، اموال و مواشى آنها ، عايد سپاه ظفرپناه گرديد و پادشاه غازى ، عزم مراجعت فرموده ، به جانب طهران ، نهضت نمود و منشور ايالت مملكت فارس را به نام نامى نواب فريدون ميرزا ، برادر كهتر اعليحضرت شاهنشاهى نگاشتند و او را به لقب فرمانفرمائى سرافراز داشتند و نواب فيروز ميرزا حكمران فارس ، مأمور به حكومت كرمان گرديد « 5 » و جناب ميرزا محمد تقى قوام الدوله به وزارت باقى بماند و نواب فريدون ميرزا فرمانفرما « 6 » ، در ماه شعبان اين سال : [ 1252 
  ] وارد شيراز گرديد و با تمامى فارسيان مهربانى فرمود و چون ميرزا احمد خان صندوقدار در مزاج فرمانفرما رسوخى تمام داشت ، مداخله در كار وزارت مىنمود و قوام الدوله رنجيده‌خاطر گشته ، از وزارت استعفا نمود و از دار الخلافه ميرزا جعفر مستوفى سوادكوهى به وزارت فارس مأمور گشته ، از طهران وارد شيراز گرديده ، در كار وزارت مداخلتى نتوانست نمود و ميرزا احمد خان حكومت فسا و داراب و نيريز و اصطهبانات را به ميرزا ابراهيم تبريزى كه از همراهان او بود واگذاشت و چون سالى گذشت و آقا ميرزا محمد فسائى از پيشگاه اعليحضرت شهريارى عود به شيراز نمود تمام بلوكات جمعى ميرزا احمد خان را حضرت فرمانفرما به آقا ميرزا محمد واگذاشت .\r\nو در ماه ذىقعده اين سال : [ 1252 
  ] نصير خان لارى ، بيگلربيگى لارستان و ميرزا - منصور خان بهبهانى والى كوه‌گيلويه و بهبهان ، وارد شيراز گشته ، هريك مورد عنايت شده ، بعد از چند ماهى با نيل مقصود عود به مقر حكومت خود نمودند .\r\nو عيد نوروز سنه تخاقوىئيل در شب سيزدهم ماه ذىحجه اين سال [ 1252 
  ] « 7 » : واقع گرديد و چون شاهنشاه كامگار ، محمد شاه قاجار جشن نوروزى را بپرداخت براى تسخير هرات عازم و جازم گرديد و فرمان احضار سپاه ظفرپناه ممالك محروسه صادر گرديد .\r\n[ و 
  ] در روز چهاردهم ماه صفر سال 1253 « 8 » اعليحضرت شاهنشاهى از شهر طهران به باغ نگارستان « 9 » نزول اجلال فرمود و به اندك زمانى هشتاد هزار نفر سوار و سرباز و هشتاد\r\n\r\n\r\n","description":"","footnote":"\r\n( 1 ) . واقع در 9 ميلى غرب دامغان .\r\n( 2 ) . واقع در 25 ميلى شمال دامغان .\r\n( 3 ) . مقصود گرگان‌رود است كه از جبال آلاداغ و حدود بجنورد سرچشمه گرفته و از كوهها و صحراى كوكلان و شهر قديم گرگان و دشت تركمن مىگذرد .\r\n( 4 ) . واقع در 16 ميلى غرب گنبد قابوس . ر ك : روضة الصفا ، ج 10 ، ص 183 .\r\n( 5 ) . ر ك : حقايق الاخبار ، ص 25 .\r\n( 6 ) . ر ك : روضة الصفا ، ج 10 ، ص 183 و 187 .\r\n( 7 ) . برابر با 21 مارس 1837 : ( در ساعت چهار و ربع از شب گذشته در روز سه‌شنبه سيزدهم ذى الحجه ) ناسخ - التواريخ ، ج 2 ، ص 248 .\r\n( 8 ) . برابر با 20 مه 1837 .\r\n( 9 ) . ر ك : ناسخ التواريخ ، ج 2 ، ص 249 ، روضة الصفا ، ج 10 ، ص 191 .\r\n","page_name":" 772 ","page_number":788},
  {"content":"\r\n\r\nرا به توپ حاضر ركاب گشته ، موكب اعلى در نوزدهم ماه ربيع دويم « 1 » اين سال از نگارستان نهضت فرمود ، بيست روز در چمن [ بسطام 
  ] « 2 » و بيست روز در صحراى سبزه‌وار ، توقف نموده ، بعد از انجام لوازم سفر ، از راه تربت شيخ‌جام به جانب هرات حركت فرمود و روز هفتم ماه شعبان اين سال « 3 » ، كنار قلعهء غوريان « 4 » كه از توابع هرات است لشكرگاه گرديد و بعد از چند روزى كه يورش به جانب قلعه بردند ، شير محمد خان افغان ، امان خواست و روز چهاردهم همين شعبان ، حاضر درگاه جهان‌پناه آمده ، مورد عنايت گرديد و اسد اللّه خان قاينى « 5 » با يك فوج لشكر خراسانى در قلعه غوريان اقامت نمودند و اردوى اعلى روز بيست و سيم ماه همين شعبان به اراضى هرات درآمد و در جانب شمال نزديك به مصلى لشكرگاه گرديد و افغانان از شهر هرات درآمده ، جنگى كرده ، شكست يافته ، باز به شهر شدند و روز ديگر اردوى شاهى حركت كرده ، در چمن سنگ سفيد ، اوتراق نمودند و هم در آن روز باز افغانان از شهر درآمده ، به جانب لشكرگاه تركتازى نموده ، عود به شهر نمودند و روز ديگر به فرمان شاهى ، جوانب هرات را محاصره نمودند و هر جانبى را به اميرى سپردند و هر روزه جنگ مىنمودند و در ميانه ميرزا جان مستوفى هرات از كامران ميرزا والى هرات فرار كرده ، پناهندهء درگاه ظفرپناه گرديد و روز ديگر شمس الدين خان افغان سردار از يارمحمد خان وزير كامران ميرزا رنجيده ، به حضرت شاهنشاه آمده ، مورد عنايت شاهانه گرديد .\r\nو در شب پانزدهم ماه رمضان اين سال [ 1253 
  ] « 6 » : در وقتى كه لشكر از هر دو جانب مشغول جنگ بودند ، يار محمد خان وزير بر فراز برج آمده ، فرياد برآورد كه دست از جنگ بداريد و فردا يك نفر از اعيان ايرانى به شهر درآيد و ما را از جانب پادشاه امان دهد تا سر بر خط فرمان گذاريم و روز ديگر برحسب فرمان شاهى عزيز خان مكرى كه سرهنگ يك فوج سرباز بود به شهر هرات رفته ، دو روز توقف كرده ، با عريضه كامران ميرزا و يار محمد خان ، عود به اردو نمود و معلوم گرديد كه مقصود والى و وزير آن است كه به دادن پيشكش و وجه نقد پادشاه را از تسخير هرات بازدارند و اعليحضرت شاهنشاهى ، اعتنائى به عرايض هراتيان نفرموده ، امر محاصره را سخت‌تر نمودند و چون زمان زمستان نزديك شد ، شاهنشاه غازى بفرمود تا اهالى اردو ، در خارج شهر هرات خانه‌ها از سنگ و گل و چوب استوار داشتند و در اندك زمانى ، شهرى در برابر شهرى بياراستند ، پس توپهاى قلعه‌كوب بريختند و بر ارابه گذاشته ، گلوله آنها را به جانب برج و باروى هرات بينداختند ؛\r\nو عيد نوروز سنه ايت‌ئيل در شب بيست و چهارم ماه ذىحجه اين سال [ 1253 
  ] « 7 » : اتفاق افتاد و اعليحضرت شهريار تاجدار ، محمد شاه قاجار در خارج هرات جشن نوروزى را گذرانيدند و\r\n\r\n\r\n","description":"","footnote":"\r\n( 1 ) . برابر با 23 ژوئن 1837 .\r\n( 2 ) . ر ك : حقايق الاخبار ، ص 26 .\r\n( 3 ) . برابر با 6 نوامبر 1837 .\r\n( 4 ) . ر ك : روضة الصفا ، ج 10 ، ص 204 .\r\n( 5 ) . ر ك : روضة الصفا ، ج 10 ، ص 204 .\r\n( 6 ) . برابر با 13 دسامبر 1837 .\r\n( 7 ) . برابر با 21 مارس 1838 : ( ده ساعت و چهار دقيقه از شب چهارشنبه ) ناسخ التواريخ ، ج 2 ، ص 258 .\r\n","page_name":" 773 ","page_number":789},
  {"content":"\r\n\r\nچند روز بعد از عيد نوروز مستر مك‌نيل « 1 » وزيرمختار دولت بهيه انگليس از طهران وارد اردوى اعلى گرديد و با خود انديشيد كه اگر شهر هرات ضميمه ممالك محروسه ايران گردد ، بىتأمل اهالى كابل و قندهار ، فرمان‌پذير پادشاه ايران گردند و حدود ممالك ايران به اراضى هندوستان پيوسته شود و مردم هندوستان پناهنده به دولت ايران گردند و كارگزاران انگليس را وقعى ننهاده ، اخراج كنند و به اين خيال اراده نمود كه پادشاه ايران را بىنيل مقصود از خارج شهر هرات برگرداند ، پس خدمت امناى دولت معروض داشت كه اجازه دهيد تا من به درون هرات رفته ، كامران ميرزا را مطمئن ساخته ، به حضرت آورم ، پس اذن خواسته به شهر هرات رفته ، كامران - ميرزا را در محافظت هرات جسور داشته او را از جانب دولت انگليس به مدد مال و آلات حرب و رجال اطمينان داده كه مردانه در حراست خود باشيد و از شهر هرات درآمده ، خدمت امناى دولت معروض داشت كه چندانكه سخن از بيم و اميد گفتم مفيد نيفتاد و كامران ميرزا از آن حصار بيرون نخواهد آمد « 2 » و از اين سخن مستر مك‌نيل انگليس [ ى 
  ] ، آتش خشم شاهنشاهى زبانه كشيد و بفرمود تا كار محاصره را سخت نمودند و توپهاى بزرگ را بر فراز پشته‌ها برده ، برج و باروى هرات را هدف گلوله ساختند .\r\nو در اوايل ماه صفر سال 1254 بلاى قحط و غلا در شهر هرات برملا گرديد و يارمحمد خان معادل دوازده‌هزار نفر از اهالى حومه و جوانب هرات كه در شهر توقف داشتند از هرات اخراج نمود ، چون شهريار عدالت‌شعار بدانست ، تمامت آنها را اطعام فرمود و زر و سيم عنايت نمود و آنها را انفاذ خراسان داشت و كامران ميرزا والى هرات با يارمحمد خان وزير مشورت نمود ، پس عريضه‌اى نگاشت و به درگاه جهان‌پناه فرستاد و در عنوان عريضه نوشت :\r\n اى باغبان چو باغ ز مرغان تهى كنى * كارى به بلبلان كهن‌آشيان مدار \r\nو خواستدار گرديد كه كسى از ملازمان حضرت به شهر رفته ، او را امان داده ، حاضر حضور مبارك گردد و برحسب حكم اولياى دولت حاجى ملا عبد المحمد محلاتى مأمور شده ، وارد هرات گرديد و كامران ميرزا را مطمئن ساخته كه روز ديگر به اتفاق حاجى ملا عبد المحمد شرفياب حضور معدلت دستور گردد و چون مستر مك‌نيل وزير مختار بهيه انگليس مطلع گرديد كسى را نزد كامران ميرزا فرستاد و پيغام داد كه هرگز از شهر بيرون ميا كه من كار را به خاطرخواه تو كنم . پس به امناى دولت معروض داشت كه فتح افغانستان براى شما باعث شوريدگى هندوستان است و به ملاحظه اتحاد دولتين ايران و انگليس ، بهتر آن است كه دست از محاصره برداشته ، شهر هرات را به كامران ميرزا گذاريد و راه طهران سپاريد و شاهنشاه غازى از اين سخن برآشفت و بفرمود كه مستر مك‌نيل سفيرى بىتجربه است و صلاح دين و دولت را ندانسته است و اعتنائى به سخن او نيست و كامران ميرزا ، از سفارشات مستر مك‌نيل مغرور گشته ، حاجى -\r\n\r\n\r\n","description":"","footnote":"\r\n( 1 ) .  Sir John Mac Neil  ( 1883 - 1795 ) او ابتدا در كمپانى هند شرقى خدمت مىكرد ( از 1816 ) و سپس در فاصله سالهاى 36 - 1824 ، به ايران آمد و ابتدا در مشاغل پزشكى و سپس سياسى خدمت مىكرد و در هيئت تحت سرپرستى  Sir Ellis  به تهران رفت و پادشاهى محمد شاه را تبريك گفت و بار ديگر در سال 1836 به ايران آمد و در سال 1838 كه مصادف با هنگام محاصره هرات است به اردوى ايران آمد كه وقايع آن را فوقا مىخوانيد .\r\n( ترجمه انگليسى ، ص 256 ح 86 ) و ر ك : ناسخ التواريخ ، ج 2 ، ص 296 .\r\n( 2 ) . ر ك : ناسخ التواريخ ، ج 2 ، ص 306 و 310 .\r\n","page_name":" 774 ","page_number":790},
  {"content":"\r\n\r\nملا عبد المحمد ، بىنيل مقصود از هرات درآمد .\r\nو در اواخر ماه صفر اين سال : [ 1254 
  ] محمد عمر خان پسر كهندل خان افغان قندهارى با چهارهزار نفر سوار افغان به درگاه شاهنشاهى آمده ، روى نياز بر خاك نهاده در زمرهء ملازمان ركاب مبارك برقرار گرديد و بعد از چند روز مأمور به دفع جلال الدين ميرزا ، پسر كامران ميرزا كه در نواحى فراه توقف داشت گرديد و آن نواحى را در تحت فرمان خديو زمان درآورد و جلال الدين ميرزا ، بيچاره گشته ، وارد اردو شده ، پناهنده اصطبل شاهى گرديد و نواب شاهزاده - محمد رضا ميرزا برحسب فرمان شاهنشاهى او را به منزل خود آورده ، پذيرائى « 1 » فرمود و توپچيان چنان عرصه را بر شهريان تنگ نمودند كه از صدمه گلوله‌هاى توپ قلعه‌كوب ، بسيارى از عمارات عاليه هرات را سافله كردند و باغات جوانب شهر از هر جانبى بيست فرسخ سى فرسخ از اشجار تهى گشته ، دهات و زراعات بيابانى ساده گرديد و مردم شهر هرات به سفارش مستر مك‌نيل وزير مختار انگليس ، متحمل اين زحمات گشته ، خوددارى مىنمودند و مستر مك‌نيل به حضور مبارك شاهنشاه رسيد و تمنا نمود كه وارد شهر هرات شده ، كامران ميرزا و يار محمد خان وزير را به حضور مبارك رساند و چون وارد شهر گرديد ، ده‌هزار تومان « 2 » وجه نقد به آنها داده و بگفت اين چند روز كه جنگ موقوف است ، شكستگيهاى برج و باروى شهر را مرمت كنيد و تا دو ماه ديگر خود را نگاه داريد كه كشتيهاى جنگى ما از درياى عمان به جانب سواحل فارس روند ، آن زمان جنگ پادشاه ايران از شما برخاسته ، تمامى سپاه خود را براى دفع لشكر دولت انگليس روانه فارس خواهد داشت و شما در مهد آسايش خواهيد بود و چون مستر مك‌نيل از شهر هرات عود نمود باز همان سخنان سابق را كه كاشف از يأس تسخير هرات بود ، اعاده نمود و شاهنشاه در خشم شده فرمود « 3 » تا مك‌نيل از اردو بيرون شود و به فرموده عمل نمود و به جانب طهران شتافت و نوشته از لندن به او رسيد كه خود به لندن آمده ، نائب خود را روانه اردوى شاهى بدار كه از كارها ما را خبر كند و بعد از رفتن مستر مك‌نيل از اردو ، پادشاه جهانگشا ، حكم فرمود تا دوباستيان « 4 » برآوردند كه هريك از حصار شهر ، برترى داشت ، پس چهار توپ قلعه‌كوب را كه وزن گلولهء هريك هفتاد و دو پوند بود « 5 » ، با آلات جرثقيل بر فراز اين دوباستيان « 6 » بردند و هر پوندى نود و شش مثقال است ، پس شبانه‌روز ، شهر را گلوله‌باران از دهان آن توپها نمودند و خانه‌ها خراب و مردمان كشته گشتند و روز ديگر اعليحضرت شاهنشاه ، سران سپاه را خواسته ، در كار يورش به جانب هرات مشورت فرمود ، تمامى آنها از در بندگى تعهد جان‌سپارى نموده ، روز ديگر يورش بردند و از خندق عميق شهر كه تا دامنه بارو ، پنجاه ذرع است و در ميانه سه فصيل كه آن را شير حاجى « 7 » نيز گويند ساخته‌اند و در پس هر فصيلى ،\r\n\r\n\r\n","description":"","footnote":"\r\n( 1 ) . در متن : ( پزيرائى ) .\r\n( 2 ) . ر ك : ناسخ التواريخ ، ج 2 ، ص 310 .\r\n( 3 ) . ر ك : ناسخ التواريخ ، ج 2 ، ص 311 .\r\n( 4 ) . همان باستيون  ( bastion )  فرانسوى است كه به معنى انبار مرتفعى كه در قلعه مىسازند و قلعه‌اى كه در آن اسلحه و ابزار جنگى ذخيره مىكنند ، مىباشد ( معين ) . ر ك : ناسخ التواريخ ، ج 2 ، ص 311 .\r\n( 5 ) . در ترجمه انگليسى ، ص 259 : 82 پوند . ر ك : ناسخ التواريخ ، ج 2 ، ص 311 .\r\n( 6 ) . در متن : ( باسفيان ) .\r\n( 7 ) . ر ك : ناسخ التواريخ ، ج 2 ، ص 313 . اصل اين كلمه معلوم نيست كه از كجا آمده اما از زمان صفويه به اين طرف استعمال شده و گويا به جاى ( مزغل ) امروزى است . ر ك : مجمع التواريخ ، ص 250 .\r\n","page_name":" 775 ","page_number":791},
  {"content":"\r\n\r\nجماعتى از افغانان با شمشير و تفنگ نشسته بودند ، گذشتند و به دامنهء حصار رسيده ، نردبانها گذاشته ، بعضى عروج بر بروج نمودند و افغانان هرات پاى مردانگى را فشرده ، چندين هزار نفر از لشكرى و شهرى كشته گشت و در آخر كار ، شهرى بر لشكرى چيره گشته آنها را از فراز برج و بارو بازگردانيدند و در ميانه از فارس خبر رسيد كه جهازات جنگى دولت بهيه انگليس داخل خليج فارس گرديد « 1 » و يك فروند كشتى آنها در برابر بوشهر آمد و پانصد نفر سرباز از كشتى پياده شده ، در كوتى كه خانه باليوز انگليس است منزل نمودند و جناب شيخ حسن مجتهد آل عصفور و شيخ سلمان برادرزاده آن جناب و باقر خان تنگستانى ، با اهالى بوشهر ازدحام نموده ، تمامى سربازها و باليوز را از شهر اخراج نمودند و چندين نفر از طرفين كشته گشت ، پس اهل جهازات انگليس ، جزيرهء خارك را تصرف نمودند و هر يك من غله و علف را به چهار برابر بها خريده ، در جزيره خارك انبار نمودند و سردار آنها گفته اگر سپاه ايران از تسخير هرات دست برندارند تمامى سواحل فارس ، بلكه تمامى مملكت فارس را تصرف خواهيم كرد و دوستى چندين ساله دولت ايران را به دشمنى بدل كرده ، آنچه را شايد و بايد ، خواهيم نمود و چون امناى دولت عليه ، منافع نواحى هرات را با دوستى دولت بهيه انگليس به ميزان عقل سنجيدند همان برابرى كوه و كاه را يافتند و به اعليحضرت شاهنشاهى محاسن و قبايح را معروض داشتند .\r\nروز نوزدهم ماه جمادى دويم اين سال : [ 1254 
  ] « 2 » اردوى بزرگ را از خارج شهر هرات حكم به كوچ فرمود و معادل سىهزار نفر از افغانان كابل و قندهار و هرات كه سربندگى سپرده بودند ، مأمور به توقف در نواحى خراسان شدند و براى هريك مستمرى و مرسوم مقرر گرديد و محمد عمر خان پسر كهندل خان سردار قندهار و شمس الدين خان سردار هرات ، ملازم ركاب مبارك گرديدند و روز هشتم ماه رجب اين سال « 3 » ، شاهنشاه بىهمال وارد شهر مشهد مقدس گشته ، به شرف زيارت آستانه رضويه على صاحبها الف ثناء و تحيه ، مشرف گرديد ، پس از مشهد مقدس نهضت نموده در نوزدهم ماه شعبان به مباركى در دار الخلافه طهران بر تخت جلالت شاهنشاهى قرار گرفت « 4 » و بعد از رجعت موكب ظفر كوكب شاهنشاهى از نواحى هرات ، جهازات جنگى دولت بهيه انگليس كه در خليج فارس لنگر انداخته بودند و بعضى از اهالى آنها در جزيره خارك و جزيرهء دراز توقف داشتند ، تمامى آنها عود به هندوستان نمودند . « 5 »\r\nو در همين سال [ 1254 
  ] : بلوك اصطهبانات و نيريز كه دو ناحيهء معموره از فارس است در تيول و سيورغال شمس الدين خان افغان سردار هرات درآوردند و چند نفر اقوام و عشيره خود را به آن دو ناحيه انفاذ داشت و خود به ملازمت حضور شاهنشاهى متوقف طهران گرديد .\r\nو در اين سال : [ 1254 
  ] نصير خان بيگلربيگى سبعه و لارستان ، پانصد نفر تفنگچى لارى را براى تصاحب قريه بهادران داراب كه دعوى تملك آن را داشت روانه نمود و آقا ميرزا -\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 2 ، ص 323 .\r\n( 2 ) . برابر با 9 سپتامبر 1838 .\r\n( 3 ) . برابر با 27 سپتامبر 1838 .\r\n( 4 ) . ر ك : روضة الصفا ، ج 10 ، ص 244 ، ناسخ التواريخ ، ج 2 ، ص 330 .\r\n( 5 ) . ر ك : روضة الصفا ، ج 10 ، ص 245 .\r\n","page_name":" 776 ","page_number":792},
  {"content":"\r\n\r\nمحمد فسائى كه اباعن جد حاكم نواحى داراب بود ، آنها را ممانعت نمود و از هر دو جانب ستيزه‌كارى شده ، چندين نفر از اهالى لارستان و فسا و داراب ، كشته گشت و بعد از يك ماه تفنگچيان لارى قلعه بهادران را گذاشته ، در نيمه شبى به جانب لارستان فرار نمودند .\r\nو عيد نوروز سنه تنگوزئيل در روز پنجم ماه محرم سال 1255 « 1 » واقع گرديد و شاهنشاه ظفرپناه ، شهريار معدلت‌شعار ، محمد شاه قاجار به جاى جشن نوروزى عجم به تعزيه‌دارى مصيبت سبط پيغمبر عجم و عرب ( ص ) پرداخت .\r\nو در ماه ربيع اول اين سال سيد فقها حاجى ميرزا ابراهيم مجتهد پسرعم حقيقى نگارنده اين فارسنامه ناصرى در شهر شيراز از دار فنا به روضه رضوان خراميد و هشتاد و دو سال از عمر شريفش گذشته بود و نواب فريدون ميرزا فرمانفرماى ثانى و علما و امرا جنازه آن جناب را از خانه او تا آستانه حضرت شاه‌چراغ مشايعت نمودند و مدت سه روز درب تمام دكاكين و كاروانسراهاى شيراز را بستند و در همه مساجد و گذارهاى بازار ، علما و سادات و بزرگان و تجار و كسبه به سوگوارى و ختمات قرآن پرداختند و از مآثر آن جناب كتاب بحر الحقايق در علم فقه كه در هر قسمى [ از 
  ] اقسام اربعه آن علم ذكر آيات قرآنى و احاديث وارده متعلقه به هر قسمى از آن اقسام و اقوال علما و ترجيح احاديث و اقوال را فرموده است و كتاب حاشيه بر كتاب شرح لمعه و حاشيه مبسوط بر كتاب معالم اصول فقه است و تاكنون علماى اعلام و طلاب كرام علميه ، على اختلاف مراتبهم از اين مؤلفات بهره‌مند مىباشند و جنازه آن جناب را به نجف اشرف نقل نمودند .\r\nو چون نواب فريدون ميرزا ، فرمانفرماى ثانى ، تمامت امور ملكى فارس را در كف ميرزا - احمد خان تبريزى كه از بدايت عمر و حداثت سن ، خدمتگزار نواب معزى اليه بود واگذاشت و براى ميرزا جعفر سوادكوهى كه از جانب شاهنشاهى وزير مملكت فارس بود ، جز نامى باقى نماند و جماعت آذربايجانى كه هريك گريخته از بلدى [ بودند 
  ] وارد شيراز گشته ، به حمايت و جانبدارى ميرزا احمد خان دست تطاول به اهالى شيراز و بلوكات دراز داشتند و اگر شكايتى به حضرت فرمانفرما بردى ، اصلاح شكايت را به ميرزا احمد خان حوالت فرمودى و تا جناب حاجى - ميرزا ابراهيم مجتهد در قيد حيات بود ، به احترام آن جناب دست ظالم را از سر مظلوم كوتاه مىداشت و بعد از وفات آن مغفور پيوستگان ميرزا احمد خان از قبيل توپچى و فراش آذربايجانى هر روز فتنه‌اى مىكردند و ميرزا احمد خان امر را در خدمت فرمانفرما ، واژگونه مىنمود و چون ميرزا على اكبر قوام الملك كه اعليحضرت شهريار معدلت شعار ، انتظام شيراز را در كف كفايت او واگذاشته بود ، كارها را بر اين منوال ديد ، تكليف خود را جز در مهاجرت از شيراز نديد ، در اوايل ماه جمادى اول اين سال به نيت حجة الاسلام و زيارت آستانه حضرت خير الانام و عتبات عاليات ، از شيراز حركت نموده ، از بوشهر و بصره وارد نجف اشرف و كربلاى معلى و ساير اماكن مشرفه گشته ، از كنارهء شط فرات و شام گذشته ، مدينه طيبه و مكه معظمه را زيارت نموده ، از طريق دريا و مسقط و بندر عباس و لار و جهرم و خفر در جمادى اول سال ديگر عود به شيراز نمود ،\r\n\r\n\r\n","description":"","footnote":"\r\n( 1 ) . برابر با 21 مارس 1839 .\r\n","page_name":" 777 ","page_number":793},
  {"content":"\r\n\r\nو در اواسط ماه رجب اين سال : 1255 روزى مردى توپچى در ميدان ارگ شيراز ، با زنى مطايبه نمود ، كار را از مطايبه گذرانيد كه آن زن به فرياد آمد و اهل بازار وكيل به حمايت آن زن درآمدند و جماعت توپچى و فراش آذربايجانى به جانبدارى مرد توپچى برخاستند و كار به جنگ رسيد و از دو جانب ازدحام نمودند و جماعتى زخمدار شدند و اهل شيراز متفق الكلمه فرياد برآوردند كه اگر نواب فرمانفرما ، ميرزا احمد خان را مىخواهد ، ما را نخواهد و روز ديگر در مساجد و خانه علما رفته ، كلمه عزل ميرزا احمد خان را مكرر نمودند و بيشتر مردم سلاح جنگ پوشيدند و ميرزا جعفر سوادكوهى كه از جانب اعليحضرت شاهنشاهى وزير فارس بود ، سرا و جهرا در اعلاى اين حادثه مىكوشيد و مردم را در معاندت ميرزا احمد خان ، متفق مىنمود و كار جنگ بازاريان شيراز و توپچى و فراش آذربايجانى را استوار مىداشت و چون نواب فرمانفرما از اطاعت اهالى شيراز مأيوس گرديد ، حكم نمود تا بر فراز بامهاى عمارات ديوانى سنگر بستند و سرباز و غلام ديوانى در پشت سنگرها نشستند و دو ارابه توپ در ميدان نقاره‌خانه در برابر درب مسجد وكيل گذاشتند و اهالى شيراز چون چنين ديدند ، ازدحام نموده ، در مسجد جامع جديد كه به مسجد نو مشهور گشته ، درآمدند و تمامت علما و بزرگان و تجار را طوعا او كرها حاضر مجلس مشاورت نمودند و آراء مختلفه بر مخالفت نواب فريدون ميرزا فرمانفرماى ثانى متفق گرديد و چون هر جمعى را بزرگى كه در طاعت او شوند ، لازم است ، آقا محمد حسن كدخداى محله سنگ سياه شيراز كه سخاوتى قرين شجاعت داشت به رياست اهالى پنج محلهء نعمتىخانه شيراز كه شرح آنها در ذيل ذكر شهر شيراز بيايد ، مقرر گرديد و ميرزا على تراب خان و آقا محمد حسين كمال خان و على محمد خان فيلى سنگ سياهى و اكبر و باقر پسران حسين پسر مؤمن خان سردزكى و باقر سلطان كه هريك در رتبهء خود بزرگ جماعتى بودند ، در تحت امر و نهى آقا محمد حسن درآمدند و مردمان پنج محله حيدرىخانه شيراز ، احمد سلطان پسر حاجى - عبد الحسين ياور فوج سرباز شيرازى را رئيس خود قرار دادند و حاجى اسد شمشيرگر و محمد رحيم رنگريز و اسماعيل بيگ پسر غلام حسين بالاكفتى و كريم پسر حسن خان درب شاهزاده‌اى و مراد ميدان‌شاهى و رضاى تفنگ‌ساز و كاظم بازار مرغى ، سر در اطاعت احمد سلطان درآوردند ، پس بر طاقهاى بلند مسجد وكيل كه قرب جوار با عمارات ديوانى دارد و بر پشت‌بام مدرسه خان سنگر بستند و چندين نفر تفنگچى شيرازى بر پشت‌بام و سردرب مسجد وكيل و چندين نفر تفنگچى شيرازى ديگر به رياست حاجى اسد شمشيرگر و محمد رحيم رنگ‌ريز بر پشت‌بام و سردرب مدرسه خان رفته ، در پس سنگرها نشستند و محمد رحيم رنگريز و نه نفر شمخال‌چى بر فراز دو منارهء مدرسه خان كه بلندتر از همه عمارات شيراز بود قرار گرفتند و مدتى ميانه شيرازيان و سرباز و توپچى آذربايجانى ، كار بر مخاصمت مىگذشت و توپچيان ، چندين گلوله توپ بر در مسجد وكيل زدند و چندين جاى آن را سوراخ نمودند و دامنه سنگ يك‌پارچه سردرب اين مسجد را كه سه ذرع درازا و دو ذرع پهنا و بلندى و نيم ذرع كلفتى آن است ، شكستند و بعد از شش سال ديگر جناب حسين خان نظام الدوله ، حكمران مملكت فارس ، شكسته‌هاى آن سنگ را برداشته ، سنگى يك‌پارچه به درازاى دامنهء سنگ وكيلى به جاى شكستگى گذاشتند و بيشتر از روزها اهالى محلات شيراز با نوكرهاى ديوانى به انواع مختلف جنگ داشتند و در هرچند روزى دو سه نفر از طرفين هدف گلوله بلا مىشدند و امتداد آن مخاصمت به درازا كشيد\r\n\r\n","description":"","footnote":"","page_name":" 778 ","page_number":794},
  {"content":"\r\n\r\nو چون جناب حاجى ميرزا آقاسى ايروانى وزير ممالك محروسهء ايران محبتى مفرط با نواب و الا فريدون ميرزا فرمانفرما داشت ، نمىگذاشت اين وقايع به مسامع عز و جلال شاهنشاهى رسد و مىخواست به استمالت ، ميانه حاكم و رعيت التيامى شود .\r\nو عيد نوروز سنه سيچقان‌ئيل در روز پانزدهم ماه محرم سال 1256 « 1 » اتفاق افتاد و اعليحضرت شهريارى در دار الخلافه طهران نزول اجلال را استدامت مىفرمود و چون خبر برآميختگى اهالى شيراز از پرده درافتاد و معروض حضرت شاهنشاهى گرديد ، جناب ميرزا - نبى خان قزوينى ، امير ديوانخانهء عدليه را براى تشخيص ماده فساد ، مأمور به سفر فارس فرمود و در ماه شعبان اين سال وارد شيراز گرديد و چون از التيام دو جانب مأيوس آمد ، نواب فرمانفرما را طوعا او كرها روانه دار الخلافه طهران نمود « 2 » و خود مباشر امور ايالت مملكت فارس گرديده ، متمردين را آرام داد و اعليحضرت اقدس همايونى براى تنبيه متمردين اصفهان از دار الخلافه نهضت فرموده ، در ماه ذىحجه آن سال شرف نزول ارزانى داشته ، جماعتى را از اهالى اصفهان به ياسا رسانيدند .\r\nو عيد نوروز سنه اودئيل در شب بيست و هفتم ماه محرم سال 1257 « 3 » واقع گرديد و موكب همايونى بعد از نظم نواحى فارس و كرمان از اصفهان نهضت فرموده ، از نواحى خوانسار و گلپايگان گذشته ، در ماه رجب اين سال عرصه طهران رشك روضه جنان گرديد و چون در گلپايگان خبر رسيد كه سلوك جناب مقرب الخاقان اميركبير ميرزا نبى خان ، پسنديده اهالى فارس نگشته است ، جناب مقرب الخاقان نصر اللّه خان « 4 » قاجار دولو سركشيك‌باشى دربار معدلت - شعار كه سياستى قرين كياست داشت به لقب صاحب‌اختيارى فارس سرافراز گشته ، رهسپر آن مملكت گرديد و بعد از ورود به دار الملك شيراز ، در مدت چهار ماه ، نواحى فارس را بعد از گسيختگى در حليهء انتظام درآورد و هنوز آسايشى نديده ، در بيست [ و 
  ] هشتم ماه رجب اين سال [ 1257 
  ] « 5 » : در شهر شيراز به مرض غشى زندگانى را بدرود نمود « 6 » ، پس اعليحضرت شاهنشاهى ، ايالت فارس را نامزد شاهزادهء كيوان وساده ، حضرت اقدس ناصر الدين ميرزا ولىعهد دولت عليه فرموده ، حكومت آن مملكت را به نواب اشرف و الا ، فرهاد ميرزا « 7 » ، برادر كهتر خود ارزانى داشته ، او را به لقب نايب الاياله سرافراز فرمود و جناب ميرزا فضل اللّه نصير الملك پسر ميرزا - نصر اللّه علىآبادى مازندرانى « 8 » ، وزير سابق مملكت فارس كه شرح‌حال او در سال 1212 گذشت به وزارت فارس برقرار گشته ، در ركاب نواب معظم اليه در ماه مبارك رمضان اين سال [ 1257 
  ] :\r\nوارد شيراز جنت‌طراز گرديد و چون خوانين الوار ممسنى هريك به داعيهء خودسرى مىگذرانيدند\r\n\r\n\r\n","description":"","footnote":"\r\n( 1 ) . برابر با 19 يا 21 مارس 1840 .\r\n( 2 ) . ر ك : ناسخ التواريخ ، ج 2 ، ص 342 ، روضة الصفا ، ج 10 ، ص 255 .\r\n( 3 ) . برابر با 20 يا 21 مارس 1841 ( در ساعت سه و چهل دقيقه از شب يكشنبه 27 محرم ) ناسخ التواريخ ، ج 2 ، ص 358 .\r\n( 4 ) . ر ك : ناسخ التواريخ ، ج 2 ، ص 342 ، روضة الصفا ، ج 10 ، ص 255 .\r\n( 5 ) . برابر با 15 سپتامبر 1841 .\r\n( 6 ) . ر ك : ناسخ التواريخ ، ج 2 ، ص 348 .\r\n( 7 ) . ر ك : روضة الصفا ، ج 10 ، ص 256 .\r\n( 8 ) . ر ك : روضة الصفا ، ج 10 ، ص 256 .\r\n","page_name":" 779 ","page_number":795},
  {"content":"\r\n\r\nو به عنوان دزدى اموال ايلات قشقائى را مىبردند و در قلعه‌هاى كوهى مانند قلعه سفيد « 1 » و قلعه طوس « 2 » و كوهستان فهليان و شولستان تمكن داشتند در اواسط زمستان كه هواى آن سامان با روضهء جنان برابرى داشت ، نواب اشرف و الا با چهارهزار نفر سواره و پياده و چهار ارابه توپ قلعه‌كوب براى تنبيه جماعت الوار ، از شيراز حركت فرمود و بعد از ورود به صحراى شولستان ، خانعلى خان كلانتر طايفه رستم ممسنى از قلعه طوس فرار نمود و على ويس خان كور ، برادر او گرفتار گشته ، رهسپر آخرت گرديد « 3 » و على ويس خان بعد از گرفتارى اموال زيادى نوشته ، هر چيزى را در نزد كسى به امانت ، قلم‌داد نمود و بعد از كشتن او حضرت و الا نايب الاياله آن كسان را خواسته ، مطالبه اموال على ويس خان را فرمود يكى از آنها عرض نمود كه اگر على ويس خان مرد درستكار راستگوئى بود ، چرا به سياست رسيد و اگر دروغگو و كجرفتار بود ، از راه دشمنى اين تهمت را بر ما زده كه باعث پريشانى رعيت و بدنامى ايالت باشد و حضرت و الا ، از آن سخن بىجواب ، همه را مرخص فرمود و باقى خوانين ممسنى ، سر در چنبر اطاعت آورده ، مشغول رعيتى شدند .\r\nو چون اهالى كوه‌گيلويه و بهبهان و رامهرمز و فلاحى و محمره در اداى مال ديوان تسامح نموده بودند ، نواب معظم اليه ، منصور خان سرتيپ فراهانى را با سرباز فراهان براى وصول ماليات ، مأمور فرمود و چون به بهبهان رسيد ، ميرزا قواما « 4 » ، والى آن سامان از بهبهان فرار كرده ، به جانب اصفهان شتافته ، به جناب منوچهر خان معتمد الدوله متوسل گشته ، بيارميد و منصور خان سرتيپ در اندك زمانى ، ماليات نواحى كوه‌گيلويه و رامهرمز و فلاحى را وصول نمود و آميختگىها را فرونشانيد و شيخ سامر خان ، شيخ المشايخ بنى كعب ، حاكم فلاحى را گوشمالى لايق بداد و بعد از وصول آن اخبار به حضرت شاهزاده آزاده ، ايالت و حكمرانى كوه‌گيلويه و بهبهان و رامهرمز و فلاحى از بندر هنديان تا سامان محمره به منصور خان سرتيپ فراهانى ارزانى فرمودند ولى بهره‌اى چندان نبرده ، در ماه رمضان اين سال [ 1257 
  ] : در قصبه ده‌دشت كوه‌گيلويه زندگانى را بدرود نمود و نواب شاهزادهء كيهان وساده ، بعد از نظم نواحى ممسنى ، حكومت آن سامان را به ميرزا كوچك‌ياور ، عنايت نموده ، از فهليان نهضت فرمود و از راه كمارج و خشت و دالكى وارد قصبه برازجان گشته ، متمردين نواحى دشتستان را به سزا و جزا ، رسانيده ، تشريف‌فرماى بندر بوشهر گرديد و چند روزى توقف فرموده ، پس براى نظم نواحى دشتى و بندر كنگان و عسلويه و گله‌دار ، از بندر بوشهر حركت فرمود و از هر ناحيتى عبور نمود ، انتظامى بسزا ، بداد و حسن خان گله‌دارى و شيخ جباره خان كنگانى و شيخ خلفان خان عسلوئى را مقيد و مغلول بداشت و باقى مشايخ آن سامان را مورد عنايت بساخت .\r\nو عيد نوروز سنه بارس‌ئيل سال 1258 در هشتم ماه صفر « 5 » اتفاق افتاد و نواب معظم اليه در اواسط اين ماه چون وارد بلوك خنج گرديد و استحكام قلعه شهريارى « 6 » را كه شرح آن در\r\n\r\n\r\n","description":"","footnote":"\r\n( 1 ) . اين قلعه را ( دژ سپيد ) نيز مىگويند . ر ك : فارسنامه ناصرى ، گفتار دوم ، قلعه‌هاى كوهى فارس .\r\n( 2 ) . در فارسنامه ناصرى ، گفتار دوم : ( قلعه طوس ) واقع در قريه مال قايد از ناحيه رستم ، بلوك ممسنى .\r\n( 3 ) . ر ك : ناسخ التواريخ ، ج 2 ، ص 360 ، روضة الصفا ، ج 10 ، ص 257 .\r\n( 4 ) . ( ميرزا قوام الدين برادر ميرزا منصور خان حاكم كوه‌گيلويه ) روضة الصفا ، ج 10 ، ص 258 .\r\n( 5 ) . برابر با 21 مارس 1842 : ( در ساعت نه و چهل و چهار دقيقه از شب دوشنبه 8 صفر ) ناسخ التواريخ ، ج 3 ، ص 27 .\r\n( 6 ) . ر ك : ناسخ التواريخ ، ج 3 ، ص 28 .\r\n","page_name":" 780 ","page_number":796},
  {"content":"\r\n\r\nديل عنوان قلعه‌هاى فارس در گفتار دويم اين فارسنامه ناصرى بيايد شنيد ، حكم فرمود تا فوج سرباز قراول ، چاه اين قلعه را كه از صد ذرع بيشتر عمق و چهار ذرع قطر دارد و آب خوردن اهالى قلعه از آن است از سنگهاى بزرگ و كوچك انباشتند تا متمردين را جاى تمكن نباشد « 1 » پس نواب و الا از بلوك افرز و بلوك قير و كارزين و جهرم و بلوك فسا گذشته ، در ماه ربيع اول اين سال ، شيراز جنت‌طراز را از فر قدوم ميمنت لزوم خود مزين داشت .\r\nو در اين سال [ 1258 
  ] : بلوك رامهرمز و بلوك فلاحى از حد بندر هنديان « 2 » تا بلدهء محمره « 3 » از مملكت فارس مفروز گشته ، ضميمهء نواحى عربستان و شوشتر شده در تحت ايالت جناب منوچهر خان معتمد الدوله درآمد .\r\nو هم در اين سال [ 1258 
  ] : على خان لارى به دار الخلافه طهران رفته ، خطه لارستان و نواحى سبعه « 4 » را از فارس موضوع بداشت كه هر ساله در عوض ماليات چندين خروار باروت براى تفنگ سرباز و توپخانه مباركه قرار داد .\r\nو چون حبيب اللّه خان « 5 » امير توپخانهء مباركه در آن سال به ايالت كرمان و تنبيه طوايف بلوچ و فتح قلعه بمپور بلوچستان مأمور بود برحسب امر امناى دولت جاويدعدت ، على خان لارى با سه‌هزار تفنگچى مأمور به مصاحبت امير توپخانه گرديد و بعد از ورود به آن سامان و بعد از فتح قلعهء بمپور ، عود به لارستان نمود و در سال ديگر در شهر لار وفات يافت و چون در ماه مبارك رمضان اين سال ، منصور خان سرتيپ فراهانى وفات يافت ، نواب اشرف و الا ، فرهاد ميرزا فرمانفرماى فارس ، ايالت كوه‌گيلويه و بهبهان را به مقرب الخاقان شكر اللّه خان نورى ، ارزانى داشت « 6 » و هم در آن سال مقرب الخاقان فرخ خان كاشانى « 7 » ، پيشخدمت خاصه ، اعليحضرت شاهنشاهى ، براى وصول صدهزار تومان از وجوه مالياتى ، به شيراز آمد و در مدت چند روز ، تمامى اين وجوه به توسط كارگزاران نواب معزى اليه تحويل و تسليم مشار اليه گرديد و هم در آن سال مقرب الخاقان سيد حسن خان سرتيب فوج فيروزكوهى « 8 » ، با فوج خود وارد شيراز گرديد و هم در آن سال خان على خان « 9 » ، كلانتر ايل رستم ممسنى كه مدتى در كوه و بيابان سرگردان بود به شيراز آمده ، در توپخانه مباركه بيارميد و بعد از چند روزى ، مورد عنايت گشته به كلانترى ايل رستم برقرار گرديد .\r\nو در اين سال [ 1258 
  ] : نواب اشرف و الا ، فرهاد ميرزا ادام اللّه عمره ، از حكمرانى فارس\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 29 .\r\n( 2 ) . ناحيه‌اى است از حوزهء بنادر جنوب ، حد شمالى و شرقى آن بهبهان ، مغرب آن خوزستان و جنوبش خليج فارس - نزديك بندر معشور . ( جغرافياى سياسى كيهان ) و ر ك : فارسنامه ناصرى ، گفتار دوم بلوك فلاحى .\r\n( 3 ) . نام قديم خرمشهر .\r\n( 4 ) . ر ك : فارسنامه ناصرى ، گفتار دوم .\r\n( 5 ) . ر ك : روضة الصفا ، ج 10 ، ص 261 .\r\n( 6 ) . ر ك : روضة الصفا ، ج 10 ، ص 258 .\r\n( 7 ) . ر ك : روضة الصفا ، ج 10 ، ص 258 ، ناسخ التواريخ ، ج 3 ، ص 29 .\r\n( 8 ) . ر ك : روضة الصفا ، ج 10 ، ص 258 .\r\n( 9 ) . ر ك : روضة الصفا ، ج 10 ، ص 258 ، و ناسخ التواريخ ، ج 3 ، ص 29 .\r\n","page_name":" 781 ","page_number":797},
  {"content":"\r\n\r\nگذشته ، روى خاطر را به جانب دار الخلافه گذاشت « 1 » و تفصيل آن بر اين وجه است كه چون اهالى فارس در سال 1256 از نواب اشرف و الا فريدون ميرزا فرمانفرما ، شكايت به دربار معدلت - مدار شاهنشاهى بردند و جناب حاجى ميرزا آقاسى ايروانى وزير اعظم از خيرخواهان نواب معزى - اليه بود و هرچه خواست دريدگيهاى كار او را رفو كند ، ممكن نشد ، او را بر خلاف رضا معزول بداشت و هميشه طالب پريشانى فارس بود ، بلكه دوباره نواب فرمانفرما را به ايالت فارس برقرار بدارد و چون جناب حاجى ميرزا آقاسى ، نواب و الا فرهاد ميرزا را از بيشتر شاهزادگان جوانتر و كم‌تجربت‌تر مىپنداشت ، حكومت فارس را به قصد بىانتظامى ، نامزد او فرمود و چون وارد آن مملكت گرديد ، با آنكه چند مرحله ديگر از زندگانى را مىخواست تا به سى سالگى رسد ، گسيختگيهاى پنجاه سالهء فارس را پيوند نموده ، طرق و شوارع را از آسيب دزد و بدخواه ايمن فرمود و ماليات ديوانى را ، بلكه بقاياى سنوات را به وصول رسانيد و سياست را قرين كياست و عزم را ضميمه حزم نموده ، گرگ و ميش را در يك آب‌خور آورد و چون طبعش از طينت پاك سرشته بود ، به غبار نفاق و طمع آلوده نبود ، گمان طمع و نفاق در كسى نداشت و در زمان حكمرانى خود ، رشوتى به مردمان دغاكار نداد ، پس آنهائى كه زندگانى را از رشوه‌خوارى و نفاق‌كارى داشتند ، در دربار همايونى و حضرت وزارت‌مآبى قضاياى غير واقعه را دربارهء نواب نايب الاياله كه دامنش آلوده نبود ، گفته ، پذيرفته گرديد و گفته‌اند :\r\n صم اذا سمعوا خيرا ذكرت به * و ان سمعوا شرا فكلهم اذن « 2 » \r\nو چنان جلوه دادند كه اگر او را به دار الخلافه بخواهند ، نيايد و اعليحضرت شاهنشاهى ، امتحانا او را بخواست ، بعد از اطلاع بيدرنگ و تأنى رهسپر دار الخلافه گرديد و بعد از ورود چون تكليف معاودتش نمودند ، قبول نفرمود و از مآثر آن شاهزاده در شيراز باغ فرهادآباد است به ميلى صبوى شيراز ، درختانش همه نارنج است و در بالاى آن باغ عمارتى ساخته و سقف آن را به پيكرهاى آسمانى كه از كتاب صور عبد الرحمن برداشته ، زينت داده‌اند و جناب ميرزا كوچك وصال شيرازى تاريخ آن سقف را در اين مصراع فرموده است :\r\n « گر جنان در آسمان هان آسمان بين در جنان » \r\nو آينه‌كارى روضهء مقدسه حضرت شاه‌چراغ سيد مير احمد ( ع ) و مسجد مخصوص طايفه شيعى مذهب در بلده گله‌دار فارس كه مردمش سنى مذهب مىباشند .\r\nو عيد نوروز ، در روز نوزدهم ماه صفر سال 1259 « 3 » واقع گرديد و اعليحضرت معدلت شعار ، سلطان سلاطين كامگار ، محمد شاه قاجار جشن نوروزى را به‌سر رسانيد و حكومت مملكت فارس را به مقرب الخاقان ميرزا نبى خان قزوينى مازندرانى الاصل « 4 » امير ديوانخانه عدليه عنايت و شفقت گرديده و بشتاب ابر و سرعت باد ، وارد گشته ، شهر شيراز را مقر ايالت خود قرار داد و چون اين حكومت بر خلاف رضاى جناب وزارت‌مآب ، حاجى ميرزا آقاسى وزير اعظم بود ، كارى از پيش نبرد و براى اصلاح امورات ملكى در ماه شعبان اين سال با فوجى سرباز و دو ارابه توپ به جانب\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 29 و 38 .\r\n( 2 ) . هنگامىكه از تو به نيكى ياد شود ناشنوا باشند و چون بدگوئى بشنوند ، شنوا گردند . ظاهرا مصراع دوم بايد ( و هم و ان سمعوا شرا لهم اذن ) باشد ( اظهار نظر از دانشمند محترم جناب دكتر جعفر مؤيد شيرازى است ) .\r\n( 3 ) . برابر با 21 مارس 1834 : ( سه ساعت و دوازده دقيقه از روز سه‌شنبه نوزدهم ماه صفر ) .\r\n( 4 ) . ر ك : ناسخ التواريخ ، ج 3 ، ص 39 .\r\n","page_name":" 782 ","page_number":798},
  {"content":"\r\n\r\nگرمسيرات حركت فرمود و چون به نواحى لارستان رسيد تمام اعيان مملكت فارس مانند جنابان افادت انتسابان مجتهد الزمان آقا لطف على شيرازى و سلالة السادات آقا مير مؤمن رضوى و جناب حاجى قوام الملك و مقرب الخاقان محمد قلى خان ايل‌بيگى و ضابط و كلانتران بلوكات و ميرزا - على اكبر كدخداباشى محلات نعمتىخانه شيراز و حاجى محمد كاظم كدخداى درب شاهزاده به ازدحام تمام ، از شيراز حركت نموده ، وارد دار الخلافه طهران گشته ، زبان را به شكايت جناب ميرزا نبى خان والى مملكت فارس گشودند و اظهار رضامندى از حكومت نواب فريدون ميرزا فرمانفرماى سابق فارس داشتند و چون اعليحضرت شهريارى را رغبتى در ايالت نواب معزى نبود ، اعتنائى به سخنان فارسيان نفرمود و مدتى آنان در ششدر حيرت در دار الخلافه بماندند .\r\nو عيد نوروز سنه لوىئيل در سلخ صفر سال 1260 « 1 » اتفاق افتاد و اعليحضرت ، شاهنشاه جهانيان‌پناه ، ايالت مملكت فارس را در اين سال به جناب حسين خان مقدم مراغه‌اى آجودان - باشى افواج قاهره « 2 » عنايت داشته ، او را به لقب صاحب‌اختيارى سرافراز فرمود و جناب معزى اليه تمامى اعيان فارسيان را جز جناب قوام الملك و مقرب الخاقان محمد قلى خان ايل‌بيگى كه مأمور به توقف در طهران شدند به مصاحبت خود بياورد و چون وارد شيراز گرديد وزارت مملكت فارس را به ميرزا محمد على مشير الملك وزير سابق فارس كه سالها از عمل ملغى گشته ، در كنج قناعت خزيده بود ارزانى بداشت و كلانترى شيراز را به هادى خان بيضائى خلف الصدق حاجى - ميرزا ابراهيم كلانتر سابق شيراز واگذاشت و در صدد مؤاخذه از افعال ناهنجار اشرار برآمد و جماعتى را مانند احمد سلطان كه رئيس اشرار محله اسحق بيگ بود و غلام او را بكشت و هر يكى را دو نيمه كرده ، بر طاقهاى ميدان بياويخت و همچنين از هر محله چند نفر شرير را به سياست رسانيد و اهالى شيراز را كه از مزاحمت اشرار در آزار بودند ، بياسود و حكم نمود كه چهار شب درب تمام دكانها را تا صبح باز گذاشته ، صاحبانش به فراغت بال در خانه‌هاى خود بيارميدند .\r\nو عيد نوروز سنه ئيلان‌ئيل در شب دوازدهم ماه ربيع اول سال 1261 « 3 » واقع گرديد و مقرب الخاقان ، حسين خان صاحب‌اختيار فارس به عرض اولياى دولت قوىشوكت رسانيد كه آب رودخانه شش‌پير كه نزديك به پنجاه سنگ آسياب‌گردان ، آب دارد و از بلوك اردكان و ناحيهء دشمن زيارى ممسنى و نواحى شولستان و ماهور ميلاتى و ناحيه زيدون كوه‌گيلويه گذشته و در نزديكى بندر هنديان به درياى فارس فرو ريزد و در كمتر جائى به مصرف زراعت رسد و در روزگارهاى پيش ، پادشاهان گذشته ، نزديك قريهء باسكان اردگان ، سدى بر اين رودخانه بسته و در مسافت چهارده فرسخ كاروانى از زمينهاى پست و بلند به كندن كاريز و ساختن جدول سواره گذرانيده ، وارد جلگاه شيراز داشته ، چندين برابر بر آبادى و زيادتى زراعت شيراز افزوده بودند و اكنون در بعضى از اين مسافت ، بنيان جدولى و مغاك چاهى ، باقى است ، اگر همت ملوكانه شاهنشاهى شامل حال اهالى شيراز گردد كه آب اين رودخانه به حوالى شيراز برسد ،\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1844 : ( ساعت نه و هشت دقيقه از روز چهارشنبه ) ناسخ التواريخ ، ج 3 ، ص 39 .\r\n( 2 ) . ر ك : ناسخ التواريخ ، ج 3 ، ص 42 .\r\n( 3 ) . برابر با 21 مارس 1845 : ( در ساعت دو و پنجاه و شش دقيقه از شب جمعه دوازدهم ربيع الاول ) ناسخ التواريخ ، ج 3 ، ص 59 .\r\n","page_name":" 783 ","page_number":799},
  {"content":"\r\n\r\nخيراتى جاريه خواهد شد و اعليحضرت خديو زمان در جواب فرمود ، اگر ماليات سالانه مملكت فارس در خرج اين كار رود مضايقت نشود ، پس جناب صاحب‌اختيار در تهيه عدة و عدت اين خيال برآمد .\r\nو در اوايل اين سال [ 1261 
  ] : حكومت حومه شيراز و فسا و داراب كه سالها در كف كفايت آقا ميرزا محمد فسائى و آباء و اجداد او بود باقى بگذاشت و حكومت محال سبعه و رودان و احمدى را ضميمه متصرفيهاى او نمود و مقرب الخاقان عزيز خان مكرى سرهنگ فوج آذربايجانى را كه آخر كارش به سردارى ممالك ايران رسيده ، مأمور به خدمت او نموده ، آنها را روانه مقصود فرمود .\r\nو عيد نوروز سنه يونت‌ئيل سال 1262 در شب بيست و سيم ماه ربيع اول « 1 » اتفاق افتاد ، جشن نوروزى را در دار الخلافه طهران پرداخت و در اين سال جناب صاحب‌اختيار چون از انتظام نواحى فارس فراغتى داشت ، عزم خود را در آوردن آب رودخانه شش‌پير « 2 » به شهر شيراز جزم نمود و چندين هزار نفر عمله از نواحى دور و نزديك بخواست و استادان چاروساز « 3 » و ساروج - پز و سنگ‌تراش روانه مقصود بداشت و چند فرسخ راه را هموار نموده ، جدولى از سنگ و ساروج بساختند و در اين سال ميرزا محمد على مشير الملك كه هشتاد و اند مرحله زندگانى داشت ، بمرد « 4 » و جناب صاحب‌اختيار ، لقب مشير الملكى و منصب وزارت فارس را به ارث و استحقاق در كف كفايت خلف الصدقش جناب ميرزا ابو الحسن خان واگذاشت و مدت سى سال تمام بر مسند وزارت آن مملكت باقى بماند و چون محمد قلى خان ايل‌بيگى فارس ، چند سال مأمور به توقف دار الخلافه بود و در ميانه خان‌زادگان قشقائى در مخالفت بازگشته ، هر كسى در هوسى به خودسرى و خود - رائى بودند چنان كه چندين كرت با يكديگر جنگ نمودند و چندين نفر از توابع آنها كشته شدند و حيدر قلى خان خلف الصدق مرتضى قلى خان ايل‌بيگى نيز كشته گشت و نزديك به آن رسيد كه شيرازهء ايلات بگسلد و مقرب الخاقان محمد على خان ايل‌خانى و محمد قلى خان ايل‌بيگى كه در دار الخلافه بودند ، هرچه خواستند به ارسال رسل غبار كدورت را از ميانه خانزادگان بردارند مسير نگشت و محمد قلى خان ايل‌بيگى ، بىاجازه از امناى دولت از دار الخلافه فرار نموده ، در پائيز اين سال [ 1262 
  ] : وارد فارس گرديده ، شورش ايلات را فرونشانيد .\r\nو در اواخر آن سال [ 1262 
  ] : جناب حسين خان صاحب‌اختيار ، سيد حسن خان فيروزكوهى ، سرتيپ فوج فيروزكوه را نايب حكومت فارس نموده ، براى تفريغ محاسبات ديوانى از شيراز به دار الخلافه طهران برفت و چند ماهى توقف كرده از دربار شاهنشاهى ، عنايتها و مرحمتها ديده به لقب جليل نظام الدوله سرافراز گرديد .\r\nو در اين سال [ 1262 
  ] : فتنه جماعت بابى « 5 » كه خود را تابع ميرزا على محمد تاجر پسر\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1846 : ( هشت ساعت و چهل و پنج دقيقه از شب سه‌شنبه 23 ربيع الاول ) ناسخ التواريخ ، ج 3 ، ص 72 .\r\n( 2 ) . ر ك : فارسنامه ناصرى ، گفتار دوم ، رودخانه‌هاى مملكت فارس .\r\n( 3 ) . ( چارو ) همان ( سارو ) يا ( صاروج ) يا ( صهروج ) يا ( ساروج ) است . ( معين )\r\n( 4 ) . شرح مفصل احوال او را در گفتار دوم فارسنامه ناصرى ، در زمره بزرگان محله سنگ سياه شيراز بخوانيد .\r\n( 5 ) . رجوع شود به ناسخ التواريخ ، ج 3 ، ص 39 ، و روضة الصفا ، ج 10 ، ص 309 ، و فتنه باب ، اعتضاد السلطنه با توضيحات عبد الحسين نوائى ، و همچنين تاريخ نوجهانگير ميرزا ، ص 297 ببعد .\r\n","page_name":" 784 ","page_number":800},
  {"content":"\r\n\r\nميرزا رضاى بزار شيرازى مىدانند بروز نمود و چون كتب تواريخ و روزنامه‌نويسان از كيفيت اين حادثه مشحون است ، كتاب فارسنامه را از ايراد آن معاف داشتم كه خداى تعالى دين مسلمانى و پادشاه اسلام را قوتى تام و شوكتى تمام عنايت كند و اهالى ضلالت و مردمان متمرد را ذليل و خوار بدارد .\r\nو عيد نوروز سنه قوىئيل در چهارم ماه ربيع دويم سال 1263 « 1 » اتفاق افتاد و اعليحضرت شاهنشاهى ، جشن نوروزى را به رسم عجم گذرانيد و مقرب الخاقان حسين خان نظام الدوله صاحب - اختيار فارس از حضور مبارك همايونى ، رخصت انصراف يافته ، از دار الخلافه طهران به جانب فارس حركت نمود و چون در پائيز سنه يونت‌ئيل مقرب الخاقان محمد قلى خان ايل‌بيگى ، بىاجازه دولتى از طهران به ميان ايلات فارس آمده بود ، جناب نظام الدوله براى گوشمال او ، وارد بلوك سرحد شش ناحيه گشته ، چند روزى در گرم‌آباد و مدتى در چمن حنا « 2 » توقف نمود تا به واسطه رسل و رسائل مبلغى وجه نقد به عنوان پيشكش از ايل‌بيگى دريافت نموده ، از جرايم او درگذشت و در ماه شعبان اين سال ، وارد شيراز گرديد و همت را بر تعمير مجراى آب شش‌پير گماشت .\r\nو عيد نوروز سنه پيچين‌ئيل در چهاردهم ماه ربيع دويم سال 1264 « 3 » واقع گرديد و جناب نظام الدوله ، براى آوردن آب شش‌پير از شيراز به صحراى همايجان اردكان برفت و چند چادرپوش و سراپرده و خرگاه برپا نمود و به جد تمام هر روزه بلكه هر شبه در تفتيش حال استادان بنا و كاريزكنان و عمله بيلدار و كلنگ‌زن بود تا آنكه نزديك به سه فرسخ و نيم جدولى از سنگ و ساروج بساختند و فرسخى بيشتر در صحراى خلار كه زمينش از جدول بالاوزير بلندتر بود ، كاريزى به اصطلاح اهل فارس نواندر طوفيات « 4 » بكندند و آب شش‌پير را از آن گذرانيدند ، پس در پنج فرسخ ديگر در زمين هموار و ناهموار ، جدولى وسيع در بعضى از جاها به ساروج اندودند و آب را به صحراى قصر قمشه دو فرسخى شهر شيراز رسانيده ، مبذر دوهزار من بذر گندم بلكه بيشتر پاليزى از خربوزه و هندوانه كاشتند و بفرمودهء نظام الدوله در خارج دروازهء باغشاه شيراز هريك از اعيان فارس ، باغى احداث نمودند و چهار خيابان از دروازه شهر تا مسافتى به پهناى سى ذرع بساختند و ديوارهاى چهار خيابان را از مبدأ « 5 » تا منتها با گچ و آجر طاق‌نما نمودند و بر سر چهارراه آن خيابان ، حوض وسيع بنا نهادند و چهار مناره سنگى در چهار كناره آن حوض گذاشتند ، پس چندين خيمه و خرگاه و سراپرده در پيرامون آن حوض برپا نمودند و تمثال مبارك شاهنشاه را در صدر بارگاه گذاشتند و در روز چهارم ماه شعبان آن سال [ 1264 
  ] :\r\nتمام اعيان ملت و اركان دولت را به عنوان ضيافت دعوت نمودند و در شب پيش از اين روز آب شش‌پير را در خندق نهر اعظم انداخته ، كه روز چهارم آن ماه ، وارد حوض چهارخيابان\r\n\r\n\r\n","description":"","footnote":"\r\n( 1 ) . برابر با 21 يا 22 مارس 1847 : ( در ساعت دو و سى و چهار دقيقه از روز يكشنبه ) ناسخ التواريخ ، ج 3 ، ص 81 .\r\n( 2 ) . از دهات بلوك سرحد شش‌دانگه ( ر ك : گفتار دوم همين كتاب ) .\r\n( 3 ) . برابر با 21 يا 22 مارس 1848 : ( ساعت هشت و بيست و سه دقيقه از روز دوشنبه ) ناسخ التواريخ ، ج 3 ، ص 131 .\r\n( 4 ) . در متن : ( نوآمد رطوفيات ) با راهنمائى آقايان على سامى و دكتر محمد حسين اسكندرى تصحيح شد . اين اصطلاح هنوز در ارسنجان فارس به كار مىرود .\r\n( 5 ) . در متن : ( مبدو ) .\r\n","page_name":" 785 ","page_number":801},
  {"content":"\r\n\r\nگردد و در آن روز تمامى بزرگان وارد خيمه‌ها گشته ، به آئين حضور پادشاهان رفتار نموده ، علما و سادات در پيشگاه تمثال مبارك ، هريك به قدر رتبه خود برنشست و ارباب مناصب با لباس نظام و شمشير ، و وزراء و ارباب قلم و ضابط بلوكات حاضر گشته ، هر نفرى وجه نقدى به عنوان پيشكش تقديم حضور مبارك تمثالى نموده ، سرهاى خاضع و گردنهاى خاشع به خاك كرياس بارگاه ماليدند و جناب نظام الدوله از جانب سنى الجوانب تمثال مبارك ، از حال هريك از ملازمين مجلس سامى پرسشى نمود ، پس توپخانه مباركه و دو فوج سرباز با طبل و شيپور به استقبال آب شش‌پير روانه داشتند و چهار جانب حوض را فرش انداخته ، چون مردمان سلام ا [ ز 
  ] حضور تمثال همايون رخصت يافته ، در اطراف حوض نشستند و در بين آواز طبل و شيپور كه به استقبال آب رفته بودند ، بلند گشته ، آب شش‌پير وارد حوض گرديد ، پس طعام حاضر نموده اهل مجلس كه از چهار پنج هزار نفر بيشتر بودند ، صرف نمودند و از غرائب آنكه اين مهمانى و ورود آب بر اهالى فارس بلكه ممالك محروسه ايران نامبارك افتاد و ديگرباره آن آب به شيراز نيامد و جدولها و قناتهاى آن از مبدأ تا منتها خراب و منطمس گرديد و تفصيل بر اين وجه است كه :\r\nاعليحضرت شاهنشاهى معدلت شعار ، شوكت‌دثار محمد شاه غازى قاجار نزديك به ده سال به مرض نقرس مريض بود و سال به سال بلكه روزبروز بر اشتدادش مىافزود و طبيبهاى ايرانى و فرنگى از معالجه عاجز گشته ، زبان را به عجز گشودند و در شب ششم ماه شوال اين سال [ 1264 
  ] « 1 » در قصر جديد ، نزديك طهران ، روح كثير الفتوح شاهنشاه بىهمال ، از حضيض عرصهء خاك عروج به اوج افلاك نموده ، به ارواح موحدين پيوست و جسد نازنينش را بعد از مدتى نقل به شهر قم نموده ، در جوار حضرت معصومه ( ع ) دفن نمودند .\r\nولادت باسعادتش در شهر تبريز در ماه ذىقعده سال 1222 اتفاق افتاد و مدت چهل و دو سال زندگانى فرمود و از ميانهء پادشاهان باتمكين اين پادشاه سدره‌نشين ، هرگز دست به منكرى و لب به مسكرى نيالود و احكام شرع پيغمبر حجازى را تابع و دوستى اوصياى او را طايع بود « 2 » ، در فنون علوم رياضى مرتبه‌اش عالى و در نوشتن خط نسخ‌تعليق ، قدرش متعالى ، جناب اديب اريب و فاضل اصيل نجيب ، رضا قلى خان هدايت تخلص ، صاحب روضة الصفاى ناصرى در مرثيه آن اعليحضرت تغمده اللّه بغفرانه « 3 » ، فرموده است :\r\n دريغ « 4 » از محمد شه نامدار * دريغا از آن دادگر شهريار\r\nشريعت شعار و طريقت لباس * حقيقت‌پژوه و حقيقت‌شناس\r\nدلى با پرستندگان نرم ، داشت * تو گفتى به رخ يك جهان شرم داشت\r\nسرى كز شرف بر قمر سوده است * كنون در دل خاك فرسوده است\r\nبه جاويد گيتى ، همى زنده باد * دلش فرخ و جانش پاينده باد \r\n\r\n\r\n","description":"","footnote":"\r\n( 1 ) . برابر با 4 سپتامبر 1848 . ر ك : روضة الصفا ، ج 10 ، ص 351 : ( كه شب سه‌شنبه بود ) و ر ك : ناسخ التواريخ ، ج 3 ، ص 137 : ( در ساعت دو و سى و پنج دقيقه از شب گذشته ) .\r\n( 2 ) . ر ك : ناسخ التواريخ ، ج 3 ، ص 139 ، روضة الصفا ، ج 10 ، ص 254 .\r\n( 3 ) . خداى او را در آمرزش خود بپوشاناد .\r\n( 4 ) . در روضة الصفا ، ج 10 ، ص 355 : ( دريغا ) .\r\n","page_name":" 786 ","page_number":802},
  {"content":"\r\n\r\n به فرزند او دهرآباد باد * تنش زورمند و دلش شاد باد « 1 » \r\nو كلمه مباركه : « شاهنشه انبيا محمد » را سكه دينار و درهم فرمود و نقش مهر سلطنتش :\r\n محمد شاه غازى صاحب تاج و نگين آمد * شكوه ملك و ملت رونق آئين و دين آمد \r\n\r\n[ وقايع فارس در روزگار ناصر الدين شاه 
  ]\r\nو آن اعليحضرت را وقت وفات ، پنج نفر پسر بود « 2 » :\r\nاول : شاهنشاه مالك رقاب سپهر قدر خورشيد ركاب ، قطب فلك بختيارى ، مركز دايرهء جهاندارى ، ناصب رايات فتح و ظفر ، شاهنشاه معدلت شعار ناصر الدين شاه قاجار « 3 » خلد اللّه ملكه و طول اللّه عمره و ادام اللّه شوكته كه امروز خسرو آفاق و شاهنشاه آسمان رواق است و والدهء ماجده‌اش مهدعليا و ستر كبرى ، دختر خجسته اختر امير محمد قاسم خان قاجار قوينلوست . ولادت باسعادتش در ششم ماه صفر سال 1247 « 4 » اتفاق افتاد .\r\nدويم : شاهزاده آزادهء كيهان وساده ، قطب فلك عزت و شوكت ، مركز دايره عظمت عباس ميرزا ملك‌آرا .\r\nسيم : شاهزاده معظم مكرم ، نور ديدهء سلطنت ، چراغ دودهء مكرمت عبد الصمد ميرزا عز الدوله .\r\nچهارم : شاهزادهء آزاده ، زبدهء اولاد ملوك نامدار ، نقاوهء احفاد سلاطين كامگار محمد تقى ميرزا ركن الدوله .\r\nپنجم : شاهزاده آزاده ، بدر برج كامگارى و بختيارى ، ابو القاسم ميرزا .\r\nو اركان دولت خبر واقعه ارتحال شاهنشاهى را به تبريز كه مقر حكمرانى حضرت وليعهد گردون‌مهد بود ، رسانيدند ، پس به صوابديد منجمان تبريزى ، ساعتى مبارك اختيار نموده ، در شب چهاردهم اين ماه شوال از همين سال [ 1264 
  ] « 5 » : آن حضرت در دار السلطنه تبريز ، بر تخت سلطنت نشسته ، تاج شاهنشاهى را بر سر گذاشت و علما و امرا و بزرگان آن بلد در پيشگاه شاهى حاضر شدند و جلوس مباركش را تهنيت گفتند و اعليحضرت قوىشوكت در روز نوزدهم « 6 » آن ماه با ده‌هزار نفر امير و مأمور به وزارت جناب ميرزا فضل اللّه نصير الملك علىآبادى وزير سابق فارس ، از شهر تبريز نهضت فرمود و بعد از طى چند منزل وزارت عظمى و صدارت كبرى به جناب ميرزا تقى خان فراهانى كه در اين وقت به منصب امير نظامى برقرار بود ، مقرر گرديد و موكب همايون در بيست و يكم ماه ذىقعده آن سال [ 1264 
  ] « 7 » : وارد طهران گرديد و در شب بيست و دويم آن ماه ، شاهنشاه جهان‌جامهء پادشاهى را به ارث و استحقاق درپوشيد و\r\n\r\n\r\n","description":"","footnote":"\r\n( 1 ) . ابيات منقول انتخابى است از اشعار هدايت كه در روضة الصفا ، ج 10 ، ص 355 ، آمده است . و ر ك : تاريخ نو ، جهانگير ميرزا ، ص 313 ، روضة الصفا ، ج 10 ، ص 351 ، ناسخ التواريخ ، ج 3 ، ص 137 . فرهاد ميرزا در تاريخ فوت او دو ماده تاريخ ساخت كه اولى به عربى بود ، ( هذا العاقبة للمتقين ) و ديگرى به فارسى : ( محمد پادشاه در قصر جديد مرد ) روضة الصفا ، ج 10 ، ص 355 .\r\n( 2 ) . ( و چهار دختر ) ناسخ التواريخ ، ج 3 ، ص 141 .\r\n( 3 ) . ر ك : ناسخ التواريخ ، ج 3 ، ص 141 .\r\n( 4 ) . ر ك : وقايع سال 1247 ، در همين كتاب ، و ناسخ التواريخ ، ج 3 ، ص 145 .\r\n( 5 ) . برابر با 12 سپتامبر 1848 ( چون چهار ساعت از شب چهاردهم شوال سپرى شد در دار السلطنه تبريز بر تخت سلطنت جاى كرد . ) ناسخ التواريخ ، ج 3 ، ص 182 .\r\n( 6 ) . ر ك : ناسخ التواريخ ، ج 3 ، ص 183 .\r\n( 7 ) . برابر با 19 اكتبر 1848 .\r\n","page_name":" 787 ","page_number":803},
  {"content":"\r\n\r\nتاج كيانى بر سر گذاشت و بر تخت مرصع نشست ، حاضران بارگاه تهنيت « 1 » گفتند و جواب عنايت - آميز بشنفتند و در همين شب جناب وزارت‌مآب ميرزا تقى خان « 2 » به لقب جليل اتابك كه معنى آن در ذيل عنوان اتابكان فارس ، از اين فارسنامه ناصرى نگاشته شد ، سرافراز گرديد و رتق و فتق امور سلطنتى به خط و خاتم او قرار گرفت در روز يازدهم شوال خبر آن واقعه هايله به شيراز رسيد و جناب حسين خان نظام الدوله صاحب‌اختيار فارس اطلاع يافت « 3 » ، بزرگان فارس را بخواست و واقعه را بگفت و آن روز را تعزيت بداشت و روز ديگر كلمه « السلطان ناصر الدين - شاه » بر درهم و دينار سكه زده و مجلسى براى تهنيت بياراست و از زر و سيم نو ، سكه بر مردمان بخشش نمود و پيشكشى لايق از سكه نو و كهنه ، انفاذ حضور همايونى بداشت « 4 » و چون جناب - ميرزا تقى خان امير اتابك با حسين خان نظام الدوله ، چنان كه رسم روزگار است ، دشمنى ديرينه داشت ، خدمت او را مانع از قبول گرديد و فرستادهء او را بىنيل مقصود بازگردانيد « 5 » و مردم فارس چون از حالت امير اتابك مطلع شدند با آنكه چهار نفر از آنها در هيچ كارى با هم موافق نبودند ، در خصومت با نظام الدوله ، اتفاق نمودند و يكباره در شورش بر او همدست و همداستان شدند و در اين وقت دو فوج سرباز آذربايجانى و شانزده ارابه توپ و صد نفر توپچى در شيراز در تحت اختيار نظام الدوله بود و عزيز خان مكرى « 6 » كه بعد از اندك زمانى به منصب سردارى كل سپاه منصور سرافراز گرديد در شيراز سرهنگ يك فوج سرباز بود و حاجى ميرزا على اكبر قوام الملك كه شيرازهء كار شيراز بلكه اوراق فارس ، در كف كفايتش بود ، با محمد قلى خان ايل‌بيگى ايلات مواضعه نمود و در اندك زمانى نزديك پانزده‌هزار نفر جمعيت چريك از ايلات و بلوكات جمعى خود فراهم آورده ، به ازدحام تمام وارد صحراى دلگشا ، نيم فرسخى مشرقى شيراز گرديد و به اين اندازه چريك حاجى قوام الملك از شهر شيراز و بلوكات متعلقه به خود در شهر شيراز حاضر بداشت و روز ديگر حاجى قوام الملك با شكوهى تمام براى ملاقات ايل‌بيگى از شيراز درآمد ، شب را با يكديگر در خيال تدمير نظام الدوله بسر بردند و روز ديگر حاجى قوام عود به شهر نمود و پيغام براى نظام الدوله فرستاد كه اعيان شهرى و بزرگان بلوكات و ايلات در خارج شهر انجمنى نموده « 7 » ، براى حركت و توقف شما مشورتى دارند ، شما هم در آن مجلس حاضر شويد يا كسى را از خود بگماريد تا انجام كار را بدانيد و نظام الدوله ، ميرزا عبد اللّه منشى مازندرانى و عزيز خان سرهنگ مكرى را به نيابت از خود روانه مجلس شورا بداشت و بعد از حضور آنها ، فارسيان گفتند : آن پادشاهى كه نظام الدوله را به حكومت ما فرستاد تاج و تخت را وداع فرمود و ما چه دانيم كه شاهنشاه ايران ، نظام الدوله را باز به حكومت ما بدارد يا ندارد ، بهتر آن است\r\n\r\n\r\n","description":"","footnote":"\r\n( 1 ) . در متن : ( تحنيت ) .\r\n( 2 ) . ر ك : ناسخ التواريخ ، ج 3 ، ص 185 .\r\n( 3 ) . ر ك : ناسخ التواريخ ، ج 3 ، ص 167 .\r\n( 4 ) . ر ك : ناسخ التواريخ ، ج 3 ، ص 167 . در خصوص اين جريان رجوع شود به سفرنامه ميرزا فتاح خان گرمرودى ، از ص 139 تا 172 .\r\n( 5 ) . ر ك : ناسخ التواريخ ، ج 3 ، ص 167 .\r\n( 6 ) . ر ك : ناسخ التواريخ ، ج 3 ، ص 167 .\r\n( 7 ) . ر ك : ناسخ التواريخ ، ج 3 ، ص 168 .\r\n","page_name":" 788 ","page_number":804},
  {"content":"\r\n\r\nكه راه دار الخلافه را برگيرد و ما را به خيال خود گذارد تا رأى شاهنشاهى بر آنچه قرار گيرد « 1 » ، همه در اطاعت شويم و اگر نظام الدوله جز اين كند خود و يارانش هدف تير بلا خواهند بود و حاجى قوام در آن مجلس هيچ سخن نگفت و چون به شهر مراجعت نمود براى نظام الدوله پيام فرستاد كه من خود را آلودهء خيانت دولت نمىكنم ، اگر بتوانى ايل‌بيگى را دفع كن و چون نظام الدوله قوه جنگ با سىهزار نفر نداشت و بىاجازهء امناى دولت ، نمىتوانست به جانب دار الخلافه شود جواب پيام را به زمانه‌سازى داد كه حق همان است كه گفته‌ايد و در تدارك سفر دار الخلافه هستم ، ليكن مواجب سه ماههء اين سرباز و توپچى حاضر كه بايد با من به دار الخلافه بيايند نقد بدهيد و قبض ديوانى بگيريد كه در عرض راه آذوقه و سيورسات به ما ندهند ، به قيمت عادله مىگيريم و دويست نفر شتر مرا كه رانده‌ايد بازپس دهيد تا بارم را به منزل رساند و هشت روزه مهلت . و در شبى عزيز خان مكرى سرهنگ از شهر درآمده ، به منزل ايل‌بيگى رفته ، به او بگفت : اين پيغامى كه براى نظام الدوله داده‌ايد كه بايد به تعجيل برود يا مهياى « 2 » جنگ باشد با هيچ عقلى سازگار نيست براى آنكه تا اين روز نام نوكرى دولت بر سر اوست ، اگر او را يا كسانش را كشتيد ، لامحاله در مقام مؤاخذه دولتى خواهيد بود ، پس مواجب سه ماهه سرباز را بدهيد و به هشت روزه مهلت ، نظام الدوله خواهد رفت و ايل‌بيگى سخنان عزيز خان را پذيرفت « 3 » و مواجب سه ماهه را نقد ، كارسازى داشت و عزيز خان عود به خدمت نظام الدوله نمود و در تدارك محافظت ارگ و عمارات ديوانى شدند ، چون روز هشتم رسيد « 4 » و خبرى از حركت نظام الدوله نشد ، فارسيان از دادن مهلت و رسانيدن مواجب سه ماهه دو فوج سرباز پشيمان شدند و آتش فتنه را افروختند و تفنگچيان شهرى نزديك به دوهزار نفر بر فراز بام مسجد وكيل و عمارات بلند شدند و بناى تفنگ‌انداختن را گذاشتند و سربازان آذربايجانى بر پشت‌بامهاى عمارات ديوانى سنگر بسته ، به استعداد تمام نشستند و راه آمد و شد ميانه نوكر ديوانى و رعيت فارسى بسته شد و روز ديگر اشرار ده محله شيراز متفق گشته ، چهار بازار وكيلى را غارت كرده ، متاع هندوستان و روم و چين و فرنگستان را به يغما بردند و اهالى كاروانسراهاى وكيلى كه هريك مانند قلعه خداآفرين است در محافظت خود كوشيده از شر اشرار آسوده بماندند و روز ديگر عزيز خان سرهنگ مكرى با كمال جلادت كار به جنگ با فارسيان را استوار بداشت و حكم داد تا توپچيان ، چهار ارابه توپ در ميدان نعلبندان ، روبروى درب مسجد وكيل آورده چند تير گلوله انداختند و چند جاى درب مسجد وكيل كه كلفتى به اندازه دارد ، سوراخ گرديد « 5 » و سرباز فوج شقاقى آذربايجانى يورش آورده ، مسجد وكيل را از تصرف تفنگچيان شيرازى گرفتند و سه نفر سرباز و چهار نفر شيرازى كشته گشت « 6 » و در مدت دو سه روز اهالى بلوكات و\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 168 .\r\n( 2 ) . در متن : ( محياى ) .\r\n( 3 ) . ر ك : ناسخ التواريخ ، ج 3 ، ص 169 .\r\n( 4 ) . ر ك : ناسخ التواريخ ، ج 3 ، ص 169 .\r\n( 5 ) . ر ك : ناسخ التواريخ ، ج 3 ، ص 170 .\r\n( 6 ) . در ناسخ التواريخ ، ج 3 ، ص 170 ، از واگذارى زين العابدين خان پسر قاسم خان قوللر آقاسى خانه خود را به مردم براى رزم سخن رفته است كه در فارسنامه نيست .\r\n","page_name":" 789 ","page_number":805},
  {"content":"\r\n\r\nايلات و مردمان شهرى بيست و پنج سنگر در برابر عمارات ديوانى بازار و مسجد وكيل ، ساخته در هريك نزديك به صد نفر نشستند و دورى سنگرهاى فارس از سنگرهاى سرباز نزديك به پنج - شش ذرع رسيد و در ميانه ، چندين نفر از دو جانب كشته شدند « 1 » ، پس ريش‌سفيدان شهرى از نظام الدوله درخواست نمودند كه عزيز خان سرهنگ در تكيه حافظيه حاضر گشته ، سخن از در مصالحت و مسالمت كنند و چون عزيز خان خواست از شهر به حافظيه رود ، چندصد سرباز « 2 » با خود آورد ، اهل شهر را در گمان افتاد كه مقصود عزيز خان به دست‌آوردن جماعت ريش‌سفيدان است و الا اين ازدحام چرا ، و ريش‌سفيدان شيرازى براى احتياط در كار ، چند نفر تفنگچى با خود بردند و هنوز به حافظيه نارسيده ، سربازان دست تطاول را دراز نمودند و در ميانه حافظيه و شيراز ، جنگ انداختند و چون آن خبر به شهريان رسيد يك‌دفعه اهالى سنگرهاى فارس به جانب سنگرهاى سرباز يورش بردند و نظام الدوله حكم داد تا دهان توپها را گشادند و نزديك به چهل نفر از فارسيان هدف گلوله توپ گرديده و ده دوازده نفر سرباز و توپچى از گلوله تفنگچيان فارس كشته گشت و چون آواز توپ و تفنگ به گوش عزيز خان كه ارادهء گرفتن ريش‌سفيدان شهرى را داشت ، رسيد بىتأمل ، به شتاب تمام با سرباز خود را به سنگرهاى ديوانى رسانيد و جانى تازه در قالب اهالى سنگرها درآمد و چون آن اخبار به جناب امير اتابك رسيد ، امير اصلان خان پيشخدمت همايونى « 3 » را براى خاموشى آتش اين فتنه روانه شيراز بداشت و بعد از ورود او زبانه آتش جنگ فرونشست ولى خاموش نگشت و بعد از اندك وقتى ديگر امناى دولت قوىشوكت مقرب الخاقان احمد خان نوائى نايب ايشك آقاسىباشى « 4 » كه اميرى دانشمند بود ، مأمور به شيراز فرموده كه بعد از ورود پشت و روى اين فتنه را ديده ، مهيج آن را بداند و بعد از ورود احمد خان و اطلاع اعيان فارس مردم شهرى و بلوكات دست از ستيز و آويز كشيدند و احمد خان در ميان شيراز در خانهء آقا بابا خان بواناتى منزل نمود و مردمان را به وعده و وعيد آرام بداشت .\r\nو در ماه ذىحجه اين سال [ 1264 
  ] : حكومت و فرمانروائى مملكت فارس به نواب - اشرف و الا ، بهرام ميرزا معز الدوله « 5 » ، عم اكرم شاهنشاهى عنايت گرديد و وزارت او را به مقرب - الخاقان جناب ميرزا فضل اللّه نصير الملك علىآبادى « 6 » وزير سابق فارس بدادند و مقرب الخاقان محمد على خان ايلخانى فارس كه نزديك به سيزده سال در دار الخلافه طهران رحل اقامت انداخت در خدمت نواب معزى اليه مأمور به عود شيراز گرديد « 7 » و نواب معزى اليه و همراهان او در بيست و چهارم ذىحجه « 8 » از دار الخلافه طهران نهضت نموده در روز نهم ماه صفر سال 1265 « 9 » وارد شيراز گشته ، شوريدگيهاى مملكت را آرامى بداد .\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 170 .\r\n( 2 ) . ( دويست تن سرباز ) ناسخ التواريخ ، ج 3 ، ص 171 .\r\n( 3 ) . ر ك : ناسخ التواريخ ، ج 3 ، ص 171 .\r\n( 4 ) . ر ك : ناسخ التواريخ ، ج 3 ، ص 171 .\r\n( 5 ) . ر ك : ناسخ التواريخ ، ج 3 ، ص 227 .\r\n( 6 ) . ر ك : ناسخ التواريخ ، ج 3 ، ص 227 .\r\n( 7 ) . ر ك : ناسخ التواريخ ، ج 3 ، ص 227 .\r\n( 8 ) . برابر با 21 نوامبر 1848 .\r\n( 9 ) . برابر با 4 ژانويه 1849 .\r\n","page_name":" 790 ","page_number":806},
  {"content":"\r\n\r\nو عيد نوروز سنه تخاقوىئيل ، در شب بيست و پنجم ماه ربيع دويم سال 1265 « 1 » واقع گرديد و نواب و الا ، معز الدوله حكومت بندر بوشهر و مضافات را به شيخ نصر خان پسر شيخ - عبد الرسول خان به ارث و استحقاق واگذاشت .\r\nو هم در اين سال ، ميرزا محمد على خان ناظم الملك شيرازى « 2 » كه شرح حال او در ذيل عنوان محله بالاكفت شيراز ، در بيان سلسله هاشميه در گفتار دويم اين فارسنامه بيايد ، از دار الخلافه طهران عود به شيراز نمود و راتق و فاتق بعضى از امورات ديوانى گرديد و چون زمانى كه شيخ نصر خان بوشهرى « 3 » در طهران توقف داشت وجه نقدى به وام از ناظم الملك گرفته بود و در آن ايام ناظم الملك مطالبه مال المداينه نمود و شيخ نصر خان در اداى آن به تسامح مىگذرانيد ، پس ناظم الملك از دربار معدلت‌مدار تقاضاى حكومت بندر بوشهر را نمود و بعد از رسيدن فرمان مبارك و اجازهء حكومت مشار اليه ، برادر كهتر خود حاجى ميرزا مهدى خان « 4 » را نايب حكومت خود نموده ، روانه بندر بوشهرش نمود و با او معاهده فرمود كه زمان ملاقات شيخ نصر خان را گرفته ، محبوس بدارد و چون شيخ نصر خان از مواضعه ناظم الملك مطلع گرديد ، اموال خود را در كشتى گذاشت به جزيرهء خارك فرستاد و خود با چندين كس تفنگچى در بندر بوشهر براى دفع حاجى ميرزا مهدى خان با خاطرى جمع نشست و چند ارابه توپ ديوانى كه در ساخلوى بوشهر آماده بود ، بر فراز بروج بندر كشيد و چون حاجى ميرزا مهدى خان به منزل برازجان ده فرسخى بوشهر رسيد و از واقعه شيخ نصر خان مطلع گرديد ، باقر خان تنگستانى « 5 » را كه با شيخ ، مغايرتى داشت بخواست و باقر خان با هزار تفنگچى وارد برازجان گشته ، روز ديگر حاجى ميرزا مهدى خان را برداشته به عزم فتح بندر بوشهر حركت نموده و در هر منزلى فوجى از تفنگچيان دشتستانى به جماعت تنگستانى مىپيوست و چون به صحراى ريشهر فرسخى « 6 » بوشهر رسيدند ، اعوان و انصار حاجى ميرزا مهدى خان به چهارهزار نفر رسيد و روز ديگر براى فتح بوشهر يورش انداختند و توپهاى دولتى كه شيخ نصر خان بر فراز بارو و بروج حصار بوشهر برده بود مانع از نزديكى تفنگچيان گرديد و مدتى بر اين منوال بگذشت و باقر خان تنگستانى كه سالار آن جماعت بود ، از فتح بوشهر مأيوس گشته ، قاصدى روانه بهبهان بداشت و ميرزا سلطان محمد خان والى بهبهان را براى حمايت خود بخواست و ميرزا سلطان محمد خان با دو ارابه توپ و دوهزار نفر سواره و پياده از بهبهان وارد صحراى ريشهر گرديد و توانائى حاجى ميرزا مهدى خان سه‌چندان آمد و چون سه جانب بندر بوشهر را آب فراگرفته است و يك جانب آن را حصار كشيده‌اند ، يورش به جانب بوشهر جز از همين حصار ممكن نيست و آن حصار به توپهاى قلعه‌كوب استوار بود ، فتح بوشهر به درازا كشيد و آن اخبار به توسط چاپار انگليس به دار الخلافه طهران رسيد ، امناى\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1849 ( در ساعت دو و دوازده دقيقه از شب چهارشنبه 25 ربيع الثانى ) ناسخ التواريخ ، ج 3 ، ص 264 .\r\n( 2 ) . ر ك : فارسنامه ناصرى ، گفتار دوم .\r\n( 3 ) . ر ك : فارسنامه ناصرى ، گفتار دوم ، بلوكات دشتستان ، و ناسخ التواريخ ، ج 3 ، ص 324 .\r\n( 4 ) . ر ك : فارسنامه ناصرى ، گفتار دوم ، اعيان محله بالاكفت شيراز . و ناسخ التواريخ ، ج 3 ، ص 324 .\r\n( 5 ) . ر ك : ناسخ التواريخ ، ج 3 ، ص 325 .\r\n( 6 ) . در گفتار دوم اين فارسنامه آمده است كه ريشهر يك فرسخ و نيم جنوب بوشهر است . ( ر ك : بلوكات فارس - دشتستان ) .\r\n","page_name":" 791 ","page_number":807},
  {"content":"\r\n\r\nدولت جاويدعدت به ناظم الملك نگاشتند كه برادر خود را از محاصره بوشهر بردارد و بوشهر را به شيخ نصر خان واگذارد و ناظم الملك امتثال نمود و حاجى ميرزا مهدى خان را از بوشهر بخواست و شيخ نصر خان ، استقلالى تازه يافت . « 1 »\r\nو در اواخر اين سال [ 1265 
  ] : ايالت بهبهان و كوه‌گيلويه را به محمد كريم خان قاجار دادند .\r\nو عيد نوروز سنه ايت‌ئيل در شب ششم جمادى اول سال 1266 « 2 » اتفاق افتاد و در اوايل آن سال ، نواب و الا بهرام ميرزا معز الدوله از شيراز به دار الخلافه طهران مسافرت نمود و ايالت فارس به نواب و الا فيروز ميرزا نصرت الدوله برقرار گرديد .\r\nو در اوائل ماه محرم اين سال [ 1266 
  ] : سيد يحيى « 3 » ولد جناب مستطاب اعلام فهام آقا سيد جعفر دارابى الاصل مشهور به اصطهباناتى كه از جانب ميرزا على محمد باب مردم را دعوت به دين تازه اختراعى او مىنمود ، چون پدرى مانند ، آقا سيد جعفر داشت ، در هر بلدى وارد مىشد ، او را مكانتى تمام مىگذاشتند و در اواخر سال گذشته به ظاهر براى نصيحت و موعظه و بيان مسائل حلال و حرام دين سيد كائنات ، جناب خاتم انبيا محمد بن عبد اللّه ( ص ) و در باطن براى دعوت مردم به دين ميرزا على محمد باب از بلدهء يزد وارد قصبه فسا گرديد « 4 » و آقا ميرزا محمد حاكم فسا او را مكانتى نهاد [ و 
  ] منزلى لايق بداد و انواع تفقدات را به عمل آورد و هر شبه را به مساهرت و هر روزه را به موعظه ، مىگذرانيد تا آنكه مردمى را با خود رام نمود و دعوت خود را آشكار داشت و چون آقا ميرزا محمد بر عقيدهء او اطلاع يافت او را بخواست و بفرمود كه اهل آن بلوك در مذهب حنيفى راسخ‌قدم و ثابت العقيده‌اند ، اگر عقايد شما را بدانند ، دور نيست كه دست خود را به خون شما بيالايند ، بهتر آن است كه رخت از آن بلد بربنديد و به جانب ديگرى رويد و واقعه را به شيراز نوشت و چون نواب معز الدوله از شيراز رفته بود و نواب نصرت الدوله ، هنوز وارد نگشته ، امورات در دست ميرزا فضل اللّه نصير الملك بود ، جواب درستى به آقا ميرزا محمد نرسيد ، لابد گشته ، وجه گزافى براى سيد يحيى به رسم نياز فرستاد و جمعى را گماشت كه در اواخر شب ، درب خانه او رفته ، او را تهديد به قتل نمودند و سيد يحيى در اواخر ماه صفر سال 66 [ 12 
  ] از قصبه فسا به قصد اصطهبانات برفت « 5 » ، باز اهالى آن بلد ، عذر او را بخواستند و ناچار گشته در بلدهء نيريز كه اشرار آن بر حاجى زين العابدين خان ، حاكم خود شوريده بودند ، رحل اقامت افكند و اشرار را با خود يار كرده ، مطلب را بىپرده بگفت و تمامى اشرار كه نزديك به پانصد تن بودند ، در دعوت او درآمدند و خط نسخ بر احكام دين اسلام كشيد و روزبروز بر رونق او افزود ، پس قلعه خرابى كه در خارج نيريز بود براى معقل « 6 » خود اختيار كرده ، برج و باروى او را تعمير نمود و رخت را به قلعه كشيد و در جنگ مذهبى با حاجى -\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 326 .\r\n( 2 ) . برابر با 20 يا 21 مارس 1850 ( در ساعت هشت و يك دقيقه از شب پنجشنبه ) . ناسخ التواريخ ، ج 3 ، ص 327 .\r\n( 3 ) . ر ك : ناسخ التواريخ ، ج 3 ، ص 337 .\r\n( 4 ) . ر ك : ناسخ التواريخ ، ج 3 ، ص 338 .\r\n( 5 ) . ر ك : ناسخ التواريخ ، ج 3 ، ص 338 : ( سيد يحيى از فسا به آهنگ نىريز بيرون شد ) .\r\n( 6 ) . به معنى پناهگاه ، قلعه ، دژ ، كوه مرتفع ( معين ) .\r\n","page_name":" 792 ","page_number":808},
  {"content":"\r\n\r\nزين العابدين خان يك‌جهت گرديد و اتباع او هر روزه مردمان بازارى را به عنف در نزد او آورده ، مبلغى وجه نقد از او ستانيده ، رها مىنمودند و بعد از چندى هر كس را مىآوردند اگر داخل در عقد بيعت او نمىشد بايد يا مبلغى گزاف به فديه دهد يا مهياى كشتن شود و آن معامله را با چند نفر بسر رسانيد ، روزى مردى را نزد او مىبردند ، چون از در كرياس گذشت و سيد يحيى را بديد ، فورا بمرد و حاجى زين العابدين خان « 1 » چون كار را بر اين منوال ديد ، جمعيتى را فراهم آورده ، مستعد جنگ با سيد يحيى گرديد و مردمان سيد يحيى پيشدستى كرده ، در نيمه شبى با شمشيرهاى كشيده بر جماعت حاجى زين العابدين خان شبيخون آوردند و بر مرد و زن ابقا نكردند و نزديك صد و پنجاه نفر را بكشتند از جمله على اصغر خان برادر بزرگ حاجى زين العابدين خان بود كه جسد او را در قلعه برده در مجراى آبى انداختند و سه نفر پسران او را اسير كرده ، در قلعه زنجير نمودند و حاجى زين العابدين خان در آن نيمه‌شب با هزار زحمت بر اسب جل و نمددار سوار شده تا قريه قطرو « 2 » كه نه فرسخ مشرقى بلده نيريز است بتاخت و صورت واقعه را به جناب نصير الملك نگاشت و اهالى نيريز و دهات آن سامان بعد از فتح نزد سيد يحيى آمده طوعا او كرها دل بر عقيدت او نهادند و اموال خانه حاجى زين العابدين خان و على اصغر خان و اتباع آنها را كه به غارت برده بودند ، در ميانهء اصحاب سيد يحيى قسمت كردند و چنان رعب جماعت بابى در دلها افتاده بود كه هرچيز از هركس مىخواستند بىتأنى ادا مىنمود .\r\nو به گمان مردم ميرسيد كه در اندك زمانى بر تمامت فارس بلكه بيشتر فايق آمده ، دين و دولت را پايمال حوادث كنند و روزبروز بر شكوه جماعت بابى مىافزود و عدد مرد جنگى آنها كه دست از جان‌شو ، بودند از سه‌هزار نفر بگذشت و اين اخبار به نواب و الا نصرت الدوله پيش از ورود او به شيراز رسيد و نواب معزى اليه از چهار منزلى شيراز به جناب نصير الملك نوشت كه مهر على خان شجاع الملك نورى « 3 » ، سركردهء سواران شيرازى به اتفاق مصطفى قلى خان اعتماد - السلطنه قراگوزلو « 4 » سرتيب و دو فوج سرباز قراگوزلو به تعجيل و شتاب از شيراز براى دفع سيد يحيى حركت كنند و نصير الملك تدارك آن جماعت را ديده با دو ارابه توپ روانه داشت و حاجى - زين العابدين خان ، بعد از رسيدن به قريهء قطرو ، كدخدايان كوهستان و اطراف نيريز را به حمايت خود بخواست و نزديك به دوهزار نفر به امداد او بيامدند و در نزديكى رستاق « 5 » سه فرسخى نيريز به لشكر شجاع الملك و اعتماد السلطنه پيوسته ، به اتفاق وارد خارج بلدهء نيريز گشته ، در برابر قلعه سيد يحيى نشستند و پنج روز بگذشت و از جانبى اقدام به جنگ نشد و در شب ششم سيد - يحيى چند كلمه بر پاره كاغذها نوشته ، هر يكى را به گردن يك نفر از بابى بياويخت و گفت اين پارهء كاغذ شما را از آسيب گلوله توپ و تفنگ محافظت كند ، پس سيصد نفر از آنها را براى شبيخون به اردوى اعتماد السلطنه انتخاب نمود و هر يكى را شمشيرى داده ، در نيمه شب از قلعه درآمده ،\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 339 .\r\n( 2 ) . ( نه فرسخ مشرقى نيريز است ) فارسنامه ناصرى ، گفتار دوم .\r\n( 3 ) . ر ك : ناسخ التواريخ ، ج 3 ، ص 340 .\r\n( 4 ) . ر ك : ناسخ التواريخ ، ج 3 ، ص 340 .\r\n( 5 ) . ( دو فرسخ ميانه شمال و مغرب نيريز است ) فارسنامه ناصرى ، گفتار دوم .\r\n","page_name":" 793 ","page_number":809},
  {"content":"\r\n\r\nفريادكنان به جانب اردو تاختند و بىمحابا « 1 » داخل سنگر اردو شده و چند نفر را كشتند و اعتماد - السلطنه و شجاع الملك را زحمت فراوان دادند و تا طلوع صبح در اردو جنگ نمودند و چندين نفر بابى به سرنيزه و گلوله تفنگ سرباز كشته گشته ، بازماندگان عود به قلعه نمودند و در آن زمان شهرت يافت كه صد و پنجاه نفر بابى و سيصد نفر از اهل اردو در آن شب كشته گشت « 2 » و چون جماعت بابى دانستند كه فايده‌اى بر آن پاره‌كاغذها نبود از عقيدهء آنها بكاهيد و ده نفر ، پنج نفر در اوائل به پنهانى و بعد به ظاهر از لشكرگاه سيد يحيى برفتند و ازدحام او كم گرديد و چون سه روز از اين واقعه بگذشت باز سيد يحيى تداركى ديد و سيصد نفر ديگر را براى شبيخون مقرر داشت و در نيمه شب [ با 
  ] فرياد و هياهو به جانب اردو برفتند و اهالى اردو دهان توپ را به آنها گشودند و نزديك به پنجاه نفر بابى هدف گلوله توپ و تفنگ شدند ولى بازماندگان با دلى قوى ، داخل سنگر اردو گشته ، نزديك به صد نفر را بكشتند و اعتماد السلطنه و شجاع الملك پاى مردانگى را فشرده ، آنها را از اردو ، دور نمودند و در اين واقعه باز جماعتى از اصحاب سيد يحيى او را گذاشته ، باز پى كار خود برفتند « 3 » و مشار اليه چون قلت سپاه خود را بديد از در مصالحه درآمده ، خواهان مسالمت گرديد و بعد از آمد و شد رسل و رسائل بعد از پنج روز ، سيد يحيى با دوازده نفر از خلص اصحاب ، از قلعه درآمده ، به احترامى تمام وارد اردو گشته ، در چادر اعتماد السلطنه نزول نمود ، شبى را به احترام گذرانيد « 4 » و روز ديگر او را و اصحابش را ، مأخوذ داشتند [ و 
  ] وراث على اصغر خان آنها را بكشتند و دو نفر پسران سيد يحيى و سى نفر از اصحاب او را با قيد روانه شيراز داشتند و آن سى نفر را بكشتند و دو نفر پسران سيد يحيى را كه هنوز به سن رشد نبودند ، روانه بروجرد داشتند [ و 
  ] به جناب علامى آقا سيد جعفر كه جد آنها بود سپردند .\r\nو نواب نصرت الدوله « 5 » ، بعد از ورود به شيراز ، منصب وزارت فارس را به ميرزا ابو القاسم تفريشى كه از نوكرهاى قديمى او بود ، واگذاشت و سررشته‌دارى اين مملكت را به ميرزا - ابو الحسن خان مشير الملك ارزانى داشت و شيخ نصر خان را از بوشهر بخواست ، چون وارد شيراز شد ، روانه طهرانش داشت [ و 
  ] حكومت بوشهر و مضافات و دشتستان را به ميرزا حسن على خان « 6 » ولد ارجمند حاجى ميرزا على اكبر قوام الملك عنايت فرموده ، او را به لقب دريابيگى سرافراز نمود و چون اين خبر در بندر بوشهر به شيخ حسين خان عموى شيخ نصر خان كه نايب الحكومه بوشهر بود رسيد ، جماعتى از اعراب و الوار را با خود يار ساخته ، برج و باروى بوشهر را استوار بداشت و چند ارابه توپ بر فراز باستيانها كشيد و چند كشتى آماده بداشت كه اگر كار بر او تنگ گردد ، بر كشتى نشسته ، فرار كند و چون ميرزا حسن على خان دريابيگى وارد ريشهر گرديد و از ممانعت شيخ حسين خان « 7 » مطلع گشت ، واقعه را خدمت نواب و الا ، نصرت الدوله معروض بداشت و نواب -\r\n\r\n\r\n","description":"","footnote":"\r\n( 1 ) . در متن : ( مهابا ) .\r\n( 2 ) . ر ك : ناسخ التواريخ ، ج 3 ، ص 341 .\r\n( 3 ) . ر ك : ناسخ التواريخ ، ج 3 ، ص 341 .\r\n( 4 ) . ر ك : ناسخ التواريخ ، ج 3 ، ص 342 .\r\n( 5 ) . ر ك : روضة الصفا ، ج 10 ، ص 553 ، ناسخ التواريخ ، ج 3 ، ص 342 .\r\n( 6 ) . ر ك : روضة الصفا ، ج 10 ، ص 553 ، ناسخ التواريخ ، ج 3 ، ص 343 .\r\n( 7 ) . ر ك : ناسخ التواريخ ، ج 3 ، ص 342 .\r\n","page_name":" 794 ","page_number":810},
  {"content":"\r\n\r\nمعزى اليه ، مصطفى قلى خان اعتماد السلطنه را با دو فوج سرباز قراگوزلو كه در تحت اختيار او بودند با دو ارابه توپ روانه بوشهر بداشت و از راه فيروزآباد حركت نموده ، وارد ريشهر گشته ، به دريابيگى پيوست و چون تمرد شيخ حسين خان را معاينه ديد و دانست كه كارش جز به كوشش و يورش درست نيايد ، مكتوبى به اهالى بوشهر كه بيشتر مردمان تجارت‌پيشه و تبعه دول خارجه‌اند ، نوشت كه چون شيخ حسين خان در فرمانبرى دولت قوىشوكت تمرد نمود و دفع او بر چاكران دولتى لازم است ، و اين كار بىقتل و غارت اهل بوشهر صورت نبندد و هر كس جان خود و مال خود را مىخواهد ، به سلامتى از بندر كوچ داده ، چند روزى در دهات توقف نموده ، تا كار شيخ حسين خان ، به يك جانب رسد و الا نوشته نويسيد كه اگر در فتح بوشهر زيانى به مال و جان شماها رسد ، كسى را در پرسش آن حقى نباشد .\r\nچون اين مكتوب به اهالى بوشهر رسيد ، شيخ حسين خان مردم را مشوش‌خاطر ديد ، بزرگان آنها را بخواست كه شما آسوده باشيد كه من با نوكر شاهى جنگ نمىكنم و امشب از راه دريا مىروم ، پس گمركچيان را بخواست و آنچه وجه گمركى حاضر بود ، از آنها گرفته ، با عيال بر كشتى نشسته به جانب بصره رفت و روز ديگر ميرزا حسن على خان دريابيگى و مصطفى قلى خان اعتماد السلطنه ، با خاطرى جمع وارد بوشهر شدند .\r\nو از وقايع فارس آنكه ميرزا قوام الدين بهبهانى مشهور به ميرزا قوما كه شرح حالش در ذيل عنوان بلوك كوه‌گيلويه و بهبهان در گفتار دويم اين فارسنامه ناصرى بيايد و چندين سال بود كه از كوه‌گيلويه و بهبهان آواره بود ، در سال گذشته بىاجازه امناى دولت به بهبهان آمد « 1 » و محمد كريم خان حاكم را عذر خواسته ، روانه‌اش داشت و چون آن خبر به شيراز رسيد ، نواب - بهرام ميرزا معز الدوله رقم ايالت كوه‌گيلويه و بهبهان را براى ميرزا سلطان محمد خان كه برادرزاده و داماد ميرزا قوما بود فرستاد و ميرزا قوما ، اعتنائى به ميرزا سلطان محمد خان ناكرده ، ماليات ديوانى را صرف تعمير قلعه‌جات و مواجب نوكر مىنمود و ميرزا سلطان محمد خان از اعمال او نارضامند و شكايت او را به شيراز مىنوشت و ميرزا قوما ، نارين‌قلعه بهبهان را كه در كنارهء بلده است تعميرى لايق نمود و سيورساتى لايق در آن انبار كرد و تصرفى تمام در نواحى رامهرمز و فلاحى نمود و قلعه چم‌ملا « 2 » كه از توابع رامهرمز است تعمير نمود و سيورسات فراوان در آن انبار فرمود و موافقتش با ميرزا سلطان محمد خان به مخالفت رسيد و هر روز جمعى از طرفين با هم جنگ كرده ، روزى دو سه نفرى كشته مىگشت و چون مشايخ اعراب شريفات با ميرزا قوما موافقتى داشتند و سر در اطاعت نواب و الا ، خانلر ميرزا احتشام الدوله حاكم عربستان نداشتند ، نواب - معزى اليه سليمان خان سهام الدوله ارمنى « 3 » برادرزاده منوچهر خان معتمد الدوله را مأمور به نظم فلاحى و اعراب شريفات فرمود و چون تكيه اعراب شريفات ، ميرزا قوما بود و سهام الدوله مأمور به تدمير او نبود ، مسئله را از امناى دولت سؤال نمود و بعد از اجازه بناى كاوش با اعراب گذاشت و ميرزا قوما براى حمايت آنها با هزار نفر سوار و پياده وارد قلعه چم‌ملا كه در كنار رودخانه كردستان بهبهان و سه جانب او را آب فراگرفته ، گرديد و ميرزا محمد رضا خان ولد ارشد\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 3 ، ص 344 .\r\n( 2 ) . ر ك : فارسنامه ناصرى ، گفتار دوم .\r\n( 3 ) . ر ك : ناسخ التواريخ ، ج 3 ، ص 345 .\r\n","page_name":" 795 ","page_number":811},
  {"content":"\r\n\r\nخود را با جمعى از سوار و پياده به امداد اعراب فرستاد و چون برابر اردوى سهام الدوله رسيدند جنگى سخت درانداخت ولى شكست يافت و ميرزا قوما به مدد پسر از قلعه چم‌ملا درآمد ، شكست - يافتگان را فراهم آورد و در برابر اردوى سهام الدوله نشيمن نمود و سهام الدوله على رضا خان بختيارى را مأمور به شبيخون به قلعه چم‌ملا نمود و سواران بختيارى از آب رودخانه كردستان گذشتند و چند نفر سوار غرق آب فنا شدند و قلعه را محاصره نمودند با آنكه اهالى قلعه نهايت جلادت را نموده ، ده نفر از بختيارى را هدف گلوله تفنگ نموده ، بكشتند و بيست و دو نفر [ را 
  ] زخمدار كردند ، فتورى در حال سواران بختيارى نشده ، قلعه را به قهر و غلبه بگرفتند و برج و باره‌اش را خراب كردند و چند توپ كوچك به دست آوردند و توپ بزرگى كه از زمان نادر شاه در اين قلعه مانده بود ، چون بردن آن دشوار بود ، آن را درهم شكستند و ميرزا قوما و ميرزا - محمد رضا خان بعد از فتح قلعه چم‌ملا ، بيدرنگ با همراهان خود از سواره و پيادهء كوه‌گيلويه‌اى عود به بهبهان نموده ، در نارين‌قلعه توقف نمود و سهام الدوله با اردوى چهار پنج‌هزار نفر سواره و پياده از دنبال ميرزا قوما وارد بهبهان گشته ، نارين‌قلعه را محاصره نمود و ميرزا سلطان محمد خان حاكم بهبهان كه از اعمال ميرزا قوما نارضامند بود با چريك كوه‌گيلويه در اطاعت سهام الدوله درآمد و مدت چهار ماه زمان محاصره شد و هر روزه به گلوله توپ ، برج و باروى قلعه را سوراخ مىنمودند و چون كار بر ميرزا قوما تنگ شد ، در نيمه‌شبى فرار كرده پناه به قلعه گلاب « 1 » هفت فرسخ ، جنوبى بهبهان برد و شرح آن در ذيل قلعه‌هاى كوهى فارس در گفتار دويم اين فارسنامه بيايد و سهام الدوله ، نارين‌قلعه بهبهان را خراب نمود و چون از حال ميرزا قوما مطلع گشت بىتأمل به مصاحبت ميرزا سلطان محمد خان به جانب قلعه گلاب رفتند « 2 » و قلعه خداآفرين را محاصره نمودند و مراد على « 3 » نام كه از خويشان كلانتر قلعه گلاب بود از ميانه طوائف ممسنى عود به قلعه مىنمود ، در بين راه گرفتار سواران اردو گرديد و چون او را شناختند به حضور سهام - الدوله بردند و سهام الدوله به او گفت سلامتى تو در راهنمائى فتح قلعه است و بس ، مراد على دست بر چشم خود نهاد و كسى را روانه قلعه بداشت و حال خود را به خويشاوندان رسانيد و چند نفر از آنها آمدند و به رسم گروگان در اردو بماندند و مراد على مواضعه نمود كه چون در نيمه‌شب ، ميرزا سلطان محمد خان بيايد ، قلعه را بىمضايقه به تصرف او دهم و به جانب قلعه برفت و به وعده وفا نمود و ميرزا قوما ، پياده بگريخته به جانب بلوك ممسنى رفت و در بين راه گرفتار سواران لاريجانى كه در اين وقت در خدمت عباسقلى خان سردار لاريجانى « 4 » از شيراز مىآمدند ، گرديد عباسقلى خان سردار او را احترامى بسزا فرموده ، به مصاحبت او وارد بهبهان شدند و ميرزا سلطان محمد خان والى را با خود داشته از بهبهان روانه شيراز و از شيراز به طهران برده محبوس گرديد و بعد از سه ماه ديگر به فرمايش جناب امير اتابك ، عباسقلى خان ، ميرزا قواما را گرفته به دار الخلافه طهران برده ، محبوس نمودند و از مرض و با ، وفات يافت و بعد از دو ماه ديگر عباسقلى خان ، ميرزا سلطان محمد خان را گرفته ، روانه شيرازش داشت ، پس عباسقلى خان\r\n\r\n\r\n","description":"","footnote":"\r\n( 1 ) . ( قلعه گل و گلاب ) ناسخ التواريخ ، ج 3 ، ص 348 .\r\n( 2 ) . در متن : ( رفتند و آن ) .\r\n( 3 ) . ر ك : ناسخ التواريخ ، ج 3 ، ص 348 .\r\n( 4 ) . ر ك : ناسخ التواريخ ، ج 3 ، ص 349 .\r\n","page_name":" 796 ","page_number":812},
  {"content":"\r\n\r\nبىمداخلت غير به ايالت كوه‌گيلويه و بهبهان بپرداخت و هر ناحيتى را به سركرده‌اى لاريجانى سپرد [ و 
  ] مشغول عاملى گرديد و محمد باقر خان پسر محمد شفيع خان كلانتر طايفهء نوئى از چهاربنيچه « 1 » ايلات كوه‌گيلويه ، اعتنائى به احكام عباسقلى خان نگذاشت و مدتى بر اين منوال بگذشت و عباسقلى خان مردمانى را از سرباز و سوار لاريجانى و چريك كوه‌گيلويه روانه داشت قلعهء پلى نه فرسخ مشرقى بهبهان را كه منزل محمد باقر خان بود به قهر و غلبه گرفتند و او را مقيد داشته ، به بهبهان فرستاده ، در معرض عقاب درآمده ، او را بكشت .\r\nو هم در آن سال [ 1266 
  ] : امر ، از مصدر جلال صادر گرديد كه در دار الخلافه طهران و ساير بلاد محروسهء ايران بر سر معبرهاى عامه قراول‌خانه ساخته ، در هر يكى چند نفر سرباز براى محافظت منزل نمايند . « 2 »\r\nو عيد نوروز سنه تنگوزئيل در روز جمعه هفتدهم ماه جمادى اول سال 1267 « 3 » اتفاق افتاد و سلطان سلاطين عجم ، جشن نوروزى [ را 
  ] به آئين فريدون و جم بسر رسانيد و وزراء و امرا و سركردگان افواج را مأمور ملازمت ركاب ظفر انتساب در سفر اصفهان فرمود و روز غره ماه رجب آن سال « 4 » ، موكب همايون از دار الخلافه طهران نهضت فرموده ، از قزوين و ساوه و بروجرد گذشته و در پانزدهم ماه مبارك رمضان « 5 » دار السلطنه اصفهان را رشك روضه جنان فرمود . « 6 »\r\nو در روز بيست و دويم آن ماه ، نواب و الا ، نصرت الدوله فيروز ميرزا ، حكمران مملكت فارس و محمد قلى خان ايل‌بيگى ، ايلات فارس ، وارد اصفهان گشته ، مورد عنايت بىنهايت شاهنشاهى شدند .\r\nو روز بيست و پنجم ماه شوال آن سال [ 1267 
  ] : موكب همايونى از اصفهان نهضت فرموده از كاشان و قم گذشته ، روز هشتم ماه ذىحجه آن سال وارد دار الخلافه طهران گرديد و نواب و الا نصرت الدوله فيروز ميرزا ، از اصفهان از راه بلوك سرحد شش ناحيه و نواحى كوه‌گيلويه و ده‌دشت ، وارد بلدهء بهبهان گرديد و ايالت آن را به مقرب الخاقان مهر على خان شجاع الملك نورى ، عنايت نمود و نواحى آن سامان و بلوك ممسنى را نظم داده ، از راه كازرون ، در اواخر ماه ذىحجه اين سال ، عود به شيراز نمود و در ماه همين ذىحجه كتاب تاريخ قاجاريه ، تأليف جناب مستطاب ، مجموع آداب و علوم ، مالك رقاب منثور و منظوم ، فهرست صحايف فضايل ، ديباچه دفاتر فواضل ، مقرب درگاه حضرت خاقانى ، ميرزا محمد تقى سپهر تخلص كاشانى « 7 » ، صورت اختتام پذيرفت . « 8 »\r\n\r\n\r\n","description":"","footnote":"\r\n( 1 ) . چاربنيچه ، از تيره‌هاى ايل عرب حباره و شيبانى است ، فارسنامه ناصرى ج 2 ، ايلات مملكت فارس . در ترجمه ، ص 299 بجاى نوئى ، جوى آمده است .\r\n( 2 ) . ر ك : ناسخ التواريخ ، ج 3 ، ص 352 .\r\n( 3 ) . برابر با 20 يا 21 مارس 1851 : ( چون از روز جمعه يكساعت و پنجاه دقيقه برگذشت ) ناسخ التواريخ ، ج 3 ، ص 352 .\r\n( 4 ) . برابر با دوم مه 1851 .\r\n( 5 ) . برابر با 14 ژوئيه 1851 .\r\n( 6 ) . ر ك : ناسخ التواريخ ، ج 3 ، ص 368 ، روضة الصفا ، ج 10 ، ص 485 .\r\n( 7 ) . مقصود جلد سوم ناسخ التواريخ است .\r\n( 8 ) . در متن : ( پزيرفت ) .\r\n","page_name":" 797 ","page_number":813},
  {"content":"\r\n\r\nو روز هيجدهم ماه محرم سال 1268 « 1 » صاحب جلالت‌مآب ميرزا محمد تقى خان فراهانى امير اتابك وزير ممالك محروسه ايران از وزارت كليه معزول گشته « 2 » ، مأمور به توقف كاشان گرديد و منصب جليل او را به جناب جلالت‌مآب ميرزا آقا خان نورى ، اعتماد الدوله « 3 » وزير لشكر عنايت نموده ، او را صدر اعظم گفتند .\r\nو در ماه صفر اين سال ، نواب و الا نصرت الدوله براى نظم گرمسيرات فارس از شيراز حركت فرموده ، از فيروزآباد و بلوك صيمكان و قير و كارزين و افرز و خنج و نواحى گله‌دار و ناحيه بيخ‌فال لارستان گذشته ، وارد شهر لار گرديد و مير هاشم عوضى لارى را كه مدتها سر به عصيان كشيده ، اعتنائى به حكومت لارستان نداشت ، مأخوذ داشته ، مقيد فرمود و در ماه ربيع دويم اين سال [ 1268 
  ] : از لار حركت فرموده ، به جانب بندرعباس كه سالها در تصرف اهالى مسقط بود و در سالى پنجهزار تومان به عنوان ماليات به حكومت فارس مىدادند و نواب معزى اليه با دو فوج سرباز عرب فارسى به سرهنگى رضا قلى خان عرب و سرباز قشقائى به سرتيپى مقرب الخاقان لطف على خان ولد محمد على خان ايلخانى قشقائى ، وارد محال سبعه كه نزديك بندرعباس است گرديد و دو روز بعد از ورود در قصبه فرگ ، مير هاشم عوضى را بكشت و جنازهء او را چهار حصه نموده ، هر حصه‌اى را براى صاحب‌منصبى فرستاد ، پس در قصبه طارم توقف فرموده ، دو فوج سرباز و دو ارابه توپ روانهء بندرعباس بداشت و بعد از گفت و شنود ، مبلغى بر وجه مقررى افزوده ، كماكان بندر و مضافاتش را در تصرف شيخ سيف مسقطى باقى گذاشته ، در ماه جمادى دويم اين سال [ 1268 
  ] عود به شيراز نمود .\r\nو عيد نوروز سنه سيچقان‌ئيل در روز بيست و هشتم ماه جمادى اول اين سال [ 1268 
  ] « 4 » :\r\nاتفاق افتاد و اعليحضرت شهريارى ادام اللّه بقاه سور و سرور نوروزى را به پايان رسانيد و از غرايب امور آنكه طايفه ضاله بابيه « 5 » كه خود را امت ميرزا على محمد پسر ميرزا رضاى بزاز شيرازى مىدانند در شهر طهران ازدحامى نموده ، كنكاشى چيده به خيال باطل كه ناشى از حماقت و جهالت بود ، در فكر رياست و ملك‌گيرى افتادند و در خانه سليمان خان پسر يحيى خان مير آخور تبريزى كه از پروردگان نعمت آن دولت خداداد بود ، انجمن نمودند و بعد از اتفاق آراء ، قرار دادند كه دوازده نفر ، دست از جان شسته ، در حوالى نياوران شمران طهران رفته ، چون فرصتى يابند ، گزندى به وجود مبارك اعليحضرت ظل اللهى رسانيده ، آن جماعت در روز يكشنبه بيست و هشتم ماه شوال آن سال « 6 » دو ساعت از روز گذشته كه اعليحضرت شهريارى براى صيد و تماشا\r\n\r\n\r\n","description":"","footnote":"\r\n( 1 ) . برابر با 13 نوامبر 1851 .\r\n( 2 ) . ر ك : ناسخ التواريخ ، ج 3 ، ص 379 ، روضة الصفا ، ج 10 ، ص 498 .\r\n( 3 ) . ر ك : صدر التواريخ ، ص 232 تا 248 .\r\n( 4 ) . برابر با 21 مارس 1852 : ( در ساعت هفت و سى و هشت دقيقه از روز شنبه ) ناسخ التواريخ ، ج 4 ، ص 27 . ( در هنگام تحويل سال در بلده شيراز ابرى بالا گرفت و تگرگى بباريد كه هريك به مقدار نارنجى بود و بسيار مردم و مواشى را بكشت . . . قبايل حومه شهر چون پرده خيمه سپر آن بلا نمىتوانست بود مرجل و طبق بر سر مىگذاشتند و حبه‌هاى تگرگ ، نحاس را درهم مىشكست و حبه بر سر مردى فرود آمد و هر دو چشمش بيرون افتاد گفتند يك حبه تگرگ را ميزان زدند هزار مثقال برآمد ) ناسخ التواريخ ، ج 4 ، ص 50 .\r\n( 5 ) . ر ك : روضة الصفا ، ج 10 ، ص 544 ، ناسخ التواريخ ، ج 4 ، ص 30 .\r\n( 6 ) . برابر با 15 اوت 1852 .\r\n","page_name":" 798 ","page_number":814},
  {"content":"\r\n\r\nسوار گشته از كوچه‌هاى تنگ نياوران عبور مىفرمود و معدودى از چاكران پياده ملازم ركاب بودند ، سه نفر از آن دوازده نفر بابى ، تقدم جسته به هيئت ستم‌رسيدگان پيش آمدند « 1 » و مانند كسى كه دست در جيب و بغل براى درآوردن عريضه كند در خود مىپيچيد و نزديك مىآمد و شاهنشاه بىهمال براى تحقيق تظلم آنها ، سواره بايستاد و چون نزديك شدند ، اظهار تظلم كرده ، از سه جانب حمله بردند و به جاى عريضه مكتوب تپانچه آتش‌فشان از بغل درآورده ، يكى از آنها سبقت جسته ، تپانچه را به جانب شهريار آفاق رها نمود و گلوله و چارپاره‌ها خطا نموده ، به ظاهر ، آسيبى نرسانيد و ديگرى تپانچه رها كرده ، باز در حفظ الهى بماند كه شاطرباشى و نفرى از ملازمين ركاب ، با دشنه و كارد به جانب آن دو نفر دويدند و به چندين زخم آنها را بكشتند كه بابى سيم ، طپانچه را به جانب خديو زمان انداخت و اسب توسنى كرده ، شخص همايون از محاذات گلوله بر يك جانب شد و گلوله خطا نمود و ده دانه چارپاره در زير پوست كتف نازنين شهريارى ، چنان كه استخوان را نخراشد ، جاگرفت « 2 » و ملازمين ركاب چون اين نامرد را بگرفتند و به فرموده شاهنشاهى او را براى مسئله نگاه داشتند و در اين ميانه يك نفر ديگر از دوازده نفر دستگير گرديد و چون آن خبر به شهر طهران رسيد ، اهالى محلات برآشفتند كه پىدرپى اخبار سلامتى وجود مبارك شاهنشاهى رسيد و مردمان را آرام نمود و چون از آن دو نفر بابى گرفتار تفتيش حال را نمودند معلوم گرديد كه هفتاد نفر بلكه بيشتر از طايفه ضاله « 3 » بابيه در خانه سليمان خان « 4 » مجتمع‌اند و آلات جنگ براى خروج خود آماده كرده‌اند پس جماعتى از امرا و اعيان به آن خانه برفتند و سليمان خان و دوازده بابى را گرفتند و باقى بابيه فرار كردند و هريك بعد از ديگرى گرفتار شده به سزاى نيت خود رسيدند و آن جماعت بابيه را بعد از صدور احكام شرعيه بر وجوب قتل آنها ، اولا سليمان خان را شمع‌آجين نمودند « 5 » يعنى گوشت بدن او را سوراخها كرده در هر سوراخى شمعى فرو برده ، روشن نموده ، در شهر و بازار بگردانيدند تا سوزش شمعها به آخر رسيد پس هريك نفر بابى را به جماعتى از بزرگان و اصناف نوكر و كسبهء بازار سپرده ، به كشتن آنها اقدام نمودند مثلا ملا شيخ على كه بزرگ دينى طايفه بابيه بود به علما و طلاب علوم دينى داده ، او را بكشتند « 6 » و كذلك باب فعلل و تفعلل .\r\nو روز هفدهم « 7 » ماه ذىقعده اين سال [ 1268 
  ] : پادشاه اسلاميان پناه ، ادام اللّه عمره و شوكته ، از نياوران شمران تشريف‌فرماى شهر طهران گرديده ، چشم عموم اهالى ممالك محروسهء\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 546 ، ناسخ التواريخ ، ج 4 ، ص 34 .\r\n( 2 ) . ر ك : روضة الصفا ، ج 10 ، ص 550 ، ناسخ التواريخ ، ج 4 ، ص 35 .\r\n( 3 ) . در متن : ( ظاله ) .\r\n( 4 ) . ر ك : ناسخ التواريخ ، ج 4 ، ص 38 .\r\n( 5 ) . ر ك : ناسخ التواريخ ، ج 4 ، ص 40 .\r\n( 6 ) . در ناسخ التواريخ ، ج 3 ، ص 42 ، آمده است كه : ( ملا شيخ على كه روز نخست در پاى اسب شاهنشاه از پاى درآمد فرمان رفت تا جسد او را به چند پاره كرده ، از دروازه‌هاى شهر بياويختند ) . در روضة الصفا ، ج 10 ، ص 550 نيز آمده است كه ( ملا شيخ على ترشيزى كه خود را حضرت عظيم لقب كرده و رئيس و پيشواى اين قوم خسيس بود بدست آورده برحسب امر اعلى و فتوى علما حكم به قتل ايشان صادر شد ) . مشروح احوال او را در فتنه باب اعتضاد - السلطنه ، ص 79 ، بخوانيد .\r\n( 7 ) . در متن : ( هفتدهم ) .\r\n","page_name":" 799 ","page_number":815},
  {"content":"\r\n\r\nايران را روشن فرمود .\r\nو نواب و الا نصرت الدوله فيروز ميرزا ، والى مملكت فارس براى نظم نواحى دشتستان و دشتى در ماه ربيع اول ، سال 1269 از شيراز حركت فرموده ، از راه كازرون و خشت وارد قصبه برازجان گرديد و بعد از نظم نواحى دشتستان ، چند روزى در بندر بوشهر توقف فرمود ، پس براى نظم محال دشتى از بوشهر نهضت نمود و در بلوك دشتى مدتى ، توقف فرمود و نظمى لايق بداد .\r\nو در شب بيست و پنجم ماه رجب اين سال [ 1269 
  ] « 1 » : پانزدهم اردىبهشت جلالى كه آفتاب در سيزدهم درجه و چهل و شش دقيقه نور بود نزديك به يك ساعت پيش از طلوع صبح صادق در شهر شيراز زلزله شديد بيامد و چندين صد خانه را ويران و چندين هزار را شكسته نمود و چندين هزار نفر در زير عمارات خرابه بماندند و بمردند و بيشتر مساجد و مدارس خراب گشت و عموما محتاج به تعمير گرديد و نواب و الا نصرت الدوله در ماه شعبان آن سال از راه فيروزآباد عود نموده ، داخل شهر شيراز نگشته ، در باغ نو « 2 » ، در سايهء درخت و چادر توقف فرمود و استعفاى از حكومت فارس نموده ، از امناى دولت جاويدعدت ، اجازه رفتن به دار الخلافه نمود و به اصرار زياد او را بخواستند و براى تفريغ حساب ، ميرزا ابو الحسن خان مشير الملك وزير فارس را با خود به طهران برد و ايالت فارس را به نواب اشرف و الا مؤيد الدوله طهماسب ميرزا خلف - الصدق غفران‌مآب محمد على ميرزا كرمانشاهى خلف الصدق غفران توأمان خاقان خلدآشيان فتح على شاه طاب‌ثراه عنايت نمودند و در نيمهء ماه ذىحجه اين سال 1269 وارد دار الملك شيراز گرديد و وزارت فارس را به ميرزا محمد تقى آشتيانى عنايت فرمود و از جانب امناى دولت مبلغ پنجهزار تومان وجه نقد براى مرمت معبرها و كوچه‌هاى محلات شيراز به كدخدايان بداد .\r\nو عيد نوروز سنه بارس‌ئيل در شب بيست و يكم ماه جمادى دويم سال 1270 « 3 » اتفاق افتاده و چون سال گذشته صيد سوينى « 4 » پسر صيد سعيد خان امام مسقط ، شيخ سيف مسقطى حاكم بندر عباس را احضار نمود و بعد از ورود به مسقط وفات يافت و بندرعباس بىحاكم بماند .\r\nنواب و الا فيروز ميرزا نصرت الدوله ، چند نفر تفنگچى لارستانى و دو دسته سرباز براى محافظت در بندر عباس بگذاشت و حاجى محمد رحيم خان شيرازى « 5 » ملك التجار كه سالها در بندر بمباى علم تجارت افراشته بود و در آن هنگام در دار الخلافه طهران بود ماليات گمرك خانه بندر عباس و شميل و ميناب را از كارگزاران مأمور ديوانى مقاطعه نموده ، حكومت آن سامان را قبول كرده وارد بندر عباس گرديد و به حمايت سرباز و تفنگچى ساخلو ، اقتدارى بهم رسانيد و شيخ - عبد الرحمن قشمى كه ثروتى به نهايت داشت و حاجى محمد رحيم خان را بفريفت كه بندر عباس\r\n\r\n\r\n","description":"","footnote":"\r\n( 1 ) . برابر با 3 مه 1853 .\r\n( 2 ) . ( باغى در شمال شرقى شيراز در ميدانى دور از شهر در جنب مصلى ) آثار العجم ، ص 515 ، اطلاعات كافى درباره اين باغ را در همان صفحه بخوانيد .\r\n( 3 ) . برابر با 21 مارس 1854 ( در ساعت هفت و هفده دقيقه از شب يكشنبه ) ناسخ التواريخ ، ج 4 ، ص 77 .\r\n( 4 ) . در متن : ( سويتى ) ، در روضة الصفا ، ج 10 ، ص 575 : ( ثوينى ) ، در ناسخ التواريخ ، ج 4 ، ص 83 : ( ثوينى ) ، در حقايق - الاخبار ، ص 135 : ( ثوينى ) .\r\n( 5 ) . ر ك : روضة الصفا ، ج 10 ، ص 575 .\r\n","page_name":" 800 ","page_number":816},
  {"content":"\r\n\r\nمحتاج به سرباز و تفنگچى نيست ، پس سرباز و تفنگچى را مرخص نموده ، برفتند و بعد از چند روزى صيد سوينى امام مسقط ، شيخ سعيد برادرزاده شيخ سيف حاكم سابق بندر عباس را روانه بندر نمود و بعد از ورود چند روزى به عنوان پيشكارى حاجى محمد رحيم خان گذرانيد پس در نيمه‌شبى خان را در كشتى گذاشته او را در جزيرهء قشم كه چند فرسخ ميانه جنوب و مشرق بندر عباس است در خانه شيخ عبد الرحمن قشمى محبوس بداشتند و شيخ سعيد مسقطى و شيخ - عبد الرحمن به استقلال تمام به امر حكومت پرداختند . و در اين سال نواب و الا مؤيد الدوله طهماسب - ميرزا حكمران مملكت فارس مأمور به تسخير بندر عباس و خلاصى حاجى محمد رحيم خان گرديد .\r\nو در ماه صفر اين سال 1271 : نواب معظم اليه ، ولد ارجمند خود ، نواب عبد الباقى ميرزا « 1 » را نايب الحكومت فرموده به وزارت ميرزا محمد تقى آشتيانى در شيراز بگذاشت و مقرب الخاقان ، ميرزا بزرگ مستوفى دشتكى شيرازى را پيشكار خود فرموده با سپاه فراوان و چهار ارابه توپ از شيراز حركت نمود و رضا قلى خان سرتيپ فوج عرب و بهارلو را با يك ارابه توپ براى تسخير قلعه كميز « 2 » كه از توابع بلوك رودان و احمدى است و قرب جوارى به مضافات بندر عباس دارد و رئيس غلامرضاى احمدى سر از چنبر اطاعت بيرون داشت از راه فسا « 3 » و داراب و سبعه روانه فرمود و خود از راه فسا به داراب برفت و ميرزا محمد على خان ناظم الملك كه حكومت جهرم و داراب را داشت چند روز نواب معظم اليه را خدمتگزارى نمود تا تداركات اردو را به انجام رسانيدند پس نواب و الا و تمامت سپاه از داراب حركت فرموده وارد شهر لار گرديد و كربلائى - على رضاى گراشى كه حكومت لارستان را داشت پذيرائى لايق نمود و نواب و الا ، مدتى توقف فرمود و به ارسال رسل و رسائل براى شيخ سيف مسقطى و شيخ عبد الرحمن قشمى پرداخت و چون هيچ فايده نديد ، مصمم يورش گرديد پس نصر اللّه خان « 4 » سرتيپ پسر غفران‌مآب ميرزا نبى خان ، امير ديوانخانه عدليه حاكم سابق فارس را با فوج گلپايگان و يك ارابه توپ و قورخانه ، در خدمت شاهزاده نواب ابو القاسم خان ولد ارجمند خود ، روانه بندرعباس فرمود و عباس خان شيرازى مشهور به همدانى پسر خالوى نواب مؤيد الدوله كه مردى كافى بود بر آنها بگماشت و بعد از دو روز ديگر لطف على خان سرتيپ ولد محمد على خان ايلخانى قشقائى را با فوج سرباز قشقائى با يك ارابه توپ در عقب نصر اللّه خان روانه داشت و چون فوج سرباز گلپايگانى ، در نيمه‌شبى تاريك در نيم فرسخى بندر عباس رسيدند و بر سر كوچ منزلى براى نزول خود مىجستند ناگاه « 5 » لشكر اعراب مسقطى تفنگهاى خود را به جانب سرباز گشودند و چند نفر را بكشتند و سربازها با آنكه شش فرسخ راه را پيموده بودند ، باز مردانگى كرده تا غروب آفتاب جنگ نمودند و چهارده سنگر اعراب را گرفتند و جمعى را كشتند و چون شب درآمد ، تمامت فوج سرباز و سركردگان شرط محارست را به جا آورده ، بتدريج حركت به جانب بندر مىنمودند و چون صبح ظاهر گرديد و خود را در كنار خندق بندر عباس بديدند ، در همانجا سنگر بسته ، نشستند و خبر\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 84 .\r\n( 2 ) . ر ك : روضة الصفا ، ج 10 ، ص 576 ، ( دو فرسخ مشرقى ده بارز است ) . فارسنامه ناصرى ، گفتار دوم ، بلوك رودان و احمدى . ( 22 ميل شمال ميناب ) ، ترجمه انگليسى ، ص 307 ، حقايق الاخبار ، ص 132 .\r\n( 3 ) . ر ك : حقايق الاخبار ، ص 132 .\r\n( 4 ) . ر ك : ناسخ التواريخ ، ج 4 ، ص 87 ، روضة الصفا ، ج 10 ، ص 577 .\r\n( 5 ) . در متن : ( كه ناگاه ) .\r\n","page_name":" 801 ","page_number":817},
  {"content":"\r\n\r\nآن واقعه را در مدت دو شبانه روز به شهر لار كه سى فرسخ مسافت است ، خدمت نواب و الا ، مؤيد الدوله رسانيدند و بعد از دو روز از اين جنگ ، مقرب الخاقان لطف على خان « 1 » و فوج سرباز قشقائى در بندر ، به فوج گلپايگانى پيوستند و شش شبانه روز در كنار خندق بندر ، جنگ پيوسته بود ، روز هفتم به بخت بلند اعليحضرت شاهنشاهى تمامت سپاه ظفرپناه ، اتفاق بر تسخير كرده ، شيپور و طبل را بفراختند ، در اول مرتبه فوج گلپايگانى از جانب دروازهء مغربى بندر هجوم نموده ، چند برج را به قهر و غلبه از اعراب گرفتند و فوج قشقائى از ديگر جانب به ازدحام تمام ، يورش انداخته ، چند برج ديگر را تصرف نمودند ، پس تمامى برجها ، در تصرف سپاه شاهى درآمد ، پس دروازه‌ها را گشوده ، تمامى سپاه وارد بندر گشته ، به قتل و غارت پرداختند و شيخ عبد الرحمن و شيخ سعيد و بازماندگان اعراب بر كشتى نشسته به جزيره قشم رسيده ، آرميدند و بندر عباس در تصرف سپاه منصور درآمد و بعد از اين فتح چون كشتى تجارتى ايرانى از مسقط عبور مىنمود ، صيد سوينى آن را نگاه مىداشت و چون خبر اين فتح به دار الخلافه طهران رسيد ، امناى دولت در برابر اين خدمت ، يك قطعه نشان تمثال همايون ، مكلل به الماس به نواب و الا مؤيد الدوله مرحمت نمودند « 2 » و براى هريك از سركرده‌هاى سپاه ظفرپناه ، به اندازه رتبه ، خلعت و نشان انفاذ داشتند و چون هوا رو به گرمى نمود و آن نواحى منتظم گرديد ، نواب و الا ، حكومت بندرعباس [ را 
  ] به عباس خان ، خالوزادهء خود بداد و دويست نفر سرباز و هزار تفنگچى لارى و دو ارابه توپ و قورخانه در بندر عباس گذاشته ، در شانزدهم ماه شعبان اين سال [ 1271 
  ] « 3 » :\r\nعود به شيراز فرمود و مصطفى خان بستكى « 4 » را كه مأخوذ داشته بودند ، به شيراز آورد و چون در زمان غيبت نواب و الا مؤيد الدوله ، نواب اميرزاده عبد الباقى ميرزا ، نايب الحكومه در محافظت شهر شيراز و امنيت طرق و شوارع ، مساعى جميله به عمل آورده بود ، مورد عنايت شاهانه گشته ، مخلع گرديد .\r\nو بعد از ورود نواب و الا مؤيد الدوله ، به شيراز ، شروع در آبادى كوچه‌ها و بقاع و تعمير مساجد فرموده ، در ظرف سه چهار ماه ، خرابى شيراز كه از صدمهء زلزله‌هاى پىدرپى بود ، صورت آبادى پذيرفت . « 5 »\r\nو آقا ميرزا محمد فسائى در آخر [ ا 
  ] ين سنه بارس‌ئيل ، از كارگزاران نواب معزى اليه ، وحشت نموده ، از فارس به دار الخلافه طهران رفته ، در حضرت امام‌زاده شاهزاده عبد العظيم ( ع ) توقف نمود و بعد از يك سال و نيم عود به شيراز فرمود و در زمان غيبت آقا ميرزا محمد ، حكومت بلوك فسا در قبضه اختيار جناب مستطاب علامى ، مجتهد الزمانى ميرزا ابو الحسن خان ، برادر آقا ميرزا محمد ، درآمد و اين جناب نواحى فسا را قسمت نموده ، هر ناحيتى را به رئيس ارباب‌داران آن ناحيه واگذاشت و چون صيد سعيد خان امام مسقط ، سالها بود كه حكومت نواحى مسقط را به ولد ارشد خود صيد سوينى واگذاشته ، خود در نواحى سواحل افريقا كه تازه تصاحب نموده بود ، توقف\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 576 .\r\n( 2 ) . ر ك : ناسخ التواريخ ، ج 4 ، ص 87 ، روضة الصفا ، ج 10 ، ص 577 .\r\n( 3 ) . برابر با 4 مه 1855 .\r\n( 4 ) . ر ك : روضة الصفا ، ج 10 ، ص 577 .\r\n( 5 ) . ر ك : روضة الصفا ، ج 10 ، ص 577 .\r\n","page_name":" 802 ","page_number":818},
  {"content":"\r\n\r\nداشت ، اخبار بندرعباس و مضافات آن را بشنيد ، بىتأمل از سواحل ، عود به مسقط نمود و چون فصل تموز و گرمى هواى بندرعباس كه نمونه‌اى از برهوت بلكه از طبقه اول جهنم است دررسيد و سرباز و تفنگچى ساخلوى بندرعباس بعضى بمردند و پاره‌اى فرار نمودند ، امام مسقط پسر ارشد خود ، صيد سوينى را مأمور به فتح بندرعباس نمود و سه هزار نفر تفنگچى عرب عمانى را كه بندرعباس را ييلاق مىشمردند ، در كشتى نشانيده ، روانه داشت و به محض ورود درخور بندر ، عباس خان حاكم و چند نفر بازماندگان سرباز و تفنگچى ساخلو ، از بندر فرار كرده ، صيد سوينى ، بىمزاحمت وارد بندر گرديد و فريدون خان توللى شيرازى كه سركردهء صد نفر سوار شيرازى مأمور به توقف عباسى بود ، با سه چهار سوار بيمار از بندر وارد شيراز گرديد و واقعه را به عرض رسانيد و نواب و الا ، مؤيد الدوله « 1 » در خيال تدارك افتاد و فرزند ارجمند خود ، نواب - عبد الباقى ميرزا « 2 » را مأمور به فتح عباسى فرمود و دو فوج سرباز همدانى و عرب به سرتيپى عبد اللّه خان صارم الدوله قراگوزلو و رضا قلى خان عرب و چهار ارابه توپ در خدمت نواب معزى اليه از راه فسا و داراب و سبعه ،\r\nدر ماه صفر سال 1272 : روانه مقصود نمود و به فرمان اولياى دولت جاويد عدت ، محمد حسن خان سردار ايروانى ، والى مملكت كرمان ، عبد الحسين خان ميرپنج پسر خود را و امام قلى خان و رستم خان سرهنگ و دو فوج مخبران قراگوزلو همدانى و سه هزار خروار غله براى سيورسات ، از كرمان ، روانه بندرعباس نمود و از نواحى ايسين « 3 » و تازيان « 4 » به سپاه نواب عبد الباقى - ميرزا پيوسته ، در اوايل ماه ربيع اول اين سال ، در نيم فرسخى بندرعباس نزول نمودند و پيغام براى صيد سوينى فرستادند كه بىزحمت جنگ و جدال ، راه خود را گرفته ، عود به مسقط كند و صيد سوينى كه مغرور به مال و رجال و استحكام برج و باروى بندر بود ، اعتنائى به اين پيغام نفرمود و بيست و پنج ارابه توپ بزرگ و كوچك كه از مسقط آورده بود ، بر فراز برج و بارو كشيد و چهار كشتى بزرگ كه در هريك بيست ارابه توپ بود ، در برابر بندر بداشت و آمادهء جنگ گرديد و نواب عبد الباقى ميرزا در روز هشتم آن ماه ، آغاز جنگ فرمود و از طلوع صبح تا هنگام غروب آفتاب ، بازار پيكار رواج داشت و چون نواب معزى اليه قصد رجوع به اردوگاه نمود « 5 » ، سربازى به راه غلط افتاد و چون خود را پهلوى سنگر دشمن بديد ، شروع در دويدن نمود و جماعتى از سربازها كه دويدن او را بديدند به گمان آنكه به حكم يورش مىدود آن جماعت نيز در پى او افتاده ، دويدند و چون نواب عبد الباقى ميرزا « 6 » چنين ديد ، آن هم به گمان يورش افتاده ، به حمايت سربازان حركت نمود و از جانب قلعه بندر ، تنور توپ و تفنگ را گرم نمودند و تا\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 576 .\r\n( 2 ) . ر ك : روضة الصفا ، ج 10 ، ص 577 ، حقايق الاخبار ، ص 135 .\r\n( 3 ) . ايسين : ( سه فرسخ شمالى بندرعباس است و اين ناحيه مشتمل است بر شش قريه آباد : ايسين همان قصبه اين ناحيه است . . . ) فارسنامه ناصرى ، گفتار دوم ، و ر ك : حقايق الاخبار ، ص 168 .\r\n( 4 ) . تازيان : ( يك فرسخ در جانب شمال ايسين است ) . فارسنامه ناصرى ، گفتار دوم .\r\n( 5 ) . در متن : ( نمود كه ) .\r\n( 6 ) . ر ك : ناسخ التواريخ ، ج 4 ، ص 85 .\r\n","page_name":" 803 ","page_number":819},
  {"content":"\r\n\r\nچهار ساعتى از شب ، جنگ ، پيوسته بود و دروازه ايسين در تصرف سپاه ظفرپناه درآمد و اعراب مستحفظ دروازه و بارو ، فرار كرده ، به عمارت ولنديزى كه از ابنيهء جماعت ولنديز « 1 » فرنگستانى و به منزله ارگ بندر است ، رسيدند و سرباز در عقب آنها ، جمعى را كشته ، پاره‌اى را زخمدار نمودند و دو ارابه توپ و يك ارابه خمپارهء فرنگى به دست رستم خان سرهنگ افتاد و سرباز ، سه جانب عمارت ولنديزى را احاطه نمود و صيد سوينى با جمعى از خواص خود ، از درب عمارت ولنديزى كه نزديك دريا بود ، درآمده ، خود را به كشتى رسانيده ، آسوده گشت و نزديك به سيصد نفر عرب در عمارت ولنديزى محصور شدند و روز ديگر ، سپاه منصور به قهر و غلبه ، ولنديزى را گرفتند [ و 
  ] تمام آن سيصد نفر را بكشتند ، مگر چند نفرى كه خود را به دريا رسانيده ، غرق شدند و عدد كشته‌هاى سپاه مسقط از سه هزار نفر بيشتر در شماره آمد و اعرابى كه در شميل و ميناب بودند ، احمد شاه خان « 2 » كلانتر ميناب را با خود به جزيره قشم بردند و نواب عبد الباقى ميرزا ، رئيس محمد صالح مينابى « 3 » را ، كلانتر آن نواحى نمود و چون به فرمودهء نواب و الا ، مؤيد الدوله ، چهارصد نفر تفنگچى تنگستانى كه در جلادت شهرتى دارند ، به سرهنگى باقر خان تنگستانى كه آموختهء گرمى هوا بودند ، از راه دريا ، وارد بندرعباس شدند ، نواب عبد الباقى ميرزا و سرباز ، در ماه رمضان اين سال [ 1272 
  ] : از عباسى حركت فرموده ، از راه بستك وارد شهر لار گرديد و خود را در بهشت موعود بديد كه گفته‌اند :\r\n « از دوزخيان پرس كه اعراف بهشت است . » \r\n« 4 »\r\nو چون اين اخبار به دار الخلافه رسيد ، از دربار شاهى ، خلعتى ملوكانه به ضميمه لقب سرتيپى اول و ايالت لارستان و بندرعباس و مضافات براى اميرزاده ، عبد الباقى ميرزا بياوردند . « 5 »\r\nو هم در آن سال [ 1272 
  ] : نواب و الا ، مؤيد الدوله ، ايالت كوه‌گيلويه و بهبهان را به فرزند ارجمند خود ، نواب لطف على ميرزا كه در اول سن تميز بود ، ارزانى داشت و وزارت او را به ميرزا بزرگ مستوفى كه از اجله سادات دشتكى شيراز است بداد .\r\nو هم در اين سال [ 1272 
  ] : وزير مختار دولت فرانسه « 6 » ، براى اقامت در طهران وارد بوشهر گرديد و از طهران على خان نصرت الملك سرتيپ پسر رستم خان قراگوزلو ، براى پذيرائى او مأمور گشته ، وارد شيراز گرديد و نواب مؤيد الدوله ، ميرزا على محمد خان لشكرنويس‌باشى نورى را براى پذيرائى وزيرمختار ، روانه بوشهر بداشت و جناب وزيرمختار و همراهان از بندر بوشهر به جانب شيراز حركت كرده ، در ميانه راه ، در همه‌جا ، حاكم و كلانتران استقبال و پذيرائى و ضيافت\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 86 .\r\n( 2 ) . ر ك : روضة الصفا ، ج 10 ، ص 582 ، ناسخ التواريخ ، ج 4 ، ص 87 : وقايع سال 1270 .\r\n( 3 ) . ناسخ التواريخ ، ج 4 ، ص 87 : در وقايع سال 1270 ، روضة الصفا ، ج 10 ، ص 582 .\r\n( 4 ) . مصراعى است از بيتى از سعدى در گلستان :\r\n حوران بهشتى را دوزخ بود اعراف * از دوزخيان پرس كه اعراف بهشت است \r\n( 5 ) . ناسخ التواريخ ، ج 4 ، ص 87 : وقايع سال 1270 . حقايق الاخبار ، ص 136 .\r\n( 6 ) . روضة الصفا ، ج 10 ، ص 596 : در وقايع سال 1271 ، ناسخ التواريخ ، ج 4 ، ص 115 : نام اين سفير كنت دوگبينو نويسنده مشهور است .  Joseph Arthur Comte de Gobineu  متولد 1816 ، متوفى 1882 كه سه سال در ايران اقامت داشت . از آثار او ( تاريخ ايرانيان ، طبق آثار شرقى ، يونانى و لاتينى ) است . ر ك : حقايق الاخبار ، ص 153 .\r\n","page_name":" 804 ","page_number":820},
  {"content":"\r\n\r\nرا به عمل مىآوردند و على خان نصرت الملك نزديك به بلدهء كازرون ، وزيرمختار را ملاقات نمود ، با يكديگر حركت كرده ، روز ششم ماه رمضان اين سال [ 1272 
  ] « 1 » : به احترام تمام وارد شهر شيراز شدند و نواب و الا ، مؤيد الدوله تشريفات نسبت به وزيرمختار به عمل آورد و چند روزى در شيراز به احترام تمام گذرانيد ، پس به مهماندارى على خان نصرت الملك سرتيپ قراگوزلو ، روانه دار الخلافه طهران گرديد « 2 » و عيد سعيد ولادت حضرت ولايت مآب ، امير المؤمنين على بن ابيطالب ( ع ) كه احترام آن از خواص شاهنشاه اسلاميان‌پناه است و عيد مبارك نوروز سلطانى سنه لوىئيل مقارنه نموده ، در روز سيزدهم ماه رجب سال 1272 اتفاق افتاد « 3 » و پادشاه بىهمال لوازم اين دو عيد را به انجام رسانيد .\r\nو چون صيد سوينى از بندرعباس فرار كرده ، وارد مسقط گرديد و صيد سعيد خان امام مسقط ، درك مطلب نمود كه ملكى مثل بندرعباس و مضافات را به زور نتوان نگاه داشت در خيال تدارك افتاد و حاجى عبد المحمد « 4 » ملك التجار بوشهرى را بخواست و او را وانمود كه عبور كشتى تجارتى تجار بنادر فارس ، بىمرور از مسقط صورت نگيرد و با اين حالت كه بندرعباس چندين ساله را از تصرف من گرفته‌ايد ، لابد كشتيها و مال التجاره را در مسقط محبوس مىدارم و اين معنى باعث خسران در عمل گمرك‌خانه‌هاى بنادر و زيان تجار خواهد بود و تا دولت ايران كشتى جنگى دولتى ندارند ، دست تسلطى بر مسقط نخواهند داشت و تا تدارك كشتى كنند چندين سال خواهد گذشت ، بهتر آن است كه پاى در ميانه گذاشته به اذن اولياى دولت عليه ، كما فى السابق بندرعباس را به من واگذارند و مال المقاطعه را دوچندان بلكه بيشتر در هر سالى تسليم كارگزاران ايالت مملكت فارس نمايم ، پس به صوابديد حاجى عبد المحمد ملك - التجار بوشهرى ، صيد سعيد خان امام مسقط شيخ عبد اللّه مسقطى را با يك رشته مرواريد درشت غلطان و چند سر اسب عربى نجدى و تفنگهاى زرنشان و عريضه ضراعت‌آميز ، مشعر بر خدمتگزارى روانه طهران بداشت و حاجى عبد المحمد ملك التجار بعد از ورود به بوشهر ، عريضه جداگانه مبنى بر خيرخواهى دولت و صلاح حال رعيت به صحابت امينى از خود بعد از ورود شيخ عبد اللّه مسقطى به طهران خدمت امناى دولت عليه فرستاد و امام مسقط بعد از حركت شيخ عبد اللّه و حاجى عبد المحمد بوشهرى از مسقط مآل‌انديشى كرده ، حاجى محمد على مشهور به تاجر كيانى را كه منصب وزارت مسقط و بر عمان را داشت و محل وثوق امام مسقط بود با پيشكشى لايق براى جناب جلالت‌مآب ميرزا آقا خان صدراعظم وزير معظم دولت عليه ايران روانه بوشهر نمود و باز به توسط حاجى عبد المحمد ، عريضه به دار الخلافه نگاشت و مكنون خاطر را عرضه داشت و جناب صدر اعظم ، استدعاى صيد سعيد خان امام مسقط را معروض دربار شهريارى داشته ، مشروط به شانزده شرط قرين اجابت افتاد :\r\n\r\n\r\n","description":"","footnote":"\r\n( 1 ) . برابر با 11 مه 1856 .\r\n( 2 ) . ر ك : روضة الصفا ، ج 10 ، ص 597 .\r\n( 3 ) . برابر با 20 يا 21 مارس 1856 : ( در ساعت شش و پنجاه و چهار دقيقه از روز پنجشنبه ) ناسخ التواريخ ، ج 4 ، ص 306\r\n( 4 ) . ماخوذ از حقايق الاخبار خورموجى ، ص 164 .\r\n","page_name":" 805 ","page_number":821},
  {"content":"\r\n\r\n\r\nصورت قرارنامه حكومت صيد سعيد خان امام مسقط در بندرعباس « 1 »\r\nچون برحسب امر و اجازه اولياى دولت قاهره خلد اللّه شوكته حكومت بندرعباس و مضافات كه ملكى مختصه دولت عليه ايران است از قرار شروط شانزده‌گانه ، به كارگزاران جناب جلالت‌مآب و نبالت و شوكت انتباه ، ايالت و بسالت همراه ، صيد سعيد خان امام مسقط و عمان واگذار گرديد :\r\nشرط اول : آنكه حاكم بندرعباس بايد مانند ساير حكام فارس در اطاعت فرمانفرماى فارس باشد .\r\nشرط دويم : آنكه همه ساله دوازده هزار تومان « 2 » به رسم ماليات و دو هزار تومان براى پيشكش جناب صدر اعظم و هزار تومان براى پيشكش فرمانفرماى فارس و هزار تومان به رسم هديه براى مهر على خان شجاع الملك نورى شيرازى در دو قسط بدهند .\r\nشرط سيم : خندقى كه در دور بندرعباس است پر كنند . « 3 »\r\nشرط چهارم : مدت بيست سال ، اختيار حكومت با جناب امام مسقط و اولاد امجاد او باشد و بندرعباس و مضافات او را معمور به دولت عليه سپارند .\r\nشرط پنجم : بيرق دولتى با چند نفر مستحفظ بيرق و يك نفر تذكره‌دار ، در عباسى توقف كند .\r\nشرط ششم : آنكه جماعتى از اهالى عباسى و مضافات در اين سه چهار ساله خدمتى به دولت عليه نموده‌اند ، آسوده‌خاطر باشند .\r\nشرط هفتم : حاكم عباسى ، زياده از ناحيه ايسين و تازيان و بندر خمير و شميل و ميناب و جاشك بپايان كه در زمان شاهنشاهى پادشاه مغفور فتح على شاه قاجار طاب‌ثراه در تصرف امام مسقط بود ، زياده‌روى نكنند .\r\nشرط هشتم : اگر والى مملكت فارس و حاكم لارستان براى تفرج و شكار به سامان عباسى رود بايد حاكم عباسى مانند ساير حكام بلوكات فارس استقبال و پذيرائى كند .\r\nشرط نهم : اگر حاكم فارس و كرمان ، سپاهى براى نظم نواحى بلوچستان روانه كنند ، حاكم بندرعباس در دادن سيورسات و لوازم سفر ، اغماض نكند و در عوض وجوه ذمگى خود محسوب دارد .\r\nشرط دهم : اگر فرمانفرماى فارس ، شكايتى از حاكم بندرعباس نمايد ، امام مسقط بدون عدر او را معزول داشته ، ديگرى را حاكم سازد .\r\nشرط يازدهم : اگر رعاياى لارستان يا سبعه و غيره براى توقف در نواحى عباسى روند به محض اطلاع بايد حاكم عباسى آنها را به اماكن خود ، عود دهد . « 4 »\r\nشرط دوازدهم : اين شروط با جناب صيد سعيد خان و اولاد امجاد اوست ، اگر متغلبى مالك مسقط گردد ، اولياى دولت عليه را با او قرارى نيست . « 5 »\r\n\r\n\r\n","description":"","footnote":"\r\n( 1 ) . ر ك : حقايق الاخبار خورموجى ، ص 165 ببعد ، با اندكى تصرف و اختصار ، و ر ك : ناسخ التواريخ ، ج 4 ، ص 233 .\r\n( 2 ) . در حقايق الاخبار ، ص 165 : ( شانزده هزار تومان ) .\r\n( 3 ) . ( و پس از اين هم ابدا خندق را حفر نكنند ) حقايق الاخبار ، ص 165 .\r\n( 4 ) . ر ك : حقايق الاخبار ، ص 166 .\r\n( 5 ) . ر ك : حقايق الاخبار ، ص 167 .\r\n","page_name":" 806 ","page_number":822},
  {"content":"\r\n\r\nشرط سيزدهم : مادام كه نواحى عباسى در تصرف امام مسقط است احدى از مأمورين دول خارجه را در آن جاى راه ندهند مگر براى عبور .\r\nشرط چهاردهم : امام مسقط را حقى نباشد كه نواحى عباسى را به دول خارجه واگذارد .\r\nشرط پانزدهم : بايد عشور كشتى و مال التجاره ايرانى كه از مسقط عبور مىكنند در بندرعباس عشور نمايند كه شايد در راه غرق يا حرق شود .\r\nشرط شانزدهم : اموال تجار ايرانى كه در آن سه چهار ساله ، صيد سوينى در جزيره قشم حبس نموده ، بايد تسليم حاجى عبد المحمد ملك التجار كرده كه به وكلاى تجار برساند . حرر فى العشرين من شهر شعبان المعظم سنه 1272 مطابق سنه لوىئيل خيريت دليل « 1 » .\r\n\r\nصورت تعهدنامهء شيخ سعيد مسقطى حاكم بندرعباس « 2 »\r\nبنده درگاه آسمان « 3 » جاه ، سعيد بن احمد ، خود را از تبعهء دولت عليه ايران ، دامت شوكتها مىدانم و حكومت بندرعباس و مضافات آن‌كه به اين بنده درگاه واگذار است ، متعهد است كه تنخواه اقساط آن را به وعدهء خود برسانم و در سرپرستى رعايا و آبادانى كمال سعى نمايم و امرى كه منافى رأى اولياى دولت قاهره باشد ، اقدام نكنم ، حرره فى بيستم شهر شعبان سنه 1272 . و صيد سوينى و صيد محمد ولد آن جناب ، امام مسقط ، اين وثيقه‌نامه را مهر زدند .\r\nو روز يازدهم ماه رمضان المبارك « 4 » ، قلعه بندرعباس ، در تصرف شيخ سعيد درآمد و روز بيست و پنجم آن ماه ، جناب صيد سعيد خان امام مسقط ، وارد بندرعباس گرديد و سجل شروط شانزدگانه را خاتم نهاده ، مهر نمود و خط شيخ سعيد را امضاء فرمود و مال التجارهء تجار را بىنقصان در جزيره قشم ، تسليم حاجى عبد المحمد نمودند و صيد سعيد خان امام مسقط در قبول آن شانزده شرط خرسند بود ، مگر آنكه بر زبان آورد كه حضرت آقا محمد شاه ، آن زمان كه حكومت بندرعباس را با پدرم صيد سلطان واگذار فرمود ، جزيره قشم و جزيره هرموز را خودم مسخر نمودم و طايفه بنى معين را از اين دو جزيره بيرون كردم ، اگر اين دو جزيره را در وثيقه‌نامه به نام من مسطور كردندى مرا خوشتر بودى و از اين عبارت امام مسقط معلوم مىشود كه در اين زمان سنين عمرش اقلا از نود سال گذشته بود ، القصه امام مسقط عريضه‌اى از سر اطاعت و ضراعت نگاشته ، به ضميمه دوازده هزار تومان زر مسكوك به ضميمه اشياء نفيسه ديگر « 5 » ، به رسم پيشكش ، انفاذ دربار معدلت شعار شهريار قاجار ، ادام اللّه عمره ، به صحابت صيد على از خويشاوندان خود و شيخ عبد اللّه مسقطى و احمد شاه خان كلانتر ميناب نمود و خود در پنجم شوال راه مسقط را گرفت و فرستادگان از راه بوشهر ، به شيراز آمده ، در خانه مهر على خان شجاع - الملك نزول نمودند و روز ديگر نواب و الا مؤيد الدوله آنها را خواسته ، تفقد فرمود و پيشكشى كه امام مسقط براى نواب معزى اليه و نواب عبد الباقى ميرزا فرستاده بود ، رسانيدند و روز ديگر راه دار الخلافه را برگرفته ، روانه شدند و بعد از ورود و گذرانيدن پيشكش و ارمغان\r\n\r\n\r\n","description":"","footnote":"\r\n( 1 ) . در حقايق الاخبار ، ص 168 : ( خيريت دليل ) ندارد .\r\n( 2 ) . از حقايق الاخبار ، ص 168 ، به اختصار .\r\n( 3 ) . در متن : ( آستان ) ، با توجه به حقايق الاخبار ، ص 168 ، تصحيح شد .\r\n( 4 ) . برابر با 16 مه 1856 .\r\n( 5 ) . ر ك : حقايق الاخبار ، ص 169 .\r\n","page_name":" 807 ","page_number":823},
  {"content":"\r\n\r\nمورد عنايت شاهانه شدند و فرمان مهر لمعان به ضميمه تمثال همايون براى امام مسقط صادر گشته ، روانه مسقط گشتند و جناب صيد سعيد خان امام مسقط در ماه جمادى دويم سال ديگر ، بعد از نود و اند [ سال 
  ] ، زندگانى را بدرود نمود . « 1 »\r\nو هم در اين سال [ 1272 
  ] : ميرزا ابو الحسن خان مشير الملك كه نزديك به سه سال در دار الخلافه طهران براى تفريغ حساب ديوانى نواب و الا ، نصرت الدوله فيروز ميرزا والى سابق فارس اقامت داشت ، فراغت يافته به مصاحبت آقا ميرزا محمد فسائى « 2 » ، عود به شيراز نمود و بعد از چند ماهى به وزارت مملكت فارس ، متمكن گرديد .\r\nو هم در اين سال : [ 1272 
  ] حكومت بلوكات داراب و جهرم و قير و كارزين و جويم و بيدشهر را از ميرزا محمد على خان ناظم الملك گرفته به ضميمه نىريز به ميرزا نعيم نورى لشكرنويس‌باشى دادند .\r\nو هم در اين سال [ 1272 
  ] : ايالت لارستان را به نواب جلال الدين ميرزا ولد الصدق نواب و الا ، مؤيد الدوله ، عنايت گشته ، نيابت حكومت او را به مصطفى قلى خان قراگوزلو اعتماد - السلطنه ميرپنج دادند .\r\nو هم در آن سال [ 1272 
  ] : خداكرم خان بوير احمدى كوه‌گيلويه‌اى با دو هزار نفر سواره و پياده بر سر ايل بختيارى كه قرب جوارى با او داشتند ، ريخته ، معادل هزار خانوار بلكه بيشتر را غارت نمود و آنچه را ديد به قول الوار از مرده مال و زنده مال تصاحب نمود و چون خبر اين واقعه به امناى دولت جاويد عدت رسيد ، نواب و الا ، مؤيد الدوله ، آقا ميرزا محمد فسائى را كه مردى كافى و براى هر دشوارى وافى بود ، با پانصد نفر سوار نظام و دو فوج سرباز قراگوزلو و شيرازى و هزار نفر چريك فسا و بلوكات را مأمور به استرداد اموال بختيارى و تدمير خداكرم خان بويراحمدى فرمود و در اوائل فصل پائيز اين سال ، مأمورين روانه مقصد شدند و بعد از ورود به صحراى سراب سياه ممسنى « 3 » ، خداكرم خان با شمشير و قرآن خدمت آقا ميرزا محمد آمده ، تعهد رد اموال بختيارى را نمود و پسر خود را به گروگان بسپرد و به زودى نزديك به پنجاه هزار تومان اموال ، به كلانتران بختيارى سپرده ، مخاصمت را به مسالمت تبديل نمود و به توسط خوانين بختيارى از جرم خداكرم خان ، عفو و اغماض نمودند .\r\nو چون در ماه صفر سال 1273 شهر هرات افغانستان به دست نواب اشرف و الا حسام - السلطنه سلطان مراد ميرزا عم نامدار شاهنشاه قاجار ادام اللّه عمره و شوكته ، گشوده گشت « 4 » ، وكلاى دولت بهيهء انگليس در هر شهرى ، از ممالك محروسه ايران بودند ، رنجيده‌خاطر گشته ، بناى خروج از بلاد ايران را گذاشتند مثل اينكه وزيرمختار آنها از دار الخلافه طهران بيرون رفت و اخبار حركت جهازات جنگى دولت بهيه انگليس چون به بوشهر رسيد ، كپيتان جونس « 5 » باليوز مقيم بوشهر در روز يازدهم ماه ربيع اول « 6 » اين سال نامه‌اى به ميرزا حسن على خان دريابيگى\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 239 .\r\n( 2 ) . او از سال 1271 در تهران اقامت داشت .\r\n( 3 ) . همان سرآب بهرام در ناحيه بكش ممسنى است . ( ر ك : فارسنامه ناصرى ، گفتار دوم ) ، كه در حدود 30 ميلى شمال كازرون است . ( ترجمه انگليسى ، ص 319 ، ح 108 ) . در متن : به جاى سياه ، ( سپاه ) آمده است .\r\n( 4 ) . ( شهر هرات در 25 صفر گشوده شد ) ناسخ التواريخ ، ج 4 ، ص 203 .\r\n( 5 ) .  Captain Jones \r\n( 6 ) . برابر با 9 نوامبر 1856 .\r\n","page_name":" 808 ","page_number":824},
  {"content":"\r\n\r\nحاكم بوشهر نگاشت كه امروز از دولت خود مأمور به خروج از بوشهر هستم و بعضى از اثاث منزل خود كه بردن آنها صعب است در منزل شما به وديعه مىگذارم ، دريابيگى مسئول او را قبول نمود و اشياء را بياورده ، تحويل بدادند « 1 » و باليوز روز هفدهم « 2 » آن ماه به وداع دريابيگى آمده ، مراجعت به منزل خود نمود و بيرق دولت خود را فرود آورده ، از بوشهر بيرون رفته ، وارد كشتى گشت و از اين كار خاطر اهالى بوشهر آشفته و پريشان گرديد و روز بيست و يكم اين ماه سه كشتى جنگى انگليس وارد خور يعنى لنگرگاه بوشهر گرديد و تا روز چهارم ربيع دويم « 3 » سى كشتى جنگى درخور بوشهر آمده ، لنگر انداخت و چندين كشتى ديگر در نواحى بصره و بغداد براى خريدن غله و علوفه و گوسفند روانه شدند و سردار كل كشتيهاى جنگى دولت بهيه انگليس « اترم » « 4 » بود و سپاه آنها دوهزار و دويست و هفتاد نفر توپچى و سرباز لندنى كه آنها را سفيدپوست گويند بود و سه هزار و چهارصد نفر سرباز هندى و سه هزار و هفتصد و پنجاه سپاه چريك و خدمتكار بود و هزار و صد و پنجاه سر اسب سوارى و چهارصد و پنجاه سر گاو ارابه‌كش براى كشيدن كالسكه و از جهازات مزبور « 5 » ، هشت كشتى آتشى دولتى بود و هفت كشتى آتشى كه از تجار اجاره داشتند و از اين ازدحام گويا شهرى بر روى دريا آباد گرديد و چون ورود كشتيهاى جنگى دولت انگليس بىاخبار سابقه بود ، امناى دولت عليه ايران ، سپاهى براى دفع آنها ، در بندر بوشهر حاضر نداشتند مگر آنكه محمد على خان « 6 » سرتيپ فوج قراچه‌داغى با دو سه دسته سرباز در بوشهر توقف داشت [ كه 
  ] در روز پنجم ماه ربيع دويم « 7 » وفات يافت و سربازها بىسردار بماندند و رستم خان برادرش تكفل سربازها [ را 
  ] نمود و مهدى خان سرهنگ فوج نهاوندى در بوشهر بود و فوجى كامل نداشت و در آن وقت مهدى خان و دريابيگى صورت واقعه را خدمت نواب و الا مؤيد الدوله نگاشتند كه سپاه انگليس در كشتيهاى بادى و آتشى درخور بوشهر يك فرسخى ايستاده ، آماده جنگ مىباشند و ما را نه سپاهى به اندازه و نه جنگ را از جانب دولت اجازت است ، نواب و الا به تدارك كارزار پرداخت و محمد قلى خان ايل [ خانى 
  ] « 8 » فارس و لطف على خان سرتيپ فوج قشقائى « 9 » برادرزاده ايل [ خانى 
  ] با فوج سرباز و هزار نفر سوار قشقائى و چهار ارابه توپ روانه نواحى دشتى فرمود كه متوقف گشته ، وقت ضرورت حاضر باشند و در روز هشتم ماه ربيع دويم ، شجاع الملك مهر على خان نورى شيرازى به عزم رزم انگليس از شيراز ، خيمه بيرون زده در باغ جهان‌نما « 10 » نقل مكان نمود و فوج سرباز خاصه و فوج سرباز چهارم و نيمه‌اى از فوج سرباز شيرازى و صد نفر سوار غلام ديوانى و چهار ارابه توپ و يك ارابه خمپاره و قورخانه به سردارى شجاع الملك ، بعضى از راه كازرون و بعضى از فيروزآباد روانه بوشهر شدند و\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 719 ، حقايق الاخبار ، ص 197 ، ناسخ التواريخ ، ج 4 ، ص 246 .\r\n( 2 ) . در متن : ( هفتدهم ) .\r\n( 3 ) . برابر با 2 دسامبر 1856 .\r\n( 4 ) .  Outram  . ر ك : روضة الصفا ، ج 10 ، ص 719 .\r\n( 5 ) . در متن : ( مذبور ) .\r\n( 6 ) . ر ك : ناسخ التواريخ ، ج 4 ، ص 247 ، روضة الصفا ، ج 10 ، ص 720 ، حقايق الاخبار ، ص 199 .\r\n( 7 ) . برابر با 3 دسامبر 1856 ، ر ك : ناسخ التواريخ ، ج 4 ، ص 247 .\r\n( 8 ) . در متن : خانگى .\r\n( 9 ) . ر ك : روضة الصفا ، ج 10 ، ص 720 ، ناسخ التواريخ ، ج 4 ، ص 248 .\r\n( 10 ) . ر ك : آثار العجم ، ص 517 : در حدود تكيه حافظيه .\r\n","page_name":" 809 ","page_number":825},
  {"content":"\r\n\r\nسردارهاى سپاه انگليس نامه به دريابيگى نگاشتند « 1 » كه كشتيهاى جنگى و توپهاى دولت انگليس در كنار بوشهر حاضر و در قوت بازوى آنهاست كه اين شهر را چون خاكستر نموده به باد فنا دهند و از امروز تا فردا صبح مهلت داديم كه زنان و اطفال و ارباب حرفه و اهل بازار اين شهر بيرون شوند ، اگر بمانند به شرط اطاعت و فرود آوردن بيرق دولت ايران ، سالم بمانند و چون مطيع شوند ما را به مال و عيال آنها كارى نيست و بايد خزانه و قورخانه و آلات جنگ دولتى را مطابق ثبت دفترى تحويل دهند و شرط ديگر آنكه سپاهى كه از دولت ايران در بوشهر است بايد طبل و بيرق و شيپور خود را به ما سپارند و تمام سركردگان شمشير و نشان خود را به ما سپرده ، هرجا خواهند روند كه ما را با دولت ايران مخاصمت است نه با بندگان خداى بزرگ و چون دريابيگى نه اجازه رزم داشت نه مرد جنگ ، در ششدر حيرت بماند و مهدى خان « 2 » سرهنگ را روانه بهمنى يك فرسخى بوشهر كه جز ديوار خاك‌ريزى و خندقى خشك نداشت ، روانه داشت و باقر خان تنگستانى با چهارصد نفر تفنگچى را به بوشهر بخواست و مهدى خان پيغام براى باقر خان فرستاد كه بايد به قلعه بهمنى شوى كه من برج خلعت‌پوشان ربع فرسخى بوشهر را محافظت كنم « 3 » و باقر خان اطاعت نمود و روز ديگر براى دريابيگى پيغام فرستاد كه اگر مهدى خان مرا به بوشهر راه داده بود ، در شب گذشته ده سنگر در كنارهء بوشهر آماده نموده بودم و لشكر انگليس در روز نهم ربيع دويم « 4 » در هليله « 5 » دو فرسخ جنوبى بندر بوشهر از كشتيها پياده گشتند و سى ارابه توپ چهار پوند و پنج پوند و شش پوند و نه پوند « 6 » بر لب دريا آوردند و هشت فوج سرباز هندى و سندى و بلوچ و عرب و انگليس در هليله نشستند و روز دهم را توقف كرده ، شب يازدهم شش فوج سرباز و سى ارابه توپ به جانب قلعه بهمنى روانه گرديد و در وقت سحر به كنار قلعه رسيدند و باقر خان و پسر رشيدش احمد خان تنگستانى و شيخ حسين عرب دموخ چاه كوتاهى « 7 » ملاحظه كمى خود و بسيارى دشمن ناكرده ، در پشت خاكريز قلعه استوار نشستند و چون هوا روشن شد شروع در جنگ نموده از جانب دريا گلوله توپهاى شصت پوندى باريدن گرفت و از خشكى گلوله سى ارابه توپ را به جانب قلعه رها كرده ، آتش جنگ مشتعل گرديد و تفنگچيان تنگستانى مردانه ايستاده ، بناى تفنگ‌اندازى را نموده و از طلوع صبح تا نيمه روز جنگ برپا بود و از جانبين فتورى نشد و چنان به هم نزديك شدند كه جماعت تنگستانى كار از تفنگ گذرانيده با شمشير و كارد با سرباز انگليس حمله نموده ، جماعتى از انگليسها را بكشتند ، شماره كشته‌ها به هفتصد و چهل نفر رسيد « 8 » به علاوهء پنجاه نفر مرد مهندس و سردار و جراح انگليس معروف كشته گشت و بسيارى زخمدار شدند و چون توپچيان كشتيهاى جنگى\r\n\r\n\r\n","description":"","footnote":"\r\n( 1 ) و ( 2 ) و ( 3 ) . ر ك : روضة الصفا ، ج 10 ، ص 721 .\r\n( 4 ) . برابر با 7 دسامبر 1856 .\r\n( 5 ) . از مضافات بوشهر در بلوك دشتستان - ر ك : فارسنامه ناصرى ، گفتار دوم ، در حدود 9 كيلومترى جنوب شرقى بوشهر ، در روضة الصفا ، ج 10 ، ص 722 : ( حليله ) دو فرسخى بوشهر ، در ناسخ التواريخ ، ج 4 ، ص 250 : ( حليله ) .\r\n( 6 ) . ر ك : روضة الصفا ، ج 10 ، ص 722 .\r\n( 7 ) . ر ك : روضة الصفا ، ج 10 ، ص 722 ، و ناسخ التواريخ ، ج 4 ، ص 250 .\r\n( 8 ) . ر ك : روضة الصفا ، ج 10 ، ص 722 ، و ناسخ التواريخ ، ج 4 ، ص 251 .\r\n","page_name":" 810 ","page_number":826},
  {"content":"\r\n\r\nانگليس ، مردانگى ايرانى را بديدند ، توپهاى كشتيها را بر آن مردم قليل بسته ، گلوله‌ها را رها نمودند و هفتاد [ و 
  ] دو نفر از مردم تنگستانى ، هدف گلولهء توپ دريائى گرديد و احمد خان كه مبارزتى بنهايت مىنمود كشته گشت و باقر خان به سوگوارى پسر نشست و بازماندگان متفرق گشته ، قلعهء بهمنى در تصرف انگليسها درآمد و دو شبانه روز در آن قلعه و اطراف آن بماندند و اترم سردار انگليس براى دريابيگى پيغام فرستاد ، يا در اطاعت درآ ، يا آمادهء جنگ باش ، در جواب گفت اجازه جنگ را ندارم ، مهلتى دهيد تا شجاع الملك با سپاه ايرانى در رسد « 1 » و از جنگ و صلح سخن گويد ، سردار وقعى بر اين جواب ننهاد و در وقت سحر با اردو رو به سوى بوشهر نهاد و محمد خان دشتى و محمد حسن خان برازجانى كه با تفنگچيان خود در برج خلعت‌پوشان « 2 » و سنگر كناره برج « 3 » ربع فرسخى بوشهر توقف داشتند و چند نفر توپچى و سه ارابه توپ در آنجا حاضر بودند كه اترم سردار انگليس با سى ارابه توپ و هشت فوج سرباز دررسيد و قصد انهدام برج نمود و از گلوله توپ انگليس دو نفر توپچى ايرانى متلاشى گرديده ، باقى توپچيان به جانب بوشهر شدند و محمد خان دشتى و محمد حسن خان برازجانى و محمد رضا بيگ زيارتى « 4 » ، با اتباع خود فرار نمودند بعضى خود را به آب دريا انداخت [ ه 
  ] و پاره‌اى به بوشهر رسيدند و سرباز قراچه‌داغى كه مستحفظ برج و باروى شهر بودند چون چنين ديدند ، از برجها فرود آمدند و ميرزا حسن على خان دريابيگى سراسيمه گشته ، خود را در غرقاب بلا بديد و در اين وقت بيرق دولت ايران را انداختند و محمد رضا بيگ زيارتى و چهار سوار به جلادت تمام از دروازهء بوشهر درآمده ، از ميانه سپاه انگليس گذشتند و محمد رضا بيگ دو نفر سوار انگليس را كه در عقب او تاخت نمودند ، به شمشير بكشت و جماعت سواران نظام انگليس او را هدف گلوله نمودند و سى و پنج گلوله به اعضاى او رسيده ، كشته گشت « 5 » و محمد خان دشتى به دستيارى حمالان « 6 » دشتى در زورقى نشسته از دريا به جانب دشتى برفت و محمد حسن خان برازجانى « 7 » دو روز پنهان گشته به تغيير لباس خود را به برازجان رسانيد « 8 » و چون بندر بوشهر در تصرف انگليسها درآمد و اترم سردار حكم نمود كه سپاه ايرانى تفنگ خود را درب دروازه به قراول انگليس سپرده ، از پى كار خود روند و هر كس ناخوش يا زخمدار است در بندر بماند [ و 
  ] بعد از معالجه برود و چون سرباز مرخص از بوشهر به قريه برازجان رسيدند از محمد حسن خان مطالبه نان و علف نمودند ، در جواب گفت در چنين روزى نتوانم چيزى تحميل بر رعيت كنم و آن بيچاره‌ها راه كازرون را گرفته ، چون وارد شدند ، ميرزا على محمد خان پسر حاجى قوام كه در آن وقت حاكم كازرون بود ،\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 251 ، روضة الصفا ، ج 10 ، ص 723 .\r\n( 2 ) . ر ك : ناسخ التواريخ ، ج 4 ، ص 251 ، روضة الصفا ، ج 10 ، ص 723 .\r\n( 3 ) . ر ك : ناسخ التواريخ ، ج 4 ، ص 251 ، روضة الصفا ، ج 10 ، ص 723 .\r\n( 4 ) . در روضة الصفا ، ج 10 ، ص 723 : ( زيادتى ) ، اما همان ( زيارتى ) درست است كه ( زيارة ) نام چند ده از دشتستان و سرچاهان و دشتى است . ر ك : فارسنامه ناصرى ، گفتار دوم ، و حقايق الاخبار ، ص 200 .\r\n( 5 ) . ر ك : ناسخ التواريخ ، ج 4 ، ص 253 ، روضة الصفا ، ج 10 ، ص 724 .\r\n( 6 ) . و كذا فى الاصل شايد تحريفى از ملاحان باشد .\r\n( 7 ) . در روضة الصفا ، ج 10 ، ص 724 : ( برازگانى ) .\r\n( 8 ) . ر ك : روضة الصفا ، ج 10 ، ص 724 .\r\n","page_name":" 811 ","page_number":827},
  {"content":"\r\n\r\nمردمى كرده سيورسات بداد و بزرگان آنها را ضيافت نمود « 1 » و مال سوارى به آنها بخشيده ، روانه شيرازشان داشت و اترم انگليس شحنه و داروغه در بندر گذاشت و حكم نمود كه اهالى بازار ، دكان و كاروانسراها را باز كرده ، مشغول معاملت شوند و ميرزا حسن على خان دريابيگى و مهدى خان سرهنگ و ميرزا رضاى كارپرداز را در كشتى نشانيده ، روانه بندر بمباى نمودند « 2 » ، پس هفتصد گاو و دو هزار گوسفند و پانصد جلد « 3 » خرما كه از بصره خريده بودند وارد بوشهر نمودند و اترم سردار انگليس كلماتى را بر صفحه‌اى نگاشته و مهر خود را بر او زده از دروازه بوشهر بياويخت كه « 4 » : شهر بوشهر را در چهار ساعت به زور بازوى سپاه برى و بحرى انگليس به نام نامى حضرت ملكهء معظمه مسخر داشتم و چون بيرق ايرانى را فرود آوردند ، بيرق انگليس را [ ا 
  ] فراشتم و كشتيهاى انگليس كه در درياها تردد دارد براى اعلام مردم روى زمين ، زينت نمودند به تاريخ يازدهم ماه ديسمبر هزار و هشتصد و پنجاه و شش عيسوى نگاشته گرديد .\r\nو نيز بر صفحه ديگر نگاشتند و از دروازه آويختند : اول : آنكه چون شهر بوشهر در تحت حكومت انگليس درآمد بايد مردمش به قانون حكومت انگليس رفتار كنند ، دويم : چندانكه حكمى صادر نگشته ، اهل معاملت و تجارت از زحمت عشور معاف باشند ، سيم : آلات جنگ در نزد هر كس باشد ، ضبط خواهد شد و بىاذن دولتى هيچ مسكرى را خريد و فروش نكنند ، چهارم : جز مسكرات همه چيز از بندر بيرون برند و درآرند ، پنجم : خريد و فروش كنيز و غلام جايز نيست و همه آزادند ، ششم : هر كس در آن شهر است اگر بخواهد در زير حمايت دولت انگليس خواهد بود ، هفتم : جز مردم سپاهى و پليس بايد بىحربه باشند و مسافرين چون به دروازه آيند ، آلات حرب خود را سپرده ، داخل شهر شده بعد از فراغت آنچه را به دروازه سپرده است ، بگيرد و از پى كار خود برود . هشتم : هر كس در حمايت دولت انگليس است بايد به قواعد كيش و مذهب خود ، عبادت خداى تعالى نمايد ، نهم : هر كس در آن شهر مديون است بىضامن از دروازه بيرون نرود « 5 » ، القصه سرداران انگليس در بندر بوشهر توقف نمودند و دو فوج سرباز در ميانه شهر گذاشتند و روزى دو هزار نفر مزدور گرفته « 6 » به بستن سنگرها و حفر خندق مشغول شدند و شصت ارابه توپ در سنگرها گذاشتند و از دو جانب بوشهر كه آب دريا فراگرفته ، كشتيهاى بزرگ بازداشتند و دهان توپها را به جانب معبرها بداشتند ، پس به جمع‌آورى غله و علوفه حكم دادند و خلعت براى كدخدايان و كلانتران دهات دشتستان و دشتى فرستادند و روز شانزدهم ماه ربيع دويم « 7 » ، خبر گشودن بوشهر به دست سپاه انگليس\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 254 ، روضة الصفا ، ج 10 ، ص 725 .\r\n( 2 ) . ر ك : روضة الصفا ، ج 10 ، ص 725 ، ناسخ التواريخ ، ج 4 ، ص 255 .\r\n( 3 ) . ظرف حصيرى خرما .\r\n( 4 ) . متن كامل اين فرمان را در حقايق الاخبار ، ص 202 و 203 ، روضة الصفا ، ج 10 ، ص 726 و 727 ، و ناسخ التواريخ ، ج 4 ، ص 256 و 257 ، بخوانيد .\r\n( 5 ) . ماده نهم به صورت كامل چنين است : ( معاصى جزئيه را به قانون عسكرى مكافات دهند و اگر جرمى بزرگ باشد حكم آن با سردار جنرال صاحب است . . . ) حقايق الاخبار ، ص 203 .\r\n( 6 ) . در منابع مختلف : ( دو فوج سرباز در شهر بازداشتند كه كس بىاجازت از دروازه بيرون نشود . . . و هر روز دو هزار تن از مردم بوشهر به مزدورى انگيختند تا در حفر خندق و بنيان سنگر به كار باشند . . . ) روضة الصفا ، ج 10 ، ص 727 ، ناسخ التواريخ ، ج 4 ، ص 257 ، حقايق الاخبار ، ص 203 .\r\n( 7 ) . برابر با 14 دسامبر 1857 .\r\n","page_name":" 812 ","page_number":828},
  {"content":"\r\n\r\nبه نواب و الا مؤيد الدوله رسيد و در آن وقت شجاع الملك و همراهان او براى رزم با انگليس از شيراز حركت كرده در درچنار راه‌دار « 1 » دو فرسخى شيراز بود و نواب معزى اليه به او فرستاد كه از راه فيروزآباد بر جناح تعجيل به جانب بوشهر رود و حكم فرمود كه رضا قلى خان سرتيپ فوج عرب كه در كازرون بود ، در اطاعت او شود و نيز حكم فرمود كه محمد قلى خان ايلخانى « 2 » با سوار و فوج قشقائى كه در نواحى دشتى توقف داشت به شجاع الملك ملحق گردد و واقعه را به طهران اظهار داشت و خود در جمع‌آورى سپاه و آمادگى سيورسات كوشش نمود و از آن خبر هيچ لغزشى براى اهالى فارس نگشت ، حاجى قوام الملك و بزرگان فارس در خدمت نواب مؤيد الدوله رخصت مدافعه با سپاه انگليس را بخواستند كه از جان و مال در راه دين و دولت دريغ نداريم و به مصلحت وقت ، استدعاى آنها قرين اجابت نيامد ، پس بزرگان فارس مقرر داشتند كه به وسيله‌هاى ديگر در راه دين و دولت كوشش كنند و حاجى قوام الملك و مقربان حضرت شاهنشاهى ، آقا ميرزا محمد فسائى « 3 » و حاجى محمد هاشم خان امير ديوانخانه عدليه و آقا ميرزا نعيم نورى شيرازى هريك به قدر رتبه خود تعهد مقدارى غله و علوفه براى سپاه منصور كرده ، به عهد خود وفا نمودند و مصطفى قلى خان اعتماد السلطنه مير پنج با دو فوج سرباز قراگوزلو و چهار ارابه توپ در بندر كنگ « 4 » فرسخى بندر لنگه توقف داشت كه در بيستم ربيع اول كشتى جنگى انگليس كه دريابيگى و همراهان او را از بوشهر به بندر بمباى مىبردند چون به محاذات اردوى مير پنج رسيد ، چندين گلوله توپ رها كرده ، اردو از برابر كشتى خود را در پشت تلى رسانيده ، آرام گرفتند و به مشاورت امناى دولت ، سپهسالارى و سردارى كل سپاه ظفرپناه را در كف كفايت جناب فخامت نصاب امير الامراء ميرزا محمد خان قاجار سركشيك‌باشى « 5 » گذاشتند و مقرب الخاقان فضل على خان امير تومان قراباغى « 6 » را كه در لشكركشى عديل نداشت و مردى سالخوردهء جنگ ديده بود به مصاحبت او روانه بوشهر داشتند و روز چهارم جمادى اول اين سال « 7 » چهار ارابه توپ و شش فوج سرباز و بسيارى از سوارهء شاهسون و شكى و نانكلى و ساير طوايف از طهران به جانب بوشهر حركت نموده ، در ماه جمادى دويم اين سال [ 1273 
  ] : وارد شيراز گرديدند و چون زمان بارندگى و برف و باران بود به اجازه و اذن علما ، در عمارات مساجد نزول نمودند و محمد ابراهيم خان سهام الملك نورى سرتيپ با سه فوج سرباز اصفهانى به اردوى اعلا پيوست و چون مقرب الخاقان مهر على خان شجاع الملك « 8 » از\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 727 ، ناسخ التواريخ ، ج 4 ، ص 259 ، حقايق الاخبار ، ص 203 . مرحوم فرصت الدوله مىنويسد : ( از دروازه كازرون بيرون رفته مقدار دو فرسنگ گذشته به كاروانسراى چنار رسيدم كه آن را چنار راهدار نيز مىگويند و بنايش از مرحوم محمد قلى خان ايلخانى است و قريب به آن سرا پلى است ) آثار العجم ، ص 272 .\r\n( 2 ) . ر ك : روضة الصفا ، ج 10 ، ص 727 .\r\n( 3 ) . در روضة الصفا ، ج 10 ، ص 728 ، از او نام برده نشده است .\r\n( 4 ) . به ضم اول ، قصبه بندر لنگه ، سمينار خليج فارس ، ص 138 و 139 .\r\n( 5 ) . ر ك : روضة الصفا ، ج 10 ، ص 729 ، ناسخ التواريخ ، ج 4 ، ص 262 .\r\n( 6 ) . ر ك : روضة الصفا ، ج 10 ، ص 729 ، ناسخ التواريخ ، ج 4 ، ص 263 .\r\n( 7 ) . برابر با 30 دسامبر 1856 .\r\n( 8 ) . همان مهر على خان شجاع الملك است . ناسخ التواريخ ، ج 4 ، ص 265 .\r\n","page_name":" 813 ","page_number":829},
  {"content":"\r\n\r\nفيروزآباد گذشت ، چند روز در منزل فراشبند توقف نمود و ايلخانى با هزار نفر سوار و فوج سرباز قشقائى به سرتيپى لطف على خان قشقائى به اردوى شجاع الملك پيوست ، پس با حشمت تمام به جانب بوشهر حركت نمودند و روز هفتم جمادى اول وارد صحراى ننيزك « 1 » چند فرسخى برازجان شدند و ايلخانى با سواران خود در همين ننيزك توقف نمود و شجاع الملك به برازجان آمده ، اردو برپا نمودند [ و 
  ] نزول فرمود و از بزرگان سپاه منصور كه در برازجان رحل اقامت انداخته بودند ، ميرزا سلطان محمد خان والى كوه‌گيلويه و بهبهان و محمد قلى خان جوانشير سرتيپ فوج خاصه و لطف على خان سرتيپ « 2 » قشقائى و رضا قلى خان سرتيپ فوج عرب بودند و در شب چهاردهم اين ماه ، رضا قلى خان عرب و دو ارابه توپ و چهارصد نفر سرباز عرب براى آوردن آذوقه ، از اردو بيرون رفت و سيصد نفر سرباز قشقائى و يك ارابه توپ به او پيوست و از قريه چاه‌كوتاه « 3 » ، غله فراوان حمل كرده ، به اردو رسانيدند و مدت يك ماه ، شجاع الملك در برازجان بماند و اقدامى در جنگ نكرد و محمد صادق خان نورى كه قلاوز « 4 » لشكر ايرانى بود ، خبر فرستاد كه سپاه انگليس از بوشهر و از چاه كوتاه گشته « 5 » قصد برازجان را دارند « 6 » كه شبيخون آورند و شجاع الملك با سران سپاه مشورت نمود كه در شبيخون بر لشكر انگليس تقدم جوئيم و بعد از اتحاد آراء ، سه فوج سرباز و پانصد نفر سواره و دوازده ارابه توپ ، وقت غروب آفتاب از برازجان به جانب چاه كوتاه كه چهار فرسخ است روانه شدند ، چون فرسخى رفتند چنان بارانى باريد كه آلات جنگ آنها از توپ و تفنگ و قورخانه تر گشته ، از كار بيفتاد و از كوه و صحرا آب سيلابى جارى شد كه زمين پست و بلند را يكسان نمود و راه گم گرديد و در همين وقت از جانب باقر خان تنگستانى خبر رسيد كه سردار انگليس با سپاه خود به قصد شبيخون اردوى شما ، آمده‌اند و شجاع الملك براى محافظت اردو مراجعت نمود و بعد از چند ساعت لشكر انگليس به جاى آنها رسيده ، اتراق نمودند و روز ديگر محمد قلى خان ايلخانى دو نيزه‌سر از سربازان انگليس ، روانه اردوى ايرانى نمود « 7 » و پيغام فرستاد كه بايد پاى مردانگى را در جنگ با دشمن فشرده ، تساهل ننمود و شجاع الملك و سران سپاه ، سكونت را بر حركت ترجيح مىدادند كه دشمن بيايد ، او را بهتر دفع كنيم ، پس بنه و احمال اردو را بيرون فرستاده ، سبكبار گشته ، چند فرسخ از برازجان به جانب دالكى رفته ، در انتظار ورود دشمن نشستند و سپاه انگليس تا برازجان آمده به جاى لشكر ايرانى نشستند و بازمانده از قورخانه آنها را تصرف نمودند و شجاع الملك نامه‌اى به ايلخانى نوشت كه در شب دوازدهم جمادى دويم « 8 » از منزل ننيزك كه جاى توقف اردوى ايلخانى بود به جانب برازجان بيايد و در نيم فرسخى لشكر\r\n\r\n\r\n","description":"","footnote":"\r\n( 1 ) . ننيزك :  ( Nanizak )  دهى در فاصله هفت و نيم ميلى برازجان و 25 ميلى بوشهر . ترجمه انگليسى فارسنامه ، ص 328 ، و ر ك : فارسنامه ناصرى ، گفتار دوم .\r\n( 2 ) . ر ك : حقايق الاخبار ، ص 204 ، روضة الصفا ، ج 10 ، ص 734 .\r\n( 3 ) . روستايى در 14 ميلى جنوب غربى برازجان .\r\n( 4 ) . واژه‌اى است تركى به معنى مقدمه لشكر ، دليل راه ، جاسوس و مستحفظ اردو ، قراول .\r\n( 5 ) . به معنى دور زده .\r\n( 6 ) . ر ك : حقايق الاخبار ، ص 204 ، ناسخ التواريخ ، ج 4 ، ص 266 .\r\n( 7 ) . ر ك : روضة الصفا ، ج 10 ، ص 735 .\r\n( 8 ) . برابر با 7 فوريه 1857 .\r\n","page_name":" 814 ","page_number":830},
  {"content":"\r\n\r\nانگليس كمين كند و چون آواز توپ ايرانى به گوش ايلخانى رسد ، شجاع الملك از جانب شمال و ايلخانى از جنوب آغاز شبيخون كنند و جاسوسهاى لشكر انگليس از اين معاهده ايلخانى و شجاع الملك آگاه گشته ، سردار خود را خبر نمودند و سردار تدبيرى نمود كه پيشدستى كرده ، توپى را رها كنند تا ايلخانى به گمان توپ ايرانى ، از جانب جنوب به قصد شبيخون دررسد و عرصه بوار و دمار گردد و شجاع الملك پيش از غروب آفتاب با سه‌هزار نفر سوار و پياده و هشت ارابه توپ از جانب دالكى براى شبيخون به سمت برازجان حركت نمود و غافل از آنكه دشمن از روز گذشته از قصد او باخبر است و به استعداد تمام نشسته است « 1 » و چون پاسى از شب گذشت ، بانگ توپ از اردوى انگليس بلند گشت و چون شجاع الملك بانگ توپ را شنيد ، دانست كه تدبير او بيفايده افتاد و مىدانست كه ايلخانى از شنيدن بانگ توپ به جانب لشكرگاه انگليس بىخبر خواهد تاخت و خود را در معرض هلاك خواهد انداخت و براى آنكه ايلخانى را آگاه كند به ايلغار تاخت نمود و چون نزديك لشكرگاه انگليس رسيد ، دو سه تير توپ براى اعلام ايلخانى رها نمود و سپاه انگليس از بانگ توپ ايرانى گمان كرده كه لشكرى بيكران از جانب شيراز به آنها رسيده است و به اين خيال آنچه قورخانه از لشكر ايرانى در تصرف داشتند ، آتش زدند [ و 
  ] از برازجان به جانب بوشهر حركت نمودند و محمد حسن خان كلانتر برازجان را با خود داشته ، با خود بردند « 2 » و در نزديكى قريه چاه‌كوتاه ، سپاه ايرانى از دنبال آنها دررسيد و سه ساعت تمام جنگ نمودند و ايلخانى از جانب منزل ننيزك بيامد و از جانب ديگر لشكر انگليس حمله نمود و در آن شب تاريك جمعى از دو جانب به گلوله توپ و تفنگ و شمشير كشته گشت و سپاه انگليس از راه متعارف بوشهر ، منحرف گشته ، از راه شيف « 3 » كه چند فرسخ به بوشهر نزديكتر است حركت نمودند و در اين شب براى اعلام سپاه كه در بوشهر توقف داشتند ، توپها را پىدرپى رها مىنمودند و چون اثرى از امداديان ظاهر نگشت از راه شيف خود را در كناره كشيدند و نزديك به صبح جماعتى از سپاه بوشهر آمده ، به آنها پيوستند و آنچه مشهور بود ، اترم سردار انگليس پنج ارابه توپ و دو فوج سرباز به امداد فرستاد و چون صبح شد ، معلوم گرديد كه دورى سپاه انگليس و لشكر ايرانى كه در تلال و وهاد « 4 » ايستاده بودند به اندازه يك تير پرتاب توپ ، بيش نبود و شماره لشكر انگليس به يازده فوج سرباز و هزار نفر سوار نظام و هشتصد نفر توپچى مىرسيد و بيست و پنج ارابه توپ داشتند و اين همه ازدحام براى آنكه در پستى و بلندى زمين بودند به نظر لشكر ايرانى نمىآمدند « 5 » و ايرانيان مغرور گشته ، بىاجازهء سركردگان به جانب لشكر انگليس تاختند و چون بر فراز بلنديها و تلها رسيدند ، خود را در ميان درياى آتش ديده ، دست از جان شسته ، يورش نمودند « 6 » و ايلخانى و سواران قشقائى كه بىباكتر بودند ، چند نفر از سوار نظامهاى دشمن را\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 736 ، ناسخ التواريخ ، ج 4 ، ص 268 .\r\n( 2 ) . ر ك : روضة الصفا ، ج 10 ، ص 737 ، ناسخ التواريخ ، ج 4 ، ص 268 .\r\n( 3 ) . ر ك : ناسخ التواريخ ، ج 4 ، ص 269 - ( از مضافات بوشهر دشتستان . ) فارسنامه ناصرى ، گفتار دوم .\r\n( 4 ) . جمع وهده به معنى زمين پست و هموار ، جاى مطمئن و هموار . ( معين )\r\n( 5 ) . ر ك : ناسخ التواريخ ، ج 4 ، ص 269 ، روضة الصفا ، ج 10 ، ص 738 .\r\n( 6 ) . ر ك : روضة الصفا ، ج 10 ، ص 738 .\r\n","page_name":" 815 ","page_number":831},
  {"content":"\r\n\r\nكشته ، به چابكى عود به جاى خود نمودند و فوج سرباز عرب و قشقائى و فوج شيرازى و افواج خاصه قراگوزلو و توپچيان ايرانى ، چون دلاورى سواران قشقائى را ديدند ، بيقاعده بر لشكر انگليس تاختند و توپچيان انگليس ، توپهاى آتشبار را به جانب سپاه ايرانى رها نمودند و ايرانيان چون چيره گشته بودند به جاى خود مانده ، بسيارى از آنها هدف تير بلا شدند « 1 » و انگليسها كه به شماره چهار پنج برابر ايرانى بودند از هر جانبى با توپ بر ايرانيان تاختند و آنها را درهم شكستند و چون سپاه ايرانى به هزيمت رفت ، انگليسها آنها را تعاقب ناكرده ، راه بوشهر را گرفته ، از پى كار خود رفتند و آنچه شنيده شد در اين آمد و شد لشكر انگليس از بوشهر به برازجان ، نزديك به هزار و پانصد نفر از سوار و سرباز تلف گرديد و از ايرانى به پانصد ششصد نفر رسيد « 2 » ، العلم عند اللّه العالم ، و سپاه انگليس در تعجيل به جانب بوشهر ، بسيارى از احمال و اثقال خود را در راه ريخته ، گذشتند و اهالى دشتستان آنها را تصاحب نمودند و سپاه ايرانى از صحراى برازجان و دالكى گذشته ، در صحراى خشت اردو برپا نموده ، متوقف شدند و ايلخانى با فوج سرباز قشقائى و سوار عود به ننيزك كه مقر اولى او بود ، نمود و چون اخبار در كازرون به نواب و الا مؤيد الدوله رسيد ، به تعجيل با چهارصد نفر تفنگچى كازرونى و خشتى از صحراى خشت گذشته ، وارد قريه دالكى گرديد و ايلخانى را از ننيزك احضار فرمود و توپخانه را كه در دالكى انداخته بودند به ايلخانى سپرده به ننيزك رسانيده ننيزك را لشكرگاه ايرانى ، قرار دادند و مهر على خان شجاع الملك ، اردو را از خشت ، عود به دالكى « 3 » داده ، از برازجان گذشت [ و 
  ] در منزل ننيزك به اردوى ايلخانى ملحق گرديد و تمام اين واقعات در ماه جمادى دويم اين سال اتفاق افتاد و مقرب الخاقان فضل على خان امير تومان قراباغى آذربايجانى با سواران افشار و نانكلى و غلام نظام در روز پنجم ماه رجب « 4 » آن سال وارد ننيزك گشته ، به اردوى اعلا پيوستند و امير الامراء ميرزا محمد خان قاجار سردار كل عساكر منصور [ هء 
  ] ايرانى از شيراز حركت كرده ، از راه فيروزآباد در روز دوازدهم ماه رجب آن سال وارد ننيزك گرديد ، پس بزرگان ايرانى را بخواست و در باب جنگ با انگليس مشاورت فرمود ، پس از اتفاق آراء مختلفه ، پيمان دولتى را در ميان گذاشته ، به سوگند مسلمانى استوار داشتند كه تا جان در بدن دارند در دفع سپاه انگليس بكوشند و خوانين دشتستان و دشتى را در اين پيمان و سوگند با خود همداستان نمودند و حاجى محمد هاشم خان خشتى و حسين خان دشتى « 5 » كه هميشه در اداى ماليات ديوانى تسامح و تكاهل مىنمودند ، در اين وقت به رضا و رغبت تمام ماليات گذشته و سال آينده را بتمامه تسليم خزانه‌دار اردو نمودند و در عهده گرفتند كه آنچه غله در آن نواحى باشد ، نيمه‌اى را براى صرف معيشت رعيت و نيمهء ديگر را تسليم سيورسات‌چيان اردو نمايند و معادل سه‌هزار نفر تفنگچى دشتى و دشتستانى و خشت و\r\n\r\n\r\n","description":"","footnote":"\r\n( 1 ) . ر ك : ناسخ التواريخ ، ج 4 ، ص 270 ، روضة الصفا ، ج 10 ، ص 739 .\r\n( 2 ) . در روضة الصفا ، ج 10 ، ص 740 : ( گويند از لشكر ايران زياده از 280 تن بقتل نيامد ) ، و چنين است در ناسخ - التواريخ ، ج 4 ، ص 273 .\r\n( 3 ) . ر ك : روضة الصفا ، ج 10 ، ص 741 ، ناسخ التواريخ ، ج 4 ، ص 273 .\r\n( 4 ) . برابر با اول مارس 1857 .\r\n( 5 ) . ر ك : ناسخ التواريخ ، ج 4 ، ص 275 ، روضة الصفا ، ج 10 ، ص 742 .\r\n","page_name":" 816 ","page_number":832},
  {"content":"\r\n\r\nتنگستان به قيد داوطلب به سركردگى باقر خان تنگستانى و حاجى محمد هاشم خان خشتى و حسين خان دشتى و على محمد خان زيراهى و سهراب خان شبانكاره در ننيزك حاضر گشته ، در كناره نشستند « 1 » و ميرزا سلطان محمد خان بهبهانى با آنكه چند سال از ايالت كوه‌گيلويه معزول و در شيراز توقف داشت به فرمايش نواب مؤيد الدوله نزديك به هزار و پانصد نفر سوار و تفنگچى كوه‌گيلويه را فراهم آورده ، به اردوى اعلى پيوست و در ميانه خبر رسيد كه چند نفر بىسر و پا از رعاياى دشتى براى طمع ، در معامله با سپاه انگليس كه قيمت هر چيزى را سه چهار برابر مىدادند ، اراده بوشهر را نموده‌اند ، نواب و الا مؤيد الدوله شصت نفر سوار روانه فرموده ، آنها را گرفته ، بياوردند و معلوم داشتند كه دوهزار قطعه مرغ و خروس و ده وقر هندوانه داشته‌اند « 2 » ، نواب و الا شش نفر از آنها را بكشت و اموال آنها را به سوارها بخشيد و بعد از اجتماع سپاه ظفرپناه ايرانى در منزل ننيزك ، چون هيچ خبرى از لشكر انگليس نرسيد ، در روز غره ماه شعبان « 3 » اين سال ، فضل على خان امير تومان و سليمان خان ميرپنج افشار با فوج قراچه‌داغى و فوج چهارم قراگوزلو و فوج چهارمحال اصفهان با شش ارابه توپ و سوار افشار و شاهسون و نانكلى و مكرى و ايلخانى « 4 » با سواران قشقائى به سركردگى على قلى خان و سهراب خان و داراب خان و قباد خان قشقائى برادرزادگان ايلخانى و فوج قشقائى ، با چهار ارابه توپ تا نزديك قريه چغادك « 5 » چهار فرسخى بوشهر برفتند و چندانكه داو جنگ طلبيدند ، جوابى از جانب لشكر انگليس نشنيده ، عود به ننيزك نمودند .\r\nو عيد نوروز سنه ئيلان‌ئيل در شب بيست و چهارم ماه رجب اين سال [ 1273 
  ] « 6 » : اتفاق افتاد و چون هواى ننيزك گرم گشته ، خبرى از جنگ و صلح با انگليس در ميانه نبود ، بزرگان لشكر ايران اردو را به استحكام تمام بجا گذاشته ، خود با معدودى از خواص در منازل كوه كيسه‌كان « 7 » برازجان كه شرح آن در ذيل كوههاى فارس در گفتار دويم اين فارسنامه ناصرى بيايد ، رفته ، هريك بر سر چشمه در سايهء درختى و آفتابگردانى توقف نموده در انتظار خبر جنگ و صلح نشستند و چون امر مصالحه در ميانه دولت عليه ايران و دولت عليه انگليس در شهر پاريس در روز هفتم ماه رجب آن سال [ 1273 
  ] « 8 » : به توسط جناب فخامت نصاب ، فرخ خان امين الملك كاشانى ، به انجام رسيد و نتيجه آن عهدنامه ، عود سپاه ايران از شهر هرات و رجوع لشكر انگليس از بندر بوشهر بود و بعد از وصول اين عهدنامه ، سپاه انگليس از بوشهر به هندوستان و لشكر ايران از هرات به دار الخلافه طهران عود نمودند و سپاه ايرانى كه در ننيزك\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 742 ، ناسخ التواريخ ، ج 4 ، ص 275 .\r\n( 2 ) . ر ك : روضة الصفا ، ج 10 ، ص 742 ، ناسخ التواريخ ، ج 4 ، ص 275 .\r\n( 3 ) . برابر با 27 مارس 1857 .\r\n( 4 ) . ر ك : روضة الصفا ، ج 10 ، ص 742 ، ناسخ التواريخ ، ج 4 ، ص 276 .\r\n( 5 ) . در حقايق الاخبار ، ص 209 : ( چغاوك ) . ر ك : جلد دوم همين كتاب چغادك از نواحى تنگستان دشتستان .\r\n( 6 ) . برابر با 19 يا 21 مارس 1857 .\r\n( 7 ) . كيسه‌كان : كوه بزرگى مشرقى قصبه برازجان دشتستان به مسافت سه فرسخ افتاد ، هواى تابستان سر اين كوه مانند هواى تابستان بلوك خفر و فساست ( فارسنامه ناصرى گفتار دوم ، - كوههاى مملكت فارس ) .\r\n( 8 ) . برابر با 3 مارس 1857 ، و ر ك : روضة الصفا ، ج 10 ، ص 744 ، حقايق الاخبار ، ص 213 تا 226 . متن قرارداد ، روضة - الصفا ، ج 10 ، ص 745 ببعد .\r\n","page_name":" 817 ","page_number":833},
  {"content":"\r\n\r\nتوقف داشت ، در اواخر ماه ذيقعده اين سال [ 1273 
  ] : عود به شيراز نموده ، هريك به جانب وطن مألوف خود شتافتند مگر سليمان خان افشار كه براى نظم نواحى كوه‌گيلويه ، مأمور بهبهان گرديده ، بعد از ورود به صواب‌ديد نواب لطف على ميرزا والى بهبهان پسر نواب و الا مؤيد الدوله در جرح و تعديل امورات كلانتران كوه‌گيلويه پرداخته ، به اندك زمانى شوريدگيها را آرام نمود و در ماه شوال اين سال [ 1273 
  ] : مهر على خان شجاع الملك شيرازى نورى به منصب امير تومانى و محمد قلى خان ايلخانى قشقائى « 1 » به لقب و نشان اميرپنج سرافراز شدند و هم در آن ماه جناب ميرزا شفيع صاحب ديوان در طهران وفات يافت « 2 » و بنابر شايستگى و لياقت ميرزا فتح على خان مستوفى ولد الصدق حاجى ميرزا على اكبر قوام الملك شيرازى كه به حسب و نسب معروف و به حسن كفايت موصوف بود ، به لقب جليل صاحب ديوان اختصاص يافت « 3 » و در ديوان اعلى به جاى خط و مهر ميرزا شفيع صاحب ديوان خط و مهر گذاشت .\r\nو هم در آن سال [ 1273 
  ] : ميرزا محمد حسين وكيل پسرعم مؤلف اين فارسنامه ناصرى كه از چهل سال بيشتر به آن لقب سرافراز بود ، وفات يافت و لقب او را به ميرزا على محمد خان پسر ديگر حاجى قوام الملك عنايت فرموده ، او را ميرزا على محمد خان وكيل گفتند .\r\nو هم در آن سال [ 1273 
  ] : ايالت بندر بوشهر و دشتى و دشتستان را از مملكت فارس موضوع داشت [ ه 
  ] به احمد خان عميد الملك نوائى داده ، او را دريابيگى گفتند . « 4 »\r\nو هم در آن سال [ 1273 
  ] : ميرزا حسن على خان دريابيگى سابق بوشهر كه در جنگ انگليس مأخوذ گشته ، او را به بندر بمباى برده بودند ، مرخص گشته ، به احترام تمام وارد شيراز گرديد .\r\nو چون محرم سال 1274 دررسيد در شيراز و توابع فارس ، وباى عام شايع گشته ، جماعتى رهسپر سفر آخرت شدند و نواب و الا طهماسب ميرزا مؤيد الدوله با اهل و عيال از شيراز حركت كرده در قريه پس كوهك « 5 » چهار فرسخ ميانه شمال و مغرب شيراز كه هوائى خنك و آبى سرد دارد ، توقف فرمود و در اين ايام و با ، نصر اللّه خان لارى والى سابق لارستان كه براى اداى ماليات ديوانى ، در توپخانه مباركه شيراز محبوس بود فرار كرده ، در نواحى لارستان و سبعه توقف نمود و اهالى آن سامان به ملاحظه آنكه اباء و اجداد او به ايالت سبعه و لارستان برقرار بوده‌اند ، سر در اطاعت او آورده ، ميرزا لطف اللّه مستوفى شيرازى ، حاكم سبعه را عذر خواسته ، او را روانه شيراز داشتند و نصر اللّه خان علم خودسرى را در محال سبعه برافراشت و چون آن اخبار به نواب مؤيد الدوله رسيد ، حكومت سبعه را به رضا قلى خان عرب فارسى سرتيپ فوج بهارلو و اينالو و عرب ارزانى داشته ، او را با دو ارابه توپ و فوج سرباز از شيراز براى دفع نصر اللّه خان روانه سبعه فرمود و على نقى خان قراگوزلو ، سرتيپ فوج سرباز درگزين و جعفر قلى خان سرتيپ توپخانه مباركه را مأمور به نواحى لارستان نمود و چون آن جماعت از\r\n\r\n\r\n","description":"","footnote":"\r\n( 1 ) . ر ك : روضة الصفا ، ج 10 ، ص 773 .\r\n( 2 ) . ر ك : روضة الصفا ، ج 10 ، ص 772 .\r\n( 3 ) . ر ك : حقايق الاخبار ، ص 226 ، روضة الصفا ، ج 10 ، ص 772 .\r\n( 4 ) . ر ك : روضة الصفا ، ج 10 ، ص 773 ، حقايق الاخبار ، ص 232 ، در ذكر وقايع 1274 .\r\n( 5 ) . ر ك : فارسنامه ناصرى ، گفتار دوم .\r\n","page_name":" 818 ","page_number":834},
  {"content":"\r\n\r\nعهدهء دفع نصر اللّه خان برنيامدند ، نواب و الا ، مؤيد الدوله ، ولد ارجمند خود عبد الباقى ميرزا را كه كياستى قرين سياست داشت براى نظم نواحى سبعه و لارستان مأمور فرموده با يك فوج سرباز آذربايجانى و دو ارابه توپ در جمادى دويم اين سال [ 1274 
  ] : حركت كرده ، از راه سروستان و فسا و داراب وارد قصبه فرگ شده ، در باغ علىآباد ، رحل اقامت انداخت و رضا قلى خان سرتيپ ، با فوج عرب در قلعه خرابه بهمنى كه بر فراز تلى بلند ، دو فرسخ ميانه جنوب و مشرق فرگ است ، سنگر بسته ، توقف داشت و على نقى خان قراگوزلو ، با فوج سرباز درگزين ، از لارستان آمده در ناحيه بيخو « 1 » ، توقف نمود و چون نصر اللّه خان ، خود را غرق درياى غضب شاهنشاهى ديد ، از سمت طارم حركت كرده ، جمعيت خود را متفرق نموده ، در كوهستان ناحيه فين « 2 » پنهان گرديد و نواب اميرزاده عبد الباقى ميرزا ، به گمان آنكه نصر اللّه خان از نواحى سبعه گذشته ، به جانب لارستان رفته است ، از ناحيه فرگ وارد شهر لار گرديد .\r\nو عيد نوروز سال يونت‌ئيل در شب يكشنبه پنجم ماه شعبان اين سال [ 1274 
  ] « 3 » :\r\nاتفاق افتاد و در اين سال ميرزا عبد الوهاب خان شيرازى به لقب و منصب نايب وزارت دول خارجه سرافراز گرديد .\r\nو هم در آن سال [ 1274 
  ] : مفتول تلگراف « 4 » را از شهر طهران براى امتحان به خارج شهر كشيده ، بعد از آزمايش حكم به اجراى تلگراف از طهران به بندر بوشهر صادر گرديد .\r\nو هم در اين سال [ 1274 
  ] : روز پانزدهم ماه شعبان را كه روز ولادت باسعادت امام دوازدهم ، حضرت صاحب الامر ( ع ) است برحسب امر شاهنشاه دين‌پناه ، خلد اللّه ملكه ، عيد مذهب اثنىعشرى مقرر گرديد كه هر ساله مانند عيد مولود حضرت ختمىمآب ( ص ) و عيد مولود حضرت مولى الموالى على بن ابيطالب ( ع ) جشن دولتى در شهرهاى ايران مجرى بدارند .\r\nو هم در آن سال [ 1274 
  ] : نصر اللّه خان لارى كه در كوهستان فين متوارى بود ، به شجاع الملك پيغام فرستاد كه اگر كفيل كارهاى من شوى ، بعد از اطمينان به شيراز خواهم آمد و شجاع الملك ، شير خان نورى را براى استمالت او روانه فين داشته او را وارد شيراز نمود و مبلغ هزار تومان مواجب ديوانى براى او برقرار نمود .\r\nو در روز بيستم ماه محرم سال 1275 « 5 » به موجب دستخط مبارك اعليحضرت شاهنشاهى ، جناب صدر اعظم و اقوام و عشيره آن جناب از تمام مناصب ديوانى و دولتى معزول شدند « 6 » و شش نفر وزير كافى براى رتق و فتق امورات مهمه ملكى و دولتى ، در دربار معدلت‌مدار مقرر نمودند ،\r\n يك قوم را ز تارك برداشتند تاج * يك قوم را جواهر بستند بر جبين \r\n\r\n\r\n","description":"","footnote":"\r\n( 1 ) . از دهات خنج . ( ر ك : فارسنامه ناصرى ، گفتار دوم ) ، 2 - از دهات بيونج سبعه . ( فارسنامه ناصرى ، گفتار دوم ) .\r\n( 2 ) . از نواحى سبعه ( فارسنامه ناصرى ، گفتار دوم ) .\r\n( 3 ) . برابر با 21 مارس 1858 .\r\n( 4 ) . ( عمل تليگراف كه از غرائب صنايع روزگار است به اهتمام شاهزاده على قلى ميرزاى اعتضاد السلطنه و به تعليم و متصدىگرى موسيو را كرشش معلم توپخانه به انجام رسيد . ) حقايق الاخبار ، ص 236 ، و ر ك : ديوان سروش اصفهانى قصيده در وصف دستگاه تلگراف .\r\n( 5 ) . برابر با 30 اوت 1858 .\r\n( 6 ) . ر ك : حقايق الاخبار ، ص 237 ببعد ، صدر التواريخ ، ص 233 تا 248 ، مخصوصا ص 241 .\r\n","page_name":" 819 ","page_number":835},
  {"content":"\r\n\r\nو در شيراز ، ميرزا نعيم نورى پسرعم جناب صدر اعظم و مهر على خان شجاع الملك و حاجى هاشم خان امير ديوان‌خانه عدليه فارس برادرزادگان آن جناب را مأخوذ داشته ، از هر يك مبلغى وجه نقد به عنوان جرايم از سوء سلوك گرفته ، آنها را خانه‌نشين نمودند .\r\nو عيد نوروز سنه قوىئيل خيريت دليل در شانزدهم ماه شعبان اين سال [ 1275 
  ] « 1 » :\r\nاتفاق افتاد و در همين ماه شعبان ، نواب اشرف و الا ، طهماسب ميرزا مؤيد الدوله از حكمرانى فارس معزول گشته ، فرمانفرمائى آن مملكت را به نواب اشرف و الا ، سلطان مراد ميرزا ، حسام السلطنه ، عم حقيقى اعليحضرت همايونى عنايت فرمودند و در شب غره رمضان اين سال ، خبر عزل و نصب به شيراز رسيد و نواب مؤيد الدوله ، نواب اميرزاده عبد الباقى ميرزا ، حكمران سبعه و لارستان و بنادر و سواحل درياى فارس را كه در گله‌دار توقف داشت و نواب لطف على ميرزا والى بهبهان و كوه‌گيلويه را از بهبهان احضار به شيراز فرمود و نواب اشرف و الا ، حسام السلطنه ، در اواخر ماه شوال آن سال [ 1275 
  ] : وارد شيراز گرديد و نواب اشرف - مؤيد الدوله بعد از خبر عزل ، مدت سه ماه در باغ نو « 2 » كه از نصف يك ميل در جانب صبوى شهر شيراز است به فراغت بال توقف نمود .\r\nو هم در اين سال [ 1275 
  ] : ايالت مملكت يزد به ميرزا فتح على خان صاحب ديوان شيرازى ، عنايت نمودند .\r\nو هم در اين سال [ 1275 
  ] : ميرزا شفيع شيرازى كه منشى رسائل جناب صدر اعظم بود به منصب استيفاى ديوانى برقرار گرديد .\r\nو هم در اين سال [ 1275 
  ] : نواب و الا حسام السلطنه ، وزارت فارس را به ميرزا محمد حسين همدانى كه از نوكرهاى قديم او بود ، واگذاشت و دست ميرزا ابو الحسن خان مشير الملك شيرازى را از وزارت كوتاه نمود و چون استشمام مخالفتى از مشير الملك نمود ، او را گرفته ، حبس فرمود و معادل هيجده‌هزار تومان به جريمه خيانت از او گرفته ، روانه طهرانش داشت .\r\nو هم در اين سال [ 1275 
  ] : حكومت لارستان و نواحى سبعه و بندر عسلويه و بندر لنگه را به ميرزا حسن على خان دريابيگى ارزانى داشتند و ايالت كوه‌گيلويه و بهبهان را به ابراهيم خان قاجار جوينى خراسانى كه مردى سالخورده بود ، دادند و نايب او را ميرزا سلطان محمد خان بهبهانى نمودند و نواحى دشتى و دشتستانى و بندر بوشهر را به حسن خان قراداغى آذربايجانى تفويض نمودند و حكومت جهرم و قير كارزين و اصطهبانات را به محمد على خان تبريزى ، پسر خالوى نواب حسام السلطنه ، عنايت نمودند و مشار اليه ، آقا قلى برادر خود را ضابط آن نواحى نموده ، در قصبه جهرم متوقف گرديد و حكومت كازرون به مير حيدر خان طالش مقرر گرديد و ضابطى سامان گله‌دار و اسير و علا مرودشت و بندر عسلويه به ميرزا على محمد خان پسر ميرزا نعيم نورى برقرار شد و چون در اوائل پائيز اين سنه باقر خان گله‌دارى از ميرزا على محمد خان تمكينى نداشت ، او را معزول و حكومت گله‌دار و نواحى را به نواب نوذر ميرزا نوادهء مرحوم حسين على ميرزا فرمانفرماى سابق فارس دادند . و در اواخر\r\n\r\n\r\n","description":"","footnote":"\r\n( 1 ) . برابر با 21 مارس 1859 .\r\n( 2 ) . ( در شمال شرقى شيراز ، در ميدانى دور از شهر در جنب مصلى است ) ر ك : آثار العجم ، ص 515 و 516 .\r\n","page_name":" 820 ","page_number":836},
  {"content":"\r\n\r\nسنه گذشته ، احمد خان كلانتر طوائف بهارلو و نفر وفات يافت و ميانه طوايف بهارلو ، شقاق و نفاق فوق العاده بروز نمود كه از مال و جان و عرض يكديگر اغماض نداشتند و ايل اينالو كه قرب جوارى با ايل بهارلو داشتند ، شوريده گشته ، نواحى داراب و سبعه و طرق و شوارع را پايمال حوادث نمودند و نواب و الا حسام السلطنه ، حكومت داراب را به نواب مهدى قلى ميرزا و ايل بهارلو و نفر و اينالو را به نواب جعفر قلى ميرزا ، پسران نواب و الا حاجى محمد ولى ميرزا عم حقيقى نواب حسام السلطنه ارزانى فرمودند [ و 
  ] قلع و قمع طوايف بهارلو و اينالو و آبادى نواحى را از آنها درخواست فرمود و بعد از ورود شاهزادگان به نواحى داراب ، بعضى از طوايف بهارلو را استمالت نموده ، در قيد اطاعت درآمدند و بعضى به حالت تمرد باقى مانده ، اعتنائى به حكومت نداشتند ، با جماعت موافق ، طايفه مخالف را مقهور داشته ، چهل نفر از بهارلو را اسير كرده ، روانه شيراز نمودند و در شيراز بيست و چهار نفر آنها را كشتند و شانزده نفر را روانه طهران داشته ، محبوس شدند .\r\nو در اين سال [ 1275 
  ] : موكب همايون شاهنشاهى ، از دار الخلافه طهران نهضت فرموده « 1 » ، از راه قم و همدان تشريف‌فرماى مملكت كردستان گشته ، سه روز در شهر « سننده » « 2 » مشهور به « سنه » اقامت فرمود و چون والى كردستان از عهده توقعات ملازمين ركاب مستطاب همايونى برنيامد و جماعتى رنجيده‌خاطر شدند و شمس الشعراء سروش « 3 » شاعر اصفهانى اين چند بيت را فرمود :\r\n در شهر سنه اردو روزى دو اقامت كرد * والى سنه سينه آماج ملامت كرد\r\nچون طبل ميان خالى بانگ است همه والى * عرضه چو نبودش هيچ ، عرض قد و قامت كرد\r\nاز بند بلا جستيم وز قحط و غلا ، رستيم \r\nپس موكب و الا ، از كردستان حركت فرموده ، از نواحى گروس گذشته روز دويم ماه ذىحجه آن سال در چمن سلطانيه نزول اجلال نمود .\r\nو ايام عاشوراى سال 1276 دررسيد و اعليحضرت شاهنشاه قوىشوكت ادام اللّه بقاه ، در چمن سلطانيه تعزيه‌دارى خامس آل عبا ( ع ) را به احسن وجه به پايان رسانيدند و روز سيم ماه صفر آن سال ، شهر تبريز مقر نزول جلال گرديد ، پس موكب اعلى از تبريز به مراغه و از مراغه به جانب طهران نهضت فرموده روز بيست و دويم ماه ربيع اول آن سال وارد دار الخلافه طهران شدند .\r\nو عيد نوروز سنه پيچين‌ئيل در بيست و هفتم ماه شعبان اين سال [ 1276 
  ] « 4 » : اتفاق افتاد و نواب اشرف و الا ، حسام السلطنه ، نواب و الا اسد اللّه ميرزا ، خواهرزادهء خود را در شيراز جنت‌طراز ، نايب الحكومه فرموده ، او را نايب الاياله گفتند و خود به قصد نظم دشتى و دشتستان\r\n\r\n\r\n","description":"","footnote":"\r\n( 1 ) . ر ك : حقايق الاخبار ، ص 250 .\r\n( 2 ) . سنندج امروزى كه قبلا سنه و سنه‌دژ هم خوانده مىشد . ر ك : تذكره جغرافياى تاريخى ايران ، بار تولد ، ص 215 .\r\n( 3 ) . پسر ميرزا محمد على متولد 1228 در اصفهان ، شاعر در خدمت ناصر الدين شاه بود و صلات فراوان از او مىگرفت و پس از فوت قاآنى شاعر مقدم دربار شد و به خطاب ( خان ) و ( شمس الشعرا ) ملقب شد و در سال 1285 درگذشت .\r\nاز آثار او علاوه‌بر قصائد و فتحنامه‌ها و مثنويات كتابى است به نام شمس المناقب و روضة الانوار . . .\r\n( 4 ) . برابر با 21 مارس 1860 .\r\n","page_name":" 821 ","page_number":837},
  {"content":"\r\n\r\nاز شيراز حركت كرده ، از راه كازرون و برازجان وارد بندر بوشهر گرديد و نواحى را نظم كامل بداد .\r\nو از واقعات اتفاقيه جنگ حاجى رضاى قاسى « 1 » و ملا على اكبر است . حاجى رضا پسر قاسى - نام از طوايف الوارى است كه زمان غفران توأمان كريم خان وكيل ، از لرستان فيلى به شيراز آمده ، توطن نموده‌اند و ملا على اكبر پسر ملا محمد على نام ، برادر مادرى جناب غفران‌مآب ، شيخ ابو تراب امام جمعه شيراز است كه نااهل گشته ، سلسله امام جمعه را از خود بيزار مىنمود و حاجى رضا و ملا على اكبر در ايام فترت ، هريك جمعى از اوباش را گرد آورده ، مرتكب پاره‌اى از كارهاى ناشايست بودند و به قاعده كليه كه فرموده‌اند :\r\n جان گرگان و سگان از هم جداست « 2 » \r\n، هميشه در كاوش يكديگر بودند و در ماه رمضان اين سال كه نواب اشرف و الا ، حسام السلطنه ، در بندر بوشهر تشريف داشت ، حاجى رضا و ملا على اكبر در مسجد نو شيراز ، كار از گفتگو گذرانيده ، به مجادله رسانيدند و اعوان هريك با شمشير و تفنگ حاضر گشته ، چند نفر از دو جانب سرشكسته و زخمدار گرديد و تا سه روز آن مخمصه برپا بود و عقلاى شهرى نتوانستند آن فتنه را خاموش كنند تا آنكه حاجى رضا به وسايط و وسائل خود را بىتقصير قلم داده ، خدمت نواب اسد اللّه ميرزا نايب الاياله ، متظلم گشته ، در قهوه‌خانه حكومتى ، توقف نمود و ملا على اكبر به حال خود باقى بود و نواب نايب الاياله ، ملا على اكبر را از حاجى قوام الملك بخواست و حاجى قوام الملك از عهده برنيامده ، خود را معذور داشت و نايب الاياله ، حاجى قوام الملك را معذور ندانسته ، شكايت او را به نواب و الا ، حسام السلطنه نگاشته ، او را منشأ فتنه دانستند و بعد از چند روز ديگر ، ملا على اكبر هم به منزل نواب نايب الاياله پناه برد ليكن فايده نديد و نواب حسام السلطنه ، حكومت بوشهر و دشتى و دشتستان را به نواب سليمان ميرزا ، خلف غفران‌مآب فريدون ميرزا فرمانفرماى سابق فارس ، عنايت فرموده ، به تعجيل تمام از راه بلوك دشتى و فيروزآباد در ماه شوال اين سال [ 1276 
  ] : عود به شيراز نمود و بعد از ورود به سعايت نواب اسد اللّه ميرزا كه باعث شوريدگى شهر شيراز در فتنه ملا على اكبر و حاجى رضا ، حاجى قوام الملك ، بود براى آنكه تزلزلى در بنيان حكومت انداخته ، خود را محل حاجت حاكم قرار دهد و نواب حسام السلطنه « 3 » ، حاجى قوام الملك را ، طوعا او كرها ، روانه دار الخلافه طهران فرمود و چون نواب حسام السلطنه ، مشير الملك وزير فارس را بعد از چند ماه از ورود به شيراز محبوسا روانه طهران نموده ، وزارت را به ميرزا محمد حسين همدانى داده بود و در آن روزها ، حاجى قوام را روانه طهران داشته بود ، در خيال افتاد كه آن دو نفر فارسى در طهران اسباب عزل او را فراهم آورند ، لابد گشته ميرزا ابو الحسن خان مشير الملك را از طهران خواسته ، بعد از ورود به شيراز ، كليه امور وزارت فارس را در كف كفايت او گذاشت .\r\nو هم در اين سال [ 1276 
  ] : ايالت لارستان ، به نواب مهدى قلى ميرزا مقرر گرديد و چون مصطفى خان بستكى سالها بود به حصانت كوهستان بستك مغرور گشته ، اعتنائى به حكومت\r\n\r\n\r\n","description":"","footnote":"\r\n( 1 ) . ر ك : حقايق الاخبار ، ص 307 ببعد .\r\n( 2 ) . مصراعى است از مثنوى مولوى در دفتر چهارم :\r\n جان گرگان و سگان از هم جداست * متحد جانهاى شيران خداست \r\n( 3 ) . ر ك : حقايق الاخبار ، ص 308 .\r\n","page_name":" 822 ","page_number":838},
  {"content":"\r\n\r\nلارستان نداشت و مهدى قلى ميرزا بعد از ورود به شهر لار در خيال تنبيه مصطفى خان افتاده ، با فوجى سرباز و جمعى تفنگچى و دو ارابه توپ از شهر لارستان به جانب بستك حركت نمود و چون به صحراى باغ رسيد معلوم داشت كه مصطفى خان گردنهء انوه را سنگر بسته به تفنگچى استوار داشته ، راه عبور را بسته است و گردنه‌هاى ديگر نواحى بستك را به طوايف فرامرزى و لارى محفوظ داشته است و چون نواب معزى اليه از مداخله در نواحى جهانگيريه و بستك مأيوس گرديد ، خود با يك نفر سوار از اردو خارج گشته ، چون به گردنهء انوه رسيد به مستحفظين راه گفت ، من مردى امينم ، از جانب شاهزاده براى مصالحه آمده‌ام و چون به تفنگچيان فرامرزى رسيد باز همان سخن را عنوان نموده ، چون به دروازه بستك رسيد ، براى مصطفى خان پيغام داد كه من شاهزاده مهدى قلى ميرزا هستم كه به مهمانى آمده‌ام ، چون مصطفى خان حقيقت واقع را دانست از دروازه درآمده ، ركاب شاهزاده را بوسيده ، او را وارد خانه خود نمود و ضيافتى كه لايق چنين مهمانى بود ، به انجام رسانيد و مهر اسم خود را به شاهزاده سپرد كه آنچه بخواهى از نقد و جنس حواله بده كه مجرى است و شاهزاده بزرگ‌منشى كرده ، دينارى را نخواسته ، عود به شهر لار نمود و مصطفى خان بعد از چند روز پيشكشى لايق روانه داشت و خود در شهر لار ، خدمت شاهزاده رسيد ، با نيل مقصود عود به بستك نمود .\r\nو هم در اين سنه [ 1276 
  ] : امام مسقط حكومت بندرعباس و نواحى را به حاجى احمد خان پسر حاجى محمد على تاجر مشهور به كيانى وزير مسقط و بر عمان بداد .\r\nو چون ماه محرم سال 1277 دررسيد ، اعليحضرت اقدس شهريارى ، ادام اللّه بقاه ، ايام عاشورا را به تعزيه‌دارى اهل بيت نبوت گذرانيدند و در ماه ربيع اول اين سال چندين مفسده و شوريدگى در مملكت خراسان اتفاق افتاد و امناى دولت جاويدعدت ، اصلاح آن امور را جز از نواب و الا حسام السلطنه ندانستند و در اوايل ماه ربيع اول نواب معظم اليه ، از فارس احضار به طهران گشته ، مأمور به ايالت خراسان گرديد و روز دوازدهم ماه جمادى اول اين سال از شيراز به جانب طهران حركت نمود و مقرر فرمود كه حاجى محمد كاظم كدخداى محله درب شاهزاده شيراز و حاجى ميرزا احمد كدخداى محله ميدان شاه شيراز كه هريك در خدمت نواب معظم اليه سمتى مخصوص داشتند ، تدارك سفر خراسان را ديده ، روانه مقصد شوند و چون به خراسان رسيدند حاجى محمد كاظم را كلانتر شهر مشهد مقدس و حاجى ميرزا احمد را امير ديوان‌خانه عدليه خراسان فرمود و در ماه ربيع اول همين سال فرمانفرمائى مملكت فارس باز به نواب اشرف و الا ، طهماسب ميرزا مؤيد الدوله ، حكمران سابق ، عنايت گرديد « 1 » و نواب معظم اليه ولد ارجمند خود ، نواب و الا ، اميرزاده عبد الباقى ميرزا را نايب الحكومه فرموده ، در اواسط ماه ربيع اول اين سال وارد شيراز گرديد و نواب اشرف و الا مؤيد الدوله در اوائل ماه جمادى اول آن سال كلمه العود احمد را گفته ، وارد شيراز جنت‌طراز شدند و حكومت بندر بوشهر و دشتى و دشتستان و گله‌دار و اسير و علامرودشت و بندر كنگان و بندر عسلويه را به فرزند ارجمند خود عبد الباقى ميرزا و ايالت كوه‌گيلويه و بهبهان را به مهر على خان شجاع الملك نورى و نواحى لارستان و سبعه را به ميرزا حسن على خان دريابيگى پسر جناب حاجى قوام الملك و ضابطى بلوك فسا را به ميرزا محمد على جابرى انصارى اصفهانى و داراب را به طهماسب قلى خان قزوينى عنايت\r\n\r\n\r\n","description":"","footnote":"\r\n( 1 ) . ر ك : حقايق الاخبار ، ص 271 .\r\n","page_name":" 823 ","page_number":839},
  {"content":"\r\n\r\nفرمود و بندرعباس كماكان در تصرف حاجى احمد خان مسقطى برقرار بماند و شجاع الملك بعد از ورود به بهبهان به سوگند و ميثاق قرآنى ، ميرزا سلطان محمد خان طباطبائى حاكم كوه - گيلويه و بهبهان را كه ابا عن جد به ايالت آن نواحى برقرار بود به تهمت و افتراء دولتى كه دامنش از آن تهمت پاك بود ، براى طمع در اموال او ، مأخوذ داشته ، روانه شيرازش داشت و بعد از ورود او را روانهء طهران نمودند و اين خيانت و بدعهدى بر شجاع الملك نامبارك آمده ، بعد از آن سال به حكومت و ايالتى نرسيد .\r\nو عيد نوروز سنه تخاقوىئيل خيريت دليل در وقت غروب آفتاب روز هشتم ماه رمضان المبارك « 1 » اتفاق افتاد و ايالتهاى مملكت فارس به قانون سال گذشته برقرار بماند .\r\nو در آن سال [ 1277 
  ] : نواب اشرف و الا طهماسب ميرزا مؤيد الدوله ، فرمانفرماى فارس ، پل مستحكمى بر رودخانه پرواب « 2 » مشهور به رودخانه سيوند مرودشت در دوازده فرسخ ميانه شمال و مغرب شيراز براى آسايش قوافل بساخت .\r\nو هم در آن سال [ 1277 
  ] : معادل شش‌هزار تومان وجه نقد ، برحسب امر اعليحضرت ظل اللهى خلد اللّه ملكه صرف تعمير عمارت ديوانى شيراز گرديد .\r\nو هم در اين سال [ 1277 
  ] : ميرزا محمد على شيرازى كارپرداز مهام خارجه فارس به لقب خانى سرافراز گشته ، او را ميرزا محمد على خان گفتند .\r\nو چون ايام عاشوراى محرم سال 1278 آمد ، اعليحضرت شاهنشاه اسلاميان پناه ادام اللّه بقاه براى گرمى هوا در ييلاق طهران تشريف داشتند و تعزيه‌دارى اهل بيت عصمت را به اختصار گذرانيده در ماه صفر آن سال در شهر طهران تعزيه‌دارى را به وجه كمال به انجام رسانيدند .\r\nو عيد نوروز سنهء ايت‌ئيل خيريت دليل در شب بيستم ماه رمضان « 3 » واقع گرديد و در اين سال عميد الملك احمد خان نوائى ، نواحى بندر بوشهر و دشتى و دشتستان را از مملكت فارس موضوع داشته ، به ايالت و حكومت آن سامان برقرار گشته ، در ماه ذىقعده آن سال وارد بندر بوشهر گرديد .\r\nو در اواخر ماه ذىحجه آن سال [ 1278 
  ] : حضرت اسعد اشرف ارفع امجد اكرم افخم اجل اعظم ، شاهنشاه‌زاده كامگار ، مظفر الدين ميرزا ادام اللّه تعالى اقباله العالى به ولايتعهد دولت قوىشوكت ، جاويدعدت عليه ايران ، صانها اللّه تعالى عن حوادث الزمان ، سرافراز گرديد .\r\nو عيد نوروز سنه تنگوزئيل خيريت دليل در غره ماه شوال اين سال 1279 « 4 » اتفاق افتاد و در اول اين سال ، نواب اشرف و الا ، مؤيد الدوله طهماسب ميرزا و حاجى على اكبر قوام الملك و ميرزا ابو الحسن خان مشير الملك و محمد قلى خان ايلخانى و ميرزا محمد رضاى مستوفى از شيراز\r\n\r\n\r\n","description":"","footnote":"\r\n( 1 ) . برابر با 21 مارس 1861 .\r\n( 2 ) . ( رودخانه پرواب بلوك مرودشت ، آبش شيرين و گواراست ، رودخانه كمين چون به قريه سيوند مرودشت رسيد رودخانه پرواب گشته در زير قريه عماده ، ده ناحيه خفرك سفلى از بلوك مرودشت به رودخانه رامجرد پيوسته رودخانه كربال گردد . ) فارسنامه ناصرى ، گفتار دوم ، رودخانه‌هاى فارس .\r\n( 3 ) . برابر با 20 يا 21 مارس 1862 .\r\n( 4 ) . برابر با 21 يا 22 مارس 1863 .\r\n","page_name":" 824 ","page_number":840},
  {"content":"\r\n\r\nبه دار الخلافه طهران احضار گشته ، در اواخر ماه شوال اين سال وارد طهران شدند و بعد از چند روزى ، ايالت مملكت فارس به حضرت اسعد اشرف ارفع امجد و الا ، شاهنشاه‌زاده اعظم ، سلطان مسعود ميرزا يمين الدوله ظل السلطان ادام اللّه ايام سعادته ، عنايت گرديد و پيشكارى و وزارت كل فارس در عهدهء جناب محمد ناصر خان ظهير الدوله قاجار قرار گرفت و در ماه ذىحجه اين سال 1279 فرمانفرماى فارس و پيشكار و فارسيان از دار الخلافه ، روانه شيراز شده در اواخر همين ذىحجه وارد گشته بساط معدلت را گستردند و حاجى ميرزا على اكبر قوام الملك به نيابت توليت آستانه مباركه رضويه على صاحبها الف ثناء و تحيه سرافراز و برقرار شده از طهران روانهء مقصد گرديد و حكومت بندر بوشهر و دشتى و دشتستان را به احمد خان عميد الملك نوائى باقى گذاشتند .\r\nو در اين سال [ 1279 
  ] : سيم تلگراف از حد رودخانه ارس آذربايجان تا بندر بوشهر امتداد يافت .\r\nو عيد نوروز سال سيچقان‌ئيل خيريت دليل در دوازدهم ماه شوال 1280 « 1 » اتفاق افتاد و جناب ظهير الدوله ، از وزارت فارس معزول گشته ، جناب ميرزا محمد قوام الدوله فراهانى عراقى وزير مملكت فارس شده ، در ماه ذىقعده اين سال وارد شيراز گرديد .\r\nو در اين سال [ 1280 
  ] : امناى دولت جاويدعدت ، ايالت نواحى كوه‌گيلويه و بهبهان را به نواب اشرف و الا ، احتشام الدوله سلطان اويس ميرزا ولد الصدق حضرت اشرف و الا ، حاجى معتمد الدوله فرهاد ميرزا ، عم حقيقى اعليحضرت شاهنشاهى ادام اللّه بقاه عنايت فرموده به مصاحبت جناب قوام الدوله وارد شيراز شدند و چون در سنه گذشته ميرزا سلطان محمد خان والى سابق بهبهان از عسرت معيشت و پريشانى ، بىاذن اولياى دولت از شيراز فرار كرده ، كوه‌گيلويه و بهبهان را تصاحب نموده بود ، قوام الدوله او را اطمينان داده به شيراز آمد و مواجب و مرسومى لايق در حق او برقرار نموده ، او را آسوده بداشت .\r\nو در ماه ربيع اول اين سال 1281 نواب اشرف و الا ، احتشام الدوله از شيراز به جانب كوه‌گيلويه و بهبهان حركت فرمود و اسد خان سرتيپ با فوج سرباز قشقائى و على خان و محمد صادق خان مراغه‌اى آذربايجانى « 2 » سركردگان سيصد نفر سوار مقدم آذربايجانى در خدمت نواب معظم اليه حركت نمودند و بعد از ورود به خوبى كردار و نرمى گفتار ، دلهاى پراكنده الوار كوه‌گيلويه را متفق فرموده ، كسى را در كار كسى مداخلتى نداد و اگر در يك طايفه دو نفر نقيض بودند ، بعد از ملاحظه حسن سلوك ، يكى را معزول نموده ، مدد معاشى براى او معين مىداشت كه بيشتر شرارت و نافرمانى مردم از پريشانى معيشت برخاسته است و به اين وسيله در اندك زمانى تمام شوريدگيهاى الوار به آرامى رسيد و بلوكات را مانند حومه بهبهان و ناحيه زيدون و بلوك ليراوى كه از سوء سلوك حكومت ، اهالى آنها پراكنده بودند ، به استمالت و وعده تخفيف از ماليات و منال مقررى ديوانى و دادن تقاوى و مساعده بيشتر از متفرقه را جمع نموده ، مشغول رعيتى و زراعت شدند و در آخر اين سال مبلغى از وجوه ديوانى را كه\r\n\r\n\r\n","description":"","footnote":"\r\n( 1 ) . برابر با 21 مارس 1864 .\r\n( 2 ) . در متن : ( آذربايجان ) .\r\n","page_name":" 825 ","page_number":841},
  {"content":"\r\n\r\nبه خرج بلوكات رفته بود از كيسه خود به خزانه عامره رسانيده ، طلبكار از محل گرديد .\r\nو عيد نوروز سنه اودئيل خيريت دليل در بيست و سيم ماه شوال [ 1281 
  ] « 1 » اتفاق افتاد و اعليحضرت شاهنشاه ممالك عجم ، جشن نوروزى را به اكمل وجوه به پايان رسانيدند و مملكت فارس در ظل اقبال حضرت اسعد امجد و الا شاهنشاه‌زاده اعظم ظل السلطان منتظم و اهالى آن در مهد آسايش بودند .\r\nو چون ماه محرم سال 1282 « 2 » آمد ، اعليحضرت قوىشوكت ظل اللهى ادام اللّه تعالى عمره العالى در راه رضاى خداى متعال مشغول تعزيه‌دارى جناب خامس آل عبا ( ع ) گرديدند و روز بيست و پنجم اين ماه به جانب فيروزكوه نهضت فرموده و در همين ماه حاجى ميرزا على اكبر قوام الملك شيرازى كه به شرف نيابت توليت آستانه رضويه على صاحبها الف ثناء و تحيه سرافراز و برقرار بود ، بعد از گذشتن از هشتاد مرحلهء زندگانى در مشهد مقدس به رحمت ايزدى پيوست و لقب قوام الملكى به خلف الصدقش ميرزا على محمد خان شيرازى ارزانى گرديد و خلف الصدق ديگرش ميرزا فتح على خان صاحب ديوان به ايالت شوشتر و دزفيل « 3 » و نواحى عربستان عجم برقرار گرديد و ميرزا حسن على خان دريابيگى به لقب جليل نصير الملكى نايل و سرافراز گرديد .\r\nو هم در اين سنه [ 1282 
  ] : نواب اشرف و الا ، احتشام الدوله والى كوه‌گيلويه و بهبهان براى نظم ايلات و وصول ماليات پشتكوه و فرار از گرمى هوا ، در اول برج جوزا از بهبهان با فوج قشقائى و سوارهء مقدم آذربايجانى حركت نموده ، در صحراى طسوج « 4 » از نواحى چرام پشتكوه كه چشمه‌هاى گوارا و هوائى خنك در دامنهء كوه اشكر « 5 » و ساورز « 6 » كه بيشتر اوقات پر از برف است رحل اقامت بينداخت و به اين وسيله نظمى كامل در ايلات پشتكوه داده شد و در ماه صفر اين سال بزرگان و اعيان فارس از فحاشى و بدزبانى جناب ميرزا محمد قوام الدوله وزير فارس و اهالى حرفت و بازار شيراز از سوء سلوك گماشتگان جناب معزى اليه رنجيده‌خاطر بودند ، شورش عام نموده ، گرد خانه و منزل قوام الدوله را گرفته ، كار به تير و تفنگ كشيد تا آنكه عقلاى شهرى از قبيل جناب حاجى شيخ يحيى امام جمعه و جناب حاجى شيخ محمد حسين شيخ الاسلام و جناب ميرزا حسن على خان نصير الملك حاضر گشته غوغاى مردم را فرو نشانيدند و جناب قوام الدوله مايهء اين فساد را ميرزا على خان بيگلربيگى شيراز دانسته به عرض امناى دولت رسانيده او را مقصر دولتى قلم داد و در اين فتنه حاجى رضاى قاسى به هيچ وجه مداخلتى نداشت ، ليكن مشير الملك ميرزا ابو الحسن خان شيرازى كه در اين وقت در طهران توقف داشت و كينهء ديرينه از ميرزا على خان بيگلربيگى و حاجى رضاى قاسى در دل داشت ، عواقب اين غوغا و فتنه را به اقبح وجهى به عرض امناى دولت رسانيده ، حكم قتل اين دو نفر از مصدر جلال\r\n\r\n\r\n","description":"","footnote":"\r\n( 1 ) . برابر با 21 مارس 1865 .\r\n( 2 ) . برابر با 20 ژوئن 1865 .\r\n( 3 ) . همان ( دزفول ) است .\r\n( 4 ) . ( طسوج همان تسى است ) . فارسنامه ناصرى ، گفتار دوم .\r\n( 5 ) . ( كوه اشكر كوه‌گيلويه ، كوه بزرگى است ميانه قريه طسوج ناحيه چرام و قريه پيچاب ناحيه باوى كوه‌گيلويه . ) فارسنامه ناصرى ، گفتار دوم .\r\n( 6 ) . ساورز : ( ميانه طسوج ناحيه چرام كوه‌گيلويه و ديلگان ناحيهء بويراحمد كوه‌گيلويه است . ) فارسنامه ناصرى ، گفتار دوم .\r\n","page_name":" 826 ","page_number":842},
  {"content":"\r\n\r\nدر عهده نواب اشرف و الا حسام السلطنه صادر گرديد و ميرزا محمد قوام الدوله فراهانى از وزارت فارس معزول گرديد و حضرت اسعد و الا ، شاهنشاه‌زادهء اعظم ، ظل السلطان براى انجام كار عروسى از شيراز به جانب دار الخلافه طهران نهضت فرمود و حكمرانى مملكت فارس به نواب اشرف و الا حسام السلطنه ، سلطان مراد ميرزا برقرار گرديد .\r\nو روز چهاردهم ربيع دويم سال 1282 « 1 » ، نواب اشرف و الا حسام السلطنه و ميرزا ابو الحسن خان مشير الملك از طهران به جانب فارس حركت نمود و بعد از ورود به اصفهان اعلام نامه به نواب اشرف و الا احتشام الدوله كه علاوه‌بر برادرزادگى نسبت دامادى داشت مرقوم فرمود كه حسب الامر امناى دولت جاويدعدت بر ايالت كوه‌گيلويه و بهبهان برقرار هستيد و كارهاى ولايتى را به كاركنان خود واگذاشته ، محض ملاقات تا هرجا ممكن شود با عيال آمده باشيد و نواب معظم اليه از كوه‌گيلويه به شيراز آمده « 2 » ، عيال خود را كه صبيه مرضيه حضرت حسام السلطنه بود در شيراز گذاشته در بلوك مشهد ام النبى خدمت نواب حسام السلطنه رسيد و چون حاجى رضاى قاسى دامن خود را از لوث فتنه قوام الدوله پاك مىدانست با اطمينان خاطر در دامنه تخت جمشيد به استقبال رسيده ، از حضرت و الا كمال تفقد و ملاطفت را ديده با خاطرى شاد از تخت جمشيد بالا رفت ، چون وارد سراپردهء شاهزاده گرديد ، او را گرفته ، به طناب خبه نموده ، جنازهء او را دو شب و روزى از تخت بياويختند و اموال ظاهرى و اثاث البيت او را به مأموريت محمد قاسم خان بيضائى به غارت بردند و نواب و الا روز نوزدهم اين ماه وارد شيراز گرديد و بعد از تفتيش از حال ميرزا على خان بيگلر بيگى معلوم نمود كه به مرضى مبتلا گشته كه قابل علاج نيست اگرچه چند روزى در بستر ناتوانى بماند و نواب معظم اليه از كشتن او گذشته ، به حال خود واگذاشت و حضرت معظم اليه وزارت فارس را به ميرزا ابو الحسن مشير الملك واگذاشت [ و 
  ] او را مطلق العنان فرمود و ايالت سبعه و لارستان را به شاهزاده مهدى قلى ميرزا پسرعم خود عنايت نمود و ضابطى كازرون را به شاهزاده سليمان ميرزا برادرزاده خود بداد و حكومت بندر بوشهر و دشتى و دشتستان را به شاهزاده اسد اللّه ميرزا نايب الاياله خواهرزادهء خود ارزانى داشت و ايالت نواحى كوه‌گيلويه ، كما فى السابق بر نواب اشرف و الا احتشام الدوله ، سلطان اويس ميرزا برقرار بماند و نواب احتشام الدوله در ماه رجب اين سال [ 1282 
  ] : از راه كازرون و ممسنى وارد بهبهان گرديد و چون از قديم در بلدهء بهبهان آب جارى نبود و در خارج دروازه صبوى بهبهان سه حوض آب‌انبار بزرگ ساخته بودند كه آنها را از آب مزرعه جداول حومه بهبهان پر كرده و جماعت سقا ، با مشك به خانه‌ها مىبردند و چون فصل تابستان و پائيز كه وقت احتياج زراعت به آب است مىرسيد ، رعاياى جداول مانع از آمدن آب در آب‌انبارها مىشدند و در سالى سه چهار ماه ، اهالى بهبهان به آب تلخ و شور چاه خانه‌ها گذران داشتند و چون در سنه گذشته ، نواب و الا ، احتشام الدوله اين ماجرى را دانست در فكر آمدن آب مستمرى براى بلدهء بهبهان افتادند و بعد از ملاحظه پستى و بلندى زمين از رودخانه كردستان دو فرسخ تا بلدهء بهبهان ، معلوم گرديد كه ممكن است قنات و جدولى حفر كرده ، آب رودخانه\r\n\r\n\r\n","description":"","footnote":"\r\n( 1 ) . برابر با 6 سپتامبر 1865 .\r\n( 2 ) . حقايق الاخبار ، ص 308 : ( نواب و الا روز هجدهم جمادى الاولى سال مذكور وارد شيراز شد ) .\r\n","page_name":" 827 ","page_number":843},
  {"content":"\r\n\r\nكردستان كه در گوارائى سيمين دجله و فرات است ، در آن قنات و جدول انداخته از دروازه قيلى وارد شهر گشته ، تمام شهر بهبهان را سيراب كرده ، از دروازه شمالى بيرون رفته ، اراضى ديم‌كارى را فاريابى نمايند و در اين سنه [ 1282 
  ] : نواب اشرف و الا ، حسام السلطنه ، در خدمت امناى دولت تكرار اين مطلب را نموده ، اتمام عمل را در عهدهء نواب و الا ، احتشام الدوله قرار دادند و چون در بهبهان مقنى و آلات حفر قنات نبود ، نواب معظم اليه زمان عبور از كازرون ، سه نفر مقنى را انتخاب فرموده به بهبهان آوردند و نواب و الا حسام السلطنه ، حاجى محمد كاظم شاعر آشفته شيرازى مشهور به كدخدا را كه سالها به كلانترى شهر مشهد مقدس برقرار بود و اطلاعى كامل در اجراى قنات داشت ، مأمور به توقف در بهبهان فرمود و حاجى محمد كاظم با دوازده نفر مقنى ماهر كاردان كازرونى در ماه شعبان اين سال وارد بهبهان گشته ، مشغول حفر قنات و جدول گرديد و در مدت سه سال بيشتر به انجام رسانيده آب را از دروازه قيلى بلده بهبهان وارد نموده ، از دروازه شمالى بيرون نمود و نام اين قنات را قنات ناصرى گفتند و چون در سال 1286 نواب و الا احتشام الدوله از كوه‌گيلويه به دار الخلافه طهران برفت ، كارگزاران امور ديوانى بهبهان ، آب اين قنات را از دم كت ضميمه قنات مزرعه قنوات نموده ، مبلغى بر مال و منال اين مزرعه افزودند و تمام جدول قنات ناصرى را عاطل و باطل نموده ، بلدهء بهبهان را كما فى السابق در سه چهار ماه تابستان محتاج به آب شور و تلخ نموده‌اند .\r\nو عيد نوروز سنه بارس‌ئيل خيريت دليل در شب سيم ماه ذيقعده « 1 » اتفاق افتاد و اعليحضرت قوىشوكت ، شاهنشاه جهان‌پناه خلد اللّه ملكه ، جشن نوروزى و مراسم سلام خاص و عام را گذرانيده ، درباره هريك از چاكران خاصه ، عنايتى مخصوص مبذول فرمودند و در اواخر ماه ذىقعده اين سال ، موكب همايون به عزيمت سفر مازندران از طهران نهضت نمودند و روز عيد اضحى را در شهر سارى مازندران نزول اجلال فرمودند و روز سيزدهم اين ماه تشريف‌فرماى بلدهء اشرف مازندران گشته باغ شاه عباسى را منزلگاه نمودند و بعد از دو روز به تماشاى صفىآباد كه حضرت شاه صفى صفوى در بالاى كوه بلندى ساخته است و مشرف بر مواضع است تشريف‌فرما شدند و روز شانزدهم ذىحجه اين سال در كنار عباس‌آباد چهار فرسخى شهر اشرف نزول فرمودند و عباس‌آباد ، نام درياچه‌اى است كه حضرت شاه عباس جنت‌مكان سدى محكم از سنگ و ساروج در جلوى دره فراخى بسته كه آبهاى زمستانه در پشت اين سد محكم انبار گشته به سوراخهاى متعدد هر يكى بر زبر ديگرى متدرجا در اوقات زراعت ، چند قريه را آب دهد و روز بيست و يكم اين ماه ، موكب اعلى تشريف‌فرماى فرح‌آباد شده ، در كنار درياى مازندران نزول اجلال فرمود و روز ديگر در كشتيهاى كوچك نشسته به تماشاى سفاين دولت روس كه براى پذيرائى موكب اعلى حاضر بودند ، تشريف‌فرما شدند و روز بيست و چهارم از فرح‌آباد نهضت فرموده روز بيست و ششم شهر بارفروش مازندران را محل نزول اجلال نمودند و روز بيست و هشتم شهر آمل را .\r\nو روز غره ماه محرم سال 1283 « 2 » وارد سوله « 3 » ده گشته ، عزيمت عود به طهران را فرموده ،\r\n\r\n\r\n","description":"","footnote":"\r\n( 1 ) . برابر با 19 يا 21 مارس 1866 .\r\n( 2 ) . برابر با 16 مه 1866 .\r\n( 3 ) . واقع در 27 ميلى شمال غربى آمل .\r\n","page_name":" 828 ","page_number":844},
  {"content":"\r\n\r\nروز بيست و سيم اين ماه ، وارد ييلاق شمران شدند و روز دهم جمادى دويم اين سال در دار الخلافه نزول اجلال فرمودند و در اين سنه ايالت و حكومتهاى نواحى فارس كما فى السابق باقى بماند و در طليعه صبح روز دويم ماه شعبان اين سال ، در بلدهء بهبهان تا چهار فرسخ در اطراف تگرگى باريد كه دانه‌هاى بزرگ آن از نارنج بزرگتر بود و در زمستان اين سنه نرخ غله و مأكولات در شيراز و نواحى آن گران گشته ، اهل بازار شيراز و عوام الناس شكايتمند گشته ، ارامل و ايتام و زنان ياوه‌گو را با خود موافق داشته ، در ميدان و درب عمارت ديوانى جمع گشته از خدمت نواب و الا حسام السلطنه ، استدعاى ارزانى و فراوانى نان و مأكولات را نمودند ، نواب معظم اليه ، قدغن فرمود كه آنچه غله ديوانى در انبار آماده باشد ، چندين خروار براى جيره و عليق سرباز و سوار دولتى ذخيره كرده ، مابقى را به نيمه قيمت عادله وقت به جماعت خباز قسمت نمودند و چون چهل پنجاه روز گذشت و اندكى تسعيرات ترقى نمود ، باز مردم شهرى شورش نموده ، ازدحام كرده ، غوغائى از گرسنگى نمودند ، در اين روز مردم را آرام كرده متفرق شدند ، بعد از دو سه روز ديگر بر ازدحام و شورش افزوده ، درب عمارات ديوانى ، بناى هرزه‌گوئى را گذاشتند ، نواب و الا براى عوام كالانعام پيغام فرستاد كه من در مملكت فارس ملكى ندارم كه غله در انبار كنم ، آنچه غله ديوانى بود به خبازها داده ، معاش چند مدتى را گذرانيديد و بحول اللّه تعالى آنچه اشتر و استر بارگير از خود دارم و آنچه بتوانم از راه دور و نزديك كرايه نمايم و از اطراف و جوانب غله را خريده ، بىوجه كرايه به شما خواهم رسانيد و امروز مردم را به اين نحو ساكت فرمود و روز ديگر چندين سر استر و شتر و الاغ فراهم آورده بعضى را روانه گرمسيرات و بعضى را بجانب اصفهان براى تحصيل غله روانه فرمود و چون سه چهار روزى گذشت باز مردم شهرى ازدحام نموده ، درب عمارت ديوانى ازدحام نموده به فرياد بلند مىگفتند به حكومت حسام السلطنه كه باعث گرانى نان شده است ، راضى نيستيم ، بايد از اين شهر برود و شخص محترمى كه در خدمت نواب معظم اليه بود ، عرض نمود تمام اين فتنه از ميرزا على خان بيگلر بيگى « 1 » است و نواب و الا ، اعتنائى به سخن او نكرده ، چند نفر از مردم غوغائى را طلبيده ، فرمودند ، براى آسايش شما بارگير به اطراف فرستاده [ ام 
  ] اين دو سه روزه غله فراوان مىشود و به اين فرمايش مردم را متفرق فرمود و چون قدرى غله از اطراف وارد شيراز گرديد [ و 
  ] به جماعت خباز بىوجه كرايه ، دادند و روز ديگر باز ازدحام مردم برپا گشته ، به آواز بلند مىگفتند نه غله و نه نان مىخواهيم و نه حكومت حسام السلطنه باز آن شخص محترم عرض نمود : مكرر عرض كرده‌ام كه مايهء اين فتنه ، ميرزا على خان بيگلر بيگى و ساير سلسله و اولاد حاجى قوام الملك است يكى از دو كار بايد بفرمائيد يا آنكه توپ را از چهارپاره پر كرده به جانب اين مردم خالى كنند يا آنكه ميرزا على خان بيگلر بيگى را احضار فرموده ، اسكات آنها را در عهده او قرار دهيد ، نواب و الا فرمودند : اين مردم نادان مطالبه نان را از من دارند ، دور از مروت است كه به چهارپاره آنها را هلاك كنم و بيگلر بيگى با آنكه مريض بسترى است ، بايد بيايد و بيگلر بيگى با حالت مرض و ناتوانى حاضر گرديد و بعد از شنيدن فرمايشات از عمارت ديوانى درآمد و مبلغى وجه نقد از كيسه خود به مردمان فقير قسمت نمود و تعهد كرد كه هر روزه به قدر احتياج نان را به اهالى شهر برسانم و روز ديگر در چندين\r\n\r\n\r\n","description":"","footnote":"\r\n( 1 ) . ر ك : حقايق الاخبار ، ص 308 .\r\n","page_name":" 829 ","page_number":845},
  {"content":"\r\n\r\nمواضع دكه نان‌پزى مهيا نمود و نان را ارزان و فراوان نمود و چون غله و مأكولاتى كه نواب حسام السلطنه از جوانب خواسته بود ، به قيمت ارزان به اهالى شهر شيراز قسمت فرموده ، سال قحط را به ارزانى بسر رسانيدند و در اوائل سال آينده ميرزا على خان بيگلر بيگى ، در عين عنفوان جوانى زندگانى را بدرود نمود .\r\nو عيد نوروز سنه توشقان‌ئيل خيريت دليل شب پنجشنبه چهاردهم ماه ذىقعده « 1 » واقع گرديد و روز پانزدهم ماه ذىحجه آن سال [ 1283 
  ] : موكب همايون اعليحضرت شاهنشاه اسلاميان پناه به عزم زيارت ارض اقدس و مشهد مقدس ، از طهران نهضت فرمود .\r\nو روز نهم و دهم و يازدهم ماه محرم سال 1284 در بلدهء دامغان براى تعزيه‌دارى بر اهل بيت نبوت صلوات اللّه عليهم رحل اقامت انداختند ، پس از دامغان حركت فرموده ، روز چهاردهم ماه صفر اين سال موكب مسعود وارد شهر مشهد مقدس گرديد و در وقت مرور از صحن عمارات رضويه ، محض احترام امام همام و حرمت سيد انام و حفظ شعار اسلام ، جيقهء مكلل به الماس كه خاصه سلطنت كبرى است از تارك مبارك برداشته به رسم پيشكش تقديم آستانه رضويه على صاحبها الف ثنا و تحيه فرمود و روز هيجدهم ماه ربيع اول اين سال ، آستان عرش نشان رضويه را وداع نموده ، به عزم طهران از راه قوچان و بجنورد از شهر مشهد نهضت فرمود و روز پانزدهم جمادى دويم اين سال : [ 1284 
  ] ، شهر طهران به مقدم مبارك خسرو آفاق متبرك گرديد .\r\nو چنان كه در وقايع سال 1272 لوىئيل نگاشته گرديد ، حكومت بندرعباس و شميل و ميناب ، از جانب اولياى دولت قاهره ايران ، دامت شوكتها ، به جناب صيد سعيد خان ، امام مسقط مرجوع گرديد كه در سالى مبلغ شانزده‌هزار تومان به رسم مال و منال ديوانى ، انفاذ دار الخلافه نمايد يا به حكومت مملكت فارس رساند و چندين سال بر اين منوال گذشت و نوبت امامت مسقط به صيد سالم پسر صيد سوينى پسر صيد سعيد خان رسيد ، وكلاى صيد سالم به اضعاف مضاعف از ماليات مقرره ، از رعاياى آن نواحى بازيافت مىنمودند و چون امناى دولت جاويدعدت بر اين معامله مطلع شدند ، نواب اشرف و الا ، حسام السلطنه را از شيراز مأمور فرموده كه : بندر عباس و نواحى آن را از وكلاى امام مسقط گرفته ، تصاحب نمايد و اگر از در ممانعت درآمده كه مدتى از زمان اجاره باقى مانده است و تا اين زمان نگذرد ، بندرعباس و نواحى آن را واگذار نخواهم نمود ، در جواب آنها بگوئيد به موجب قراردادى كه با مرحوم صيد سعيد خان امام سابق مسقط گذاشته شده است كه حاكم بندرعباس اولا در تحت اطاعت فرمانفرماى مملكت فارس بوده ، از اوامر و نواهى او تخلف نكند ، ثانيا كه در اخذ ماليات جور و اجحاف را روا ندارد و حاكم بندرعباس در اين چند ساله ، جور و تعدى را دربارهء رعايا ، از حد گذرانيده و اعتنائى به حكومت فارس نداشته ، عريضه نفرستاد [ ه 
  ] و اظهار بندگى ننموده است و اگر از در منازعت درآيند به قهر و غلبه ، بندر و نواحى آن را از تصرف وكلاى صيد سالم گرفته ، به شخص امينى بسپارند و نواب اشرف و الا ، حسام السلطنه در اواخر ماه رمضان اين سال [ 1284 
  ] :\r\nبه قصد تصاحب بندرعباس ، از شيراز حركت فرموده ، از راه سروستان و بلوك فسا ، وارد بلدهء داراب گشته ، توقف نمود و نواب مهدى قلى ميرزا ، والى لارستان را ، احضار فرموده ،\r\n\r\n\r\n","description":"","footnote":"\r\n( 1 ) . برابر با 19 يا 21 مارس 1867 .\r\n","page_name":" 830 ","page_number":846},
  {"content":"\r\n\r\nفتح بندرعباس را از او بخواست و نواب مهدى قلى ميرزا ، عود به لار نمود و جماعتى از كدخدايان و بزرگان لارستان و سبعه را حاضر كرده ، با آنها قرار داد كه جماعتى از شماها به عنوان شكايت از من ، وارد بندرعباس گشته ، در منازل مختلفه ، منزل نمائيد و جماعتى ديگر متدرجا از عقب آنها به عنوان استمالت از جانب من داخل بندر شويد و مرا خبر كنيد و بعد از ورود آن جماعت در بندرعباس ، نواب مهدى قلى ميرزا با دو نفر سوار چون به نواحى بندرعباس رسيدند به مستحفظين طرق و شوارع مىگفت : جلودار قافله هستم ، به تعجيل مىروم كه بار تجارتى را در بندر آماده داشته تا زمان رسيدن شترهاى قافله ، معطلى نداشته باشم و با اين تدبير از قراول‌خانه‌ها گذشته ، وارد بندرعباس گرديد و جماعتى كه پيش از او ، در بندرعباس ، در انتظار نشسته بودند ، بعد از اطلاع با او موافقت نموده ، بىسؤال و جواب وارد عمارت ولنديزى كه نشيمنگاه حكومتى است ، داخل شد و گماشتگان امام مسقط طوعا او كرها ، در اطاعت درآمده ، تمكين نمودند و بعد از دو سه روز از توقف نواب اشرف و الا در داراب چندين عريضه از كلانتر و كدخدايان ايل بهارلو و اينالو رسيد كه اظهار شكايت و نارضامندى از ميرزا على محمد خان قوام الملك كرده ، استدعا نموده بودند كه امينى از جانب نواب اشرف و الا تا ايزدخواست چند فرسخى شهر داراب كه قشلاق ماست روانه فرموده ، تا اجحاف و تعدى قوام الملك را مسجل داشته ، تمامى كدخدايان ، شرفياب حضور مبارك شويم و نواب معظم اليه ، حاجى ميرزا احمد شيرازى ، ايشك آقاسىباشى را روانه فرمود و چون به منازل آنها رسيد و آنها را مطمئن نمود كه با او به داراب آمده ، قرار كار خود را با قوام الملك بگذارند و چون مشير الملك كه وزير و پيشكار فارس بود و با قوام الملك كدورت دائمى داشت و دانست كه اگر جماعت بهارلو به داراب بيايند ، لامحاله ، نواب و الا ، آنها را طوعا او كرها به قوام الملك خواهد سپرد ، پس به تعجيل تمام ، آدمى روانه ايزدخواست نمود كه اگر كدخدايان بهارلو به داراب بيايند ، آنها را گرفته به قوام الملك خواهند سپرد و جماعت بهارلو ، بعد از رسيدن گماشتهء مشير الملك ، آمدن خود را از امروز به فردا انداختند و نواب و الا بعد از اطلاع بر واقعه فرمود : ايل بهارلو را كه سر از اطاعت پيچيده‌اند ، در عقب خود نمىگذارم و تا آنها را قلع و قمع نكنم به بندرعباس نمىروم ، قوام الملك تعهد نمود كه آنها را يا استمالت مىكنم يا دفع و رفع مىنمايم و چون از نواب مهدى قلى ميرزا ، خبر رسيد كه بندرعباس در تصرف من درآمد ، نواب و الا حسام السلطنه ، از داراب حركت فرموده ، از فرگ و طارم سبعه گذشته ، روز سيم ذىقعده اين سال وارد بندرعباس گرديد و عمال و گماشتگان صيد سالم امام مسقط را كه در بندر بودند ، خواسته ، اظهار التفات دربارهء آنها فرمود كه مقصود ما ، استرداد بندر و نواحى آن از امام مسقط نيست و تا زمانى كه از اجاره باقى است در تصرف امام مسقط خواهد بود ، نهايت آنكه بايد جور و تعدى را از رعاياى بندر و نواحى آن موقوف داشته ، حاكمى كه پسنديده ما باشد ، تعيين كنند و به همين مضمون نوشته‌اى به صيد سالم و باليوز دولت بهيه انگليس كه حامى و جانبدار امام مسقط بود فرستادند و مدتى گذشت و جوابى نرسيد .\r\nو عيد نوروز سنه لوىئيل خيريت دليل در روز بيست و پنجم ماه ذيقعده « 1 » ، اتفاق افتاد و اعليحضرت شهريارى خلد اللّه ملكه ، مقرر فرمودند كه براى اجراى احكام دولتى ، هر هفته از\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1868 .\r\n","page_name":" 831 ","page_number":847},
  {"content":"\r\n\r\nهر ماه از هر سال را به تفصيل قسمت كرده ، مواظبت نمايند : روز شنبه : براى انعقاد سلام خاص و عام ، روز يكشنبه : براى ديوان مظالم و ملاحظه عرايض ديوانخانه عدليه ، دوشنبه : روز تعطيل از كارها ، روز سه‌شنبه : براى اجراى بروات ديوانى و فرامين دولتى ، روز چهارشنبه : مختص محاسبات خزانه عامره و كتابچه‌هاى دستور العمل ممالك محروسه ايران ، روز پنجشنبه : مخصوص عرايض وزراء جنگ و دول خارجه ، روز جمعه : روز عبادت معبود به حق و فراغت از جميع كارهاى ديگر .\r\nو چون نواب اشرف و الا حسام السلطنه ، مدتى در بندرعباس بماند و جوابى از امام مسقط و باليوز انگليس نرسيد ، حكومت كليه بندرعباس و شميل و ميناب و تمام آن نواحى را ضميمه حكومت لارستان و سبعه فرموده ، به نواب مهدى قلى ميرزا عنايت نمود و از بندرعباس حركت كرده از شهر لار گذشته ، وارد بلدهء جهرم شدند و ميرزا على محمد خان قوام الملك كه در زمان توقف نواب و الا ، حسام السلطنه در داراب تعهد نظم ايلات بهارلو و اينالو را نمود ، بعد از حركت نواب معظم اليه ، از داراب به سمت بندرعباس ، قوام الملك چون از استمالت ايل بهارلو مأيوس گرديد جمعيتى از چريك بلوك داراب و نوكرهاى خود فراهم آورد كه [ به 
  ] تهديد آنها را در اطاعت خود درآورد ، چون جماعت بهارلو در پنهانى ، از مشير الملك مأمور به نافرمانى از قوام الملك بودند ، در خيال ستيزه‌كارى برآمده ، در برابر قوام الملك ايستادند ، بعد از اندك مجادله ، قوام الملك ، صلاح خود را در جنگ نديده ، عود به شهر داراب نمود و چون از حمايت مشير الملك ، مأيوس بود ، در جانبدارى نواب حسام السلطنه فايده نمىديد كه گفته‌اند : اذا عاداك الوزير لاينفعك الامير ، كارهاى خود را گذاشته ، به جانب طهران شتافت و نواب حسام السلطنه كه در اين وقت در بندرعباس توقف داشت ، از اين فقره مطلع گرديد ، حكومت داراب را به ميرزا على اكبر خان فسائى حاكم بلوك فسا كه اباعن جد به ضابطى نواحى داراب برقرار بود ، عنايت فرمود و حكومت ايل بهارلو و اينالو را ضميمه آن نمود و قوام الملك چون وارد طهران گرديد و كيفيت حكومت ميرزا على اكبر خان را شنيد ، مبلغى به رسم پيشكش به امناى دولت عليه داده ، روى آنها را با خود داشت و عليرغم ميرزا على اكبر خان داماد مشير الملك ، مبلغ دوازده‌هزار تومان بر اصل ماليات بلوك فسا كه هشت‌هزار و صد و شصت تومان بود ، بيفزود و حكومت اين بلوك را ضميمه داراب و ايل بهارلو و اينالو نموده ، فرمان مبارك همايونى در اين باب صادر نمود و چون مىدانست كه مشير الملك مهما امكن دست از اخلال كارهاى او ، كوتاه نخواهد نمود ، براى تقويت و اصلاح امور خود ، حاجى ميرزا زمان خان ، عموى جناب فرخ خان امين الدوله كاشانى را به مصاحبت خود از طهران حركت داده ، در بلدهء جهرم ، خدمت نواب و الا ، حسام السلطنه رسيدند و حكومت داراب و فسا و ايل بهارلو و اينالو را از ميرزا على اكبر خان گرفته ، به جناب قوام الملك دادند و چون معادل چهار خمس تمام املاك بلوك فسا ملك موروثى اجدادى ميرزا على اكبر خان و بنى اعمام او بود ، و آنچه را قوام الملك بر اصل ماليات بلوك فسا افزوده بود ، ضرر و خسران ميرزا على اكبر خان و بنى اعمام او بود ، لهذا ميرزا على اكبر خان بىتأمل ، به تعجيل تمام از جهرم راه طهران را گرفته ، به زودى وارد دار الخلافه گرديده ، اظهار تظلم و بىاعتدالى در ماليات بلوك فسا نمود و بعد از يك سال توقف در طهران ، امناى دولت جاويدعدت مبلغ هشت‌هزار تومان از بيست‌هزار تومان كه ماليات بلوك فسا ، قرار داده بودند از جزء جمع فسا موضوع داشته ، اصل ماليات را دوازده‌هزار\r\n\r\n","description":"","footnote":"","page_name":" 832 ","page_number":848},
  {"content":"\r\n\r\nتومان مقرر داشتند و ميرزا على اكبر خان را به لقب خانى و منصب وكالت فارس سرافراز فرموده ، او را ميرزا على اكبر خان وكيل گفتند و حكومت بلوك فسا در حق او عنايت گرديد . و نواب و الا حسام السلطنه از طريق جهرم وارد شيراز گرديد .\r\nو چون محرم سال 1285 رسيد ، اعليحضرت خديو زمان ، شاهنشاه معدلت توأمان ، ادام اللّه تعالى عمره و شوكته براى مزيد احترام دين و دولت ، ايام عاشورا را به تعزيه‌دارى خانواده نبوت و طهارت گذرانيد و نواب و الا حسام السلطنه ايالت لارستان و سبعه و نواحى بندرعباس را از نواب مهدى قلى ميرزا گرفته به نواب اسد اللّه ميرزا نايب الاياله دادند و حكومت بندر بوشهر را از اسد اللّه ميرزا نايب الاياله گرفته به ميرزا حسن على خان نصير الملك عنايت نمودند و ساير حكومتها به حال خود باقى بماند و چون مدتى از آن سنه گذشت و نواب اسد اللّه ميرزا به مقر حكومت خود رسيد ، عريضه از صيد سالم امام مسقط و نوشته‌اى از پلى « 1 » صاحب باليوز دولت انگليس ، خدمت نواب و الا ، حسام السلطنه آوردند و مضمون اين دو عريضه اولا :\r\nمعذرت از تعويق در جواب رقم مبارك خواسته ، عذر خود را در گرفتارى اغتشاش بر عمان و طغيان اهالى اين سامان قرار دادند و پلى صاحب باليوز دولت انگليس در طى عريضه نوشته بود ، اگر نواب اشرف و الا اذن دهند اين بنده ، حاجى احمد خان را كه وزيرزاده مسقط و ايرانى الاصل است با خود آورده ، در شيراز شرفياب گشته ، كار بندرعباس [ به 
  ] او واگذار شود كه رعايا ، شكايت از جور و اجحاف « 2 » عامل نداشته باشند و نواب و الا حسام السلطنه پلى صاحب باليوز دولت انگليس و حاجى احمد خان را از بوشهر بخواست و بعد از ورود آنها [ را 
  ] مقضى المرام فرموده ، عود نمودند و اين گفت و شنودها تا ماه جمادى دويم اين سال [ 1285 
  ] : به درازا كشيد و چون نواب اسد اللّه ميرزا نايب الاياله [ و 
  ] والى لارستان و سبعه و نواحى بندرعباس از واقعه استرداد سامان عباسى مطلع گرديد ، از ايالت لارستان و سبعه استعفا نموده ، عود به شيراز نمود و ايالت او را به نواب سليمان ميرزا برادرزاده نواب و الا ، حسام السلطنه ، ارزانى كردند و چون بزرگان مسقط صيد سالم را در تحت حمايت دولت انگليس ديدند ، بعد از اتحاد آرا بر صيد سالم شوريده ، خانه او را محاصره نمودند و صيد سالم از دروازه غير متعارف خود را با عيال به كشتى رسانيده ، از مسقط وارد بندرعباسى گرديد و بعد از چند روزى كه صلاح خود را در توقف ندانست از بندر به جزيره قشم كه از توابع و مضافات بندرعباسى است رفته ، رحل اقامت انداخت و كارگزاران دولت بهيه انگليس ، دست از جانبدارى صيد سالم امام مسقط كشيده ، حمايتى از او ننمودند ، بلكه حاجى احمد خان را كه از جانب صيد سالم ، حاكم نواحى عباسى بود ، احضار به بندر بمباى نموده ، دستور العمل حكومت نواحى عباسى را به او داده ، مراجعت نمود و چون خبر خرابى كارهاى امام مسقط و توقف او در جزيره قشم و رفتن حاجى احمد خان به بندر بمباى به نواب و الا حسام السلطنه رسيد ، مأمورى روانه بندرعباس فرمود كه هيچكس از نواحى عباسى ، دينارى به صيد سالم ندهد و چون حاجى احمد خان از اين حكم مطلع گرديد ، از بندر عريضه‌اى خدمت نواب و الا حسام السلطنه ، فرستاد كه اگر در سابق\r\n\r\n\r\n","description":"","footnote":"\r\n( 1 ) .  Lewis Pelly  متولد 1825 ، متوفى 1892 ، در فاصله سالهاى 1858 تا 1860 ، در ايران بود ابتدا دبير اول و سپس شارز دافر انگليس در ايران بود .\r\n( 2 ) . در متن : ( اجحاف از ) .\r\n","page_name":" 833 ","page_number":849},
  {"content":"\r\n\r\nبه نوكرى امام مسقط مأمور نواحى عباسى بودم ، اكنون از نوكرى او گذشتم و خود را نوكر و مأمور نواب اشرف و الا مىدانم [ و 
  ] آنچه صيد سالم از وجوهات اين نواحى از من مىخواست بيشتر و بهتر به شما مىدهم ، نواب و الا ، استدعاى او را قبول فرموده حكم حكومت او را مرقوم نموده ، روانه داشتند . و در اين سال تمام نواحى فارس منتظم و اهالى آن به آسايش گذرانيدند .\r\nو عيد نوروز سنه ئيلان‌ئيل خيريت تحويل : در روز شنبه ششم ماه ذىحجه « 1 » ، ده ساعت و نيم و چهل و سه ثانيه از روز گذشته ، اتفاق افتاد و در پيشگاه حضور مبارك اعليحضرت شاهنشاه اسلاميان پناه ، خلد اللّه ملكه ، جشن نوروزى به پايان رسيد و روز چهاردهم اين ماه ، خبر عزل نواب اشرف و الا ، حسام السلطنه ، سلطان مراد ميرزا ، از حكومت مملكت فارس ، از دار الخلافه طهران به شيراز رسيد و اين خبر را در روز نوزدهم اين ماه از شيراز به بلده بهبهان رسانيدند و روز بيست و سيم اين ماه ، نواب اشرف و الا ، احتشام الدوله سلطان اويس ميرزا والى نواحى كوه‌گيلويه و بهبهان به عزم مسافرت به مملكت كردستان كه مقر حكومت والد ماجدش ، نواب اشرف و الا معتمد الدوله فرهاد ميرزا عم حقيقى اعليحضرت شاهنشاهى ، خلد اللّه ملكه بود ، از بلده بهبهان حركت نموده ، از راه رامهرمز و شوشتر و دزفول و خرم‌آباد فيلى و بروجرد و نهاوند و كرمانشاهان وارد سنندج بلدهء كردستان گشته ، در مهد آسايش غنود .\r\nو چون محرم سال 1286 رسيد ، اعليحضرت شهريار معدلت شعار ، ايام عاشورا را به تعزيه‌دارى اهل بيت نبوت ( ص ) گذرانيدند و فرمانفرمائى مملكت فارس را به حضرت اسعد اشرف ارفع و الا ، شاهنشاهزاده اعظم سلطان مسعود ميرزا ظل السلطان ادام اللّه بقاه عنايت فرمودند و وزارت و پيشكارى حضرت معظم اليه به جناب جلالت‌مآب حاجى محمد قلى خان آصف الدوله قاجار ، برقرار گرديد و در ماه صفر اين سال وارد شيراز شدند و حكومت كوه‌گيلويه را به امير الامراء العظام ابو الفتح خان صارم الدوله ، خلف الصدق امير كبير خان بابا خان سردار ارزانى فرمودند و ايالت لار و حكومت بوشهر و دشتى و دشتستان كما فى السابق با ميرزا حسن على خان نصير الملك شيرازى باقى گذاشتند :\r\nو هم در اين سال [ 1286 
  ] : ايالت و حكمرانى اصفهان را به استقلال به جناب جلالت‌مآب ، ميرزا فتح على خان صاحب ديوان شيرازى كه در سال گذشته به وزارت و پيشكارى آن مملكت برقرار بود ، عنايت و مرحمت فرمودند و در اوايل ماه جمادى اول اين سال تا اوايل ماه رجب ، وباى عام در شيراز و بلوكات فارس بروز كرده ، جماعتى را هلاك نمود .\r\nو موكب همايون شاهنشاهى روز بيستم ماه شوال « 2 » اين سال ، به عزم سفر گيلان نهضت فرموده ، روز يازدهم ماه ذىقعده « 3 » اين سال شهر رشت ، محل نزول اجلال گرديد و روز غره ذىحجه اين سال « 4 » از شهر رشت نهضت فرموده روز پانزدهم اين ماه ، دار الخلافه طهران به فر قدوم ميمنت لزوم ، موكب همايون زينت يافت و حكومت بندرعباس مانند سال گذشته در عهدهء حاجى احمد خان باقى بود و تمام مملكت فارس از فرط اهتمام حضرت اسعد اشرف و الا\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1869 .\r\n( 2 ) . برابر با 20 ژانويه 1870 .\r\n( 3 ) . برابر با 12 فوريه 1870 .\r\n( 4 ) . برابر با 4 مارس 1870 .\r\n","page_name":" 834 ","page_number":850},
  {"content":"\r\n\r\nظل السلطان ، ادام اجلاله ، قرين انتظام و اهالى آن در مهد آسايش به دعاى دوام دولت ابد پيوند مشغول بودند .\r\nو عيد نوروز سنه يونت‌ئيل خيريت دليل شب هيجدهم ماه ذىحجه « 1 » اتفاق افتاد و عيد نوروز و عيد غدير در روز دوشنبه موافق آمد و سلام خاص و عام كه از لوازم اين دو عيد مبارك است در محضر شاهنشاه زمان ادام اللّه بقاه منعقد گرديد .\r\nو چون ماه محرم سال 1287 دررسيد اعليحضرت شهريار معدلت مدار خلد اللّه ملكه به رسم سالهاى گذشته ، ايام عاشورا را به تعزيه‌دارى و سوگوارى بر اهل بيت طهارت گذرانيدند و حضرت اسعد اشرف و الا ، ظل السلطان ادام اللّه عمره بر حكمرانى و فرمانفرمائى مملكت فارس و جناب حاجى محمد قلى خان آصف الدوله به وزارت و پيشكارى حضرت معظم اليه ، باقى بماندند و تغييرى در حكام و بلوكات فارس ندادند و از امورات اتفاقيه كه از صدر دولت اسلام دامت شوكتها تا اين زمان گوشزد نگشته است اين است كه شاهنشاهان ممالك ايران به غير از زمان خصومت و جنگ با سلاطين روم مسافرت به عراق عرب كه از ممالك روم شمرده‌اند ، نكنند « 2 » و اول شهريارى كه از روى مسالمت و صفا به عزم زيارت قبور منوره ائمه هدى ( ع ) وارد عراق عرب بىقصد تملك گشته ، اعليحضرت قوىشوكت ، شاهنشاه اسلاميان پناه ، ظل اللّه ، ناصر الدين شاه قاجار ادام اللّه ايام سلطنته و شوكته مىباشد كه روز بيستم ماه جمادى دويم اين سال [ 1287 
  ] « 3 » : از دار الخلافه طهران كه مقر سلطنت و شاهنشاهى است ، نهضت فرمودند و روز سيزدهم ماه رجب « 4 » اين سال شهر همدان ، از فر قدوم ميمنت لزوم مزين گرديد .\r\nو از غرايب اتفاقات كه نواب اشرف و الا ، احتشام الدوله سلطان اويس ميرزا حكمران همدان فرمودند آن است كه ، پيش از ورود موكب همايون ، مرد تاجر شوشترى در همدان وفات يافت و به تقريبى قاضى همدان اموال او را تصاحب نمود و وارث او را محروم بداشت و چون از جانب حكومت مطالبه ايصال ماليه ، به وارث شد ، جناب قاضى به عذرهاى غير موجه متعذر گرديد و چون موكب اعلى تشريف‌فرماى همدان شدند و دو سه روزى گذشت ، روز پانزدهم اين ماه ، علما و اشراف همدان شرفياب حضور مبارك گشتند و چون نوبت معرفى از جناب قاضى رسيد ، اعليحضرت اقدس شهريارى روحنا فداه فرمودند : قاضى همدان ايشانند « 5 » و اين فرمايش اشاره [ بود 
  ] به حكايتى كه شيخ سعدى ( عليه الرحمه ) در كتاب گلستان فرموده است كه قاضى همدان را حكايت كنند كه با نعلبند پسرى سرخوش بود و نعل دلش در آتش ، روزگارى متلهف و پويان و مترصد و جويان و برحسب واقعه‌گويان :\r\n\r\n\r\n","description":"","footnote":"\r\n( 1 ) . برابر با 20 يا 21 مارس 1870 .\r\n( 2 ) . ر ك : سفرنامه ناصر الدين شاه به كربلا و نجف ، ص 2 .\r\n( 3 ) . برابر با 17 سپتامبر 1870 ، و ر ك : سفرنامه ناصر الدين شاه به كربلا و نجف ، به قلم خود او ، از انتشارات كتابخانه سنائى .\r\n( 4 ) . ( روز يكشنبه . . . عيد مبارك مولد حضرت امير المؤمنين ) سفرنامه ناصر الدين شاه به كربلا و نجف ، ص 30 .\r\n( 5 ) . ناصر الدين شاه خود در وقايع روز سه‌شنبه پانزدهم رجب ، ( ص 32 ) اين داستان را چنين نوشته است كه : ( علماى همدان را معرفى مىكردند شخصى ريش‌بلند را گفتند قاضى است ، گفتم قاضى همدان است ، علما و سايرين خنديدند ، خود قاضى هم خنديد . كنايه از قاضى همدان كه سعدى در گلستان نوشته است . ) شايد حكايت را بعد از وقوع اين ماجرا ساخته باشند .\r\n","page_name":" 835 ","page_number":851},
  {"content":"\r\n\r\n از ياد تو غافل نتوان كرد به هيچم * سركوفته مارم نتوانم كه نپيچم \r\nچون اين معامله به سمعش رسيده ، زايد الوصف رنجيده ، دشنام بىتحاشى دادن گرفته و سقط گفتن ، سنگ برداشت و هيچ از بيحرمتى فرونگذاشت ، قاضى با خود گفت ، همانا از وقاحتش بوى سماحت مىآيد و پادشاهان سخن به صلابت گويند و باشد كه در نهان صلح جويند :\r\n انگور نوآورده ترش طعم بود * روزى دو سه صبر كن كه شيرين گردد \r\nاين بگفت و بر مسند قضا بازآمد . . . الى آخر حكايت . . . و چون شب شد ، جناب قاضى به پاى خود به منزل من آمد و از فرمايش اعلىحضرت شهريارى روحنا فداه سؤال نمود به او گفتم گويا كيفيت معامله شما با ماليهء تاجر شوشترى به عرض همايونى رسيده باشد و ارادهء انتقام را دارند ، قاضى از اين سؤال و جواب سخت بترسيد و روز ديگر اموال تاجر را به وارث او بداد .\r\nالقصه : موكب اعلى روز دهم ماه شعبان « 1 » شهر كرمانشاهان را از فر قدوم مزين فرمود « 2 » و روز بيست و يكم ماه شعبان « 3 » بلده خانقين را كه اول خاك عراق عرب است و در اين روز مدحت پاشا ، والى « 4 » بغداد ، با ساير پاشايان نواحى عراق عرب و چندين هزار نفر سواره و سرباز رومى براى پذيرائى موكب همايون اعلى شرفياب حضور مبارك شدند و روز بيست و هشتم ماه شعبان شهر بغداد از فر قدوم موكب همايون مزين گرديد و اهالى بغداد دقيقه‌اى از دقايق خدمتگزارى را فرونگذاشتند و اعليحضرت اقدس شهريارى در باغى كه شايسته بود ، نزول اجلال فرمود و روز بيست و نهم شعبان « 5 » عزيمت زيارت حضرت كاظميين ( ع ) نمودند و اهالى بلده كاظميين « 6 » ( ع ) و خدام آستانه مباركه ، امامين همامين ( ع ) موكب اعلى را استقبال نمودند و در سفرنامه شاهنشاهى به عتبات عاليات كه به قلم سعادت رقم مبارك است چنين مرقوم است : « وارد روضهء مقدسه كاظميين ( ع ) شديم ، از بهشت جزئى و از رحمت الهى ، آيتى است » « 7 » و در وقت مراجعت به بغداد در بقعه امام اعظم ابو حنيفه فاتحه خواندند و روز سلخ ماه شعبان با ملتزمين ركاب بر كشتيهاى بخار « 8 » سوار گشته ، به عزم زيارت قبر جناب سلمان فارسى رضى اللّه عنه و ديدن مدائن خراب ، تشريف بردند و روز چهارم رمضان از بغداد انتهاض فرموده ، آستانه مباركه كاظميين ( ع ) را زيارت نمودند « 9 » و علما و سادات و خدام آستانه مباركه به حضور مهر ظهور رسيده ، هريك به قدر مرتبه مورد عنايت ملوكانه شدند و روز پنجم اين ماه تشريف‌فرماى قريه مسيب « 10 » شده ، در كنار شط فرات ، سراپرده‌هاى شاهنشاهى را برپا نمودند و روز ششم « 11 » را توقف فرموده ، در اين روز علما و\r\n\r\n\r\n","description":"","footnote":"\r\n( 1 ) . برابر با 5 نوامبر 1870 .\r\n( 2 ) . سفرنامه ناصر الدين شاه به كربلا و نجف ، ص 76 .\r\n( 3 ) . سفرنامه ناصر الدين شاه به كربلا و نجف ، ص 96 : ( روز سه‌شنبه ) برابر با 16 نوامبر 1870 .\r\n( 4 ) . سفرنامه ناصر الدين شاه به كربلا و نجف ، ص 97 .\r\n( 5 ) . ( چهارشنبه ) سفرنامه ناصر الدين شاه به كربلا و نجف ، ص 111 .\r\n( 6 ) . مدفن امامان موسى الكاظم ( ع ) و محمد جواد ( ع ) هفتمين و نهمين امام شيعيان اثنى عشرى .\r\n( 7 ) . اشاره به بيتى است از سعدى در مطلع غزل :\r\n اى از بهشت جزوى و از رحمت آيتى * حق را به روزگار تو با عنايتى \r\n( 8 ) . در متن : ( تجار ) .\r\n( 9 ) . سفرنامه ناصر الدين شاه به كربلا و نجف ، ص 125 .\r\n( 10 ) . سفرنامه ناصر الدين شاه به كربلا و نجف ، ص 130 .\r\n( 11 ) . سفرنامه ناصر الدين شاه به كربلا و نجف ، ص 132 .\r\n","page_name":" 836 ","page_number":852},
  {"content":"\r\n\r\nمجتهدين كربلاى معلى به حضور مبارك شهريار معدلت شعار رسيدند و روز هفتم « 1 » به جانب كربلا نهضت فرموده ، عصر اين روز از دروازه موسوم به دروازهء نجف وارد بلدهء كربلا شدند و اعليحضرت شاهنشاه اسلاميان پناه از درب صحن مقدس ، پياده گشته ، با كمال خضوع و خشوع به نزديك روضه مطهره حسينيه على صاحبها الف ثناء و تحيه شده ، قطرات اشك از تذكر مصيبتهاى وارده بر اهل بيت عصمت طاهره از چشم مبارك شاهنشاهى جارى گرديد ، پس به لوازم آداب زيارت پرداختند و بعد از فراغت از زيارت به جانب بقعهء منوره حضرت عباس ( رض ) رفتند و روز دوازدهم « 2 » اين ماه موكب همايون به عزم زيارت آستانه مباركه علويه على صاحبها الف صلوات و تحيه نهضت فرموده ، روز سيزدهم « 3 » وارد خارج نجف اشرف شدند و شرح اين ورود در كتاب سفرنامه شاهنشاهى به اين عبارت مرقوم است « 4 » : « چون نزديك به دروازه نجف اشرف شديم از كالسكه پياده گشتيم با همه نوكرها و پاشايان پياده رفتيم تا وارد نجف اشرف شديم ، گوش جانم نداى :  إِنَّكَ بِالْوادِ الْمُقَدَّسِ طُوىً  « 5 » را مىشنيد و زبان دلم  رَبِّ أَدْخِلْنِي مُدْخَلَ صِدْقٍ  « 6 » مىسرود كه اين خاك پاك و ارض مقدس را بايد از عرش خدا جزوى و از جنت موعود آيتى شمرد كه وطن جان و منزل دل است ، روح و راحتى را ملاحظه كردم كه در طاقت بيان نيست » ، پس با نيتى پاك تقبيل آستانه و درگاه مولى الموالى امير مؤمنان را نمودند و بعد از اداى لوازم زيارت از روضهء مقدسه بر سر مقبرهء شاهنشاه رضوان جايگاه ، سلطان سعيد ، آقا محمد شاه شهيد « 7 » ، طاب‌ثراه توجه فرموده ، اداى فاتحه را نمودند ، پس پياده تا دروازه تشريف‌فرما شدند و روز چهاردهم اين ماه ، منزل اردوى اعلى را در كنار درياى نجف قرار دادند « 8 » و روز پانزدهم اين ماه ، اعلىحضرت شهريارى قبر جناب مسلم ابن عقيل و ساير قبور بزرگان دين را زيارت نموده عود به منزل فرمودند و روز نوزدهم اين ماه اعليحضرت شاهنشاه خلد اللّه ملكه ، لوازم زيارت وداع آستانه مباركه را به عمل آورده ، به جانب كربلاى معلى ، نهضت فرموده « 9 » ، روز بيستم وارد شدند و سه روز اقامت نمودند « 10 » و روز بيست و چهارم به عزم بغداد روانه شدند و روز بيست و هفتم « 11 » به زيارت آستانه مباركه كاظميين ( ع ) مشرف گشتند و روز دويم ماه شوال « 12 » به عزم قصبه سرمن‌رآى انتهاض فرمودند و روز ششم « 13 » وارد قصبه سرمن‌رآى شده به لوازم زيارت آستانه مباركه عسكريين ( ع ) پرداختند و روز هشتم « 14 »\r\n\r\n\r\n","description":"","footnote":"\r\n( 1 ) . سفرنامه ناصر الدين شاه به كربلا و نجف ، ص 134 .\r\n( 2 ) . سفرنامه ناصر الدين شاه به كربلا و نجف ، ص 147 .\r\n( 3 ) . سفرنامه ناصر الدين شاه به كربلا و نجف ، ص 149 .\r\n( 4 ) . سفرنامه ناصر الدين شاه به كربلا و نجف ، ص 151 . در خصوص اين سفر رجوع شود به خاطرات سياسى امين الدوله ، ص 26 .\r\n( 5 ) . قسمتى از آيه 12 سوره طه : ( . . . اكنون در وادى مقدس پا نهادى ) .\r\n( 6 ) . قسمتى از آيه 80 ، سورهء اسراء : ( خداوندا مرا به قدم صدق داخل و به قدم صدق خارج گردان ) .\r\n( 7 ) . سفرنامه ناصر الدين شاه به كربلا و نجف ، ص 153 .\r\n( 8 ) . سفرنامه ناصر الدين شاه به كربلا و نجف ، ص 154 .\r\n( 9 ) . سفرنامه ناصر الدين شاه به كربلا و نجف ، ص 169 .\r\n( 10 ) . سفرنامه ناصر الدين شاه به كربلا و نجف ، ص 170 تا 175 .\r\n( 11 ) . سفرنامه ناصر الدين شاه به كربلا و نجف ، ص 181 .\r\n( 12 ) . سفرنامه ناصر الدين شاه به كربلا و نجف ، ص 188 .\r\n( 13 ) . سفرنامه ناصر الدين شاه به كربلا و نجف ، ص 197 .\r\n( 14 ) . سفرنامه ناصر الدين شاه به كربلا و نجف ، ص 203 .\r\n","page_name":" 837 ","page_number":853},
  {"content":"\r\n\r\nشوال به عزم دار الخلافه طهران نهضت فرمودند و روز غره ذىحجه اين سال [ 1287 
  ] « 1 » :\r\nشهر طهران به فر قدوم ميمنت لزوم شاهنشاهى مزين گرديد .\r\nو هم در اين سال [ 1287 
  ] : خداى متعال ولدى ارجمند و پسرى سعادتمند به شاهنشاه - زادهء اعظم حضرت اسعد اشرف و الا ، سلطان مسعود ميرزا ظل السلطان فرمانفرماى مملكت فارس ادام اللّه بقاه در شهر شيراز عنايت فرموده ، او را نواب و الا سلطان حسين ميرزا جلال الدوله گفتند .\r\nو هم در اين سال [ 1287 
  ] : اين بنده گنهكار ايزد متعال مؤلف اين فارسنامه ناصرى به عزم اداى حجة الاسلام و زيارت آستانه مقدسه حضرت خير الانام و قبور ائمه بقيع عليهم الصلاة و السلام روز نوزدهم ماه شوال « 2 » از شيراز حركت كرده ، از دو فرسخى شيراز تا نيم فرسخ به كاروانسراى ميان كتل كه نزديك به چهارده فرسخ است ، همه‌جا در ميان برف و يخ رفتيم و روز بيست و سيم اين ماه وارد كازرون شدم و روز بيست و هشتم اين ماه به بوشهر رسيديم و روز پانزدهم ذيقعده بر جهاز آتشى « 3 » سوار شده ، روز بيستم اين ماه وارد شهر مسقط گرديدم و روز بيست و ششم اين ماه وارد شهر عدن شدم و روز سيم ماه ذىحجه به بندر جده رسيدم و شش ساعت از شب هشتم گذشته ، وارد مكه معظمه شدم و بعد از اداى اعمال حج ، روز بيست و هشتم اين ماه ذىحجه به عزم مدينه طيبه از مكه معظمه بيرون رفتيم و روز عاشوراى ماه محرم سال 1288 به مدينه طيبه رسيده ، لوازم زيارت آستانه نبوى و ائمه بقيع صلوات اللّه عليهم را به عمل آورده روز هفدهم اين ماه ، از مدينه طيبه به عزم عود به جده روانه شدم و روز بيست و هشتم اين ماه وارد جده گشتم و روز چهاردهم ماه صفر اين سال از جده بر كشتى آتشى نشسته ، روز نوزدهم وارد بندر حديده « 4 » شدم و روز غره ماه ربيع اول به مسقط رسيدم و روز هفتم اين ماه وارد بوشهر گشتم و روز بيست و پنجم اين ماه به سلامتى عود به شيراز نمودم . « 5 »\r\nو عيد نوروز سنه قوىئيل در بيست و نهم ماه ذىحجه « 6 » اتفاق افتاد و اعليحضرت ظل اللهى ، شاهنشاه معدلت شعار ناصر الدين شاه قاجار ، ادام اللّه بقاه ايام عاشوراى ماه محرم سال 1288 را به تعزيه‌دارى اهل بيت طهارت ( ص ) گذرانيدند .\r\nو در اين سال [ 1288 
  ] : جناب حاجى محمد قلى خان آصف الدوله ، پيشكار و وزير مملكت فارس ، از شيراز احضار به طهران گرديد و وزارت اين مملكت و پيشكارى حضرت اسعد اشرف و الا ، ظل السلطان دام اقباله العالى را به جناب محمد قاسم خان ، والى عم اكرم جناب معير الممالك « 7 » دوست على خان عنايت فرموده ، در ماه صفر اين سال از طهران وارد شيراز گرديد .\r\nو هم در اين سال [ 1288 
  ] : جناب ميرزا فتح على خان صاحب ديوان شيرازى به پيشكارى مملكت آذربايجان و وزارت حضرت اسعد اشرف ، شاهنشاه‌زادهء اعظم مظفر الدين ميرزا\r\n\r\n\r\n","description":"","footnote":"\r\n( 1 ) . سفرنامه ناصر الدين شاه به كربلا و نجف ، ص 271 .\r\n( 2 ) . ر ك : فارسنامه ناصرى ، گفتار دوم ، بزرگان سردزك شيراز .\r\n( 3 ) .  Steamship  : كشتى بخار .\r\n( 4 ) . بندر اصلى يمن در حدود 95 ميلى شمال باب المندب .\r\n( 5 ) . ر ك : فارسنامه ناصرى ، گفتار دوم ، احوال مؤلف در محله سردزك .\r\n( 6 ) . برابر با 21 يا 22 مارس 1871 .\r\n( 7 ) . ر ك : خاطرات سياسى امين الدوله ، ص 18 .\r\n","page_name":" 838 ","page_number":854},
  {"content":"\r\n\r\nادام اللّه اقباله العالى ، ولىعهد دولت عليه ايران سرافراز و برقرار گرديد و جناب ميرزا عبد الوهاب خان شيرازى در اين سال به لقب جليل نصير الدوله سرافراز گرديد و در ماه جمادى اول اين سال حضرت اسعد شاهنشاه‌زاده اعظم ، سلطان مسعود ميرزا ظل السلطان دام مجده العالى از شيراز به عزم دار الخلافه طهران حركت فرموده ، در روز پانزدهم ماه رجب اين سال [ 1288 
  ] : وارد طهران شدند و حكومت مملكت فارس به استقلال به جناب جلالت‌مآب محمد قاسم خان والى مقرر و برقرار گرديد .\r\nو روز بيست و نهم ماه شعبان اين سال [ 1288 
  ] : جناب جلالت‌مآب اجل اكرم ، حاجى ميرزا حسين خان كه سابقا به لقب جليل سپهسالارى سرافراز بود به منصب بزرگ صدارت عظمى كه بالاترين مناصب دولتى است ، مفتخر و برقرار گرديد « 1 » و جناب حاجى ميرزا حسين خان صدر اعظم پسر مرحوم ميرزا نبى خان قزوينى امير ديوانخانه عدليه ممالك محروسه است كه در سال 1256 و 59 [ 12 
  ] به ايالت مملكت فارس سرافراز بود و جناب جلالت‌مآب صدر اعظم بعد از تمكن بر مسند صدارت رقيمه مشتمل بر بيم و اميد برنگاشت و فرمانفرمايان و حكمرانان ممالك محروسه را مخاطب داشت و خلاصه آن رقيمه اين است « 2 » :\r\nاز امورات بديهيه است كه اعتبار هر دولت بسته به آبادى بلاد و آسايش عباد است و مايهء فساد آبادى و آسايش ، طمع و غرض است و بايد خيرخواهان دولت ، ريشه اين دو مرض را از بيخ بركنند تا نعمتهاى شاهنشاهى و عنايتهاى اعليحضرت ظل اللهى بر آنها ، گوارا باشد و مدتهاست كه بزرگان ايرانى حصول مرض طمع را « مداخل » مىگفتند و بر سه گونه از رعاياى دولت بازمىيافتند و سرآمد همه رشوه است كه حق مظلومى را به ظالمى دهند و چيزى از او ستانند ، در فارس ضرب المثل است كه : « كندى دندان هر كس به ترشى و كندى دندان قاضى و حاكم به شيرينى » . و ديگرى پيشكش است كه حكومت بلوكى را به ناجوانمردى سپارند و چشم از جبر و جور او بپوشند و سيمين آنها هديه است كه مردمان كم‌دل از دهشت كارگزاران ايالت ، ابرهء نظيفى يا طعام لطيفى يا مركب سوارى به اجزاى ايالت فرستند و مردمان پلنگ‌طبيعت ايرانى ، حصول مرض غرض را « سياست و مؤاخذه دولتى » گويند كه كينهء كسى را در دل گيرند و به تهمت خيانت دولتى دود از نهاد آن بيچاره درآرند و اعليحضرت اقدس همايونى خلد اللّه ملكه ، ملتفت به اين دو مرض شايع شدند و چون منصب جليل صدارت عظمى را به اين بنده درگاه عنايت مىفرمودند اول فرمايش ملوكانه در قلع اين دو مرض مهلك كه در ايران عالمگير گشته ، فرمودند و به حمد اللّه در اين مدت قليل در دربار همايونى ادعا مىتوان نمود كه از رشوه و هديه و پيشكشى اسمى باقى نمانده است ، ليكن تاكنون شبهه‌اى براى حكام باقى است كه براى نسبت به سلسله سلطنت يا قدمت خدمت مغرور گشته ، از مؤاخذه دولتى خود را معاف مىدانند و چنين معلوم است كه ملتفت به كلمهء الملك عقيم نگشته‌اند كه سلطنت را با فرزند و خويشاوند و خدمتگزار و بيگانه پيوندى نيست بلكه فرزند سلطنت سپاه هنرمند آموزگار و رعيت هنرپيشه درست‌كارند و هر كس با اين دو فرقه مردم ، جور كند خود را مورد سياست ملوكانه داند چنان كه در سلام عام روز بيست و پنجم ماه شوال اين سال\r\n\r\n\r\n","description":"","footnote":"\r\n( 1 ) . صدر التواريخ ، ص 260 ببعد .\r\n( 2 ) . صدر التواريخ ، ص 268 .\r\n","page_name":" 839 ","page_number":855},
  {"content":"\r\n\r\n[ 1288 
  ] : اعليحضرت اقدس شاهنشاهى روحنا فداه به لفظ مبارك فرموده به صيغه جلاله سوگند نمودند كه هريك از حكام بلاد ، جورى بر رعيت روا دارد كه بر ماليات ديوانى مقررى بيفزايد يا به وسيله ديگر چيزى ستاند يا صاحب‌منصبى در امورات لشكرى تعدى كند از جيره و مواجب يك نفر كم نمايد ابقا بر مال و جان و اعتبار او نفرمايند و شومى ايالات مملكت فارس در اين سنه بحالها باقى بود و قحط و غلا در عموم اجزاى فارس شيوع داشت و قيمت يك من گندم به وزن هفتصد و بيست مثقال كه آن را نه عباسى گويند به مبلغ دو ريال كه مساوى دو مثقال و هفده « 1 » نخود نقره مسكوك است رسيد و جناب محمد قاسم خان والى مملكت فارس چندين گداخانه مهيا نمود كه هر يكى گنجايش پنجاه شصت نفر گدا داشت و شش گداخانه را خود متحمل گشته ، غذاى گداهاى آنها را مىداد و چندين گداخانهء ديگر در عهدهء بزرگان شيراز گذاشت و رفاه كلى براى گدايان حاصل آمد فجزاه اللّه خيرا ولى از مردمان ايلات و بلوكات جماعتى بسيار از گرسنگى بمردند و اعليحضرت شاهنشاهى خلد اللّه ملكه ، ايام عاشوراى محرم سال 1289 را به تعزيه‌دارى خامس آل عبا گذرانيدند .\r\nو در شب يازدهم ماه محرم اين سال [ 1289 
  ] « 2 » : محمد قاسم خان والى و حكمران مملكت فارس در شيراز به مرض سبات « 3 » درگذشت .\r\nو عيد نوروز سنه پيچين‌ئيل در [ 11 
  ] « 4 » ماه محرم اتفاق افتاد و ايالت و فرمانفرمائى مملكت فارس به حضرت اسعد اشرف و الا ، شاهنشاه‌زاده اعظم ، سلطان مسعود ميرزا ظل السلطان دام اقباله العالى ، عنايت گرديد و پيشكارى و وزارت اين مملكت به جناب جلالت‌مآب حاجى محمد ناصر خان ظهير الدوله قاجار دولو « 5 » راجع آمد .\r\nو در ماه ربيع اول اين سال [ 1289 
  ] : وارد شيراز شدند و در اين سال حاجى احمد خان پسر حاجى محمد على كيانى وزير سابق مسقط از حكومت عباسى و نواحى آن معزول گشته ، احمد شاه خان مينابى كه اباعن جد به كلانترى بلوك ميناب برقرار بود ، به حكومت شميل و ميناب و تمام نواحى عباسى سرافراز گرديد و روز غره جمادى اول اين سال موكب همايون اعلى تشريف‌فرماى نور و كجور درياى مازندران شدند و روز چهاردهم ماه شعبان اين سال عود به دار الخلافه طهران فرمودند و در تمام اين سنه پيچين‌ئيل عموم اهالى ممالك محروسه ايران از يمن توجهات خاطر خطير اعلىحضرت شاهنشاهى در مهد آسايش و فراغت بال ، سال را گذرانيدند .\r\nو ايام عاشوراى محرم سال 1290 به عادت سابقه مشغول تعزيه‌دارى اهل بيت نبوت ( ص ) بودند .\r\nو عيد نوروز سنه تخاقوىئيل خيريت دليل در بيست و [ يكم 
  ] ماه محرم « 6 » واقع شده ،\r\n\r\n\r\n","description":"","footnote":"\r\n( 1 ) . در متن : ( هفتده ) .\r\n( 2 ) . برابر با 20 يا 21 مارس 1872 .\r\n( 3 ) . نوعى بيمارى در سر ، كه عبارت است از : سيلان خلط يا بالا رفتن بخار در حواس تصرف كند و آن دو نوع است آنكه با كسالت و كندخاطرى و فتور خواب همراه بود و آن سبات نام دارد ( تذكره ضرير انطاكى ) به نقل از لغت‌نامه دهخدا .\r\n( 4 ) . تاريخ در متن فراموش شده است .\r\n( 5 ) . در متن : ( دوه‌لو ) .\r\n( 6 ) . برابر با 21 مارس 1873 .\r\n","page_name":" 840 ","page_number":856},
  {"content":"\r\n\r\nجشن ملوكانه برپا گرديد و از وقايع معظمه اين سال [ 1290 
  ] : سفر خيريت‌اثر ، اعليحضرت شاهنشاهى خلد اللّه ملكه است به جانب فرنگستان . و چون زمان عزيمت نزديك گرديد ، سپاه ظفرپناه حاضر ركاب در خارج دروازهء دولت طهران صفها بركشيدند و ذات اقدس همايونى به بازديد آنها تشريف‌فرما گرديدند و ملفوفه فرمانى را كه خطاب به آحاد و افراد لشكر ظفراثر شرف صدور يافته بود ، جناب جلالت‌مآب حاجى ميرزا حسين خان صدر اعظم به آواز بلند ، تمامى آنها را از مضمون اين مطلع ساخت :\r\nسواد فرمان مبارك به وجه اختصار : عموم صاحب‌منصبان و افراد سربازان اردوى دار الخلافه بدانند كه عزيمت موكب همايون به ساحت فرنگستان و ملاقات سلاطين و تاجداران با عز و تمكين كه دوست و متحد هستند ، نزديك شده و امروز كه چهاردهم ماه صفر سال 1290 است ، محض ديدن شماها به اين موقع آمديم منتهاى ميل همايونى ما ترقى امور عسكريه و آسودگى شماهاست چنان كه در سنه گذشته حقوق افراد شماها به وقت خود ، بدون تأخير عايد گرديد و در آينده بدين منوال خواهد بود از مواظبت شماها در وظايف نوكرى ، خاطر همايون ما خوشنود است و به اطمينان صداقت تامه و مواظبت كامله از قاطبه عساكر منصوره داريم كه در غياب همايون ما بيشتر از پيشتر بر مدارج خدمت خود خواهند افزود و نظم مملكت را در تحت اوامر و نواهى رؤساى خود حفظ خواهند نمود ، زمان مسافرت را صرف تكميل لوازم عسكريه دولت از قبيل اسلحه و معلم خواهيم فرمود و خاطر مبارك را از ياد شماها ، فارغ نخواهيم گذاشت و در غياب همايون ما ، فرزند خود نايب السلطنه را به نيابت خودمان و رياست كليه ، مأمور فرموديم و چون صدر اعظم ملازم ركاب همايون است ، عم اكرم افخم ، معتمد الدوله را با اختيار تامه ، در نزد فرزند معزى اليه مىگذاريم ، اين فرمايشات ملوكانه را شنيده ، تخلف نورزيد - فى چهاردهم شهر صفر المظفر سنه 1290 .\r\nسواد دستخط مبارك به نواب اشرف و الا معتمد الدوله : از كمال اطمينانى كه به دولت‌خواهى و كفايت و كاردانى آن عم اكرم كامگار داريم ، زايد مىشماريم كه امورات را جزء به جزء مرقوم داريم ، آن عم كامگار را مبسوط اليد فرموديم انشاء اللّه تعالى از قرار حكم فرمان مبارك كه به كل ممالك محروسه ارسال شده است و دستور العمل مكتوبا و شفاها عنايت شده است با كمال قوت قلب ، مشغول رتق و فتق امورات دولتى و مملكتى بوده ، وقايع اتفاقيه را همه‌روزه به ما تلگراف نمايد هر كس از اوامر و نواهى شما تخلف كند قطعا به سخط پادشاهى گرفتار خواهد بود . « 1 »\r\nو روز بيست و يكم ماه صفر المظفر اين سال [ 1290 
  ] « 2 » : خيريت‌مآل ، با بدرقه عنايت قادر متعال موكب همايون اعلى از دار الخلافه طهران نهضت فرمود و روز دوازدهم ماه ربيع اول « 3 » اين سال شهر رشت به فر قدوم شاهنشاهى مزين گرديد و روز چهاردهم « 4 » اين ماه به\r\n\r\n\r\n","description":"","footnote":"\r\n( 1 ) . ر ك : خاطرات سياسى امين الدوله ، ص 36 .\r\n( 2 ) . برابر با 20 آوريل 1873 . ر ك : سفر فرنگستان ناصر الدين شاه ، ص 1 .\r\n( 3 ) . برابر با 10 مه 1873 .\r\n( 4 ) . سفر فرنگستان ، ص 8 .\r\n","page_name":" 841 ","page_number":857},
  {"content":"\r\n\r\nراهنمائى « 1 » قائديمن و اقبال ، از بندر انزلى بر كشتى بخار كه دولت روس براى سوارى ذات مبارك همايون فرستاده بودند ، نشسته ، روانه گرديد و نام اين كشتى قسطنطنيه « 2 » است و بعد از ظهر روز شانزدهم اين ماه شهر حاجى طرخان « 3 » به قدوم اعليحضرت شاهنشاهى قرين مباهات گرديد ، والى شهر حاجى طرخان و اعيان ، پذيرائى كه لايق شاهنشاهان است به عمل آوردند و روز هفدهم « 4 » موكب اعلى در كشتيهاى كوچك سوار شده ، از روى رودخانه ولگاء عبور فرموده ، روز هيجدهم وارد شهر سارتيسين « 5 » شدند ، والى و اعيان آن شهر ، نهايت پذيرائى را به عمل آوردند و از اين شهر موكب همايونى بر كالسكه بخار كه مخصوص اعليحضرت امپراطور ممالك روسيه است ، نشسته از راه‌آهن عبور فرمودند [ و 
  ] وارد شهر مسكو كه پايتخت قديم ممالك روسيه است ، شدند « 6 » و والى مسكو در استقبال و پذيرائى ورود مسعود قصور و تقصير ننمود و اعليحضرت شاهنشاهى در عمارات سلطنتى ، منزل نمودند و روز بيست و سيم ماه ربيع اول از شهر مسكو به واسطه كالسكهء بخار و راه‌آهن به عزم سنت پطرزبرغ « 7 » پايتخت حاليهء ممالك روسيه است ، نهضت فرموده روز بيست و چهارم ، اعليحضرت امپراطور ممالك روسيه ، الكسندر و نواب ولىعهد و ساير شاهزادگان و جناب سپهسالار عساكر روسيه و برادران اعليحضرت امپراطور به عزم استقبال شاهنشاه ايران در سر راه‌آهن منتظر ايستاده بودند كه اعليحضرت شاهنشاهى وارد كنار شهر سنت‌پطرزبرغ شدند و بعد از تلاقى و پذيرائى تمام وارد عمارت سلطنتى گرديدند و بعد از لمحه‌اى ، نشانى « 8 » كه اعظم نشانهاى دولت روسيه است ، از جانب اعليحضرت امپراطور به اعليحضرت شاهنشاهى تقديم نمودند و بعد از چند دقيقه اعليحضرت شاهنشاهى به بازديد اعليحضرت امپراطور تشريف بردند و وقت غروب آفتاب ، اعليحضرت امپراطور به بازديد اعليحضرت شاهنشاهى آمدند و تا روز غره ماه ربيع دويم اين سال « 9 » ، اعليحضرت شاهنشاهى به مصاحبت اعليحضرت امپراطور ممالك روسيه ، در تماشاخانه‌ها و عمارات عاليه و باغهاى سلطنتى تردد فرمودند و روز دويم اين ماه اعليحضرت همايونى بعد از وداع با اعليحضرت امپراطور عزيمت ممالك آلمان و پروس « 10 » فرموده ، به واسطه كالسكهء بخار ، روز چهارم وارد كنار شهر برلن شدند و اعليحضرت امپراطور پروس و نواب وليعهد و ساير شاهزادگان و وزراء و اركان دولت ، همه براى استقبال و پذيرائى در سر راه‌آهن حاضر بودند ، پس شاهنشاه ايران و امپراطور پروس در كالسكه نشسته ، تشريف‌فرماى قصر سلطنتى شدند و روز يازدهم عازم شهر\r\n\r\n\r\n","description":"","footnote":"\r\n( 1 ) . مهماندار شاه در اينجا ( پرنس منچيكوف ) بود . سفر فرنگستان ، ص 10 .\r\n( 2 ) . در سفر فرنگستان ، ص 10 ، نام اين كشتى ( قسطنطين ) است .\r\n( 3 ) . سفر فرنگستان ، ص 13 .\r\n( 4 ) . در متن : ( هفتدهم ) .\r\n( 5 ) . سفر فرنگستان ، ص 17 .\r\n( 6 ) . سفر فرنگستان ، ص 21 .\r\n( 7 ) .  St Petersburg \r\n( 8 ) . ( نشان سنت اندره مكلل به الماس را كه بزرگترين نشانهاى دولت روس است با حمايل آبى ) . سفر فرنگستان ، ص 24 .\r\n( 9 ) . سفر فرنگستان ، ص 34 .\r\n( 10 ) . در متن : ( پروش ) ر ك : سفر فرنگستان ، ص 36 .\r\n","page_name":" 842 ","page_number":858},
  {"content":"\r\n\r\nكلون « 1 » گرديدند و روز دوازدهم به شهر بن « 2 » آمدند ، روز چهاردهم به شهر فرانكفر « 3 » رسيدند و روز پانزدهم به عزم شهر بادن‌باد « 4 » نهضت فرمودند و روز شانزدهم وارد شدند و روز هفدهم با كشتى بخار از روى رودخانه رن عزيمت مملكت بلژيك فرموده ، وارد شهر اسپا « 5 » كه اول خاك بلژيك است شدند پس عزيمت بروكسل « 6 » پايتخت بلژيك فرموده ، به اين شهر رسيدند و اعليحضرت پادشاه بلژيك و برادران و خانوادهء سلطنت در سر راه اعليحضرت شاهنشاهى را استقبال و پذيرائى نموده ، به مصاحبت ، كالسكه نشسته ، به عمارت دولتى نزول اجلال فرمودند و روز بيست و دويم اين ماه با اعليحضرت پادشاه بلژيك وداع فرموده ، به عزم ممالك انگليس نهضت نمودند « 7 » و در اول خاك انگليس پسرهاى اعليحضرت پادشاه انگلستان و وزراى دولتى و اعيان لندن و تشريفات دولتى ، براى استقبال و پذيرائى موكب همايون حاضر بودند و بعد از ملاقات آن جماعت در كالسكه بخار نشسته به عزم شهر لندن نهضت فرمودند و در نزديكى آن شهر ، نواب وليعهد دولت انگليس پرنس دوگال « 8 » با ازدحام زياد از اهل نظام حاضر بودند و اعلىحضرت همايون ، پياده شده ، با نواب وليعهد در كالسكه نشسته ، روانهء عمارت مخصوص پادشاهى شدند و روز بيست و چهارم « 9 » كه روز سيم ورود به لندن بود با جميع ملتزمين ركاب اعلىحضرت ، به قصر خاصه « 10 » اعليحضرت پادشاه انگلستان كه شش فرسخ از شهر لندن دور است و منزل اين پادشاه است ، تشريف بردند و اعليحضرت پادشاه ، تا پاى پله قصر ، اعليحضرت شاهنشاه را استقبال نمودند و جميع لوازم دوستى را بجا آوردند و بعد از صرف نهار و تفرج عود به شهر لندن فرمودند .\r\nو در روز غره ماه جمادى اول اين سال [ 1290 
  ] : تشريف‌فرماى شهر منچستر « 11 » كه جاى كارخانه‌هاى قماش‌بافى است شدند و روز ديگر عود به لندن فرمودند و روز ششم اين ماه ، براى وداع با پادشاه انگلستان به قصر مخصوص پادشاه ، تشريف بردند و روز نهم اين ماه جمادى اول « 12 » به عزم ممالك فرانسه نهضت فرموده ، روز دهم وارد شهر پاريس پايتخت فرانسه شدند « 13 » و رئيس دولت جمهورى و وزير امور خارجه ، لوازم استقبال و پذيرائى را به عمل آورده ، تشريف‌فرماى عمارت دولتى شده ، نزول اجلال فرمودند و روز بيست و سيم اين ماه عزيمت\r\n\r\n\r\n","description":"","footnote":"\r\n( 1 ) . سفر فرنگستان ، ص 50 : كلن :  Cologn \r\n( 2 ) . سفر فرنگستان ، ص 52 .\r\n( 3 ) . سفر فرنگستان ، ص 55 . مقصود فرانكفورت است :  Frankfurt \r\n( 4 ) . سفر فرنگستان ، ص 58 . مقصود بادن بادن  Baden Baden  است .\r\n( 5 ) .  Spa  از شهرهاى بلژيك . سفر فرنگستان ، ص 62 .\r\n( 6 ) . سفر فرنگستان ، ص 65 .\r\n( 7 ) . سفر فرنگستان ، ص 71 .\r\n( 8 ) .  Prince de Galles \r\n( 9 ) . سفر فرنگستان ، ص 75 .\r\n( 10 ) . قصر ويندسور :  Windsor  . سفر فرنگستان ، ص 75 .\r\n( 11 ) .  Manchester  . سفر فرنگستان ، ص 92 .\r\n( 12 ) . سفر فرنگستان ، ص 108 .\r\n( 13 ) . سفر فرنگستان ، ص 109 .\r\n","page_name":" 843 ","page_number":859},
  {"content":"\r\n\r\nمملكت سويس فرموده ، از شهر پاريس حركت نموده ، روز بيست و چهارم ، وارد شهر ژنو كه از شهرهاى سويس است شدند « 1 » و روز بيست و هشتم ، از ژنو نهضت فرمودند [ و 
  ] وارد خاك ايطاليا گشته به شهر تورن « 2 » رسيدند و اعليحضرت پادشاه ايطاليا و رجال آن مملكت ، موكب و الا را پذيرائى نمودند و اعليحضرت شاهنشاهى و پادشاه ايطاليا در كالسكه نشسته به عمارت دولتى نزول اجلال فرمودند و روز غره جمادى دويم اين سال بعد از وداع با پادشاه ايطاليا ، از شهر تورن نهضت نمودند و روز دويم اين ماه عازم شهر سالس‌پورغ « 3 » كه جزء مملكت اطريش است گرديده ، عبور فرمودند و روز سيم چون نزديك شهر وينه « 4 » پايتخت مملكت نمسه « 5 » رسيدند ، اعليحضرت امپراطور نمسه با نواب وليعهد و شاهزادگان آن مملكت كه به استقبال آمده بودند ، كمال پذيرائى را از اعليحضرت شاهنشاهى نموده ، به مصاحبت روانه منزل شدند و روز چهارم به بازديد اعليحضرت امپراطور نمسه تشريف بردند و تا روز دوازدهم اين ماه ، خاطر مبارك شاهنشاهى را به تفرج و تماشا مشغول داشتند و روز سيزدهم بعد از وداع با امپراطور ، تشريف‌فرماى شهر سالسبورغ شدند ، پس نهضت فرموده ، روز هيجدهم وارد بندر برنديزى « 6 » شدند و روز نوزدهم به عزم شهر اسلامبول پايتخت ممالك روم ، انتهاض فرمودند « 7 » و روز بيست و دويم اين ماه به بغازداردانل « 8 » رسيدند و محمد رشدى پاشا ، صدر اعظم « 9 » دولت عاليه ممالك روم كه با رجال دولتى از اسلامبول از جانب اعليحضرت سلطان عبد العزيز خان ، شاهنشاه ممالك روم ، به استقبال موكب همايون آمده بودند ، شرفياب حضور مبارك شدند و روز بيست و سيم كشتى كوچك سوارى موكب همايون تا محاذى عمارت مشهور به بيگلربيگى كه براى نزول اجلال اعليحضرت همايون معين شده بود آمد و اعليحضرت سلطان سوار كشتى كوچك شده ، به استقبال اعليحضرت شاهنشاهى بيامد و به مصاحبت وارد عمارت شدند و مراسم تشريفات قدوم ميمنت لزوم آن مهمان بزرگ را به عمل آوردند تا روز بيست و نهم اين ماه « 10 » ، اعليحضرت همايون شهريارى در شهر اسلامبول اقامت فرمود و هر روز و شبى به تماشاى محلى مىرفتند و رجال دولت روم در هر موقعى از ذات همايونى ، پذيرائى شايسته مىنمودند و روز غره رجب اين سال [ 1290 
  ] : بعد از وداع با اعليحضرت سلطان روم ، در كشتى سلطانى نشسته روز چهارم اين ماه وارد بندر پوتى « 11 » شدند و برادر اعليحضرت امپراطور ممالك روسيه نهايت پذيرائى را به عمل آورد و روز پنجم « 12 » وارد\r\n\r\n\r\n","description":"","footnote":"\r\n( 1 ) . سفر فرنگستان ، ص 137 .\r\n( 2 ) . سفر فرنگستان ، ص 143 . مقصود  Torino  يا  Turin  است كه از شهرهاى مهم صنعتى ايتالياست .\r\n( 3 ) . ر ك : سفر فرنگستان ، ص 151 .  Salsbourg  : سالزبرگ يا سالزبورگ است كه در كنار رود سالزاخ است و زادگاه موتزارت موسيقىدان مشهور است . ( معين )\r\n( 4 ) . وين . سفر فرنگستان ، ص 154 :  Vienna \r\n( 5 ) . همان اتريش يا استريا :  Austria  است .\r\n( 6 ) .  Brindisi  بندرى در ايتاليا در ساحل درياى آدرياتيك .\r\n( 7 ) . سفر فرنگستان ، ص 176 .\r\n( 8 ) . سفر فرنگستان ، ص 178 .\r\n( 9 ) . مشهور به شيروانىزاده . سفر فرنگستان ، ص 179 .\r\n( 10 ) . سفر فرنگستان ، ص 192 .\r\n( 11 ) . در متن : ( پوطى ) ، با توجه به سفر فرنگستان ، ص 165 ، تصحيح شد .\r\n( 12 ) . سفر فرنگستان ، ص 192 .\r\n","page_name":" 844 ","page_number":860},
  {"content":"\r\n\r\nشهر تفليس شدند و در آن منتها [ ى 
  ] لوازم تشريفات ملوكانه را به عمل آوردند و روز هفتم « 1 » از تفليس عازم شهر باكوبه شدند و روز هشتم « 2 » تشريف‌فرماى گنجه شدند و روز يازدهم « 3 » به شهر باكوبه رسيدند و روز چهاردهم ماه رجب اين سال [ 1290 
  ] : شرف نزول به بندر انزلى فرمودند و عموم اهالى ممالك محروسه ايران از سلامتى و معاودت اعليحضرت اقدس شاهنشاهى قرين مسرت و ابتهاج شدند و در همين روز جناب حاجى ميرزا حسين خان صدر اعظم ، صدارت عظمى را استعفا نموده ، خواهشمند ايالت مملكت گيلان گشته ، در شهر رشت رحل اقامت انداخت و روز سلخ ماه اين رجب « 4 » ، موكب اعلاى همايونى ، شهر طهران را به فر قدوم ميمنت لزوم ، مزين فرمودند و ايالتهاى نواحى فارس در اين سنه تخاقوىئيل مانند سنه پيچين‌ئيل بحالها باقى بود .\r\nو هم در اين سال [ 1290 
  ] : جناب ميرزا فتح على خان شيرازى صاحبديوان ، وزير مملكت آذربايجان را به منصب جليل وزير نظامى مفتخر و سرافراز نمودند و جناب ميرزا عبد الوهاب خان شيرازى نصير الدوله ، به منصب وزارت تجارت ممالك محروسه برقرار گرديد .\r\nو چون شهر محرم سال 1291 دررسيد ، اعليحضرت شاهنشاهى ، خلد اللّه ملكه ، به رسم سالهاى گذشته مشغول تعزيه‌دارى خامس آل عبا گشته ، ايام عاشورا را گذرانيدند .\r\nو عيد نوروز سنه ايت‌ئيل خيريت دليل در [ دوم 
  ] ماه صفر اتفاق افتاد « 5 » و جشن نوروزى و سلام خاص و عام در حضور باهر النور همايونى ، منعقد شده به احسن وجوه به انجام رسيد و در اوايل اين سنه ، حضرت اسعد اشرف و الا ، شاهنشاه‌زاده اعظم ظل السلطان مسعود ميرزا ، ادام اللّه بقاه و جناب حاجى ظهير الدوله محمد ناصر خان قاجار دولو وزير مملكت فارس از شيراز به دار الخلافه طهران رفتند و ايالت آن مملكت به نواب اشرف و الا ، حسام السلطنه ، سلطان مراد ميرزا ، عنايت گشته ، در روز هفدهم ربيع اول اين سال « 6 » ، وارد شيراز گرديده ، وزارت تامه را در كف كفايت ميرزا ابو الحسن خان مشير الملك شيرازى واگذار فرمود و حكومت كوه‌گيلويه و بهبهان را به محمد تقى خان كه والدهء او خواهرزادهء نواب معظم اليه بود ، داده ، او را روانه بهبهان نموده ، بعد از ورود چند روزى نگذشته ، محمد على پسر آقا ابو الحسن كلانتر سابق بهبهان ، ميرزا طاهر خان پسر ميرزا منصور خان والى سابق بهبهان را در وقتى كه از حوالى خانه او عبور مىنمود ، از پس حصار به گلوله تفنگ بكشت و چون محمد تقى خان از عهدهء مؤاخذه برنيامد ، وهن و خلل كلى در كار حكومت بروز نمود و مردمان ديگر به هواى خودسرى افتادند و حسين خان بويراحمدى صاحب قلعه « آرو » هشت فرسخ مشرقى بهبهان از اطاعت خارج گرديد و محمد تقى خان با يك ارابه توپ و چهارصد نفر سرباز قلعه « آرو » را محاصره نمود و روز ديگر جمعى تفنگچى از قلعه درآمده ، اردوى حكومتى را پراكنده نمودند و چون محمد تقى خان با\r\n\r\n\r\n","description":"","footnote":"\r\n( 1 ) . سفر فرنگستان ، ص 200 ، در سفرنامه ( بادكوبه ) .\r\n( 2 ) . سفر فرنگستان ، ص 201 .\r\n( 3 ) . سفر فرنگستان ، ص 205 ، و ر ك : خاطرات سياسى امين الدوله ، ص 40 .\r\n( 4 ) . برابر با 23 سپتامبر 1873 .\r\n( 5 ) . برابر با 21 مارس 1874 . در متن ، روز ماه داده نشده است .\r\n( 6 ) . برابر با 4 مه 1874 .\r\n","page_name":" 845 ","page_number":861},
  {"content":"\r\n\r\nاردوى شكسته ، وارد بهبهان گرديد ، شيرازه حكومتش گسيخته گرديد و چون اين اخبار به شيراز رسيد ، نواب و الا حسام السلطنه از امناى دولت جاويدعدت ، استدعائى نمود كه برحسب امر همايونى نواب اشرف و الا سلطان اويس ميرزا احتشام الدوله كه رياستى قرين عقل و سياستى آميخته به عدل داشت و سالها به ايالت كوه‌گيلويه و بهبهان پرداخته بود ، از دار الخلافه طهران روانه فارس بدارند و نواب معظم اليه در ماه جمادى دويم اين سال وارد شيراز گرديد و در بيستم ماه شعبان « 1 » اين سال از شيراز به جانب بهبهان حركت نمود و بعد از ورود نظمى لايق به نواحى كوه‌گيلويه و بهبهان بداد و مردمان پراكنده را جمع نموده ، مساعده و تقاوى « 2 » داده ، نواحى ويرانه را مسكون فرمود و مخصوصا توجه در آبادى بلوك زيدون و بلوك ليراوى كه از حيزآبادى افتاده ، قرين معمورى گرديد و ايالتهاى ولايات فارس كما فى السابق باقى بود .\r\nو هم در اين سال [ 1291 
  ] : امناى دولت جاويدعدت ، صندوقى با قفل و كليد و سه نفر نوكر امين از دار الخلافه طهران روانه شيراز داشته آن را صندوق عدالت گفتند و در مسجد وكيل شيراز گذاشتند كه هر مظلوم و متظلمى ، حال خود را در طى عريضه ، نوشته ، عريضه سر به مهر را در صندوق عدالت بيندازد و در هر هفته عرايض را از صندوق درآورده ، به توسط چاپار به دار الخلافه برده ، امناى دولت عليه جواب شافى كافى در صدر و حاشيه آن عرايض نوشته ، عود به شيراز دهند ، از جمله عرايض صندوق عدالت ، عريضه زارعين دور شهر شيراز و صاحبان بساتين مسجد بردى ، فرسخى ما بين مغرب و شمال شيراز بود كه نوشته بودند : در زمان پادشاهان كيان ، خندقى به درازا نزديك به دو فرسخ و به پهنا نزديك به صد ذرع كنده ، مبادى آن را به آب قعر زمين رسانيده ، چندين چشمه بزرگ و كوچك كه آنها را چشمه جوشك گويند ، در عمق اين خندق پيدا گرديده و چندين رشته قنات از دو جانب اين خندق كنده ، مفتح آنها را به اين خندق رسانيده‌اند و چندين سنگ آسياب‌گردان ، آب در اين خندق جارى است و در انتهاى اين خندق ، سدى محكم بسته آب خندق را از روى اين سد به چندين جدول قسمت نموده ، مزارع و بساتين را شرب مىنمودند و در اين چند ساله ، كارگزاران ميرزا ابو الحسن خان مشير الملك ، سه چهار رشته قنات كنده ، سر آنها را به خندق رسانيده ، عموم آب خندق را از اين قنوات برده ، به قيمت گزاف به صاحبان مزارع و بساتين مىفروشند و به اين وسيله چندين باغ خراب و چندين مزرعه از بىآبى لم يزرع « 3 » افتاده است و امناى دولت دامت شوكتها در جواب اين عريضه نواب اشرف و الا حسام السلطنه را مأمور فرمودند كه به نفس نفيس رفته ، مجارى و قنوات را به چشم خود ديده ، حكمى به عدل فرمايد و نواب و الا به فرموده عمل نمود و قناتهاى مشير الملك را انباشتند و تمام آب خندق را به مقسم رسانيده ، هر كس به قدر الحصه ، آب در جدول خود انداخت و تاكنون كه سال به 1300 رسيده است ، چندين باغ و مزرعه از آب خندق آباد و كشت گشته ، موجب حصول دعاگوئى جماعتى شده است و چون كسان مشير الملك محرك اين فتنه و بدنامى را جناب ميرزا على محمد خان قوام الملك كه عامل وجوهات اصناف شهر شيراز بود مىدانستند ، در تلافى اين كار ، محرك جماعتى از استادان\r\n\r\n\r\n","description":"","footnote":"\r\n( 1 ) . برابر با 2 اكتبر 1874 .\r\n( 2 ) . به معنى مساعده دادن به كارگر و زارع ، پيش‌پرداخت ، مساعده . ( معين )\r\n( 3 ) . در متن : ( لم يذرع ) .\r\n","page_name":" 846 ","page_number":862},
  {"content":"\r\n\r\nصنف گشته ، عريضه نوشته به صندوق عدالت انداختند كه وجوهات ما را بيش از اندازه مىگيرند و بعد از رسيدن اين عريضه و آمدن جواب ، نواب معظم اليه براى تحقيق اين مدعى ، چندين مجلس منعقد فرمود و از محاسبات اصناف تفتيش بليغ نمود و قرارى در امر ماليات و وجوهات اصناف دادند و مبلغى بر وجوه ديوانى و اصل ماليات براى مخارج كلانترى منظور داشته ، سرخطى به استادان صنف سپردند كه گماشتگان قوام الملك از اين سرخط ، تخطى نكنند و تمام مملكت فارس از حسن اهتمام نواب معظم اليه ، قرين امنيت بود و ايالتهاى مملكت فارس به حال خود باقى بماند .\r\nو اعليحضرت ظل اللهى ادام اللّه بقاه ، ايام عاشوراى محرم سال 1292 [ را 
  ] به تعزيه‌دارى و سوگوارى بر مصائب اهل بيت عصمت ( ع ) گذرانيدند .\r\nو عيد نوروز سنه تنگوزئيل در [ 13 صفر 
  ] « 1 » اتفاق افتاد و اعليحضرت شاهنشاهى ، جشن نوروزى را به احسن وجوه گذرانيدند و نواب و الا ، حسام السلطنه در اين سنه ، از ايالت فارس معزول گشته ، فرمانفرمائى اين مملكت را به جناب جلالت‌مآب ، يحيى خان معتمد الملك ، خلف الصدق اميركبير ميرزا نبى خان قزوينى ، امير ديوانخانه عدليه ممالك محروسه ايران كه در سال 1256 و 59 [ 12 
  ] مباشر ايالت مملكت فارس بود ، عنايت گرديد و در ماه جمادى اول اين سال وارد شيراز شد و اختيار تام و تمام مملكت را به مشير الملك ميرزا ابو الحسن خان واگذاشته به فراغت بال و آسودگى خاطر بر مسند آسايش قرار گرفت و ايالت كوه‌گيلويه و بهبهان برحسب امر اعليحضرت ظل اللّه خلد اللّه ملكه ، بر نواب اشرف و الا ، احتشام الدوله ، سلطان اويس ميرزا باقى بماند به شرطى كه معامله ديوانى خود را با جناب جلالت‌مآب معتمد الدوله بگذراند و نواب معظم اليه براى قرار كار خود در شهر رجب از بهبهان وارد شيراز گرديد و چون جناب معظم اليه اراده زيادتى بر ماليات مقرره كوه‌گيلويه نمود ، نواب معظم اليه ، قبول ناكرده ، استعفا فرمود و برحسب امر همايونى قرار دادند كه آنچه را نواب و الا به عنوان مساعده و تقاوى در محل صاحب طلب باشد دريافت كرده ولايت را واگذارد و چون تحقيق نمودند معلوم گرديد كه نزديك به نيمه ماليات كوه‌گيلويه را نواب و الا ، صاحب طلب است و جناب معزى اليه لابد گشته ، ايالت كوه‌گيلويه را به نواب و الا واگذار فرمود و حكومت بندر بوشهر و دشتى و دشتستان را به عبد الحسين خان پسر مرحوم خان بابا خان سردار سابق واگذاشت و حكومت بلوكات فارس به اهالى آنها واگذار گرديد .\r\nو در اين سال [ 1292 
  ] : حكومت بلوك خشت را به حسين قلى خان ميرپنج قورت‌بگلو « 2 » دادند و تفصيل آن بر اين وجه است : شخصى كه آبادى خود را در خرابى مردم مىدانست و به اين وسيله در خدمت پيشكاران فارس اعتبارى داشت ، براى رواج بازار خود ، منافع بلوك خشت را پنج برابر آنچه مقاطعه ديوانى بود وا مىنمود و جلب آن منافع جز به اتلاف حسن على خان خشتى ضابط اين بلوك ميسر نبود براى آنكه عموم املاك و نخلستان بلوك خشت ملك موروثى اجدادى حسن على خان و بنى اعمام او بود و در بيشتر سالها از وحشت اين خيال ، ماليات اين بلوك را با مبلغى به رسم پيشكش ادا نموده ، آمدن خدمت حاكم را به تعلل\r\n\r\n\r\n","description":"","footnote":"\r\n( 1 ) . برابر با 21 مارس 1875 .\r\n( 2 ) . ر ك : فارسنامه ناصرى ، گفتار دوم ، در ذيل خشت .\r\n","page_name":" 847 ","page_number":863},
  {"content":"\r\n\r\nمىگذرانيد ، حكومت خشت را به حسين قلى خان قورت‌بگلو ميرپنج دادند [ و 
  ] التزام گرفتارى حسن على خان را زنده يا مرده از او خواستند پس حسين قلى خان نوشته‌اى مؤكد به قسم براى حسن على خان فرستاد كه حكومت و عاملى را براى تو خواستم و بعد از چند ماه ميرپنج به عنوان مهمانى از شيراز به قصبه خشت برفت و بعد از آسودگى خاطر حسن على خان او را مأخوذ داشته ، با خود روانه شيراز گرديد و محض رضاجوئى خواستگاران املاك خوانين خشتى ، در ميانه خشت و كازرون او را بكشت « 1 » پس به مكافات دهرى در سال ديگر در چنين وقتى در طهران ، برادرانش براى تفاوت ميراث با شمشير او را كشتند :\r\n هر بد كه مىكنى تو مپندار كان بدى * گيتى فرو گذارد و گردون رها كند\r\nوامى است كرده‌هاى بدت پيش روزگار * در هر كدام دور كه خواهد ادا كند \r\nو موكب والاى شاهنشاهى به عزم تفرج نواحى مازندران ، نهضت فرمود و روز غره رمضان اين سال ، ساحت بلوك نور و كجور را منور فرمود و روز نهم ماه شوال نزول اجلال در شهر اشرف فرمود و روز سيزدهم شهر بارفروش را و روز بيست و سيم شهر آمل را و روز پنجم ماه ذىقعده اين سال دار الخلافه طهران به فر قدوم ميمنت حضرت اقدس شهريارى مزين گرديد و از اواسط اين سنه مردمان شرير در عموم مملكت فارس جز كوه‌گيلويه بناى راهزنى و دزدى و اشتلم‌كارى و غارت گذاشته ، مملكت وسيعى را شوريده داشتند ، مردمان باگناه و بيگناه بدنام شدند و حكومتهاى بلوكات فارس با اهالى آنها و حكومت بندرعباس با احمد شاه خان ، كما فى السابق باقى بود .\r\nو چون ماه محرم سال 1293 دررسيد ، اعليحضرت شاهنشاهى ادام اللّه بقاه به قانون مقرره ، ايام عاشورا را به تعزيه‌دارى و سوگوارى آل پيغمبر آخر الزمان مشغول شدند .\r\nو عيد نوروز سنه سيچقان‌ئيل خيريت دليل در روز بيست و سيم ماه صفر اين سال « 2 » ، سه ساعت و سى و هشت دقيقه و چهل ثانيه از روز گذشته ، واقع گرديد و اعليحضرت ظل اللهى ، ادام اللّه سلطنته ، جشن نوروزى را بهتر از سنوات گذشته ، گذرانيدند و چون حضرت اشرف و الا ، حاجى معتمد الدوله فرهاد ميرزا در روز غره ربيع دويم اين سال « 3 » ، از مكه معظمه و مدينهء طيبه ، عود به شهر طهران فرمود ، بعد از چند روزى اعليحضرت شاهنشاه عدالت اكتناه ، اختيار كليه مملكت فارس را در كف كفايت حضرت معظم اليه گذاشته ، قلع ماده فساد و دفع اشرار بلوكات و ايلات اين مملكت را از او درخواست فرموده ، به فرمانفرمائى و حكمرانى در ماه رجب اين سال ، تشريف‌فرماى شهر شيراز شدند و چون حكمروايان سابق فارس براى استيلاى ميرزا ابو الحسن خان مشير الملك شيرازى بر تمام بلوكات و ايلات ، چندان خبرى درست از معاملات ديوانى و تسلطى بر نظم امورات ملكى نداشتند و از روى ناچارى مملكتى را بىحراست و رياستى را بىسياست مىگذرانيدند و در پنهانى ماجرى را به حضور مهرظهور اعليحضرت ظل اللهى مىرسانيدند و چون از مصدر جلال مؤاخذه و گرفتارى مشير الملك را در عهدهء حاكم فارس مقرر مىفرمودند آن حاكم به پاره‌اى ملاحظات بىاصل ، اين مؤاخذه را\r\n\r\n\r\n","description":"","footnote":"\r\n( 1 ) . ( در ميانه خشت و كازرون او را خبه نموده گفتند از زخم گلوله بمرد . ) فارسنامه ناصرى ، گفتار دوم .\r\n( 2 ) . برابر با 21 مارس 1876 .\r\n( 3 ) . برابر با 26 آوريل 1876 .\r\n","page_name":" 848 ","page_number":864},
  {"content":"\r\n\r\nبه وقت ديگر ، حواله مىنمود و به اين وسيله خبر شوريدگى مملكت فارس در هر سالى بيش از سال پيش منتشر مىگرديد و سالها بر همين منوال مىگذشت و چون ايالت اين مملكت به حضرت اشرف و الا حاجى معتمد الدوله عنايت گشته ، وارد شيراز شدند ، در روز نيمه شعبان « 1 » اين سال كه عيد سعيد ولادت تمام‌سعادت جناب حجة اكبر ، الهادى المهدى صاحب العصر و الزمان و خليفة الرحمن و سيد الانس و الجان ، عليه السلام اللّه الملك المنان بود ، بعد از انعقاد صف سلام عام ، حضرت و الا جناب مشير الملك را مخاطب و معاتب فرموده ، يك يك از تقصيرات ساليانه او را برشمردند و پاى او را به فلك كشيده ، چند چوب بر او زدند « 2 » ، پس مدتى او را محبوس بداشتند و بعد از آن روز از طلوع آفتاب تا وقت ناهار و بعد از ظهر تا هنگام غروب ، داد ستمديدگان را از ستمكاران بازمىگرفتند و به رأى صائب كارهاى مختل مملكتى را به مردمان كاردان واگذاشته ، التزام درست‌كارى را از آنها مىگرفتند و دزدهاى نامى را بدست آورده ، هريك را به اندازه گناهش به سياست مىرسانيدند و به اندك زمانى شوريدگيها را به امنيت و پراكندگيها را به جمعيت بازگشت فرمودند و حكومت لارستان و نواحى سبعه و بندرعباس را به ميرزا حسن على خان نصير الملك و حكومت جهرم و قير و كارزين را به محمد باقر خان اصفهانى و حكومت داراب و حومه شيراز و ايلات خمسه يعنى ايل نفر و بهارلو و اينالو و عرب و باصرى را به ميرزا على محمد خان قوام الملك واگذار نموده ، فتح قلعهء تبر « 3 » را كه شرح آن در ذيل عنوان قلعه‌هاى خداآفرين فارس در جلد دويم اين فارسنامه ناصرى بيايد به قيد التزام از او درخواست نمود و حكومت بندر بوشهر را به مقرب الخاقان حاجى ميرزا اسماعيل وزير كه سالها به وزارت حضرت و الا برقرار بود عنايت فرمود و كوه‌گيلويه و بهبهان در تحت اقتدار نواب اشرف و الا ، احتشام الدوله بازگذاشتند و ساير بلوكات را به اهالى « 4 » آنها سپردند و اختيار ايل قشقائى را به داراب خان ايل‌بيگى واگذار فرمود و رسوم ستمكارى و ستم‌شريكى را از فارس برداشته ، مرسوم تازه بنا نهادند و رسم پيشكشى و رشوه و هديه را برانداختند و چون حق مظلومى را از ظالم مىگرفتند ، ده يك از وصولى را برمىداشتند و نام آن معامله را حكم عرب‌شاهى مىگذاشتند و از رسوم رديه فارس آنكه اگر قسط مالياتى بلوكى از وعده مىگذشت يا كسى را از بلوكى به شيراز مىخواستند ، مرد معتبرى با پنج شش نفر و هفت هشت سر اسب به مأموريت آن خدمت روانه مىنمودند و خدمتانه كه به اندازهء معيشت ساليانه مأمور بود ، در رقم مىنوشتند و اين مأمور بعد از ورود ، قناعت به اصل خدمتانه نكرده ، مبلغى از ضابط بلوك ، به اسم رشوه و مهلتانه دريافت مىنمود و مبلغى گزاف به مخارج يوميه اين مأمور مىرفت و در آخر سال ديوانيان آن مخارج را به خرج ضابط بلوك نمىآوردند و ضابط لابد بايد از رعيت دريافت نمايد و چون رعيت از عهده نيايد فرار به جانب بصره و هندوستان نمايد و به اين وسيله ، سالى دو سه بلوك از حيزآبادى مىافتاد و ماليات آن را به اسم باقى و تخفيف از ديوان اعلى در دفاتر ثبت مىنمودند و حضرت و الا زيد توفيقاته ، براى وصول اقساط و احضار مردمان به شيراز يك نفر\r\n\r\n\r\n","description":"","footnote":"\r\n( 1 ) . برابر با 5 اكتبر 1867 .\r\n( 2 ) . ر ك : خاطرات حاج سياح ، ص 16 .\r\n( 3 ) . ر ك : فارسنامه ناصرى ، گفتار دوم ، قلعه‌هاى كوهى مملكت فارس .\r\n( 4 ) . مقصود ( متصديان ) است .\r\n","page_name":" 849 ","page_number":865},
  {"content":"\r\n\r\nشاطر پياده را مأمور مىفرمود و خدمتانه او را به ملاحظه دورى راه و نزديكى ، كم و زياد مىنمودند مثلا خدمتانه شاطر از يك تومان بود تا ده تومان و خدمتانه محصلين حكام سابق از پنجاه تومان بود تا هزار تومان به غير از شام و ناهار و جيره و عليق و رشوه و پيشكش ، در حقيقت اين‌گونه مخارج از كيسهء دولت اعليحضرت شاهنشاهى مىرفت و بعد از اجراى اين احكام فتح قلعه تبر را كه سالها در دست فضل على بيگ بهارلو « 1 » بود و جماعتى از مردمان دزد راه‌زن را جاى داده ، هر روزه اموال قوافل را از راههاى دور و نزديك به غارت برده ، در قلعه تبر به استراحت مىنشستند و مدت ده پانزده سال بيشتر به اين منوال مىگذشت و چون فرمانفرمايان فارس ، فتح اين قلعه را از قوه خود نمىديدند اين عمل شنيع را كان لم يكن مىپنداشتند و حضرت و الا ، حاجى معتمد الدوله ، فتح اين قلعه را كه امرى صعب بود ، وجهه همت فرموده ، قوام الملك را مأمور به اين خدمت نمودند و آنچه لازمهء تقويت بود ، از مال و رجال ، اغماض نفرموده و در ماه رمضان اين سال او را روانه داشتند و چون اوايل دههء سيم ماه ذىقعده اين سال ، اول سال سى سال ، از زمان سلطنت اعليحضرت شاهنشاهى بود به فرمايش حضرت و الا حاجى معتمد الدوله ، بازارهاى شيراز را زينت داده ، سه شب چراغها و مشعلها ، افروختند و چون قوام الملك با تهيه و اسباب‌گيرى در دامنه قلعه تبر اردو برپا نمود و ملاحظه استحكام قلعه را كرد كه كوهى خداآفرين در ميانه بلوك جهرم و داراب و جويم و فسا افتاده و سه مرتبه دارد كه هر يكى كوچكتر از ديگرى بر فراز يكديگر خلقت گشته ، از فتح آن نااميد شده ، مراتب را به عرض حضرت و الا رسانيد و در جواب فرمايشات سخت شنيد كه مختصر آن :\r\nبايد قوام الملك يا اين قلعه را بگشايد يا در دامنه اين قلعه كشته شود يا سر خود را به دست مير غضب دهد و چون قوام الملك از رخصت خود مأيوس گرديد ، متوكلا على اللّه رحل اقامت را در دامنه قلعه انداخته ، در انتظار فرج آسمانى نشست و از بخت ارجمند اعليحضرت ظل اللهى ادام اللّه عمره و دولته و همت بلند حضرت و الا معتمد الدوله و كوشش قوام الملك در روز چهارم ماه محرم سال 1294 « 2 » قلعه تبر گشوده و فضل على بيگ قلعه‌دار و اتباعش نزول به دار بوار نمودند و شرح اين فتح نامدار در ذيل عنوان قلعه تبر در جلد دويم اين فارسنامه ناصرى در عنوان قلعه‌هاى خداآفرين فارس ، انشاء اللّه تعالى مفصلا نگاشته گردد .\r\nو در اين سنه [ 1294 
  ] : تمام اهالى مملكت فارس از حسن كفايت حضرت و الا حاجى معتمد الدوله دام اقباله العالى در مهد آسايش غنودند جز شيخ مذكور خان كنگانى و محمد حسن خان برازجانى و محمد طاهر خان گله‌دارى كه به ملاحظات جاهلانه ، سر در اطاعت نياورده ، خرابى خود را به وقت ديگر انداختند .\r\nو عيد سعيد سنه اودئيل خيريت دليل در روز سه‌شنبه چهارم ربيع اول « 3 » بعد از نه ساعت و سى و هفت دقيقه و شش ثانيه از روز گذشته واقع گرديد و اعليحضرت كيوان بسطت شهريارى جشن ملوكانه نوروزى را برپا فرمودند و حضرت اشرف و الا ، حاجى معتمد الدوله فرزند ارجمند\r\n\r\n\r\n","description":"","footnote":"\r\n( 1 ) . ر ك : فارسنامه ناصرى ، گفتار دوم ، قلعه تبر .\r\n( 2 ) . برابر با 19 ژانويه 1877 .\r\n( 3 ) . برابر با 19 يا 21 مارس 1877 .\r\n","page_name":" 850 ","page_number":866},
  {"content":"\r\n\r\nخود نواب و الا احتشام الدوله را از بهبهان براى تدمير شيخ مذكور خان كنگانى و محمد طاهر خان گله‌دارى و محمد حسن خان برازجانى مأمور فرمود و نواب و الا ، احتشام الدوله در ماه محرم اين سال از بهبهان از طريق بلوك ليراوى و دشتستان وارد بندر بوشهر شدند و براى معالجه وجع نقرسى كه داشتند اين مؤلف را از شيراز خواستند و روز نوزدهم ماه صفر اين سال وارد بوشهر گشتم و نواب معظم اليه بعد از معالجه وجع نقرس ، محمد حسن خان برازجانى و حيدر خان پسر او را از برازجان به بوشهر خواسته ، هر دو را مأخوذ فرموده نگاه داشتند .\r\nو روز غره ماه ربيع اول اين سال [ 1294 
  ] « 1 » : نواب معزى اليه ، از بوشهر به عزم بندر كنگان حركت فرمود چون به ناحيهء تنگستان كه چهار فرسخى بوشهر است ، رسيدند موقع حصاد « 2 » جو بود پس از تنگستان گذشته از طريق خرموج و كاكى و آبدان و بردستان نواحى دشتى ، روز هفتم ماه ربيع دويم « 3 » اين سال وارد بندر كنگان شدند و بعد از هشت روز توقف شيخ - مذكور خان كنگانى و محمد طاهر خان گله‌دارى را مأخوذ داشته در غل و زنجير انداختند و روز هفدهم « 4 » اين ماه از بندر كنگان به عزم شيراز حركت فرموده ، وارد بندر ديردشتى شدند و حكومت ناحيهء گله‌دار و بندر كنگان و بندر طاهرى و بندر نخل تقى « 5 » و مضافات بندر عسلويه و ناحيهء گاوبندى را به مقرب الخاقان محمد حسن خان ما فى برادر مقرب الخاقان حسين قلى خان سعد الملك واگذار نمودند و بعد از نظم نواحى دشتستان و دشتى و گله‌دار و بنادر ، از طريق قريه‌ريز « 6 » و دزگاه « 7 » و ده‌رم « 8 » و فيروزآباد و كوار ، روز دهم ماه جمادى اول اين سال [ 1294 
  ] « 9 » :\r\nبا نيل مقصود وارد شيراز شدند و در تمام آن ايام مؤلف اين فارسنامه را به مصاحبت با خود داشتند و بعد از ورود جماعت مغلولين را به حضور حضرت اشرف و الا حاجى معتمد الدوله رسانيدند ، حيدر خان برازجانى و محمد طاهر خان گله‌دارى را كه مستحق قتل دانستند به سياست رسيدند و شيخ مذكور خان و محمد حسن خان برازجانى را در زندان كريم خانى محبوس داشتند .\r\nو هم در اين سال [ 1294 
  ] : ميرزا على محمد خان قوام الملك ، براى نظم نواحى لارستان مأمور گشته ، بعد از ورود نظمى لايق در نواحى شيب كوه لارستان داده ، عود به شيراز نمود .\r\nو در ماه شعبان اين سال [ 1294 
  ] : نواب و الا احتشام الدوله از شيراز عود به كوه‌گيلويه كه مقر حكومت معظم اليه بود فرمود .\r\nو در تمام اين سنه [ 1294 
  ] : اهالى عموم فارس به آسايش به دعاگوئى ذات اعليحضرت شاهنشاهى خلد اللّه ملكه گذرانيدند .\r\n\r\n\r\n","description":"","footnote":"\r\n( 1 ) . برابر با 16 مارس 1877 .\r\n( 2 ) . به معنى درو كردن و هنگام درو .\r\n( 3 ) . برابر با 21 آوريل 1877 .\r\n( 4 ) . در متن : ( هفتدهم ) ، ر ك : خاطرات حاج سياح ، ص 13 .\r\n( 5 ) . از بلوكات كنگان . ر ك : فارسنامه ناصرى ، گفتار دوم .\r\n( 6 ) . از دهات بردستان دشتى ، ر ك : فارسنامه ناصرى ، گفتار دوم .\r\n( 7 ) . از دهات ناحيه گله‌دار ، ر ك : فارسنامه ناصرى ، گفتار دوم .\r\n( 8 ) . از دهات ناحيه اربعه ، ر ك : فارسنامه ناصرى ، گفتار دوم .\r\n( 9 ) . برابر با 23 مه 1877 .\r\n","page_name":" 851 ","page_number":867},
  {"content":"\r\n\r\nو چون محرم سال 1295 دررسيد ، اعليحضرت ظل اللهى ابقاه اللّه تعالى به مراسم تعزيه - دارى ايام عاشورا گذرانيدند .\r\nو عيد نوروز سنه بارس‌ئيل در سه ساعت و پانزده دقيقه از شب شانزدهم ماه ربيع اول « 1 » اتفاق افتاد و جشن نوروزى اين سنه را در روز هفدهم « 2 » اين ماه كه عيد سعيد ولادت حضرت خاتم انبياء ( ص ) است قرار دادند و سلام خاص و عام در حضور باهر النور اعليحضرت شاهنشاهى منعقد گشته به احسن وجوه ، گذرانيدند .\r\nو از وقايع تازه اين سال [ 1295 
  ] : آنكه اعليحضرت خديو زمان شاهنشاه ممالك محروسه ايران ، پادشاه معدلت شعار ، ناصر الدين شاه قاجار ، ادام اللّه عمره و خلد اللّه ملكه ، عازم نواحى فرنگستان براى استكشاف پاره‌اى رسوم و قواعد كه تازه اختراع شده [ و 
  ] رواج آنها موجب آبادى بلاد و آسايش عباد است ، شدند و روز سلخ ماه ربيع اول اين سال « 3 » موكب همايون از دار الخلافه طهران نهضت فرمود و چهارم اين ماه « 4 » در خارج شهر قزوين نزول اجلال نمود و روز بيست و پنجم اين ماه شهر تبريز به فر قدوم ميمنت لزوم موكب اعلى مزين گرديد و روز بيست و نهم اين ماه از تبريز حركت فرموده ، روز سيم جمادى اول « 5 » در كنار رود ارس كه سرحد حاليه دولت عليه ايران و دولت بهيه روس است نزول اجلال فرموده ، روز هفتم وارد شهر ايروان شدند و روز يازدهم شهر تفليس را مزين فرمودند و روز سيزدهم انتهاض فرموده ، روز چهاردهم تشريف‌فرماى شهر ولاد قفقاز « 6 » شده ، از ميان شهر عبور فرموده ، در كنار راه‌آهن بر كالسكه بخار نشسته و روز نوزدهم اين ماه « 7 » را در شهر مسكو توقف فرمودند و روز بيستم چون از كالسكهء بخار پياده گشته كه وارد شهر پطرزپرغ « 8 » شوند ، اعليحضرت امپراطور و شاهزادگان روسيه ، براى استقبال و پذيرائى چنين مهمان بزرگى حاضر بودند ، پس اين دو پادشاه بر يك كالسكه نشسته ، وارد عمارت سلطانى شدند و روز بيست و يكم اين ماه ، در پطرزپرغ ، براى بازديد اعليحضرت امپراطور توقف فرمودند و روز بيست و پنجم از ييلاق پطرهوف « 9 » با اعليحضرت امپراطور وداع فرموده ، روز سلخ ماه جمادى اول اين سال « 10 » وارد شهر برلن شدند و در همين روز اعليحضرت امپراطور برلن به ديدن اعليحضرت شاهنشاهى آمدند و به مصاحبت وارد منزل دولتى شدند و بعد از نيم ساعت ، اعليحضرت ظل اللهى به بازديد اعليحضرت امپراطور تشريف بردند و روز غره جمادى دويم به عزم شهر بادن‌باد نهضت فرمودند ، روز دويم « 11 » وارد\r\n\r\n\r\n","description":"","footnote":"\r\n( 1 ) . برابر با 21 مارس 1878 .\r\n( 2 ) . در متن : ( هفتدهم ) .\r\n( 3 ) . برابر با 4 آوريل 1878 .\r\n( 4 ) . مقصود ( ربيع الثانى ) است .\r\n( 5 ) . برابر با 5 مه 1878 .\r\n( 6 ) .  Vladikakaz  كه بعدا به نام  Ordshonikidse  خوانده شد .\r\n( 7 ) . برابر با 21 مه 1878 .\r\n( 8 ) .  Saint Petersburg \r\n( 9 ) .  Peterhef \r\n( 10 ) . برابر با اول ژوئن 1878 .\r\n( 11 ) . برابر با 3 ژوئن 1878 .\r\n","page_name":" 852 ","page_number":868},
  {"content":"\r\n\r\nشدند و پنج روز توقف نمودند و روز هفتم با كالسكه بخار عازم شهر پاريس شدند و روز هشتم ، وارد گرديده ، در مهمانخانه بزرگ كه منزل پادشاهان است ، نزول اجلال فرمودند و رئيس دولت جمهورى فرانسه « 1 » ، به ديدن آمد و موكب همايون بيست و دو روز در شهر پاريس توقف فرمود و روز سه‌شنبه غره رجب اين سال « 2 » باليمن والاقبال موكب همايون به عزم ممالك ايران نهضت فرمود و روز بيست و پنجم ماه اين رجب « 3 » ، تشريف‌فرماى بندر انزلى گيلان شدند و روز نهم ماه شعبان اين سال « 4 » به دار الخلافه طهران نزول اجلال فرمودند و چون سالهاى سال قبل از حكومت حضرت اشرف و الا حاجى معتمد الدوله بيشتر قنوات كريم خانى كه جزو نهر اعظم شيراز مىشود بعضى منطمس و بعضى انباشته از گل بود و بعضى را به ضميمه آب چشمه جوشك « 5 » كه شرح آن انشاء اللّه تعالى در جلد دويم اين فارسنامه ناصرى بيايد ، اعيان شيراز تصرف نموده بودند و جدولهاى متخذه از نهر اعظم كه حق ارباب‌داران باغستان مسجد بردى و زراعت دور شهر شيراز بود از آب انداخته بودند و اگر از جانب حكومت مؤاخذتى مىشد ، جواب مىگفتند : آب قنوات كريم خانى حق ارباب‌داران است كه از حليهء آبادى افتاده است و در اوايل اين سال حضرت معظم اليه ، تشريف‌فرماى صحراى قمشه شدند و بازديد تعمير قنوات كريم خانى را فرموده ، خالصا لوجه اللّه مبلغى خطير به مخارج آن داده ، به حليهء آبادى رسيد ، پس آب آن قنوات و چشمه جوشك و قنوات ، ميان ارباب‌داران ( رحمة اللّه عليهم ) بر سبيل عدل و انصاف قسمت فرمودند ، روزى كه آب در جداول قديمه ارباب‌داران آمد ، يكى از آنها به عرض رسانيد كه :\r\n دشمن آتش‌پرست بادپيما را بگو * خاك بر سر كن كه آب رفته بازآمد به جو « 6 » \r\nو هم در اين سال [ 1295 
  ] : در ارض موات كناره نهر اعظم ، احداث قناتى فرمود كه يك سنگ آسياگردان آب ، داد و آن را به چهارده قسمت فرمود ، چهار قسمت آن را وقف فرموده ، منافع آن را صرف تعمير تكيه زوجه اميرزاده عبد العلى ميرزا ولد ارجمند حضرت معظم اليه و اجرت قرائت قارى قرآن مجيد هر روزه و هر شبه در تكيه مزبوره و اين تكيه در جنب صبوى تكيه خواجه حافظ است و ده قسمت آن را به ده نفر از اعيان شيرازى كه يكى از آنها مؤلف اين فارسنامه ناصرى است مجانا بخشيدند .\r\n اى خدا تو منعمان را دوست دار * در عوض ده هر يكى را صدهزار \r\nو هم در اين سال [ 1295 
  ] : نواب و الا ، احتشام الدوله را براى نظم بنادر و دشتى و دشتستان و گله‌دار و نواحى گرمسيرات ، مأمور فرموده ، نواب معظم اليه ، از بهبهان حركت نموده ، روز هفدهم ماه محرم اين سال وارد بندر بوشهر شدند و چون شيخ مذكور خان كنگانى در شيراز محبوس بود ، عمدة الاعيان حاجى عبد النبى تاجر بوشهرى ، او را واسطه گشته ، از شيراز\r\n\r\n\r\n","description":"","footnote":"\r\n( 1 ) . رئيس جمهور فرانسه در اين هنگام  Mac Mahon  بود .\r\n( 2 ) . برابر با اول ژوئيه 1878 .\r\n( 3 ) . برابر با 25 ژوئيه 1878 .\r\n( 4 ) . برابر با 8 اوت 1878 .\r\n( 5 ) . ( از حومه شيراز دو فرسخ بيشتر ميانه شمال و مغرب شهر شيراز ) . فارسنامه ناصرى ، گفتار دوم .\r\n( 6 ) . امثال و حكم دهخدا ، ص 10 .\r\n","page_name":" 853 ","page_number":869},
  {"content":"\r\n\r\nوارد بوشهر كردند و حكومت بندر كنگان و بندر طاهرى و گاوبندى و نواحى گله‌دار و بلوك اسير و علامردشت را به شيخ مذكور خان عنايت نمودند و نواب و الا احتشام الدوله از دشتستان و دشتى و كنگان و گله‌دار نظمى كامل داده ، عود فرمود و از راه فيروزآباد ، در شهر جمادى اول اين سال [ 1295 
  ] : وارد شيراز شدند و امورات دولتى تمام مملكت فارس ، از فرط اهتمام حضرت اشرف و الا ، حاجى معتمد الدوله دام عمره العالى به احسن وجوه در اين سنه پارس‌ئيل قرين انتظام و اهالى در مهد آسايش از شر ستمكاران آسوده بودند .\r\nو حكومت دشتى و دشتستان و بوشهر در عهدهء مقرب الخاقان حاجى محمد باقر خان ، نواده مرحوم حاجى محمد حسن خان صدر اصفهانى بود .\r\nو چون ايام عاشوراى محرم سال 1296 دررسيد ، اعليحضرت ظل اللهى ادام اللّه عمره و شوكته ، مشغول تعزيه‌دارى و استماع مصائب اهل بيت رسالت ( ع ) شدند .\r\nو عيد نوروز سنه توشقان‌ئيل « 1 » : چون يازده ساعت و سى و نه دقيقه از شب جمعه بيست و هفتم ربيع اول گذشت واقع گرديد و مراسم جشن نوروزى و سلام خاص و عام در پيشگاه حضور همايونى به وجه كمال به عمل آمد و روز بيست و هشتم ماه رجب اين سال كسوفى اتفاق افتاد كه ثلث قرص آفتاب پنهان گرديد و از امورات غريبه آنكه سگى در شيراز به يك شكم پانزده بچه بزائيد و ديگر بچه‌گربه‌اى به سن سه چهار ماهه كه دو دست نداشت و جاى دستهاى آن صاف بود و در وقت حركت از جائى به جائى مىجست .\r\nو در اين سال [ 1296 
  ] : ميرزا على محمد خان قوام الملك شيرازى « 2 » قنات مشهور به ليمك سه فرسخ ميانه شمال و مغرب شيراز را كه سالها منطمس افتاده بود ، در سال گذشته از ملاك آن خريده ، پشته‌هاى انباشته را تنقيه و سنگ‌پشت و منطمسه آن را از نو حفر نموده ، بعد از يك سال آب آن جارى شده ، وارد خارج شهر شيراز گرديد و نيمهء آن را وقف بر اهالى محله لب‌آب شيراز و محله بالاكفت شيراز نمود و جماعتى را به فراوانى آب و گوارائى از مهلكه عطش نجات داده ، خيرات جاريه را مجرى بداشت و اين قنات از دو سنگ آسياب‌گردان ، آب بيشتر دارد و حضرت اشرف و الا حاجى معتمد الدوله دام عمره ، فرزند ارجمند خود ، نواب و الا احتشام الدوله سلطان اويس ميرزا ، را براى نظم نواحى دشتى و دشتستان مأمور فرمود و نواب معظم اليه در نهم ماه صفر « 3 » آن سال از بهبهان حركت نموده ، از طريق ناحيهء ليراوى و گناوه و حياط داود ، روز بيست و نهم اين ماه ، وارد بندر بوشهر شدند و حكومت بندر بوشهر و دشتى و دشتستان ، كما فى السابق در عهدهء مقرب الخاقان ، حاجى محمد باقر خان بود و نواب و الا ، روز سيم ماه ربيع دويم اين سال « 4 » ، از بوشهر حركت كرده ، از راه تنگستان و اهرم وارد قريهء خورموج كه جاى نشيمن محمد خان دشتى است شدند و بعد از نظم ولايتى و وصول ماليات به عزم شيراز در بيست و هفتم ماه ربيع دويم ، از خورموج حركت فرمود و از برازجان و خشت و كازرون گذشته ،\r\n\r\n\r\n","description":"","footnote":"\r\n( 1 ) . برابر با 21 مارس 1879 .\r\n( 2 ) . متولد در سال 1245 ، متوفى در صفر 1301 هجرى ، مدفون در كنار حصار مغربى تكيه حافظيه . ر ك : فارسنامه ناصرى ، گفتار دوم ، بزرگان محله بالاكفت شيراز .\r\n( 3 ) . برابر با 2 فوريه 1879 .\r\n( 4 ) . برابر با 27 مارس 1879 .\r\n","page_name":" 854 ","page_number":870},
  {"content":"\r\n\r\nروز نهم ماه جمادى اول اين سال [ 1296 
  ] « 1 » : وارد شيراز شدند و حكومت لارستان و نواحى سبعه و داراب و ايلات خمسه فارس ، كما فى السابق در عهدهء جناب قوام الملك ميرزا - على محمد خان باقى بود و در شب بيست و چهارم ماه ربيع دويم اين سال خداى قادر متعال از صبيه مرحوم حاجى ملا آقا باباتاجر شيرازى پسرى تمام‌اندام به مؤلف اين فارسنامه ناصرى عنايت فرموده ، او را ميرزا سيد محمد گفتم كه قادر بىزوال طول عمرى به او داده ، اهل سعادتش كناد . « 2 »\r\nو ايالت نواحى فارس در آن سنه [ 1296 
  ] كما فى السابق در عهدهء مردمان كاردان باكفايت باقى بود .\r\nو چون ايام عاشوراى ماه محرم سال 1297 دررسيد ، اعليحضرت شاهنشاهى رسوم تعزيه - دارى خامس آل عبا ( ع ) را مقرر فرمودند .\r\nو عيد نوروز سنه لوىئيل خيريت دليل ، در دو ساعت و نيم از روز هشتم ماه ربيع دويم « 3 » واقع گرديد و مراسم جشن نوروزى و سلام خاص و عام در حضور باهر النور همايونى به عمل آمد و حضرت اشرف و الا حاجى معتمد الدوله دام عمره العالى به قانون سالهاى گذشته ، باز نواب و الا ، احتشام الدوله را براى نظم و وصول ماليات دشتستان و دشتى و بنادر و گله‌دار مأمور فرمودند و نواب معظم اليه روز بيست و هفتم ماه ربيع اول اين سال [ 1297 
  ] « 4 » : از بهبهان حركت فرموده ، از راه ليراوى و گناوه ، روز نهم ماه ربيع دويم اين سال به مصاحبت مؤلف فارسنامه ناصرى وارد بندر بوشهر شدند و روز بيستم اين ماه به عزم تفرج و بازديد جزيره خارك « 5 » كه دوازده فرسخ ميانه شمال و مغرب بوشهر است بر كشتى بخار سوار گشته ، بعد از پنج ساعت وارد شدند و روز ديگر اين بنده مؤلف به دقت تمام اطراف آن جزيره را ملاحظه نمودم ، نزديك پنج ميل درازا و دو ميل پهنا دارد و عمارتى قريب به انهدام از طايفه ولنديز « 6 » در اين جزيره باقى است و خانه‌هاى رعيتى آن نزديك به چهارصد خانه كه بيشتر آنها بىاهل است و چندين گاو ، چاه زراعتى دارد كه آب آنها شيرين و گواراست و هفت رشته قنات كه از جدول تا منبع را از سنگ كوه ، تراشيده‌اند و از هريك به اندازه گاو چاهى آب جارى دارد و اگر آنها را تنقيه كنند چند برابر بيشتر شود و نزديك به پانصد ششصد چاه كه قطر هريك دو ذرع شاه است و در قديم درخت انگور در آنها غرس كرده ، هريكى دويست من بلكه بيشتر غوره و انگور مىداده ، در صحرا و كوه اين جزيره باقى است و درختهاى آنها را قطع كرده ، همه بيفايده ، افتاده است و در اين جزيره گنبدى مرتفع در كمال استحكام و داخل آن وسيع از سنگ‌تراشى و گچ ساخته‌اند و در داخل آن طاقى است كه درى از ميان آن به حجره بازمىشود و سطح زمين اين حجره ، سنگ يكپارچه خداآفرين است و درزى در آن سنگ است كه مشهور است حضرت محمد بن امير المؤمنين -\r\n\r\n\r\n","description":"","footnote":"\r\n( 1 ) . برابر با اول 1879 .\r\n( 2 ) . ر ك : فارسنامه ناصرى ، گفتار دوم ، محلهء سردزك شيراز .\r\n( 3 ) . برابر با 20 يا 21 مارس 1880 .\r\n( 4 ) . برابر با 10 مارس 1880 .\r\n( 5 ) . ر ك : آثار شهرهاى باستانى سواحل و جزاير خليج فارس ، ص 831 .\r\n( 6 ) . مقصود هلنديهاست .\r\n","page_name":" 855 ","page_number":871},
  {"content":"\r\n\r\nعلى ( ع ) « 1 » مشهور به محمد بن حنفيه « 2 » در درز آن سنگ پنهان شده است و بر صفحه پيشانى آن طاق به كاشى معرق به خط سفيد در كاشى كبود نوشته است : بسم اللّه تعالى على ساكن هذا المشهد امير المؤمنين محمد بن امير المؤمنين على عليهما السلام كتبه حسين البخارى فى سنه اربعين و سبعمائه و در ازارهء داخلى اين گنبد به ارتفاع ذرعى ، خشتهاى كوچك كاشى همه مثمن به كار برده‌اند و بركنارهء آن خشتها ، اشعار كتاب ليلى و مجنون فارسى نوشته‌اند و بيشتر آنها ، شكسته و ريخته است و تا روز بيست و هفتم اين ماه در آن جزيره توقف داشتند و هر روزه نواب و الا به مصاحبت اين بنده ، سوار شده ، كوه و صحراى آن جزيره را ملاحظه مىنمودند و در تلال اين جزيره ، دوازده سر آهو ديديم و كبك و تيهو و كبوتر و هدهد و انواع طيور وفور داشت و جانور درنده مانند پلنگ و گرگ و شغال و روباه ، هيچ ندارد و سگ در آن جزيره نديديم و چون سؤال كرديم اهل آن گفتند هر سگى بياوريم بعد از دو سه ماه تابستان لامحاله ديوانه مىشود .\r\nو روز بيست و هفتم « 3 » ، باز بر كشتى بخار نشسته ، بعد از پنج ساعت وارد بندر بوشهر شديم و چون به شيخ مذكور خان كنگانى كه سالها به خودسرى حركت مىنمود و نواب اشرف و الا ، احتشام الدوله چنان كه نگاشته گرديد ، او را مأخوذ داشته به شيرازش رسانيد و در سال نود و پنج به توسط حاجى عبد النبى تاجر بوشهرى باز حاكم بندر كنگان و گله‌دار و نواحى گرديد در سال اول به قاعده رفتار نمود و در سال نود و شش به حصانت قلعه قلات سرخ كه شرح آن در ذيل عنوان قلعه‌هاى كوهى فارس بيايد ، مغرور گشته ، از اداى ماليات و نظم نواحى ، تقاعد نموده ، اموال و عيال خود را به قلعه قلات سرخ « 4 » برده ، متحصن گرديد و نواب اشرف و الا ، احتشام - الدوله ، از بندر بوشهر ، محمد ابراهيم بيگ را كه از نوكرهاى آزموده قديمى نواب و الا بود ، با چهارصد نفر سواره و پياده چريك به سركردگى خداكرم خان بويراحمدى كوه‌گيلوئى و چهارصد نفر سرباز و دو ارابه توپ براى فتح قلعه قلات سرخ و گرفتارى شيخ مذكور خان مأمور فرموده ، روانه مقصدش داشته ، در بندر بوشهر در انتظار خبر نشستند و چون خبر فتح رسيد ، روز نهم ماه جمادى دويم « 5 » اين سال از بوشهر حركت كرده ، از راه برازجان و خشت ، وارد كازرون گرديدند و محمد ابراهيم بيگ بعد از ورود به دامنه قلعه قلات سرخ به چند روز فاصله قلعه را طوعا او كرها گشود و شيخ مذكور خان را گرفته ، مغلولا از طريق دشتى و دشتستان و خشت و كازرون به اردوى نواب و الا ، احتشام الدوله ، ملحق گردانيد و نواب و الا روز بيست و دويم اين ماه وارد شيراز شدند و در همان روز به فرمايش حضرت اشرف و الا ، حاجى معتمد الدوله ، شيخ مذكور خان را به دار كشيده به سياست رسانيدند و چون اين خبر به دار الخلافه طهران رسيد ، امناى دولت جاويد - عدت ، به پاداش آن خدمت محمد ابراهيم بيگ را به منصب سرهنگى خارج از فوج و لقب خانى سرافراز فرموده او را محمد ابراهيم خان سرهنگ گفتند و حكومت نواحى كنگان و گله‌دار و گاو -\r\n\r\n\r\n","description":"","footnote":"\r\n( 1 ) . در متن : ( است مشهور ) .\r\n( 2 ) . ر ك : آثار شهرهاى باستانى سواحل و جزاير خليج فارس ، ص 872 : ( بىشبهه ضريح مزبور متعلق به محمد بن حنفيه نيست ) .\r\n( 3 ) . برابر با 7 آوريل 1880 .\r\n( 4 ) . ر ك : فارسنامه ناصرى ، گفتار دوم ، قلعه‌هاى كوهى مملكت فارس .\r\n( 5 ) . برابر با 19 مه 1880 .\r\n","page_name":" 856 ","page_number":872},
  {"content":"\r\n\r\nبندى را به محمد ابراهيم خان سرهنگ ارزانى داشتند . و موكب مسعود شاهنشاهى روز هيجدهم ماه رجب « 1 » اين سال تشريف‌فرماى ساحات ييلاقيه مازندران شدند و روز بيست و پنجم ماه شعبان اين سال [ 1297 
  ] « 2 » : عود به ييلاقات طهران فرمودند .\r\nو چون ايام عاشورا [ ى 
  ] محرم سال 1298 : دررسيد ، اعليحضرت ظل اللهى تعزيه‌دارى اهل بيت عصمت را به وجه احسن به پايان رسانيدند و تمام نواحى فارس در آن سنه از موغستان عباسى تا ناحيهء بهمنى كوه‌گيلويه و از خيرآباد نيريز تا بندر بوشهر در اعلىدرجه امنيت و اهالى اين مملكت از شر ستمكاران ، آسوده به دعاى دوام عمر و دولت و سلطنت اعليحضرت قوى - شوكت شاهنشاهى خلد اللّه ملكه مشغول بودند .\r\nو عيد نوروز سنه ئيلان‌ئيل خيريت دليل « 3 » بعد از گذشتن هشت ساعت و هفده دقيقه از طلوع آفتاب روز نوزدهم ماه ربيع دويم اتفاق افتاد و مراسم جشن نوروزى را در پيشگاه حضور اعليحضرت همايونى به پايان رسانيد و از روز بيستم اين ماه حضرت اشرف و الا حاجى معتمد الدوله دام عمره العالى احضار به دار الخلافه طهران گشته ، چند روزى در انتظار ورود نواب و الا ، احتشام - الدوله از بندر بوشهر توقف فرموده و بعد از ورود نواب معظم اليه در روز پنجم از ماه جمادى - الثانيه « 4 » ، از شيراز حركت فرموده ، روز چهاردهم ماه رجب « 5 » به سلامتى وارد طهران شدند و چون حضرت معظم اليه در مدت پنج ساله فرمان‌روائى فارس هر روزه ، رسمى مطلوب مىگذاشت ، قاعدهء نامرغوب را منسوخ مىداشت و ترتيبى تازه و مرمتى بىاندازه دربارهء اهالى آن مىفرمود ، پس لازم آمد كه آنچه را در خاطر فاتر مانده است زينت فارسنامه ناصرى كنم تا تبصره خوانندگان و تذكرهء شنوندگان گردد .\r\nو بالجمله روز بعد از ورود به شيراز در مجلس حكومتى نشستند و بعد از « 6 » ازدحام خاص و عام اهل سلام فرمودند : مردمان راستگو و يكرو را دوست مىدارم و مرد دروغزن و دورويه را دشمن . كه فرموده‌اند الكذب رأس كل خطيئة و النفاق اصل كل بليه ، پس مرد نويسنده‌اى را عريضه‌نگار قرار دادند كه عرايض دادخواهان را به اختصار نگاشته ، هر نسخه‌اى را ده شاهى كه معادل نيم مثقال نقره است به اجرت ستاند ، پس دربان و قاپچى را خواسته فرمودند ، احدى را منع از آمدن به حضور نكنيد و چون عريضه به خط عريضه‌نگار بياورد به توسط ايشك آقاسى حاضر گشته ، بعد از ملاحظه عريضه جواب او را در حاشيه مرقوم داريم پس اجزاى ديوانخانه عدليه شيراز را حاضر نموده ، مقرب الخاقان امير الامراء حاجى محمد هاشم خان نورى امير ديوانخانه را مخاطب ساخته فرمودند چون رجوع امرى به ديوانخانه شود بيغرض و مرض اگر مطلب به وضوح پيوسته است ، در عصر همان روز سند مدعى و مدعى عليه و دليل حقيقت را معروض داشته ، حكم ديوانخانه صادر كرده در كنار حكم دستخط صحيح است مىنويسم و\r\n\r\n\r\n","description":"","footnote":"\r\n( 1 ) . برابر با 26 ژوئن 1880 .\r\n( 2 ) . برابر با 2 اوت 1880 .\r\n( 3 ) . برابر با 21 مارس 1881 .\r\n( 4 ) . برابر با 5 مه 1881 .\r\n( 5 ) . برابر با 12 ژوئن 1881 .\r\n( 6 ) . در متن : ( و ازدحام ) .\r\n","page_name":" 857 ","page_number":873},
  {"content":"\r\n\r\nده‌يك از مدعى به را به حكم عرب‌شاهى مىستانيم و در ميانه قسمت مىكنيم و اگر خفائى در اصل مطلب باشد به قيد التزام از جانبين ، رجوع به حاكم شرع مرضى الطرفين نموده ، حكم شرعى را مجرى بداريد و اگر خسارتى از دروغگو به راستگو وارد آيد بايد دروغگو از عهده برآيد و روز ديگر عسس و پاسبانان شهر شيراز را بخواستند و فرمودند اگر از عهدهء لوازم آن برمىآئيد خلعت خود را گرفته مواظب شغل خود باشيد و اگر دزدى در شهر اتفاق بيفتد ، بعد از ده روز مهلت بايد يا دزد يا تاوان و غرامت مال دزديده را از خود بدهيد و چون اجرا و مواجب جماعت عسس كافى در معاش آنها نبود ، تا چه جاى غرامت ، مواجب آنها را به اندازه مقرر فرمودند و روز ديگر تفتيش از حال نوكرهاى ديوانى از جماعت توپچى و سوار و سرباز و جيره و مواجب و عليق آنها فرموده ، التزام درستكارى را از لشكرنويس و صاحب‌منصبان گرفتند ، پس براى بلوكات و ايلات عامل و ضابط درستكار ، مشخص فرموده ، التزام ماليات و نظم و رعيت‌دارى را از آنها گرفته ، پس براى محافظت طرق و شوارع از شر دزد و راهزن ، هر راهى را به چندين نفر تفنگچى سپرده ، مواجبى لايق براى آنها معين فرمود و التزام تاوان و غرامت اموال مسروقه مترددين را از آنها گرفته ، ضبط نمودند و چون از ورود به خاك فارس از مردمان بيغرض ، تحقيق و تفتيش اشرار ستمكار و دزدهاى راهزن فرموده ، آنها را به اسم و رسم در كتابچه به خط شريف ثبت و ضبط فرموده بودند ، بعد از تعيين حاكم براى بلوكات و ايلات شرط عمده را گرفتارى دزد و مردمان شرير مقرر مىفرمود و هر كس دزد يا شريرى را به دست مىآورد او را به انعام و خلعت مفتخر مىداشتند و چون مقصر را به حضور مىآوردند ، بعد از تحقيق تقصير ، شفاعت احدى دربارهء او پذيرفته نبود و به اندازهء خيانت به سياست مىرسيد و به اندك زمانى نام دزدى و دروغ و تهمت و ستمكارى از فارس برخاسته گرديد و حقوق چندين سالهء مردمان مظلوم را ، از ستمكاران بازگرفته ، در هر هفته چهار روز از طلوع آفتاب تا وقت ناهار با كمر بسته در مجلس حكومت نشسته ، كارهاى دولتى و رعيتى را به دقت تمام اصلاح مىفرمود و هرگز كار امروز را به فردا نينداخت كه فردا را نيز كارى بود و كارها را چنان آسان فرمود كه هر كس در هر وقت از شب و روز مىخواست بىواسطه ، حال خود را شفاها به عرض رساند براى آنكه تا روز بود دربان و مانع نبود و چون شب مىشد پرى جان نام كردستانى كه پيره‌زنى بازيافته و كم‌خواب بود ، بر در اندران خانه منزل داشت ، هر واقعه ، در هر وقت از شب در شيراز اتفاق مىافتاد فورا به عرض حضرت و الا رسانيده ، اصلاح مىفرمود و سه ساعت به غروب مانده در عمارت ديگر تشريف داشته ، عموم علما و طلاب و مردمان با كمال حاضر گشته به گفتگوى علمى مىگذرانيدند و در بيشتر از علوم رسميه ، فايق بر بيشتر از علماى معاصر خود بودند [ و 
  ] يد طولاى حضرت معظم اليه در علوم رياضى از قبيل حساب و هندسه و هيئت و نجوم و علم اكر و اسطرلاب و از علوم ادبيه مانند لغت و نحو و صرف و اشتقاق و علم معانى و بيان و بديع و تفسير و تأويل از علماى راسخين درازتر بود ، اگر مسأله‌اى را مىفرمود بىحجت و دليل نبود ، اقوال مختلفه را با دلائل صحت و فساد ادا مىنمود [ و 
  ] هيچ مطلبى را به اجمال نمىگذرانيد ، هر دانشمندى به حضور حضرت و الا رسيد ، از خرمن فضائلش خوشه‌اى و از سفره كمالاتش توشه‌اى برگرفت ، جناب محامد نصاب حاجى شيخ يحيى امام جمعه شيراز كه جامع مجموعهء علوم است كرارا بر منبر فرموده است : هر وقت خدمت حضرت و الا حاجى معتمد الدوله\r\n\r\n","description":"","footnote":"","page_name":" 858 ","page_number":874},
  {"content":"\r\n\r\nرفتم بىبهره از مطلب علمى بازنگشتم چنان كه وقتى در حضور من از ساير حاضرين سؤال فرمودند كه كلمه « هبوا » را در شعر حضرت خواجه حافظ ( عليه الرحمه ) :\r\n در حلقهء گل و مل خوش خواند دوش بلبل * هات الصبوح هبوا يا ايها السكارى \r\nچه خوانده‌ايد ؟ بعضى گفتند به ياء دو نقطه زير تشديدى است يعنى مهيا و آماده باشيد و جماعتى گفتند به حاء حطى و ياء دو نقطه زير تشديدى است يعنى بيائيد و اقبال كنيد و حضرت و الا فرمودند هيچيك نيست بلكه به هاء هوز و باء يك نقطهء مشدد ، فعل امر از هب يهب است به معنى استيقظ يعنى بيدار و باهوش باشيد .\r\nو چون نوشته‌اى از اهل علم به حضرت و الا مىرسيد ، ملاحظه خوبى و بدى خط را مىنمودند ، پس ثانيا رجوع فرموده غلط املائى آن را مدلل داشته در برابر هر غلطى كتابى اگرچه تصريف يا امثله بود از صاحب خط به غرامت مىگرفتند و بعد از سه چهار ماه ، تصحيف - نويسى از علماى شيراز ديده نشد و حضرت معظم اليه حتى المقدور كارهاى حكومتى را بر طبق شريعت مطهره ، مىپرداختند . روزى مردى نوشته‌اى از جناب ميرزا محمد حسن لاريجانى كه در عداد علماى شيراز بود ، بياورد و بعد از ملاحظه معلوم شد كه پدر اين مرد ، باغى را به او بخشيده و بعد از مدتى همان باغ را به تاجرى فروخته است و اين مرد در خدمت ميرزا محمد حسن ، حقيقت خود را ثابت نموده است ، پس به فرمايش حضرت و الا ، مرد تاجر و پدر مرد مدعى را حاضر كرده ، فرمودند بايد مرد تاجر به حكم شرع ، باغ را واگذارد و كارگزاران دولتى غرامت قيمت حاليهء باغ را كه دوبرابر از سابق است از فروشنده باغ گرفته به تاجر دهند و دست مرد فروشنده كه باغ را به دزدى فروخته است به حكم دولتى ببرند كه دزدى ملك بدتر از راهزنى است و چون دعاوى مبهمه را رجوع به حاكم شرع مرضى الطرفين مىفرمود و كار به قسم مىرسيد ، علماى حاليهء شيراز احتياط نموده ، صيغه قسم را القا نمىفرمودند و دعاوى مردم به اختلال باقى بود ، لهذا جناب حاجى ملا آقا بزرگ پيش‌نماز كه مردى مسأله‌دان از زمرهء علماى شيراز بود ، براى القاء صيغه قسم معين فرمودند و مهرى مربع بزرگ به خط جلى حكاكى كرده ، براى سجل قسم‌نامه ، به جناب معزى اليه سپردند و تاكنون كه سال 1305 رسيده است ، مهر جناب حاجى ملا آقا بزرگ در قسم‌نامه‌ها ، در ديوان‌خانه عدليه مطاع است . روزى مستى را بياوردند ، فرمود شراب خوردى ، چرا از خانه درآمدى كه گفته‌اند :\r\n « سر بنه آنجا كه باده خورده‌اى » \r\n« 1 » در جواب بگفت در خانه دوستى مهمان بودم ، چون پاسى از شب گذشت مهماندار مرا از خانه اخراج نموده ، گرفتار عسس شدم ، پس مهماندار را حاضر نموده ، فرمودند چرا احترام از مهمان عزيز نداشتى ، در جواب گفت ، عيال مرا به چشم بد نگاه نمود ، فرمودند از لوازم مستى خيانت چشم است ، پس بفرمود كه تازيانه مهماندار را دوبرابر تازيانه مهمان زدند و حضرت و الا هرگز سائلى را محروم نداشت ، در دو سه سالهء آخر حكومت ، بخششهاى پنهانى خود را كه به مردمان عزيز فقير مىرسانيد از پانزده‌هزار تومان مىگذشت و بخشش ظاهرى كه به اسم مواجب و وظيفه و مستمرى به ارباب استحقاق عنايت\r\n\r\n\r\n","description":"","footnote":"\r\n( 1 ) . مصراعى از بيتى از مولوى است :\r\n بشنو الفاظ حكيم پرده‌اى * سر بنه آنجا كه باده خورده‌اى \r\n( دفتر اول مثنوى )\r\n","page_name":" 859 ","page_number":875},
  {"content":"\r\n\r\nمىفرمود به همين اندازه يا بيشتر بود .\r\nاگر مرد محترمى ناخوش بسترى مىشد ، هر روزه ، گماشته به احوالپرسى مىفرستادند ، اگر محتاج بود ، مخارج دوا و غذا و حق طبيب را براى او مىدادند و اگر وفات مىيافت ، خرج كفن و دفن و تدارك و ختم و آب و آش سه روزهء اول را عنايت مىفرمود بلكه قيمت سنگ لوح مزار را هم مىدادند .\r\nدر هر مجلس مكارم و محاسن اخلاق را به حاضرين القا نموده ، مىفرمودند : حكام سابق فارس خود را مأمور به اخذ ماليات ديوانى مىدانستند و بس و من مأمورم كه به علاوه مردم را مجبورا به اخلاق حسنه رسانم .\r\nدر سال 1295 در فارس ، باران كم باريد و نرخ مأكولات زياد گرديد و فقراى شهرى تظلم نمودند و حضرت و الا رزقه اللّه بنعمته ، اعيان شيراز را حاضر نموده ، فرمودند : صاحب شريعت مسلمانى على واضعها الصلاة و السلام ، امت خود را مأمور به مواساة فرموده است يعنى مردمان دارنده از مال خواسته خود ، بينوايان را دستگيرى كنند و مىدانيد كه قيمت غله بالا رفته و فرياد گرسنگى بازاريان بلند گشته و چهار ماه به وقت حصاد باقى است ، بايد مقدار خوراك اهل اين شهر را معين كنيم و غله انبارداران را بدانيم و نرخى براى نان بگذاريم كه فقرا بتوانند از عهده برآيند ، پس صورت مقدار غله انبارهاى شيراز را بخواست و التزام‌نامه گرفتند كه هر كس صورت را به راستى ندهد ، تمام انبار او به هدر باشد و بعد از تحقيق معلوم كردند كه تمام غله انبارهاى شيراز نزديك به يك كرور و چهارصدهزار من به وزن شيراز و خوارك اهل شهر در هر روزى ميانه هفت‌هزار من و هشت‌هزار من نان مىشود و نزديك به سيصدهزار من غله از اين انبارها جنس انبار ديوانى كه خاصه حضرت والاست بود ، پس بفرمود كه يك من نان گندم را كه نهصد دينار قيمت داشت ، جماعت خباز از قرار يك من ششصد دينار از غله ديوانى بفروشند و انبارداران خود دانند و انصاف و جماعت انبارداران هم تأسى نموده ، گندم را به آن قرار ، روز به - روز تا آخر سال فروختند و به اين حسن تدبير چندين هزار نفر را  أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ  « 1 » فجزاه اللّه خيرا .\r\nو از سال دويم حكومت در اول هر سال جماعت آجرپز و دوس « 2 » پز و گچ‌پز را حاضر فرموده اندازهء قالب آجر و دوسه را معين نموده ، مخارج هزار آجر و هزار دوس و هزار من گچ را به تخمين سنجيده ، حقى براى استاد مقرر مىفرمود و قدغن مىنمود كه دينارى زياده از برآورد نفروشند .\r\nو از سال ورود به فارس در تفتيش حال عموم اهالى شيراز و بلوكات برآمده ، خصائل و رذائل هر كس را چنان دانستند كه اقوام و عشايرش ندانستند و هر روزه خبرى تازه از مردمان شهرى مىفرمود كه محتسب و كلانتر را خبر نبود [ و 
  ] كار به جائى رسيد كه آواز كسى به خشونت برنخاست ، اگر ميانه زن و شوهر گفتگو به خشونت مىرسيد ، روز ديگر در معرض مؤاخذه بودند و اين اطلاعات براى آن بود كه هر كس خبرى مقرون به صدق به واسطه يا بيواسطه به عرض مىرسانيد به انعامى مخصوص مىرسيد ، عيال اهل شيراز را به اسم و رسم مىشناخت . روزى دو\r\n\r\n\r\n","description":"","footnote":"\r\n( 1 ) . قسمتى از آيهء 3 ، سوره قريش : به آنها هنگام گرسنگى طعام داد و از ترس و خطر ايشان را ايمن داشت .\r\n( 2 ) . حلقه‌هاى سفالى بزرگ كه در چاهها و قنوات مورد استفاده قرار مىگيرد .\r\n","page_name":" 860 ","page_number":876},
  {"content":"\r\n\r\nنفر طفل گردوباز از يكديگر تظلم نمودند و معلوم گرديد كه بزرگتر ستم كرده است ، هزار دانه گردو به ستم‌رسيده انعام فرمود و گوش طفل ستمكار را پيچيده تا به گريه رسيد .\r\nروزى مردى را مانند جنازه بر چهارچوب بسته ، به حضور آوردند كه فلان كس اين مرد را به اندازه‌اى زده است كه از حس و حركت افتاده ، قريب به موت است ، چون آن كس را حاضر نمودند در جواب گفت : مطالبه طلب داشتم كه او را به اين حالت به حضور مبارك آورده‌اند ، پس حضرت و الا پرسش از نبض و رخسارهء او فرمود و معلوم گرديد كه هر دو به جاى خود است و حضرت معظم اليه نزديك به دو ساعت از حال او تغافل فرموده ، بر آفتاب تابستان بماند و هيچ جنبشى ننمود ، پس در پنهانى بفرمود ، جامى را شربت آبليموى پر از برف كرده به حوالى دهان و بينى او بردند ، چون بوى آبليمو و سردى برف را شنيد ، از شدت گرمى و عطش بىاختيار جام شربت را نوشيده ، برپا ايستاد و حضرت و الا حكم فرمودند تا وجه دين طلبكار را از او گرفته ، رسانيدند .\r\nروزى فرمودند : در جائى نام مسجد طاهريه شيراز را ديدم ، كسى جوابى نداد ، پس بفرمود تا از مردمان سالخورده جويا شويد ، بعد از چند روز معين شد كه آن مسجد را حاجى - ميرزا محمد على خادم‌باشى مسجد وكيل ، بعد از انهدام اراضى آن را اصطبل نموده است ، پس در ثبوت آن چند نفر معمار روانه فرموده ، شالده و بنيان كهنه مسجد را جستند و اصطبل را خراب كرده ، نزديك به پانصد تومان از وجه حلال در احداث مسجد صرف فرمود [ و 
  ] احياى مراسم مسلمانى نمود و اين مسجد طاهرى در جنب قبلى مسجد جامع عتيق شيراز است . « 1 »\r\nو از مآثر آن حضرت و الا ، احداث عمارت قصرمانند در صحن مقدس حضرت كاظمين ( ع ) است كه زبان و بنان از توصيف آن عاجز است ، از قرار شهرت نزديك به دويست‌هزار تومان رواج ايران به خرج آن عمارت ، محض شعار اسلام صرف فرموده است .\r\nو از مآثر علميه آن حضرت و الا ، كتاب كنز الحساب كه شرحى است بر خلاصه حساب شيخ بهاء الدين عاملى ( رحمة اللّه عليه ) در ماه رجب سال 1256 به انجام رسيده است و كتاب جام‌جم كه در زبان « 2 » عرب و عجم ، در علم جغرافيا ، مانندى ندارد چنان كه چندين صد نسخه از آن كتاب به زيور طبع درآمده ، مشهور آفاق گشته است ، در سال 1270 كه لفظ « تاريخ جهان » تاريخ اوست ، شروع در تأليف آن فرموده است و در سال 1272 كه « احوال كره ارض » تاريخ اوست [ به 
  ] انجام رسيده است و كتاب قمقام است كه در مصائب اهل بيت نبوت طاهره مخصوصا ، مصيبت حضرت خامس آل عبا ، ابا عبد اللّه الحسين ( ع ) تاكنون در اين باب كتابى مانندش تأليف نگشته ، احاديث مجعوله را كه عقول سليمه از قبول آنها ممتنع است ذكرى نفرموده ، بلكه همان روايت متقدمين را مندرج فرموده است و بس .\r\nو تاريخ انجام اين كتاب بيست و پنجم ذىحجه سال 1304 هجرى است و چندين صد مجلد از آن ، از حليهء طبع درآمده ، دستور العمل ذاكرين گشته است و قمقام به معنى امر بزرگ و دريا باشد .\r\n\r\n\r\n","description":"","footnote":"\r\n( 1 ) . براى اطلاع بيشتر رجوع شود به كتاب مسجد جامع عتيق شيراز ، از مرحوم على نقى بهروزى ، 1349 ، شيراز ، فرهنگ و هنر .\r\n( 2 ) . در متن : ( زمان ) .\r\n","page_name":" 861 ","page_number":877},
  {"content":"\r\n\r\nو از مؤلفات آن حضرت و الا ، كتاب روزنامه سفر مدينة السلام و بيت اللّه الحرام است كه از روز حركت از دار الخلافه طهران ، واردات هر روزه و هر شبه را تا روز معاودت به دار الخلافه طهران در آن كتاب مرقوم فرموده است و روز حركت از طهران را روز سلخ شهر رجب سال 1292 هجرى نوشته‌اند و روز ورود را دويم ربيع دويم سال 93 [ 12 
  ] فرموده‌اند ، از شهر طهران و رشت و باكوبه و تفليس و طرابوزن « 1 » و اسلامبول و ازمير و اسكندريه و بندر سويس « 2 » و بندر ينبع « 3 » گذشته ، به مدينهء طيبه و مكه معظمه ، مشرف گشته ، از جده و پورت سعيد و بيروت و اسلامبول و طرابوزن و تفليس و باكوبه و رشت ، وارد دار الخلافه طهران شدند و بالجمله حضرت اشرف معظم از بدوسن تميز تاكنون كه سنين عمرش از هفتاد گذشته ، بارك اللّه - تعالى فى عمره ، زمان زندگانى را به هدر نداده ، چنان كه در مبادى كتاب جام‌جم فرموده است يك‌چند محارست ثغر و عسكر بود ، اكنون ممارست سفر و دفتر است . يك عهد صفايح بيض به كار بود اين زمان صحايف سود در كار است وقتى بايد ملاعب اسنه شد ، گاهى مراقب كتاب و سنه ، ايامى به رفع خصومت بر مسند حكمرانى بايد نشست و هنگامى بايد در خلوت را به روى آشنا و بيگانه بست ، حاصل مسند و ديوان ، آسايش عباد است و آرامش بلاد و نفع خلوت و ايوان ، استفاده و افادهء معرفت است و استفاضه و افاضت مكرمت كه در هر دو حالت بدكيشان تيره‌روزند و خيرانديشان خجسته و فيروز ، كمال آموختن به از مال اندوختن ؛ خزينه مال را مخافت است و هزينهء كمال را چه آفت .\r\nو حضرت و الا حاجى فرهاد ميرزا معتمد الدوله ادام اللّه بقاه را علاوه بر كمالات علميه و عمليه و تهذيب اخلاق و تدبير منزل و سياست مدن و قانون ايالت و اجراى سياست ، طبعى موزون و در شناختن اشعار عربى و فارسى دستش بلند است و گاهى براى آزمايش طبع شعرى فرموده‌اند ، از آن جمله در مدح شاهنشاه مغفور محمد شاه ، البسه اللّه حلل النور كه برادر والاگهر حضرت والاست عرض نموده است :\r\n بنشين و بنشان نگار چين را * بستان آن آب آتشين را\r\nآشفته‌روى چون بهشتم * بگذار حديث حور و عين را\r\nبر لاله گرفته نافهء مشك * در سبزه نهفته ياسمين را\r\nبنشين و بزن نواى بربط * برخيز و بيار ساتگين را\r\nمى دركش و نغمه‌ها برانگيز * مدحت خوان شاه راستين را\r\nتا نحل براندازدم دم * نوشينهء مهر و زهر كين را\r\nدر كام عدوى ريمنش باد * خاصيت زهر انگبين را \r\nو باز فرموده است :\r\n يار من گفت كه سيمين‌بدنم * عاشق و شيفتهء خويشتنم\r\nعنبرين زلفم و مشكين‌خالم * ياسمين‌چهره و نسرين ذقنم « 4 » \r\n\r\n\r\n","description":"","footnote":"\r\n( 1 ) . در متن : ( طرابذون ) . طرابوزان ولايتى است در بخش آسيائى تركيه .\r\n( 2 ) . همان بندر سوئز است :  Sues \r\n( 3 ) .  Yamboc  . ينبع ، شهرى در حجاز در ساحل بحر احمر .\r\n( 4 ) . در متن : ( زقن ) .\r\n","page_name":" 862 ","page_number":878},
  {"content":"\r\n\r\n طره‌اش گفت من از كشور زنگ * لشكرانگيز به ملك ختنم\r\nگاه دامم كه فريبنده‌دلم * گاه مارم كه گزاينده‌تنم\r\nافعيم ، ز آن تن مردم بگزم * كژدمم ، ز آن دل عاشق بزنم\r\nنرگسش گفت كه من نيز ز فكر * با دوصد حيله و دستان و فنم\r\nگاه جادو وش و آهوروشم * گاه شيرافكن و لشكرشكنم\r\nگاه چون ترك ، كمانكش ز مژه * قدر اندازم و ناوك فكنم\r\nچهره‌اش گفت كه چون جلوه كنم * در ضيا ، همسر ماه زمنم\r\nگاه بشكفته‌تر از گلزارم « 1 » * گاه پاكيزه‌تر از ياسمنم\r\nگاه چون مهر جهان‌افروزم * گاه چون مشعلهء انجمنم\r\nقامتش گفت كه چون بخرامم * در روش راست چو سرو چمنم\r\nلب چو بشنيد همى گفت به طنز * من چو گنجينهء در عدنم\r\nگرچه مرجانم ، ليكن ز فسون * هست در شكر مصرى وطنم \r\n اى تخت ببال هان كه جمشيد رسيد * اى غم بگذر كه عيش جاويد رسيد\r\nبفكن سپر اى تيره‌شب از كبر و غرور * كاينك سحر است و تيغ خورشيد رسيد \r\nمع القصه ، در مدت پنج سال ايالت و فرمانفرمائى دويمين حضرت و الا حاجى فرهاد ميرزا - معتمد الدوله ادام اللّه عمره ، اهالى مملكت فارس را تربيت فرمود و اخلاق رذيله را از ميان برداشت [ و 
  ] اخلاق حسنه را به جاى آنها گذاشت ، تمام مردمان بقاى عمر و دوام ايالت او را از حضرت قادر متعال مسئلت داشتند و چون به عزم دار الخلافه طهران در روز پنجم ماه جمادى - دويم « 2 » اين سال از شيراز نهضت فرمود ، عموم اهل شيراز مأموم و امام و خاص و عام به عنوان مشايعت بيشتر از ازدحام استقبال ، مجالس و كاروانسرا [ و 
  ] مدارس و بازارها را بسته ، از شهر شيراز درآمده ، سوار و پياده ، در ركاب ظفر انتساب آن شاهزاده عاقل عادل باذل روانه گشتند ، چون به تپهء سلام كه تل كوچكى از سنگ خرد و درشت بر روى يكديگر ريخته است به اندازه يك ميل و نيم در جانب صبوى شيراز رسيدند ، حضرت و الا پياده گشته ، روى به جانب قبله داشته ، خطبه عربى ، مشعر بر وداع به فصاحت تمام خوانده ، با تمامت مشايعين خداحافظ [ ى 
  ] فرموده ، رخصت انصراف داده ، بر كالسكه سوار گشته تشريف بردند و جماعت مشايع با چشم گريان آيهء كريمه  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 3 » خوانده ، مىگفتند :\r\n آن سفر كرده كه صد قافله دل همره اوست * هر كجا رفت خدايا به سلامت دارش « 4 » \r\nو روز بيستم ماه ربيع دويم اين سال [ 1298 
  ] « 5 » : ايالت فرمانروائى مملكت فارس ،\r\n\r\n\r\n","description":"","footnote":"\r\n( 1 ) . در متن : ( گلذار ) .\r\n( 2 ) . برابر با 5 مه 1881 .\r\n( 3 ) . آيه 85 ، سورهء قصص : يقين دان كه آن خدائى كه احكام قرآن را بر تو فرض گردانيد البته ترا به جايگاه خود باز - گرداند .\r\n( 4 ) . از حافظ است در غزلى به مطلع :\r\n فكر بلبل همه آن است كه گل شد يارش * گل در انديشه كه چون عشوه كند در كارش \r\n( 5 ) . برابر با 22 مارس 1881 .\r\n","page_name":" 863 ","page_number":879},
  {"content":"\r\n\r\nضميمه ايالتهاى ممالك محروسه اصفهان و بروجرد و خوانسار و عراق عجم و عربستان ايران و كرمانشاهان و گلپايگان و كردستان و يزد گشته ، به حضرت اسعد امجد اكرم اعظم اشرف و الا شاهنشاه‌زاده معظم سلطان مسعود ميرزا ظل السلطان دامت عزته و قويت شوكته و زادت ايالته عنايت و شفقت گرديد و حضرت اسعد معظم اليه ، فرمانفرمائى مملكت فارس را به ولد ارجمند سعادتمند كامگار خود حضرت سلطان حسين ميرزا جلال الدوله ، دام اجلاله ، ارزانى داشته ، وزارت و پيشكارى را به جنانب جلالت‌مآب اجل اكرم ميرزا فتح على خان صاحبديوان شيرازى خلف الصدق غفران‌مآب حاجى قوام الملك واگذار فرمود و به حكم تلگرافى جناب ميرزا على محمد خان قوام الملك برادر كهتر صاحبديوان كه از تربيت‌يافتگان حضرت و الا ، حاجى معتمد الدوله بود و مراتب كفايت و كاردانى او به معرفى حضرت معظم اليه در پيشگاه مبارك حضور باهر النور همايونى جلوه نموده بود ، نابب الحكومه فارس فرمودند و چون پنج على بيگ از طايفه ابو الوردى اينالو ، در سالهاى پيش از حكومت حضرت اشرف و الا حاجى معتمد الدوله دام عمره ، چندين خانوار از ايلات متفرقه را فراهم آورده ، در نواحى جهرم و قير و كارزين و خفر و صيمكان ، راهزنى قوافل و بىاعتدالى در بلوكات مىنمود ، و بعد از تشريف‌فرمائى حضرت معظم اليه ، چون كارها را ديگرگونه ديد ، بىآنكه خلافى كند خود و برادرانش پناه به اصطبل ايالت آورده ، ميرآخور را شفيع نموده ، التزام - نامه درستكارى را سپرده ، مدت پنج سال به پيله‌ورى و معامله و زراعتكارى ، معيشت خود و اتباعش را گذرانيد و چون تغييرى در حكومت فارس شد ، جناب قوام الملك به مآل‌انديشى در خيال قلع و قمع پنج على بيگ افتاده ، در وقتى كه خانوارهاى او در نزديكى پل فسا ، سه فرسخ ميانه جنوب و مشرق شيراز بودند ، جماعتى سواره و پياده را مأمور نموده ، در شب دوازدهم ماه جمادى اول « 1 » اين سال ، خانه‌هاى او را محاصره كردند و پنج على بيگ گريخته ، پناه به آستانه مبارك حضرت شاهچراغ برد و بعد از سه چهار روزى او را اطمينان داده ، عود به منزل خود نمود .\r\nدر اواخر ماه رجب آن سال [ 1298 
  ] : موكب حكومت حضرت اشرف و الا ، سلطان - حسين ميرزا جلال الدوله دام مجده و وزارت جناب جلالت‌مآب صاحبديوان وارد شيراز گشته ، بر مسند عزت نشستند و حكومت لارستان و نواحى سبعه و داراب و ايلات خمسه ، كماكان به ضميمه بلوك فسا به جناب قوام الملك دادند و عاملى و ضابطى دشتى و دشتستان و ايالت بندر بوشهر را به مقرب الخاقان ميرزا محمد مستوفى نظام ، واگذاشتند و ايالت كوه‌گيلويه و بندرعباس به جناب حاجى نصير الملك عنايت گرديد و جناب جلالت‌مآب صاحبديوان چون مواجب ده نفر كدخدايان محلات شيراز را ملاحظه نمود كه هريك نفر دوازده تومان بود براى هريك پنجاه تومان مواجب مقرر فرموده ، در دفتر ديوانى فارس ثبت نمودند كه همه ساله در حق آنها مقرر و مجرى باشد .\r\nو چون محرم سال 1299 دررسيد ، اعليحضرت قوىشوكت شهريار معدلت شعار شاهنشاه ناصر الدين شاه قاجار ابقاه اللّه تعالى ايام عاشورا را به تعزيه‌دارى و سوگوارى بر اهل بيت طاهرين ( ع ) گذرانيدند .\r\nو در همين ماه به حكم تلگرافى از حضرت اسعد اشرف و الا ، ظل السلطان ادام اللّه عمره العالى جناب ميرزا على محمد خان قوام الملك با پانصد نفر سوار زبده كه از ايلات فارس « 2 » حاضر شيراز\r\n\r\n\r\n","description":"","footnote":"\r\n( 1 ) . برابر با 12 مه 1881 .\r\n( 2 ) . در متن : ( فارس را ) .\r\n","page_name":" 864 ","page_number":880},
  {"content":"\r\n\r\nداشته ، روز نوزدهم ماه صفر « 1 » اين سال كه آفتاب از نيمه جدى گذشته بود ، از شيراز روانه اصفهان و از اصفهان در ركاب حضرت اسعد معظم اليه به عزم شرفيابى پيشگاه حضور معدلت دستور همايونى از اصفهان به جانب دار الخلافه طهران روانه گرديد و روز هشتم ماه ربيع اول « 2 » اين سال در خدمت حضرت اسعد و الا وارد دار الخلافه طهران شدند و پانصد نفر سوار فارسى را از پيشگاه همايونى گذرانيده ، مورد عنايات شاهنشاهى گرديد و صد و پنجاه نفر از اين سوارها از طوايف عرب فارسى بود و پنجاه نفر از ايل بهارلو و پنجاه نفر از ايل اينالو و پنجاه نفر از ايلات متفرقه ساكن شيراز و دويست نفر از ايلات قشقائى است و سرهنگى آنها را به مقرب الخاقان حبيب اللّه خان كه بيگلر بيگى حاليه شيراز است نواده جناب ميرزا على محمد خان قوام الملك شفقت فرمودند ، مواجب هريك نفر سوار ، بعد از نقصان بيست تومان و جيره نيم من نان و عليق و دو من كاه و يك من جو قرار دادند .\r\nو تا آخر اين سنه ئيلان‌ئيل [ 1299 
  ] : تمام نواحى مملكت فارس به حسن تدبير جناب جلالت‌مآب صاحبديوان و اهتمام جناب قوام الملك كه طابق النعل بالنعل با دستور العمل حضرت و الا حاجى معتمد الدوله بود ، به آرامى گذشت .\r\nو عيد سعيد نوروز سنه يونت‌ئيل خيريت دليل در شب سه‌شنبه غره جمادى اول « 3 » بعد از گذشتن دو ساعت و چهار دقيقه از غروب آفتاب اتفاق افتاده ، مراسم جشن نوروزى را در پيشگاه حضور همايونى به احسن وجوه به‌جا آوردند و روز بيست و هشتم اين ماه « 4 » ، حضرت اسعد اشرف امجد و الا سلطان مسعود ميرزا ظل السلطان ادام اللّه شوكته ، حكمران ممالك يزد و فارس و اصفهان عراق عجم و عربستان و بروجرد و كرمانشاهان و كردستان و لرستان و خوانسار و گلپايگان از دار الخلافه طهران به جانب اصفهان نهضت فرمود و جناب ميرزا على محمد خان قوام الملك ، در ركاب حضرت اسعد معظم اليه وارد اصفهان گشته ، بعد از خستگى از رنج سفر ، از حضور اسعد و الا مرخصى حاصل كرده ، در اواخر ماه جمادى دويم اين سال [ 1299 
  ] : عود به شيراز نمود و روز بيست و نهم اين ماه « 5 » ، تمام جرم آفتاب در عقده ذنب منكسف گرديد .\r\nو حكومت بندر بوشهر و دشتى و دشتستان را ضميمهء كوه‌گيلويه و بندر عباس نموده ، به جناب ميرزا حسن على خان حاجى نصير الملك عنايت نمودند .\r\nو در اين سال [ 1299 
  ] : به فرمايش جناب جلالت‌مآب صاحبديوان تمام كوچه‌هاى ده محله شيراز را از گچ و سنگ‌فرش نمود [ و 
  ] راهروان را از رنج گل و لاى زمستانه و خاك تابستانه آسوده داشتند و برحسب قرارداد قوام الملك بازار مسگران كه سقفى از نى و بوريا داشت مانند بازار وكيل طاقها از گچ و آجر زدند و دكاكين از دروازهء اصفهان تا بازار وكيل را با طاق آجر و گچ پوشيدند .\r\nو موكب اعلاى همايونى در وقت بروز گرما از شهر طهران به شميران و بعد از مدتى\r\n\r\n\r\n","description":"","footnote":"\r\n( 1 ) . برابر با 30 دسامبر 1881 .\r\n( 2 ) . برابر با 28 ژانويه 1882 .\r\n( 3 ) . برابر با 21 مارس 1882 .\r\n( 4 ) . برابر با 17 آوريل 1882 .\r\n( 5 ) . برابر با 18 مه 1882 .\r\n","page_name":" 865 ","page_number":881},
  {"content":"\r\n\r\nتشريف‌فرماى ساحات مازندران شدند و بعد از تفرج و شكار عود به دار الخلافه فرمودند .\r\nو در اين سال يونت‌ئيل [ 1299 
  ] : ايالت كوه‌گيلويه و بندر بوشهر و بندرعباس با ميرزا حسن على خان نصير الملك بود و لارستان و داراب و فسا و ايلات خمسه با ميرزا - على محمد خان قوام الملك و ايل قشقائى كما فى السابق با سلطان محمد خان ايلخانى و ساير بلوكات با اهالى آنها بود و امنيت مملكت فارس مانند سالهاى سابق به خير و خوبى گذشت .\r\nو اعليحضرت قوىشوكت شاهنشاهى خلد اللّه ملكه ده روزهء « 1 » عاشوراى محرم سال 1300 « 2 » در تكيه دولتى به تعزيه‌دارى اهل بيت نبوت ( ص ) مشغول شدند .\r\nو در اواخر محرم اين سنه [ 1300 
  ] : جناب ميرزا ابو الحسن خان مشير الملك شيرازى به رحمت ايزدى پيوست .\r\nو در اوايل ماه صفر اين سال [ 1300 
  ] : جناب ميرزا على محمد خان قوام الملك از دار فنا ره‌سپر دار بقا گرديد . ميانهء اين دو نفر ، مادام زندگانى رشتهء دشمنى استوار بود و چون ميان وفات اين دو نفر چند روزى بيش نبود ، مضمون فرمودهء حضرت فرزدق « 3 » شاعر به صحت پيوست آنجا كه چون خبر وفات جرير « 4 » شاعر را شنيد ، ناله را به گريه بلند نمود ، گفتندش وفات جرير سرور شماست در جواب گفت ناله براى مردن خود دارم كه ما تصارع . « 5 »\r\nچون به فضل ايزد متعال نگاشتن جزوه‌هاى جلد اول فارسنامه ناصرى به مركب طبع براى انطباع به سال 1300 رسيد جزوه‌هاى باقيمانده از اصل مسوده تا سال 1312 مفقود الخبر و معدوم الاثر گرديد و بعد از تفتيش بليغ ، هيچ بدست نيامد و چشم مؤلف فارسنامه را ضعفى عارض گشته كه قوت تأليف و تدارك جزوه‌هاى مفقوده را نداشت لهذا اين سال 1300 را آخر تأليف جزو تاريخى فارسنامه قرار داد . كتبه الفقير محمد صادق ابن مقرب الخاقان ميرزا محمد على - خان منشى على ابازى مازندرانى فى شهر ذى القعدة الحرام سنه 1312 قوىئيل سنه 1312 .\r\n\r\n\r\n","description":"","footnote":"\r\n( 1 ) . در متن : ( راه روزه ) .\r\n( 2 ) . برابر با 12 تا 21 نوامبر 1882 .\r\n( 3 ) و ( 4 ) . درباره اين دو شاعر رجوع شود به آثار العجم ، ص 63 و 65 .\r\n( 5 ) . اين روايت در كتب مختلف به صورتهاى گوناگون آمده است .\r\n","page_name":" 866 ","page_number":882},
  {"content":"\r\n\r\nفرمان جهان مطاع ظل اللهى اطال اللّه عمره و خلد اللّه ملكه و نصر جيشه\r\n\r\n","description":"","footnote":"","page_name":" 867 ","page_number":883},
  {"content":"\r\n . \r\n\r\n","description":"","footnote":"","page_name":" 868 ","page_number":884}
  ]