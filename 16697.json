[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعرفان اسلامى\r\nجلد پنجم\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nانصاريان ، حسين ، 1323 -\r\nعرفان اسلامى ج / 5\r\nمولف حسين انصاريان . - قم .\r\n403 ص .\r\nدار العرفان ، زمستان 1386 .\r\nقيمت دوره 70000 تومان .\r\nفهرستنويسى بر اساس اطلاعات فيپا .\r\nنمايه : عرفان اسلامى .\r\nISBN 978 - 964 - 2939 - 01 - 5\r\nشابك دوره : 1 - 9 - 96392 - 964 - 978\r\n1386 .\r\nكتابخانه ملى ايران .\r\nعرفان اسلامى ج / 5\r\nمؤلف : استاد حسين انصاريان\r\nويرايش و تحقيق : محسن فيض پور ، محمد جواد صابريان\r\nحروفچينى ، صفحه آرايى و فهرست نگارى : سيد حسين امامى نجفى\r\nليتوگرافى : جواد الائمه عليهم السلام\r\nچاپخانه : دفتر انتشارات اسلامى\r\nنوبت چاپ : اول / زمستان 1386\r\nتيراژ 4000 : - قيمت دوره : 70000 تومان\r\nشابك ج / 5 : 5 - 01 - 2939 - 964 - 978\r\nشابك دوره : 1 - 9 - 96392 - 964 - 978\r\nمركز نشر : قم - خيابان فاطمى ( دورشهر ) كوچه 19 - پلاك 27\r\nتلفن : 7735357 ، 7736390\r\nWWW . Erfan . ir\r\nWWW . ansarian . ir\r\nكليه حقوق محفوظ و در انحصار ناشر است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nعرفان اسلامى جلد پنج\r\nباب 13\r\nدر آداب شروع نماز\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nقالَ الصّادِقُ عليه السلام : إذا استَقْبَلْتَ الْقِبْلَةَ فَانْسَ الدُّنيا وَما فيها وَالْخَلْقَ وَماهُمْ فيهِ ( وَفَرّغْ قَلْبَكَ عَنْ كُلِّ شاغِلٍ يَشْغَلُكَ عَنِ اللّهِ تَعالى ) « 1 » وَعايِنْ بِسرِّكَ عَظَمَةَ اللّهِ وَاذْكُرْ وقُوفَكَ بَيْنَ يَدَيْهِ قالَ اللّهُ تَعالى :  [ هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ 
  ]  « 2 » وَقِفْ عَلى قَدَمِ الْخَوْفِ وَالرَّجاءِ فَاذا كَبَّرْت فَاسْتَصْغِرْ ما بَيْنَ السَّماواتِ الْعُلى وَالثَّرى دُونَ كِبْرِيائِهِ .\r\nفَانَّ اللّهَ تَعالى إذا اطَّلَعَ عَلى قَلْبِ الْعَبْدِ وَهُوَ يُكَبِّرُ وَفى قَلْبِهِ عارِضٌ عَنْ حَقيقَةِ تَكْبيرِهِ فَقالَ : يا كاذِبُ أَتَخْدَعُنى وَعِزَّتى وَجَلالى لَاحَرِّمَنَّكَ حَلاوَةَ ذِكْرى وَلَأَحْجُبَنَّكَ عَنْ قُرْبى وَالمُسارَّةُ بِمُناجاتى .\r\nوَاعْلَمْ أنَّهُ غَيْرُ مُحْتاجٍ إلى خِدْمَتِكَ وَهُوَ غَنىٌّ عَنْ عِبادَتِكَ وَدُعائِكَ وَإنَّما دَعاكَ بِفَضْلِهِ لِيَرْحَمَكَ وَيَبْعُدَكَ عَنْ عُقُوبَتِهِ وَيَنْشُرَ عَلَيْكَ مِنْ بَرَكاتِ حَنانِيَّتِهِ وَيَهْدِيَكَ إلى سَبيلِ رِضاهُ وَيَفْتَحَ لَكَ بابَ مَغْفِرَتِهِ .\r\nفَلَوْ خَلَقَ اللّهُ عَزَّوَجَلَّ عَلى ضِعْفِ ما خَلَقَ مِنَ الْعَوالِمِ اضْعافاً مُضاعَفَةً عَلى سَرْمَدِ الْابَدِ لَكانَ عِنْدَهُ سِواءً كَفَرُوا بِهِ بِاجْمَعِهِمْ اوْ وَحَّدُوهُ .\r\nفَلَيْسَ لَهُ مِنْ عِبادَةِ الْخَلْقِ إلّاإظْهارُ الْكَرَمِ وَالْقُدْرَةِ فَاجْعَلِ الْحَياءَ رِداءً وَالْعَجْزَ إزاراً وَادْخِلْ تَحْتَ سَريرِ سُلْطانِ اللّهِ تَغْنَمْ فَوائِدَ رُبُوبِيَّتِهِ مُسْتَعيناً بِهِ وَمُسْتَغيثاً الَيْهِ .\r\n\r\n\r\n","description":"","footnote":"\r\n( 1 ) - اين قسمت در ترجمه عبدالرزاق لاهيجى نمىباشد .\r\n( 2 ) - يونس ( 10 ) : 30 .\r\n","page_name":" 7 ","page_number":7},
  {"content":"\r\n\r\n[ إذا استقبلت القبلة فانس من الدنيا و ما فيها و الخلق و ماهم فيه و فرغ قلبك عن كل شاغل شغلك عن الله تعالى و عاين بسرك عظمة الله عزوجل و اذكر وقوفك بين يديه قال الله تعالى :  [ هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ 
  ]  « 1 » وَقِفْ عَلى قَدَمِ الْخَوْفِ وَالرَّجا فَاذا كَبَّرْت فَاسْتَصْغِرْ ما بَيْنَ السَّماواتِ الْعُلى وَالثَّرى دُونَ كِبْرِيائِهِ 
  ]\r\nامام صادق عليه السلام مىفرمايد :\r\nچون براى اداى نماز به سوى قبله ايستادى ، پس بايد فراموش كنى دنيا را و هر چه در دنيا است و باز فراموش كنى خلق عالم را و آنچه خلقِ عالم گرفتار او هستند و دل از آنچه كه تو را از حضرت او باز مىدارد ، پاك كن و با حقيقت باطنت كه ايمان و عشق و چشم بصيرت است ، عظمت حضرت او را معاينهء خود قرار ده و به ياد روزى كه در برابر او بايد براى حساب بايستى باش ؛ آن روزى كه دربارهء آن فرموده :\r\nدر روز قيامت روبرو مىشود هر نفسى به آنچه از پيش فرستاده و برگردانده مىشوند به سوى خداى خود كه مولاى حق آنان است .\r\nقيام و ايستادنت به هنگام نماز در برابر حضرت حق ، بر قدم خوف و رجا باشد و چون تكبير نماز گفتى آنچه مخلوق بين آسمان‌ها و زمين است ، ذليل و زبون\r\n\r\n\r\n","description":"","footnote":"\r\n( 1 ) - يونس ( 10 ) : 30 .\r\n","page_name":" 8 ","page_number":8},
  {"content":"\r\n\r\nو ناچيز بدان و تنها عظمت و بزرگى را شايستهء جناب او دانسته و مخصوص آن حضرت حساب كن .\r\nدر اين جملات معنوى و ملكوتى چند مسئلهء مهم مورد توجه قرار گرفته است :\r\n1 - قبله .\r\n2 - حال قلب .\r\n3 - قدم خوف و رجا .\r\n4 - حقيقت تكبيرة الاحرام .\r\nپيش از توضيح و شرح اين مطالب ، لازم است به عظمت نماز كه اين چهار حقيقت و ديگر حقايق آينده از اجزاى آن است اشاره شود ، تا اهميت و ارزش نماز و نمازگزار روشن شود ، سپس به شرح اجزاى آن مىپردازيم .\r\n\r\nچهرهء با عظمت نماز\r\nنماز ، محكم‌ترين رشتهء الفت بين بندگان و خداست و واى بر آن بدبختى كه از اين پيوند با صفاى الهى جدا باشد و حيات و زندگيش از نور اين عبادت ، بىبهره بماند .\r\nنماز ، واقعيتى است كه خداى مهربان عشق و محبت از انسان خواسته و نورانىترين عمل در شبستان حيات بشر است .\r\nنماز ، ريسمان اتصالى است كه همهء هستى و موجوديت آدمى را ، به ملكوت پيوند داده و مانند اين منبع فيض ، برنامه‌اى بهتر براى ايجاد ارتباط بين بشر و حق مطلق نمىتوان يافت .\r\nنماز ، پناه بىپناهان ، سنگر دردمندان ، گلستان روح‌افزاى عاشقان ، چراغ پرفروغ نيمه شب مشتاقان ، صفاى دل مستان و سير و سلوك آگاهان است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنماز ، برتر از همهء عبادات ، منعكس كنندهء تمام واقعيت‌ها ، منبع بركات و كليد گشايندهء مشكلات و شستشو دهندهء خطرات از قلب و نور و روح عارفان و خالصان است .\r\nنماز ، زنده كنندهء جان ، صفابخش حيات جاودان ، روشنى راه رهروان ، تكيه‌گاه سالكان ، راز و نياز عارفان ، سرمايه مستمندان ، دواى درد بىدرمان ، شعلهء دل بيداران ، نواى قلب بىدلان ، دليل گمراهان ، اميد اميدواران ، مايهء شادى سحرخيزان ، سوز جان سوختگان ، حرارت روح افسردگان ، مايهء بقاى جان دستگير انسان به موقع خطر و منجى بشر از تمام بدبختىهاست .\r\nنماز ، عمود دين ، عصمت يقين ، در رأس احكام دين ، آيت مبين ، نور جبين ، زداينده اندوه غمين ، بر طرف كنندهء شرم شرمگين ، دلگرمى دل مسكين و شادى جان اندوهگين است .\r\nنماز ، مايهء قرب الهى است كه بدون آن ، جلب فيض خاص از پيشگاه با عزت ربوبى براى هيچ‌كس امكان ندارد .\r\nنماز ، حقيقتى است كه كيمياى حيات بدون آن بىسود است ، بىخبران از نماز بىخردانند و محرومان از اين مقام اسير دست شيطانند ، ثروتمندان بىنماز ، تهيدستند و فقيران با نماز ، ثروتمندان بزم وجودند .\r\nنماز ، روزنه‌اى به سوى بهشت و انسان فاقد آن هيزم جهنم است ، ميدان زندگى بدون نماز هم‌چون منطقه‌اى بدون خورشيد و خانه‌اى كه خالى از اين حقيقت باشد ، از رحمت خاص حضرت دوست جدا است ، دل بىنماز جايگاه كبر و غرور و جان بىنماز تراكمى از ظلمت‌ها و پستى هاست .\r\nنماز ، حقيقت بندگى ، اصل پايندگى ، نبود آن مايهء شرمندگى و سستى در آن علت سرافكندگى و نور آن حرارت بخش زندگى و فرار از آن ريشه شر و افسردگى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو اجراى آن عين آزادگى و اتصال به آن رها شدن از بردگى و وجود آن در ميدان حيات عين سازندگى و نمازگزار واقعى دور از هر آلودگى است .\r\nنماز ، راهبر به سوى خوبىها ، ظاهر كنندهء درستىها ، نجات دهنده از پستىها ، علاج كنندهء نادرستىها ، شفاى مستىها و درمان همه دردها است .\r\nنماز ، راهبر است كه انجام آن وسيلهء قرب به داور و نسبت به عبادات ديگر هم‌چون جوهر و در دنيا و آخرت ناصر و ياور و بر تمام خوبى ها مصدر و واجب بر جمله افراد بشر است .\r\nنماز ، براى زندگى بهترين حاصل و فاقد آن موجودى ناقابل و كشتىنشينان حيات را ساحل و براى رهروان راه بهترين منزل و دل عشّاق حقيقى به آن مايل و روح پرواز را محمل و شمع روشنى بخش هر محفل و ثروت و غناى سايل و بين انسان و عذاب فردا حايل است .\r\nنماز ، در فرهنگ الهى ريشه و بنيان و براى صورت حيات به منزلهء جان و بهترين دستور و حكم قرآن و امر واجب حضرت سبحان و اجرايش بر همه كس سهل و آسان و نور صفابخش دل با ايمان و ميوه باغ عرفان و از جانب حق به بندگان عالىترين احسان و صحيفه حق را بهترين عنوان و دردها را علاج و درمان و راه انسان به سوى رضوان اللّه اكبر است .\r\nنماز ، عين هدايت ، مغز ولايت ، بهترين عنايت ، برترين كفايت ، محكم‌ترين وصايت ، عالىترين روايت ، ريشهء درايت ، قابل رعايت ، از عذاب الهى هر كس را كفايت ، قرآن مجيد را شديدترين آيت ، رسانندهء انسان به حقيقت بىنهايت و برپا دارندهء آن داراى قابليت است .\r\nمو شكافى و تحليل از حقيقت نماز ، نياز به نگاشتن كتاب‌ها دارد ، انسان گويى با برخورد به نيت ، تكبيرةالاحرام ، حمد ، سوره ، ركوع ، سجود ، تشهد و سلام ، به\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدريايى بيكران و بحرى بىساحل برخورد كرده است .\r\nتنها براى سورهء مباركهء حمدش كتاب‌ها نوشته شده كه هنوز به كنه با عظمت آن نرسيده‌اند ! !\r\nشرح و توضيح حقايق نماز و اين سير پرارزش معنوى فقط درخور پيامبر عزيز صلى الله عليه و آله و امامان با كرامت عليهم السلام است و دست ما تهيدستان از ميوهء اين حقيقت كوتاه است .\r\nاين فقير ناچيز ، علاقه داشت كه نماز را با همه گستردگىاش به رشتهء تحرير درآورد ، اما كم‌مايگى و عجز قلم مانع از نوشتن است .\r\nنماز را يك انسان منور به نور الهى و يك متصل به ملكوت عالى و يك آراسته به تحليه ، تخليه و تجليه و يك شربت عشق او چشيده و يك نمازگزار واقعى بايد تجزيه و تحليل كند ، تهىدست بىنوا را كجا رسد كه چهرهء اصلى و ملكوتى اين عبادت را نشان دهد ؛ بايد گفت كه اين نوشتار ، فقط راهنمايى به ظاهر نماز و دورنمايى از چشمهء پرفيض خداست .\r\nاميد است همان گونه كه سالار شهيدان ، حضرت حسين بن على عليهما السلام در ظهر عاشورا ، لحظه‌اى كه ابو ثمامه صيداوى از حضرت خواست نماز ظهر را در آن باران اسحله به جماعت اقامه كند و آن جناب به او فرمود : خداوند تو را جزء نمازگزاران محسوب بدارد ، همهء ما وفرزندان ما را موفق به نماز واقعى و در قيامت كبرى در صف نمازگزاران قرار دهد .\r\n\r\nنماز در آيينهء تاريخ\r\n\r\nحضرت آدم عليه السلام و نماز\r\n« تفسير على بن ابراهيم قمى » ، در توضيح آيهء :\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n[ فَتَلَقَّى آدَمُ مِنْ رَبِّهِ كَلِمَاتٍ 
  ] « 1 » .\r\nپس آدم كلماتى را [ مانند كلمهء استغفار و توسّل به اهل بيت عليهم السلام كه مايهء توبه و بازگشت بود 
  ] از سوى پروردگارش دريافت كرد .\r\nروايتى را از قول پدرش ابراهيم قمى ، از ابن ابى عمير ، از ابان بن عثمان از امام صادق عليه السلام نقل مىكند « 2 » كه مورد اعتماد كتب رجالى شيعه از قبيل : « معجم الرجال » ، « قاموس الرجال » ، « رجال الكشى » ، « جامع الرواة » قرار گرفته كه اين اعتماد نمايش‌گر اين معنى است كه مسئلهء نماز از جانب حضرت ذوالجلال به عنوان عبادتى بزرگ و طاعتى عظيم در عصر حضرت آدم ابوالبشر مطرح شده و پروردگار عزيز آيين و مكتب مربوط به آدم را همراه با نماز قرار داده است ! !\r\nترجمهء فارسى روايت ، تا آن‌جا كه لازم مىباشد از نظر خوانندگان عزيز مىگذرد .\r\nآدم پس از اين‌كه بر اثر نزديك شدن به درخت منهيه ، از بهشت رانده مىشود و به زمين هبوط مىكند ، به مدت چهل شبانه‌روز در كوه صفا واقع در مكه نزديك به محل بيت اقامت مىنمايد .\r\nدر آن مدت به خاطر دورى از بهشت ، در حالى كه سر به سجده داشت سرشك از ديده مىسفت و به خاطر دورى از جنت و به خصوص دچار شدن به مقام فراق از محبوب به شدت مىگريست ! !\r\nاو شب و روز سر به زانوى غم داشت و آتش دل در سرشك ديده آشكار مىساخت و گاهى جبين بر خاك درگاه حضرت معبود ساييده به عنوان اظهار فقر و عجز در پيشگاه آن غياث مستغيثين عرضه مىداشت :\r\n\r\n\r\n","description":"","footnote":"\r\n( 1 ) - بقره ( 2 ) : 37 .\r\n( 2 ) - تفسير القمى : 1 / 44 .\r\n","page_name":" 13 ","page_number":13},
  {"content":"\r\n\r\n اى خدا اى رهنماى گمرهان * اى تو دانا هم به پيدا و نهان\r\nاى تو پيدا جز تو ناپيدا همه * وى تو بينا جز تو نابينا همه\r\nيا غياث المستغيثين الغياث * اى نشاط جان غمگين الغياث\r\nالغياث اى بيكران درياى لطف * الغياث اى موج توفان‌خيز لطف\r\nدور گشتم گم شد آواز جرس * اى امير كاروان فريادرس\r\nدر ميان رهزنان ماندم اسير * گه به بالا مىكشندم گه به زير \r\nآن چنان از عمق دل ناله كرد و خاك زير صورت ، از اشك ديده تر نمود كه امين وحى بر او نازل شد و سبب نالهء جانسوز او را از او پرسيد ؟ در پاسخ فرشته حق گفت :\r\nچرا نگريم ؟ براى چه ننالم ؟ كه من بايد تا جان در بدن دارم در آتش اشك بسوزم و از حسرت جان بكاهم ، مگر نه اين است كه مولاى عزيز من و يار دلنواز من حضرت حق به خاطر عصيان من ، مرا از جوار قرب بيرون كرده و از بهشت عنبر سرشت خود كه جايگاه عزيزان اوست رانده و از پيشگاه رحمت بىنهايتش محروم نموده و جايم را بر فراز خاك تيره در اين بيابان پر از سنگ و خار قرار داده و از من ضعيف ناتوان و فقير دل شكسته روى برگردانده . بر من است كه تا مىتوانم بنالم و تا قدرت دارم اشك بريزم و در آتش حسرت و اندوه و پشيمانى بسوزم ! !\r\nفرشتهء وحى به او گفت :\r\nبه پيشگاه لطف حق برگرد و وجود خويش را به زينت توبه بياراى كه توبه جبران كنندهء گناه گذشته است و علت جذب عنايت حق به سوى تائب ، رو به پيشگاه او كن و با زبان حال و قلبى سوزان به حضرت او عرضه بدار :\r\n اى به ازل بوده و نابوده ما * وى به ابد زنده و فرسوده ما\r\nحلقه زن خانه به دوش توايم * چون در تو حلقه به گوش توايم\r\nبىطمعيم از همه سازنده‌اى * جز تو نداريم نوازنده‌اى \r\n\r\n","description":"","footnote":"","page_name":" 14 ","page_number":14},
  {"content":"\r\n\r\n از پى توست اين همه اميد و بيم * هم تو ببخشاى و ببخش اى كريم « 1 » \r\nخداوند مهربان چون ارادهء آدم را بر جبران گذشته راسخ ديد و ميل او را به بازگشت و توبه ، ميل حقيقى يافت ، قبه‌اى از نور كه جايگاه بيت را مشخص مىكرد و تابش نورش حدود جغرافيايى حرم را معلوم مىنمود ، فرو فرستاد و به امين وحى فرمان داد كه محل بيت را نشانه‌گذارى كند .\r\nچون به وسيلهء آن نور الهى ، محل بيت و حدود و حرم معلوم شد ، فرشتهء وحى از آدم خواست آماده شود تا مراسمى را به جاى آورده و در ضمن آن مراسم دست نياز به سوى بىنياز براى توبه بردارد .\r\nآدم روز اول ذوالقعده هبوط داشت و پس از طى مقدماتى روز ترويه برنامهء لازم را شروع كرد .\r\nپدر آدميان به فرمان فرشتهء وحى ، غسل كرد و احرام بست ، پس از آن در روز هشتم ذوالحجه به سرزمين منى رفت و دستور گرفت كه شب را در منى بماند .\r\nصبح روز نهم به عرفات آمد در حالى كه زبان پاكش مترنّم به تلبيه بود و آفتاب عرفات از ظهر مىگذشت ؛ امين وحى به او گفت كه از ادامهء تلبيه خوددارى كن و دو مرتبه خود را به غسل ، زينت ده و مشغول نماز عصر شو . پس از نماز خواندن ، فرشتهء حق به وى گفت : در اين سرزمين بپاخيز : چون برخاست ، كلمات توبه را به دستور حق به وى تعليم كرد ، آن گاه آدم به شرف با عظمت توبه ، پس از اداى فريضهء عصر مشرف شد و عظمت از دست داده را بازيافت « 2 » .\r\nاز اين روايت پر ارزش كه علاوه بر « تفسير على بن ابراهيم » ، كتاب‌هاى ديگر هم\r\n\r\n\r\n","description":"","footnote":"\r\n( 1 ) - مخزن الأسرار ، نظامى گنجوى .\r\n( 2 ) - بحار الأنوار : 11 / 178 ، باب 3 ، حديث 25 ؛ مستدرك الوسائل : 9 / 329 باب 9 ، وجوب احترام الحرم و حكم صيده ، حديث 11018 ؛ تفسير القمى : 1 / 44 .\r\n","page_name":" 15 ","page_number":15},
  {"content":"\r\n\r\nنقل كرده‌اند ، استفاده مىشود كه فرهنگ آدم و آيين اين پيامبر بزرگ ، داراى نماز بوده ، ولى چگونگى و كيفيت و شرايط و عدد ركعات و اوقات آن چسان بوده ، از ما پوشيده است و دانستن آن هم براى ما چندان لزومى ندارد ، مهم آن است كه معارف اسلامى به طور قاطع مىگويند : آدم براى به جاى آوردن نماز داراى مسؤوليت بوده است .\r\nامام صادق عليه السلام فرمود :\r\nبه هنگامى كه آدم ابوالبشر از دنيا رفت ، فرزندانش از جانب حق دستور گرفتند كه قبل از دفن آدم بر او نماز بگزارند .\r\nفرزندش هبة اللّه به امين وحى گفت : اى فرستاده حق ! پيش‌قدم شو تا بر جنازهء اين مرد نماز گزارده شود ، فرشته پاسخ داد : خداوند ، ما را به سجده بر پدرت امر كرد و هم اكنون در شأن ما نيست كه بر نيكوترين فرزند وى مقدم شويم ، شما بر ما پيشى گير و پنج تكبير بر جنازه بخوان ؛ پس از عمل هبة اللّه ، نماز خواندن بر جنازهء تمام انسان‌ها در همهء اديان الهى واجب شد « 1 » .\r\nدر هر صورت مسئلهء نماز - حتى بر جنازه انسان - جزء واجبات دينى و فرايض الهى بوده و اين برنامه از مهم‌ترين برنامه‌هاى حضرت حق در ميان عبادات و برنامه‌هاست .\r\n\r\nحضرت ادريس عليه السلام و نماز\r\nامام صادق عليه السلام مىفرمايد :\r\nبه وقت ورود به شهر كوفه از مسجد سهله ديدن كن و در آن جايگاه با عظمت ،\r\n\r\n\r\n","description":"","footnote":"\r\n( 1 ) - التهذيب : 3 / 330 ، باب الصلاة على الأموات ، حديث 59 ؛ من لا يحضره الفقيه : 1 / 163 ، باب الصلاة على الميّت ، حديث 465 ؛ بحار الأنوار : 11 / 260 ، باب 8 ، حديث 3 .\r\n","page_name":" 16 ","page_number":16},
  {"content":"\r\n\r\nنماز بگزار و حل مشكلات دينى و دنيوى خود را از خداى مهربان بطلب .\r\nمسجد سهله خانهء ادريس است ، پيامبرى كه در آنجا به پيشهء خياطى مشغول بود و نمازش را در آن جايگاه اقامه مىكرد .\r\nآرى ، كسىكه در آنجا دست نياز به سوى بىنياز بردارد ، بىجواب نمىماند و در قيامت در جنب حضرت ادريس از مقام بلندى برخوردار خواهد بود و به خاطر عبادت و نيازمندى در آن محل مقدس از رنج دنيا و شر دشمنان ، در پناه حق قرار خواهد گرفت « 1 » .\r\nادريس از قديمىترين پيامبران خداست و مفسر بزرگ قرآن مرحوم طبرسى او را جدّ پدرى نوح مىداند « 2 » .\r\n\r\nحضرت نوح عليه السلام و نماز\r\nامام محمد باقر عليه السلام مىفرمايد :\r\nپرستش خداوند بزرگ و اخلاص به پيشگاه او و بىهمتا دانستن حضرت حق كه خداوند فطرت مردم را بر آن قرار داده ، اصول آيين نوح را تشكيل مىداد و پروردگار مهربان از نوح و همهء انبيا پيمان گرفت كه او را فرمان ببرند و از شرك دورى جويند و خداوند عزيز ، حضرت نوح را به نماز و امر به معروف و نهى از منكر و رعايت حلال و حرام دعوت كرد « 3 » .\r\n\r\n\r\n","description":"","footnote":"\r\n( 1 ) - قصص الانبياء ، راوندى : 80 ، فصل 2 ، حديث 64 ؛ بحار الأنوار : 11 / 280 ، باب 9 ، حديث 10 ؛ مستدرك الوسائل : 3 / 413 ، باب 39 ، حديث 3899 .\r\n( 2 ) - مجمع البيان : 6 / 518 .\r\n( 3 ) - الكافى : 8 / 282 ، حديث نوح عليه السلام يوم القيامة ، حديث 424 ؛ بحار الأنوار : 11 / 331 ، باب 3 ، حديث 53 .\r\n","page_name":" 17 ","page_number":17},
  {"content":"\r\n\r\n\r\nحضرت ابراهيم عليه السلام و نماز\r\nابراهيم خليل كه از او به عنوان قهرمان توحيد و پيامبر بت‌شكن ياد مىشود ، به فرمان الهى ، هاجر و اسماعيل را حركت داد و به دلالت حضرت حق راه پيمود ، تا به جايگاه كعبه رسيد ؛ آن طفل شيرخوار و مادرش را بنا به خواست خدا ، در آن سرزمين بىآب و علف با مختصرى طعام و پيمانه‌اى از آب پياده كرد .\r\nسپس از همسر مهربان خود خداحافظى كرد و ارادهء باز گشت نمود ؛ در اين وقت ، هاجر دامن ابراهيم را گرفت و عرضه داشت : چرا مىروى و به كجا مىروى و به كجا خواهى رفت ؟ ما را در اين دشت هولناك و زمين بىآب و علف به كه وامىگذارى ؟ !\r\nابراهيم ، زارى هاجر را نديده گرفت و با آرامشى كه خاص مردان خداست به هاجر گفت : اين‌كه تو و اين طفل گرسنه را در اين بيابان مىگذارم ، فرمان خداست .\r\nهاجر چون اين آهنگ گرم و دلپذير را شنيد به جاى خويش بازگشت و در برابر حكم حكيمانهء حق تسليم شد و پيش خود گفت : اگر ماندن من با اين كودك در اين بيابان وحشت‌زا فرمان خداست ، باك ندارم ؛ زيرا او حافظ و نگهبان من و كودك من است .\r\n حاجت به عرض حاجت و اظهار حال نيست * آنجا كه جود اوست مجال سؤال نيست\r\nاز پيشگاه عشق مثالى رسيده است * جستم زعقل چاره به جز امتثال نيست\r\nدل داده‌ايم سر به كمندت نهاده‌ايم * سر را مجال از تو و دل را ملال نيست\r\nسرتاسر جهان همه دشمن اگر بود * ما را به غير دوست ، كسى در خيال نيست \r\n\r\n","description":"","footnote":"","page_name":" 18 ","page_number":18},
  {"content":"\r\n\r\n اين يار پنج روزه غم آرد نشاط او * دل با كسى سپار كه او را زوال نيست « 1 » \r\nابراهيم بازگشت و فراق فرزند - كه تنها چراغ زندگى او بود - قلبش را سخت مىفشرد ، اما ايمان به خداوند او را از آن منطقه با كمال اطمينان دور مىساخت و در حالى كه مركب به جلو مىراند ، دست به سوى حق برداشت و فرمود :\r\n [ رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ 
  ]  « 2 » :\r\nپروردگارا ! من برخى از فرزندانم را در درّه‌اى بىكشت و زرع نزد خانهء محترمت سكونت دادم ؛ پروردگارا ! براى اين‌كه نماز را بر پا دارند .\r\nو نيز حضرت ابراهيم به حضرت حق عرضه داشت :\r\n [ رَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي رَبَّنا وَ تَقَبَّلْ دُعاءِ 
  ]  « 3 » .\r\nپروردگارا ! مرا بر پادارندهء نماز قرار ده ، و نيز از فرزندانم [ برپادارندگان نماز قرار ده 
  ] . و پروردگارا ! دعايم را بپذير .\r\n\r\nحضرت اسماعيل عليه السلام و نماز\r\nقرآن مجيد در سورهء مريم مىفرمايد :\r\n [ وَ اذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَ كانَ رَسُولًا نَبِيًّا * \r\n\r\n\r\n","description":"","footnote":"\r\n( 1 ) - نشاط اصفهانى .\r\n( 2 ) - ابراهيم ( 14 ) : 37 .\r\n( 3 ) - ابراهيم ( 14 ) : 40 .\r\n","page_name":" 19 ","page_number":19},
  {"content":"\r\n\r\n وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا 
  ]  « 1 » :\r\nو در اين كتاب ، [ سرگذشتِ 
  ] اسماعيل را ياد كن ، كه او وفا كننده به وعده و فرستاده‌اى پيامبر بود . * و همواره خانواده‌اش را به نماز و زكات فرمان مىداد ، و نزد پروردگارش پسنديده بود .\r\n\r\nحضرت اسحاق و يعقوب عليهما السلام و نماز\r\nقرآن كريم در سورهء انبيا مىفرمايد :\r\n  [ وَ وَهَبْنا لَهُ إِسْحاقَ وَ يَعْقُوبَ نافِلَةً وَ كُلًّا جَعَلْنا صالِحِينَ * وَ جَعَلْناهُمْ أَئِمَّةً يَهْدُونَ بِأَمْرِنا وَ أَوْحَيْنا إِلَيْهِمْ فِعْلَ الْخَيْراتِ وَ إِقامَ الصَّلاةِ وَ إِيتاءَ الزَّكاةِ وَ كانُوا لَنا عابِدِينَ 
  ]   « 2 » :\r\nو اسحاق و يعقوب را به عنوان عطايى افزون ، به او بخشيديم و همه را افرادى شايسته قرارداديم . * و آنان را پيشوايانى قرار داديم كه به فرمان ما [ مردم را 
  ] هدايت مىكردند ، و انجام دادن كارهاى نيك و برپا داشتن نماز و پرداخت زكات را به آنان وحى كرديم ، و آنان فقط پرستش كنندگان ما بودند .\r\nتذكر اين نكته لازم است كه حضرت يعقوب بنابر آيات قرآن ، فرزندانش را به هنگام مرگ سفارش به آيين اسلام - كه آيين ابراهيم بود - نمود و در جملات گذشته ديديد كه آيين ابراهيم همراه با نماز بود ، بنابراين آيين يوسف و تمام پيامبران از نسل او داراى نماز بود و هيچ كدام از انبيا و امت انبيا از اجراى اين حكم با عظمت\r\n\r\n\r\n","description":"","footnote":"\r\n( 1 ) - مريم ( 19 ) : 54 - 55 .\r\n( 2 ) - انبياء ( 21 ) : 72 - 73 .\r\n","page_name":" 20 ","page_number":20},
  {"content":"\r\n\r\nالهى استثنا نشده بودند .\r\nنماز ، حقيقت جامعى است كه دين الهى بدون آن ناقص و بندگى بندگان ، منهاى اين اصل عالى ناتمام است .\r\nقسمت عمده‌اى از رشد و كمال انسان در پرتو نماز تأمين مىشود و انسان بىنماز ، در حقيقت از اصل عالم دور و از رحمت حضرت دوست مهجور است .\r\nنماز ، راه مستقيم انسان به سوى او و علامت عشق عبد به مولا و مركب تندرو روح به سوى عالم ملكوت و حقيقتى است كه تمام موجودات هستى به وسيلهء آن به جانب حضرت حق در حركت‌اند .\r\n\r\nحضرت شعيب عليه السلام و نماز\r\nدر سورهء مباركهء هود چنين مىخوانيم :\r\n    [ وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ * وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ * بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ * قالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا ما نَشؤُا إِنَّكَ لَأَنْتَ الْحَلِيمُ الرَّشِيدُ 
  ]     « 1 » :\r\nو به سوى [ مردم 
  ] مَدين ، برادرشان شعيب را [ فرستاديم . 
  ] گفت : اى قوم من ! خدا را بپرستيد ، شما را جز او هيچ معبودى نيست و از پيمانه و ترازو مكاهيد ، همانا من شما را در توانگرى و نعمت [ ى كه بىنياز كننده از كم فروشى است 
  ] مىبينم و بر شما از عذاب روزى فراگير بيمناكم . * و اى قوم من ، پيمانه\r\n\r\n\r\n","description":"","footnote":"\r\n( 1 ) - هود ( 11 ) : 84 - 87 .\r\n","page_name":" 21 ","page_number":21},
  {"content":"\r\n\r\nو ترازو را عادلانه [ و منصفانه 
  ] كامل و تمام بدهيد ، و اجناس مردم را [ هنگام خريدن 
  ] كم‌شمارتر و كم‌ارزش‌تر [ از آنچه كه هست 
  ] به حساب نياوريد و در زمين تبهكارانه فتنه و آشوب برپا نكنيد . * آنچه خدا [ در كسب و كارتان از سود و بهره پس از پرداخت حق مردم 
  ] باقى مىگذارد ، براى شما بهتر است اگر مؤمن باشيد ، و من بر شما نگهبان نيستم . * گفتند : اى شعيب ! آيا نمازت به تو فرمان مىدهد كه آنچه را پدرانمان مىپرستيدند رها كنيم ؟ يا از اين‌كه در اموالمان به هر كيفيتى كه مىخواهيم تصرف كنيم دست‌برداريم ؟\r\nبه راستى كه تو [ انسانى 
  ] بردبار و راه‌يافته‌اى [ پس چرا مىخواهى در برابر آزادى ما نسبت به بت‌پرستى وهزينه كردن اموالمان به هر كيفيتى كه بخواهيم بايستى ؟ ! 
  ] !\r\nآرى ، نماز شعيب ، نماز بازدارنده از فحشا و منكرات بود و نمازگزارى چون شعيب نمىتوانست در برابر كفر و شؤون آن بىتفاوت باشد ؛ به همين خاطر نمازگزار واقعى برى از انواع منكرات و جهادگرى استوار در برابر آلودگىهاست و بر مبناى همين حساب ، مردم مدين امر به معروف و نهى از منكر شعيب را به نماز او نسبت مىدادند .\r\n\r\nحضرت موسى عليه السلام و نماز\r\nدر كتاب الهى ، سورهء طه مىخوانيم :\r\n    [ فَلَمَّا أَتاها نُودِيَ يا مُوسى * إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً * وَ أَنَا اخْتَرْتُكَ فَاسْتَمِعْ لِما يُوحى * إِنَّنِي أَنَا اللَّهُ لا إِلهَ إِلَّا أَنَا    \r\n\r\n","description":"","footnote":"","page_name":" 22 ","page_number":22},
  {"content":"\r\n\r\n فَاعْبُدْنِي وَ أَقِمِ الصَّلاةَ لِذِكْرِي 
  ]  « 1 » .\r\nپس چون به آن آتش رسيد ، ندا داده شد : اى موسى ! * به يقين اين منم پروردگار تو ، پس كفش خود را از پايت بيفكن ؛ زيرا تو در وادى مقدس طوى هستى . * و من تو را [ به پيامبرى 
  ] برگزيدم ، پس به آنچه وحى مىشود ، گوش فرا دار . * همانا ! من خدايم كه جز من معبودى نيست ، پس مرا بپرست و نماز را براى ياد من برپا دار .\r\nامام باقر عليه السلام مىفرمايد :\r\nخداوند به موسى فرمود : مىدانى چرا از ميان بندگانم تو را براى شنيدن كلامم به نحو مستقيم انتخاب كردم ؟ عرضه داشت : نه . خطاب رسيد : به خاطر اين‌كه در عبادت و بندگى همانندت را نيافتم كه نسبت به من در نفس خود به اين اندازه با تواضع باشد . اى موسى ! تو بنده‌اى هستى كه در پيشگاه من به وقت نماز صورت بر خاك مىگذاشتى « 2 » .\r\nبه قول فروغى :\r\n گر زغلاميش نشانت دهند * سلطنت كون و مكانت دهند\r\nبندهء او شو كه به يك التفات * خواجگى هر دو جهانت دهند\r\nسر به خط ساقى گلچهره نه * تا زقضا خط امانت دهند\r\nبادهء مستانه بنوش آشكار * تا خبر از راه نهانت دهند\r\nتا نرسد جان تو بر لب كجا * نوشى از آن كنج دهانت دهند \r\n\r\n\r\n","description":"","footnote":"\r\n( 1 ) طه ( 20 ) : 11 - 14 .\r\n( 2 ) من لا يحضره الفقيه : 1 / 332 ، باب سجدة الشكر ، حديث 8575 ؛ علل الشرايع : 1 / 56 ، باب 50 ، حديث 1 ؛ بحار الأنوار : 13 / 8 ، باب 1 ، حديث 8 .\r\n","page_name":" 23 ","page_number":23},
  {"content":"\r\n\r\n\r\nحضرت لقمان عليه السلام و نماز\r\nدر قرآن مجيد سورهء لقمان مىخوانيم :\r\n [ يا بُنَيَّ أَقِمِ الصَّلاةَ وَ أْمُرْ بِالْمَعْرُوفِ وَ انْهَ عَنِ الْمُنْكَرِ وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ 
  ]  « 1 » :\r\nپسركم ! نماز را برپا دار و مردم را به كار پسنديده وادار و از كار زشت بازدار و بر آنچه [ از مشكلات و سختىها 
  ] به تو مىرسد شكيبايى كن ، كه اين‌ها از امورى است كه ملازمت بر آن از واجبات است .\r\n\r\nحضرت داود عليه السلام و نماز\r\nعلامهء مجلسى رحمه الله ، در توضيح آيات مربوط به حضرت داود رواياتى دربارهء فضايل و محاسن و كثرت عبادت آن مرد الهى نقل مىكند كه به خاطر رعايت اختصار ، خوانندگان عزيز را به آن بخش از كتاب ارجاع مىدهم « 2 » .\r\n\r\nحضرت سليمان عليه السلام و نماز\r\nنماز در رأس تمام عبادات سليمان بوده و آن رادمرد بزرگ الهى ، در ميان مردم به كثرت نماز شهرت داشت « 3 » .\r\nچگونه انبيا بزرگ الهى داراى كثرت نماز نباشند ، در حالىكه نماز رابطهء عاشقانه و عارفانه بين بندگان و خداست و كسى كه موفق به نماز است ، مشرف به برترين\r\n\r\n\r\n","description":"","footnote":"\r\n( 1 ) - لقمان ( 31 ) : 17 .\r\n( 2 ) - بحار الأنوار : 14 / 98 ، باب 8 .\r\n( 3 ) - بحار الأنوار : 14 / 98 - 104 ، باب 8 .\r\n","page_name":" 24 ","page_number":24},
  {"content":"\r\n\r\nشرف شده و محبوب حضرت احديت است .\r\n\r\nحضرت زكريا عليه السلام و نماز\r\nدر قرآن كريم سورهء آل عمران مىخوانيم :\r\n  [ هُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ * فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَ سَيِّداً وَ حَصُوراً وَ نَبِيًّا مِنَ الصَّالِحِينَ 
  ]   « 1 » :\r\nدر آنجا بود كه زكريا [ با ديدن كرامت و عظمت مريم 
  ] پروردگار خود را خواند ، گفت : پروردگارا ! مرا از سوى خود فرزندى پاك و پاكيزه عطا كن ، يقيناً تو شنواى دعايى . * پس فرشتگان ، او را در حالى كه در محراب عبادت به نماز ايستاده بود ، ندا دادند كه : خدا تو را به يحيى بشارت مىدهد ، كه تصديق كنندهء كلمه‌اى از سوى خدا [ يعنى مسيح 
  ] است و سرور و پيشوا ، و [ از روى زهد و حيا 
  ] نگاهدار خود از مُشتهيات نفسانى ، و پيامبرى از شايستگان است .\r\n\r\nحضرت عيسى عليه السلام و نماز\r\nدر كتاب الهى سورهء مريم چنين مىخوانيم :\r\n    [ قالَ إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا * وَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا * وَ بَرًّا بِوالِدَتِي وَ لَمْ يَجْعَلْنِي جَبَّاراً شَقِيًّا * وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا 
  ]     « 2 » :\r\n\r\n\r\n","description":"","footnote":"\r\n( 1 ) - آل عمران ( 3 ) : 38 - 39 .\r\n( 2 ) - مريم ( 19 ) : 30 - 33 .\r\n","page_name":" 25 ","page_number":25},
  {"content":"\r\n\r\nنوزاد [ از ميان گهواره 
  ] گفت : بىترديد من بنده خدايم ، به من كتاب عطا كرده و مرا پيامبر قرار داده است . * و هر جا كه باشم بسيار بابركت و سودمندم قرار داده ، و مرا تا زنده‌ام به نماز و زكات سفارش كرده است . * و مرا نسبت به مادرم نيكوكار [ و خوش‌رفتار 
  ] گردانيده و گردنكش و تيره‌بختم قرار نداده است . * و سلام بر من روزى كه زاده شدم ، و روزى كه مىميرم ، و روزى كه زنده برانگيخته مىشوم .\r\n\r\nحضرت يونس عليه السلام و نماز\r\nقرآن كريم در سورهء صافات مىفرمايد :\r\n  [ فَلَوْ لا أَنَّهُ كانَ مِنَ الْمُسَبِّحِينَ * لَلَبِثَ فِي بَطْنِهِ إِلى يَوْمِ يُبْعَثُونَ 
  ]   « 1 » :\r\n[ و در شكم ماهى به تسبيح خدا مشغول شد كه 
  ] اگر او از تسبيح‌كنندگان نبود ، * بىترديد تا روزى كه مردم برانگيخته مىشوند در شكم ماهى مىماند .\r\nمرحوم طبرسى از قول قتاده مىنويسد :\r\nمنظور از تسبيح و ستايش يونس نماز او بوده و همين حقيقت با عظمت ، علت نجاتش از شكم ماهى شد « 2 » .\r\nاز آيات ذكر شده به اين نتيجه مىرسيم كه تمام پيامبران الهى در ميان امم و ملل مبعوث به نماز بودند و خداوند مهربان از باب عشق به بندگان ، هيچ جامعه‌اى را جداى از اين تكليف نگذاشته ؛ زيرا نماز در رشد و كمال روحى انسان نقش مهمى را برعهده دارد و بدون اتصال و پيوند به اين تكليف با ارزش الهى ، انسان مورد\r\n\r\n\r\n","description":"","footnote":"\r\n( 1 ) - صافات ( 37 ) : 143 - 144 .\r\n( 2 ) - بحار الأنوار : 14 / 403 ، باب 26 ؛ مجمع البيان : 8 / 591 .\r\n","page_name":" 26 ","page_number":26},
  {"content":"\r\n\r\nعنايت و رضاى حق قرار نخواهد گرفت .\r\nنماز ، جهانى از اسرار الهى است كه مىتوان با قدرت تقوا و خلوص به آن اسرار رسيد .\r\nنماز ، دنياى با عظمتى است كه ديدگاه آن تا اعماق جنات الهى و رضوان اكبر است .\r\nنماز ، شرف و فضيلت انسان و مايهء حركت او به سوى حضرت جانان است .\r\nنماز ، درهاى رحمت و بركت الهى را به روى عباد باز مىكند . نماز ، يكى از مهم‌ترين علل نجات عبد در قيامت است .\r\nخدا را از طريق قرآن مجيد بشناسيد ، اسما و صفات حضرت او را درك كنيد و در نعمت‌هاى مادى و معنوى كه به شما عنايت فرموده انديشه كنيد و از اين راه به كسب عشق و محبت به حضرت حق برآييد ؛ چون آتش عشق از باطن قلب شما زبانه كشيد ، اين عشق را در نماز - كه به فرمودهء حضرت رضا عليه السلام اداى شكر منعم است « 1 » - آشكار خواهيد ديد و در اين صورت نماز شما در پيشگاه معبود نمازى عالمانه و عارفانه و عاشقانه خواهد شد و اين نماز پرارزش‌ترين عمل در بارگاه حضرت اوست .\r\nبه قول عارف بسطام ، مرحوم فروغى :\r\n خوش آن كه نگاهش به سراپاى تو باشد * آيينه صفت محو تماشاى تو باشد\r\nصاحب نظر آنست كه در صورت و معنى * چشم از همه بر بندد و بيناى تو باشد \r\n\r\n\r\n","description":"","footnote":"\r\n( 1 ) - علل الشرائع : 1 / 260 ، باب 182 .\r\n","page_name":" 27 ","page_number":27},
  {"content":"\r\n\r\n اين سحر كه چشم همه را بسته به يك بار * سحريست كه در نرگس شهلاى تو باشد\r\nآن نافه كه بويش همه را خون به جگر كرد * در چين سر زلف چليپاى تو باشد\r\nچون طره بىتاب تو آرام نگيرد * هر دل كه سراسيمهء سيماى تو باشد \r\n\r\nنماز در آيينهء قرآن\r\nقرآن مجيد و كتب گرانقدر روايى ، مؤمن را همراه با نشانه‌ها و علائم و ويژگىهايى معرفى مىكنند ، نشانه‌ها و علائمى كه نشان‌دهندهء طهارت جان و قداست نفس و حقيقت وجود مردم مؤمن است .\r\nنماز ، در ميان اين علائم و نشانه‌ها ، جايگاه مخصوصى دارد ، به اين معنى كه از آيات و روايات استفاده مىشود ، نماز با تمام شرايط ظاهرى و باطنىاش در رأس تمام فعاليت‌هاى عملى مردم مؤمن است .\r\n  [ ذلِكَ الْكِتابُ لا رَيْبَ فِيهِ هُدىً لِلْمُتَّقِينَ * الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ 
  ]   « 1 » :\r\nدر [ وحى بودن و حقّانيّت 
  ] اين كتابِ [ با عظمت 
  ] هيچ شكى نيست ؛ سراسرش براى پرهيزكارانْ هدايت است . * آنان كه به غيب ايمان دارند و نماز را بر پا مىدارند و از آنچه به آنان روزى داده‌ايم ، انفاق مىكنند .\r\nدر توضيح آيهء « و يقيمون الصلاة » در تفسير « پرتوى از قرآن » مىخوانيم :\r\n\r\n\r\n","description":"","footnote":"\r\n( 1 ) - بقره ( 2 ) : 2 - 3 .\r\n","page_name":" 28 ","page_number":28},
  {"content":"\r\n\r\n« قيام بدن ، حالتى است كه اعضا هر يك در وضع طبيعى خود قرار مىگيرند و هر كدام وظيفه‌اى كه در به پا داشتن بدن دارند ، انجام مىدهند و اندام چنان كه هست مىنمايد :\r\nمراكز ادراك و سر ، بالاى بدن و بدن تكيه بر فقرات پشت و همه بر ستون‌هاى پا ايستاده‌اند و اعصاب ادراك و تحريك به آسانى فرمان مىگيرند و خبر مىدهند ؛ چشم و گوش و دست و پا به آسانى به هر سو متوجه مىگردد ، اراده بر اعصاب و اعصاب بر عضلات و عضلات بر بندها و ستون‌هاى بدن غلبه و فرماندهى كامل دارد .\r\nقيام بدن مرتبط به قيام فكر و تصوير است ، تا مطلوبى درست تصوير نشود ، براى انجام و رسيدن به آن شخص اراده نمىنمايد و بدن بر خلاف ميل طبيعى راست و مستقيم نمىگردد .\r\nآمادگى براى نماز آن گاه است كه امر و ارادهء پروردگار همت را برانگيزد و ذهن را - كه توجه به حواس و شهوات خميده يا خفته‌اش داشته - به پا دارد ؛ در اين وقت قواى نفسانى به وضع طبيعى قرار مىگيرد و مانند اعضاى بدن قيام مىنمايد .\r\nدر سازمان درونى جسم انسان ، مركز تفكر و ادراك بالا و محل بروز عواطف كه قلب است پايين ، معده و امعا كه ديگ شهوت غذا است پايين‌تر و دستگاه تناسلى كه انگيزندهء شهوت جنسى است در زير قرار گرفته است .\r\nدر سازمان درونى نفس كه از اين قوا تركيب يافته بايد چنين باشد .\r\n\r\nمعناى اقامه\r\nاقامه - كه معناى لغويش بپاخاستن ، راست داشتن و تكميل نمودن است - كمال آن در انسان برپاداشتن ظاهر و باطن بدن و قواى نفسانى است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتكميل اين قيام در صورت اجتماع آن گاه است كه افراد از هواهاى اختلاف‌انگيز و نظام طبقاتى « شيطانى » به سوى يگانگى برگردند و در يك صف قرار گيرند و به امام عادل عالم - كه تقدم طبيعى دارد - اقتدا نمايند .\r\nچون تحقق و كمال صلاة به اقامه است ، قرآن در هر جا كه نماز كامل را دستور داده ، يا توصيف نموده است ، آن را مقارن الفاظ « اقام ، اقم ، يقيمون و مقيم » آورده و براى نمازگزارانى كه از حقيقت نماز غافلند « ويل » را وعده داده و « مصلين » را تنها آورده :  [ فَوَيْلٌ لِلْمُصَلِّينَ 
  ]  « 1 » .\r\nدر سورهء معارج كه مصلين را از ديگر مردم بىثبات مستثنى كرده ، دوام صلاة را متمم آن آورده :\r\n     [ إِنَّ الْإِنْسانَ خُلِقَ هَلُوعاً * إِذا مَسَّهُ الشَّرُّ جَزُوعاً * وَ إِذا مَسَّهُ الْخَيْرُ مَنُوعاً * إِلَّا الْمُصَلِّينَ * الَّذِينَ هُمْ عَلى صَلاتِهِمْ دائِمُونَ 
  ]      « 2 » :\r\nچون آسيبى به او رسد ، بىتاب است ، * و هنگامى كه خير و خوشى [ و مال و رفاهى 
  ] به او رسد ، بسيار بخيل و بازدارنده است ، * مگر نمازگزاران ، * آنان كه همواره بر نمازشان مداوم و پايدارند .\r\nدر سورهء بقره « 3 » فعل مضارع « يقيمون » كوشش پيوسته را مىرساند تا هر چه بيش‌تر نماز را به پا دارند ؛ چون اقامهء نماز ، اقامه و مستقيم شدن انسان است ، بايد متدرجاً و پيوسته باشد تا در تمام عمر يك نماز كامل و مستقيم كه شايستهء مقام انسان است انجام شود ؛ چون اين وظيفهء نهايى درست و كامل انجام يافت و حقيقت انسانيت مستقيم گرديد ، مأموريتش در اين جهان تمام شده ، رخت\r\n\r\n\r\n","description":"","footnote":"\r\n( 1 ) - ماعون ( 107 ) : 4 .\r\n( 2 ) - معارج ( 70 ) : 19 - 23 .\r\n( 3 ) - بقره ( 2 ) : 3 .\r\n","page_name":" 30 ","page_number":30},
  {"content":"\r\n\r\nبرمىبندد ، « گويا براى همين به اين عالم آمده كه يك عمل كامل و شايسته انجام دهد » .\r\nآرى ، نماز را با شرايطى كه دارد به جاى آريد تا مستقيم شويد ؛ به نماز متوسل گرديد تا شما را به اوج شخصيت رسانده و فحشا و منكرات را از آيينهء حيات شما پاك كند .\r\nنماز بخوانيد تا از شيطان رها شده و از شيطنت نجات يابيد و در نور آن ، حقيقت و حقايق را ببينيد .\r\nنماز بخوانيد تا دل از تعلّقات مادى برهد و جان به برق عشق جانان منور گردد و پيوند شما از آنچه غير خداست ، جدا شود .\r\nنماز بخوانيد ، تا از مادىگرى برهيد و به دنياى با عظمت معنى راه پيدا كنيد .\r\n [ لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ وَ أَقامَ الصَّلاةَ وَ آتَى الزَّكاةَ وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ 
  ]  « 1 » .\r\nنيكى اين نيست كه روى خود را به سوى مشرق و مغرب كنيد ، بلكه نيكى [ واقعى و كامل ، كه شايسته است در همهء امور شما ملاك و ميزان قرار گيرد ، منش و رفتار و حركات 
  ] كسانى است كه به خدا و روز قيامت و فرشتگان و كتاب آسمانى و پيامبران ايمان آورده‌اند ، و مال و ثروتشان را با آن‌كه دوست\r\n\r\n\r\n","description":"","footnote":"\r\n( 1 ) - بقره ( 2 ) : 177 .\r\n","page_name":" 31 ","page_number":31},
  {"content":"\r\n\r\nدارند به خويشان و يتيمان و درماندگان و در راه ماندگان و سائلان و [ در راه آزادى 
  ] بردگان مىدهند ، و نماز را [ با همهء شرايطش 
  ] برپاى مىدارند ، و زكات مىپردازند ، و چون پيمان بندند وفاداران به پيمان خويشند ، و در تنگدستى و تهيدستى و رنج و بيمارى و هنگام جنگ شكيبايند ؛ اينانند كه [ در دين‌دارى و پيروى از حق 
  ] راست گفتند ، و اينانند كه پرهيزكارند .\r\nآرى ، با ادعاى تنهاى از ايمان و عمل ، هيچ‌كس اهل خير و سعادت نمىشود ، آنچه موجب فلاح و رستگارى است ، باطن پاك و عمل خالص است .\r\nمشكلات امروز انسان و فرداى او جز در پرتو اعتقاد صحيح و عمل شايسته قابل حل نيست .\r\nتمام ارزش آدمى به ايمان و عمل اوست ؛ انسان جداى از ايمان و عمل ، قطعه‌اى از گوشت و استخوان متحرك است كه جز رحمت و مزاحمت براى ديگران حاصلى ندارد .\r\n\r\nانسان ، موجود برتر\r\nدر آثار الهى و معارف اسلامى آمده كه :\r\nانسان از جمله موجودات برتر اين صحنهء با عظمت حيات و صفحهء شگفت‌آور هستى است ، ولى بايد بدانيد كه اين برترى و فضيلت به صورت مايه و قوه و استمداد در وجود هر انسانى است ؛ كه بايد انسان اين قوه را به فعليت برساند و چون در فعليت رساندن اين قوه جاهل است ، خداوند بزرگ انبيا و امامان عليهم السلام و كتب آسمانى را براى هدايت او فرستاده است .\r\nآيهء مورد بحث يكى از نقشه‌هاى جامع الهى براى به فعليت آوردن مايهء ارزش است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبه عقيدهء بيداران و آگاهان و آنان كه عمر عزيز خويش را صرف قرآن مجيد كرده‌اند ، اين آيهء كامل‌ترين نسخه از ميان دستورهاى قرآن براى حركت انسان به سوى خير و سعادت و رشد و كمال است .\r\nكسانى كه علماً و عملًا از قرآن و دستورهاى حضرت حق دورند ، بالاجبار به تمام شهوات و غرايز و اميال ميدان داده و صحنه حيات را تبديل به چراگاه شكم و تمتع شهوت كرده‌اند ، اينان برعكس تمام حقايق در حركتند و از تمام جوانب وجودشان فساد و شر مىبارد ! !\r\nاينان عقل و فطرت و وجدان و انصاف را در آتش شهوات سوزانده و از خويشتن ، جز مشتى استخوان و گوشت و رگ و پى متحرك باقى نگذاشته‌اند ؛ حركت آنان حركتى بىارزش و خوى و خلق آنان از خوى و خلق حيوانات پست‌تر و رذل‌تر است .\r\nولى مردمى كه علماً و عملًا با نسخه‌هاى درمان بخش الهى سر و كار دارند ، مردمى وزين ، آبرومند ، با تربيت ، با شخصيت و مؤدّب هستند .\r\nايشان در تمام شؤون حيات بر بال ملائكه در حركتند و خواسته‌هاى آنان در تمام جوانب هماهنگ با خواسته‌هاى خداست .\r\nخداوند مهربان در ملكوت هستى و نزد ملائكه به وجود چنين بندگانى مباهات مىكند .\r\nاينان مجمع فضايل و منبع بركات و ميدان خيرات و سرچشمهء نيكىها و نيكوكارىها هستند .\r\nاينان حلّال مشكلات مردم و تأمين‌كنندهء نياز نيازمندان و چراغ پر فروغ خانهء يتيمان و دستگير مستمندان و آبروى صاحبان آبرويند .\r\nاينان از بركت ايمان به خدا و روز جزا و ملائكه و كتب الهى و انبيا و انفاق مال در\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nراه خدا به محتاجان و برپا داشتن نماز و اداى زكات و آراسته بودن به اخلاق حسنه ، داراى ارزشى هستند كه جز خدا احدى بر آن ارزش آگاهى ندارد .\r\nفرداى قيامت و حتى در عالم برزخ بهشت برين از اينان و جهنم آتشين از آنان است .\r\nپيامبر عزيز اسلام صلى الله عليه و آله در روايت مهمى دربارهء اين دو طايفه مىفرمايد :\r\nاذا وُضِعَ الْعَبْدُ فى قَبْرِهِ وَانْصَرَفَ اصْحابُهُ حَتَّى لَيَسْمَعَ خَفْق نِعالِهِمْ اتاهُ مَلَكانِ يُحاسِبانِهِ ، فَانْ كانَ مُؤمِنا ارَياهُ مَكانَهُ مِنَ الْجَنَّةِ وَانْ كان كافِراً ضَرَباهُ بِمِطْرَقَةٍ مِنْ حَديدٍ بَيْنَ اذُنَيْهِ فَيَصيحُ صَيْحَةً يَسْمَعُها مَنْ يَليهِ الّا الثَّقَلَيْنِ « 1 » :\r\nزمانى كه عبد را در قبرش بگذارند و كسانش او را رها كرده و برگردند ، ميت صداى كفش آنان را در بازگشتشان مىشنود ؛ در اين وقت دو ملك حق براى رسيدگى به حساب او سر مىرسند ، اگر او بندهء مؤمن خدا باشد ، مكانش را در بهشت به او نشان مىدهند و اگر بنده‌اى باشد كه نسبت به نعمت‌هاى الهى ناسپاسى كرده و راه كفر پيش گرفته با پتكى از آهن جهنم بين دو گوشش مىزنند كه هر چه جز جن و انس است ، صداى وحشت‌آور و دهشت‌زاى آن را مىشنوند ! !\r\nبا توجه به مسائل عالى الهى واجب است انسان خود را بشناسد و به موقعيت و موقف و وظيفهء هر يك از قواى درون و برون آشنا شده و هر يك را بر اساس خواسته‌هاى الهى به كار گيرد تا درخت وجودش هم چون شجرهء طيبه براى ابد ، مثمر ثمر گردد .\r\n\r\n\r\n","description":"","footnote":"\r\n( 1 ) - دين و تمدن : 1 / 66 .\r\n","page_name":" 34 ","page_number":34},
  {"content":"\r\n\r\n\r\nمراتب ملك و ملكوت\r\nعرفا مىگويند :\r\nبدان كه ، عقل است كه آدم است و روح است كه حوا است و طبيعت است كه ابليس است و شهوت است كه طاوس و غضب است كه مار است .\r\nو اجتماع و تركيب آن جمله ، آمدن است به دنيا و افتراق آن جمله رفتن است از دنيا ، يعنى اجتماع اين جمله آمدن است از عالم غيب به عالم شهادت و از عالم عقل به عالم حس غيب ، افتراق اين جمله رفتن است از عالم شهادت به عالم غيب و از عالم حس به عالم عقل .\r\nاى درويش ! در ملكوت ، مَلَك و شيطان هست ؛ در ملكوت عقل و مَلَك است و در طبيعت شيطان .\r\nچون عقل و طبيعت هر دو مصور شدند ، از هر دو صورت آدم در ملك ظاهر شد ، پس آدم مركب آمد از ملك و شيطان ، يعنى از عقل و طبيعت ؛ پس در هر كه عقل غالب آمد ، ملكى است بلكه بهتر از ملائكه است ، اگر چه صورت انسان دارد و در هر كه طبيعت غالب آمد ، شيطانى است يا حيوان ، بلكه از حيوان بدتر . . .\r\nاين بود مراتب ملك و ملكوت و اين بود بيان كتاب اللّه و كلام اللّه ، كتاب اللّه به صورت كلمه است و كلام اللّه به مثابهء معنى كلمه و تمامى كلمه به صورت معنى باشد . پس مجموع هر دو يك كلمه است ، اسامى بسيار دارد ؛ زيرا كه جمله اسامى وى است ، اما اسم او يكى است كه آن را اسم اعظم و اسم اعلى مىگويند و آن اسم رب است ؛ پس اگر اين كلمه موجودات را به درخت تشبيه كنى ، ميوهء اين درخت موجودات ، آدمى دانا است و آدمى دانا را هم كلمه گويند ؛ زيرا كه هر چه درخت دارد ، ميوهء درخت هم دارد ، پس آدمى دانا ميوه درخت موجودات باشد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو اگر اين كلمهء موجودات را به انسان تشبيه مىكنى ، دل اين انسان موجودات هم ، آدمى دانا است ، پس آدمى دانا دل موجودات باشد .\r\nبعضى گفته‌اند كه انسان كامل هم كتاب اللّه هم كلام اللّه است ؛ زيرا كه انسان كامل مجموع هر دو عالم است و بعضى گفته‌اند كه انسان كامل كتاب اللّه است و سخن انسان كامل ، كلام اللّه است .\r\nشما خود انصاف دهيد كه براى رسيدن به نقطهء با عظمت كمال ، آيا راهى به جز پاكى از آلودگىها و آراسته شدن به حسنات وجود دارد ؟\r\nبه قول پير روشن ضمير ، مرحوم الهى قمشه‌اى :\r\n زدو بينى چو بگذشتى به چشم دل خدا بينى * در آن وجه اللّه باقى فنا عين بقا بينى\r\nبرون آى از حجاب تن قدم در كشور جان زن * كه هر جا بنگرى سرى زاسرار خدا بينى\r\nز اوهام طبيعت دور شو تا دل صفا يابد * صفاى دل طلب تا حسن يار دلربا بينى \r\n [ إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ 
  ]  « 1 » .\r\nسرپرست و دوست شما فقط خدا و رسول اوست و مؤمنانى [ مانند على بن ابىطالب‌اند 
  ] كه همواره نماز را برپا مىدارند و در حالى كه در ركوعند [ به تهيدستان 
  ] زكات مىدهند .\r\nبه نظر مفسرين عامه و خاصه ، اين آيه در شأن اميرمؤمنان ، قلب عارفان ،\r\n\r\n\r\n","description":"","footnote":"\r\n( 1 ) - مائده ( 5 ) : 55 .\r\n","page_name":" 36 ","page_number":36},
  {"content":"\r\n\r\nحضرت على بن ابيطالب عليه السلام نازل شده است ، خداوند بزرگ به پا داشتن نماز را از ويژگىهاى آن حضرت شمرده و آن را به عنوان علامت و نشانهء آن محور ايمان قرار داده است « 1 » ؛ در متن آيهء شريفه مىخوانيم :\r\nهمانا همه كارهء شما تنها خدا و رسول و آن گرويدگانى هستند كه نماز را به پا داشته و در حال ركوع اداى زكات مىكنند !\r\n\r\nتمسّك به كتاب و اقامهء نماز\r\nإِنَّمَا الْمُؤْمِنُونَ الَّذِينَ إِذَا ذُكِرَ اللّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَاناً وَعَلى رَبِّهِمْ يَتَوَكَّلُونَ * رَضِىَ اللّهُ عَنْهُمْ وَرَضُوا عَنْهُ ذلِكَ لِمَنْ خَشِىَ رَبَّهُ الَّذِينَ يُقِيمُونَ الصَّلَاةَ وَمِمَّا رَزَقْنَاهُمْ يُنْفِقُونَ 
  ] « 2 » .\r\nمؤمنان ، فقط كسانى هستند كه چون ياد خدا شود ، دل‌هايشان ترسان مىشود ، وهنگامى كه آيات او بر آنان خوانده شود بر ايمانشان مىافزايد ، و بر پروردگارشان توكل مىكنند . * هم آنان كه نماز را برپا مىدارند و ازآنچه به آنان روزى داده‌ايم ، انفاق مىكنند .\r\n [ وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ 
  ]  « 3 » .\r\nو آنان كه به كتاب [ آسمانى 
  ] چنگ مىزنند [ و عملًا به آياتش پاى بندند 
  ]\r\n\r\n\r\n","description":"","footnote":"\r\n( 1 ) - تفسير القمى : 1 / 170 ، تفسير العياشى : 1 / 328 ، حديث 139 ؛ تفسير الكشاف : 1 / 682 ؛ التفسير الكبير : 12 / 31 ؛ مجمع البيان : 3 / 263 .\r\n( 2 ) - انفال ( 8 ) : 2 - 3 .\r\n( 3 ) - اعراف ( 7 ) : 170 .\r\n","page_name":" 37 ","page_number":37},
  {"content":"\r\n\r\nو نماز را بر پا داشته‌اند [ داراى پاداشند 
  ] يقيناً ما پاداش اصلاح گران را ضايع نمىكنيم .\r\nدر اين آيه دو موضوع ريشه‌دار و يك نتيجه مورد بحث است : تمسّك به كتاب و اقامهء نماز .\r\nوامّا نتيجهء مصلح شدن انسان به خاطر اتصال به آن دو موضوع ، تمسّك به كتاب خدا كه نقشهء جامع الهى براى هدايت انسان به سوى هر خير و كمالى است . قرآنى كه درمان دردها ، علاج امراض ، حلال مشكلات ، رافع نيازها و راهبر انسان به سوى خداست .\r\nو اين الصاق و اتصال ، حاصل نمىشود مگر با رعايت سه برنامه :\r\n1 - قرائت قرآن\r\n2 - فهم قرآن\r\n3 - عمل به قرآن\r\nچون كسى به قرائت و خواندن قرآن مجيد برخيزد و براى فهم اين كتاب مجاهده كند و در عمل به آيات آن بكوشد و بر اين راه ثابت قدم باشد ، مصداق واقعى متمسّك به كتاب است .\r\nدر شرح حديث چهاردهم كتاب « مصباح الشريعة » - به خواست حضرت الهى - توضيح بسيار مفصل و قابل توجهى دراين باب خواهد آمد .\r\nآرى ، از خصوصيات مهم مؤمن ، تمسّك به كتاب و اقامهء نماز است ، چون عبد در مسير قرآن و نماز قرار گرفت ، مصلح خواهد شد ، به اين معنى كه در مرتبهء اول در اصلاح خويش و سپس اصلاح زن و فرزند ، آن گاه اصلاح جامعه برخواهد آمد\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو اجر چنين مصلحى - كه اصلاح‌گرى او از قرآن و نماز سرچشمه گرفته - ضايع نخواهد شد .\r\nاين چنين انسان ، در پيشگاه خداوند مهربان از اعتبار و قيمت خاصى برخوردار است و انسانى است كه به توفيق حضرت دوست ، خير دنيا و آخرتش تأمين است .\r\nتمسّك به كتاب ، نتيجهء عشق به قرآن و عشق به قرآن نتيجهء معرفت انسان به كتاب خداست .\r\nمعرفت ، مولد همت و عشق است و عشق و همت ، مولد حركت و عمل است ؛ پيروز و بهروز ، انسانى است كه در اين عشق استوار و ثابت قدم است .\r\n هر دل كه در او بلاى عشق است * آن جايگه خداى عشق است\r\nهر ناله كه بر دلى نشيند * از ناى روان فزاى عشق است\r\nخوش‌تر زصفاى صبحگاهى * شامى كه در او صفاى عشق است\r\nتا هست جهان و ملك هستى * در گوش فلك صداى عشق است\r\nباقى است هميشه عشق و عاشق * زيرا كه بقا بقاى عشق است\r\nتا بوده و هست ملك هستى * در زير پر هماى عشق است \r\n [ إِنَّ الَّذِينَ آمَنُوا وَ عَمِلُوا الصَّالِحاتِ وَ أَقامُوا الصَّلاةَ وَ آتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ 
  ]  « 1 » .\r\nمسلماً كسانى كه ايمان آوردند و كارهاى شايسته انجام دادند ، و نماز را به پا داشتند ، و زكات پرداختند ، براى آنان نزد پروردگارشان پاداشى شايسته و مناسب است ، و نه بيمى بر آنان است و نه اندوهگين مىشوند .\r\n [ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ \r\n\r\n\r\n","description":"","footnote":"\r\n( 1 ) - بقره ( 2 ) : 277 .\r\n","page_name":" 39 ","page_number":39},
  {"content":"\r\n\r\n الْآياتِ لِقَوْمٍ يَعْلَمُونَ 
  ]  « 1 » .\r\nپس اگر [ از پيمان شكنى ، قطع رحم ، كفر و شرك 
  ] توبه كنند و نماز را بر پا دارند و زكات بپردازند ، برادران دينى شمايند و ما آيات خود را براى گروهى كه [ واقعيات را 
  ] مىدانند ، به صورت‌هاى گوناگون بيان مىكنيم .\r\n [ إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ 
  ]  « 2 » .\r\nآباد كردن مساجد خدا فقط در صلاحيت كسانى است كه به خدا و روز قيامت ايمان آورده و نماز را بر پا داشته و زكات پرداخته و جز از خدا نترسيده‌اند ؛ پس اميد است كه اينان از راه يافتگان باشند .\r\nآياتى كه ذكر شد ، نمونه هايى از آيات كتاب خداست كه نماز را به عنوان يكى از خصوصيات بارز مردم مؤمن معرفى كرده‌است ؛ قسمت ديگرى از آيات كتاب خدا كه همين هدف را دنبال كرده ، برابر با نام سوره‌ها و شمارهء آيات بدين قرار است :\r\nانعام ، 92 ؛ توبه ، 71 ؛ رعد ، 42 ؛ ابراهيم ، 31 ؛ حج ، 35 - 41 ؛ مؤمنون ، 2 ؛ نور ، 37 ؛ نمل ، 3 ؛ لقمان ، 4 ؛ فاطر ، 18 - 19 ؛ شورى ، 38 ؛ بينه ، 5 ؛ معارج ، 23 ؛ روى هم رفته در حدود بيست و پنج آيه در سوره‌هاى مختلف قرآن ، نماز را از نشانه‌هاى مردم با ايمان و انسان‌هاى شايسته قرار داده و بر مبناى اين آيات ، اگر مرد و زنى از حوزه با عظمت نماز بىبهره باشند ، بايد گفت كه از مدار ايمان واقعى خارج و از مراتب عالى الهى و انسانى دورند و اينان همان مردمى هستند كه خداوند در قرآن مجيد به خاطر عدم ايمان و ضعف عمل از آنان تحت عناوين انعام ، شردواب ، فاسق و اصحاب نار ياد كرده است ! !\r\n\r\n\r\n","description":"","footnote":"\r\n( 1 ) - توبه ( 9 ) : 11 .\r\n( 2 ) - توبه ( 9 ) : 18 .\r\n","page_name":" 40 ","page_number":40},
  {"content":"\r\n\r\n\r\nنماز در آيينهء روايات\r\nپس از قرآن مجيد ، وقتى به مسئله نماز در احاديث اسلامى مراجعه مىكنيم ، مىبينيم كه انبياى الهى و امامان معصوم عليهم السلام بيش از همهء احكام به مسئلهء نماز پافشارى دارند .\r\nنماز ، جامع بسيارى از عبادات و حقايق است و نمازگزار ، در حقيقت ، در اتصال با عنايات و الطاف حضرت حق است .\r\nدر كلمات ارباب معرفت و صاحبان دل و سالكان راه و عارفان عاشق و بيداران وارسته آمده :\r\nنماز ، پوششى براى انسان است كه تمام زيورها و زينت‌هاى معنوى و ملكوتى با آن است و انسان چون نماز را با تمام شرايطش به جاى آورد ، در آيينهء غيب عالم ، به زيباترين چهرهء ممكن در شخصيت و آدميت تجلى مىكند .\r\nدر سخنان كاملان صادق و شناگران درياى عشق و آوارگان كوى محبوب آمده :\r\nايمان خرقهء ستارى است ، اصل ايمان عنايت حق است ، حقيقت ايمان ترك ماسوى اللّه است ، سرّ ايمان كلمهء شهادت است ، جان ايمان قرآن است ، تاج ايمان طاعت است ، تخم ايمان علم است ، برگ ايمان تقواست ، پوست ايمان شرم است ، بيخ ايمان خوف است ، تنهء ايمان توبه است ، ميوهء ايمان معرفت و صدق است ، كمال ايمان تسليم است ، مسكن ايمان قول مؤمن است ، پاكى خرقهء حيات است ، جان خرقهء ثناست ، فريضه خرقهء صحت است ، غسل خرقهء ترك و تجريد است ، اين همه در نماز قابل تحقق است ، در حقيقت نماز آيينهء تمام اين حقايق و ميدانى براى اين وقايع عالى الهيه است .\r\n كسى اين جام معنى مىكند نوش * كه كردست او سر خود را فراموش\r\nبه گرد پردهء اسرار كم گرد * كه نَبْوَد مرد اين اسرار هر مرد \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n اگر خواهى كه اين در بازيابى * به عجز اقرار كن تا بازيابى\r\nخداوندا اميدم را روا كن * دلم را از كرم حاجت روا كن\r\nمنور دار جانم را به نورى * دلم را زنده گردان از حضورى\r\nمرا از من نجاتى ده به توفيق * ز نور خود براتى ده به تحقيق \r\n دلم را محرم اسرار گردان * ز خواب غفلتم بيدار گردان « 1 » \r\n\r\nمسئلهء نماز و كودكان\r\nاهميّت نماز در اسلام به حدى است كه در روايات و احاديث آمده :\r\nفرزندان خود را چند سال قبل از تكليف با اين فريضهء پر ارزش الهى آشنا كنيد و آنان را با تشويق و ترغيب ، در اتصال با اين درياى خروشان رحمت حق قرار دهيد .\r\nعَنْ مُعَاوِيَةِ بْنِ وَهَبٍ قالَ سَأَلْتُ أبا عَبْدِاللّهِ عليه السلام فى كَمْ يُؤْخَذُ الصَّبِىُّ بِالصَّلاةِ ؟\r\nفَقَالَ فِيمَا بَيْنَ سَبْعِ سِنينَ وَسِتِّ سِنينَ « 2 » :\r\nمعاوية بن وهب مىگويد : از حضرت صادق عليه السلام پرسيدم كه كودك را بايد چه وقت در ارتباط با نماز قرار داد ؟ حضرت فرمودند : بين شش تا هفت سالگى ! !\r\nعَنْ عَلِىّ بْنِ جَعْفَرٍ ، عَنْ اخيهِ مُوسى عليه السلام قالَ : سَالْتُهُ عَنِ الْغُلامِ مَتى يَجِبُ عليْهِ الصَّوْمُ وَالصَّلاةُ ؟ قالَ : اذا راهَقَ الْحُلُمَ وَعَرِفَ الصَّلاةَ وَالصَّوْمَ « 3 » :\r\n\r\n\r\n","description":"","footnote":"\r\n( 1 ) - اسرار نامه ، عطار نيشابورى .\r\n( 2 ) - التهذيب : 2 / 381 ، باب الصبيان متى يؤمرون بالصلاة ، حديث 7 ؛ وسائل الشيعة : 4 / 18 ، باب 3 ، حديث 4397 .\r\n( 3 ) - الاستبصار : 1 / 408 ، باب الصبيان متى يؤمرون بالصلاة ، حديث 1 ؛ وسائل الشيعة : 4 / 19 ، باب 3 ، حديث 4399 ؛ بحار الأنوار : 85 / 131 ، باب 4 ، حديث 3 .\r\n","page_name":" 42 ","page_number":42},
  {"content":"\r\n\r\nعلى بن جعفر از برادر بزرگوارش حضرت موسى بن جعفر عليه السلام پرسيد : چه زمانى نماز و روزه به پسر بچه واجب مىشود ؟ حضرت فرمود : چون به مرز تكليف برسد و نماز و روزه را بشناسد .\r\nعَنْ ابى عَبْدِاللّهِ عليه السلام ، عَنْ ابيهِ قالَ : انَّا نَاْمُرُ صِبْيانَنا بِالصَّلاةِ اذا كانُوا بَنى خَمْسَ سِنينَ ، فَمُرُوا صِبْيانَكُمْ بِالصَّلاةِ اذا كانُوا بَنى سَبْعَ سِنينَ « 1 » :\r\nامام صادق عليه السلام از پدرش حضرت باقر عليه السلام نقل مىكند كه آن حضرت فرمود :\r\nما فرزندان خود را در پنج سالگى امر به نماز مىكنيم ، پس شما در سنين هفت سالگى ، آنان را نسبت به نماز تمرين بدهيد .\r\nبه روايت زير دقت كنيد كه روايت بسيار مهمى است :\r\nعَنِ الْحَسَنِ بْنِ قارُونَ انَّهُ قالَ : سَالْتُ الرِّضا عليه السلام اوْ سُئِلَ وَانَا اسْمَعُ عَنِ الرَّجُلِ يَجْبُرُ وَلَدَهُ وَهُوَ لايُصَلّىِ الْيَوْمَ وَالْيَوْمَيْنِ فَقالَ : وَكَمْ أَتَى عَلَى الْغُلامِ ؟ فَقُلْتُ ثَمانِىَ سِنينَ فَقالَ : سُبْحانَ اللّهِ يَتْرُكُ الصَّلاةَ قالَ : قُلْتُ يُصيبُهُ الْوَجَعُ قالَ :\r\nيُصَلّى عَلى نَحْوِ ما يَقْدِرُ « 2 » :\r\nحسن بن قارون مىگويد : من از حضرت رضا عليه السلام پرسيدم ، يا يك نفر پرسيد و من گوش مىدادم كه مردى فرزندش را به نماز وامىدارد ولى يك يا دو روز نماز نمىخواند ، حضرت فرمود : بر آن پسر بچه چند سال گذشته ؟ گفتم :\r\nهشت سال . حضرت تعجب كرد و فرمود : هشت سال و ترك نماز ؟ عرضه\r\n\r\n\r\n","description":"","footnote":"\r\n( 1 ) - الكافى : 3 / 409 ، باب صلاة الصبيان ، حديث 1 ؛ وسائل الشيعة : 4 / 19 ، باب 3 ، حديث 4401 .\r\n( 2 ) - من لا يحضره الفقيه : 1 / 280 ، باب الحد الذى يؤخذ فيه الصبيان ، حديث 862 ؛ وسائل الشيعة : 4 / 20 ، باب 3 ، حديث 4404 .\r\n","page_name":" 43 ","page_number":43},
  {"content":"\r\n\r\nداشتم : براى او سخت و رنج‌آور است . فرمود : به اندازه تاب و توانش نماز بخواند .\r\nعَنْ عَلِىٍّ فى حَديثِ الْارْبَعَ مِاةَ قالَ : عَلِّمُوا صِبْيانَكُمُ الصَّلاةَ وَخُذُوهُمْ بِها اذا بَلَغُوا ثَمانِىَ سِنينَ « 1 » :\r\nدر حديث چهار صدگانه از على عليه السلام آمده : نماز را به فرزندان خود تعليم دهيد و چون به هشت سالگى برسند ، آنان را وادار به خواندن اين فريضه الهى نماييد .\r\n\r\nآسمانهاى هفت‌گانه\r\nجهان با عظمت هستى را تا آنجا كه چشم شما قدرت دارد ، بنگريد و از آنجا به بعد كه قدرت تماشا نداريد ، با سلاح با عظمت علم هيئت و نجوم ملاحظه كنيد ، آن گاه تا آنجا كه ميسر است بناى شگفت‌انگيز موجودات را كه از چند عنصر و چگونه تشكيل شده دقت كنيد ؛ به اين نتيجه مىرسيد كه شناخت طول و عرض و حجم جهان هستى ، تا پايان عالم براى احدى ، هر چند از قوىترين عقل و پرقدرت‌ترين وسايل علمى بهره‌مند باشد ، ميسر نيست و نيز همهء انسان‌ها از پى بردن به حقيقت يك عنصر از عناصرى كه در ساختمان يك موجود ، مانند سلول يا اتم يا ريزترين جزء عالم به كار رفته ، با تمام وجود عاجزند .\r\nقرآن مجيد در بسيارى از آيات ، آسمان‌هاى هفت‌گانه را نام مىبرد كه بر اساس آيات و روايات و تحقيقات علمى ، دانشمندان بزرگ در طول هزاران سال ، آنچه دربارهء هيئت و نجوم گفته شده مربوط به آسمان اول است كه قرآن مجيد از آن تعبير به آسمان دنيا كرده است .\r\n\r\n\r\n","description":"","footnote":"\r\n( 1 ) - الخصال : 3 / 626 ، حديث 10 ؛ وسائل الشيعة : 4 / 20 ، باب 3 ، حديث 4404 .\r\n","page_name":" 44 ","page_number":44},
  {"content":"\r\n\r\nاين آسمان كه قسمتى از آن با چشم عادى قابل رؤيت است ، بشر را از درك ستارگان ، سحابىها و كهكشان‌هايش با اين همه پيشرفت دانش و وسايل علمى به تمام معنى عاجز و ناتوان كرده است ! !\r\nشايد تاكنون صدها هزار كتاب دربارهء مسائل آسمان دنيا نوشته شده باشد و هزاران نوع وسايل علمى جهت تماشاى مناظر دلفريب اين صفحهء پهناور اختراع شده باشد ، ولى انسان با همهء كوشش و جهاد علمىاش ، خود را از درك طول و عرض و حجم همين آسمان اول ناتوان و ضعيف معرفى كرده است .\r\nاگر به اظهارات دانشمندان شرق و غرب دربارهء عجز علم از درك واقعيت‌ها مراجعه كنيد ، دچار شگفتى و تعجب مىشويد و در ضمن به انصاف اهل انصاف و تواضع متواضعين پى مىبريد .\r\nدر اينجا لازم است به گوشه‌اى از اظهارات دانشمندان علم نجوم دربارهء وضع گوشه‌اى بسيار كوچك و محدود نسبت به آسمان اول توجه كنيد .\r\nمتجاوز از دو هزار و چهار صد سال قبل ، دموكريت فيلسوف بزرگ يونانى اظهار داشت كه :\r\nشايد كهكشان از اجتماع ميليون‌ها سياره تشكيل شده باشد .\r\nگفتهء او پس از دو هزار سال به وسيلهء گاليله با كشف و اختراع دوربين نجومى تأييد شد .\r\nاو وقتى در ژنو ، دوربين خود را ساخت به اين مسئله رسيد كه كهكشان عبارت از توده‌اى از ستارگان است .\r\nو امروز دانشمندان بزرگ اين علم مىگويند :\r\nكهكشان ، توده‌اى از ستارگان است كه تعداد آن حدوداً نزديك به دو ميليارد ستاره است ! !\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفاصله هر ستاره تا ستاره ديگر چهار سال نورى است و عرض اين كهكشان نزديك به دويست هزار سال نورى تخمين زده شده و داراى سى هزار منظومه شمسى است كه منظومه ما يكى از آن‌هاست .\r\nاين كهكشان داراى يك حركت دورانى است كه در مدت سيصد ميليون سال انجام مىگيرد و اين همه وضع كلى يك كهكشان است .\r\nتاكنون در همين گوشه از عالم توانسته‌اند نزديك به صد ميليون كهكشان پيدا كنند كه فاصلهء هر يك با ديگرى دو ميليون سال نورى است ! !\r\nنزديك‌ترين كهكشان به كرهء زمين المرءة المسلسله است كه فاصله آن تا زمين هشتصد هزار سال نورى است و با چشم غير مسلح به شكل ستاره كم نورى ديده مىشود .\r\nبعضى از كهكشان‌ها تا زمين هزار ميليون و بعضى نهصد و برخى هشتصد و بعضى هفتصد و تعدادى ششصد ميليون سال نورى فاصله دارند .\r\nاسحاق نيوتن كه خود يكى از بزرگ‌ترين متخصصان علم هيئت و رياضى است ، مىگويد :\r\nجهان آفرينش چون اقيانوسى است كه ما در طى اكتشافاتى كه داشته‌ايم ، همانند طفلى هستيم كه در كنار آن سنگى به اين طرف و آن طرف انداخته‌ايم ! !\r\nانيشتن مىگويد :\r\nاكنون كه پير شده‌ام ، خيال مىكنم هر چه را آموخته‌ام ، ولى مىدانم كه كيفيت ذرهء بىمقدار را نمىدانم ، ولى در جوانى تصور مىكردم همه چيز مىدانم .\r\nو نيز مىگويد :\r\nبشر در علم اگر چه خيلى پيش رفته ، ولى در دوران كودكى علم و ابتداى دالان خانهء بزرگ است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nلدژ از فلاسفهء بزرگ است ، مىگويد :\r\nآنچه را مىدانم در مقابل دانستنىها خيلى ناچيز است ، من اين را با تمام اعتقاد مىگويم ، گرچه بعضى اعتقاد ندارند .\r\nابن سينا مىگويد :\r\nطول و عرض و حجم اشيا را مىتوان حساب كرد ، ولى به حقيقت اشيا نمىتوان پى برد .\r\nدر هر صورت زمين و تمام موجوداتش ، آسمان‌هاى هفت‌گانه و تمام عناصر و اشيائش ، عالم ملكوت و ملائكه و جن با تمام شؤونش ذره‌اى بسيار اندك و كوچك و ناچيز ، در برابر عظمت بىنهايت در بىنهايت خالق هستى است و در حقيقت اين كجا و آن كجا ؟\r\n\r\nسبك شمردن نماز\r\nدستور حضرت حق و صد و بيست و چهار هزار پيامبر و دوازده امام و اولياى مقرب الهى است كه انسان به وسيلهء نماز در برابر عظمت حضرت رب الارباب به تواضع و خضوع قيام كند ؛ كسىكه اين حكم با عظمت را سبك بشمارد ، انسان بسيار سبك و بىقدرى است ، انسان پست و زبونى است ، موجود پليد و كثيفى است ؛ كسىكه با اين ناچيزى و كوچكىاش ، حاضر نباشد در برابر بزرگى حضرت اللّه ، با اين همه لطف و محبت و احسانى كه نسبت به او مبذول داشته ، سر تواضع فرود آورد ، البته كثيف و پست و از هر موجودى بدبخت‌تر و زبون‌تر است .\r\nسبك شمردن بزرگ‌ترين و عرفانىترين حكم الهى ، دليل بر جهل و ذلّت و شقاوت و كوردلى است .\r\nاهل معرفت و عاشقان حضرت حق و اولياى كامل و دلباختگان به مقصود\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nواقعى عالم با چشمى غير از همه چشم‌ها به نماز مىنگريستند .\r\nآنان با نماز رفتارى عاشقانه و ربطى عارفانه و پيوندى آگاهانه داشتند ؛ نماز چشم و چراغ آنان و روشنى قلب و دل آن سرباختگان كوى محبوب بود ؛ آنان بدون نماز زندگى نمىكردند و بىنماز زنده نبودند و منهاى نماز حركت نداشتند .\r\nجهان را بىنماز نمىخواستند و براى ره بردن به عالم ملكوت راهى جز نماز نمىدانستند و محصول و ميوهء هستى را در نماز مىديدند .\r\nدر برابر نماز از خود بىخود مىشدند و به هنگام ورود به نماز سر و جان نمىشناختند و تنها مستى و وجد و شور و سماع آنان از نماز بود .\r\nآنان با نماز جان و دل مىآراستند و نفس خود با نماز از رذايل پاك مىكردند و وقت نماز از خود بىخود مىشدند و در مقدمهء نماز به مستى كامل فرو مىرفته و با زبان حال به محضر حضرت جانان عرضه مىداشتند :\r\n ما را سفرى فتاد بى ما * آنجا دل ما گشاد بى ما\r\nآن مه كه ز ما نهان همى شد * رخ بر رخ ما نهاد بى ما\r\nماييم هميشه مست بى مى * ماييم هميشه شاد بى ما\r\nدرها همه بسته بود بر ما * بگشود چو راه داد بى ما\r\nماييم ز نيك و بد رهيده * از طاعت و از فساد بى ما « 1 » \r\nبياييد آن طور كه قرآن مجيد فرموده به نماز بنگريم ، يعنى نماز را در رأس تمام احكام حضرت دوست ببينيم .\r\nدوست به ما اجازه داده تا به وسيلهء نماز به محضر مبارك او و پيشگاه قدس و كوى پاكش مهمان شويم و گرنه ما كه بىنهايت در بىنهايت كوچكيم كجا و پيشگاه آن جناب كه بىنهايت در بىنهايت عظيم است كجا ؟ !\r\nاين‌كه حضرت ذوالجلال از ما انسان‌ها نماز خواسته ، دليل بر كمال عشق\r\n\r\n\r\n","description":"","footnote":"\r\n( 1 ) - مولوى .\r\n","page_name":" 48 ","page_number":48},
  {"content":"\r\n\r\nو محبت او نسبت به ماست .\r\nاگر عشق خالق به مخلوق نبود ، مسأله‌اى به نام نماز مطرح نمىشد ؛ نماز ، فريادى عاشقانه و راهى عارفانه به سوى جناب اوست ؛ اگر نماز را آن چنان كه هست و به آن نحوى كه دستور داده‌اند به جاى آرى ، آنچه حجاب بين قلب و روح تو و حضرت محبوب است برداشته شود و به مشاهده عظمت او نايل گردى .\r\n\r\nحرمت سبك شمردن نماز در روايات\r\nدر حرمت سبك شمردن نماز و سستى نسبت به اين امر با عظمت الهى ، رواياتى در كتب روايى ما آمده كه دانستن بخشى از آن بر همگان لازم است :\r\nعَنْ زُرارَةٍ عَنْ ابى جَعْفَرٍ عليه السلام قالَ : لاتَتَهاوَنْ بِصَلاتِكَ فَانَّ النَّبىَّ صلى الله عليه و آله قالَ عِنْدَ مَوْتِهِ :\r\nلَيْسَ مِنّى مَنِ اسْتَخَفَّ بِصَلاتِهِ ، لَيْسَ مِنّى مَنْ شَرِبَ مُسْكِراً لايَرِدُ عَلَىَّ الْحَوْضِ لا وَاللّهِ « 1 » :\r\nزراره از امام باقر عليه السلام نقل مىكند كه حضرت فرمود : نسبت به نمازت سستى مكن ، پيامبر به هنگام مرگش فرمود :\r\nكسى كه نماز را سبك انگارد از من نيست ، كسى كه مست‌كننده بنوشد بر من وارد نخواهد شد .\r\nامام صادق عليه السلام مىفرمايد :\r\nواللّه قسم ، پنجاه سال بر كسى مىگذرد و خداوند يك نماز از او قبول نمىكند و چه برنامه‌اى براى انسان سخت‌تر از اين است ؟\r\n\r\n\r\n","description":"","footnote":"\r\n( 1 ) - الكافى : 3 / 269 ، باب من حافظ على صلاته أو ضيّعها ، حديث 7 ؛ وسائل الشيعة : 4 / 23 ، باب 6 ، حديث 4413 .\r\n","page_name":" 49 ","page_number":49},
  {"content":"\r\n\r\nبه خدا قسم از همسايگان و يارانتان مىشناسيد كسى را كه اگر براى بعضى از شما نماز بخواند از او قبول نخواهيد كرد ، چون نماز را سبك انگاشته ، خداوند جز عمل نيكو قبول نمىكند ، چگونه كسى كه يك عمل الهى را سبك گرفته از او قبول كنند « 1 » ؟\r\nحضرت موسى بن جعفر عليه السلام فرمود :\r\nلَمَّا حَضَرَتْ ابى الْوَفاةُ قالَ لى : يا بُنَىَّ انَّهُ لايَنالُ شَفاعَتَنا مَنِ اسْتَخَفَّ بِالصَّلاةِ « 2 » :\r\nپدرم حضرت صادق عليه السلام به وقت مرگ فرمود : پسرم ، كسى كه نماز را سبك بشمارد ، به حقيقت كه به شفاعت ما نمىرسد .\r\nقالَ رَسُولُ اللّهِ صلى الله عليه و آله : لِكُلِّ شَىءٍ وَجْهٌ وَوَجْهُ دينِكُمُ الصَّلاةُ فَلا يَشينَنَّ احَدُكُمْ وَجْهَ دينِهِ وَلِكُلِّ شَىءٍ انْفٌ وَانْفُ الصَّلاةِ التَّكْبيرُ « 3 » :\r\nپيامبر اسلام صلى الله عليه و آله فرمود : براى هر چيزى صورتى است ( كه نمايانگر هويت و زيبايى و حيثيت آن چيز است ) و صورت دين شما نماز است ، كسى از شما صورت دين را خوار و سبك نشمارد ، براى هر چيزى مقدمه‌اى است و مقدمه نماز تكبير است .\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - الكافى : 3 / 269 ، باب من حافظ على صلاته أو ضيعها ، حديث 9 ؛ وسائل الشيعة : 4 / 24 ، باب 6 ، حديث 4414 .\r\n( 2 ) - الكافى : 3 / 270 ، باب من حافظ على صلاته أو ضيعها ، حديث 15 ؛ وسائل الشيعة : 4 / 24 ، باب 6 ، حديث 4415 .\r\n( 3 ) - الكافى : 3 / 270 ، باب من حافظ على صلاته أو ضيعها ، حديث 16 ؛ وسائل الشيعة : 14 / 24 ، باب 6 ، حديث 4416 .\r\n","page_name":" 50 ","page_number":50},
  {"content":"\r\n\r\nبراى نماز از ميان ملائكه موكلى است كه كارى غير آن ندارد ، چون مكلف از نماز فراغت پيدا كند ، آن را به طرف خدا مىبرد ، اگر قابل قبول باشد قبول مىشود و اگر از طرف حق قبول نشود ، خطاب مىرسد : اين نماز را به بنده‌ام بازگردان .\r\nملك نماز را باز گردانده و به صورت صاحبش مىزند و مىگويد : واى بر تو كه هميشه عملى دارى كه باعث سرشكستگى من است « 1 » .\r\nو نيز از ابو بصير نقل شده :\r\nبر ام حميده وارد شدم ، تا او را در عزاى امام صادق عليه السلام تسليت بگويم . او گريه كرد و من نيز گريستم . سپس گفت : اى ابو محمد ! اگر حضرت صادق عليه السلام را به وقت مرگ مىديدى تعجب مىكردى ! دو چشمش را باز كرد و فرمود : همهء كسانى كه با من آشنايى دارند دور من جمع كنيد ، كسى نماند مگر اين كه به محضر آن جناب آمد ، آن گاه به همه نظر كرد و فرمود : شفاعت ما شامل كسانى كه نماز را سبك بشمارند ، نمىشود « 2 » !\r\nعَنْ ابى جَعْفَرٍ عليه السلام قالَ : الصَّلاةُ عَمُودُ الدّينِ مَثَلُها كَمَثَلِ عَمُودِ الْفُسْطاطِ اذا ثَبَتَ الْعَمُودُ ثَبَتَ الْاوْتادُ وَالْاطْنابُ وَاذا مالَ الْعَمُودُ وَانْكَسَرَ لَمْ يَثْبُتْ وَتِدٌ وَلا طُنُبٌ « 3 » :\r\nامام باقر عليه السلام فرمود : نماز ستون دين است و برنامه آن براى دين همانند ستون خيمه است ، وقتى ستون ثابت و پا برجا باشد ، ميخ‌ها و طناب‌ها پابرجاست ، ولى وقتى ستون از ثبوت بيفتد و بشكند ، ميخ و طنابى پا برجا نمىماند .\r\n\r\n\r\n","description":"","footnote":"\r\n( 1 ) - الكافى : 3 / 488 ، باب النوادر ، حديث 10 ؛ ثواب الأعمال : 229 ؛ بحار الأنوار : 81 / 262 ، باب 16 ، حديث 62 .\r\n( 2 ) - الأمالى ، شيخ صدوق : 484 ، المجلس الثالث والسبعون ، حديث 10 ؛ المحاسن : 1 / 80 ، باب 3 ، حديث 6 ؛ وسائل الشيعة : 4 / 26 ، باب 6 ، حديث 4423 .\r\n( 3 ) - المحاسن : 1 / 44 ، حديث 60 ؛ وسائل الشيعة : 4 / 27 ، باب 6 ، حديث 4424 .\r\n","page_name":" 51 ","page_number":51},
  {"content":"\r\n\r\n\r\nحرمت ضايع كردن نماز و وجوب حفظ آن\r\nمسئلهء وجوب نماز و حفظ اين وديعهء الهى در زندگى به درجه‌اى از اهميت و ارزش است كه در دستورهاى عالى دينى ضايع گذاشتن آن از محرمات شمرده شده و بر حفظ آن از نظر كميت و كيفيت سفارش زياد شده است .\r\nامام خمينى رحمه الله در « اسرار الصلاة » خود مىفرمايد :\r\nاكتفا نمودن به صورت نماز و قشر آن و محروم ماندن از بركات و كمالات باطنيهء آن - موجب سعادات ابديه ، بلكه باعث جوار ربّ العزة و مرقاة عروج به وصال محبوب مطلق كه غايت آمال اوليا و منتهاى آرزوى اصحاب معرفت و ارباب قلوب بلكه قرة العين سيد رسل صلى الله عليه و آله و سلم است - از اعلى مراتب خسران و زيانكارى است كه پس از خروج از اين نشئه و ورود در محاسبهء الهيه موجب حسرت‌هايى است كه عقل ما از ادراك آن عاجز است .\r\nما تا در حجاب عالم ملك و خدر طبيعت هستيم ، از آن عالم نمىتوانيم ادراكى نماييم و دستى از دور ، بر آتش داريم .\r\nكدام حسرت و ندامت و زيان و خسارت بالاتر از آن است كه چيزى كه ، وسيلهء سعادت انسان و دواى درد نقايص قلبيه است و در حقيقت صورت كماليهء انسانيه است پس از چهل پنجاه سال تعب در راه آن به هيچ‌وجه از آن استفاده روحيه نكرده ، سهل است مايهء كدورت قلبيهء و حجاب‌هاى ظلمانيهء شود و آنچه قرة العين رسول اكرم صلى الله عليه و آله است موجب ضعف بصيرت ما گردد .\r\n [ يا حَسْرَتى عَلى ما فَرَّطْتُ فِي جَنْبِ اللَّهِ 
  ]  « 1 » .\r\n\r\n\r\n","description":"","footnote":"\r\n( 1 ) - زمر ( 39 ) : 56 .\r\n","page_name":" 52 ","page_number":52},
  {"content":"\r\n\r\nدريغ و افسوس بر اهمال‌كارى و تقصيرى كه دربارهء خدا كردم .\r\nبه قول فيض كاشانى آن سرمست بادهء عشق الهى :\r\n گنج ابدى پيروى حق و عبادت * مفتاح در خير نمازى به جماعت\r\nمعناى نماز است حضور دل احباب * زنهار به صورت مكن اى دوست قناعت\r\nراضى مشو از بندگيش تا ننمايى * آداب و شرايط همه را نيك رعايت\r\nهر چند كه وسواس كنى سود ندارد * خود را ندهى تا به دل و جان به عبادت\r\nخواهى به عبادت خللى راه نيابد * ميكن دولت از وسوسهء ديو حمايت\r\nخواهى كه زدستت نرود وقت فضيلت * مگذار كه تا كار كشد وقت طهارت \r\nپس اى عزيز ! دامن همت به كمر زن و دست طلب بگشاى و با هر تعب و زحمتى ، حالات خود را اصلاح كن و شرايط روحيهء نماز اهل معرفت را تحصيل كن و از اين معجون الهى كه با كشف تام محمدى صلى الله عليه و آله براى درمان تمام دردها و نقص‌هاى نفوس فراهم آمده استفاده كن و خود را تا مجال است از اين منزلگاه ظلمت و حسرت و ندامت و چاه عميق دورى از ساحت مقدس ربوبيت جلّ و علا كوچ ده و مستخلص كن و به معراج وصال و قرب كمال ، خود را برسان كه اگر اين وسيله از دست رفت وسايل ديگر منقطع است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nانْ قُبِلَتْ قُبِلَ ما سِواها وَانْ رُدَّتْ رُدَّ ما سِواها « 1 » .\r\nاگر نماز قبول شود بقيهء اعمال ديگر عبد قبول مىشود و اگر نماز مردود نشود بقيه اعمال ديگر نيز مردود مىشود .\r\nعارف روشن ضمير مرحوم حاج ميرزا عبدالحسين تهرانى - كه از اعاظم تلامذهء مرحوم حجة الاسلام شفتى اصفهانى است - مىگويد « 2 » :\r\nنماز ، مستجمع صفات ساير عبادات است ، چون صيام كه امساك از مفطرات است و چون حج كه احرام بستن از ميقات است و چون زكات كه بذل نفيس نفقات است و چون جهاد كه محاربهء با جنود شياطين و مخالفين است و محراب عبادت نيز معدن وسوسهء شيطان است .\r\nپس نماز ، كل و ساير اعمال بستهء به او به منزلهء اجزا و او اعلى و ساير نسبت به او ادنى و مشخص است كه ، چون كل منتفى شود جزء نيز منتفى گردد و چون متاع اعلى مردود شود ادنى به طريق اولى نابود شود .\r\nو اين در مثل چنان است كه پادشاهى از رعيت تحفه خواهد و در حفظ او مبالغه نمايد و رعيت نيز از راه دور متاعى بردارد و تا به درگاه سلطان هديه آورد و دشمنان بسيار و دزدان خونخوار بسيار نيز در راه برخورند و با همه ، كشش و كوشش نمايد و متاع را از چنگ دزدان ربايد و صحيح و سالم تسليم بارگاه سلطان و پادشاه كند .\r\nو لكن در اين تحفه‌ها يكى از همه مرغوب‌تر و نزد سلطان از همه مطلوب‌تر و ايجاب آن از سايرين بيش‌تر و تأكيد سلطان دربارهء او فزون‌تر باشد ، معلوم است كه اگر تحفه به صفتى كه سلطان امر فرموده موصوف باشد و به اسم صحت معروف\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 641 ، المجلس الثالث والتسعون ؛ بحار الأنوار : 10 / 393 ، باب 25 .\r\n( 2 ) - اسرار الصلاة ، تهرانى : 26 .\r\n","page_name":" 54 ","page_number":54},
  {"content":"\r\n\r\nباشد ، مقبول طبع شاه شود و سايرين را نيز به تبع آن قبول فرمايد و اما اگر آن متاع اعلى كه نفيس‌تر و طبع سلطان به آن حريص‌تر است ، به دزدان داده ، يا آن‌كه به صفتى كه سلطان خواسته موصوف نباشد ، سلطان همه را رد نمايد و ساير تحفه‌ها اگر چه خوب است بد نمايد .\r\n\r\nنماز برترين حكم خدا\r\nآرى ، نماز اعلاترين و برترين حكم خداست و در راه بردن آن به نزد محبوب واقعى خطرات زيادى از جانب شياطين برونى و درونى متوجه آن است ؛ بايد مواظب بود كه اين تحفهء نفيس ضايع نشود و به دست دزدان و نابكاران نيفتد و جهت رساندن آن به معشوق حقيقى لازم است تمام آداب و شرايط و اوصاف آن را حفظ كرد كه با حفظ آداب و به جا آوردن شرايط ، زمينهء ورود به مقام قرب و بساط انس براى انسان فراهم مىگردد .\r\nتوجه داشته باش كه ، به وقت حضور نماز ، لباس منيت از وجود خويش به خاك افكنى و براى ورود به بارگاه محبوب ، احرام تقوا دربندى و از تمام گناهان و معاصى ظاهر و باطن به حالت روزه درآيى و با شمشير فكر و توجه و نيت پاك با شياطين باطنى و ظاهرى تا مرز پيروزى درافتى و به محضر آن مولاى مهربان همهء وجود و هستى را تسليم كرده ، به قربانگاه فنا براى يافتن بقا در آيى و در برابر آن جناب با تمام وجود بگويى :\r\n در خم زلف تو پابند جنون شد دل من * بىخبر از دو جهان غرقه به‌خون شد دل من\r\nچون كه با رشتهء گيسوى تو پيوندى داشت * مو به مو بسته به زنجير جنون شد دل من \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n نقطهء خال تو تا ديد به پرگار وجود * يكسر از دايرهء عقل برون شد دل من « 1 » \r\n\r\nحرمت تضييع نماز در روايات\r\nدر مسئلهء حرمت تضييع نماز و وجوب مواظبت بر اين امانت بىنظير الهى ، رواياتى مهم رسيده كه لازم است به گوشه‌اى از آن اشارت رود :\r\nعَنْ مُحَمَّدِ بْنِ الْفُضَيْلِ قالَ : سَئَلْتُ عَبْداً صالِحا عليه السلام عَنْ قَوْلِ اللّهِ عَزَّوَجَلَّ :\r\n [ الَّذِينَ هُمْ عَنْ صَلاتِهِمْ ساهُونَ 
  ]  « 2 » قالَ : هُوَ التَّضْييعُ « 3 » :\r\nمحمد بن فضيل مىگويد : از عبد صالح عليه السلام « 4 » پرسيدم : معناى آيه‌اى كه مىگويد اينان از نماز خود غافلند ، چيست ؟ فرمود : به معناى ضايع كردن نماز است .\r\nبىتوجهى به واقعيت‌هاى نماز ، صحيح به جا نياوردن اركان نماز ، سرسرى خواندن حمد و سوره و ركوع و سجود ، رعايت نكردن ترتيب و طمأنينه ، مصداق ضايع كردن اين وديعهء الهى است .\r\nقالَ رَسُولُ اللّهِ صلى الله عليه و آله : لايَزالُ الشَّيْطانُ ذَعِراً مِنَ الْمُؤمِنِ ما حافَظَ عَلَى الصَّلَواتِ الْخَمْسِ لِوَقْتِهِنَّ ، فَاذا ضَيَّعَهُنَّ تَجَرَّا عَلَيْهِ فَادْخَلَهُ فِى الْعَظائِمِ « 5 » .\r\n\r\n\r\n","description":"","footnote":"\r\n( 1 ) - شيداى شيرازى .\r\n( 2 ) - ماعون ( 107 ) : 5 .\r\n( 3 ) - الكافى : 3 / 268 ، باب من حافظ على صلاته أو ضيعها ، حديث 5 ؛ وسائل الشيعة : 4 / 27 ، باب 7 ، حديث 4425 .\r\n( 4 ) - مراد از عبد صالح در روايات ، امام موسى بن جعفر عليه السلام مىباشد .\r\n( 5 ) - الكافى : 3 / 269 ، باب من حافظ على صلاته أو ضيعها ، حديث 8 ؛ وسائل الشيعة : 4 / 28 ، باب 7 ، حديث 4426 .\r\n","page_name":" 56 ","page_number":56},
  {"content":"\r\n\r\nپيامبر اسلام صلى الله عليه و آله فرمود : شيطان ، هميشه از مؤمن بيمناك است ، تا زمانى كه بر نماز پنج وقت محافظت دارد ، اما وقتى نماز پنج وقت را ضايع كرد ، بر او جرأت پيدا مىكند و وى را در گناهان بزرگ مىاندازد !\r\nقالَ الصَّادِقُ عليه السلام : فى حَديثٍ انَّ مَلَكَ الْمَوتِ يَدْفَعُ الشَّيْطانَ عَنِ الْمُحافِظِ عَلَى الصَّلاةِ ويُلَقِّنَهُ شَهادَةَ انْ لاالهَ الّا اللّهُ وَانَّ مُحَمَّداً رَسُولُ اللّهِ فى تِلكَ الْحالَةِ الْعَظيمَةِ « 1 » .\r\nامام صادق عليه السلام فرمود : در حديثى است كه ملك الموت به وقت جان گرفتن ، شيطان را از ايجاد خطر نسبت به محافظت كنندهء بر نماز باز مىدارد و شهادت به وحدانيت حق و رسالت پيامبر را به او تلقين مىكند ، آن هم در چنان حالت بزرگ و فوق‌العاده‌اى .\r\nقالَ رَسُولُ اللّهِ صلى الله عليه و آله : اذا كانَ يَوْمُ الْقِيامَةِ يُدْعى بِالْعَبْدِ فَاوَّلُ شَى ءٍ يُسأَلُ عَنْهُ الصَّلاةُ فَاذا جاءَ بِها تامَّةً وَالّا زُجَّ فِى النَّارِ « 2 » :\r\nپيامبر خدا صلى الله عليه و آله فرمود : به وقت قيامت بنده را به دادگاه الهى طلب مىكنند و اول چيزى كه از او مىپرسند دربارهء نماز است ، اگر نماز تمام و جامع و كاملى ارائه داد اهل نجات است ، و گرنه با خشم او را به دوزخ مىاندازند .\r\nقالَ رَسُولُ اللّهِ صلى الله عليه و آله : لاتُضَيِّعُوا صَلاتَكُمْ فَانَّ مَنْ ضَيَّعَ صَلاتَهُ حُشِرَ مَعَ قارُونَ وَهامانَ وَكانَ حَقّا عَلَى اللّهِ انْ يُدْخِلَهُ النَّارَ مَعَ الْمُنافِقينَ فَالْوَيْلُ لِمَنْ لَمْ يُحافِظْ عَلى صَلاتِهِ وَاداءِ سُنَّتِهِ ( سُنَّةَ نَبِيِّهِ ) « 3 » :\r\n\r\n\r\n","description":"","footnote":"\r\n( 1 ) - وسائل الشيعة : 4 / 29 ، باب 7 ، حديث 4429 .\r\n( 2 ) - عيون اخبار الرضا : 2 / 31 ، باب 31 ، حديث 45 ؛ وسائل الشيعة : 4 / 29 ، باب 7 ، حديث 4430 .\r\n( 3 ) - عيون اخبار الرضا : 2 / 31 ، باب 31 ، حديث 46 ؛ وسائل الشيعة : 4 / 30 ، باب 7 ، حديث 4431 .\r\n","page_name":" 57 ","page_number":57},
  {"content":"\r\n\r\nپيامبر خدا صلى الله عليه و آله فرمود : نماز خود را ضايع مكنيد ، كه هر كس نمازش را ضايع كند ، با قارون و هامان محشور مىشود و سزاوار است كه خداوند ، او را با منافقين به آتش جهنم ببرد ؛ واى بر كسىكه بر حفظ نمازش اقدام نكند و به اداى سنت حق يا ( سنّت پيامبر ) برنخيزد .\r\nاميرالمؤمنين عليه السلام در كلامى كه اصحابش را وصيت مىكرد ، فرمود :\r\nنسبت به مسئلهء نماز متعهد باشيد و بر آن محافظت كنيد و آن را زياد بجاى آريد و به وسيلهء آن به حضرت حق تقرب جوييد ؛ زيرا نماز بر مردم مؤمن واجب شده ؛ شما جواب گرفتاران به عذاب الهى را نشنيده‌ايد وقتى از آنان مىپرسند كه علت جهنم آمدن شما چه بود ؟ مىگويند : از نمازگزاران نبوديم ! !\r\nنماز ، گناهان نمازگزار را هم‌چون برگ درخت مىريزد و او را از اسارت هوا و عذاب نجات مىدهد .\r\nنبى اسلام صلى الله عليه و آله ، نماز را تشبيه به حمام در خانهء مرد فرموده كه شبانه روز پنج بار خود را در آن شستشو دهد كه با چنين برنامه‌اى هيچ‌گونه چركى در بدن نمىماند « 1 » .\r\nمؤمنان حقيقى ، حق با عظمت نماز را شناخته‌اند كه زينت متاع دنيا و مال و اولاد آنان را از نماز بازشان نمىدارد ؛ خداى بزرگ فرموده :\r\n [ رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ 
  ]  « 2 » .\r\nمردانى كه تجارت و داد و ستد آنان را از ياد خدا و برپا داشتن نماز و پرداخت زكات باز نمىدارد .\r\n\r\n\r\n","description":"","footnote":"\r\n( 1 ) - التهذيب : 2 / 237 ، باب 12 ، حديث 7 .\r\n( 2 ) - نور ( 24 ) : 37 .\r\n","page_name":" 58 ","page_number":58},
  {"content":"\r\n\r\nنبى بزرگ اسلام صلى الله عليه و آله بعد از اين‌كه به خاطر نماز به بهشت بشارت داده شد ، خود را براى نماز در زحمت و رنج مىانداخت ، چون در قرآن مجيد آمده بود :\r\n [ وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها 
  ]  « 1 » .\r\nو خانواده‌ات را به نماز فرمان بده و خود نيز بر آن شكيبايى ورز .\r\nآن حضرت اهل خود را امر به نماز مىفرمود و خودش در ميدان نماز استقامت و صبر مىورزيد « 2 » .\r\nامام باقر عليه السلام مىفرمايد :\r\nپيامبر عزيز اسلام صلى الله عليه و آله در مسجد نشسته بودند كه مردى وارد شد و به نماز ايستاد ، ولى ركوع و سجودش را آن چنان به سرعت خواند كه در حقيقت ركوع و سجود نبود . پيامبر فرمود : همانند كلاغى كه نوك بزند نماز را بجاى آورد ، اگر با اين نماز از دنيا برود بر غير دين من از دنيا رفته ! « 3 » امام صادق عليه السلام مىفرمايد :\r\nوقتى نمازگزار به نماز مىايستد از پهنه‌هاى آسمان بر زمين ، رحمت بر او نازل مىشود و به محاصرهء ملائكه الهى درآمده و ملكى فرياد مىزند :\r\nاگر اين نمازگزار آگاه شود كه در نماز چيست ، هرگز آن را به‌هم نمىپيچد « 4 » .\r\nهارون بن خارجه مىگويد :\r\n\r\n\r\n","description":"","footnote":"\r\n( 1 ) - طه ( 20 ) : 132 .\r\n( 2 ) - نهج البلاغة : خطبه 190 ؛ وسائل الشيعة : 4 / 30 ، باب 7 ، حديث 4432 .\r\n( 3 ) - الكافى : 3 / 268 ، باب من حافظ على صلاته أو ضيعها ؛ المحاسن : 1 / 79 ، باب 3 ، حديث 5 ؛ بحار الأنوار : 81 / 234 ، باب 16 ، حديث 8 .\r\n( 4 ) - الكافى : 3 / 265 ، باب فضل الصلاة ، حديث 4 ؛ وسائل الشيعة : 4 / 32 ، باب 8 ، حديث 4435 .\r\n","page_name":" 59 ","page_number":59},
  {"content":"\r\n\r\nمردى از ياران خود را نزد حضرت امام صادق عليه السلام تعريف كردم و به خوبى ثناى او را گفتم . حضرت به من فرمود : نماز او چگونه است « 1 » ؟\r\nامام باقر عليه السلام مىفرمايد :\r\nپيامبر خدا صلى الله عليه و آله فرمود :\r\nزمانى كه بندهء مؤمن به نماز برمىخيزد ، خداوند به او نظر مىكند . يا فرمود :\r\nخداوند تا پايان نماز به او روى مىآورد و از بالاى سر او تا افق آسمان سايهء رحمت قرار مىدهد و از حول و حوش او تا بالاى آسمان پر از ملائكه مىشود و ملكى موكل او مىگردد كه بالاى سرش بايستد و به او بگويد : اى نمازگزار ! اگر مىدانستى چه وجودى تو را مىنگرد و با كه مناجات مىكنى رو برنگردانده و هرگز از جايت حركت نمىكردى « 2 » !\r\nامام صادق عليه السلام فرمود :\r\nهرگاه نماز واجب بجاى آوردى آن را به وقت خودش بجاى آر و تصور كن اين آخرين نماز توست ، نمازى كه ديگر آن را به دست نخواهى آورد ؛ چشم به جايگاه سجودت داشته باش ، اگر بدانى در راست و چپ تو چه خبر است هر آينه نمازت را نيكو بجاى آورى ، بدان در برابر وجود بزرگى ايستاده‌اى كه تو را مىبيند ولى تو او را نمىبينى « 3 » .\r\nامام صادق عليه السلام مىفرمايد :\r\nوقتى عبد وارد نماز مىشود و نمازش را سبك بجاى مىآورد و ادب و وقار و طمأنينه را آن طورى كه بايد مراعات نمىكند ، خداوند به ملائكه مىفرمايد :\r\n\r\n\r\n","description":"","footnote":"\r\n( 1 ) - الكافى : 3 / 487 ، باب النوادر ، حديث 4 ؛ وسائل الشيعة : 4 / 32 ، باب 8 ، حديث 4436 .\r\n( 2 ) - وسائل الشيعة : 4 / 32 ، باب 8 ، حديث 4437 .\r\n( 3 ) - وسائل الشيعة : 4 / 34 ، باب 8 ، حديث 4443 .\r\n","page_name":" 60 ","page_number":60},
  {"content":"\r\n\r\nبنده‌ام را نمىبينيد ، مثل اين‌كه نيازهايش به دست غير من است ، آيا او نمىداند كه هر چه نياز دارد در ارتباط با من است « 1 » ؟\r\nقالَ عَلِىٌّ عليه السلام : انَّ اسْرَقَ النَّاسِ مَنْ سَرَقَ مِنْ صَلاتِهِ « 2 » :\r\nعلى عليه السلام فرمود : دزدترين مردم كسى است كه از نمازش بدزدد ! !\r\n\r\nمحبوب‌ترين عمل\r\nانسان براى ورود به جهان با عظمت نماز و دست يافتن به حقيقت عالى آن ، ناچار است مراحل و منازلى را طى كند و داراى سير و سلوكى گرانقدر و پر منفعت گردد .\r\nدر مرحلهء اول و نخستين منزل ، بايد در مسئلهء لباس و مكان و آب وضو و غسل و خاك تيمم ، از حق و حقوق تمام مردم و بيت المال مسلمانان پاك باشد .\r\nاگر ذره‌اى از اجزاى لباس يا قسمتى از مكان و محل نماز ، يا قطره‌اى از آب وضو و غسل ، يا مقدارى از خاك تيمم غصبى يا حرام باشد ، با آن لباس و در آن مكان و با آن آب و خاك ، به هيچ عنوان نمىتوان به بارگاه قدس نماز قدم گذاشت و به ميهمانى حضرت دوست مشرف شد .\r\nنماز با لباس حرام يا غصبى و با آب و خاك غير مباح و با مكان غير شرعى نماز نيست ، هر چند مكلف براى بجاى آوردن آن خود را به انواع زحمت‌ها و رنج‌ها دچار كند .\r\nمگر امكان دارد ، كسى با آلودگى به مال حرام ، يا قرار گرفتن در مقام حرام ، يا با\r\n\r\n\r\n","description":"","footnote":"\r\n( 1 ) - وسائل الشيعة : 4 / 35 ، باب 9 ، حديث 4447 .\r\n( 2 ) - وسائل الشيعة : 5 / 480 ، باب 4 ، حديث 7110 .\r\n","page_name":" 61 ","page_number":61},
  {"content":"\r\n\r\nاتصال به غسل و وضو و تيممى كه آب و خاكش از راه حرام است ، به بارگاه عزت آن عزيز راه يابد .\r\nآنجا مقام پاكان و نيكان است ، آنجا منزل بينايان و دانايان است ، آنجا راه عارفان و عاشقان است .\r\nعارف و عاشق ، محال است در مسئلهء لباس و مكان و طهارت از دستور معشوق و محبوب سرپيچى كند .\r\nمگر مؤمن قدرت دارد به مال كسى چشم بدوزد ، تا چه رسد كه آن مال را غاصبانه تصرف كند .\r\nمگر براى مؤمن امكان دارد با آب غصبى يا خاك حرام غسل يا وضو يا تيمم بسازد ، آن وضو و غسل و تيمم مگر طهارت است ؟\r\nچون عبد از محصول زحمت و كوشش خود لباس و طهارت و مكان را به دست آورد و در اين زمينه سير و سلوكش را به پايان برد ، وارد مرحلهء بعد و منزل ديگر مىشود و آن منزل عبارت است از ، بيرون آوردن لباس گناه از وجود و به تن كردن لباس تقوا و پاك كردن غبار و خاك شيطنت از صفحهء نفس و تيمم بر خاك كوى محبوب و بيرون ريختن لجن هوا و رذايل از قلب و شستشوى وجود با آب عشق يار و رها كردن زمين دو رويى و مكر و حيله و قرار گرفتن در مقام تسليم ، آن مقامى كه جز پاكى و طهارت ظاهر و باطن نماند و جز ترك سر و در باختن جان براى رسيدن به وصال جانان هوسى نباشد .\r\n نقد جان را در بهاى زلف جانان مىدهم * عاشقم وز بهر سودايى چنين جان مىدهم\r\nاى كه از حال من آشفته مىپرسى مپرس * كز پريشانى خبرهاى پريشان مىدهم \r\n\r\n","description":"","footnote":"","page_name":" 62 ","page_number":62},
  {"content":"\r\n\r\n دور از او هجران اگر قصد هلاك من كند * عمر خود مىبخشم و جان را به هجران مىدهم « 1 » \r\n\r\nلباس تقوى\r\nآن گاه كه لباس تقوا به تن هستى خود كردى و با آب عشق دوست ، غسل يا وضو بجاى آوردى و يا با غبار كوى محبوب دست و صورت صفا دادى و در مقام تسليم قرار گرفتى ، به مرحلهء ديگر سفر كن و آن مرحله خالى كردن دل از غير اوست كه اگر دل از غيرش خالى نكنى چگونه امكان نيت خالص و ارادهء پاك براى تو خواهد بود ؟\r\nهمهء حواس و مشاعر و ذهنيات خويش را از تفرقه نجات ده و بر محور عشق جانان جمع كن و بر اين حقيقت مراقب و مواظب باش كه در آستانهء معراج هستى و در اين سفر مسئلهء درمان فراق با داروى وصال مطرح است ! !\r\nامام خمينى رحمه الله در اين زمينه مىگويد :\r\nبدان كه اهل معرفت و اصحاب مراقبه را به قدر معرفت آن‌ها به مقام مقدس ربوبيت و اشتياق آن‌ها به مناجات حضرت بارى عز اسمه از اوقات صلاة كه ميقات مناجات و ميعاد ملاقات با حق است ، مراقبت و مواظبت بوده و هست .\r\nآنان كه مجذوب جمال جميل و عاشق و دلباختهء حسن ازلند و از جام محبت سرمست و از پيمانهء الست بيخودند ، از هر دو جهان رسته و چشم از اقاليم وجود بسته و به عزّ قدس جمال اللّه پيوسته‌اند ، براى آن‌ها دوام حضور است و لحظه‌اى از فكر و ذكر و مشاهدت و مراقبت مهجور نيستند و آنان كه اصحاب معارف و ارباب فضايل و فواضلند و شريف النفس و كريم الطينه‌اند ، چيزى را به مناجات حق اختيار نكنند و از خلوت و مناجات حق ، خود او را طالبند .\r\n\r\n\r\n","description":"","footnote":"\r\n( 1 ) - هلالى جغتايى .\r\n","page_name":" 63 ","page_number":63},
  {"content":"\r\n\r\nعزّ و شرف و فضيلت و معرفت را همه در تذكر و مناجات با حق دانند ، اينان اگر توجه به عالم كنند و نظر به كونين اندازند نظر آن‌ها عارفانه باشد و در عالم ، حق جو و حق‌طلبند و تمام موجودات را جلوهء حق و جمال جميل دانند .\r\nاينان اوقات صلاة را به جان و دل مواظبت كنند و خود را براى ميقات‌گاه حق حاضر و مهيا كنند و دل آن‌ها حاضر است و از محضرحاضر را طلبند و احترام محضر را براى حاضر كنند و عبوديت را مودت و معاشرت با كامل مطلق دانند و اشتياق آن‌ها براى عبادت از اين باب است .\r\nآنان كه مؤمن به غيب و عالم آخرت و شيفته كرامات حضرت حق جلاله‌اند و نعمت‌هاى ابدى بهشتى و لذت‌ها و بهجت‌هاى دائمى سرمدى را با حظوظ دائره دنيويه و لذائذ ناقصه موقته مشوبه ، مبادله نكنند نيز در وقت عبادات - كه بذر نعم اخرويه است - قلوب خود را حاضر نمايند و از روى دل‌چسبى و اشتياق قيام به امر كنند و از اوقات صلاة كه وقت حصول نتايج و كسب ذخاير است انتظار كشند و چيزى را به نعم جاويدان اختيار نكنند ، اينان نيز چون قلب آن‌ها از عالم غيب با خبر است ، ايمان قلبى به نعم هميشگى و لذات دائمهء عالم آخرت آورند ، اوقات خود را غنيمت شمارند و تضييع اوقات خود نكنند ، « اولئك اصحاب الجنة و ارباب النعمة هم فيها خالدون » .\r\nاين طوايف كه ذكر شد و بعض ديگر كه ذكر نشد ، خود عبادات نيز براى آن‌ها لذاتى است به حسب مراتب آن‌ها و معارف آنان و كلفت تكليف براى آن ها به هيچ‌وجه نيست .\r\nنشاط اصفهانى در اين زمينه چنين سروده :\r\n محفل عشقش چو مىآراستند * اول از بيگانگان پيراستند \r\n\r\n","description":"","footnote":"","page_name":" 64 ","page_number":64},
  {"content":"\r\n\r\n ساقى آنگه باده در گردش فكند * باده‌ها در سينه‌ها آتش فكند \r\n مست افتادست از خود بىخبر * نى شناسد سر زپا نى پا زسر\r\nشخص انسان كز همه كامل‌تر است * ذات او را لطف حق شامل‌تر است \r\nولى ما بيچارگان گرفتار آمال و امانى و بستهء زنجيرهاى هوا و هوس و فرو رفتگان در سجن مسجور ظلمانى طبيعت كه نه بويى از محبت و عشق به شامهء روحمان رسيده و نه لذتى از عرفان و فضيلت را از ذائقهء قلبمان چشيده ، نه اصحاب عرفان و عيانيم و نه ارباب ايمان و اطمينان .\r\nعبادات الهيه را تكليف و كلفت دانيم و مناجات با قاضى الحاجات را سربار و تكلف شماريم ، جز دنيا كه معلف حيوانات است ، ركون به چيزى نداريم و جز به دار طبيعت كه معتكف ظالمان است تعلقى نداريم ، چشم بصيرت قلبمان از جمال جميل كور و ذائقهء روح از ذوق عرفان مهجور است ! !\r\n عمر خود را در چه پايان برده‌اى * قوت و قوت در چه فانى كرده‌اى\r\nگوهر ديده كجا فرسوده‌اى * پنج حس را در كجا پالوده‌اى\r\nگوش و چشم و هوش و گوهرهاى عرش * خرج كردى چه خريدى تو ز فرش « 1 » \r\nبلى سر حلقهء اهل معرفت و خلاصهء اصحاب محبت و حقيقت مىفرمايد :\r\nابيتُ عِنْدَ رَبّى يُطْعِمُنى وَيَسْقينى « 2 » .\r\nنزد پروردگارم بيتوته كردم كه طعام و نوشيدنى مرا تأمين مىكرد .\r\n\r\n\r\n","description":"","footnote":"\r\n( 1 ) - مثنوى معنوى ، مولوى .\r\n( 2 ) - عوالى اللآلى : 2 / 233 ، باب الصوم ، حديث 1 ؛ بحار الأنوار : 64 / 253 ، تتميم .\r\n","page_name":" 65 ","page_number":65},
  {"content":"\r\n\r\nخدايا ! اين چه بيتوته است كه در دارالخلوت انس ، محمد را با تو بوده و اين چه طعام و شراب است كه با دست خود اين موجود شريف را چشاندى و از همهء عوالم وارهاندى ؟ !\r\nآن سرور را رسد كه فرمايد :\r\nلى مَعَ اللّهِ وقْتٌ لايَسَعُهُ مَلَكٌ مُقَرَّبٌ وَلا نَبِىٌّ مُرْسَلٌ « 1 » .\r\nبراى من با خداوند وقت و حالتى است كه در توان هيچ فرشتهء مقربى و هيچ پيامبر مرسلى نمىباشد .\r\nآيا اين وقت از اوقات عالم دنيا و آخرت است ؟ يا وقت خلوت‌گاه قاب قوسين و طرح الكونين است ؟\r\nموسى كليم چهل روز ، صوم موسوى گرفت و به ميقات حق نايل شد و خدا فرمود :\r\n [ فَتَمَّ مِيقاتُ رَبِّهِ أَرْبَعِينَ لَيْلَةً 
  ]  « 2 » .\r\nپس ميعادگاه پروردگارش به چهل شب پايان گرفت .\r\nبا اين وصف به ميقات محمدى نرسد و با دقت احمدى تناسب پيدا نكند ، به موسى در ميعادگاه خطاب رسيد :\r\n [ فَاخْلَعْ نَعْلَيْكَ 
  ]  « 3 » .\r\nپس كفش خود را از پايت بيفكن .\r\nو آن را به محبت اهل ، تفسير كردند و به رسول ختمى ، امر به حب على شد ،\r\n\r\n\r\n","description":"","footnote":"\r\n( 1 ) - بحار الأنوار : 79 / 243 ، باب 2 ، حديث 1 .\r\n( 2 ) - اعراف ( 7 ) : 142 .\r\n( 3 ) - طه ( 20 ) : 12 .\r\n","page_name":" 66 ","page_number":66},
  {"content":"\r\n\r\nدر قلب از اين سر جذوه‌اى است كه دم از او نزنم ، تو خود حديث مفصل بخوان از اين مجمل ! !\r\n در دل بىخبران جز غم عالم غم نيست * در غم عشق تو ما را خبر از عالم نيست\r\nخاك آدم كه سرشتند غرض عشق تو بود * هر كه خاك ره عشق تو نشد آدم نيست\r\nاز جنون من و حسن تو سخن بسيار است * قصهء ما و تو از ليلى و مجنون كم نيست\r\nگر طبيبان زپى داغ تو مرهم سازند * كى گذاريم كه آن داغ كم از مرهم نيست\r\nمن كه امروز هلاك دم جان بخش توام * دم عيسى چه كنم چون دم او اين دم نيست « 1 » \r\n\r\nمناجات در نماز\r\nاى عزيز ! تو نيز به قدر ميسور و مقدار مقدور ، اين وقت مناجات را غنيمت شمار و به آداب قلبيهء آن قيام كن و به قلب خود بفهمان كه مايهء حيات ابدى اخروى و سرچشمه فضايل نفسانيه و رأس المال كرامات غير متناهيه به مراودت و مؤانست با حق است و مناجات با او به ويژه در نماز كه معجون روحانى ساخته شده با دست جلال حق است و از جميع عبادات جامع‌تر و كامل‌تر است ، پس بر اوقات و شرايط آن حتى الامكان محافظت كن و اوقات فضيلت آن را انتخاب نما كه نورانيتى دارد كه در ديگر اوقات نيست .\r\n\r\n\r\n","description":"","footnote":"\r\n( 1 ) - هلالى جغتايى .\r\n","page_name":" 67 ","page_number":67},
  {"content":"\r\n\r\nاشتغالات قلبيهء خود را در آن اوقات كم كن ، بلكه قطع كن و اين حاصل شود به اين كه اوقات خود را موظف و معين كنى و براى نماز كه متكفل حيات ابدى توست و قتى خاص تعيين كنى كه در آن وقت كارهاى ديگر نداشته باشى و قلب را تعلّقاتى نباشد و نماز را با امور ديگر مزاحم قرار مده ، تا بتوانى قلب را راحت و حاضر كنى .\r\nدر احاديث در احوال معصومين تدبر كن و در حالات آن بزرگواران تأمل نما ؛ شايد تنبّهى حاصل آيد و ما نيز بتوانيم به قلب مهجور خود بفهمانيم كه اوقات صلاة اوقات حضور دربارگاه قدس حضرت ذوالجلال است ، اوقاتى است كه حق‌تعالى كه مالك الملوك و عظيم مطلق است بندهء ضعيف ناچيز را به مناجات خود دعوت فرموده و به دارالكرامة خود اذن دخول داده تا فوز به سعادت‌هاى ابدى و سرور بهجت‌هاى دائمى پيدا كند .\r\nاز دخول وقت نماز به مقدار معرفت خود بهجت و سرور داشته باشيم و اگر قلب ، استشعار عظمت و خطر مقام كند به مقدار فهم عظمت ، خوف و خشيت حاصل مىشود و چون قلوب اوليا مختلف و حالات آن‌ها متفاوت است ، به حسب تجليات لطفيه و قهريه و استشعار عظمت و رحمت و جمال ، آن‌ها را به سرور و بهجت وادار كند « وارحنا يا بلال » گويند و گاهى تجليات به عظمت و قهر و سلطنت آن‌ها را از خود بىخود كند و رعشه و رعده براى آن‌ها دست دهد ! !\r\n هر كه را جامه زعشقى چاك شد * او زحرص و عيب كلى پاك شد\r\nجمله معشوق است و عاشق پرده‌اى * زنده معشوق است و عاشق مرده‌اى\r\nجسم خاك از عشق بر افلاك شد * كوه در رقص آمد و چالاك شد\r\nعشق آن زنده گزين كاو باقى است * وز شراب جان فزايت ساقى است \r\n\r\n","description":"","footnote":"","page_name":" 68 ","page_number":68},
  {"content":"\r\n\r\n عشق آن بگزين كه جمله انبيا * يافتند از عشق او كار و كيا « 1 » \r\n\r\nآداب اوقات نماز\r\nبالجمله ، اى ضعيف ! آداب قلبيه اوقات آن است كه ، خود را مهيا كنى براى ورود به حضور مالك دنيا و آخرت و مخاطب و مكالمه با حضرت حق جلّ و علا ، پس با نظرى توجه به ضعف و بيچارگى و ذلت و بينوايى خود و عظمت و بزرگى و جلال و كبرياى ذات مقدس جلت عظمته كه انبياء مرسلين و ملائكهء مقربان در بارگاه عظمتش از خود بىخود شوند و اعتراف به عجز و مسكنت و ذلت كنند و چون اين نظر را كردى و به دل فهماندى استشعار خوف كند و عبادات خود را ناچيز شمارد .\r\nو با نظرى توجه به سعهء رحمت و كمال عطوفت و احاطهء رحمانيت آن ذات مقدس كن كه بندهء ضعيفى را به بارگاه قدس خود با همهء آلودگى و بيچارگى كه دارد بار داده و او را با همهء تشريفات فرو فرستادن فرشتگان و نازل نمودن كتاب‌هاى آسمانى و فرستادن انبياى مرسلين دعوت به محفل انس خود فرموده ، بدون آن‌كه سابقهء استعدادى از براى ممكن بيچاره باشد و يا در اين دعوت و حضور براى حضرتش يا ملائكة اللّه يا انبيا سودى تصور شود .\r\nالبته قلب را با اين توجه انسى حاصل شود و استشعار رجا و اميدوارى كند ؛ پس با قدم خوف و رجا و رغبت و رهبت ، خود را مهياى حضور كن و عُدّه و عِدّه حضور مهيا كن كه عمدهء آن ، آن است كه با قلب خجل و دل وجل و استشعار انكسار و ذلت و ضعف و بيچارگى وارد محضر شوى و خود را به هيچ وجه لايق محضر\r\n\r\n\r\n","description":"","footnote":"\r\n( 1 ) - مولوى .\r\n","page_name":" 69 ","page_number":69},
  {"content":"\r\n\r\nندانى و لايق عبادات و عبوديت نشمارى و اذن در عبادت و عبوديت را فقط از شمول رحمت و عميم لطف حضرت احديت جلّت قدرته بدانى كه اگر ذلت خود را نصب عين خود كردى و به جان و دل تواضع براى ذات مقدس حق نمودى و خود و عبوديت خود را ناچيز و بىارزش دانستى ، حق‌تعالى با تو تلطف فرمايد و تو را مرتفع كند و به كرامات خود مخلّع فرمايد ! !\r\nاين همه سود و منفعت ، اين همه عشق و محبت ، اين همه لطف و كرامت ، اين همه رأفت و رحمت گوشه‌اى از آثار و نتايج نماز است .\r\n\r\nنماز ، محبوب‌ترين عمل\r\nاگر بگويند كه نماز ، باب رحمت ، بارگاه قدس ، ميقات عاشقان ، معراج مؤمنان ، عشق عارفان ، راه دانايان ، صراط بينايان ، جان متحيران ، وسيلهء قرب جانان و همه دردها را درمان است به خدا قسم چيزى به گزاف نگفته‌اند ؛ اگر در روايات شيعه آمده كه نماز ، محبوب‌ترين عمل در پيشگاه خداست ، به حقيقت قسم كه سخن حق است و عين واقعيت در ملك و ملكوت است .\r\nعَنْ مُعاوِيَةِ بْنِ وَهَبٍ قالَ : سَالْتُ ابا عَبْدِاللّهِ عليه السلام عَنْ افْضَلِ ما يُتَقَرَّبُ بِهِ الْعِبادُ الى رَبِّهِمْ وَاحَبُّ ذلِكَ الىَ اللّهِ عَزَّوَجَلَّ ما هُوَ ؟ فَقالَ : ما اعْلَمْ شَيْئا بَعْدَ الْمَعْرِفَةِ افْضَلُ مِنْ هذِهِ الصَّلاةِ الا تَرى انَّ الْعَبْدَ الصَّالِحَ عيسىَ بْنَ مَرْيَمَ عليه السلام قالَ « 1 » :  [ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا 
  ]  « 2 » :\r\nمعاوية بن وهب كه از راويان بزرگوار است مىگويد : از حضرت صادق عليه السلام\r\n\r\n\r\n","description":"","footnote":"\r\n( 1 ) - الكافى : 3 / 264 ، باب فضل الصلاة ، حديث 1 ؛ وسائل الشيعة : 4 / 38 ، باب 10 ، حديث 4453 .\r\n( 2 ) - مريم ( 19 ) : 31 .\r\n","page_name":" 70 ","page_number":70},
  {"content":"\r\n\r\nپرسيدم ، برترين چيزى كه وسيلهء قرب عباد به حق است و محبوب‌ترين عمل نزد خداوند چيست ؟ فرمود : پس از معرفت به حق چيزى را محبوب‌تر از نماز نمىشناسم ، نديدى بندهء شايستهء حق حضرت عيسى بن مريم عليه السلام گفت :\r\nخداوند مرا به نماز و زكات تا زنده‌ام سفارش فرموده است .\r\nامام صادق عليه السلام فرمود :\r\nمحبوب‌ترين اعمال نزد حضرت حق نماز است و آن آخرين وصيت انبياى خداست .\r\nچه نيكوست مرد غسل كند يا وضوى كامل بگيرد ، سپس آهنگ جاى كند كه كسى او را نبيند ؛ پس پروردگار مهربان او را در حال ركوع و سجود بنگرد ؛ عبد زمانى كه سجده كند و سجودش طول بكشد ، ابليس فرياد برمىدارد : واى بر من ! انسان‌ها اطاعت كردند ، ولى من معصيت و آنان سجده كردند ، ولى من از اين عمل با عظمت سرباز زدم ! « 1 » !\r\nعَنْ ابى بَصيرٍ قالَ : قالَ ابُو عَبْدِاللّهِ عليه السلام : صَلاةٌ فَريضَةٌ خَيْرٌ مِنْ عِشْرينَ حِجَّةٌ وَحِجَّةٌ خَيْرٌ مِنْ بَيْتٍ مَمْلُوٌّ ذَهَباً يَتَصَدَّقُ مِنْهُ حَتّى يُفْنى « 2 » :\r\nابوبصير از حضرت صادق عليه السلام نقل مىكند : يك نماز واجب از بيست حج بالاتر است و يك حج بهتر است از خانه‌اى كه پر از طلا باشد و همهء آن در صدقه مصرف شود .\r\n\r\n\r\n","description":"","footnote":"\r\n( 1 ) - الكافى : 3 / 264 ، باب فضل الصلاة ، حديث 2 ؛ وسائل الشيعة : 4 / 38 ، باب 10 ، حديث 4454 .\r\n( 2 ) - الكافى : 3 / 265 ، باب فضل الصلاة ، حديث 7 ؛ وسائل الشيعة : 4 / 39 ، باب 10 ، حديث 4456 .\r\n","page_name":" 71 ","page_number":71},
  {"content":"\r\n\r\nامام صادق عليه السلام مىفرمايد :\r\nپيرمردى را در قيامت حاضر مىكنند ، سپس پروندهء او را به دستش مىدهند ، پرونده به صورتى است كه مردم آن را مىبينند و در آن جز بدىهاى او را نمىنگرند ؛ اين برنامه به طول مىانجامد تا پيرمرد به حضرت حق مىگويد : امر مىكنى كه مرا به آتش ببرند ؟ خطاب مىرسد : اى پيرمرد ! من حيا مىكنم كه تو را عذاب كنم در حالى كه در دنيا براى من نماز خواندى ، اى ملائكهء من ! بندهء مرا به بهشت ببريد « 1 » .\r\nاين عبد مسكين و شرمندهء مستكين و افتادهء ناتوان در مقام مناجات با حضرت قاضى الحاجات چنين عرضه داشته‌ام :\r\n اى كرمت ياور افسردگان * زنده به يادت دل دل مردگان\r\nتيره شبم نور تو روشن كند * خاك مرا عشق تو گلشن كند\r\nاى تو شفاى دل مجروح من * پاكى جان منى و روح من\r\nهست دو دستم به گدايى دراز * سوى تو اى با كرم بىنياز\r\nچشم اميدم به كرامات توست * روى دلم سوى عنايات توست \r\n روشنى ظلمت دل نور توست * دل كه ز الطاف تو مخمور توست\r\nهست به درگاه تو فرياد من * لطف تو گيرد ز عدو داد من\r\nصاف‌تر از آينه كن جان من * جان من و مذهب و ايمان من\r\nباز كن از عشق درى بر دلم * تا كه شود مهر رخت حاصلم\r\nروز و شبم مونس و همدم تو باش * راه نجات از الم و غم تو باش\r\nخاك درت بستر جان من است * مرحمت و لطف تو خوان من است \r\n\r\n\r\n","description":"","footnote":"\r\n( 1 ) - الأمالى ، شيخ صدوق : 37 ، المجلس العاشر ، حديث 2 ؛ روضة الواعظين : 2 / 498 ، مجلس فى ذكر القيامة ؛ بحار الأنوار : 79 / 204 ، باب 1 ، حديث 4 .\r\n","page_name":" 72 ","page_number":72},
  {"content":"\r\n\r\n ياد تو اى دوست شفاى من است * عشق تو آواى بقاى من است\r\nمى نرود ياد تو از خاطرم * چون كه تويى در دو جهان ناصرم\r\nبندهء تو يكسره مسكين توست * بستهء مهر تو و آيين توست \r\nعَنِ النَّبىِّ صلى الله عليه و آله : انَّ احَبَّ الْاعْمالِ الىَ اللّهِ عَزَّوَجَلَّ الصَّلاةُ وَالبِرُّ وَالجِهادُ « 1 » :\r\nپيامبر اسلام صلى الله عليه و آله فرمود : محبوب‌ترين كارها نزد حضرت اللّه ، نماز و نيكى و جهاد است .\r\nعَنْ يُونُسِ بْنِ يَعْقُوبَ قالَ سَمِعْتُ ابا عَبْدَاللّهِ عليه السلام يَقُولُ : حَجَّةٌ افْضَلُ مِنَ الدُّنْيا وَما فيها وَصَلاةٌ فَريضَةٌ افْضَلُ مِنْ الْفِ حَجَّةٍ « 2 » :\r\nيونس بن يعقوب مىگويد : شنيدم امام صادق عليه السلام مىفرمود : يك حج از دنيا و آنچه در آن است برتر است و يك نماز واجب از هزار حج بالاتر است .\r\n\r\nارزش نمازگزاران\r\nانسان نمازگزار ، ظرف ارزش الهى است و از آنجا كه در آيات قرآن ، از نماز ، به عنوان يك عمل بسيار پر قيمت الهى ياد شده و در روايات ، از نماز به عنوان محبوب‌ترين عمل در پيشگاه حضرت عزت ياد شده ، بايد گفت كه متصل به نماز و به پا دارندهء آن از اين فيض عظمى و چشمهء الهى كسب ارزش مىكند .\r\nنمازگزار از دو ناحيه واجد عالىترين ارزش است : از طرفى به خاطر برپاداشتن نماز واجد شرايط ، مجبور است كه بسيارى از محرمات ظاهرى از قبيل مال حرام ،\r\n\r\n\r\n","description":"","footnote":"\r\n( 1 ) - الخصال : 1 / 185 ، حديث 356 ؛ وسائل الشيعة : 4 / 40 ، باب 10 ، حديث 4459 ؛ بحار الأنوار : 97 / 11 ، باب 1 ، حديث 19 .\r\n( 2 ) - التهذيب : 2 / 240 ، باب فضل الصلاة ، حديث 22 ؛ وسائل الشيعة : 4 / 40 ، باب 10 ، حديث 4460 .\r\n","page_name":" 73 ","page_number":73},
  {"content":"\r\n\r\nلباس غصبى ، مكان غصبى ، آب و خاك غير مباح و لقمهء حرام را ترك كرده و از جهت ديگر ملزم است قسمت اعظمى از محرمات باطنى ، از قبيل كبر و حسد و ريا و نفاق و خدعه و شر و عجب و حقد و كينه را ترك نمايد .\r\nو از طرفى با اتصال به آداب قلبيه و روحيهء نماز ، به كسب حسنات و فضايل از قبيل مراقبه ، محاسبه ، توجه ، ذكر ، خلوص ، پاكى ، صافى نايل مىگردد و اين بهره‌ها كه از بركت نماز نصيب او مىشود بهره‌هاى الهى است ؛ پس با ترك محرمات ، واجد تقوا و با اقامهء نماز ، دارنده نيكىها مىگردد و تقوا باعث اين است كه ، گرامىترين بنده شود و نيكىها باعث اين است كه ، به مقام « لى مع اللهى » برسد و چه ارزشى در عالم وجود بالاتر از مقام تقوا و مقام « لى مع اللهى » است ؟\r\n [ إِنَّ أَكْرَمَكُمْ عِنْدَ اللَّهِ أَتْقاكُمْ 
  ]  « 1 » .\r\nبىترديد گرامىترين شما نزد خدا پرهيزكارترين شماست .\r\n [ إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ 
  ]  « 2 » .\r\nبىترديد خدا با كسانى مىباشد كه پرهيزكارى پيشه كردند و كسانى كه [ از هر جهت 
  ] نيكوكارند .\r\nآرى ، به فرمودهء قرآن مجيد ، نماز بازدارندهء انسان از فحشا و منكرات « 3 » و به فرمودهء معصوم عليه السلام نماز معراج مؤمن است « 4 » .\r\n\r\n\r\n","description":"","footnote":"\r\n( 1 ) - حجرات ( 49 ) : 13 .\r\n( 2 ) - نحل ( 16 ) : 128 .\r\n( 3 ) - « إِنَّ الصَّلوةَ تَنْهَى عَنِ الْفَحْشَاءِ وَالْمُنكَرِ » عنكبوت ( 29 ) : 45 .\r\n( 4 ) - بحار الأنوار : 79 / 303 ، باب 4 .\r\n","page_name":" 74 ","page_number":74},
  {"content":"\r\n\r\n\r\nتوجه به حقيقت نماز\r\nتوجه واقعى به حقيقت و آداب و شرايط نماز ، از طرفى انسان را از تمام گناهان كبيره و صغيره حفظ مىكند و با توفيق الهيه آدمى را به مرتفع‌ترين قلهء تقوا و خويشتن‌دارى از گناه مىبرد و از طرفى به خاطر حقايقى كه در نيت و تكبير و حمد و سوره و ركوع و سجود و قنوت و تشهد است ، آدمى را به معراج واقعيت‌ها سوق مىدهد و اين دو طرف نماز است كه بالاترين ارزش‌ها را نصيب نمازگزار مىكند و طبق محاسبهء دقيق بر اساس آيات و روايات و تحقيقات اولياى كامل و عرفاى جامع و بينايان راه و دانايان دل‌آگاه اگر گفته شود كه نمازگزار واقعى وجودش از تمام امت پر ارزش‌تر است ، سخنى به گزاف گفته نشده است .\r\nآرى ، اى مقصود پويندگان ! اى سرمايهء عاشقان ! اى نواى ناله داران ! اى راز و نياز نيازمندان ! اى سرور مشتاقان ! اى انيس دل باختگان ! اى مونس عارفان ! آنان كه تو را مىطلبند ، پس از معرفت به مقام تو بايد با قدرت نماز به سوى تو حركت كنند كه بدون نماز رسيدن به وصال تو ميسر نيست ؛ آنان كه طالب راز و نياز عاشقانه با تو هستند ، با تمام وجود خود بايد در نى نماز بدمند كه بدون اين دميدن روزگار وصل به دست نمىآيد ، آرى ، اى محبوب محبان با معرفت ! :\r\n اى در دل مشتاقان از عشق تو داستان‌ها * وز حجت بىچونى در صنع تو برهان‌ها\r\nدر ذات لطيف تو حيران شده فكرت‌ها * بر علم قديم تو پيدا شده پنهان‌ها\r\nدر بحر كمال تو ناقص شده كامل‌ها * در عين قبول تو كامل شده نقصان‌ها \r\n\r\n","description":"","footnote":"","page_name":" 75 ","page_number":75},
  {"content":"\r\n\r\n اى كرده دوا بخشى لطف تو به هر دردى * من درد تو مىخواهم دور از همه درمان‌ها « 1 » \r\n\r\nارزش نمازگزاران در احاديث قدسى\r\nدر احاديث قدسيه در بيان ارزش وجود نمازگزاران چنين آمده است :\r\nلَوْ لاشُيُوخٌ رُكَّعٌ وَشَبابٌ خُشَّعٌ وَصِبْيانٌ رُضَّعٌ وَبَهائِمُ رُتَّعٌ لَصَبَبْتُ عَلَيْكُمُ الْعَذابَ صَبّا « 2 » :\r\nاى ملت‌هاى نافرمان و مردم عاصى و جمعيت‌هاى گنهكار ! اگر پيران ركوع كننده و جوانان اهل تضرع و زارى و كودكان شيرخوار و چهارپايان علف‌خوار نبودند ، همانا به جرم گناهانتان عذابى بر شما فرو مىريختم كه حق فرو ريختنش ادا شود ! !\r\nيا اهْلَ مَعْصِيَتى لَوْلا مَنْ فيكُمْ مِنَ الْمُؤمِنينَ الْمُتَحابيّنَ بِجَلالى الْعامِرينَ بِصَلَاتِهِمْ ارْضى وَمَساجِدى وَالْمُسْتَغْفِرينَ بِالْاسْحارِ خَوْفاً مِنّى لَانْزَلْتُ عَذابى ثُمَّ لاابالى « 3 » :\r\nاى اهل معصيت ! اگر در بين شما اهل ايمان نبودند ، آن انسان‌هايى كه به واسطهء جلال من دوستدار يكديگرند و زمين و مساجد من با نمازشان آباد است و از خوف من به وقت سحر در حال استغفارند ، همانا عذابم را بر شما نازل مىكردم و هيچ باكى هم نداشتم .\r\n\r\n\r\n","description":"","footnote":"\r\n( 1 ) - سنايى غزنوى .\r\n( 2 ) - كلمة اللّه : 76 .\r\n( 3 ) - الأمالى ، شيخ صدوق : 199 ، المجلس السادس والثلاثون ؛ بحار الأنوار : 80 / 383 ، باب 8 ، حديث 57 .\r\n","page_name":" 76 ","page_number":76},
  {"content":"\r\n\r\nاين دو روايت دلالت دارند كه ارزش نمازگزار واقعى در حدى است كه به احترام او عذاب دنيا بر يك ملت بخشيده مىشود .\r\n\r\nزكريا بن آدم و احترام او\r\nدربارهء زكريا بن آدم كه از اصحاب بزرگوار حضرت رضا عليه السلام است مىخوانيم كه :\r\nعلى بن مسيب به حضرت رضا عليه السلام عرضه داشت : را هم به شما دور است و هر وقت بخواهم دسترسى به شما ندارم ، معالم دينم را از چه كسى تعليم بگيرم ؟\r\nحضرت فرمودند : از زكريا بن آدم قمى كه بر دين و دنياى شما از جانب من امين است « 1 » .\r\nزكريا بن آدم به حضرت رضا عليه السلام عرضه داشت :\r\nيابن رسول اللّه ! تصميم دارم از مردم شهرم جدايى كرده و به جاى ديگر روم ؛ زيرا در ميان آنان نادان زياد است . حضرت فرمود : اين كار را نكن ؛ زيرا به احترام تو بلا از اهل قم دفع مىشود ، چنانچه به احترام حضرت موسى بن جعفر بلا از اهل بغداد دفع مىگردد « 2 » .\r\nزكريا بن آدم انسان بزرگوار و با كرامتى است كه از جانب ائمهء بزرگوار عليهم السلام بسيار احترام و اكرام مىشد و ائمهء دين براى او هديه‌ها و تحفه‌ها و كفن فرستادند « 3 » .\r\nآرى ، مؤمن در پيشگاه حضرت حق و انبيا و ائمهء بزرگوار داراى كرامت و احترام\r\n\r\n\r\n","description":"","footnote":"\r\n( 1 ) - وسائل الشيعة : 27 / 146 ، باب 11 ، حديث 33442 ؛ سفينة البحار : 3 / 470 ، باب الزاء بعده الكاف .\r\n( 2 ) - الاختصاص : 87 ؛ بحار الأنوار : 49 / 278 ، باب 18 ، حديث 32 ؛ سفينة البحار : 3 / 471 ، باب الزاء بعده الكاف .\r\n( 3 ) - سفينة البحار : 3 / 471 ، باب الزاء بعده الكاف .\r\n","page_name":" 77 ","page_number":77},
  {"content":"\r\n\r\nخاصى است ، در حدى كه خداوند مهربان به خاطر او بركاتش را بر مردم نازل و عذابش را از آنان دفع مىكند .\r\nچه نيكوست كه همهء ما ، آهنگ زندگى خود را در همهء شؤون ، هماهنگ با انبيا و ائمه و اوليا و اهل كرامت قرار دهيم .\r\nچه نيكوست كه ما قدر خود را شناخته و از استعدادهاى عالى درون خود آگاه شويم و با ايمان و عمل صالح به رشد و كمال عقل و قلب و نفس اقدام كرده و خويش را از اين ظلمتكده جهل و غفلت و بىخبرى نجات داده به ميدان نور و مقام قرب و نقطهء با عظمت وصال برسانيم .\r\n\r\nارزش نمازگزار\r\nدر ارزش اهل نماز و كرامت و هويت آن بزرگواران در حديث با عظمت قدسى مىخوانيم :\r\nانَّ احَبَّ الْعِبادِ الَىَّ الْمُتَحابُّونَ بِجَلالى الْمُتَعَلِّقَةُ قُلُوبُهُمْ بِالْمَساجِدِ وَالْمُسْتَغْفِروُنَ بِالْاسْحارِ اولئِكَ الَّذينَ اذا ارَدْتُ بِاهْلِ الْارْضِ عُقُوبَةً ذكَرْتُهُم فَصَرَفْتُ الْعُقُوبَةَ عَنْهُمْ « 1 » :\r\nبه حقيقت كه محبوب‌ترين بندگان نزد من ، آنان هستند كه در پرتو جلال من با يكديگر دوستى دارند ؛ دل‌هاى آنان تعلّق به مساجد دارد و در سحرها در حال توبه‌اند ، اينان كسانى هستند كه به وقت عقوبت اهل زمين به خاطر آنان عقوبت را بر گنهكاران مىبخشم .\r\n\r\n\r\n","description":"","footnote":"\r\n( 1 ) - مكارم الأخلاق : 467 ، الفصل الخامس فى وصية رسول اللّه صلى الله عليه و آله ؛ بحار الأنوار : 74 ، 88 ، باب 4 ، حديث 3 .\r\n","page_name":" 78 ","page_number":78},
  {"content":"\r\n\r\nدر اين روايت آمده :\r\nپيامبر اسلام صلى الله عليه و آله وارد مسجد شد ، گروهى از اصحاب آنجا بودند ، فرمودند :\r\nمىدانيد كه خداى شما چه مىگويد ؟ عرضه داشتند : خدا و پيغمبر بهتر مىدانند . فرمود : پروردگار شما مىفرمايد :\r\nاين است نمازهاى پنجگانه ، هر كس آن‌ها را به وقتش به جاى آورد و بر آن محافظت كند ، مرا در قيامت ملاقات مىكند ، در حالى كه از او عهدى بر من است كه به سبب آن عهد ، او را داخل در بهشت مىكنم و هر كس به وقتش آن نمازها را به جاى نياورد و بر آن محافظت نكند ، بر من است كه اگر بخواهم او را عذاب كنم يا بيامرزم « 1 » .\r\nدر روايت مهمى كه در « الأمالى » شيخ صدوق آمده چنين مىخوانيم :\r\nبراى خداوند ، ملكى است به نام « سخائيل » كه براى نمازگزاران از پيشگاه حضرت حق برات آزادى مىگيرد .\r\nچون مردم مؤمن وارد صبح شوند و وضو بگيرند و نماز صبح را به جاى آورند ، از خداوند مهربان براى آنان براتى مىگيرد كه بر آن نوشته :\r\nمن خداى ابدى و باقى هستم . بندگان و كنيزان من ! شما را در حفاظت خود قرار مىدهم ، قسم به عزت و جلالم شما را منكوب نمىكنم ، گناهان شما را تا ظهر بخشيدم .\r\nوقتى نماز ظهر را مىخوانند براتى براى آنان مىگيرد كه بر آن نوشته شده :\r\nمن خداى قادرم . بندگان و كنيزان من ! سيئات شما را به حسنات تبديل كردم و گناهانتان را آمرزيدم و با رضا و خشنودى خود شما را به خانهء جلالم وارد كردم .\r\n\r\n\r\n","description":"","footnote":"\r\n( 1 ) - كلمة اللّه : 263 .\r\n","page_name":" 79 ","page_number":79},
  {"content":"\r\n\r\nچون عصر شود و براى وضو و نماز عصر برخيزند و نماز را بجاى آرند براى آنان براتى مىگيرد كه روى آن نوشته شده :\r\nمن خداوند بزرگم ، نامم و حكومتم بزرگ است ، بندگانم و كنيزانم ! بدن‌هاى شما را بر آتش جهنم حرام كردم و شما را در جايگاه نيكان جاى دادم و به رحمتم شر اشرار را از شما دفع كردم .\r\nچون مغرب شود و براى وضو و نماز برخيزند و نماز را به جاى آرند براى آنان براتى مىگيرد كه بر آن نوشته :\r\nمن خداى جبار بزرگ متعالم . بندگان و كنيزانم ! ملائكهء من با خشنودى از نزد شما به نزد من آمدند ، بر من است كه شما را خشنود كنم و در قيامت شما را به آرزوهايتان برسانم .\r\nچون وقت عشا رسد و برخيزند و وضو گرفته و نماز را به جاى آرند براتى براى آنان مىگيرد كه بر آن نوشته :\r\nمن خدا هستم و خدايى جز من نيست و پروردگارى غير من نمىباشد . بندگان و كنيزانم ! در خانه‌هاى خود طهارت كرديد و به مساجد آمديد و در ياد من غرق شديد و حقم را شناختيد و واجب مرا ادا كرديد . اى سيخائيل ! تو را و ساير ملائكه را به شهادت مىگيرم كه از بندگان و كنيزانم راضى و خشنود شدم « 1 » !\r\nخوشا به حال آن انسان‌هايى كه به حضرت حق معرفت پيدا كرده و پس از عرفان به وسيلهء عمل به پيشگاه آن جناب شتافته‌اند .\r\nآنان كه در راه عبادت حضرت معبود سر از پا نمىشناسند و لذتى همانند لذت عبادت نمىچشند .\r\n\r\n\r\n","description":"","footnote":"\r\n( 1 ) - الأمالى ، شيخ صدوق : 67 ، المجلس السادس عشر ، حديث 2 .\r\n","page_name":" 80 ","page_number":80},
  {"content":"\r\n\r\nآنان كه به وقت رسيدن نماز ، از همه چيز دست مىكشند و با كمال اشتياق به سوى پيشگاه آن حضرت روانه مىشوند و با تمام هستى خود به مملكت نماز وارد مىشوند و در محضر حضرت حق به وسيلهء نماز با زبان حال عرضه مىدارند :\r\n ساقيا بده جامى زان شراب روحانى * تا دمى برآسايم زين حجاب جسمانى\r\nبهر امتحان اى دوست گر طلب كنى جان را * آن چنان بر افشانم كز طلب خجل مانى\r\nبىوفا نگار من مىكند به كار من * خنده‌هاى زير لب عشوه‌هاى پنهانى\r\nدين و دل به يك ديدن باختيم و خرسنديم * در قمار عشق اى دل كى بود پشيمانى\r\nما زدوست غير از دوست مطلبى نمىخواهيم * حور و جنت اى زاهد بر تو باد ارزانى\r\nرسم و عادت رندى است از رسوم بگذشتن * آستين اين ژنده مىكند گريبانى\r\nزاهدى به ميخانه سرخ رو زمى ديدم * گفتمش مبارك باد بر تو اين مسلمانى \r\n زلف و كاكل او را چون به ياد مىآرم * مىنهم پريشانى بر سر پريشانى\r\nخانهء دل ما را از كرم عمارت كن * پيش از آن كه اين خانه رو نهد به ويرانى \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n ما سيه گليمان را جز بلا نمىآيد * بر دل بهايى نه هر بلا كه بتوانى « 1 » \r\n\r\nكدام نماز مورد قبول حق است ؟\r\nبر اساس آيات شريفهء قرآن و روايات معتبرهء روشن شد كه خداوند مهربان بر مبناى مصلحت‌خواهى و عشق به انسان و رشد و كمال او ، مسئلهء نماز را به عنوان يك فريضه و واجب حتمى از بندگانش خواسته و در اين زمينه هيچ امت و ملتى استثنا نشده است .\r\nنماز ، امر خداست و امر مسأله‌اى نيست كه از طرف انسان ، ساده و سبك انگاشته شود .\r\nآمر اين امر خداست ، خداى رحيم و كريم و رحمان و خالق و بارى و مصور و رزاق و جليل و قهار و ودود و غفور . .\r\nارزش اين امر به تناسب ارزش آمر اوست و عظمت بزرگى اين امر در ارتباط با عظمت و بزرگى آمر است .\r\nپيروى از امر اين آمر واجب و لازم است ، چون تجلى صلاح و دور بودن فساد و به پا بودن نظام متين و نظم دقيق حيات ، مرهون پيروى از امر اوست .\r\nمسئلهء تجلى نظم و صلاح در حيات كه محصول پيروى انسان از امر مولاست ، اختصاص به انسان ندارد ، بلكه برپايى نظام احسن هستى ، در كل جهان خلقت و در ذره ذرهء ساختمان كوچك‌ترين عنصر ، تا گسترده‌ترين موجود ، معلول پيروى و اتباع از امر الهى است ! !\r\n\r\n\r\n","description":"","footnote":"\r\n( 1 ) - شيخ بهايى .\r\n","page_name":" 82 ","page_number":82},
  {"content":"\r\n\r\n  [ ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ * فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها 
  ]   « 1 » .\r\nآن گاه آهنگ آفرينش آسمان كرد ، در حالى كه به صورت دود بود ، پس به آن و به زمين گفت : خواه يا ناخواه بياييد . آن دو گفتند : فرمانبردار آمديم . * پس آن‌ها را در دو روز به صورت هفت آسمان به انجام رسانيد و [ محكم و استوار ساخت 
  ] ، و در هر آسمانى كار آن را وحى كرد .\r\nمسئلهء تجلى نظام در سايه امر الهى نه تنها در زندگى انسان و آسمان و زمين معلوم است ، بلكه در اصناف موجودات هستى اعم از غيب و شهود ، اين برنامه هم چون آفتاب روشن است .\r\n\r\nحقيقت امر الهى\r\nاصولًا مىتوان گفت كه نظام دقيق وجود هر موجودى از اتم و هسته‌هاى آن گرفته تا عرش خدا ، در حقيقت همان امر خداست !\r\nكدام آمر بالاتر و برتر از خداست ، مگر نه اين است كه وجود مقدس او مالك ملك هستى و پروردگار عالميان است ؟\r\nمگر نه اين است كه ، مهندس و بانى و به وجود آورندهء كل هستى حضرت اوست و مصلحت تمام موجودات در اختيار جناب اوست و كسى جز حضرتش صاحب هستى نيست ؟\r\nمگر نه اين است كه تمام هستى مملوك او و در يد قدرت و در آغوش رحمت و عنايت اوست ؟\r\n\r\n\r\n","description":"","footnote":"\r\n( 1 ) - فصلت ( 41 ) : 11 - 12 .\r\n","page_name":" 83 ","page_number":83},
  {"content":"\r\n\r\nآيا جز حضرت او كسى سزاوار امر كردن به موجودات است و آيا موجودات جهان هستى حق دارند از امر كسى جز او پيروى كنند ؟ !\r\nانبياى گرامى و ائمهء طاهرين و اولياى كامل الهى ، در خط سير نبوت و امامت و ولايت جز تبليغ امر و نهى حضرت او برنامه‌اى نداشتند ؛ آن بزرگواران ، مأمور رساندن امر حق به خلق بوده و تكليف داشتند زمينهء برپا شدن امر او را در تمام شؤون زندگى بشر اعم از عبادت ، سياست ، اقتصاد ، اخلاق ، اجتماع و خانواده فراهم آورند .\r\nدر زمينهء اوامر حضرت حق نسبت به انسان ، آن هم در ميان احكام شرعيه هيچ امرى شدت و اهميت و عظمتش هم چون امر به نماز نيست .\r\nنماز ، امر خداست ؛ نماز ، خواستهء پروردگار عالم ، عادل و حكيم است ؛ نماز ، بر اساس مصلحت‌خواهى او نسبت به انسان امر شده است .\r\nپيروى از اين امر ضامن سعادت و باعث خير دنيا و آخرت و عامل رشد و كمال آدم است و بر هر مرد و زن و عالى و دانى اطاعت از اين امر واجب و لازم و سرپيچى از آن مايهء خوارى و ذلت در دنيا و آتش و عذاب در عالم آخرت است .\r\nنماز ، برنامه‌اى است الهى كه براى انسان سود مادى و معنوى دارد و براى حل بسيارى از مشكلات زندگى به منزلهء بهترين كليد است ؛ پيروى از اين امر پر اهميت ، پاك كنندهء صفحهء حيات از انواع رذايل و پليدىها و آلودگىهاست .\r\n\r\nامر الهى به نماز\r\nنمونه‌اى از آيات قرآن كه در آن امر به نماز شده ، لازم است از نظر شما بگذرد :\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n [ وَ أَقِيمُوا الصَّلاةَ وَ آتُوا الزَّكاةَ وَ ارْكَعُوا مَعَ الرَّاكِعِينَ 
  ]  « 1 » :\r\nو نماز را بر پا داريد ، و زكات بپردازيد ، و همراه ركوع‌كنندگان ركوع كنيد [ كه نماز خواندن با جماعت محبوب خداست 
  ] .\r\n [ وَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا اللَّهَ وَ بِالْوالِدَيْنِ إِحْساناً وَ ذِي الْقُرْبى وَ الْيَتامى وَ الْمَساكِينِ وَ قُولُوا لِلنَّاسِ حُسْناً وَ أَقِيمُوا الصَّلاةَ وَ آتُوا الزَّكاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ 
  ]  « 2 » :\r\nو [ ياد كنيد 
  ] زمانى كه از بنىاسرائيل پيمان گرفتيم كه جز خدا را نپرستيد ، و به پدر و مادر و خويشان ويتيمان ومستمندان نيكى كنيد ، و با مردم با خوش زبانى سخن گوييد ، و نماز را بر پا داريد ، و زكات بپردازيد ، سپس همهء شما جز اندكى [ از پيمان خدا 
  ] روى گردانيديد و شما [ به طور عادت 
  ] روى گردان هستيد .\r\n [ حافِظُوا عَلَى الصَّلَواتِ وَ الصَّلاةِ الْوُسْطى وَ قُومُوا لِلَّهِ قانِتِينَ 
  ]  « 3 » :\r\nبر تمام نمازها و به خصوص نماز ميانه [ كه بر اساس پاره‌اى از روايات ، نماز ظهر است 
  ] محافظت و مراقبت كنيد ، و [ در حال طاعت و عبادت 
  ] فروتنانه براى خدا به پا خيزيد .\r\n [ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً 
  ]  « 4 » :\r\nنماز را [ به صورت معمولش 
  ] اقامه كنيد . مسلماً نماز همواره در اوقاتى\r\n\r\n\r\n","description":"","footnote":"\r\n( 1 ) - بقره ( 2 ) : 43 .\r\n( 2 ) - بقره ( 2 ) : 83 .\r\n( 3 ) - بقره ( 2 ) : 238 .\r\n( 4 ) - نساء ( 4 ) : 103 .\r\n","page_name":" 85 ","page_number":85},
  {"content":"\r\n\r\nمشخص و معين وظيفه‌اى مقرّر و لازم بر مؤمنان است .\r\n [ وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَ الْعاقِبَةُ لِلتَّقْوى 
  ]  « 1 » .\r\nو خانواده‌ات را به نماز فرمان بده و خود نيز بر آن شكيبايى ورز ؛ از تو رزقى نمىطلبيم ، ما به تو روزى مىدهيم و عاقبت نيك براى پرهيزكارى است .\r\n [ فَأَقِيمُوا الصَّلاةَ وَ آتُوا الزَّكاةَ وَ اعْتَصِمُوا بِاللَّهِ هُوَ مَوْلاكُمْ فَنِعْمَ الْمَوْلى وَ نِعْمَ النَّصِيرُ 
  ]  « 2 » .\r\nپس نماز را برپا داريد و زكات را بپردازيد و به خدا تمسّك جوييد . او سرپرست و ياور شماست ؛ چه خوب سرپرست و ياورى و چه نيكو يارىدهنده‌اى است .\r\nدر سوره‌هاى نور آيه 56 و عنكبوت آيهء 45 و روم آيهء 31 و احزاب آيهء 33 و جمعه آيهء 9 نسبت به نماز امر مؤكّد شده و به طور جدى و قاطع از همهء مرد و زن خواسته شده كه نماز را به پا دارند و مواظب باشند از اين حكم حكيمانه حضرت حق غفلت نورزند .\r\n\r\nنماز مقبول\r\nاكنون كه عظمت نماز در پرتو امر حضرت ذوالجلال روشن شد و موقف و موضع اين برنامه حياتى در ميان احكام و اوامر خداوند معلوم گرديد ، جاى اين سؤال است كه در ميان اجراكنندگان اين امر و عمل كنندگان به اين مسئله ، عمل\r\n\r\n\r\n","description":"","footnote":"\r\n( 1 ) - طه ( 20 ) : 132 .\r\n( 2 ) - حج ( 22 ) : 78 .\r\n","page_name":" 86 ","page_number":86},
  {"content":"\r\n\r\nكدام طايفه از ميان همه عمل كنندگان مورد پذيرش خداست و نماز كدام دسته از نمازگزاران به مرحله قبولى حضرت حق مىرسد ؟\r\nدر اين زمينه بايد گفت :\r\nبر اساس آيات كتاب خدا و روايات و اخبار ، نمازى كه مقرون به سه شرط است بدون شك مورد قبول خداست :\r\n1 - ايمان .\r\n2 - تقوا .\r\n3 - جمع بودن شرايط ظاهرى و باطنى نماز در حد وسع مكلف ، از قبيل طهارت صحيح ، نيت خالص ، وقت ، مكان مباح ، صحت قرائت ، ترتيب ، موالات ، طمأنينه ، قبله و ساير شرايط .\r\nنماز كسى كه اعتقاد صحيحى به حق و قيامت و نبوت و كتاب و ملائكه ندارد قابل قبول نيست .\r\nنماز كسى كه از گناه و پليدى و ظلم و ستم و پايمال كردن حقوق ابا ندارد قبول نيست :\r\n [ إِنَّما يَتَقَبَّلُ اللَّهُ مِنَ الْمُتَّقِينَ 
  ]  « 1 » .\r\nخدا فقط از پرهيزكاران مىپذيرد .\r\nعزيزان ! توجه داشته باشيد كه به هنگام نماز ، به پيشگاه چه آقايى قرار مىگيريد و در برابر كدام مولا مىايستيد و آقا و مولاى شما چه مىخواهد ! آيا نمازى كه شما مىخواهيد ، يا دلخواه شماست بايد تقديم محضر او كنيد ، يا نمازى كه او مىخواهد و به آن امر كرده بايد بجا آوريد ؟ !\r\n\r\n\r\n","description":"","footnote":"\r\n( 1 ) - مائده ( 5 ) : 27 .\r\n","page_name":" 87 ","page_number":87},
  {"content":"\r\n\r\nآن نمازى كه او به آن امر فرموده ، به جا آوردنش بايد انسان را از همه فحشا و منكرات باز دارد و آدمى را تا پيشگاه قرب حضرتش رهنمون گردد و براى دين و ايمان انسان به منزلهء عمود خيمه باشد و باطن آدمى را به معراج برده و به نقطهء وصل برساند .\r\nدر روايتى از رسول اسلام آمده :\r\nخداوند به نمازى كه قلب نمازگزار با بدنش هماهنگ نباشد ، نمىنگرد « 1 » .\r\nو در جاى ديگر فرموده :\r\nخشوع زينت نماز است « 2 » .\r\n\r\nنمازگزاران واقعى\r\nعارف معارف الهى مرحوم ملكى تبريزى در كتابش به چند روايت كه نمايان‌گر حال نمازگزاران واقعى است به اين مضمون اشاره فرموده :\r\nابراهيم عليه السلام به وقت نماز ، سينه‌اش هم‌چون ديگ جوشان در اضطراب بود .\r\nپيامبر اسلام صلى الله عليه و آله به وقت نماز حال عجيبى داشت كه كسى را به آن حال نديده بودند .\r\nيكى از همسران حضرت مىگويد :\r\nپيامبر با ما سخن مىگفت و ما با آن جناب حرف مىزديم ، ولى به محض رسيدن وقت نماز ، گويى اصلًا ما را نمىشناسد و ما هم او را نمىشناسيم .\r\nاميرالمؤمنين عليه السلام وقتى وضو مىگرفت ، رنگ چهره‌اش از خوف خدا تغيير مىكرد و به وقت نماز بدنش مىلرزيد و رنگ مىباخت . به او مىگفتند : شما را چه مىشود ؟ مىفرمود :\r\n\r\n\r\n","description":"","footnote":"\r\n( 1 ) - / المحاسن : 1 / 406 .\r\n( 2 ) - / جامع الأخبار : 337 ؛ بحار الأنوار : 74 / 133 ، باب 6 ، حديث 41 .\r\n","page_name":" 88 ","page_number":88},
  {"content":"\r\n\r\nوقت اداى امانتى رسيده كه خداوند آن را بر آسمان‌ها و زمين و جبال ارائه كرد و آن‌ها از قبول آن امتناع كردند ! !\r\nحضرت زهرا عليها السلام به وقت نماز ، از هيبت و عظمت حضرت ذوالجلال ، نفس نفس مىزد .\r\nامام مجتبى عليه السلام هرگاه از وضو فارغ مىشد ، رنگ به صورتش نبود . مىپرسيدند :\r\nاين چه حال است ؟ مىفرمود :\r\nهر كس بر صاحب عرش وارد شود و به خدمت او رسد ، سزاوار است اين چنين شود .\r\nدربارهء حضرت سجاد عليه السلام آمده :\r\nهرگاه وضو مىگرفت ، رنگ از چهرهء مباركش مىپريد . به آن جناب مىگفتند :\r\nچرا در وقت وضو اين چنين مىشوى ؟ مىفرمود : مىدانيد در مقابل چه كسى مىخواهم قرار بگيرم ؟\r\nروزى در حال نماز ردا از دوش مباركش افتاد و آن جناب اعتنا نكرده تا از نماز بيرون شد . عرضه داشتند : چرا جلوى افتادن ردا را نگرفتى ؟ فرمود : مىدانيد در مقابل چه كسى ايستاده بودم ؟ ! بدان كه نماز عبد جز به همان مقدار كه داراى توجه بوده قابل قبول نيست . راوى مىگويد : به حضرت عرض كردم : فدايت شوم پس همهء ما در هلاكت هستيم ؟ فرمود : نه ، خداوند از باب رحمت و لطفش اين نمازهاى ناقص را با نوافل و نمازهاى مستحبى كامل مىسازد .\r\nاز حضرت صادق عليه السلام نقل شده :\r\nهرگاه على بن الحسين عليه السلام به نماز مىايستاد ، رنگ از چهره‌اش مىرفت و هرگاه سر به سجده مىگذاشت تا عرق از سر و رويش جارى نمىشد ، سر از سجده برنمىداشت .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو نيز در روايت آمده كه امام فرمود :\r\nپدرم على بن الحسين عليهما السلام هرگاه براى نماز برمىخاست ، چنان بود كه گويا شاخهء درختى است كه جز آنچه كه باد حركت مىدهد ، حركتى از خود ندارد .\r\nاز ما دعوت نمىكنند كه وضو و نماز ما به تمام معنى مانند نماز آن بزرگواران باشد ، بلكه از ما مىخواهند كه در وسع خود پس از ايمان و تقوا ، حداقل به شرايط صحت نماز و مقدمات و مقارنات آن پاىبند بوده و نمازى در خور لياقت مولاى خود به جاى آريم ، تا پس از اتمام آن به مهر قبولى آن جناب برسد .\r\nدربارهء طائفه‌اى كه نمازشان مورد قبول خداوند مهربان است ، حديثى قدسى در كتاب « المحاسن » نقل شده است كه لازم است به متن عالى آن اشاره شود :\r\nانَّما اقْبَلُ الصَّلاةَ لِمَنْ تَواضَعَ لِعَظَمتَى وَيَكُفُّ نَفْسَهُ عَنِ الشَّهَواتِ مِنْ اجْلى وَيَقْطَعُ نَهارَهُ بِذِكْرى وَالْزَمَ قَلْبَهُ خَوْفى وَكَفَّ نَفْسَهُ عَنِ الشَّهَواتِ مِنْ اجْلى وَلا يَتَعاظَمُ عَلى خَلقى وَيُطْعِمُ الْجائِعَ وَيَكْسُو الْعارى وَيَرْحَمُ الْمُصابَ وَيُؤوى الْغَريبَ فَذلِكَ يُشْرِقُ نَورُهُ مِثْلَ الشَّمْسِ اجْعَلُ لَهُ فى الظُّلُماتِ نُوراً وَفى الْجَهالَةِ عِلْماً اكْلَأُهُ بِعِزَّتى وَاسْتَحفِظُهُ مَلائِكَتى يَدْعُونى فَالَبيّهِ يَسْالُنى فَاعْطِيَهُ فَمَثَلُ ذلِكَ عِنْدى مَثَلُ الْفِرْدَوْسِ لايَسْمُو لَمَرُها وَلا يَتَغَيَّرُ وَرَقُها « 1 » :\r\nنماز را از كسى قبول مىكنم كه براى بزرگى من تواضع كند و به خاطر من از شهوات شيطانى خويشتن‌دار باشد و روزش را به ياد من تمام كند و دلش ملازم خوف از من باشد و نفسش را از شهوات ، براى خاطر من حفظ نمايد و بر خلق من بزرگى نكرده و گرسنه را سير كند و برهنه را بپوشاند و به مصيبت زده\r\n\r\n\r\n","description":"","footnote":"\r\n( 1 ) - المحاسن : 1 / 293 ، باب 47 ، حديث 455 ؛ بحار الأنوار : 66 / 391 ، باب 38 ، حديث 66 .\r\n","page_name":" 90 ","page_number":90},
  {"content":"\r\n\r\nترحم آرد و غريب را پناه دهد ؛ نور چنين آدمى همانند نور خورشيد مىدرخشد ، من براى او در تاريكىها نور قرار مىدهم و جهلش را مبدل به علم كرده و به عزتم پناهش مىدهم و به وسيلهء ملائكه از حوادث نگاهش مىدارم ؛ دعا مىكند دعايش را اجابت مىنمايم ، از من طلب حاجت مىكند ، حاجتش را مىدهم ، او نزد من مانند فردوس است كه ميوه‌اش از دسترس خارج نمىشود و برگش تغيير پيدا نمىكند .\r\n\r\nكدام نماز مردود است ؟\r\nچه بسيار مردمى كه عمرى به خود زحمت مىدهند و به اجراى برخى از احكام خدا قيام مىكنند ، ولى زحمات آنان به فرمودهء قرآن مجيد  [ هَباءً مَنْثُوراً 
  ]  « 1 » مىگردد .\r\nاينان كسانى هستند كه يا از ايمان برخوردار نيستند مانند منافقين ، يا اهل هر نوع گناه و معصيت‌اند مانند فاسقين ، يا شرايط صحت و قبولى عمل را رعايت نمىكنند مانند مردمى كه به احكام الهى اهميت نمىدهند .\r\nقرآن مجيد در سورهء ماعون مىفرمايد :\r\n    [ فَوَيْلٌ لِلْمُصَلِّينَ * الَّذِينَ هُمْ عَنْ صَلاتِهِمْ ساهُونَ * الَّذِينَ هُمْ يُراؤُنَ * وَ يَمْنَعُونَ الْماعُونَ 
  ]     « 2 » .\r\nپس واى بر نمازگزاران * كه از نمازشان غافل و نسبت به آن سهل‌انگارند . *\r\nهمانان كه همواره ريا مىكنند * و از [ دادن 
  ] وسايل و ابزار ضرورى زندگى [ و زكات ، هديه و صدقه به نيازمندان 
  ] دريغ مىورزند .\r\n\r\n\r\n","description":"","footnote":"\r\n( 1 ) - فرقان ( 25 ) : 23 .\r\n( 2 ) - ماعون ( 107 ) : 4 - 7 .\r\n","page_name":" 91 ","page_number":91},
  {"content":"\r\n\r\nبدون شك منافقان و فاسقان و آنان كه شرايط صحت و قبولى نماز را رعايت نمىكنند از مصاديق بارز آيات سورهء ماعون هستند .\r\nنماز را هر كسى فراخور قدرت و استعدادش ، بايد با صورت و سيرت كامل به محضر حضرت حق ببرد ورنه از طرف معبود عالم مردود است .\r\nامام صادق عليه السلام مىفرمايد :\r\nوقتى بنده نماز را به وقت خودش به جاى آورد و بر شرايط و حقيقت آن محافظت نمايد ، به صورت نورى پاكيزه به مقام قرب حركت مىكند و به صاحبش مىگويد : مرا حفظ كردى ، خداوند تو را حفظ كند .\r\nو اگر نماز را به وقتش نخواند و بر آن و شرايطش محافظت ننمايد ، به صورت سياه و تاريكى به او برمىگردد و مىگويد : مرا ضايع كردى ، خداوند ضايعت كند « 1 » .\r\nپيامبر اسلام صلى الله عليه و آله فرمودند :\r\nدو نفر از افراد امت من براى نماز به پا مىخيزند و ركوع و سجود نماز هر دو يكى است ، ولى بين دو نماز آنان فاصله هم چون بين آسمان و زمين است ، آن گاه اشاره به مسئلهء خشوع شد « 2 » .\r\nدر قسمتى از يك روايت قدسى آمده :\r\nوَرُبَّما صَلَّى الْعَبْدُ فَاضْرِبُ بِها وَجْهَهُ وَاحْجُبُ عَنّى صَوْتَهُ اتَدْرى مَنْ ذلِكَ ؟\r\nيا داوُدَ ذاكَ الَّذى يَكْثُرُ الْالْتِفاتَ الى حَرَمِ الْمُؤمِنينَ بِعَيْنِ الْفِسقِ وَذاكَ الَّذى\r\n\r\n\r\n","description":"","footnote":"\r\n( 1 ) - بحار الأنوار : 80 / 9 ، باب 6 ، حديث 2 .\r\n( 2 ) - / عوالى اللآلى : 1 / 322 ، حديث 57 ؛ جامع احاديث الشيعة : 5 / 230 ، حديث 7625 ؛ بحار الأنوار : 81 / 249 ، باب 16 ، حديث 41 .\r\n","page_name":" 92 ","page_number":92},
  {"content":"\r\n\r\nيُحَدِّثُ نَفْسَهُ انْ لَوْ وُلّىَ امْراً لَضَرَبَ فيهِ الرِّقابَ ظُلْماً « 1 » :\r\nچه بسا عبدى كه نماز مىخواند و من آن نماز را به صورتش مىزنم و بين خود و صدايش حجاب قرار مىدهم ، مىدانى چنين عبدى كيست ؟\r\nاى داود ! آن نمازگزار كسى است كه به ناموس مردم مؤمن زياد با ديدهء گناه نظر مىكند و به خودش مىگويد : اگر صاحب قدرتى شدم گردن مردم را مىزنم آن هم به ستم ! !\r\nيا مُوسى لااقْبَلُ الصَّلاة الّا مِمَّنْ تَواضَعَ لِعَظَمَتى وَالْزَمَ قَلْبَهُ خَوْفى وَقَطَعَ نَهارَهُ بِذِكْرى وَلَمْ يَبُتْ مُصِرّاً عَلَى الْخَطيئَةِ وَعَرِفَ حَقَّ اوْليائى وَاحِبَّائى « 2 » :\r\nاى موسى ! نماز قبول نمىكنم مگر از كسى كه براى عظمت من فروتنى كند و دلش ملازم با خوف من باشد و روزش به ياد من تمام شود و شب را در حال اصرار بر گناه صبح نكند و عارف به حق اوليا و عاشقان من باشد .\r\nمىتوان گفت كه نماز مردمى كه حقوق خدا و انبيا و امامان و اوليا را پايمال مىكنند ، قبول است ؟\r\nمىتوان گفت كه نماز اهل فسق و فجور و غرق شدگان در درياى معصيت و گناه نماز است ؟\r\nتا پيوند ايمانى و اتصال اسلامى انسان به پروردگار عزيز عالم و شؤون حضرت حق محكم نباشد ، تا انسان در تمام شؤون حيات تقوا و خويشتن‌دارى از گناه را مراعات ننمايد ، تا آدمى عملا به شرايط صحت و قبولى نماز توجه نكند ، نماز او قابل قبول حضرت حق نخواهد بود ! !\r\n\r\n\r\n","description":"","footnote":"\r\n( 1 ) - عدة الداعى : 38 ، الباب الأول فى الحث على الدعاء ؛ بحار الأنوار : 81 / 257 ، باب 16 ، حديث 55 .\r\n( 2 ) - كلمة اللّه : 97 ، به نقل از الأمالى ، شيخ صدوق .\r\n","page_name":" 93 ","page_number":93},
  {"content":"\r\n\r\n\r\nنماز در حال كسالت\r\nاميرالمؤمنين عليه السلام مىفرمايد :\r\nهيچ كدام از شما با حالت كسالت يا خواب آلودگى يا با افكارى كه او را به خود مشغول مىسازد ، به نماز نايستد ؛ زيرا او در پيشگاه پروردگار مىباشد و جز اين نيست كه بهره و نصيب عبد از نمازش به همان اندازه است كه از روى قلب توجه به خدا داشته و نيز آن حضرت از رسول اسلام نقل مىكند كه :\r\nدو ركعت نماز مختصر ولى با تفكر و در حال يقين بهتر است از يك شب زنده‌دارى « 1 » !\r\nوضو يا غسل ، يا تيمم را مطابق با احكام اسلام به جاى آريد ، آن گاه در مكان مباح يا بهتر از آن در مسجد جاى بگيريد ، سپس اول وقت را مراعات كنيد ، آن گاه با تمام هستى يعنى با عقل و روح و قلب و نفس و بدن به طرف قبله بايستيد ، سپس دل و جان را همان‌جا و براى هميشه از رذايل اخلاقى از قبيل ريا ، حسد ، بخل ، حقد ، كينه ، عجب ، نفاق و . . . پاك كنيد و مواظب باشيد كه شكم و شهوت و لباستان آلوده به حرام نباشد ؛ آن گاه تمام حواس خود را در نيت خالص متمركز كرده با قرائت صحيح تكبيرةالاحرام گفته و با عربى صحيح و حال الهى مسير نماز را حركت كرده و با غم و غصه به خاطر پايان گرفتن نماز ، سلام نماز را ادا نموده از نماز خارج شويد و تصميم قاطع شما بر اين باشد كه تا رسيدن به نماز ديگر از هر گناهى دورى جوييد ، آن وقت به طور حتم اميدوار به قبولى چنين نمازى باشيد .\r\n\r\n\r\n","description":"","footnote":"\r\n( 1 ) - مستدرك الوسائل : 3 / 87 ، باب 29 ، حديث 3084 .\r\n","page_name":" 94 ","page_number":94},
  {"content":"\r\n\r\n\r\nخشوع در نماز\r\nامام خمينى رحمه الله در باب خشوع بيانى دارند كه :\r\nحقيقت خشوع عبارت است از خضوع تمام ممزوج با حب يا خوف و تفصيل اين اجمال آن است كه قلوب اهل سلوك به حسب جبلت و فطرت مختلف است ، پاره‌اى قلوب عشقى و از مظاهر جمالند و به حسب فطرت متوجه به جمال محبوب هستند و چون در سلوك ادراك ظل جميل يا مشاهدهء اصل جمال كنند ، عظمت مختفيه در سر جمال ، آن‌ها را محو كند و از خود بى خود نمايد ؛ چون در هر جمالى جلالى مختفى و در هر جلالى جمالى مستور است ، چنانچه ممكن است اشاره به اين معنى داشته باشد گفتار حضرت مولى العارفين و اميرالمؤمنين و السالكين صلوات اللّه عليه وعلى آله اجمعين آنجا كه مىفرمايد :\r\nهُوَ الَّذى اشْتَدَّتْ نِقْمَتُهُ عَلى اعْدائِهِ فى سِعَةِ رَحْمَتِهِ واتَّسَعَتْ رَحْمَتُهُ لِأوْلِيائِهِ فى شِدَّةِ نِقْمَتِهِ « 1 » .\r\nاوست خدايى كه عذابش در عين وسعت رحمت بر دشمنانش شديد است و رحمتش در عين سختى عذابش بر عاشقانش گسترده است .\r\nپس هيبت و عظمت و سطوت جمال آن‌ها را فرو گيرد و حالت خشوع در مقابل جمال محبوب براى آن‌ها دست دهد .\r\nو اين حالت در اوايل امر موجب تزلزل قلب و اضطراب شود و پس از تمكين ، حالت انس رخ دهد و وحشت و اضطرابِ حاصل از عظمت و سطوت مبدل به انس و سكينه شود و حالت طمأنينه دست دهد ، چنانچه حالت قلب خليل الرحمان چنين بوده .\r\n\r\n\r\n","description":"","footnote":"\r\n( 1 ) - نهج البلاغة : خطبة 89 ؛ بحار الأنوار : 4 / 130 ، باب 4 ، حديث 38 .\r\n","page_name":" 95 ","page_number":95},
  {"content":"\r\n\r\nو پاره‌اى از قلوب ، خوفى و از مظاهر جلالند ، آن‌ها هميشه ادراك عظمت و كبريا و جلال كنند و خشوع آن‌ها خوفى باشد و تجليات اسماى قهريه و جلاليه بر قلوب آن‌ها شود ، چنانچه حضرت يحيى عليه السلام چنين بوده ؛ پس خشوع گاهى ممزوج با حب است و گاهى ممزوج با خوف و وحشت است گرچه در هر حبى وحشتى و در هر خوفى حبى است .\r\n\r\n( مراتب خشوع )\r\nو مراتب خشوع به حسب مراتب ادراك عظمت و جلال و حسن و جمال است و چون امثال ما با اين حالات پستى كه داريم از نور مشاهدات محروميم ، ناچار بايد در صدد تحصيل خشوع از طريق علم يا ايمان برآييم :\r\n   [ قَدْ أَفْلَحَ الْمُؤْمِنُونَ * الَّذِينَ هُمْ فِي صَلاتِهِمْ خاشِعُونَ 
  ]    « 1 » .\r\nبىترديد مؤمنان رستگار شدند . * آنان كه در نمازشان [ به ظاهر 
  ] فروتن [ و به باطن با حضور قلب 
  ] اند .\r\nخشوع در نماز را از حدود و علائم ايمان قرار داده ، پس هر كس در نماز خاشع نباشد به حسب فرمودهء ذات مقدس حق از زمرهء اهل ايمان خارج است و نمازهاى ما كه پيچيده به خشوع نيست از نقص ايمان يا فقدان آن است و چون اعتقاد و علم غير از ايمان است ؛ لذا اين علمى كه به حق و اسما و صفات او و ساير معارف الهيه در ما پيدا مىشود غير از ايمان است .\r\nشيطان به شهادت ذات اقدس حق علم به مبدأ و معاد دارد و مع ذلك كافر است .\r\n\r\n\r\n","description":"","footnote":"\r\n( 1 ) - مؤمنون ( 23 ) : 1 - 2 .\r\n","page_name":" 96 ","page_number":96},
  {"content":"\r\n\r\n [ خَلَقْتَنِي مِنْ نارٍ وَ خَلَقْتَهُ مِنْ طِينٍ 
  ]  « 1 » .\r\nمرا از آتش پديد آورده‌اى و او را از گِل آفريدى .\r\n [ أَنْظِرْنِي إِلى يَوْمِ يُبْعَثُونَ 
  ]  « 2 » .\r\nگفت : مرا تا روزى كه [ مردگان 
  ] برانگيخته شوند ، مهلت ده .\r\nگويد : پس طبق اين آيه معاد را معتقد است ، علم به كتب و رسل و ملائكه دارد با اين وصف خداوند او را كافر خطاب كرده و از زمرهء مؤمنان خارج نموده است ! !\r\nپس اهل علم و ايمان از هم ممتازند ، هر اهل علم اهل ايمان نيست ؛ پس بايد پس از سلوك علمى ، خود را در سلك مؤمنان داخل كرده و عظمت و جلال و بها و جمال حق - جلت عظمته - را به قلب رساند ، تا قلب خاشع شود ، ورنه مجرد علم خشوع نمىآورد ، چنانچه در خود مىبينيد كه با اعتقاد به مبدأ و معاد و اعتقاد به عظمت و جلال حق ، قلب شما خاشع نيست !\r\nبالجمله سالك طريق آخرت مخصوصاً با قدم معراج صلاتى ، لازم است قلب خود را با نور علم و ايمان خاشع كند و اين رقيقهء الهى و بارقهء رحمانيه را در قلب هر اندازه ممكن است متمكن نمايد ، بلكه بتواند در تمام نمازهايش و در سراسر هر نماز اين حالت را حفظ نمايد .\r\nحالت تمكّن و استقرار در اول امر گرچه براى امثال ما قدرى دشوار و مشكل است ، ولى با مقدارى ممارست و ارتياض قلب امرى ممكن است .\r\nعزيزم ! تحصيل كمال و زاد آخرت ، طلب و جديت مىخواهد و هر چه مطلوب بزرگ‌تر باشد ، جدّيت در راه آن سزاوارتر است ، البته معراج قرب الهى و تقرب\r\n\r\n\r\n","description":"","footnote":"\r\n( 1 ) - اعراف ( 7 ) : 12 .\r\n( 2 ) - اعراف ( 7 ) : 14 .\r\n","page_name":" 97 ","page_number":97},
  {"content":"\r\n\r\nجوار رب العزة با اين حال سستى و فطور و سهل انگارى دست ندهد ، مردانه بايد قيام كرد تا به مطلوب رسيد .\r\nاين فقير دل‌غمين با حالت عجز و انكسار در پيشگاه رب العزة به مناجات برآمده و از حضرتش چنين مسئلت كرده‌ام :\r\n اى محرم قلب راز داران * اميد دل نياز داران\r\nاى گرمى روح پاك بازان * مشتاق رخ تو عشق بازان\r\nاى يار و رفيق مستمندان * محبوب قلوب دردمندان\r\nبر گم شدگان تو ره‌گشايى * بر اين دل تار من ضيايى\r\nخالى زعمل ببين دو دستم * از قيد گنه دلم نرستم\r\nيا رب چه كند ضعيف خسته * اين عبد ذليل دل شكسته\r\nبرگو به كجا برد غم دل * رحم ار نكنى بر او چه حاصل\r\nافتادهء بار ذلتم من * غرق گنه مذلتم من\r\nكس نيست چو من دچار عصيان * محتاج و گدا به لطف و غفران\r\nبنواز كه بنده‌اى فقيرم * بر دامن لطف مستجيرم\r\nغرق است به ننگ و عار نامم * تلخ است زدورى تو كامم\r\nاى غوث و غياث ره نشينان * اى نور و صفاى دل غمينان\r\nاز من تو ببخش هر گناهى * اى رب غفور يا الهى\r\nمسكين تو و فقير كويم * از جرم و گناه زشت رويم \r\n\r\nچهرهء پليد و زشت بىنماز\r\nدر نعمت‌هاى مادى و معنوى حضرت رب العالمين انديشه كنيد و ببينيد كه خداوند مهربان در اعطاى اين دو گونه نعمت چيزى از انسان فروگذار نكرده است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاز زمانى كه نطفهء انسان بسته مىشود ، تا روزى كه نوبت زندگيش در اين جهان به پايان مىرسد ، بر اساس تمام نيازهايش ، بر سفرهء كرم و احسان حضرت او نعمت مىبيند .\r\nوجود مقدس حضرت حق بر اساس اسم رحمان ، تمام موجودات كارگاه هستى را مشمول نعم مادى و انسان را علاوه بر نعم مادى ، بر اساس رحيميتش مشمول نعم معنوى قرار داده است .\r\nدر جايى از قرآن مجيد مىفرمايد :\r\n [ وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً 
  ]  « 1 » .\r\nو نعمت هاى آشكار و نهانش را بر شما فراوان و كامل ارزانى داشته .\r\nو در جاى ديگر مىفرمايد :\r\n [ وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها 
  ]  « 2 » .\r\nو از هر چيزى كه [ به سبب نيازتان به آن 
  ] از او خواستيد ، به شما عطا كرد .\r\nو اگر نعمت هاى خدا را شماره كنيد ، هرگز نمىتوانيد آن‌ها را به شماره آوريد .\r\nآن گاه قرآن مردم را نسبت به مصرف كردن نعمت‌ها بر دو دسته تقسيم مىكند :\r\nآنان كه هماهنگ با قوانين عالى الهى نعمت‌ها را به مصرف گذاشته و در نتيجه تمام نعمت هاى حق را تبديل به عقايد صحيحه ، اخلاق حسنه و اعمال صالحه كردند و از اين راه به خير دنيا و آخرت نايل شدند و به عبارت ديگر بر اساس برنامه‌هاى الهى ، نعمت‌هاى حق را شكرگزارى كردند ؛ به اين معنا كه هر نعمتى را در همان موردى به مصرف گذاشتند كه دستور حضرت رب الارباب بود .\r\n\r\n\r\n","description":"","footnote":"\r\n( 1 ) - لقمان ( 31 ) : 20 .\r\n( 2 ) - ابراهيم ( 14 ) : 34 .\r\n","page_name":" 99 ","page_number":99},
  {"content":"\r\n\r\nو آنان كه نعمت‌هاى مادى و معنوى حق را بر اساس هواها و هوس‌ها و در راه محافظت با قوانين الهى خرج كردند و در نتيجه نعمت حق را تبديل به عقايد باطله ، اخلاق رذيله و بدترين عمل كردند و به عبارت ديگر به كفران نعمت برخاستند و خود و عده‌اى را به هلاكت دچار كرده و از زندگى جز ننگ و عار و شقاوت و بدبختى چيزى نصيب آنان نشد .\r\nقرآن مجيد در اين زمينه مىفرمايد :\r\n [ أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ 
  ]  « 1 » .\r\nآيا كسانى را كه [ شكر 
  ] نعمت خدا را به كفران و ناسپاسى تبديل كردند و قوم خود را به سراى نابودى و هلاكت درآوردند ، نديدى ؟ !\r\nبر اساس اين آيات ، بىنماز آن انسانى است كه در انواع نعمت‌هاى مادى و معنوى غرق است و قدرت شمردن عطاى حق را نسبت به خويش ندارد ، ولى چهره كثيف و پليدى است كه نعمت‌هاى الهى را به جاى اين‌كه به دايرهء شكر بكشد ، به مرحلهء كفر آورده است .\r\nدر معارف ما در ضمن بيان علل احكام در كتاب « علل الشرايع » آمده كه حضرت رضا عليه السلام فرمودند :\r\nعلت و فلسفهء نماز ، اداى شكر حق تعالى نسبت به اين همه نعمت‌هاى اوست « 2 » .\r\n\r\n\r\n","description":"","footnote":"\r\n( 1 ) - ابراهيم ( 14 ) : 28 .\r\n( 2 ) - علل الشرائع : 1 / 260 ، باب 182 .\r\n","page_name":" 100 ","page_number":100},
  {"content":"\r\n\r\n\r\nوضع تأسف‌بار بىنماز\r\nانسانِ بىنماز چه موجود بىتوجه و قدر ناشناسى است كه بر سر سفرهء الهى و خوان كرم حق‌تعالى نشسته و به هر كيفيت كه مىخواهد از نعمت استفاده مىكند ، آن گاه به جاى تبديل نعمت به عبادت - كه در حقيقت شكر نعمت است - نعمت را تبديل به كفر و مخالفت مىكند .\r\nدر اينجا لازم است چهرهء آلوده و وضع نكبت بار بىنماز را از آيات قرآن و روايات اسلامى بنگريد .\r\n           [ كُلُّ نَفْسٍ بِما كَسَبَتْ رَهِينَةٌ * إِلَّا أَصْحابَ الْيَمِينِ * فِي جَنَّاتٍ يَتَساءَلُونَ * عَنِ الْمُجْرِمِينَ * ما سَلَكَكُمْ فِي سَقَرَ * قالُوا لَمْ نَكُ مِنَ الْمُصَلِّينَ * وَ لَمْ نَكُ نُطْعِمُ الْمِسْكِينَ * وَ كُنَّا نَخُوضُ مَعَ الْخائِضِينَ * وَ كُنَّا نُكَذِّبُ بِيَوْمِ الدِّينِ * حَتَّى أَتانَا الْيَقِينُ * فَما تَنْفَعُهُمْ شَفاعَةُ الشَّافِعِينَ 
  ]            « 1 » .\r\nهر كسى در گرو دست‌آورده‌هاى خويش است ، * مگر سعادتمندان * كه در بهشت‌ها از يكديگر مىپرسند * از روز و حال گنهكاران ، * [ به آنان رو كرده 
  ] مىگويند : چه چيز شما را به دوزخ وارد كرد ؟ * مىگويند : ما از نمازگزاران نبوديم * و به تهيدستان و نيازمندان طعام نمىداديم * و با فرورفتگان [ در گفتار و كردار باطل 
  ] فرومىرفتيم ، * و همواره روز جزا را انكار مىكرديم * تا آن‌كه مرگ ما فرا رسيد . * پس آنان را شفاعت شفيعان سودى نمىدهد ؛\r\nدر روايت آمده :\r\n\r\n\r\n","description":"","footnote":"\r\n( 1 ) - مدثر ( 74 ) : 38 - 48 .\r\n","page_name":" 101 ","page_number":101},
  {"content":"\r\n\r\nروزى پيامبر عزيز اسلام صلى الله عليه و آله همراه جمعى از اصحاب از راهى مىگذشتند ، ناگهان سگى شروع به پارس كرد . حبيب خدا ايستاد تا سر و صداى آن حيوان تمام شد ، آن گاه روى مبارك به جانب ياران كرد و فرمود : دانستيد اين سگ چه گفت ؟\r\nعرضه داشتند : نه . فرمود : اين حيوان گفت : يا رسول اللّه ! من هميشه خداى مهربان را شكر مىكنم كه بهره‌ام از هستى ، سگ شدن بود ، اگر انسان بىنماز بودم چه مىكردم ؟ « 1 » !\r\nدر كتاب « اللآلى » در باب نماز آمده :\r\nيك كشتى با جمعى سرنشين در زمان انبياى بنىاسرائيل بر درياى نيل در حركت بود ، ناگهان ماهيان دريا احساس حرارت و فشار كردند ، به درگاه حضرت حق ناليدند و عرضه داشتند : الهى ! مگر قيامت رسيده ؟ خطاب رسيد : نه ، در ميان مسافران اين كشتى كه به روى آب در حركت است يك بىنماز نشسته ، دندان او درد گرفت و سپس از دهانش جدا شد و او آن دندان را در آب انداخت ، نحسى و نجسى دندان يك بىنماز باعث شد كه بر شما هم فشار وارد شود ! « 2 » !\r\nدر حديثى از حضرت باقر عليه السلام آمده :\r\nانَّ تارِكَ الْفَريضَةِ كافِرٌ « 3 » :\r\nبه حق كه ترك كنندهء نماز واجب كافر است .\r\nشخصى از حضرت صادق عليه السلام پرسيد :\r\nچرا زناكار را با آن گناه بزرگ كافر نمىگويند ، ولى تارك الصلاة را كافر مىگويند ؟\r\n\r\n\r\n","description":"","footnote":"\r\n( 1 ) - جامع الأخبار : 74 ، با كمى اختلاف .\r\n( 2 ) - لئالى الأخبار : 4 / 50 .\r\n( 3 ) - التهذيب : 2 / 7 ، باب المسنون من الصلوات ، حديث 13 ؛ وسائل الشيعة : 4 / 41 ، باب 11 ، حديث 4462 .\r\n","page_name":" 102 ","page_number":102},
  {"content":"\r\n\r\nدليل بر اين مسئله چيست ؟\r\nحضرت فرمود :\r\nزناكار و هر كس مشابه با اوست ، عملش را به خاطر شهوت و فشار و غلبهء هوا انجام مىدهد ، ولى كسى كه ترك نماز مىكند به خاطر سبك گرفتن اين امر عظيم الهى آن را ترك مىكند ؛ زناكار در بستر يك زن به خاطر لذت شركت مىكند ، ولى بىنماز ترك نمازش براى لذت بردن نيست ، چون ترك عمل لذت ندارد ، بلكه به خاطر استخفاف به نماز است ، وقتى لذت نبود ، پس سبك انگاشتن است و وقتى سبك گرفتن عمل باعث ترك شد ، اين حالت سبك گرفتن كفر است « 1 » .\r\nعَنْ ابى عَبْدِاللّهِ قالَ : انَّ تارِكَ الصَّلاةِ كافِرٌ « 2 » :\r\nامام صادق عليه السلام فرمود : به تحقيق كه ترك كنندهء نماز كافر است .\r\nشخصى به نبى اسلام صلى الله عليه و آله عرضه داشت : مرا سفارشى بفرماييد . حضرت فرمود : عمداً نماز را رها مكن ، كسى كه عمداً ترك نماز كند ، ملت اسلام از او بيزار است « 3 » .\r\nخداى بزرگ براى هدايت بندگان ، صد و بيست و چهار هزار پيغمبر و صد و چهارده كتاب آسمانى و دوازده امام و هزاران عالم ربانى و حكيم صمدانى و عارف عاشق قرار داده و نماز را در رأس تمام برنامه‌هاى آنان معرفى فرموده ، چه\r\n\r\n\r\n","description":"","footnote":"\r\n( 1 ) - الكافى : 2 / 386 ، باب الكفر ، حديث 9 ؛ وسائل الشيعة : 4 / 41 ، باب 11 ، حديث 4463 .\r\n( 2 ) - الكافى : 2 / 278 ، باب الكبائر ، حديث 8 ؛ وسائل الشيعة : 4 / 42 ، باب 11 ، حديث 4465 .\r\n( 3 ) - الكافى : 3 / 488 ، باب النوادر ، حديث 11 ؛ وسائل الشيعة : 4 / 42 ، باب 11 ، حديث 4466 .\r\n","page_name":" 103 ","page_number":103},
  {"content":"\r\n\r\nپست و زبون و پليد و زشت و شقى و آلوده است ، آن انسانى كه در محاصرهء اين همه عوامل هدايت باشد و ببيند كه نماز در رأس احكام راهنمايان الهى است ، ولى او به همهء بانيان هدايت پشت كرده و دستورهاى آنان به خصوص مسئلهء نماز را چنان سبك انگارد كه از اداى آن رو برگرداند .\r\nمگر تمام دنيا چقدر ارزش دارد كه آن را با عافيت‌طلبى و خوشگذرانى با آخرت دائم و عيش جاودان معامله كرد ؟\r\nبه خدا قسم ، اگر همهء افلاك و تمام عالم و همهء روى زمين را به تو ببخشند و تو آن چنان غرق در آن شوى كه در تمام مدت عمر دو ركعت نماز واجب از دستت برود ، ارزش ندارد .\r\nبلاى بىنماز در برزخ و عالم آخرت بلاى بزرگى است و عذاب تارك نماز در برزخ و در قيامت عذاب عظيمى است .\r\nآرى ، همهء دنيا در مقابل ترك يك سجدهء مستحب ارزش ندارد ، چه رسد كه واجبى از واجبات حضرت معبود را از باب تكبر و غرور يا سهل انگارى ترك كنى .\r\nهلالى شيرازى در اين زمينه - كه تمام افلاك ، خود سرگشتهء ديگرى هستند و انسان بالاتر از اين است كه سرگشتهء مشتى جماد شود ، بلكه بر انسان است كه در راه حضرت حق حركت كند - بيانى به مضمون زير دارد :\r\n خطابى دوش كردم با دل ريش * كه اى مشغول فكر باطل خويش\r\nنشايد جهل خود اثبات كردن * فلك را قبلهء حاجات كردن\r\nزنان مر چرخ را سازند گردان * چرا سرگشتهء چرخند مردان \r\n گر او كس را به مقصودى رساندى * درين سرگشتگى چندين نماندى\r\nفلك جام است و ساقى خالق دهر * وزو در كام ما گه نوش و گه زهر\r\nتو را گر تلخ و گر شيرين شود كام * هم از ساقى شناس او را نه از جام \r\n\r\n","description":"","footnote":"","page_name":" 104 ","page_number":104},
  {"content":"\r\n\r\n به دستت گر ، مى اميد دادند * مگو كز ساغر خورشيد دادند\r\nجوى كز مزرع بيچون رسيدست * مگو كز خرمن گردون رسيدست\r\nنه جوزا جو دهد نه كهكشان كاه * نه كس را خوشه بخشد خرمن ماه\r\nفلك را اختيارى هست شك نيست * ولى اين كارها كار فلك نيست\r\nفلك گويى است دائم در تك و پوى * فضاى لامكان چوگان آن گوى\r\nبه خود اين گوى در ميدان نگردد * كه هرگز گوى بىچوگان نگردد\r\nبود چوگان او در دست تقدير * درين گشتن ندارد هيچ تقصير\r\nولى زين نكته واقف نيست هر كس * همين اهل هدايت داند و بس\r\nخداوندا دليل راه ما شو * به اقليم هدايت رهنما شو\r\nهدايت را رفيق راه ما كن * محمد را شفاعت خواه ما كن \r\n\r\nموانع نماز\r\nدر راه حركت انسان به سوى نماز ، اين واقعيت پر بركت الهى ، موانعى هست كه لازم است ، عاشق نماز ، با تمام وجود با اين موانع به مبارزه برخيزد ، سستى در مقابل اين موانع ، انسان را از فيض با عظمت نماز باز داشته و از رحمت حضرت حق محروم مىكند ، قرآن مجيد دربارهء موانع نماز مىفرمايد :\r\n  [ يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ * إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ 
  ]   « 1 » .\r\n\r\n\r\n","description":"","footnote":"\r\n( 1 ) - مائده ( 5 ) : 90 - 91 .\r\n","page_name":" 105 ","page_number":105},
  {"content":"\r\n\r\nاى اهل ايمان ! جز اين نيست كه همهء مايعات مست كننده و قمار و بت‌هايى كه [ براى پرستش 
  ] نصب شده وپاره چوب‌هايى كه به آن تفأل زده مىشود ، پليد و از كارهاى شيطان است ؛ پس از آن‌ها دورى كنيد تا رستگار شويد . *\r\nمسلماً شيطان مىخواهد با شراب و قمار ، ميان شما دشمنى و كينهء [ سخت 
  ] اندازد ، و از ياد خدا و نماز بازتان دارد ؛ آيا شما [ از اين امور با همهء زيان‌ها وخطراتى كه دارد 
  ] خوددارى خواهيد كرد ؟\r\n  [ قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ * وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ وَ لا يَأْتُونَ الصَّلاةَ إِلَّا وَ هُمْ كُسالى وَ لا يُنْفِقُونَ إِلَّا وَ هُمْ كارِهُونَ 
  ]   « 1 » .\r\nبگو : [ اى منافقان ! 
  ] چه از روى ميل و رغبت يا بىميلى و اكراه انفاق كنيد ، هرگز از شما پذيرفته نشود ؛ زيرا شما گروهى فاسق هستيد . * هيچ چيز آنان را از پذيرفته شدن انفاقشان بازنداشت ، مگر آن‌كه آنان به خدا و پيامبرش كافر شدند ، و نماز را جز با كسالت وسستى به جا نمىآورند ، و جز با بىميلى و ناخشنودى انفاق نمىكنند .\r\nموانع نماز را مىتوان در چهار قسمت خلاصه كرد :\r\n1 - شراب\r\n2 - قمار\r\n3 - بت‌پرستى\r\n4 - تظاهر و خودنمايى\r\n\r\n\r\n","description":"","footnote":"\r\n( 1 ) - توبه ( 9 ) : 53 - 54 .\r\n","page_name":" 106 ","page_number":106},
  {"content":"\r\n\r\n\r\n1 - شراب\r\nمشهور است كه مخترع شراب ، شيطان رجيم بود ؛ او با اختراع اين مادهء فساد كه اهل دل آن را ام الخبائث ناميده‌اند ، به عقل و قلب و روح و ايمان و عمل و ادب و تربيت انسان حمله برد و در اين حملهء ناجوانمردانه هم در طول تاريخ موفق بود ؛ زيرا آنان كه به اين مادهء فساد آلوده شدند ، قواى عاقله را از دست دادند و در نتيجه تبديل به حيوانى بىفكر شدند و چون از انديشه در عواقب امور بازماندند ، از اثر بىفكرى به انواع گناهان و معاصى آلوده شدند و در آلودگى به معاصى ، حركت الهى قلب و روح را از دست داده خود را به هلاكت ابدى دچار كردند !\r\nامتياز انسان بر ساير موجودات عالم به عقل اوست ، چون عقل را از دست بدهد ، از تمام موجودات بىارزش‌تر و پست‌تر مىگردد .\r\nعقل ، حوزه جاذبهء تكاليف و مسؤوليت‌هاى الهى و انسانى است ، وقتى جاذبهء اين حوزه نورانى از دست برود ، خود به خود ظرف وجود و صفحهء حيات از تابش نور پر فروغ تكليف و مسؤوليت محروم مىگردد .\r\nكسى كه از نور عقل و تفكر بهره‌مند است ، جز به سوى خير دنيا و آخرت حركتى ندارد ؛ عقل محبوب‌ترين خلق خداست و عاقل كه عقلش را به كار گيرد محبوب‌ترين بندهء الهى است .\r\nدر « آثار طبسى » آمده :\r\nبدان كه تفكر ، سير انسانى است از مبادى به مقاصد و نظر را همين معنا گفته‌اند .\r\nو هيچ كس از مرتبهء نقصان به مرتبهء كمال نتواند رسيد الا به سيرى و به اين سبب اول واجبات تفكر و نظر است .\r\nو بدان كه مبادى سير - كه از آنجا حركت بايد كرد - آفاق و انفس است و سير\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nاستدلال است از آيات هر دو ، يعنى از حكمت‌هايى كه در هر ذره از ذرات هر يكى از اين دو كون يافته شود ، بر عظمت و كمال مبدع هر دو تا مشاهدهء نور ابداع او در هر ذره كرده شود « 1 » :\r\n [ سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ 
  ]  « 2 » .\r\nبه زودى نشانه‌هاى خود را در كرانه‌ها و اطراف جهان و در نفوس خودشان به آنان نشان خواهيم داد تا براى آنان روشن شود كه بىترديد او حق است .\r\nبدان كه هر كه را سخن نه از سر حكمت است آن عين آفت است و هر كه را خاموشى نه از سر فكرت است آن همه شهوت و غفلت است و هر نظر كه نه از سر عبرت است آن همه سهو و زلت است .\r\nقالَ الصادق عليه السلام : تَفَكُّرُ ساعَةٍ خَيْرٌ مِنْ عِبادَةِ سَنَةٍ « 3 » .\r\nبعثت انبيا و امامت امامان عليهم السلام بنا به فرمودهء على عليه السلام در خطبهء اول « نهج البلاغة » براى حركت فكرى انسان بوده است .\r\nاگر بخواهيد آثار و نتايج و محصولات و ثمرات انديشه و فكر را در طول تاريخ به حساب بياوريد ، در هيچ كتاب و كتابخانه‌اى گنجايش نخواهد داشت .\r\nتمام كتب علمى و تمدن با عظمت انسانى بر اين صفحهء خاك و در اين ميدان تابناك نتيجهء انديشه انسان در امور مادى و معنوى است .\r\nشما خود فكر كنيد كه شراب اين مادهء فساد ، چه تيشه‌اى به ريشهء انسانيت - كه عبارت از قوهء انديشه اوست مىزند - و چگونه آدمى را از راه راست الهى و صراط\r\n\r\n\r\n","description":"","footnote":"\r\n( 1 ) - آثار طبسى : 31 .\r\n( 2 ) - فصلت ( 41 ) : 53 .\r\n( 3 ) - « يك لحظه فكر كردن از هفتاد سال عبادت بهتر است » مستدرك الوسائل : 11 / 183 ، باب 5 ، حديث 12689 .\r\n","page_name":" 108 ","page_number":108},
  {"content":"\r\n\r\nمستقيم ربانى به كجى و ضلالت مىبرد ؟ ! حركت در راه راست چه سودها و سير در راه ضلالت چه ضررها و خسارت‌ها براى انسان دارد ؟ !\r\n بيا اى صبح دولت را طلبكار * چو صبح اهل دولت صدق پيش آر\r\nبه راه راست رو تا مىتوان رفت * كه مىبايد بجاى راستان رفت\r\nمرو كج اين حديث راست بشنو * كه بر يك جانب افتادست كج‌رو\r\nكجى را ره نباشد در ميانه * كه تير راست آيد بر نشانه\r\nالف بر آسمان نون بر زمين است * زكج تا راست فرق آرى همين است\r\nبه است از زلف كج آن قامت راست * بلى هر كس به قدر راست برپاست « 1 » \r\n\r\nشراب‌خوارى در روايات\r\nامام باقر عليه السلام مىفرمايد :\r\nشراب‌خوار با روى سياه ، دهان كج ، زبان بيرون آمده و با ناله و فريادى سخت از شدت تشنگى وارد قيامت مىشود و از چاهى كه چرك بدن زناكاران در آن است به او مىآشامانند « 2 » !\r\nامام صادق عليه السلام به يونس بن ظبيان فرمود :\r\nاز طرف من كه به مردم لطف و محبت دارم بگو : هر كس يك جرعه شراب بنوشد ، خداوند و ملائكه و انبيا و مؤمنان او را لعنت مىكنند ، مستى شراب روح ايمان را از كالبد برده و به جايش روح پست و كثيف و لعنت شده قرار مىدهد « 3 » .\r\n\r\n\r\n","description":"","footnote":"\r\n( 1 ) - صفات العاشقين ، هلالى جغتايى .\r\n( 2 ) - التهذيب : 9 / 103 ، باب الذبائح والأطعمة ، حديث 183 ؛ وسائل الشيعة : 25 / 296 ، باب 9 ، حديث 31947 .\r\n( 3 ) - الكافى 6 / 399 ، باب شارب الخمر ، حديث 16 ؛ وسائل الشيعة : 25 / 297 ، باب 9 ، حديث 31949 .\r\n","page_name":" 109 ","page_number":109},
  {"content":"\r\n\r\nپيامبر بزرگ صلى الله عليه و آله در مسئلهء شراب ده طايفه را لعنت كردند :\r\nغرس كنندهء مُو ، نگهبان آن ، فشار دهندهء انگور جهت شراب ، خورنده ، ساقى ، حمل كننده ، تحويل گيرنده ، خريدار ، فروشنده و دريافت كنندهء پول « 1 » .\r\nپيامبر صلى الله عليه و آله فرمودند :\r\nاز اولين برنامه‌هايى كه خداوند منع فرمود ، عبارت است از بت‌پرستى ، شرابخوارى « 2 » .\r\nو نيز آن حضرت فرموده :\r\nشراب خوارى مبدأ تمام گناهان است « 3 » .\r\nامام صادق عليه السلام مىفرمايد :\r\nشراب منبع تمام آلودگىهاست و شراب خوار ، تكذيب‌كنندهء قرآن است ؛ زيرا اگر قرآن را باور داشت ، حرامش را حرام مىدانست « 4 » ! !\r\nامام باقر عليه السلام مىفرمايد :\r\nخداوند به چيزى همانند شرابخوارى معصيت نشده ، براى شراب‌خوار مست ، زناى با مادر و دختر و خواهر امرى است عادى ؛ زيرا به هنگام مستى ، آنان را تشخيص نمىدهد كه چه كسى هستند و نيز براى مشروبخوار ترك نماز برنامه‌اى\r\n\r\n\r\n","description":"","footnote":"\r\n( 1 ) - الخصال : 2 / 444 ، حديث 41 ؛ ثواب الأعمال : 244 ؛ وسائل الشيعة : 17 / 224 ، باب 55 ، حديث 22386 .\r\n( 2 ) - الأمالى ، شيخ صدوق : 416 ، المجلس الخامس والستون ، حديث 1 ؛ وسائل الشيعة : 25 / 304 ، باب 109 ، حديث 31965 .\r\n( 3 ) - الكافى : 6 / 402 ، باب أن الخمر رأس كل إثم ، حديث 3 ؛ وسائل الشيعة : 25 / 315 ، باب 12 ، حديث 31992 .\r\n( 4 ) - الكافى : 6 / 403 ، باب أن الخمر رأس كل إثم ، حديث 4 ؛ وسائل الشيعة : 25 / 315 ، باب 12 ، حديث 31993 .\r\n","page_name":" 110 ","page_number":110},
  {"content":"\r\n\r\nاست سهل و آسان « 1 » .\r\n\r\nشراب بدتر از دزدى و زنا\r\nبه اميرالمؤمنين عليه السلام عرضه داشتند كه شما فرموده‌ايد : شراب از دزدى و زنا بدتر است ؟ فرمود : آرى ، زناكار ممكن است گناه ديگرى مرتكب نشود ، ولى شراب خوار چون مست شد زنا مىكند ، آدم مىكشد و نماز را ترك مىنمايد « 2 » .\r\nدر اين روايات ملاحظه كرديد كه يكى از موانع راه نماز ، آلوده بودن به شراب است .\r\n دانا نخورد شراب و مستى نكند * با طبع بلند ميل پستى نكند \r\n خوشبخت كسى بود كه اوقات عزيز * صرف هوس و هواپرستى نكند « 3 » \r\nمضرات شراب و شرابخوارى و خسارت‌هايى كه از اين ناحيه به تاريخ حيات خورده قابل شمردن نيست ، همين بس كه در روايات خوانديد كه شراب ريشهء همهء خبايث و آلودگىها و گناهان است .\r\n ابليس شبى رفت بالين جوانى * آراسته با شكل مهيبى سر و بر را\r\nگفتا كه منم مرگ اگر خواهى زنهار * بايد بگزينى تو يكى زين سه خطر را\r\nيا آن پدر پير خودت را بكشى زار * يا بشكنى از مادر خود سينه و سر را \r\n\r\n\r\n","description":"","footnote":"\r\n( 1 ) - وسائل الشيعة : 25 / 313 ، باب 12 ، حديث 31989 .\r\n( 2 ) - الكافى : 6 / 403 ، باب أن الخمر رأس كل إثم ، حديث 8 ؛ وسائل الشيعة : 25 / 316 ، باب 12 ، حديث 31996 .\r\n( 3 ) - سنائى .\r\n","page_name":" 111 ","page_number":111},
  {"content":"\r\n\r\n يا آن كه بنوشى دو سه جامى تو از اين مى * تا آن كه بپوشم زهلاك تو نظر را\r\nلرزيد از اين بيم جوان بر خود و جا داشت * كز ترس فتد لرزه به تن ضيغم نر را\r\nگفتا پدر و مادر من هر دو عزيزند * هرگز نكنم ترك ادب اين دو نفر را\r\nلكن چو به مى دفع شر از خويش توان كرد * نوشم دو سه جامى و كنم دفع خطر را\r\nنوشيد دو جامى و چو شد خيره زمستى * هم مادر خود را زد و هم كشت پدر را\r\nاى كاش شود خشك بن تاك و خداوند * زين مايهء شر حفظ كند نوع بشر را « 1 » \r\n\r\n2 - قمار\r\nقمار ، عمل پليدى است كه مانند شراب مخترعش شيطان است و از علل كينه و دشمنى بين مردم است .\r\nمالى كه از قمار به دست مىآيد ، بر اساس آيات و روايات حرام است و با آن مال هيچ برنامه‌اى نمىتوان داشت و بر به دست آورندهء مال واجب است كه آن مال را به صاحبش بازگرداند .\r\nقمار ، برنامه كثيفى است كه مايهء دشمنى و علت رنجش و كينه‌توزى است .\r\nقمارباز اگر ببازد دشمن برنده مىشود و اگر ببرد ، بازنده دشمن او مىگردد ، كم‌تر مجلسى براى قمار تشكيل مىشود كه در آن نزاع و كينه برنخيزد و چه بسا\r\n\r\n\r\n","description":"","footnote":"\r\n( 1 ) - ايرج ميرزا .\r\n","page_name":" 112 ","page_number":112},
  {"content":"\r\n\r\nبازندهء مال به خاطر مالى كه با حسرت و اندوه نسبت به باختنش مواجه شده دست به خودكشى بزند . قمارباز موجودى به تمام معنى بىرحم است ؛ زيرا مالى كه بايد نفقهء زن و فرزند شود و در راه خداى مهربان به انفاق و صدقه و خيرات و مبرات خرج گردد ، مفت به يك مفت خوارى مانند خودش مىبازد و زن و فرزند را از نفقه و خويش را از رحمت حضرت حق محروم مىكند .\r\nبعيد نيست كه قمارباز به خاطر باختن مال و به دست آوردن مايهء جديد ، دست به دزدى ، خدعه ، مكر و حيله و آدم كشى بزند .\r\nساختن و نگاه داشتن و خريد و فروش جميع ادوات قمار از نظر مكتب عالى اسلام حرام است .\r\nروايات حرمت قمار ، همانند حرمت شراب در كتاب « وسائل الشيعة » قرار دارد ، شما مىتوانيد به اين منبع ارزنده الهى مراجعه كنيد .\r\n\r\nشطرنج در كلام امام صادق عليه السلام\r\nامام صادق عليه السلام مىفرمايد :\r\nفروش شطرنج و خوردن پول آن و نگاه داشتنش كفر و بازى با آن شرك و سلام به بازى دهنده‌اش گناه و ياد دادن آن به مردم ، معصيت بزرگ است .\r\nكسى كه دست به شطرنج مىزند ، همانند اين است كه دست در گوشت خوك فرو برده و كسى كه به آن بنگرد ، همانند نظر كردن بر عورت مادر است ! !\r\nبازى كننده با وسيلهء قمار و سلام دهنده بر بازيگر و تماشاگر بازى ، در گناه مساوى هستند و هر كس به بازى با شطرنج بنشيند براى خود در دوزخ جا تهيه مىكند و در زندگى آن جهان دچار حسرت مىگردد .\r\nاز همنشينى با قماربازان بپرهيزيد ؛ زيرا اهل آن مجلس محل خشم خدايند و هر\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nساعت در معرض غضب حقّند ، اگر عذاب خدا نازل شود ، شما را هم خواهد گرفت « 1 » .\r\nقمار بازان چون به قمار بنشينند ، همهء حواس آنان متوجه بردن مال و ثروت طرف مقابل است و اين برنامه اكثراً از سر شب تا صبح يا از صبح تا شب به طول مىانجامد و پس از پايان كار قمار ، قماربازان با خستگى مفرط و اعصاب كوبيده و فكر از كار افتاده مواجهند و مجبورند براى جبران اين همه رنج و خستگى به خواب روند و مدت‌ها در بستر غفلت و خواب مرگ به مانند و نماز آنان ضايع گردد .\r\nو چه بدبخت انسانى با اتصال به اين عمل شيطانى دچار رجس روحى و پليدى نفس شود و از طرف ديگر به خاطر ضايع شدن نمازش از بركات و عنايات الهى محروم گردد .\r\n\r\n3 - بت‌پرستى\r\nبت‌پرستى يعنى بريدن از حق و تعلق قلبى و عملى پيداكردن به اشيا يا احوال .\r\nبت‌هايى كه معمولًا مورد پرستش قرار گرفته‌اند بر دو دسته‌اند :\r\n1 - بيجان\r\n2 - جاندار\r\nجاندار همانند طواغيت و ستمگران تاريخ كه خويش را بر جان و مال ملت‌ها مالك مىدانستند و گروهى به دنبال اين رشته غرق در پيروى از آنان مىشدند ، البته كسى آنان را خالق نمىدانست ، بلكه از خالق دست برداشته و خود را مملوك آنان\r\n\r\n\r\n","description":"","footnote":"\r\n( 1 ) - وسائل الشيعة : 17 / 323 ، باب 103 ، حديث 22664 ؛ بحار الأنوار : 76 / 234 ، باب 98 ، حديث 13 .\r\n","page_name":" 114 ","page_number":114},
  {"content":"\r\n\r\nمىكرد و به هر چه آنان امر مىكردند ؛ اينان بدون چون و چرا از امر آن پليدان و ستمگران پيروى مىكردند .\r\nاين‌گونه بت‌هاى جاندار ، هميشه به وسيلهء پيروانشان به راه كثيف و تحميل ارادهء خود بر مردم ادامه مىدادند و اگر در ميان ملت‌ها اين‌گونه پيروان و مطيعان و به فرمودهء قرآن بت‌پرستان را نداشتند ، هرگز حكومت و سلطهء آنان پايه نداشت و ادامهء زندگى ننگين و شيطانى برايشان ميسر نبود .\r\nبت ، جاندار يا بىجانش به خودى خود قدرت ندارد ؛ فرعون يك نفر بود ، نمرود يك شخص بود ، معاويه و يزيد ، ابوسفيان و ابولهب هر كدام يك نفر بودند ، آنچه باعث حكومت و سلطه و جنايت و خيانت آنان شد ، بت‌پرستى بت‌پرستان بود .\r\nپيامبر اسلام صلى الله عليه و آله فرمودند :\r\nلِكُلِ شَىء آفَةٌ وآفَةُ هَذا الدِين بَنُواميَّة « 1 » .\r\nبراى هر چيزى آفتى است و آفت دين اسلام بنى اميه مىباشند .\r\nبا توجه به اين واقعيت ببينيد كه بت‌پرست چه گناه عظيمى را مرتكب مىشود و حمّال چه گناهان عجيب و غريبى در عالم مىشود . امروز شرق و غرب به مثابهء همان فرعون و نمرود و ابو سفيان و معاويه و يزيد هستند يعنى بت جاندار .\r\nما براى قدرت‌هاى ظالم جهان معنايى جز اين نمىتوانيم داشته باشيم ؛ قرآن مجيد اينان را ائمهء كفر مىداند و امام كفر طاغوت و طاغوت صنم يا بت است و پيرو طاغوت و امام كفر ، بت‌پرست و كثيف‌ترين موجود روى زمين است ! !\r\nبت بىجان همانند خورشيد ، ماه ، ستاره ، درخت ، پول ، رياست و از همه بدتر\r\n\r\n\r\n","description":"","footnote":"\r\n( 1 ) - نهج الحق : 312 .\r\n","page_name":" 115 ","page_number":115},
  {"content":"\r\n\r\nهواى نفس و غرائز و شهوات است .\r\nآرى ، انسان وقتى دچار بت بيرونى يا درونى شود از حركت فكرى و روحى باز مانده و در تمام عبادات كه باعث سعادت دنيا و آخرت آدمى است به روى انسان بسته مىشود .\r\nاين‌كه به هنگام گرفتار آمدن به پرستش بت‌هاى جاندار و بىجان ، يا درونى و بيرونى ، آدمى از همهء فضايل مخصوصاً عبادت حق و به خصوص نماز باز مىماند ، جاى ترديد نيست .\r\n\r\nبت هواى نفس\r\nولى در ميان اين‌ها ، بت هواى نفس از همه زيانبارتر و خسارت‌آورتر است و دچار شدن به پرستش هواى نفس و شهوات و غرائز و زيان‌هاى اين پرستش ، مسأله‌اى است كه عميقاً در خور تحقيق است و كتابى جداگانه مىخواهد ؛ زيرا به طور قطع مىتوان گفت : منشأ پرستش بت‌هاى جاندار و بيجان درون خود انسان است .\r\nاين قلب و روح است كه اگر با قواعد عالى الهى و معارف حقّه و قرآن مجيد و بيانات پيامبران و ائمه و اوليا تزكيه نشود ، آدمى دچار بت‌پرستى مىگردد و اگر تصفيه شود و با تعاليم الهى زنده گردد ، آدمى را از اسارت بت‌هاى درون و برون حفظ كرده و به اوج كمال مىرساند ؛ اما با خواب رفتن دل و افسردگى جان ، وجود آدمى در تنگناى پرستش‌هاى غلط قرار خواهد گرفت و در اين صورت است كه از انسان نبايد توقع نيكى و شرف و فضيلت و انسانيت داشت ؛ چگونه مىتوان پس از اسارت در بند بت‌پرستى در مدار عبادت و به خصوص نماز كه رمز حريت و آزادى است قرار گرفت ؟ !\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخوش‌ترين حال انسان ، حال آزادى و حريت از بت‌هاى درونى و بيرونى است و اين حال به دست نمىآيد ، مگر با دنبال كردن خط با عظمت معرفت .\r\nمعرفت به اين‌كه در دار وجود ، اصالت از خداست و بقيهء موجودات چه غيبى و چه شهودى نمودى بيش نيستند و هيچ كدام اصالت ندارند ، چه رسد به اين‌كه دست وجود خويش را به پرستش سنگ و چوب يا يك ظالم ستمگر يا حيوانى همانند گاو و گوساله آلوده و نجس كند ! !\r\nمعرفت به اين‌كه در دار حقيقت فقط و فقط حق مطلب خداست و كل موجودات سايه و تجلى اسما و صفات او هستند و حيثيتى مستقل ندارند .\r\nمعرفت به اين‌كه او اگر بخواهد وجود موجود اثر مىبخشد و اگر نخواهد از هيچ موجودى ، اثرى ظاهر نمىشود .\r\n اگر تيغ عالم بجنبد زجاى * نبرد رگى گر نخواهد خداى\r\nبرد كشتى آنجا كه خواهد خداى * اگر جامه بر تن درد ناخداى \r\nمعرفت به اين‌كه وجود مقدس حضرت او ، موجودات و به خصوص جنس انسان را در اين صفحهء پهناور هستى ، سرخود و عبث رها نكرده ، بلكه حكمت بالغهء او اقتضا كرده كه هر موجودى براى ظهور آثار وجوديش در چهارچوب شرايط و مقررات خداوندى باشد .\r\nو اين چهارچوب و شرايط در كنار حيات انسان عبارت از كتاب و نبوت و امامت و فقاهت است .\r\nمعرفت به اين‌كه اين دنياى چند روزه بىاعتبار و كم ارزش پايان حيات نيست ، بلكه اين زندگى محدود اگر مطابق با روش انبيا و قواعد قرآن و سنت امامان عليهم السلام و فقه فقيهان پايه‌گذارى شود ، مقدمه‌اى براى پديد آمدن سعادتى ابدى در جهان بعد است كه جهانى جاويدانى و هميشگى است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمعرفت به اين‌كه عشق و محبت در قلب انسان بايد وقف حريم مقدس او باشد و بقيهء محبت‌ها سايه‌اى از اين محبت باشد .\r\nمعرفت به اين‌كه مقصود و محبوب و معبود و معشوق يكى است و بايد دل و جان و قلب و روح و نفس و عقل در گرو عشق و محبت او باشد و تمام حركات و اعمال انسان پرتو آن محبت و شعلهء فروزان آن عشق باشد كه بدون اين عشق ، پيداكردن معناى حيات محال و آدم شدن و به انسانيت رسيدن و مقصد اصلى را پيدا كردن امرى غير ممكن است .\r\n جهان يك قطره از درياى عشق است * فلك يك سبزه از صحراى عشق است\r\nمقام عشق بس عالى فتادست * اساسش از خلل خالى فتادست\r\nزكار عشق بهتر پيشه‌اى نيست * بِهْ از سوداى عشق انديشه‌اى نيست\r\nاسير عشق آزادى نخواهد * گر از غم جان دهد شادى نخواهد\r\nزيان و سود عالم سر به سر هيچ * همين عشق است در عالم دگر هيچ\r\nخطاب عاشقان دور از عتاب است * نواى عارفان عين صواب است « 1 » \r\n\r\n4 - ريا\r\nريا علامت نفاق است و قرآن و روايات به شدت به رياكاران حمله آورده و آنان را از حريم انسانيت دور مىدانند .\r\nكسى كه آلوده به ريا است بدون شك اگر بيننده‌اى نباشد ، به نماز برنمىخيزد و چون نماز بخواند به فرمودهء قرآن ظاهرش با كسالت و باطنش محض جلب توجه ديگران است .\r\nآرى ، ريا هم چون شراب و قمار و بت‌پرستى از موانع راه نماز است و به خواست خدا ، اين مسئله در ضمن ابواب آيندهء « مصباح الشريعة » كه يك فصلش\r\n\r\n\r\n","description":"","footnote":"\r\n( 1 ) - صفات العاشقين ، هلالى جغتايى .\r\n","page_name":" 118 ","page_number":118},
  {"content":"\r\n\r\nمخصوص ريا است ، توضيح بيش‌ترى داده خواهد شد .\r\n\r\nنماز ، مهم‌ترين تجارت پرسود\r\nدر ميان احكام با عظمت اسلام كم‌تر حكمى را مىتوان يافت كه ، در وضع دنيا و آخرت ، اعتقاد و عمل و اخلاق و روحيهء انسان همانند نماز اثر بگذارد .\r\nيك نمازگزار واقعى ، از طريق اتصال به نماز به فضايل و محسنات زيادى آراسته مىگردد كه هر يك از آن فضايل و محسنات ، بابى و منبعى براى واقعيت‌هاى ديگر هستند .\r\nبه آيات سورهء مباركهء معارج دقت كنيد :\r\n                 [ إِنَّ الْإِنْسانَ خُلِقَ هَلُوعاً * إِذا مَسَّهُ الشَّرُّ جَزُوعاً * وَ إِذا مَسَّهُ الْخَيْرُ مَنُوعاً * إِلَّا الْمُصَلِّينَ * الَّذِينَ هُمْ عَلى صَلاتِهِمْ دائِمُونَ * وَ الَّذِينَ فِي أَمْوالِهِمْ حَقٌّ مَعْلُومٌ * لِلسَّائِلِ وَ الْمَحْرُومِ * وَ الَّذِينَ يُصَدِّقُونَ بِيَوْمِ الدِّينِ * وَ الَّذِينَ هُمْ مِنْ عَذابِ رَبِّهِمْ مُشْفِقُونَ * إِنَّ عَذابَ رَبِّهِمْ غَيْرُ مَأْمُونٍ * وَ الَّذِينَ هُمْ لِفُرُوجِهِمْ حافِظُونَ * إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ * فَمَنِ ابْتَغى وَراءَ ذلِكَ فَأُولئِكَ هُمُ العادُونَ * وَ الَّذِينَ هُمْ لِأَماناتِهِمْ وَ عَهْدِهِمْ راعُونَ * وَ الَّذِينَ هُمْ بِشَهاداتِهِمْ قائِمُونَ * وَ الَّذِينَ هُمْ عَلى صَلاتِهِمْ يُحافِظُونَ * أُولئِكَ فِي جَنَّاتٍ مُكْرَمُونَ 
  ]                  « 1 » .\r\nهمانا انسان حريص و بىتاب آفريده شده است ؛ * چون آسيبى به او رسد ، بىتاب است ، * و هنگامى كه خير و خوشى [ و مال و رفاهى 
  ] به او رسد ، بسيار بخيل و بازدارنده است ، * مگر نمازگزاران ، * آنان كه همواره بر\r\n\r\n\r\n","description":"","footnote":"\r\n( 1 ) - معارج ( 70 ) : 19 - 35 .\r\n","page_name":" 119 ","page_number":119},
  {"content":"\r\n\r\nنمازشان مداوم و پايدارند ، * و آنان كه در اموالشان حقّى معلوم است * براى درخواست كننده [ تهيدست 
  ] و محروم [ از معيشت و ثروت ، 
  ] * و آنان كه همواره روز پاداش را باور دارند ، * و آنان كه از عذاب پروردگارشان بيمناكند ، * زيرا كه از عذاب پروردگارشان ايمنى نيست ، * و آنان كه دامنشان را [ از آلوده شدن به شهوات حرام 
  ] حفظ مىكنند ، * مگر در كام‌جويى از همسران و كنيزانشان كه آنان در اين زمينه مورد سرزنش نيستند .\r\n* پس كسانى كه در بهره‌گيرى جنسى راهى غير از اين جويند ، تجاوزكار از حدود حق‌اند ، * و آنان كه امانت‌ها و پيمان‌هاى خود را رعايت مىكنند ، * و آنان كه بر اداى گواهىهاى خود پاىبند و متعهداند ، * و آنان كه همواره بر [ اوقات و شرايط ظاهرى و معنوى 
  ] نمازهايشان محافظت دارند . * اينان در بهشت‌ها مكرّم و محترم‌اند .\r\n\r\nمقدمه‌اى پيرامون آيهء شريفه\r\nقبل از توضيح آيات ، چه نيكوست مقدمهء كوتاهى را كه در ذيل اين آيات از مفسر بزرگ قرن ، علامه طباطبايى رسيده نقل شود :\r\nاين آيات مباركه به حسب ظاهر مىخواهند ، اين مطلب را برسانند كه\r\nخلقت و آفرينش اوليهء انسان هلوعيت است كه همان بىصبرى و بىثباتى و شتاب‌زدگى و بىقرارى است .\r\nكه لازمه‌اش در مواردى كه به او عنايتى شود و مالى به دست آورد و يا صاحب قدرت و اعتبارى گردد منوعيت است كه همه را براى خود برداشته و از اعطا به ديگران امساك مىورزد .\r\nو در مواردى كه شرى به او برسد و مصيبتى وارد گردد و يا مالى از دست بدهد\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nجزوعيت است كه ناله و غوغا سر مىدهد و فريادش بلند مىگردد .\r\nفقط نمازگزاران هستند كه از اين قاعدهء كليه و خلقت اوليهء انسان استثنا شده‌اند .\r\nكدام نمازگزاران ؟ آنان كه چنين و چنانند ، در نماز و زكات اهتمام دارند و از عذاب خدا در هراسند و به روز قيامت و باز پسين تصديق دارند و خود را از زنا و اعمال شنيع حفظ مىكنند و امانت‌دار بوده و عهد خود را مراعات مىنمايند و بر گواهى و شهادت استوار و قائم هستند .\r\nدر اين آيات تمام اعمال حسنه را يكايك شمرده و چيزى را فروگذار نكرده است .\r\nدر آيات بعد بلافاصله مىفرمايد :\r\n    [ فَما لِ الَّذِينَ كَفَرُوا قِبَلَكَ مُهْطِعِينَ * عَنِ الْيَمِينِ وَ عَنِ الشِّمالِ عِزِينَ * أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ * كَلَّا 
  ]     « 1 » .\r\nكافران را چه شده كه به تو چشم دوخته به سويت شتابانند ؟ * از راست و چپ ، گروه گروه ، * آيا هر يك از آنان طمع دارد كه او را در بهشت پرنعمت درآورند ؟ ! * اين چنين نيست .\r\nدر اين آيات ، مصلين از قاعدهء خلقت اوليهء انسان كه هلوعيت است و لازمهء آن منوعيت و جزوعيت است استثنا شده‌اند ؛ بنابراين در ذات انسان عنوان صلاة كه داراى چنين آثارى است به نحو سرشت و فطرت نهاده شده و بايد به مقام بروز و ظهور رسد و حس خفته الهيه بيدار گردد .\r\nو بنابراين مراد از خلقت انسان به حالت هلوعيت ، خلقت يكى از حالات و مقامات انسان است نه حاق سرشت اصلى انسان و آيه بيان آفرينش حالات\r\n\r\n\r\n","description":"","footnote":"\r\n( 1 ) - سوره معارج ( 70 ) : 36 - 39 .\r\n","page_name":" 121 ","page_number":121},
  {"content":"\r\n\r\nعادى و عمومى انسان را مىنمايد نه اصل نفس ناطقه و روح قدسى را .\r\nبه نظر علامهء بزرگوار ، عنوان صلاة به نحو سرشت در وجود تمام انسان‌ها نهاده شده و اين انسان است كه بايد اين قوهء الهيه را به فعليت برساند ، تا به آثارى كه از تبع صلاة است برسد و اگر انسان اين راه را طى نكند ، با دست خودش تيشه به ريشهء خودش زده و خويش را از سعادت دنيا و آخرت محروم كرده است « 1 » .\r\n\r\nآثار نماز\r\nاما آثارى كه در آيات سورهء مباركهء معارج به عنوان آثار نماز ذكر شده عبارت است از :\r\n1 - دوام در نماز\r\n2 - انفاق مال در راه خدا به محروم\r\n3 - تصديق به روز جزا\r\n4 - ترس از عذاب قيامت\r\n5 - حفظ شهوت جنسى از محرمات\r\n6 - رعايت امانت\r\n7 - وفاى به عهد\r\n8 - قائم به گواهى و شهادت بر اساس عدل\r\n9 - محافظت بر آداب ظاهريه و باطنيهء نماز\r\nدر اين آثار نه‌گانه دقت كنيد ، ببينيد هر يك از اين آثار و حسنات مايهء حسنات ديگر است و در حقيقت ببينيد كه يك نماز واقعى انسان را چگونه تصفيه و تزكيه\r\n\r\n\r\n","description":"","footnote":"\r\n( 1 ) - الميزان : 20 / 13 - 17 .\r\n","page_name":" 122 ","page_number":122},
  {"content":"\r\n\r\nمىكند و او را با حسنات الهيه همراه كرده و از اين طريق چه بهره‌هايى در دنيا و آخرت نصيب انسان مىنمايد .\r\n\r\nنماز ، يارى دهندهء انسان\r\nقرآن مجيد عقيده دارد كه در بسيارى از مشكلات اخلاقى ، اجتماعى ، خانوادگى ، طبيعى ، مادى و معنوى مىتوان از نماز كمك گرفت .\r\nآرى ، عملًا ثابت شده كه نماز ، يارى دهنده انسان براى رفع و دفع و حل بسيارى از مشكلات است .\r\n [ وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ 
  ]  « 1 » .\r\nاز صبر و نماز [ براى حل مشكلات خود و پاك ماندن از آلودگىها و رسيدن به رحمت حق 
  ] كمك بخواهيد و بىترديد اين كار جز بر كسانى كه در برابر حق قلبى فروتن دارند دشوار و گران است .\r\nكتاب « پرتوى از قرآن » توضيح مختصرى نسبت به اين آيه دارد كه تا اندازه‌اى از رخسار الهى آيه پرده مىگشايد :\r\nيارى جستن و كمك خواستن در برابر قدرت وصف و هجوم دشمن است .\r\nگرچه در ظاهر اين آيات ميدان جنگ و جهادى محسوس نيست ، ولى در خلال معانى و اشارت آن ميدان جنگ هراس‌انگيزى مشهود است كه جنگ‌هاى بيرونى شراره و ظهور اين جنگ‌هاى درونى است و پيروزى و شكست آن هم اثر پيروزى و شكست در همان جنگ‌هاى نفسانى است ؛ كارزارى كه ميان عقيده و ايمان و هواهاى نفسانى و عصبيت‌ها و علاقهء به مقام و برترى درگير است ، آن عقيده\r\n\r\n\r\n","description":"","footnote":"\r\n( 1 ) - بقره ( 2 ) : 45 .\r\n","page_name":" 123 ","page_number":123},
  {"content":"\r\n\r\nو ايمانى كه بيش‌تر محصول وراثت و تقليد است نه اثر برهان و درك درست .\r\nاين عوامل نفسانى در برابر چنين ايمان و عقيده‌اى سنگرهاى محكم وصف مجهزى دارند و تا آنجا ميدان را به حكم و حكومت ايمان مىدهند و دستورهاى آن را مىپذيرند كه سنگرهاى هواها و شهوات به جاى خود باشد .\r\nدر آيات قبل از اين آيه ، تذكر نعمت ، وفاى به عهد خداوند ، تنها ترس از او ، حق را چنان كه هست آشكار كردن ، اقامهء نماز ، ايتاى زكات ، ركوع با راكعين ، عمل به آنچه خود مىداند و به ديگران مىگويد ، از خود غافل نشدن ، همه نمونه‌هاى حكومت كامل ايمان بر نفوس است .\r\nآمال و هواهاى نفسانى متضاد همى خواهد تا مراكز نفسانى اين امور را بيش‌تر به دست گيرد ، تا هواها نعمت‌ها را از ياد ببرد و آرزوها عهدها را سست و بىپايه گرداند و سنگر اراده را شكست دهد و دل را پر از ترس و هراس براى دنيا كند .\r\nشرط و علت پيروزى در ميدان‌هاى جنگ بيرونى پيروزى در اين جنگ داخلى نفسانى است ، سلاح و سپاه وسيلهء محدودى است كه ضامن فتح نهايى نيست .\r\nبراى اين‌كه ايمان فطرى ، يا ميراثى و تقليدى بر اين عوامل نفسانى حاكم و نافذ گردد ، بايد به صبر و صلاة امداد گردد .\r\nپس اين صبر نه به معناى تسليم شدن و ناله سر ندادن است ، چنان كه عامهء مردم مىپندارند ، نه چشم‌پوشى و ناديده گرفتن پيش‌آمدها است ، صبر قدرت ارادهء ايمانى و تسلط است بر هيجان‌ها و انفعال‌هاى نفسانى كه منشأ آن آمال و آرزوها و تأثرات بيرون از نفس مىباشد .\r\nهر چه هدف و چشم‌انداز ذهن بالاتر باشد قدرت و مقاومت در برابر عوامل نفسانى بيش‌تر مىگردد ، چنان كه هر اندازه مقصد رهروان دور تر باشد دشوارىهاى راه آسان‌تر مىگردد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nصلاة ، گشودن چشم عقل ، تجديد عهد و استمداد از مبدأ است ، اين صلاتى كه قدرت صبر بيفزايد و عوامل نفسانى و هيجان‌ها را محكوم سازد بسى دشوار و سنگين است .\r\nاين سنگينى بر كسانى است كه چشم انداز ذهنشان بسى محدود و دنيا و نمايش‌هاى آن ، آنان را چنان گرفته كه مغرور و خودباخته‌اند و استعداد باطنىشان از حركت افتاده ، آن‌ها كه چنين نيستند و داراى خشوعند صبر و صلاة بر آن‌ها آسان و سبك است .\r\nدر كتاب شريف « الكافى » از امام صادق عليه السلام آمده :\r\nهنگامى كه موضوع وحشتناكى على عليه السلام را به وحشت مىانداخت ، مشغول نماز مىشد ؛ سپس اين آيه را تلاوت مىكرد :\r\n [ وَ اسْتَعِينُوا بِالصَّبْرِ وَ الصَّلاةِ 
  ]  « 1 » « 2 » .\r\nاز صبر و نماز يارى بخواهيد .\r\nدانشمند بزرگ شيخ الرئيس ابو على سينا مىگويد :\r\nهر زمان برايم مشكل علمى پيش مىآمد و از حل آن عاجز مىماندم به مسجد شهر رفته و دو ركعت نماز به جاى مىآوردم ، سپس از خداوند مىخواستم مرا به وسيلهء نور آن نماز يارى دهد تا گره از مشكلم باز كنم ، پس از اداى آن دو ركعت ، راه حل مشكل برايم آسان مىگشت و به آنچه مىخواستم مىرسيدم .\r\n\r\n\r\n","description":"","footnote":"\r\n( 1 ) - بقره ( 2 ) : 45 .\r\n( 2 ) - الكافى : 3 / 480 ، باب صلاة من خاف مكروها ، حديث 1 ؛ وسائل الشيعة : 8 / 138 ، باب 31 ، حديث 10249 .\r\n","page_name":" 125 ","page_number":125},
  {"content":"\r\n\r\n\r\nحكايتى از نماز باران\r\nشهر قم در گير و دار جنگ جهانى دوم از قحطى و خشكسالى ناله داشت ، زمين‌ها خشك بود ، باغات در شرف انهدام قرار داشت ، مردم دچار مضيقه و سختى بودند ، عوامل مادى از حل مشكل به عجز نشسته بودند ، تنها راهى كه براى نزول باران وجود داشت ، يكى از دستورهاى مهم اسلامى بود و آن هم نماز باران .\r\nكم‌تر كسى به خود جرأت مىداد كه به اين مهم اقدام كند ، كسى را مىخواست كه قلبش به نور يقين منور و جانش در اتصال با عالم ملكوت باشد .\r\nآن كس كه به خويش با كمال اطمينان جرأت قدم نهادن در اين ميدان را داد ، مرجع بزرگ آن زمان مرحوم آيت‌اللّه العظمى حاج سيد محمد تقى خوانسارى بود ، مردى كه بارها براى دفع استعمارگران ، به ميدان جهاد رفته بود و براى احقاق حق مسلمانان پافشارى داشت .\r\nجمعيت زيادى با چشم گريان و دلى بريان و سر و پاى برهنه به رهبرى و پيشوايى آن مرد الهى به سوى خاك فرج قم حركت كردند .\r\nزمانى است كه متفقين در شهر قم قوا دارند و از نزديك ناظر اوضاعند ؛ ارتش كفر تصور ديگر داشت و حزب حق مقصدى ديگر ؛ قواى كفر پس از خبر شدن از حقيقت حال ، سخت در تعجب شد ، مگر ممكن است جمعيتى به سرپرستى يك مردى عالم با انجام عملياتى چند از آسمان باران به زمين بياورد ؟ !\r\nپس از انجام مراسم باران در سه روز ، اشك آسمان بر زمين هم چون سيل باريدن گرفت ، به عنوان خبرى مهم در همه جا پخش شد ، من خودم چند نفر از آن‌هايى را كه در آن نماز شركت داشتند ، ديده‌ام و از زبان آنان داستان را شنيده‌ام ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبر سنگ مزار او در مسجد بالاى سر حرم حضرت معصومه عليها السلام اين واقعه را ثبت كرده‌اند ، تا همه بدانند كه نماز اين دستور مهم الهى قدرت حل بسيارى از مشكلات را دارد ، چه اگر نداشت خداى متعال امر نمىفرمود :\r\n [ وَ اسْتَعِينُوا بِالصَّبْرِ وَ الصَّلاةِ 
  ]  « 1 » .\r\nاز صبر و نماز يارى بخواهيد .\r\n\r\nاز راه نماز به بهترين حقيقت رسيد\r\nمرحوم ملا احمد نراقى در كتاب پرنور « طاقديس » داستانى را در محور نماز به مضمون زير به صورت نظم نقل كرده :\r\nدر كنار شهرى خاركنى زندگى مىكرد كه فقر و فاقه او را به شدت محاصره كرده بود . روزها در بيابان گرم ، همراه با زحمت فراوان و بىدريغ خود مشغول خاركنى بود و پس از به دست آوردن مقدارى خار ، آن را با پشت خود به شهر مىآورد و به ثمن بخس به خريداران مىفروخت .\r\nروزى در ضمن كار صداى « دور شو ، كور شو » شنيد ، جمعيتى را با آرايش فوق‌العاده در حركت ديد ، براى تماشا به كنارى ايستاد ، دختر زيباى امير شهر به شكار مىرفت و آن دستگاه و عظمت از آن او بود .\r\nدر گير و دار حركت دختر امير ، چشم جوان خاركن به جمال خيره كنندهء او افتاد و به قول معروف دل و دين يك جا در برابر زيبايى خيره كنندهء او سودا كرد .\r\nمأموران شاه سر رسيدند ، به او نهيب زدند كه از سر راه كنارى برو ، اما جوان خاركن كه طاقتش را از دست داده بود به حرف آنان توجهى نكرد .\r\n\r\n\r\n","description":"","footnote":"\r\n( 1 ) - بقره ( 2 ) : 45 .\r\n","page_name":" 127 ","page_number":127},
  {"content":"\r\n\r\nقافله عبور كرد و جوان ساعت‌ها در سنگر اندوه و حسرت مىسوخت و توان كار كردن نداشت و لنگ‌لنگان به طرف شهر حركت كرد .\r\n آمد اندر شهر با صد درد و سوز * روز آوردى به شب ، شب را به روز\r\nيك دو روزى با غم و اندوه ساخت * روزها مىسوخت شب‌ها مىگداخت \r\n عقلش از سر برگ رفتن ساز كرد * صحتش از تن سفر آغاز كرد\r\nپايش از رفتار و دست از كار ماند * جاى سبحه بر كفش زنار ماند \r\nبه حال اضطراب افتاد ، دل خسته و افسرده شد ، راه به جايى نداشت ، ميل داشت بدون هيچ شرطى ، وسيلهء ازدواج با دختر شاه برايش فراهم شود . دانشورى آگاه او را ديد ، از احوال درونش باخبر شد ، تا مىتوانست او را نصيحت كرد ، پند دانشور بىفايده بود ، نصيحت آن آگاه اثر نداشت آنچه او را آرام مىكرد فقط رسيدن به وصال محبوب بود .\r\nدانشور به او گفت : بايد چه كرد ؟ تو كه از حسب و نسب ، جاه و مال ، شهرت و اعتبار و به خصوص جمال و زيبايى بهره‌اى ندارى ، اين خواستهء تو از جمله برنامه‌هايى است كه تحققش محال است ، اكنون كه راه به بن‌بست رسيده ، براى پيدا شدن فرج و چاره شدن دردت ، راهى جز رفتنت به مسجد و قرار گرفتن در محراب عبادت نمىبينم ، مقيم عبادت‌گاه شو ، شايد از اين طريق به كسب اعتبار و شهرت نايل شوى و فرجى در كارت حاصل شود .\r\n من نمىبينم غمت را چاره‌اى * جز نماز و خلوت و سى پاره‌اى\r\nرشتهء تسبيح در گردن فكن * دست اندر دامن سجاده زن\r\nخرقهء صد وصله و تحت الحنك * بورياى كهنه و نان و نمك\r\nتا مگر بفريبى از اين عامه‌اى * گرم سازى بهر خود هنگامه‌اى \r\nخاركن فقير پند دانشور را به كار بست ، كوه و دشت و كار و كسب خويش را رها\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nكرد و به مسجدى كه نزديك شهر بود و از صورت آن جز ويرانه‌اى باقى نمانده بود آمد و بساط عبادت خود را جهت جلب انظار در آنجا پهن كرد .\r\n روزها در روزه شب‌ها در نماز * در دعا گه آشكار و گه به راز\r\nخرقه‌اش پشمينه و نانش جوين * از سجودش داغ‌ها بس بر جبين\r\nجز ركوع و جز سجودش كار نه * جز ضرورت با كسش پيكار نه \r\nكثرت عبادت و به خصوص نمازهاى پى در پى به تدريج او را در ميان مردم مشهور كرد ، آهسته آهسته ذكر خيرش دهان به دهان گشت و همه جا سخن از او به ميان آمد .\r\n ذكر خيرش آيهء هر محفلى * طالب او هر كجا اهل دلى\r\nشد دعايش دردمندان را دوا * منزلش بيچارگان را مرتجا\r\nكلبه‌اش شد قبلهء حاجات خلق * او همى خنديد بر خود زير دلق\r\nتا شد آگه پادشه از كار او * شد زهر سو طالب ديدار او \r\nآرى ، سخن از عبادت و پاكى و ركوع و سجود او در ميان مردم آن چنان شهرت گرفت كه آوازه‌اش به گوش شاه رسيد و شاه با كمال اشتياق قصد ديدار با او كرد ! !\r\nشاه روزى از شكار بازمىگشت ، مسيرش به كلبهء عابد افتاد ، براى ديدن او عزم خود را جزم كرد و بالاخره همراه با نديمان ، با كبكبهء شاهى قدم در مسجد خرابه گذاشت .\r\n آمد و ديد آن جوان را در نماز * عالمى برگرد او با صد نياز\r\nمحو طاعت گشته چون عشاق مست * ملتفت نى تا كه رفت و گه نشست\r\nبر سرش مو افسر و خاكش سرير * نى خبر از شاه او را نى وزير\r\nجلوه كرد اندر بر شه حال او * مرغ جانش شد اسير چال او\r\nگاه و بيگاهش زيارت مىنمود * وز زيارت بر خلوصش مىفزود \r\n\r\n","description":"","footnote":"","page_name":" 129 ","page_number":129},
  {"content":"\r\n\r\n پس سر صحبت بر او باز كرد * گفتگو از هر طرف آغاز كرد\r\nعاقبت گفتش كه اى زيبا جوان * اى تو را در قاف طاعت آشيان \r\n هر چه آداب سنن شد از تو راست * غير يك سنت كه تا اكنون بجاست\r\nمصطفى گفت النكاح سنتى * من رغب عن سنتى لا امتى \r\nپادشاه در ضمن زيارت خاركن فقير و ديدن وضع عبادتى او ، به ارادتش افزوده شد . شاه تصور مىكرد به خدمت يكى از اولياى بزرگ الهى رسيده ، تنها كسى كه خبر داشت اين همه عبادت و آه و ناله قلابى و تو خالى است ، خود خاركن بود .\r\nدر هر صورت سر سخن را با آن جوان عابد باز كرد و كلام را به مسئلهء ازدواج كشيد ، سپس با يك دنيا اشتياق داستان دختر خود را مطرح كرد كه اى عابد شب زنده‌دار ! تو تمام سنت‌هاى اسلامى را رعايت كرده‌اى مگر يك سنت مهم و آن هم ازدواج است ، مىدانى كه رسول اسلام صلى الله عليه و آله بر مسئلهء ازدواج چه تأكيدى داشت ، من از تو مىخواهم به اجراى اين سنت هم برخيزى و فراهم آوردن وسيلهء آن هم با من ، علاوه بر اين من ميل دارم كه تو را به دامادى خود بپذيرم ؛ زيرا در پردهء خود دخترى دارم آراسته به كمالات و از لطف الهى از زيبايى خيره‌كننده‌اى هم برخوردار است ، من از تو مىخواهم به قبول پيشنهاد من تن در دهى ، تا من آن پرىروى را با تمام مخارج لازم در اختيار تو قرار دهم ! !\r\n چون جوان خاركن اين را شنيد * هوشش از سر رفت و دل در پر تپيد\r\nآنچه ديدم آن‌دم جوان خاركن * من چه گويم چون تو مىدانى و من\r\nآرى آن داند كه بعد از انتظار * مژده‌اى او را رسد از وصل يار \r\nجوان پس از شنيدن سخنان شاه در حيرت فرو رفت ؛ در جواب شاه سكوت كرد ؛ شاه به تصور اين‌كه حجب و حيا و زهد و عفت مانع از جواب اوست چيزى نگفت ، از جوان خاركن خداحافظى كرد و به كاخ خود رفت .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاو تمام شب در اين فكر بود كه چگونه با اين مرد الهى وصلت كند و چگونه اين مرد را به ازدواج با دخترش حاضر نمايد ؟ !\r\nصبح شد ، شاه يكى از دانشوران تيزبين و با بصيرت را خواست و داستان عابد را با او در ميان گذاشت و گفت : به خاطر خدا و براى اين‌كه از قدم او زندگى من غرق بركت شود ، نزد او رو و وى را به اين ازدواج و وصلت راضى كن .\r\nعالم آمد و پس از گفتگوى بسيار و اقامهء دليل و برهان و خواندن آيه و خبر ، جوان را راضى به ازدواج كرد .\r\nسپس نزد شاه آمد و قبولى عابد را به سلطان خبر داد ، سلطان از اين مسئله آن چنان خوشحال شد كه در پوست نمىگنجيد .\r\n با بشارت باز گرديد آن رسول * كرد آگه پادشه را از قبول\r\nپس به امر شاه بزم آراستند * هم خطيب و شيخ و قاضى خواستند\r\nدر زمانى از نحوست‌ها برى * عقد زهره بسته شد با مشترى\r\nپس به خلوتگاه خاص از بهر سور * زيب و زيور يافت كاخى از بلور\r\nتخت زرين اندر آن بگذاشتند * پرده‌هاى زرنگار افراشتند\r\nشهر را بهر قدوم آن جوان * داده زينت جمله بازار و دكان\r\nشمع و مشعل هر قدم افروختند * عود و صندل را به هر ره سوختند \r\nمأموران شاه به مسجد آمدند و با خواهش و تمنا لباس شاهى به او پوشاندند و او را در محاصره مأموران با كبكبه و دبدبهء شاهى به قصر آوردند ، در آنجا غلامان و كنيزان دست به سينه براى استقبال او صف كشيده بودند و اميران و دبيران و سپاهيان جهت احترام به داماد شاه گوش تا گوش ايستاده بودند !\r\nوقتى قدم در بارگاه شاه گذاشت و چشمش به آن همه جلال و شكوه و سطوت و عظمت افتاد غرق در حيرت شد و ناگهان برق انديشه درون جان تاريكش را\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nروشن كرد و به اين مسئله توجه نمود كه من همان جوان فقير و بدبختم ، من همان خاركن مسكين و دردمندم ، من همانم كه مردم عادى حاضر نبودند سلامم را جواب بدهند ، من همان گداى دل سوخته‌ام كه از تهيهء قرص نانى جوين و پارچه‌اى كهنه عاجز بودم ، من همان پريشان عاجز و بينواى مستمندم ! !\r\n چون قدم در بارگاه شه نهاد * آمدش از روزگار خويش ياد\r\nروزگار ذلت و پستى خويش * بينوايى و تهيدستى خويش\r\nروزهاى گرم و آن هيزم‌كشى * شام‌هاى سرد و آن بىآتشى\r\nپادشاهى از پس هيزم‌كشى * از پس آن ناخوشىها اين خوشى\r\nزين تفكّر روزنى بر دل گشاد * نورى از آن روزنش بر دل فتاد\r\nفكرت آمد قفل دل‌ها را كليد * در گشايد چون كليد آمد پديد\r\nفكرت آمد همچو باران بهار * ساحت دل‌ها بود چون كشت‌زار\r\nزين سبب گفت آن رسول سرفراز * فكر يك ساعت بِهْ از سالى نماز \r\n بلكه باشد بهتر از هفتاد سال * اين سخن مهمل ندانى اى همال \r\nآرى ، جوان بر اساس آيات الهى به فكر فرو رفت . انديشه در امور درون انسان ايجاد قدرتى مىكند كه آدمى با آن قدرت مىتواند از صفحهء خاك به عالم پاك پرواز كند . انديشه در امور ، انسان را از ذلّت به عزّت ، از پستى به بلندى ، از مذلّت به رفعت ، از جهنّم به بهشت مىبرد .\r\nانديشه در امور ، عالىترين حال الهى است كه به انسان دست مىدهد و بهترين كمك براى انسان جهت رهايى از هلاكت و حركت به سوى سعادت است .\r\nآرى ، فكر كرد كه من همان خاركنم كه بر اثر عبادت و طاعت ريايى به اين مقام رسيدم ، آه بر من ، حسرت و اندوه بر من ، اگر به عبادت حقيقى و طاعت خالص اقدام مىكردم چه مىشدم ؟ ! !\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n پس دل بيهوش او آمد به هوش * گفت در گوش دلش آنگه سروش\r\nكانچه مىبينى زعزّ و مال و جاه * وصل معشوق و نياز پادشاه\r\nقيمت كالاى روى اندود توست * اجرت سعى غرض آلود توست\r\nهيچ كارى نزد ما بىاجر نيست * هيچ صبحى نه كه او را فجر نيست\r\nگرچه كالاى تو بس نابود بود * ليك نزد ما كجا مردود بود\r\nخويشتن را وانمودى آن ما * آن ما كى رفته بىاحسان ما\r\nگر نه از ما بودى اما اى فتى * پيش مردم خويش را خواندى زما\r\nهين بگير اين مزد صورت كاريت * اين ثواب و اجر ظاهر داريت \r\nدر غوغاى دربار ، چشم ديگر خاركن باز شد ، جمال دوست در آيينه دلش تجلى كرد ، با قدم اراده و عزم استوار ، پاى از دربار بيرون گذاشت و از كنار آغوش آن پرىوش كناره گرفت و براى آراستن وجودش به علم و عمل واقعى به سوى زيباى مطلق به حركت آمد .\r\nوقتى نماز ميان تهى و الفاظ بىمعنا و نيت آميخته با شائبهء ريا ، اين‌گونه براى حل مشكل مدد كند ، نماز واقعى و عبادات خالصانه و طاعت بىريا چه خواهد كرد ؟\r\n\r\nبا چهل روز نماز به مقام ملكوتى رسيد\r\nمرقد مطهر حضرت ثامن الائمه عليه السلام ، نيازمند به مسجدى آبرومند ، جهت عبادت زائران و طاعت مطيعان و تدريس مدرسان بود .\r\nقرعهء اين فال الهى به نام خانمى ديندار و آگاهى دلسوز ، موسوم به گوهرشاد خانم همسر شاهرخ ميرزا افتاد .\r\nاو تمام خانه‌ها و زمين‌هاى اطراف را جهت ساختن مسجد خريد ، تنها يك\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nپيرزن حاضر نشد كه محل مسكونى خود را بفروشد در حالىكه منزل او وسط مسجد مىافتاد ، گوهرشاد خانم از خريد آن منصرف شد ؛ زيرا نمىخواست در ساخته شدن مسجد به احدى كم‌ترين ظلمى شود .\r\nپس از ساخته شدن مسجد ، آن پيرزن هم خانهء خود را به عنوان محل عبادت وقف كرد و ساليان دراز در وسط مسجد گوهرشاد به نام مسجد پيرزن تجلى داشت .\r\nاز طرفى دستور داد ، در آوردن مصالح ساختمانى ، كسى حق ندارد حيوان باركشى را تند براند ، يا با تازيانه و چوب بزند ، همچنين دستور داد در مسير آوردن مصالح ساختمانى جهت حيوانات باربر ، آب و علوفه بگذارند و به معماران و استادكاران دستور داد با كارگران و زيردستان در كمال محبت رفتار كنند و به زيردستان خود در برنامهء كار تحكّم نكنند و سعى كنند كارگران را آزاد بگذارند .\r\nآرى ، براى ساختن خانهء خدا ، بايد تمام جهات حقوق خدايى و مردمى را رعايت كرد ؛ به همين خاطر است كه اين مسجد يكى از پر بركت‌ترين مساجد روى زمين است و ساعتى در شبانه‌روز نيست مگر اين‌كه خداوند مهربان ، در آن مسجد به وسيلهء مردم و اولياى خدا به وسيلهء نماز و قرآن و دعا و تعليم و تعلم عبادت نشود .\r\nدر هر صورت ، ساختن مسجد شروع شد ، گوهرشاد خانم هر چند روز يك بار جهت سركشى ساختمان به محوطهء كار مىآمد و دستورهاى لازم را به معماران و استادكاران مىداد .\r\nروزى براى سركشى ساختمان آمد ، باد مختصرى وزيدن گرفت ، گوشهء چادر خانم به وسيلهء باد كنار رفت . يكى از عمله‌ها چهرهء او را ديد ، دلباخته آن زن شد .\r\nجرأت اظهار نظر براى او نبود ؛ زيرا بيم آن داشت كه او را اعدام كنند ، عمله و اظهار عشق به ملكهء مملكت ! !\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدو سه روزى نگذشت كه عملهء بيچاره مريض شد ، پرستارش تنها مادر دردمندش بود .\r\nطبيب از علاج او عاجز شد ، مادر مهربان كنار بستر تنها فرزندش گريه مىكرد ، فرزند چاره‌اى نديد جز اين‌كه دردش را به مادر اظهار كند . مادر ساده دل و ساده لوح ، براى رفع اين مشكل به گوهر شاد خانم مراجعه كرد و درد فرزندش را با او در ميان گذاشت و علاج را از آن زن بزرگوار خواست و به او گفت : اگر اقدام نكنى تنها پسرم از دستم مىرود و در قيامت دامن تو را جهت خونخواهى فرزندم خواهم گرفت .\r\nگوهر شاد خانم ، از اين داستان بسيار ناراحت شد و به آن مادر دل‌سوخته گفت :\r\nچرا اين مشكل را زودتر با من در ميان نگذاشتى تا بنده‌اى از بندگان خدا را از گرفتارى نجات دهيم ؟ آن گاه گفت : اى مادر ! به خانه برو و سلام مرا به فرزندت برسان و بگو : من حاضرم با تو ازدواج كنم ، ولى شرطى را بايد من رعايت كنم و شرطى را تو بايد رعايت كنى ، اما شرطى كه من بايد رعايت كنم جدايى از شاهرخ ميرزاست ، اما شرطى كه تو بايد رعايت كنى پرداختن مهريه به من است ، قبل از اين‌كه در خط اين ازدواج قرار بگيرى و آن مهريه اين است كه چهل شبانه‌روز در محراب زير گنبد مسجد نماز بخوانى و ثوابش را به عنوان مهريه من قرار دهى .\r\nمادر ، به خانه برگشت و تمام مسائل را با پسر خود در ميان گذاشت ، پسر از شدت تعجب خيره شد و از اين خبر آن چنان شادمان شد كه به زودى از بستر رنج برخاست و با كمال اشتياق پرداخت اين مهريه را به عهده گرفت و پيش خود گفت :\r\nچهل روز كه چيزى نيست ، اگر چند سال به من پيشنهاد مىشد حاضر به اجراى آن بودم .\r\nدر هر صورت به محراب عبادت رفت ، چهل شبانه روز نماز خواند ، براى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nرسيدن به وصال گوهرشاد خانم ، ولى به تدريج به توفيق حضرت الهى به راه ديگر افتاد .\r\nپس از چهل شبانه‌روز ، نمايندهء گوهرشاد خانم ، به محراب عبادت آمد ، تا از حال او خبردار شود ، چون با او سخن گفت ، ملاحظه كرد كه اهميتى به مسئله نمىدهد . گفت : من نمايندهء گوهرشاد هستم ، جهت خبر گرفتن از حال تو و گزارش به خانم آمده‌ام . گفت : به خانم بگو : من نمىتوانم براى رسيدن به وصال تو ، دست از محبوب واقعى عالم بردارم برو به او بگو :\r\n اگر لذت ترك لذت بدانى * دگر لذت نفس لذت نخوانى « 1 » \r\nراستى عجيب است ، راهنمايى آن زن بزرگوار را ببينيد كه براى علاج هواى نفس چه نسخه‌اى مىدهد و اثر نماز را ببينيد ، با اين‌كه در اول كار از معنى دور است ، ولى در عاقبت كار چه نتيجهء خوشى مىدهد .\r\nعراقى شوريده حال گويد :\r\n در حسن رخ خوبان پيدا همه او ديدم * در چشم نكورويان زيبا همه او ديدم\r\nدر ديدهء هر عاشق او بود همه لايق * وندر نظر وامق عذرا همه او ديدم\r\nديدم همه پيش و پس جز دوست نديدم كس * او بود همه او بس تنها همه او ديدم\r\nآرام دل غمگين جز دوست كسى مگزين * فى الجمله همه او بين زيرا همه او ديدم\r\nديدم گل بستان‌ها صحرا و بيابان‌ها * او بود گلستان‌ها صحرا همه او ديدم \r\n\r\n\r\n","description":"","footnote":"\r\n( 1 ) سعدى .\r\n","page_name":" 136 ","page_number":136},
  {"content":"\r\n\r\n\r\nمنافع ديگر نماز\r\nقرآن مجيد بار ديگر براى كمك‌گيرى از استقامت و نماز براى حل مشكلات مىفرمايد :\r\n [ يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ 
  ]  « 1 » .\r\nاى اهل ايمان از صبر و نماز [ براى حل مشكلات خود و پاك ماندن از آلودگىها و رسيدن به رحمت حق 
  ] كمك بخواهيد ؛ زيرا خدا با صابران است .\r\nو در جاى ديگر در عظمت سود نماز مىفرمايد :\r\n [ اتْلُ ما أُوحِيَ إِلَيْكَ مِنَ الْكِتابِ وَ أَقِمِ الصَّلاةَ إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ 
  ]  « 2 » .\r\nآنچه را از اين كتاب به تو وحى شده است ، بخوان و نماز را برپا دار ، يقيناً نماز از كارهاى زشت ، و كارهاى ناپسند باز مىدارد .\r\nبدون شك بين نمازگزاران واقعى و حتى آنان كه با نماز برخوردى عادى دارند ، ولى تا اندازه‌اى شرايط ظاهرى آن را رعايت مىكنند و بين بىنمازان و سبك‌انگاران نماز ، در تمام برنامه‌هاى ظاهرى و باطنى فرق است .\r\nنمازگزار به خاطر وجوب نمازهاى يوميه ناچار است از تمام آلودگىهاى ظاهر و در حدى از آلودگىهاى باطن خود را حفظ كند ، ولى بىنماز خود را ملزم به رعايت بهداشت و ترك بسيارى از گناهان نمىداند .\r\n\r\n\r\n","description":"","footnote":"\r\n( 1 ) - سوره بقره ( 2 ) : 153 .\r\n( 2 ) - عنكبوت ( 29 ) : 45 .\r\n","page_name":" 137 ","page_number":137},
  {"content":"\r\n\r\nنمازگزار به خاطر آب وضو يا غسل يا خاك تيمم و به خاطر لباس و مكان ، ناچار است از محرمات و لگدكوب كردن حق مردم چشم بپوشد و در حقيقت خود را از فحشا و منكرات ظاهرى و باطنى حفظ كند ، اما بىنماز خود را ملزم به اين امور نمىداند .\r\nنمازگزار علم دارد كه خداوند مهربان نماز احدى را با آب حرام ، لباس حرام ، مكان حرام ، روح بىتقوا قبول نمىكند ، از اين جهت بر خود لازم مىبيند كه پاكى ظاهر و باطن را حفظ كرده و در صراط مستقيم الهى ثابت و پايدار بماند .\r\nالبته ، اين نكته در تمام عبادات و واقعيت‌هاى اسلامى ملاحظه شده ، به اين معنى كه اسلام ، قسمت مهمى از عبادات را جهت حفظ حقوق مردم و رام شدن نفس سركش و طبيعى ماندن اميال و غرائز و حالات و شهوات قرار داده است .\r\nالبته يك دين جامع و كامل بايد چنين باشد ، خودخواهى منشأ تمام مفاسد است ، بايد در مرحلهء اول ريشهء عموم بيمارىهاى روحى را چاره كرد ، هم چنان كه اساس همهء ترقيات معنوى و روحى و اصلاحات فردى و اجتماعى ، خداشناسى و خداپرستى است و خودخواه و خودپرست ، نمىتواند خداجوى و خداپرست باشد ؛ پس اميد صلاح و اصلاح تا زمانى كه در چاه خودپرستى است نبايد از او داشت !\r\n\r\nنماز ، علاج خودپرستى\r\nنماز - كه جامع بسيارى از عبادات است - از جملهء علل علاج خودپرستى و هواپرستى است . نمازگزار واقعى خدا را دوست دارد و خدا هم او را دوست دارد ؛ آيا دوستى خدا با خودخواهى و افراط در حب مال و جاه كه اصل هر گناه و خطايى است قابل جمع است ؟\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nنمازگزار در نمازش خدا را به دو صفت رحمان و رحيم مىستايد ، اگر از نمازش غافل نباشد قهراً در مقام كسب اين صفت الهى و تخلق به اخلاق خدايى خواهد كوشيد و مهربان‌ترين مردم خواهد شد و از سنگ‌دلى و بىرحمى و بىمهرى پاك خواهد ماند .\r\nنمازگزار واقعى مىداند كه خداوند در سورهء مؤمنون خطاب به پيامبران فرموده كه :\r\nاول از مال حلال و پاك بخوريد ، سپس به عبادت قيام كنيد « 1 » .\r\nنمازگزار مىداند كه پيامبر عزيز اسلام صلى الله عليه و آله فرموده :\r\nخداوند را بر فضاى بيت المقدس فرشته‌اى است كه هر شب ندا مىكند : هر كس از مال حرام بخورد ، واجب و مستحبى از او قبول نمىشود « 2 » .\r\nو مىداند كه پيامبر صلى الله عليه و آله فرموده :\r\nكسى كه لباسى را به ده درهم خريده و در پول آن لباس درهمى از حرام باشد ، خداوند در آن لباس نماز را نخواهد پذيرفت « 3 » .\r\nنمازگزار مىداند كه امام صادق عليه السلام فرمود :\r\nكسى كه دوست دارد بداند نمازش قبول شده يا نه ؟ ببيند آيا نمازش او را از فحشا و منكرات باز مىدارد يانه ، به اندازه‌اى كه نمازش توان نگهدارى نمازگزار را از آلودگىها داشته باشد ، مورد قبول است « 4 » .\r\nملت نمازگزار ، ملتى پاك و كشور با نماز ، كشورى است نمونه ، در آن مملكتى\r\n\r\n\r\n","description":"","footnote":"\r\n( 1 ) - مؤمنون ( 23 ) : 51 .\r\n( 2 ) - محجة البيضاء : 3 / 204 ، كتاب الحلال والحرام .\r\n( 3 ) - محجة البيضاء : 3 / 204 ، كتال الحلال والحرام .\r\n( 4 ) - بحار الأنوار : 16 / 204 ، باب 9 .\r\n","page_name":" 139 ","page_number":139},
  {"content":"\r\n\r\nكه همه اهل نمازند از دزدى و غارت و چپاول خبرى نيست ، در آن مرز و بوم كه مردمش در رابطهء با نمازند از دادگسترىهاى عريض و طويل و عرض حال‌هاى بىمحتوا و پرونده‌هاى جنايى و جزايى اثرى نيست ، در آن آب و خاك كه نماز سايه‌افكن است ، از نزاع و جنگ و جدل و طلاق‌هاى فراوان و شكايات مردم و فحشا و منكرات سراغى نگيريد .\r\nكشور با نماز چرا براى حفظ مال و ناموس مردم احتياج به ادارات و مأموران با آن همه خرج گزاف داشته باشد ؟ اگر همهء ملت به حقيقت اهل نماز باشند زندان و زندانى براى چه ؟ در ميان ملت با نماز ، كسى از كسى آزار نمىبيند ، بدهكار مال مردم را مىدهد و طلبكار از دست بدهكار آسايش و امنيت دارد .\r\nعاشق نماز در حقيقت عاشق خداست و عاشق خدا ، امر مولا را به كيفيتى كه مولا از او خواسته اجرا مىكند .\r\nراستى نماز ، عالىترين محرك انسان به سوى حقايق و واقعيت‌ها است و سودى كه در دنيا و آخرت از نماز به آدمى مىرسد از برنامهء ديگر متوجه انسان نيست .\r\nتاريخ حيات نمازگزاران ، تاريخ پر نور ، پر حقيقت ، پر منفعت و پر سودى است و آنان كه حقيقت توحيد را يافته بودند و حفظ آن را در گرو عمل صالح مىدانستند ، عاشقانه با نماز برخورد داشتند و در احوالات آن بزرگواران آمده كه اى كاش همهء عالم يك شب بود و آن شب را به نماز سپرى مىكردند ! !\r\n\r\nامام زين العابدين عليه السلام در آيينهء نماز\r\nمسئلهء نماز حضرت زين العابدين عليه السلام از عجايب برنامه‌هاى روزگار است ، احدى در عالم طاقت نماز آن حضرت را - جز آنان كه در حقيقت و هويت وجودى با او يكى بودند - نداشت .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآن جناب در هر شبانه‌روز ، هزار ركعت نماز مىخواند و چون وقت نماز مىرسيد ، بدنش را لرزه مىگرفت و رنگش زرد مىشد و چون به قرائت  [ مالِكِ يَوْمِ الدِّينِ 
  ]  « 1 » مىرسيد آن‌قدر آن را تكرار مىكرد كه نزديك بود قالب تهى كند « 2 » . شب‌ها را پس از مختصرى خواب ، در حدى كه بدن مباركش در تعب نيفتد به عبادت مىگذراند و روزها را غرق نور عبادت بود .\r\nتمام ماه رمضانش از پس آن همه نماز به دعا و تسبيح و استغفار مىگذشت و براى خود كيسه‌اى چرمى داشت كه تربت پاك حضرت سيدالشهدا عليه السلام را در آن ريخته بود و به گاه سجده بر آن تربت پر قيمت سجده مىكرد .\r\nامام صادق عليه السلام مىفرمايد :\r\nپدرم حضرت باقر عليه السلام فرمود : روزى بر پدربزرگوارم حضرت زين العابدين عليه السلام وارد شدم ، ديدم كه عبادت بسيار به آن وجود نازنين تأثير كرده ، رنگ مباركش از بيدارى زرد شده و ديده‌اش از بسيارى گريه مجروح گشته و پيشانى نورانىاش از كثرت سجود پينه بسته و قدم شريفش از زيادى قيام ورم نموده ، چون او را بر اين احوال مشاهده كردم خود را از گريه نتوانستم حفظ كنم ، به شدت گريستم ، آن جناب غرق در انديشه بود ، بعد از زمانى به جانب من نظر افكند و فرمود : بعضى از نوشته‌ها را كه عبادت اميرالمؤمنين عليه السلام در آن نوشته شده به من بده ؛ چون به حضورش آوردم قسمتى از آن را خواندند ، سپس بر زمين نهادند و فرمودند : چه كسى ياراى آن را دارد كه مانند اميرالمؤمنين عليه السلام عبادت كند ! « 3 » !\r\n\r\n\r\n","description":"","footnote":"\r\n( 1 ) - حمد ( 1 ) : 4 .\r\n( 2 ) - وسائل الشيعة : 6 / 151 ، باب 68 ، حديث 7593 .\r\n( 3 ) - وسائل الشيعة : 1 / 91 ، باب 20 ، حديث 215 ؛ المناقب ، ابن شهر آشوب : 4 / 149 ؛ كشف الغمة : 2 / 85 .\r\n","page_name":" 141 ","page_number":141},
  {"content":"\r\n\r\nنوشته‌اند كه :\r\nوقتى در حال سجده بود ، در حالى كه حالت سجدهء او را احدى نداشت ، در آن حال غرق در درياى عشق و محبت و محو جمال محبوب عالم بود ، ناگهان آتشى در خانه گرفت ، اهل خانه فرياد زدند : يابن رسول اللّه ! النار النار ! حضرت متوجه نشدند تا آتش خاموش شد ؛ پس از زمانى سر برداشتند در حالى كه داستان را به آن جناب عرض كردند و پرسيدند ، چه چيز شما را از توجه به اين آتش بازداشت ؟\r\nفرمود : آتش كبراى قيامت مرا از آتش اندك دنيا غافل گذاشت « 1 » .\r\nابوحمزهء ثمالى مىگويد :\r\nديدم حضرت زين العابدين عليه السلام وارد مسجد كوفه شد و در كنار ستون هفتم كفش مبارك از پاى بيرون كرد و آمادهء نماز شد ؛ دست‌هاى مبارك خود را تا محاذى گوش بالا برد و تكبيرى گفت كه موهاى بدن من از ترس شنيدن و عظمت آن تكبير بر بدنم راست شد ! ! و چون شروع به نماز كرد لهجه‌اى پاكيزه‌تر و دلرباتر از او نديدم « 2 » .\r\nطاووس يمانى مىگويد :\r\nشبى وارد حجر اسماعيل شدم و ديدم حضرت زين العابدين عليه السلام در سجده است و اين كلام را تكرار مىكند :\r\nالهى عُبَيْدُكَ بِفنائِكَ ، مِسْكينُكَ بِفِنائِكَ ، فَقيرُكَ بِفِنائِكَ « 3 » .\r\nخداوندا ! بندهء حقير و مسكين و فقير تو فانى در پيشگاه توست .\r\nطاووس مىگويد : آن جملات را حفظ كردم و پس از آن هر گونه بلا و المى مرا\r\n\r\n\r\n","description":"","footnote":"\r\n( 1 ) - المناقب ، ابن شهر آشوب : 4 / 150 .\r\n( 2 ) - مستدرك الوسائل : 3 / 405 ، حديث 3886 .\r\n( 3 ) - فلاح السائل : 182 .\r\n","page_name":" 142 ","page_number":142},
  {"content":"\r\n\r\nگرفت ، در سجدهء نمازم آن جملات نورانى را گفتم برايم خلاصى و فرج پيش آمد ! « 1 » !\r\n\r\nداستان حماد بن حبيب با امام سجاد عليه السلام\r\nقطب راوندى و ديگران از حماد بن حبيب كوفى روايت كرده‌اند كه گفت :\r\nسالى آهنگ حج كردم ، همين كه از منزل « زباله » حركت كرديم بادى سياه و تاريك وزيدن گرفت به طورى كه اهل قافله را از هم متفرق كرد ، من در آن بيابان متحير و سرگردان ماندم ، بالاخره خود را به يك وادى بىآب و گياه رساندم تا تاريكى شب مرا گرفت ، خود را به پناه درختى بيابانى گرفتم ؛ در آن تاريكى شب جوانى را با جامهء سپيد و بوى مشك ديدم ، گفتم : او از اولياى خداست و ترسيدم مرا ببيند و به خاطر من جايش را عوض كند ، تا مىتوانستم خويش را پنهان نگاه داشتم ، ناگهان آن جوان مهياى نماز شد ، چون ايستاد به پيشگاه مقدس حضرت دوست عرضه داشت :\r\nيا مَنْ أحارَ كُلَّ شَىءٍ مَلَكُوتا وَقَهَرَ كُلَّ شَىءٍ جَبَرُوتاً صَلِّ عَلى مُحَمَّدٍ وَآلِ مُحَمَّدٍ وَاوْلِجْ قَلْبى فَرَحَ الْاقبالِ عَلَيْكَ وَالْحِقْنى بِمَيَدانِ الْمُطيعينَ لَكَ « 2 » .\r\nاى كسى كه همه چيز مبهوت ملكوت تو و مقهور جبروت توست . درود بفرست بر محمد و آل محمد خوشحالى عبادت و روى آوردن به خودت را در قلب من داخل كن و مرا به مطيعان درگاهت ملحق كن .\r\nآن گاه آمادهء نماز شد ، من هم برخاستم و به نزديك او رفتم ، ديدم چشمهء آبى\r\n\r\n\r\n","description":"","footnote":"\r\n( 1 ) - ارشاد القلوب : 2 / 143 ؛ بحار الأنوار : 46 / 75 ، باب 5 ، حديث 66 .\r\n( 2 ) - مستدرك الوسائل : 4 / 124 .\r\n","page_name":" 143 ","page_number":143},
  {"content":"\r\n\r\nمىجوشد به سرعت آمادهء طهارت و نماز شدم ، چون پشت سرش ايستادم گويا محرابى براى من ممثل شد و مىديدم هرگاه به آيه‌اى مىگذشت كه در آن وعد يا وعيد بود ، با ناله و آه آن را تكرار مىكرد ؛ چون تاريكى شب به نهايت رسيد ، از جاى برخاست و گفت :\r\nيا مَنْ قَصَدَهُ الضَّالُّونَ فَاصابُوهُ مُرْشِداً وَامَّهُ الْخائِفُونَ فَوَجَدُوهُ مَعْقِلًا وَلَجَا الَيْهِ الْعابِدُونَ فَوَجَدُوهُ مَوْئِلًا مَتى راحَةُ مَنْ نَصَبَ لِغَيْرِكَ بَدَنُهُ وَمَتى فَرَحَ مَنْ قَصَدَ سِواكَ بِهِمَّتِهِ الهى قَدْ تَقَشَّعَ الظُّلامُ وَلَمْ اقْضِ مِنْ خِدْمَتِكَ وَطَراً وَلا مِنْ حِياضِ مُناجاتِكَ صَدَراً صَلِّ عَلى مُحَمَّدٍ وَآلِ مُحَمَّدٍ وَافْعَلْ بى اوْلَى الْامْرَيْنِ بِكَ يا ارْحَمَ الرَّاحِمينَ .\r\nاى كسى كه گمراهان او را براى هدايت قصد مىكنند و ترسوهابه او اقتدا كرده و او را پناهگاه مىيابند و عابدان به او پناه برده و او را ملجأانتخاب مىكنند . كجا راحتى دارد كسى كه خود را براى ديگرى صرف كند و كجا خوشى دارد كسى كه غير تو را نيت كند . خداوندا ! تاريكى همه جا را فرا گرفته و من نه در قبال تو خدمتى كردم و نه از چشمهء مناجات تو بهره‌اى بردم ، درود بفرست بر محمد و آل محمد و انجام بده براى من سزاوارترين اين دو امر را ، قسم به تو اى مهربان‌ترين مهربانان .\r\nحماد بن حبيب مىگويد : اين وقت ترسيدم كه مبادا شخص او از من ناپديد شود و اثر امرش بر من پوشيده ماند ، پس دامنش را گرفتم و عرضه داشتم تو را به آن كسى كه در عبادت رنج و تعب و ملال و خستگى را از تو گرفته و لذت رهبت را در كامت نهاده بر من رحمت آر و مرا در گلستان مرحمت و عنايتت جاى ده كه من مردى ضال و گم گشته‌ام و آرزو دارم كه هماهنگ تو شوم و گفتار تو را پيروى كنم ،\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nفرمود : اگر تكيه‌ات بر خدا از روى صدق و راستى باشد گم نخواهى شد ، در هر صورت بر اثر من باش ، پس به كنار آن درخت شد و دست مرا گرفت ، چنين به نظرم آمد كه زمين زير قدمم در حركت است ؛ همين كه صبح طلوع كرد به من فرمود :\r\nبشارت باد بر تو كه اين مكان مكهء معظمه است . پس من صداى ضجه و نالهء حجاج را شنيدم ، عرض كردم : تو را سوگند مىدهم به آن كه نسبت به او اميدوارى و در قيامت به حضرت او چشم دارى كيستى ؟ فرمود : اكنون كه مرا قسم دادى من على بن الحسين بن على بن ابيطالب هستم ! « 1 » !\r\nتصور شما اين نباشد كه عشق به نماز و مناجات و اين حركت الهى و عارفانه مخصوص به انبيا و ائمهء طاهرين عليهم السلام بوده ، بلكه شاگردان اين مكتب از عاشقان اين راه و تربيت شدگان اين بزم ، نيز در حد قدرت و وسع و توان فكرى و روحى خود سالك اين مسلك بوده و راه رو اين طريق و دلباختهء اين وضعيت و سرباختهء اين حالت گرديدند .\r\n\r\nاويس قرن در آيينهء عبادت\r\nاو انسان بزرگوارى بود كه وى را از زهاد ثمانيه دانسته‌اند و پيامبر بزرگوار اسلام صلى الله عليه و آله سخت مشتاق ملاقات با او بود و در حق او فرمود :\r\nبوى خدا را از جانب يمن استشمام مىكنم « 2 » ! !\r\nكارش شتربانى بود كه اجرت آن را صرف نفقهء مادر پير و نابيناى خود مىكرد ؛ زمانى كه در طلب صحبت رسول خدا صلى الله عليه و آله شد و عشق آن جناب او را مهياى سفر مدينه كرد ، نزد مادر رفت و اجازت سفر گرفت . مادر گفت : تو را اذن مىدهم كه به\r\n\r\n\r\n","description":"","footnote":"\r\n( 1 ) - المناقب ، ابن شهر آشوب : 4 / 142 ؛ بحار الأنوار : 84 / 230 ، باب 12 ، حديث 43 .\r\n( 2 ) - / بحار الأنوار : 42 / 155 ، باب 124 ، حديث 22 .\r\n","page_name":" 145 ","page_number":145},
  {"content":"\r\n\r\nديدار معشوقت بشتابى و بيش از نيم روز در مدينه نمانى و اگر حضرت را در مدينه نيافتى بيش از اين اجازت ماندن نمىدهم .\r\nاويس به مدينه آمد و يار خود را نديد و چون روز به نيمه رسيد ، برگشت . وقتى نبى اسلام صلى الله عليه و آله از سفر آمد فرمود :\r\nاين نور چيست كه در اينجا مىنگرم ؟\r\nعرضه داشتند : شترچرانى به نام اويس بدين سرا آمد و مشتاق زيارت جنابت بود ، چون تو را نيافت مراجعت كرد .\r\nحضرت فرمود : اين نور را در اين خانه به هديه گذاشت و برفت .\r\nسلمان عرضه داشت : او كيست كه داراى چنين منزلت است ؟\r\nفرمود : مردى است در يمن به نام اويس قرن كه چون قيامت شود يك تنه برانگيخته شود و به شمار موى مواشى و گوسپندان قبيلهء ربيعه و مضر از مردمان شفاعت كند ، هر كس از شما او را ديدار كرد سلام مرا به او برساند و از وى دعاى خير خواستار شود و بُردى به اميرالمؤمنين عليه السلام عنايت كردند و فرمودند : بعد از من اويس به مدينه آيد ، اين جامه را بر او بپوشان .\r\nدر زمان حكومت عمر به مدينه آمد ، جناب ولايت مآب او را به خلعت پيامبر بپوشاند .\r\nعمر او را ستود و نزد وى اظهار زهد كرد و گفت ، كيست كه اين خلافت را از من به يك قرص نان جو بخرد ؟ اويس گفت : آن كس را كه عقل نباشد و اگر تو راست مىگويى چرا مىفروشى ؟ بگذار و برو تا حق هر كس هست برگيرد ، عمر گفت : مرا دعايى كن . اويس گفت : از پس هر نماز مؤمنان و مؤمنات را دعا مىكنم ، اگر با ايمان باشى دعايم شامل حالت مىشود و گرنه دعايم ضايع نكنم . عمر گفت : مرا وصيتى كن . گفت : اى عمر ! خداى را شناسى و او تو را آگاه است . گفت : آرى .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nگفت : اگر غير او را نشناسى و به جز او ، ديگرى تو را نداند بهتر است . عمر گفت :\r\nزيادت كن . گفت : قيامت نزديك است و من به ساختن زاد آن روز مشغولم . اين بگفت و برفت .\r\nچون از مدينه بازگشت اهل يمن از حال او آگاه شدند و عظمت و شخصيت الهى او را يافتند و نسبت به او از در احترام برآمدند و او از آنجا كه طالب اين شؤونات نبود از يمن گريخت و به كوفه آمد و هويت خويش را از خلق پنهان داشته ، مشغول بندگى حق در همهء شؤون و استفاده كردن از فيض وجود مولاى عارفان شد .\r\n\r\nوصاياى اويس\r\nحرم بن حيان - كه او نيز از زهاد ثمانيه و از اتقيا و عاشقان حضرت اميرالمؤمنين عليه السلام بوده - مىگويد :\r\nچون من از رسول خدا صلى الله عليه و آله شنيدم كه درجهء شفاعت اويس تا چه مرتبه است ، پيوسته جوياى او بودم و آرزوى زيارت او بر من غالب شده بود ، تا نشان وى را به كوفه يافتم و به طلب وى شتافتم .\r\nروزى در كنار فرات شخصى را ديدم ، جامهء خود مىشويد ، سخت ضعيف و لاغر اندام ، از روى نشانه‌هايى كه داشتم وى را شناختم و بر او سلام كردم . جواب باز داد كه : « عليك السلام يا حرم » . خواستم دستش ببوسم ، نگذاشت ، لختى بر ضعف او گريستم . گفت : تو را كه به من راه نمود ؟ گفتم : آن كس كه نام من و پدر من به تو آموخت يا اويس . گفت : اى پسر حيان ! تو را بدين جايگاه چه آورد ؟ گفتم :\r\nآمده‌ام تا با تو انس گيرم و بياسايم . گفت : هرگز خبر نداشتم كه كسى حق شناس شود و با غير او انس گيرد و بياسايد . گفتم : مرا وصيتى فرما . گفت : اى پسر حيان !\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nفريفتهء دنيا مشو و خويشتن را درياب و ساختهء مرگ باش و اعداد زاد و راحله كن كه سفرى بس دراز در پيش دارى . گفتم : اى اويس ! ارادهء كجا دارى ؟ گفت : در طلب من خويش را به زحمت ميفكن و نشان مكان من مجوى . گفتم : معيشت تو چگونه باشد ؟ گفت : اف باد بر اين دل‌ها كه شك بر آن‌ها غالب است و پند نپذيرد .\r\nديگر بار از او تمناى وصيت كردم . گفت : تا توانى در تحصيل معرفت سعى كن و براى يافتن حقيقت كوشش نماى كه لحظه‌اى از پروردگار غافل نباشى كه اگر خداى را به عبادت آسمانيان و زمينيان پرستش كنى تا به او يقين نداشته باشى از تو پذيرفته نخواهد شد . گفتم : چگونه باورش كنم ؟ گفت : ايمن باشى بدانچه تو را موجود است و در پرستش او به چيز ديگر مشغول نباشى .\r\nاين بگفت و روانه شد و من از قفاى او همى نگريستم و همى گريستم تا از نظر من غايب گشت و ديگر كسى او را ديدار نكرد تا زمانى كه على عليه السلام آهنگ جنگ با معاويهء ستم‌پيشه كرد ، آن وقت در لشكرگاه حاضر شد و به ملازمت مولاى عارفان درآمد . على عليه السلام به قدوم او شاد خاطر گشت . در ركاب اميرالمؤمنين عليه السلام به جهاد و پيكار در راه خدا برخاست تا به فيض عظيم شهادت در راه دوست نايل آمد .\r\nاين مرد بزرگ الهى و تربيت شدهء مكتب رسول اسلام صلى الله عليه و آله و فيض گرفته از امير مؤمنان در معرفت و شناسايى حضرت رب العزه به جايى رسيده بود كه بعضى از شب‌ها را به ركوع بسر برد و برخى از شب‌ها را به سجود به پايان رساند . به او گفتند : اين چه زحمت است كه بر خود مىدارى ؟ گفت : اين راحت من است . اى كاش از ازل تا ابد يك شب بودى و من به يك ركوع يا به يك سجود به پايان مىبردمى و اين به اين خاطر مىكنم كه شايد مثل آسمانيان خدا را پرستش كرده باشم .\r\nبه قول الهى قمشه‌اى آن بلبل گلستان عشق :\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n به ره دوست عاشقانه رويم * توبه از هر چه غير يار كنيم\r\nناله چون بلبلان در اين گلزار * از سر شوق ، زار زار كنيم\r\nشايد از توتياى خاك درش * روشن اين چشم اشكبار كنيم\r\nبا تو اى پادشاه ملك وجود * شكوه از جور روزگار كنيم\r\nدست ما گير گر سر مهرت * پاى بر عهدت استوار كنيم \r\n خوارى ما ببين و يارى كن * تا كى افغان به شام تار كنيم\r\nچند در راه لطف و احسانت * هر طرف چشم انتظار كنيم \r\nآرى ، اين مردان خودساخته ، فيض تربيت و شريعت معرفت و راه وصل و درد عشق و تصفيهء نفس و تزكيهء جان ، همه و همه را از بركت نماز به دست آوردند .\r\nكسى در اين عالم شهود و در عالم غيب جز خدا وجود ندارد كه بتواند سود نماز را بيابد و منفعت اين كار بزرگ الهى را درك كند .\r\nحضرت امام خمينى رحمه الله دربارهء سود نماز مىفرمايد :\r\nيكى از اسرار و نتائج عبادات و رياضات آن است كه ارادهء نفس در ملك بدن نافذ گردد و مملكت وجود انسان ، يكسره در تحت كبريا نفس منقهر و مضمحل شود و قواى منبثه و جنود منتشره در ملك بدن از عصيان و سركشى و انانيت و خودسرى باز مانند و تسليم ملكوت باطن قلب شوند ، بلكه كم كم تمام قوا فانى در ملكوت شوند و امر ملكوت در ملك جارى و نافذ شود و ارادهء نفس قوت گيرد و زمام مملكت را از دست شيطان و نفس اماره بگيرد و جنود نفس از ايمان به تسليم و از تسليم به رضا و از رضا به فنا سوق داده شوند ؛ در اين حالت است كه عبد شمه‌اى از اسرار عبادت را به وسيلهء نفس دريابد و از تجليات فعليه شمه‌اى حاصل گردد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nآداب ظاهرى و باطنى نماز\r\nمشهور در ميان اهل دل اين است كه از شروع مقدمات نماز تا پايان آن حاوى چهار هزار مسئله است ، كثرت مسائل در حول و حوش يك حكم نمايان‌گر ارزش و اهميت و منفعت مادى و معنوى آن حكم است .\r\nانسان وقتى به مسائل ظاهرى و باطنى نماز مىنگرد ، گويى خود را در كنار درياى با عظمتى مىبيند كه كران تا كرانش عالم هستى را در تصرف گرفته است .\r\nبراى اين حقيقت پرمايهء الهيه دو نوع آداب و شرايط ذكر شده كه تفصيل و توضيح آن شرايط و آداب از حوصلهء اين كتاب خارج است ، شما مىتوانيد براى به دست آوردن تفصيل اين شرايط و آداب چه ظاهرش و چه باطنش به كتاب‌هاى زير مراجعه كنيد : « وسائل الشيعة » ، « الكافى » ، « مستدرك الوسائل » ، « الوافى » ، « محجة البيضاء » ، « اسرار الصلاة » امام خمينى ، « اسرار الصلاة » حاج ميرزا جواد آقا ملكى ، « اسرار الصلاة » شيخ عبدالحسين تهرانى و كتب ديگرى كه در اين زمينه از عالمان و عارفان و كاملان و واصلان به يادگار مانده است .\r\nشخص كم مايه‌اى مانند من كه هنوز از درك كلمات ظاهرى اين عبادت عاجزم و در مدتى كه از حضرت حق عمر گرفته‌ام ، براى يك بار به فيض حضور حضرت جانان نرسيده‌ام و نتوانسته‌ام نمازى با حداقل شرايط ظاهرى و باطنى ادا كنم ، قدرت بازگو كردن حقايق ظاهريه و به خصوص اسرار باطنيهء نماز را ندارم ؛ آنچه در اين جزوه مىبينيد قسمتى از آن محصول فكر كوتاه و جملاتى از آن با استفاده از نورانيت اهل اللّه است .\r\nمن چاره‌اى جز اين‌كه به نحو اختصار به شرايط ظاهرى و باطنى نماز اشاره كنم ، ندارم ؛ اميدوارم خود شما با همت عالى و قلب پاك و روحى الهى به اسرار باطنى اين عبادت بىنظير برسيد و ذائقهء وجود شما از شيرينى اين فعل ملكوتى بچشد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nآداب ظاهرى نماز\r\nوضو ، غسل ، تيمم ، پاكى بدن ، طهارت لباس ، مباح بودن محل ، احتراز از لباس ابريشم و طلا و لباسى كه آلوده به پوست و موى حيوانات حرام گوشت است ، مراعات وقت ، توجه به قبله ، اداى كلمات نماز با قرائت صحيح ، از آداب ظاهريهء نماز است ، گرچه هر يك از اين‌ها داراى اسرار و حقايقى است كه به قسمتى از آن در جلد چهارم اشاره رفته است .\r\nخواندن بعضى از آيات مانند :  [ وَجَّهْتُ وَجْهِيَ لِلَّذِي 
  ]  « 1 » و بعضى اوراد و اذكار در مقدمهء نماز ، برداشتن دو دست تا محاذى گوش در حالى كه دو كف به طرف قبله باشد ، مؤدب ايستادن و چشم به محل سجده داشتن و با كمال ادب و وقار و طمأنينه نماز را شروع كردن نيز از آداب ظاهريهء نماز است .\r\n\r\nآداب باطنى نماز\r\nاما آداب باطنى : نماز ، مناجات با قاضى الحاجات و وسيلهء تقرّب به حضرت اوست و بسيارى از معارف الهيّه در اين عبادت با عظمت گنجانده شده است ؛ اگر نمازگزار در خور استعداد و وسعش به مراتب ظاهريه و باطنيهء آن توجه ننمايد ، در حقيقت مناجات با او نكرده و به حريم قدسش راه نيافته و متوسل به وسيلهء تقرّب نشده است .\r\nدر صورت توجه به آداب ظاهريه و باطنيه ، مىتوان از منافع اين عبادت بزرگ بهره‌مند شد .\r\n\r\n\r\n","description":"","footnote":"\r\n( 1 ) - انعام ( 6 ) : 79 .\r\n","page_name":" 151 ","page_number":151},
  {"content":"\r\n\r\nمتكلّم به وسيلهء نماز به هيچ عنوان نبايد از حضرت مستمع غافل باشد كه غفلتش مايهء تاريكى و راحتش علّت رنج خواهد شد .\r\nنماز ، نزديك كنندهء عبد به آثار ظاهرى و باطنى حضرت دوست و بازدارندهء انسان از همهء فحشا و منكرات است و اين ميسر نيست مگر اين‌كه مكلّف به اندازهء وسع و قدرتش علماً و عملًا در رابطه با آداب ظاهريه و باطنيه نماز باشد .\r\n\r\nمراحل نماز باطنى\r\nفيض كاشانى در « محجة البيضاء » مىگويد :\r\nروح نماز در ابتداى كار بستگى به شش مرحله دارد كه بر مكلّف نمازگزار لازم است به مراعات اين حقايق اقدام كند .\r\n1 - حضور قلب .\r\n2 - تفهم .\r\n3 - تعظيم .\r\n4 - هيبت .\r\n5 - اميد .\r\n6 - حيا .\r\n\r\n1 - حضور قلب\r\nحضور قلب حقيقتى است كه از تمركز فكر در برنامه‌هاى نماز و توجه عميق انسان به حق پديد مىآيد ، چنانچه در نماز ، فكر انسان ميدانى براى جولانگاه غير حق باشد ، براى قلب محال است كه بتواند روى به جانب معشوق حقيقى كند و از عالم ملكوت كسب فيض و نور نمايد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاگر قلب با كمك فكر در نماز حاضر نباشد و دل كه روى حقيقى انسان است به سوى قبلهء محبوب نباشد ، آن نماز را مىتوان نماز گفت ؟ در صورتى كه قلب در نماز با محبوب عالم سخن نگويد و از عشق او نجوشد و در اتصال با ملكوت عالم نباشد ، آن نماز ، جسمى است بىروح و چراغى است بىنور و الفاظى است بىمعنا .\r\nتكرار  [ لا تَكُنْ مِنَ الْغافِلِينَ 
  ]  « 1 » در آيات قرآن مجيد ، متوجه اين معناى با عظمت است كه در هيچ عبادتى غافل از اسرارش مباش و در هيچ طاعتى نسبت به محبوب حقيقى عالم بىتوجه مباش .\r\nغفلت در حال عبادت گناهى بزرگ است و علامت غيبت مكلّف ازحضور دوست .\r\nنماز از احكام دين خداست و كسى كه خشنودى حضرت حق را مىطلبد ، بايد در نماز جستجو كند ؛ نماز راهى است كه همهء انبيا ره سپر آن بودند و عشق ملائكهء الهى متوجه نمازگزار است .\r\nنماز ، هدايت و ايمان است و چراغ معرفت فرا راه انسان ؛ نماز ، باعث بركت در رزق و راحت بدن و علت ناراحتى و رنج شيطان رجيم و اسلحه‌اى عليه كفر كافران است .\r\nنماز ، اجابت دعا ، قبولى اعمال و زاد و توشهء مؤمن در دنيا و آخرت اوست ؛ نماز ، شفيع بين نمازگزار و ملك الموت و انيس و رفيق در قبر و فرش زير پهلو و جواب منكر و نكير و تاج سر مكلّف به روز قيامت است .\r\nنماز ، نور چهره در محشر و لباس بدن و حجاب بين انسان و آتش جهنم و حجت\r\n\r\n\r\n","description":"","footnote":"\r\n( 1 ) - اعراف ( 7 ) : 205 .\r\n","page_name":" 153 ","page_number":153},
  {"content":"\r\n\r\nو برهان بين انسان و خداست .\r\nنماز ، باعث نجات از عذاب و جواز عبور از صراط و كليد بهشت و مهريهء حورالعين و بهاى بهشت است .\r\nبا نماز ، آدمى به درجات بلند ملكوتى مىرسد ، چرا كه نماز عين تسبيح و تهليل و تحميد و تمجيد و تكبير و تقديس و گفتار حق و دعوت الهيه است « 1 » .\r\nحيف نيست انسان در چنين دنياى با عظمتى با اين همه سود و منفعت قرار بگيرد و از آن و مستمعش - كه خداى مهربان و پروردگار عزيز است - غافل باشد .\r\nحيف نيست بدن آدمى كه ظاهرى بىارزش است ، در نماز شركت داشته باشد ولى قلبش كه حقيقت وجود اوست از اين دنياى پرفيض الهى و از اين سراى پرشور ملكوتى و از اين ميدان عشق و عرفان بيرون باشد !\r\n\r\nسفر مادى و سفر معنوى\r\nانسان ، داراى دو نوع سفر و دو شكل حركت است : سفر مادى و سفر معنوى ، در سفر مادى منافع زيادى نصيب انسان مىشود كه با آن منافع كسب راحت و تحصيل امنيت در زندگى مىكند .\r\nامام على عليه السلام مىفرمايد :\r\nبراى سفر پنج خاصيت و منفعت است :\r\n1 - رفع غم و غصه .\r\n2 - كسب معيشت و نجات از فقر .\r\n3 - تحصيل علم و دانش .\r\n\r\n\r\n","description":"","footnote":"\r\n( 1 ) - اسرار الصلاة ، شيخ عبدالحسين تهرانى : 305 .\r\n","page_name":" 154 ","page_number":154},
  {"content":"\r\n\r\n4 - به دست آوردن آداب .\r\n5 - پيدا كردن دوست بزرگوار « 1 » .\r\nآنان كه از سفر دورى مىجويند ، درِ بسيارى از منافع را به روى خود مىبندند و اينان افرادى بدبخت و تهيدستند .\r\nاما منافع سفر معنوى با سفر مادى قابل قياس نيست كه سفر معنوى حركت از عقل و قلب و روح به وسيلهء حرارت ايمان و عشق به سوى حضرت رب الارباب است كه با رسيدن به مقام وصل ، رسيدن به همه چيز است ؛ چرا كه حضرت دوست مستجمع جميع صفات كماليه است و هر كس در سير سفر معنوى به حضرت او برسد به همه چيز رسيده و در ميان طرق سفر هيچ طريقى نزديك‌تر و پرسودتر و رساننده‌تر به مقام وصل و مرتبهء قرب از نماز نيست .\r\nمرحوم شيخ عبدالحسين تهرانى در « اسرار الصلاة » چه نيكو فرموده :\r\nدر نزد ارباب خرد مقرر است كه ترقى و كمال هر شىء به سفر است ، چنانچه شيخ الرئيس فرموده كه كمال محدثات در غربت است ، از جهت اين‌كه جميع محدثات در بلدهء اصليه و مسكن اولى كه عالم عدم است معدوم بودند و معلوم است كه انسان مادامى كه در آن عالم است در حضيض نقصان و مركز حرمان است ؛ پس چون از مقر عدم به سوى غربت عالم وجود مسافرت نمود از براى او انواع كمالات و اقسام كرامات حاصل شد و اين دليل آن است كه كمال حاصل نشود مگر به غربت و همچنين بعد از دخول در وجود ، همه تراب محض بودند چنانچه حضرت خداوندى فرموده :\r\n\r\n\r\n","description":"","footnote":"\r\n( 1 ) - مستدرك الوسائل : 8 / 115 ، باب 2 ، به نقل از ديوان امام على عليه السلام .\r\n","page_name":" 155 ","page_number":155},
  {"content":"\r\n\r\n [ إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ 
  ]  « 1 » .\r\nقطعاً داستان عيسى نزد خدا [ از نظر چگونگى آفرينش 
  ] مانند داستان آدم است ، كه [ پيكر 
  ] او را از خاك آفريد .\r\nپس مادامى كه بر صفت ترابيه باقى است در مسكن اصل و معدن اول است كه به نظر همان خاك است به داراى صفات عالى ، پس چون مفارقت نمود از آن مسكن و ممتزج شد به مادهء بدن و مختلط شد به طبايع غريبه كه آن‌ها نسبت به او بيگانه‌اند ، مستعد شد از براى قبول سلطان روح و منفتح شد بر او ابواب فتوح چنانچه خداى تعالى فرموده :\r\n [ ثُمَّ أَنْشَأْناهُ خَلْقاً آخَرَ 
  ]  « 2 » .\r\nسپس او را با آفرينشى ديگر پديد آورديم .\r\nو همچنين مستقر صلب است چنانچه خداى تعالى فرموده :\r\n [ فَمُسْتَقَرٌّ وَ مُسْتَوْدَعٌ 
  ]  « 3 » .\r\nبرخى [ از شما 
  ] استقرار يافته [ در زمين 
  ] و برخى به وديعت نهاده [ در اصلاب و رحم‌هايند 
  ] .\r\nمادامى كه آن قطره باقى است در صلب مستقر است و منحقر و قذر ، پس چون مسافرت نمود به سوى رحم منتقل مىشود به سوى انواع كرم و متصل گردد به انواع نعم ، پس ثابت شد كه جميع خيرات حاصل مىشود به سفر .\r\nشما مىدانيد كه ظهور و قوت دين مبين سيد المرسلين صلى الله عليه و آله نيز به سبب\r\n\r\n\r\n","description":"","footnote":"\r\n( 1 ) - آل عمران ( 3 ) : 59 .\r\n( 2 ) - مؤمنون ( 23 ) : 14 .\r\n( 3 ) - انعام ( 6 ) : 98 .\r\n","page_name":" 156 ","page_number":156},
  {"content":"\r\n\r\nمسافرت شد نه توقف و مجاورت . پس ثابت مىشود كه مرگ هم براى مؤمن مسافرت و پيروزى است .\r\nپس عنايت الهيه اقتضا كرد كه عالم عدم منقضى شد و حقايق اشيا را از صحراى عدم ، رخت سفر به عالم وجود بستند و در عالم عقل در منازل قدس نشستند و از عالم عقل به عالم ارواح و از آنجا به عالم اشباح و از عالم اشباح به عالم عناصر و از آنجا به عالم جمادى و از آنجا به عالم نباتى و از آنجا به عالم حيوانى و از آنجا به عالم انسانى و از آنجا به عالم برزخ و مثال انتقال دهند و از مثال به حشر آورند و از آنجا به سراى جاودانى منزل دهند .\r\n [ كَما بَدَأَكُمْ تَعُودُونَ 
  ]  « 1 » .\r\nهمان گونه كه شما را آفريد ، [ پس از مرگ به او 
  ] بازمىگرديد .\r\nچون مشخص شد كه انسان ، مسافر عالم امكان است ، بايد بداند كه بر اساس معارف الهيه ، در اين سفر او را ده منزل است كه او را در اين منازل به منزل دنيا پا در گل است و چون منازل عشره را طى نمايد به سر منزل جاويد رسد و از نقطهء مبدأ قوس نزول به منتهى اليه قوس صعود آيد و در آن مركز مستقر گردد و اجزاى صلاتيه منطبق بر اين منازل و عوالم است كه حضرت شارع حكيم آن را چنان مرتب فرموده كه هرگاه كسى كه دو ركعت نماز به جاى آورد چنان باشد كه همهء منازل مبدأ و معاد را طى نمايد و در حقيقت اين چنين هم هست .\r\nپس قيام ، اشاره به عالم عقل است و قرائت ، اشاره به عالم ارواح و ركوع ، اشاره به عالم ذر و سجده ، اشاره به عالم خاك و سر برداشتن ، اشاره به عالم دنياى دنى است كه دار غرور و معاصى است و هر يك از اجزاى ديگر نماز اشاره به عالمى\r\n\r\n\r\n","description":"","footnote":"\r\n( 1 ) - اعراف ( 7 ) : 29 .\r\n","page_name":" 157 ","page_number":157},
  {"content":"\r\n\r\nاست و شما خود انصاف دهيد كه اگر در نماز ، حضور قلب نباشد ، سفر از عالم سفلى به عالم علوى و عبور از منازل به سر منزل مقصود امكان دارد ؟\r\nسعى كنيد از ابتداى نماز تا آخر ، از پريشانى فكر بپرهيزيد و قوهء انديشه را در حقيقت نماز و توجه به عالم غيب متمركز نماييد تا با تمركز فكر ، قلب بر عرش حضور در مقابل نور بنشيند و تا قدرت دارد از فيوضات آن جناب بهره بگيرد .\r\nواى بر ما كه نماز را سبك انگاشتيم و به اين درياى پر فيض الهى به ديدهء عادى نظر كرديم و از حقيقت و حقايق آن غافل مانديم و به جاى سفر با قدرت نماز به سوى معبود در جا زديم ؛ هم اكنون بياييد دست دعا و تضرع و انابه و زارى به پيشگاه مقدس او برداشته و از نمازهايى كه خوانديم به دربار حضرتش توبه آورده و عرضه بداريم :\r\n اى دواى درون خسته دلان * مرهم سينهء شكسته دلان\r\nمرهمى لطف كن كه خسته دلم * مرحمت كن كه بس شكسته دلم\r\nگرچه من سر به سر گنه كردم * نامهء خويش را سيه كردم\r\nتو در اين نامه سياه مبين * كرم خويش بين گناه مبين\r\nمن خود از كرده‌هاى خود خجلم * تو مكن روز حشر منفعلم\r\nبا وجود گناه كارىها * از تو دارم اميدوارىها « 1 » \r\n\r\n2 - تفهم\r\nمراد از تفهم ، چشيدن معنا و مفهوم نماز با ذائقهء قلب و جان و مغز است ؛ مسئلهء مفهوم و معناى واقعيت‌هاى نماز تا اندازه‌اى كه توان اين فقير اجازه بدهد ، به خواست حضرت مولا در بخش ترجمه و تفسير جملات نماز خواهد آمد . در آن باب روشن خواهد شد كه نماز چيست و همراه با چه واقعيت‌هاى اصيل و بلندى\r\n\r\n\r\n","description":"","footnote":"\r\n( 1 ) - شاه و درويش ، هلالى جغتايى .\r\n","page_name":" 158 ","page_number":158},
  {"content":"\r\n\r\nاست و نمازگزار اگر به آن واقعيت‌ها متصل شود چه بهره‌ها نصيب قلب و جان او مىگردد ، آن چنان كه با تمام هستى خود با زبان حال به پيشگاه مقدس آن جناب عرضه مىدارد :\r\n خواهم كه به زير قدمت زار بميرم * هر چند كنى زنده دگر بار بميرم\r\nدانم كه چرا خون مرا زود نريزى * خواهى كه به جان كندن بسيار بميرم\r\nمن طاقت ناديدن روى تو ندارم * مپسند كه در حسرت ديدار بميرم\r\nخورشيد حياتم به لب بام رسيدست * آن بِهْ كه در آن سايهء ديوار بميرم\r\nگفتى كه ز رشك تو هلاكند رقيبان * من نيز برآنم كه از اين عار بميرم\r\nچون يار به سر وقت من افتاد هلالى * وقت است اگر در قدم يار بميرم « 1 » \r\n\r\n3 - تعظيم\r\nخداوند عزيز بايد براى نمازگزار از هر چيزى بزرگ‌تر و عظيم‌تر باشد ؛ هستى با تمام شؤونش در برابر عظمت او چون قطره‌اى در برابر عظمتى بىنهايت در بىنهايت است .\r\nامام على بن ابيطالب عليه السلام در وصف پاكان مىفرمايد :\r\nعَظُمَ الْخالِقُ فى انْفُسِهِمْ فَصَغُرَ مادُونَهُ فى اعْيُنِهِمْ « 2 » .\r\nدر عمق وجود آنان ، خالق سماوات و ارض بزرگ است و غير او در ديدهء آنان كوچك .\r\nما سوى اللّه آن قدر براى پاكان كوچك است كه فقط از برابر ديدهء خود عبور مىدهند و آن را هم كوچك مىدانند ؛ ما سوى اللّه را از نهايت كوچكى به دنياى\r\n\r\n\r\n","description":"","footnote":"\r\n( 1 ) - هلالى جغتايى .\r\n( 2 ) - نهج البلاغة : خطبهء 184 ؛ بحار الأنوار : 64 / 315 ؛ باب 14 ، حديث 50 .\r\n","page_name":" 159 ","page_number":159},
  {"content":"\r\n\r\nقلب و جان راه نمىدهند ، درون پاك خود را جاى تجلى حضرت او مىدانند و جز او را در دنياى قلب و جان نمىنگرند ! !\r\nنمازگزار توجه دارد كه اسمع السامعين مستمع اوست و در برابر ارحم الراحمين و اكرم الاكرمين و احسن الخالقين و اشدالمعاقبين است .\r\nچگونه ممكن است مستمع عزيز خود را عادى ببيند ، مگر در نماز خود نمىخواند :\r\n [ الْحَمْدُ لِلَّهِ رَبِّ الْعالَمِينَ 
  ]  « 1 » .\r\nهمهء ستايش‌ها ، ويژهء خداست كه مالك و مربّى جهانيان است .\r\nمگر در حمد نمىگويد :\r\n [ مالِكِ يَوْمِ الدِّينِ 
  ]  « 2 » .\r\nصاحب و داراى روز پاداش است .\r\nنمازگزار با معرفت به وجود مقدس حضرت او ، از طريق آيات و روايات در حد استعدادش به درك عظمت او نايل آمده و از اين طريق هميشه و به خصوص وقت نماز در برابر بزرگى او قرار مىگيرد و خود را در پيشگاه حضرتش حقيرترين موجود حس مىكند و با زبان حال به محضر آن عزيز عرضه مىدارد :\r\n سر نهاديم به سوداى كسى كين سر از اوست * نه همين سر كه تن و جان و جهان يكسر از اوست\r\nگر گل افشاند و گر سنگ زند چه توان كرد * مجلس و ساقى و ميناى و مى و ساغر از اوست \r\n\r\n\r\n","description":"","footnote":"\r\n( 1 ) - فاتحه ( 1 ) : 2 .\r\n( 2 ) - فاتحه ( 1 ) : 4 .\r\n","page_name":" 160 ","page_number":160},
  {"content":"\r\n\r\n گر به توفان شكند يا كه به ساحل فكند * ناخدايى است كه هم كشتى و هم صرصر از اوست\r\nمن به دل دارم و شاهد به رخ و شمع به سر * آنچه پروانهء دل سوخته را در بر از اوست « 1 » \r\n\r\n4 - هيبت\r\nحالت ترس از مقام الهى ممكن است از دو طريق براى انسان حاصل شود : يا توجه به عظمت و بزرگى حضرت او ، يا توجه به عقاب و عذابى كه براى گنهكاران حرفه‌اى مقرر فرموده است .\r\nدر هر صورت ، نمازگزار در نماز بايد با توجه به عظمت دوست يا انتقامش از مجرمان ، دلى غرق از هيبت پيدا كند و آن حال را تا آخر نماز با خود داشته باشد ، البته اولياى خدا را در نماز نظر به نعم بهشت و عذاب آخرت نبود ، آنچه به آن نظر داشتند فقط و فقط حضرت مولا بود و هيبتى كه در دل آنان بود محصول معرفت آنان نسبت به حضرت دوست بود .\r\nبه قول فيض كاشانى آن عارف وارسته :\r\n خم ابروى تو محراب ركوع است و سجودم * بىخيال تو نباشد نه قيامم نه قعودم\r\nجلوهء حسن تو ديدم طمع از خويش بريدم * تا كه شد محو در انوار وجود تو وجودم \r\n با تو در عيشم و عشرت همه سودم همه نورم * بىتو در رنجم و محنت هم آهم همه دودم \r\n\r\n\r\n","description":"","footnote":"\r\n( 1 ) نشاط اصفهانى .\r\n","page_name":" 161 ","page_number":161},
  {"content":"\r\n\r\n\r\n5 - اميد\r\nنمازگزار با توجه به كرم و لطف و عنايت حضرت بارى و اين‌كه جهان عين محبت و مرحمت اوست و وجود مقدسش عمل احدى را ضايع نمىكند و عمل كسى را بدون مزد نمىگذارد ، بايد به اين عبادت اقدام كند و بداند كه نماز بهترين عمل و برترين كار و پرثواب‌ترين و پرسودترين برنامه‌اى است كه عبد در محضر حضرت مولا انجام مىدهد ؛ در اين صورت كاملًا و بدون ترديد به عنايت او اميدوار باشد كه اين اميد خود به خود نوريست الهى و فروغى است رحمانى و فيضى است ربانى كه اگر قلب نمازگزار از آن تهى باشد واى بر حال او .\r\nمگر نمىدانى كه خداوند مهربان در سورهء مباركهء يوسف ، در آنجا كه داستان خطاب يعقوب غم زده را به پسرانش نقل مىكند ، از قول آن پيامبر بزرگ مىفرمايد : اى فرزندان من ! به جستجوى يوسف گم شده و برادرش حركت كنيد و از رحمت حضرت حق مأيوس مباشيد كه از رحمت جناب او مأيوس نمىشوند مگر قوم كافر « 1 » .\r\nالبته منشأ رجا و اميد در قلب مؤمن ، معرفت به لطف خداوند و رفق و عنايت او مىباشد ، از معصيت عباد ضررى متوجه او نيست و اگر عبد با تمام گناهش به پيشگاه لطف او رو كند به طور قطع قابل آمرزش و رحمت است ، مسئلهء رحمت و لطف حق را با خواست حضرتش در باب توبهء كتاب « مصباح الشريعة » به طور مفصل طرح كرده و در آنجا از طريق آيات و روايات و داستان توبه‌كنندگان به اين اصل اشاره خواهد رفت .\r\n\r\n\r\n","description":"","footnote":"\r\n( 1 ) -  « يا بَنِيَّ اذْهَبُوا فَتَحَسَّسُوا مِنْ يُوسُفَ وَ أَخِيهِ وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ »  يوسف ( 12 ) : 87 .\r\n","page_name":" 162 ","page_number":162},
  {"content":"\r\n\r\nعزيزم ! ذره ذرهء وجود ، خبر از لطف و عنايت او مىدهد و از هر گوشهء هستى نسيم لطف او مىوزد ، چگونه باشد كه تو با زحمت و رنج مقدماتى به عنوان طهارت به امر او فراهم آورى آن گاه با همهء وجود به امر حضرت او به دنياى با عظمت نماز وارد شوى و با اذن او به بساط مهمانى او قدم گذارى و او به تو و عمل تو توجهى نكند ؟ ! !\r\nمگر چنين چيزى آن هم از منبع قدرت و رحمت و لطف و مرحمت و محبت و عشق و مهر ممكن است ؟ !\r\nاين عبد ذليل به درگاه آن رب جليل از باب اميد و رجا عرضه داشته‌ام :\r\n اى سند عزت پويندگان * روشنى ديدهء جويندگان\r\nاى تو صفابخش شب مستمند * گرمى قلب و دل هر دردمند\r\nاى به گدايان درت دستگير * باز در رحمت تو بر فقير\r\nاز در لطف تو كجا رو كنم * جز گل مهرت چه گلى بو كنم\r\nسفرهء احسان تو خوان همه * تير غمت مايهء جان همه\r\nهر كه زدرگاه تو گرديد دور * ديدهء جانش زگنه گشت كور\r\nمانده‌ام از راه تو جايم بده * آبرو و نور و صفايم بده\r\nزنگ غم از قلب و دلم پاك كن * بندهء خود بستهء فتراك كن\r\nشام گنه از كرمت روز كن * هستيم از عشق تو پرسوز كن\r\nاز در لطفت تو مران اين گدا * دور مكن بنده‌ات از اين سرا\r\nمونس من در دو جهان ياد توست * اين دل افسردهء من شاد توست\r\nگر تو برانى نروم اى حبيب * درد مرا جز تو نباشد طبيب\r\nدرگذر از جرم من اى يار من * اى ز وفا دلبر و دلدار من\r\nجز تو به مسكين نبود كس پناه * غير تو او را نبود دادخواه \r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\n6 - حيا\r\nمنشأ اين حقيقت در قلب نيز معرفت است ، معرفت به اينكه ذره‌اى ناچيز با يك جهان تقصير در برابر عظمتى بىنهايت در بىنهايت ايستاده است : ذره‌اى كه وجودش عين عجز و عبادتش مساوى با عدم است ، ذره‌اى كه علم حضرت حق از هر طرف او را احاطه كرده و بر درون و برونش به تمام معنى آگاه است .\r\nمرحوم ملكى مىگويد :\r\nمنشأ شرمسارى و حيا معرفت به عظمت پروردگار و نعمت‌هاى او و حقى كه او بر گردن بندگان دارد و از طرف ديگر تقصير بندگان نسبت به او و توجه به آفات عمل و عيوب نفس و حضور پروردگار است ؛ زيرا توجه به اين امور خواه ناخواه در حيا و شرمسارى اثر مىگذارد و چطور مىشود كه كسى توجه به اين امور داشته باشد و خود را در محضر سلطانى بزرگ كه نهايت احسان و انعام را در تمام مدت عمر به او مبذول داشته و در عين حالى كه به تقصير و سوء باطن او آگاه است ، با بزرگوارى روى به او نموده و با بردبارى در مقابل آن همه خطا ، باز او را به توبه و بازگشت به سوى خود فرا مىخواند ! !\r\nمولايى كه با اين همه جنايت عبد و با اين همه خطاى بنده و با اين بار سنگين گناهان گناه‌كار به قبول توبه‌اش وعده مىدهد و او نفس خود را كه به گناه عادت داده ، از قيام به پاسخ دعوت او كسل و سست مىبيند .\r\nچگونه مىشود كه بعد از اين همه لطف و مرحمت از طرف حضرت حق و اين همه گناه و خطا و روى گرداندن از طرف بنده ، باز شرمسارى و حيا براى انسان ، آن هم به وقت قرار گرفتن در محضر حضرتش به وسيلهء نماز در قلب پديد نشود ؟\r\nكمال و حيا و شرمسارى به اين است كه خود را محضر حضرت ذوالجلال جز\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nعدم و فنا نبينى ، حتى ضمائرى كه در جملات نماز در ارتباط با توست به هيچ‌وجه در نظر نياورى و حقيقت زهد را كه اعلا مرتبهء آن است به وقت نماز در تمام هستى و هويتت تجلى دهى .\r\nدر « تفسير ميبدى » آمده « 1 » :\r\nاز عارفى پرسيدند كه زهد چيست ؟ گفت : تنعم دنيا بگذاشتن زهد نفس است و نعيم آخرت رهاكردن زهد دل و ترك خويشتن گفتن زهد جان .\r\nعارفان فرموده‌اند :\r\nسعادت عبد در سه چيز است :\r\n1 - اشتغال زبان به ذكر حق .\r\n2 - استغراق دل به مهر حق .\r\n3 - پر بودن سرّ از نظر حق .\r\nذكر صورت يعنى ذكر به زبان بايد در باطن تجلى كند ، دل با كسب معرفت از مهر حق پر شود ، نظر خدا با طهارت باطن جلب شود و اين همه را بايد قبل از نماز و با نماز تحصيل كرد .\r\nاين خسته حال و شكسته بال از حيا و شرمسارى به محضر آن جناب گفته‌ام :\r\n اى نور اميد قلب سالك * بنماى رهايم از مهالك\r\nاز چاه طبيعتم برون آر * بار گنهم زدوش بردار\r\nاز رحمت خود دلم صفا ده * دردم به عنايتت شفا ده\r\nاز لطف و كرم بشوى جانم * در روز جزا بده امانم\r\nمن جز غم عشق تو نجويم * من لوح دلم به اشك شويم \r\n\r\n\r\n","description":"","footnote":"\r\n( 1 ) - تفسير ميبدى : 10 / 62 .\r\n","page_name":" 165 ","page_number":165},
  {"content":"\r\n\r\n جز ذكر تو بر زبان نگويم * من لطف تو را به اشك شويم\r\nرحمى كه تو را فقير گويم * لطفى كه به جز رهت نپويم\r\nمن بىدل و بىنوا و خسته * پشتم زغم گنه شكسته\r\nتنها و غريب و خوار و زارم * از بهر تو من عمل ندارم\r\nبنماى زغفلتم تو بيدار * از شر و گنه مرا نگهدار\r\nمن قدرت و طاقتى ندارم * بر غير تو حاجتى ندارم\r\nتوفيق رفيق راه من كن * لطفى به من و به آه من كن\r\nبگشاى گره زمشكل من * بزداى سياهى از دل من\r\nمسكين به ثناى توست الكن * اى نور دلم خداى ذوالمن \r\n\r\nنماز از ديدگاه عارفان\r\nعارفان عاشق و سالكان صادق نماز را بر اساس وضع عقلى و روحى و قلبى اهل نماز به سه مرحله تقسيم كرده‌اند :\r\n1 - نماز اهل شريعت .\r\n2 - نماز اهل طريقت .\r\n3 - نماز اهل حقيقت .\r\nو هر يك را به تناسب موضوع شرح داده و به تفصيل و تفسير كشيده‌اند ، ولى در اين جزوه سعى مىشود نماز در اين سه مرحله به طور مختصر توضيح داده شود .\r\n\r\nمعناى شريعت و طريقت و حقيقت\r\nقبل از بيان مسئله لازم است كه توجه به اين حقيقت مهم كنيد كه سه مرحلهء شريعت و طريقت و حقيقت به هيچ عنوان از نظر ريشه و تقسيم در ارتباط با\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nدراويش و صوفيه نيست ، بلكه سه واقعيتى است كه قرآن مجيد و روايات معصومين عليهم السلام ناظر بر آن است .\r\nشرع در لغت : به معناى سنت و قانون و بازكردن راه حركت صحيح به وسيلهء ارائهء مقررات است .\r\nطريقت در لغت : به معناى روش و كيفيت و حالت است كه مفهوم واقعى آن بر اساس حقيقت لغوى حركت و عمل بر طبق قانونى خاص يا مقررات معلومى است .\r\nحقيقت در لغت : به معناى حق يعنى ثابت كردن يا ثابت بودن و راستى و درستى و پى بردن به كنه يك واقعيت است .\r\nحديث مشهورى از قول پيامبر عظيم اسلام صلى الله عليه و آله در كتب نقل شده كه :\r\nألشَّريعَةُ اقْوالى وَالطَّريقَةُ افْعالى وَالْحَقيقَةُ احْوالى « 1 » .\r\nشريعت ، گفتار و سنت و مقررات الهى من است و طريقت ، مجموع اعمال و حركات و اخلاقيات من و حقيقت ، حال و احوال ثابت و درست و استوار و صادقانهء من است .\r\nعرفاى بزرگ الهى در ترجمهء اين سه موضوع فرموده‌اند :\r\nشريعت ، راه خداست كه آن راه عبارت است از مجموعهء اصول و فروع و حلال و حرام و برنامه‌هاى حسن و احسن .\r\nطريقت ، عبارت است از عمل به آن قوانين در كمال احتياط و اخذ به احسن و اقوم آن .\r\nحقيقت ، عبارت از پا برجا كردن واقعيت‌هاى الهى در روح و قلب و در مرحلهء عمل است با معرفت و تكرار برنامه‌ها و رياضت‌هاى شرعيهء الهيه تا سر حد كشف\r\n\r\n\r\n","description":"","footnote":"\r\n( 1 ) - عوالى اللآلى : 4 / 124 ، حديث 212 .\r\n","page_name":" 167 ","page_number":167},
  {"content":"\r\n\r\nوعيان يا سرحد حالتى استوار و دريافت برنامه‌ها به صورت يقين « 1 » .\r\n\r\nجايگاه مراحل سه‌گانه در قرآن\r\nقرآن مجيد در آياتى متعدد به اين سه منزل و مرحله و برنامه چنين اشاره دارد و دربارهء شريعت مىفرمايد :\r\n [ شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ 
  ]  « 2 » .\r\nاز دين آنچه را به نوح سفارش كرده بود ، براى شما تشريع كرد و آنچه را به تو وحى كرديم و آنچه ابراهيم و موسى و عيسى را به آن توصيه نموديم [ اين است 
  ] كه دين را برپا داريد و در آن فرقه فرقه و گروه گروه نشويد .\r\nو دربارهء طريقت مىگويد :\r\n  [ وَ أَمَّا الْقاسِطُونَ فَكانُوا لِجَهَنَّمَ حَطَباً * وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً 
  ]   « 3 » .\r\nولى منحرفان هيزم دوزخ‌اند ، * و اگر [ انس و جن 
  ] بر طريقهء حق پايدارى كنند حتماً آنان را از آب فراوانى سيراب خواهيم كرد .\r\nو دربارهء حقيقت مىفرمايد :\r\n  [ إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ * الَّذِينَ يُقِيمُونَ الصَّلاةَ وَ مِمَّا رَزَقْناهُمْ  \r\n\r\n\r\n","description":"","footnote":"\r\n( 1 ) - اسرار الشريعة و اطوار الطريقة و انوار الحقيقة : 8 .\r\n( 2 ) - شورى ( 42 ) : 13 .\r\n( 3 ) - جن ( 72 ) : 15 - 16 .\r\n","page_name":" 168 ","page_number":168},
  {"content":"\r\n\r\n  يُنْفِقُونَ * أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ 
  ]   « 1 » .\r\nمؤمنان ، فقط كسانى هستند كه چون ياد خدا شود ، دل‌هايشان ترسان مىشود ، وهنگامى كه آيات او بر آنان خوانده شود بر ايمانشان مىافزايد ، و بر پروردگارشان توكل مىكنند . * هم آنان كه نماز را برپا مىدارند و ازآنچه به آنان روزى داده‌ايم ، انفاق مىكنند . * مؤمنان واقعى و حقيقى فقط آنانند ، براى ايشان نزد پروردگارشان درجاتى بالا و آمرزش و رزق نيكو و فراوانى است .\r\n\r\nنماز در آيينهء شريعت\r\nنماز ، بر مذاق اهل شريعت اولًا عمل بر وفق قواعد است ، چه اين‌كه همراه با حركت الهى قلب يا روح باشد ، چه نباشد ؛ به قول اينان آنچه مهم است اسقاط تكليف و يا رعايت شرط صحت است .\r\nنماز ، بر اين مذاق بار سنگينى بر دوش مكلّف است كه هر وقت مىخواند از اين‌كه از بارى آسوده شده نفسى راحت مىكشد و به زبان هم مىآورد كه واى راحت شدم ! !\r\nو ثانياً نماز برنامه‌اى است كه از سه جنس تركيب شده :\r\n1 - افعال 2 - كيفيات 3 - تروك .\r\nو هر يك از آن مشتمل بر دو جهت است : واجبات ، مستحبات به طورى كه با توجه به نمازهاى پنجگانه ، اگر همهء اين امور را به حساب آوريم تمام نمازهاى واجب يوميه عبارت از هزار و سيصد و شصت و سه فعل و كيفيت و ترك است .\r\n\r\n\r\n","description":"","footnote":"\r\n( 1 ) - انفال ( 8 ) : 2 - 4 .\r\n","page_name":" 169 ","page_number":169},
  {"content":"\r\n\r\nتحقيق در تمام اين امور بحث بسيار گسترده‌اى است و لزوم چندانى هم ندارد .\r\nآنچه مهم است بيان تركيب كلى نماز به مذاق اين طايفه است ، اما افعال واجبهء نماز در ركعت اول سيزده فعل است .\r\n1 و 2 - قيام در صورت قدرت و قائم مقام آن در صورت عدم قدرت .\r\n3 - نيت .\r\n4 - تكبيرة الاحرام .\r\n5 - قرائت .\r\n6 و 7 - ركوع و ذكر آن .\r\n8 و 9 - سجود و ذكر آن .\r\n10 - سر برداشتن از سجود .\r\n11 و 12 - سجود دوم و ذكر آن .\r\n13 - سر برداشتن از سجود دوّم .\r\nو اما كيفيات واجبه هيجده مرحله است :\r\n1 - مقارنت نيت با تكبيرة الاحرام .\r\n2 - استدامهء نيت تا پايان برنامه .\r\n3 - تلفظ صحيح اللّه اكبر .\r\n4 - قرائت حمد به نحو صحيح .\r\n5 - قرائت سوره .\r\n6 - جهر در موضع جهر .\r\n7 - اخفات در جاى اخفات .\r\n8 - طمأنينه در ركوع .\r\n9 - طمأنينه در ايستادن بعد از ركوع .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n10 تا 16 - سجده بر هفت موضع .\r\n17 - طمأنينه در سجود .\r\n18 - طمأنينه در حالت برخاستن از سجود .\r\nجميع افعال و كيفيات بر اساس اين امور سى و يك مرحله است . بر اين امور بايد جلوس در تشهد و طمأنينه در آن و شهادتين و صلوات بر محمد و آل او و ركعت سوم و چهارم و سلام آخر نماز را اضافه كرد ؛ اين چنين نماز كه در مقررات عالى شرع و در كتب فقهى به طور مفصل بيان شده ، ظاهرى از اصل نماز و پوستى از مغز نماز است كه گروه كثيرى آن را به عنوان نماز شرعى به جاى مىآورند و همانطور كه در سطور گذشته بيان شد در اين‌گونه نماز جهتى جز اداى دين يا اسقاط تكليف يا عمل به شرائط صحت چيز ديگرى ديده نمىشود ، البته براى چنين نمازى در صورتى كه ايمان انسان صحيح باشد و به ساير واجبات هم عمل شده باشد و از محرمات هم پرهيز شده باشد ، در روز قيامت بدون شك اجر و مزد هست و نمازگزار اين چنين نماز به مقدار كيفيت نمازش از بهشت بهره خواهد داشت .\r\nولى چنين مكلفى بايد بداند كه بيش از اين براى او ميدان پرواز هست و قدرت و استطاعت دارد ، راهى ما فوق اين راه را برود ، مگر اين‌كه از نظر فكرى و روحى و قلبى فردى مستضعف باشد كه در اين صورت تكليفى جز آنچه در قدرت و وسع اوست ندارد .\r\n\r\nنماز در آيينهء طريقت\r\nنماز در مذاق اهل طريقت و سالكان راه عشق و سائران راه محبت ، تقرب به سوى حضرت اوست .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاز نبى بزرگ اسلام صلى الله عليه و آله نقل شده :\r\nالصَّلوةُ قُرْبانُ كُلِّ تقىٍ « 1 » .\r\nنماز مايهء تقرب هر انسان پرهيزكارى است .\r\nو مىدانيد كه مراد از اين قرب ، قرب معنوى است و قرب معنوى وقتى حاصل مىشود كه انسان فرائض را با كمال اشتياق به جاى آورد و محرمات را به خاطر خشنودى حق ترك كند و با تقوا و پرهيزكارى ملازم باشد .\r\nدر آثار اسلامى آمده است كه :\r\n« إنَّ الصَّلاةَ خِدْمَةٌ وَقُرْبَةٌ وَوُصْلَةٌ » .\r\nخدمت : همان نماز خواندن بر وفق قواعد و سنن شرعى است و به عبارت ديگر به پا كردن پيكرهء نماز ، بدون روح و حقيقت آن است .\r\nقربت : نماز به جا آوردن براى به دست آوردن قرب معنوى حضرت دوست است .\r\nوصلت : به جاى آوردن نماز براى فنا شدن در حقيقت حق و بيرون رفتن از هستى خويش و ترك انانيت و مندك شدن در حضرت اوست . گفته‌اند : شريعت عبادت است ، طريقت حاضر شدن در محضر حضرت او و حقيقت مقام شهود است .\r\nتقرب به حق موقوف بر سجدهء حقيقى است و آن به جا آوردن نمازى است كه از آن تعبير به فنا شده ، فناى در اوصاف كه مخصوص اهل طريقت است و فناى در ذرات كه مخصوص به اهل حقيقت است و به همين معنى قرآن مجيد اشاره فرموده است :\r\n\r\n\r\n","description":"","footnote":"\r\n( 1 ) - مستدرك الوسائل : 3 / 46 ، باب 12 ، حديث 2983 .\r\n","page_name":" 172 ","page_number":172},
  {"content":"\r\n\r\n [ وَ اسْجُدْ وَ اقْتَرِبْ 
  ]  « 1 » .\r\nو سجده كن و به خدا تقرب جوى .\r\nخداوند بزرگ ، نماز را براى رشد و كمال بندگانش به صورتى و سيرتى زيبا تصوير فرموده است .\r\n\r\nنيت و اخلاص در نماز\r\nنيت و اخلاص و حضور قلب روح نماز است ، اعمال بدن نماز و اركان اعضاى اصليهء آن است و بعض ديگر اعضاى عناصر كماليهء آن .\r\nاخلاص و نيت در نماز جارى مجراى روح ، قيام و قعود جارى مجراى بدن ، ركوع و سجود جارى مجراى دست و سر ، تمام به جاى آوردن ركوع و سجود و مراعات طمأنينه و نيكو انجام دادن آن جارى مجراى زيبايى اعضا و شكل و رنگ ، اذكار و تسبيحات جارى مجراى گوش و چشم و معرفت به مفاهيم بلند اذكار و حضور قلب جارى مجراى مشاعر و احساسات است .\r\nفرض كن ، اگر مىخواستى غلامى را كه هنوز به سن بلوغ نرسيده ، جهت خدمت نسبت به برنامه‌هاى كريمانه ، به حضور سلطانى بزرگوار ببرى ، چه غلامى را انتخاب مىكردى ؟ آيا غلام گوش بريده و كور و كر و زشت و كريه و بىدست و پا و لال را براى هديه به خدمت سلطان مىبردى ؟ هرگز ، مسئلهء نماز هم كه هديه و تقديمى عبد به سلطان واقعى عالم است به همين‌گونه حساب كن .\r\nفقدان نيت و اخلاص در نماز به منزلهء فقد روح در غلام است ، مرده را تقديم سلطان كردن ، استهزا به سلطان و مسخره كردن او نيست ؟ آيا كسى كه جنازهء\r\n\r\n\r\n","description":"","footnote":"\r\n( 1 ) - علق ( 96 ) : 19 .\r\n","page_name":" 173 ","page_number":173},
  {"content":"\r\n\r\nمتعفنى را به عنوان هديه خدمت سلطان ببرد مستحق اعدام نيست ؟\r\nفقد ركوع و سجود واقعى جارى مجراى فقد اعضا و فقد اركان جارى مجراى فقد دو چشم و دو گوش و بينى است .\r\nعدم حضور قلب و غفلت از معانى بلند آسمانى نماز مانند فقد مشاعر و احساسات عالى است ، اگر كسى غلامى را با فقد اين همه اوصاف براى تقديم به حضور سلطان ببرد چه خواهد شد ، نماز را هم با فقد اوصاف واقعى به همين صورت حساب كن ، ما مكلف به نماز زنده ، متحرك ، داراى شرايط و اوصاف هستيم نه مكلف به جنازهء نماز ! !\r\nنماز ناقص ، صلاحيت مقام قرب الهى را ندارد ! و چه بسا كه چنين نمازى به صاحب بدبختش برگشت داده شود و باعث زجر و مشقت و رنج و ناراحتى او گردد .\r\nنماز در حقيقت تعظيم و تكريم به حضرت حق تعالى است و سستى كردن در آداب و شرايط ظاهريه و باطنيهء آن منافات با احترام و تعظيم نسبت به حضرت او دارد ، چه رسد به اين‌كه قبول شود و براى ادا كننده‌اش تحصيل قرب و كرامت نمايد .\r\nبر تمام مكلّفين به نماز واجب است كه روح نماز را كه اخلاص و حضور قلب است تا جايى كه ممكن است حفظ نمايند ، ركوع و سجودشان با قلب خاشع باشد ، تكبيرةالاحرام را نگويند مگر اين‌كه به حقيقت ، خداوند اعلا در قلبشان از هر چيزى بزرگ‌تر باشد ؛ خود را همراه با اركان مختلف نماز با حفظ حقايق لازم حركت دهند و بدانند كه عاجزى به تمام معنى و فقيرى از هر جهت فقير در برابر توانايى مطلق و وجودى مستغنى از همه چيز ايستاده و مىخواهند تا جايى كه برايشان ممكن است ، هديه‌اى مورد پسند مولا به حضور حضرتش تقديم كنند .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nدر هر صورت ، اهل طريقت پس از قيام به نماز بر وفق تمام قواعد شرع و به جاى آوردن افعال و كيفيات و تروك به نحو كامل ، داراى توجهى ديگر ماوراى توجه اهل شريعت هستند و آن توجه قلبى به قبلهء حقيقى و كعبهء معنوى است كه عبارت از قلب حقيقى است ، آن قلبى كه در آثار الهيه از آن تعبير به بيت اللّه الحرام شده ، آن بيتى كه حضرت حق دربارهء آن فرموده :\r\nلا يَسَعُنى ارْضى وَلا سَمائى وَلكِنْ يَسَعُنى قَلْبُ عَبْدِىَ الْمُؤمِن « 1 » .\r\nزمين و آسمانم ، گنجايش تجلى حقيقى مرا ندارد ، اما دل بندهء مؤمنم داراى چنين گنجايش و وسعتى است .\r\nتأييد اين حقيقت روايتى است كه از امام رضا عليه السلام سؤال مىكنند :\r\nما آدابُ الصَّلاةِ ، قالَ : حُضُورُ الْقَلْبِ « 2 » .\r\nادب نماز در حضور قلب است .\r\nو خداوند بزرگ فرموده :\r\n [ أَلا لِلَّهِ الدِّينُ الْخالِصُ 
  ]  « 3 » .\r\nآگاه باشيد ! كه دين خالص ويژهء خداست .\r\nو به فرمودهء حضرت حق در يك حقيقت جامع :\r\n [ قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ 
  ]  « 4 » .\r\n\r\n\r\n","description":"","footnote":"\r\n( 1 ) - عوالى اللآلى : 4 / 7 ، حديث 7 .\r\n( 2 ) - مستدرك الوسائل : 4 / 98 ، حديث 2 .\r\n( 3 ) - زمر ( 39 ) : 3 .\r\n( 4 ) - انعام ( 6 ) : 162 .\r\n","page_name":" 175 ","page_number":175},
  {"content":"\r\n\r\nبگو : مسلماً نماز و عبادتم و زندگى كردن و مرگم براى خدا پروردگار جهانيان است .\r\n\r\nحقيقت افعال نماز اهل طريقت\r\nچنين نمازگزارى ، به وقت تكبيرة الاحرام ، آنچه مخالف امر حضرت اوست و اقوال و افعالى كه تناسب با رضايت جانان ندارد ، بر خود حرام مىكند .\r\nو با گفتن  [ الْحَمْدُ لِلَّهِ رَبِّ الْعالَمِينَ 
  ]  در مقام شكر نعمت‌ها و قيام به وظائف عبادت در جهات گوناگونش و اقرار به وحدانيت حضرت او برمىخيزد .\r\nو در  [ إِيَّاكَ نَعْبُدُ وَ إِيَّاكَ نَسْتَعِينُ 
  ]  به توحيد فعلى و وصفى اشاره مىكند ، در جملهء اول به توحيد فعلى و در قسمت دوم به توحيد وصفى .\r\nبه همين خاطر است كه پس از اين جمله ، آيهء شريفهء  [ اهْدِنَا الصِّراطَ الْمُسْتَقِيمَ 
  ]  قرار گرفته ، آيه‌اى كه تجلى هدايت را بر انبيا و جميع عالم ، از او مىداند و توحيد حقيقى در حقيقت همين است .\r\nمعناى « اهدنا » نزد اهل تحقيق ، درخواست ثبوت و پابرجايى بر صراط مستقيم است ؛ زيرا اين صراط است كه انبيا و رسل رهرو آن بودند و از جانب حضرت حق در تمام نعمت‌هاى معنوى غرق و آراسته به حقايق بودند .\r\nتأكيد عبد براى ثابت ماندن در صراط مستقيم ، به خاطر اين است كه دچار غضب حق و گمراهى نشود ، آن غضب و انحرافى كه باعث خروج بعضى از صراط مستقيم شد .\r\nگروهى عقيده دارند كه منظور از مغضوبين ، يهود وضالين نصارى هستند ، البته همين است ، ولى اين جمله صادق بر هر منحرفى و دور افتاده‌اى از صراط مستقيم الهى است ؛ صراطى كه در جانب افراط است و نه در جهت تفريط ، بلكه تنها راه حد وسط است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nآن گاه ركوع مىكند ، يعنى در برابر حضرت دوست به تواضع بر مىخيزد و با حالت ركوع به مذلت و فقر و شكستگى وجودش كه مقتضاى ذات اوست برمىگردد ، چرا كه ركوع برگشت به عدميت خويش و مرحلهء امكانى ذات است .\r\nركوع حركتى افقى يعنى حركتى حيوانى در برابر حركت مستقيمى كه حركت انسانى است ، مىباشد .\r\nركوع در حقيقت رجوع به اصل است ، آن اصلى كه حق در قرآن فرموده :\r\n [ وَ قَدْ خَلَقْتُكَ مِنْ قَبْلُ وَ لَمْ تَكُ شَيْئاً 
  ]  « 1 » .\r\nتو رااز قبل خلق كردم در حالىكه چيزى نبودى .\r\nآرى ، ركوع رجوع به اصل عدميت و لا شىء و دنياى حيوانى است ، تا با ركوع به اين حقايق پى نبرى ركوعت ركوع نيست ؛ چون با ركوع به اين واقعيت‌ها پى ببرى بسيارى از رذايل به وسيلهء ركوع از صفحهء جانت پاك گشته و به قسمتى از حسنات آراسته مىگردى .\r\nو مكلف در سجود به بيش از آنچه در ركوع رسيد ، مىرسد ؛ زيرا سجود حركت نكسى است يعنى سربه‌زيرى حقيقى و رسيدن به ذات نقطهء اصلى كه لا شيئيت محض و عدم و فناى حقيقى است .\r\nبا مشاهدهء مقام عدميت و لا شيئيت ، ترك محرمات ولذات شيطانى و شهوات حيوانى آسان مىگردد .\r\nسپس سر از سجده برداشته و در مقام فناى ظاهرى و باطنى با تمام وجود به وحدانيت حضرت او و رسالت فرستادهء عزيزش شهادت داده و پس از آن خود را در پيشگاه او و عباد صالحش حاضر يافته به مسئلهء سلام اقدام مىكند .\r\n\r\n\r\n","description":"","footnote":"\r\n( 1 ) - مريم ( 19 ) : 9 .\r\n","page_name":" 177 ","page_number":177},
  {"content":"\r\n\r\n\r\nنماز در آيينهء حقيقت\r\nنماز در نزد اهل حقيقت ، ما فوق نماز اهل طريقت است ، چرا كه نماز اهل طريقت براى تقرب به حضرت اوست ، ولى نماز اهل حقيقت وصلت و شهود حقيقى است و وصلت و شهود كجا و مقام قرب و تقرب كجا ؟\r\nنماز اينان مشاهده محبوب به چشم خود محبوب است ، مگر نمىدانى رسول عظيم الشأن صلى الله عليه و آله فرموده :\r\nرَأيْتُ رَبّى بِعَيْنِ رَبّى « 1 » .\r\nو نيز فرموده‌اند :\r\nعَرَفْتُ رَبّى بِرَبّى « 2 » .\r\nاو را با چشم او ديدم و حضرتش را به وسيلهء خودش شناختم .\r\n جمال يار كه پيوسته بىقرار خود است * چه در قفا و چه در جلوه در قرار خود است\r\nهميشه والهء نقش و نگار خويشتن است * مدام شيفتهء زلف تابدار خود است\r\nهم اوست آينه هم شاهد است هم مشهود * به زير زلف و خط و خال پرده‌دار خود است \r\n\r\n\r\n","description":"","footnote":"\r\n( 1 ) - تفسير آلوسى : 9 / 54 .\r\n( 2 ) - شرح الاسماء الحسنى : 1 / 36 .\r\n","page_name":" 178 ","page_number":178},
  {"content":"\r\n\r\n هم اوست عاشق و معشوق و طالب و مطلوب * به راه خويش نشسته در انتظار خود است « 1 » \r\nدر روايت از جناب رسول صلى الله عليه و آله وارد شده :\r\nحَبَّبَ إلَىَّ مِنْ دُنْياكُمْ ثَلاثٌ : الطّيبُ وَالنّساءُ وَجُعِلَ قُرَّةُ عَيْنى فِي الصَّلوة « 2 » .\r\nاز دنياى شما سه چيز محبوب من است ، اول قيام به شريعت علماً و عملًا كه نتيجهء آن پاكى اخلاق و حسن عمل است ؛ دوم قيام به طريقت ذوقاً و وجداناً كه معناى آن يا محبت به نفس است براى تجلى دادن معانى و حقايق يا محبت به زن معمولى است براى بقاى نسل جهت عبادت رب ؛ سوم قيام به نماز حقيقى است كه مشاهدهء محبوب و نور چشم است .\r\nشنيده‌اى كه وقتى معنى احسان را از حضرتش سؤال كردند ، فرمود :\r\nالإحْسانُ أنْ تَعْبُدَ اللّهَ كَأنَّكَ تَراهُ وَإنْ لَمْ تَكُن فَإنَّهُ يَراكَ « 3 » .\r\nاحسان و نيكوكارى اين است كه چنان عبادت كنى خداوند را كه گويا تو او را مىبينى ، كه چنين نيست بلكه او تو را در همه حال مىبيند .\r\n\r\nتقسيم نماز بين حق و عبد\r\nدر روايت مهمى آمده كه :\r\nنماز بين حق و بين عبد تقسيم شده ، نصف اين حقيقت در رابطه با حق و نصف ديگر در رابطه با عبد است . حضرت حق فرموده :\r\n\r\n\r\n","description":"","footnote":"\r\n( 1 ) - فيض كاشانى .\r\n( 2 ) - عوالى اللآلى : 3 / 296 ، حديث 74 ؛ بحار الأنوار : 73 / 141 ، باب 19 ، حديث 9 .\r\n( 3 ) - بحار الأنوار : 67 / 196 ، باب 53 .\r\n","page_name":" 179 ","page_number":179},
  {"content":"\r\n\r\nنماز را بين خود و عبدم تقسيم كرده‌ام : نصف از من و نصف از بندهء من است ، بنده‌ام آنچه را از من مىخواهد بخواهد .\r\nعبد وقتى مىگويد :  [ بِسْمِ اللَّهِ الرَّحْمنِ الرَّحِيمِ 
  ]  .\r\nحق مىفرمايد : عبدم از من ياد آورد .\r\nچون بگويد :  [ الْحَمْدُ لِلَّهِ رَبِّ الْعالَمِينَ 
  ]  .\r\nحضرت حق مىفرمايد : عبدم مرا ستايش كرد .\r\nچون بگويد :  [ الرَّحْمنِ الرَّحِيمِ 
  ]  .\r\nحضرت حق بگويد : بنده‌ام مرا ثنا گفت .\r\nچون عبد بگويد :  [ مالِكِ يَوْمِ الدِّينِ 
  ]  .\r\nحق بفرمايد : بنده‌ام از من تمجيد كرد .\r\nچون بگويد :  [ إِيَّاكَ نَعْبُدُ وَ إِيَّاكَ نَسْتَعِينُ 
  ]  .\r\nحضرت حق بگويد : اينست بين من و بندهء من ، بخواهد هرچه از من مىخواهد .\r\nوقتى عبد بگويد :   [ اهْدِنَا الصِّراطَ الْمُسْتَقِيمَ * صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ * وَ لَا الضَّالِّينَ 
  ]   « 1 » .\r\nحق مىفرمايد : آنچه خواستى براى تو باشد و هر چه غير از اين مىخواهى از من بخواه « 2 » .\r\nاز اين روايت وجوب قرائت حمد به طور صريح استفاده مىشود و روشن است كه اگر كسى حمد را نخواند ، نماز نخوانده است .\r\nو از آنجا كه نماز ، مناجات عبد با حضرت حق است و مناجات در حقيقت ذكر\r\n\r\n\r\n","description":"","footnote":"\r\n( 1 ) - حمد ( 1 ) : 1 - 7 .\r\n( 2 ) - بحار الأنوار : 16 / 349 ، باب 11 ؛ ارشاد القلوب : 2 / 412 .\r\n","page_name":" 180 ","page_number":180},
  {"content":"\r\n\r\nاست و هر كس ذكر حق كند ، جليس حق شده و هر كس به مقام مجالست با دوست برسد با ديدهء پرقدرت قلب جليس را مىبيند ، پس نماز او در حقيقت مقام شهود و حضور و مشاهده است .\r\n\r\nحقيقت نماز اهل حقيقت\r\nاينان در نماز خود ، علاوه بر آنچه اهل شريعت و طريقت دارند ، به حقايقى ديگر آراسته‌اند كه انسان از دانستن آن حقايق مبهوت مىشود ، چه رسد به اين‌كه با توفيق حضرت دوست به آن حقايق برسد .\r\nقيام اين بزرگواران به نماز قيام به استقامت در صراط مستقيم توحيدى است و انجام مأموريت جانانه‌ايست كه در آيهء شريفه آمده :\r\n [ فَاسْتَقِمْ كَما أُمِرْتَ 
  ]  « 1 » .\r\nپس همان گونه كه فرمان يافته‌اى ايستادگى كن .\r\nاين استقامت و پابرجايى ، استقامت كامل در مقام تكميل وجود است و استقامت در سير باللّه پس از اتمام سير الى اللّه و سير فى اللّه است .\r\nو اين قيام ، عبارت از برداشتن توجه از حضرت فعليت و وصفيت و متوجه شدن به حضرت احديت ذاتيت است كه قبلهء عارفان و كعبهء محققان است ، به نيت اين‌كه در وجود جز او را مشاهده نكند .\r\nبه قول حكيم ، الهى قمشه‌اى :\r\n روى از خدا مگردان كز غير بىنيازى * هر گه به ياد اويى پيوسته در نمازى \r\n\r\n\r\n","description":"","footnote":"\r\n( 1 ) - هود ( 11 ) 112 .\r\n","page_name":" 181 ","page_number":181},
  {"content":"\r\n\r\n معشوق هر دو عالم آن شاهد دل آراست * بگسل علاقهء عشق از عالم مجازى\r\nسلطان به عدل و احسان دريافت‌قرب سبحان * شايستهء بهشت است هر بىنوا نوازى\r\nاى شاه ماهرويان دل را نويد و صلى * اى شاهد نكويان جان را جفا و نازى\r\nگفتى الهى از يار روزى رسى به ديدار * اى ماه لن ترانى جان مىدهم به نازى \r\nتكبيرة الاحرام در نماز آنان به معناى بستن تمام درها به روى خود الا درِ اوست و حرمت هر فعلى الا آنچه موجب خشنودى اوست .\r\n [ وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ 
  ]  « 1 » .\r\nمن به دور از انحراف و با قلبى حق‌گرا همهء وجودم را به سوى كسى كه آسمان‌ها و زمين را آفريد ، متوجه كردم و از مشركان نيستم .\r\nحمد در نماز آنان تجلى حضرت او و ملكوت سماوات و ارض در صفحهء قلب و جان آنان است ، چنانچه قرآن مجيد فرموده :\r\n [ وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ 
  ]  « 2 » .\r\nو اين گونه فرمانروايى و مالكيّت و ربوبيّت خود را بر آسمان‌ها و زمين به\r\n\r\n\r\n","description":"","footnote":"\r\n( 1 ) - انعام ( 6 ) : 79 .\r\n( 2 ) - انعام ( 6 ) : 75 .\r\n","page_name":" 182 ","page_number":182},
  {"content":"\r\n\r\nابراهيم نشان مىدهيم تا از يقين‌كنندگان شود .\r\nركوع اينان تجلى حقيقت تواضع است ، تواضعى كه همراه آن ملك و ملكوت به خضوع برخيزند ، چرا كه انسان كامل خليفهء حضرت حق در ملك و ملكوت است و وقتى خليفه و نايب مناب به ركوع رود ، به دنبال او بايد تمام اشيا به ركوع روند .\r\nآرى ، انسان خالص بر ملك و ملكوت داراى اشراف است و تمام اشيا با حقيقت او در هماهنگى و هم سويى است .\r\n\r\nاقتداى موجودات به نماز اهل حقيقت\r\nگذشته از اين كه در روايات ما آمده ، هرگاه مؤمن به تنهايى به نماز بايستد ، خداوند بزرگ به صفوفى از ملائكه دستور مىدهد به عبدم اقتدا كنيد و اقتداى آنان را به حساب ثواب و اجر و مزد عبد مىگذارد .\r\nدر آثار اهل تحقيق بر اساس آيات و روايات وارد شده كه :\r\nهرگاه مؤمنى خالص به پيشگاه حضرت او به مناجات برخيزد ، بسيارى از موجودات با او هم ناله و هم آهنگ در مناجات مىشوند .\r\nفيلسوف بزرگ ، مرحوم حاج شيخ محمد حسين غروى ، درسى از حكمت الهى و عرفان اشراقى در منزل داشت ، بيش از شش نفر را در اين درس نپسنديده بود ، دو نفر از آنان يكى حضرت آيت اللّه العظمى سيد محمد هادى ميلانى بود كه اين فقير از محضر اخلاق و عرفانش استفاده‌ها برده و از او داراى اجازهء روايى هستم و ديگر مرحوم ايروانى بود كه من خدمت فرزند عالم و دانشمندش رسيده‌ام ؛ فرزند مرحوم ايروانى از پدرش و از پنج شاگرد ديگر غروى نقل كرد كه :\r\nشبى براى حضور در درس به خانهء استاد رفتيم ، ظاهراً از وقت مقرر زودتر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nرسيديم ، استاد در جنب اطاق درس مشغول نماز بود ؛ ناگهان متوجه شديم ، آنچه در حول و حوش ماست ، با استاد بزرگوار ما در نماز هم‌آهنگ شده و آهنگ نماز از تمام اشياى اطاق و در و ديوار ، به دنبال نماز استاد به گوش ما مىرسد .\r\n از جان گذشته‌ايم و به جانان رسيده‌ايم * از درد رسته‌ايم و به درمان رسيده‌ايم\r\nما را به سر توقع سامان خويش نيست * كز سر گذشته‌ايم و به سامان رسيده‌ايم \r\n تا تيغ خصم را سپر آرم زجام دوست * ساقى بيار مى كه به ميدان رسيده‌ايم\r\nنيروى عشق بين كه در اين دشت بىكران * گامى نرفته‌ايم و به پايان رسيده‌ايم\r\nبر لمعهء سراب روانند همرهان * زين ره كه ما به چشمهء حيوان رسيده‌ايم « 1 » \r\n\r\nحالات معنوى آخوند كاشى\r\nيكى از تربيت شدگان علمى و عملى مرحوم آخوند كاشى ، فقيه بزرگ مرحوم حاج آقا رحيم ارباب بود .\r\nاين فقير دو بار براى زيارت اين مرد بزرگ به اصفهان رفت و هر بار از خرمن فيض آن جناب بهره‌ها گرفت .\r\n\r\n\r\n","description":"","footnote":"\r\n( 1 ) - نشاط اصفهانى .\r\n","page_name":" 184 ","page_number":184},
  {"content":"\r\n\r\nاين مرد بزرگ از حالات معنوى و روحى استاد عاليقدرش مرحوم آخوند كاشى مسائلى بس مهم نقل مىكرد .\r\nيكى از طلبه‌هاى مدرسهء صدر ( محل سكونت آخوند كاشى ) كه داراى حالات معنوى و عرفانى بود مىگويد : شبى براى عبادت و مناجات با قاضى الحاجات از خواب برخواستم ، وقتى وضو گرفتم و آماده برنامهء شدم ، ناگهان ديدم تمام در و ديوار مدرسه و سنگ‌ريزه‌ها و برگ درختان در پاسخ نالهء انسانى دل سوخته كه به نواى « سُبُّوحٌ قُدُّوسٌ رَبُّ الْمَلائِكَةِ وَالرُّوحِ » مترنم است ، در ترنمند .\r\nخداوندا ! اصل ناله و صدا از كيست و اين چه صدايى است كه تمام موجودات مدرسه با او هم‌آهنگند ؟\r\nمشغول تحقيق شدم نزديك حجرهء آخوند رسيدم ، ديدم محاسن سپيد را روى خاك گذاشته ، در حالىكه چون سيلاب از دو ديده اشك مىبارد ، اين ذكر شريف را مىگويد : « سُبُّوحٌ قُدُّوسٌ رَبُّ الْمَلائِكَةِ وَالرُّوحِ » و در و ديوار مدرسه و درختان و نباتات به دنبال او اين ذكر را مىگويند ؛ از هيبت ذاكر و ذكر و مذكور ، نعره‌اى زدم و غش كردم ، چون به هوش آمدم به حجرهء خود برگشتم ؛ وسط روز خدمت استاد رسيدم ، با حالتى پر از اعجاب و بهت و حيرت به حضرت استاد عرضه داشتم كه داستان ديشب چه بود كه مرا سخت به تعجب انداخت ؟ آخوند كاشى در كمال سادگى به من گفت : تعجب از توست كه به چه علت گوش تو باز شد ، تا چنين برنامه‌اى را شنيدى ! هان تو چه كرده بودى كه در برابر اين برنامه توفيق شنيدن يافتى ؟ !\r\n در عشق تو گم شدم به يك بار * سر گشته همى دوم فلك وار\r\nگر نقطهء دل به جاى بودى * سرگشته نبودمى چو پرگار\r\nمى نتوان بود بيش از اين نيز * در صحبت نفس و جان گرفتار \r\n\r\n","description":"","footnote":"","page_name":" 185 ","page_number":185},
  {"content":"\r\n\r\n تا چند خورم زنفس و جان خون * تا كى باشم به زارى زار\r\nدرماندهء اين وجود خويشم * پاكم به عدم رسان به يك بار\r\nچون با عدمم نمىرسانى * از روى وجود پرده بردار\r\nتا كشف شود در آن وجودم * اسرار دو كون و علم اسرار\r\nمن نعره زنان چو مرغ در دام * بيرون جهم از مضيق پندار\r\nهرگاه كه اين ميسرم شد * پر مشك شود جهان زعطار « 1 » \r\n\r\nركوع و سجود حقيقى\r\nچون به سجود روند ، سجودشان عبارت از فنا دانستن كل موجودات و فناى وجود خودشان و فناى فناى وجودشان مىباشد ؛ چون به چنين حالى برسند جز مشاهدهء محبوب چيزى را مشاهده نكنند ؛ چون غير او چيزى نيست كه مشاهده كنند . در حقيقت اين بزرگواران در حال سجده به مشاهدهء اين حقيقت كه قرآن مجيد به آن ناطق است نايل مىشوند :\r\n  [ كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ 
  ]   « 2 » .\r\nهمهء آنان كه روى اين زمين هستند ، فانى مىشوند . * و تنها ذات باشكوه و ارجمند پروردگارت باقى مىماند .\r\nركوع و سجود با اين كيفيت ، در حقيقت حركت واقعى به سوى آزادى و حريت است .\r\nوقتى انسان از طريق ركوع و سجود حقيقى به اين حقيقت برسد كه موجودات\r\n\r\n\r\n","description":"","footnote":"\r\n( 1 ) - مؤلف .\r\n( 2 ) - الرحمن ( 55 ) : 26 - 27 .\r\n","page_name":" 186 ","page_number":186},
  {"content":"\r\n\r\nدر برابر پيشگاه حضرت او فناى محضند ، دلش از همه چيز رسته و تنها پيوسته به عشق و محبت او مىشود و تعبير ديگر ، تمام كشش‌ها و جذبه‌ها در برابر او باطل و تنها جذبهء حضرت او مىماند و بس ؛ در اين صورت است كه انسان ، تبديل به يك موجود الهى شده و در هستى و هويت و موجوديت او جز خدا چيزى نمىماند .\r\n رفت دلم هم چو گوى در خم چوگان دوست * وه كه زمن برگرفت رفت به قربان دوست\r\nنى متصور مراست خوب‌تر از صورتش * ماه بر آرد اگر سر زگريبان دوست\r\nبر سر سوداى دوست گر برود سر ز دست * پاى نخواهم كشيد از سر ميدان دوست\r\nگر همه عالم شوند دشمن آن نور محض * دوست رها كى كند دست ز دامان دوست \r\nآن گاه به چنين توحيدى با قلب و روح سلام مىدهند و سلام به احديت وجوديهء صرفه كه تمام اعتبارات در پيشگاه حضرت او منفى و عدم محضند ، برابر با قول خودش و قول اكمل عبادتش :\r\n [ شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ 
  ]  « 1 » .\r\nخدا در حالى كه برپا دارندهء عدل است [ با منطق وحى ، با نظام مُتقن آفرينش و با زبان همهء موجودات 
  ] گواهى مىدهد كه هيچ معبودى جز او نيست\r\n\r\n\r\n","description":"","footnote":"\r\n( 1 ) - آل عمران ( 3 ) : 18 .\r\n","page_name":" 187 ","page_number":187},
  {"content":"\r\n\r\nو فرشتگان و صاحبان دانش نيز گواهى مىدهند كه هيچ معبودى جز او نيست ؛ معبودى كه تواناى شكست‌ناپذير و حكيم است .\r\nآن گاه به چنين توحيدى با قلب و روح سلام مىدهند و سلام به رسول و عباد صالح كه ائمهء طاهرين عليهم السلام و به فرمودهء قرآن مجيد اولوالامرند ، همان سلام و تسليم به حضرت حق است و آيات كتاب بر اين حقيقت ناطق است « 1 » .\r\nاى عزيزان ! بياييد از خداوند مهربان بخواهيم كه توفيق به پا داشتن نماز را همراه با شرايط شريعت و حقايق طريقت و واقعيت‌هاى حقيقت به ما عنايت كند و در اين زمينه به ما ترحم آورد كه بدون عنايت و رحمت او ، دست ما از هر گونه عمل با ارزشى خالى خواهد ماند و در بازار برزخ و قيامت دچار افتضاح و رسوايى خواهيم شد ! !\r\n\r\n\r\n","description":"","footnote":"\r\n( 1 ) - اسرار الشريعة : سيد حيدر آملى : 181 - 196 ( با اندكى تلخيص ) .\r\n","page_name":" 188 ","page_number":188},
  {"content":"\r\n\r\n[ قال الصادق عليه السلام : اذا استقبلت القبلة فانس الدنيا و ما فيها و الخلق و ما هم فيه 
  ]\r\n\r\nقبله\r\nامام به حق ناطق ، حضرت جعفر بن محمد الصادق عليه السلام مىفرمايد :\r\nبه هنگامى كه براى نماز به جانب قبله ايستادى ، پس بايد فراموش كنى دنيا را و هر چه در دنيا است و فراموش كنى خلقِ عالم و آنچه خلقِ عالم گرفتار او هستند .\r\nچرا كه رو به جانب حضرت او دارى و پشت به دنيا و خلق دنيا و آنچه در دنيا و خلق است .\r\nبدون شك صحيح نيست كه در پيشگاه حضرت حق داراى دو حالت باشى : در يك حال توجه به او و در يك حال توجه به دنيا و خلق دنيا ! !\r\nقبله به منزلهء نشان دادن جهت است و جهت در اين مرحله وجود مقدس محبوب عالم و جمال مطلق است ؛ وقتى در برابر حضرت او قرار گرفتى بايد به نحو يقين بدانى كه در برابر رحمت واسعه قرار دارى و دنيا و « مافيها » و خلق جهان و « ما هم فيه » در برابر اين رحمت وجودى ندارند ، تا تو بر آنان توجه كرده و دل ببندى .\r\nوقتى اجازه يافتى در محضر مقدس او قرار بگيرى ، جز به عنايت حضرت او توجه مكن كه مولاى مهربان تو نمىپسندد در برابر حضرت او قرار داشته باشى ، ولى دلت جاى ديگر باشد ! !\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nحكايت\r\nدر آثار اسلامى آمده كه :\r\nمردى مؤدب به آداب ، در بازار بغداد بر سقط فروشى وارد شد و از او طلب كافور كرد .\r\nسقط فروش پاسخ داد : كافور ندارم . آن مرد الهى گفت : دارى ولى فراموش كرده‌اى ، در فلان بسته و در كنار فلان قفسه است .\r\nمرد سقط فروش برابر با گفتار آن چهرهء پاك به سراغ كافور رفت و آن را به همان صورتى كه آن رجل نورانى فرموده بود يافت .\r\nاز اين معنى تعجب كرد پرسيد : شما از كجا دانستيد در مغازهء من كافور هست ، در صورتى كه من مدت‌هاست به خيال اين‌كه اين جنس را ندارم ، مشتريان خود را جواب مىكنم !\r\nآن مرد الهى فرمود : يكى از دوستان وجود مبارك حضرت ولى عصر عليه السلام از دنيا رفته و حضرت اراده دارند خود متكفل غسل و دفن باشند ، مرا به حضور خواستند و فرمودند كه در تمام بازار بغداد به يك نفر اطمينان هست و او كافور دارد ، ولى داشتن كافور را فراموش كرده ، شما براى خريد كافور به نزد او برو و آدرس كافور فراموش شده را در اختيار او بگذار ، من هم به نشانىهاى ولى امر به مغازه تو آمدم ! !\r\nسقط فروش بناى گريه و زارى گذاشت و از آن مرد الهى به التماس درخواست كرد كه مرا براى ديدار مولايم ، گرچه يك لحظه باشد با خود ببر ! !\r\nآن مرد الهى درخواست او را پذيرفت و وى را همراه خود برد ، به بيابانى رسيدند كه خيمهء يوسف عدالت در آنجا برپا بود . قبل از رسيدن به خيمه ، هوا ابرى شد و نم‌نم باران شروع به فرو ريختن كرد ، ناگهان سقط فروش به ياد اين معنى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nافتاد كه مقدارى صابون ساخته و براى خشك شدن بر بام خانه ريخته اگر اين باران ببارد ، وضع صابون چه خواهد شد ؟ در اين حال بود كه ناگهان صداى حضرت حجت حق برخاست كه صابونى را برگردانيد كه با اين حال ، لايق ديدار ما نيست ! !\r\nاينجا كه پيشگاه عبدى از عباد صالح خدا بود ، زائر را به خاطر داشتن دو حال نپذيرفتند ، آه و حسرت اگر انسان براى نماز در محضر حق حاضر شود و رو به قبله‌آرد ولى دلش از قبلهء حقيقى غافل و به هزار جا غير از پيشگاه حضرت محبوب مايل باشد .\r\nآرى ، چون به طرف قبله ايستادى ، توجه داشته باش كه در درياى بىنهايت در بىنهايت كرم ، لطف ، عنايت ، محبت ، وفا و غفران غرق هستى و معنا ندارد با رسيدن به غناى محض و رحمت صرف ، باز قلبت رو به دنيا و اهل دنيا داشته باشد !\r\n برخيز تا نهيم سر خود را به پاى دوست * جان را فدا كنيم كه صد جان فداى دوست\r\nدر دوستى ملاحظهء مرگ و زيست نيست * دشمن را به از كسى كه نميرد براى دوست\r\nحاشا كه غير دوست كند جا به چشم من * ديدن نمىتوان دگرى را به جاى دوست\r\nاز دوست هر جفا كه رسد جاى منت است * زيرا كه نيست هيچ وفا چون جفاى دوست \r\n با دوست آشنا شده بيگانه‌ام زخلق * تا آشناى من نشود آشناى دوست \r\n\r\n","description":"","footnote":"","page_name":" 191 ","page_number":191},
  {"content":"\r\n\r\n دست دعا گشاد هلالى به درگهت * يعنى به دست نيست مرا جز دعاى دوست « 1 » \r\nامام خمينى رحمه الله دربارهء قبله از يكى از آگاهان معاصرش در « آداب الصلاة » نقل مىكند :\r\nنكتهء باريكى در واژهء قبله هست كه بايد از آن غافل نبود .\r\nآيا قبله اسم خانه است يا عمل مواجهه كردن و روبرو ايستادن مكلف قبله است ؟ در حقيقت عمل ما قبله است نه اين‌كه نام خانه قبله باشد ، قبله در اصل لغت عرب اسم عمل ماست نه اسم خانه ، ولى چون اين عمل روبه‌روى با آن خانه انجام مىگيرد و بايد بگيرد ، كم‌كم اسم خود خانه شده است ، بنابراين كلمهء قبله كلمه‌اى است كه در اصل لغت اسم خانه نيست ، قبله بر وزن « جلسه و وجهه » طرز ايستادن و روبرو شدن با چيزى است كه با حضور ذهن انجام گيرد .\r\nمواجهه‌اى است كه انسان به حال خبردار مىايستد كه گويى رژه و سان مىدهد ، نهايت بايد اين رژه و سان نسبت به خانهء خدا با همهء اعضا و كل اندام بدن بوده آن هم به حال خبردار و با نظم و احترام و بايد با حضور ذهن كلى باشد .\r\nاين عمل را قبله مىگويند ، پس قبله به معناى اقبال كردن به چيزى است ، اما طورى كه اقبال به آن و رو به او آوردن با گسستن از غير باشد كه رنگ پيوستن به آن و گسستن از غير آن در عمل آشكار باشد .\r\nعرب براى هيئت « جِلسه » - به كسر جيم - معنايى فوق نشستن محض در نظر مىگيرد ، ولى براى « جَلسه » - به فتح جيم - نشستن به هر وضع كه باشد ، اراده مىكند .\r\n« جِلسه » - به كسر جيم - طرز نشستن مخصوص و جلوس خاصى است ، از قبيل نشستن صياد در انتظار صيد ، يا شكارچى در هنگام تيرانداختن كه اندام ، وضع\r\n\r\n\r\n","description":"","footnote":"\r\n( 1 ) - هلالى جغتايى .\r\n","page_name":" 192 ","page_number":192},
  {"content":"\r\n\r\nخاصى به خود مىگيرد .\r\nحضور ذهن و هشيارى هم در قبله براى آن طرز ايستادن علاوه شده ، تا مگر گويى براى ملتفت شدن به خبرى يا پيامى يا سخنى يا رمزى است كه بايد هشيارى و حضور ذهن داشت و آيا چه رازى است كه قبله روزانه پنج نوبت ، آن را به گوش مردم مىرساند و به گوش هزاران هزار جمعيت بشر مىكشد و بايد به آن متوجه بود ؟ !\r\nاين تكليف كه انسان‌ها هر كدام هر جا هستند بايد روبرو با آن جايگاه بشوند و مىشوند براى سرّ بزرگى است ؛ گويى براى اين است كه به گوش هوش خود سخنانى را يا فرمانى را دريابند و سخنان خود را در برابر آن و با آن بگويند ، يا خود را از صميم دل به او بدهند ، آنجا مقبول آن‌هاست يا مقبول آن‌ها در آنجا است ، آن جايگاه محبوب آن‌هاست ، يا محبوب آن‌ها در آن جايگاه است و دل از محبوب مقبول نبايد برداشت .\r\nعمل حج براى جمعيت محدودى است آن هم يك بار در عمر ، ولى اين عمل ، يعنى صف كشيدن در برابر محبوب با هشيارى كامل به وسيلهء جمعيت غير محدودى از همهء نقاط دنيا در بر و بحر هر روز انجام مىگيرد و بايد براى همهء بشر انجام بگيرد و همه ساله و همه ماهه و همه روزه انجام بگيرد .\r\nهر كس از شهر و ديار خود بيرون مىرود بايد تا هر جا رفته ، همين كه موسم اين سال رسيد ، همانجا بايستد و روى خود را رو به آن بقعه برگرداند و احترام كند و عمل سان مقدس را انجام بدهد و سپس دنبال كار خود برود .\r\nراستى براى چه فرمانِ ، ايست مىدهند و قافله را نگاه مىدارند ؟ آن بقعهء اسرارآميز چه سرّى در دل دارد كه بايد حتى در حال احتضار هم رو به آنجا دراز بكشند و بميرند ، يعنى به هواى آنجا بميرند ، مگر حتى مرده‌ها هم در قبر بايد اعتراف كنند كه ما در حيات رو به اينجا بوديم و رو بدين جا اكنون آرميديم ؟\r\nذبح گوسپند و گاو و شتر و هر حيوان اگر چه مرغى باشد ، بايد روبه‌روى آنجا\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nانجام گيرد تا ذبح قانونى شده باشد و گرنه مردار و نجس است و گوشت آن حرام ! !\r\nدر هر مفصلى كه به منزلهء گردنه‌اى است بايد بشر برگردد و مراسم استقبال با آن را انجام دهد تا تجديد عهدى بنمايد ، تا در پايان در حال احتضار هم رو بدان سو دراز بكشد و از حركت مطلقاً بايستد .\r\nسپس بايد روبروى اين خانه بدن بيجان او را بشويند و روبروى آن ، مراسم دعاى ختم حيات را بر او انجام دهند و او را معرفى به اين مقام نمايند و در آرامگاه ابدش با وضع مواجهه او را استراحت بدهند .\r\n\r\nاستقبال در كلام شهيد ثانى\r\nشهيد ثانى آن مرد بزرگ و فقيه عاليقدر مىفرمايد :\r\nاستقبال عبارت از آن است كه ظاهر روى خود را از هر سو به سوى خانهء خدا برگردانى ، آيا پندارى كه روى دل از ساير چيزها به سوى امر خداى تعالى برگرداندن ، از تو خواسته نشده است ؟\r\nهرگز و هرگز ، بلكه جز همين را از تو نخواسته‌اند و اين ظواهر براى برانگيختن باطن‌ها و وسائلى است براى آن‌ها تا براى آنان نردبان ترقى گردند و اعضاى بدن به انضباط گرايند و در يك سو ثابت و آرام گردند ، تا بر دل تعدى نكنند ؛ زيرا اگر اعضاى بدن در حركاتشان و التفاتشان به اين سو و آن سو تعدى و ظلم كنند دل نيز به دنبال آن‌ها روانه شود و از وجههء الهى روگردان گردد ، پس بايد روى دل به همراه روى پيكر باشد و از اين جهت پيغمبر گرامى اسلام صلى الله عليه و آله فرمود : آيا آن كه روى خود را در نماز برمىگرداند ، نمىترسد كه خداوند روى او را هم‌چون روى خر گرداند ؟ !\r\nاين فرمايش رسول خدا صلى الله عليه و آله نهى از آن است كه انسان از خداى تعالى و ملاحظهء عظمتش در حال نماز روگردان باشد ؛ زيرا آن كه به راست و چپ التفات دارد ، از\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nخداوند التفات مىكند و از مطالعهء انوار كبريا و عظمت غافل مىشود و هر كس كه اين چنين باشد ، بيم آن مىرود كه اين غفلت ادامه يابد و صورت ملكوتى دل او هم چون صورت خر گردد كه نسبت به امور عالم بالا تعقلى ندارد و علوم و معارف و قرب خداى تعالى را به چيزى نشمارد .\r\nو بدان ، همانطور كه روگرداندن به سوى خانهء خدا امكان‌پذير نيست مگر به آن كه از غير آن سو روگردان باشد ، روى دل را نيز به سوى خدا كردن امكان ندارد ، مگر به آن‌كه با تضرع و زارى از هر چه جز اوست روگردان شوى .\r\nپيامبر خدا صلى الله عليه و آله فرمود :\r\nهرگاه بنده‌اى به نماز ايستد و خواستهء او و روى دل او به سوى خدا باشد ، از نماز فارغ نمىشود ، مگر مانند روزى كه از مادر زاييده شده « 1 » .\r\nبه قول مرحوم الهى قمشه‌اى آن شيداى مست بادهء وصال :\r\n گر بشكند سيمرغ جانم دام تن را * بخشم بدين زاغ و زغن باغ و چمن را\r\nتا چند چون جغدان در اين ويران نشينم * منزل كنم زندان تنگ ما و من را\r\nچون باز پر بشكسته در دام علايق * برد از دل ما چرخ دون ياد وطن را\r\nيارى كند گر گريه و آه شبانه * ويران كنم بنيان اين چرخ كهن را\r\nمرغان آزاد از هواى آب و دانه * منزل گرفتند اى فغان دام فتن را \r\n\r\n\r\n","description":"","footnote":"\r\n( 1 ) بحار الأنوار : 81 / 261 ، باب 16 ، حديث 59 ؛ مستدرك الوسائل : 4 / 102 ، باب 2 ، حديث 4234 .\r\n","page_name":" 195 ","page_number":195},
  {"content":"\r\n\r\n[ وَفَرِّغْ قَلْبَكَ عَنْ كُلِّ شاغِلٍ يَشْغُلُكَ عَنِ اللّهِ تَعالى ) « 1 » وَعايِنْ بِسِرِّكَ عَظَمَةَ اللّهِ ( عَزَّوَجَلَّ ) وَاذْكُرْ وُقُوفَكَ بَيْنَ يَدَيْهِ قالَ اللّهُ تَعالى :  [ هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ 
  ]  « 2 » 
  ]\r\n\r\nحال قلب\r\nامام صادق عليه السلام مىفرمايد :\r\nدلت را از آنچه كه تو را از حضرت او باز مىدارد ، فارغ و آسوده كن و با چشم باطنت به تماشاى عظمت او برخيز و ايستادنت را در قيامت در برابر حضرتش به ياد آر : خداوند مىفرمايد : در آن روز هر شخصى جزاى اعمال نيك و بدى كه از پيش انجام داده خواهد ديد و همه به سوى مولاى واقعى خود باز مىگردند .\r\nقلب و حالات آن از مسائل مهم الهى و انسانى است ، دربارهء قلب آمده كه عرش رحمان ، مركز انوار ، آيينهء صفات ، كانون مهر ، مركز عشق و خانهء حق است و از طرف ديگر آمده ، خانهء شيطان ، جايگاه ظلمت ، كانون قساوت ، بيت مرض و مركز فساد است و اين دو گونه بودن قلب بسته به وضع صاحب قلب دارد ؛ اگر صاحب قلب تسليم هدايت و متواضع در برابر حق و اهل انصاف و وجدان باشد ، داراى\r\n\r\n\r\n","description":"","footnote":"\r\n( 1 ) - اين قسمت در ترجمه مصباح عبدالرزاق لاهيجى نمىباشد .\r\n( 2 ) - يونس ( 10 ) : 30 .\r\n","page_name":" 196 ","page_number":196},
  {"content":"\r\n\r\nقلبى پاك و خاشع و سالم خواهد بود ، ورنه دچار بيمارى دل و كفر و نفاق خواهد گشت .\r\nنمازگزار قبل از اتصال به نماز بايد به مسئلهء قلب و حالات آن با توجه خاصى بنگرد و سعى و كوشش او بر اين باشد كه اين خانه را از ظلمت و تاريكى و از ضعف ايمان و عشق و از صفات ناپاك شيطانى برهاند و به گونه‌اى اين عضو مهم را وارد نماز كند كه بتواند تجلىگاه انوار و آيينهء انعكاس صفات حضرت دوست گردد .\r\nنمازگزار بايد بر اساس معرفت و توجه به قرآن مجيد و آثار اسلامى تمام محبت‌هايى كه كانونش قلب است و تمام نفرت‌هايى كه مركزش دل است ، در سيطرهء امر و نهى حضرت الهى درآورد و در يك كلمه دل را از مشغوليت نسبت به غير حق آزاد كند و آن را از جانب افراط و تفريط در هر حالتى حفظ نمايد .\r\nقلب ، اگر در نماز حاضر نباشد ، فكر و ذهن و روح و نفس و اراده و نيت هم در نماز حاضر نيستند و با چنين وضعى بايد گفت كه نمازگزار بازيگرى است كه در كمال بىحيايى در برابر حضرت حق قرار گرفته است .\r\nتقواى قلب در نماز از امورى است كه بايد هم‌چون ركنى از اركان كه بدون آن نماز باطل است ، به آن نگريست و تقواى قلب آن است كه قلب نمازگزار ، بايد از تمام رذايل و در رأس آن‌ها ريا و تظاهر خالى و به حسنات كه در رأس آن‌ها اخلاص است ، آراسته باشد .\r\nبا چنين قلب پاك و مطهرى ، نماز ارزش واقعى خود را به دست آورده و صاحبش را به مقام قرب و خالى شدن از هوى و هوس و رها شدن از اسارت نفس و شيطان مىرساند ؛ در چنين نقطه‌اى است كه حق به عبد مباهات كرده و عبد در تمام شؤون حيات به حضرت او متوجه است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n سلطان ملك فقرم و عشق است لشگرم * ترك دو كون تاجم و كونين لشگرم\r\nهم غرق بحر نيستيم ساخت عشق وهم * در حفظ فلك هستى و كونين لنگرم\r\nحق را ولى مطلق و دين را صراط حق * گر غير حق بدانمش الحق كه كافرم\r\nفردا كه پرده دور شود از جمال قرب * يا رب مدار دور زآل پيمبرم\r\nهر چه آن سزاى آل على نيست در جهان * گر گنج عالم است مبادا ميسرم\r\nجز با هواى دوست اگر سر برم نشاط * از خاك سر برآورم اى خاك بر سرم « 1 » \r\n\r\nقدم خوف و رجا\r\nاگر در اعمال الهيه و اخلاق فاضلهء انسانيه دو قدم خوف و رجا نباشد ، حركت به سوى كمال براى انسان يا سخت يا غير ممكن خواهد بود .\r\nعامل يك عمل الهى - به خصوص اعمال واجبه - از طرفى بايد بداند كه مولاى مهربان او اجر هيچ عملى را ضايع نمىگذارد و از طرفى بايد بداند كه اولًا عملش در برابر عظمت بىنهايت مولا قابل ذكر نيست و ثانياً اگر عمل علت غرور و عجب گردد  [ هَباءً مَنْثُوراً 
  ]  « 2 » شده و عمل و صاحبش مستحق جريمه مىشوند . بر اين\r\n\r\n\r\n","description":"","footnote":"\r\n( 1 ) - نشاط اصفهانى .\r\n( 2 ) - فرقان ( 25 ) : 23 .\r\n","page_name":" 198 ","page_number":198},
  {"content":"\r\n\r\nحساب از طرفى بايد اميد حتمى به نتيجه و محصول عمل داشت و از طرفى بايد از سوء عاقبت و نقص عمل ، سخت در وحشت و ترس بود .\r\nبراى يافتن قدم خوف و رجا مراجعه به كتاب الهى و ادعيهء وارده و آثار اسلامى به خصوص روايات اين باب در كتاب شريف « الكافى » و « بحار الأنوار » و « الشافى » و « الوافى » لازم است .\r\n\r\nراه به دست آوردن خوف\r\nتوجه به نقص خويش و نقص عمل خويش و توجه به آيات و روايات مربوطهء به خوف يا آيات و روايات بازگوكنندهء عذاب و جريمهء مجرمان ، بهترين راه به دست آوردن خوف مطلوب است . خوف از مقام حق و از عذاب فرداى قيامت ، آدمى را از اعمال ناپسند و رذايل اخلاقى حفظ مىكند ، در روايت آمده :\r\nانَّ حُبَّ الشَّرَفِ وَالذِّكْرِ لايَكُونانِ فى قَلْبِ الْخائِفِ الْهارِبِ « 1 » .\r\nآن كس كه از مقام حق و عذاب الهى در ترس و بيم است ، عاشق برترى و نام‌آورى نيست .\r\nامام صادق عليه السلام به اسحاق بن عمار فرمودند :\r\nاى اسحاق ! آن چنان از خدا بترس كه گويا در برابر ديدهء توست و اگر از تو پنهان است ، ولى تو از او غايب نيستى ، چنانچه بپندارى كه تو را نمىبيند ، بدون شك كافر شدى و اگر بدانى كه تو را مىبيند و با علم به اين حقيقت معصيت كنى پس او\r\n\r\n\r\n","description":"","footnote":"\r\n( 1 ) - الكافى : 2 / 69 ، باب الخوف والرجاء ، حديث 7 ؛ وسائل الشيعة : 15 / 220 ، باب 14 ، حديث 20326 ؛ بحار الأنوار : 67 / 359 ، باب 59 ، حديث 5 .\r\n","page_name":" 199 ","page_number":199},
  {"content":"\r\n\r\nرا از هر بيننده‌اى پست‌تر فرض كرده‌اى « 1 » !\r\nامام سجاد عليه السلام عرضه مىدارد :\r\nمنزهى تو ، عجب است از آن كه تو را مىشناسد ، چگونه از تو باك ندارد « 2 » !\r\nدر روايت آمده :\r\nقطرهء اشكى كه از خوف خدا ريخته شود ، درياهايى از آتش را خاموش مىكند « 3 » .\r\nو نيز در آثار اسلامى آمده :\r\nهيچ مؤمنى نيست كه از ترس خدا قطرهء اشكى بر چهره‌اش بريزد ، مگر اين‌كه خداوند آتش جهنم را بر او حرام كند « 4 » .\r\nدر روايت آمده :\r\nهرگاه قلب مؤمن از خوف خدا بلرزد ، گناهانش هم‌چون برگ درخت كه از شاخه برگيرند ، بريزد « 5 » .\r\nاز امام باقر عليه السلام روايت شده :\r\nاميرالمؤمنين على عليه السلام آن گاه كه در عراق بود ، روزى پس از نماز صبح ، به وعظ و نصيحت پرداخت و از خوف خدا گريست و ديگران هم از گريهء حضرت به گريه نشستند ، آن گاه فرمود :\r\n\r\n\r\n","description":"","footnote":"\r\n( 1 ) - الكافى : 2 / 67 ، باب الخوف والرجاء ، حديث 2 ؛ مشكاة الأنوار : 117 ، الفصل الرابع ، فى الخوف والرجاء ؛ بحار الأنوار : 67 / 355 ، باب 59 ، حديث 2 .\r\n( 2 ) - / المصباح ، كفعمى : 82 .\r\n( 3 ) - من لا يحضره الفقيه : 1 / 317 ، باب وصف الصلاة ، حديث 941 ؛ وسائل الشيعة : 7 / 247 ، باب 5 ، حديث 9242 .\r\n( 4 ) - / مستدرك الوسائل : 11 / 246 ، باب 15 ، حديث 12889 .\r\n( 5 ) - بحار الأنوار : 67 / 394 ، باب 59 .\r\n","page_name":" 200 ","page_number":200},
  {"content":"\r\n\r\nبه خدا قسم كه از زمان دوستم رسول خدا صلى الله عليه و آله اقوامى را به ياد دارم كه صبح مىنمودند و شب مىكردند ، در حالى كه چهره‌ها گرفته و احوالشان پريشان و شكم‌ها از گرسنگى به پشت چسبيده و پيشانى آنان از اثر سجده چون زانوى شتر بود ! ! شب را در حال سجده و قيام براى پروردگارشان به روز مىآوردند ، گاهى مىايستادند و گاهى پيشانى به خاك مىنهادند و با خداى خود سرگرم گفتگو و مناجات بودند و آزادى خويش را از آتش جهنم از حضرت او مىخواستند ، به خدا سوگند با همهء اين احوال آنان را مىديدم كه بيمناك و هراسانند ! !\r\nو در بعضى از روايات به دنبالهء اين گفتار آمده كه :\r\nآنان چنان بودند كه گويا صداى افروخته شدن آتش در گوش آن‌ها است ، هرگاه نزد آنان نام خدا برده مىشد ، چون درخت خم مىشدند و چنان بودند كه گويا شب را در غفلت به روز آورده‌اند .\r\nراوى مىگويد : پس از اين سخنان ، ديگر آن حضرت را خندان نديدند ، تا به جوار رحمت حضرت حق منتقل شد « 1 » .\r\nدر حديث موسى آمده :\r\nاما كسانى كه از خدا مىترسند ، در مقام اعلى و برترى هستند كه ديگران را مشاركتى در آن نيست « 2 » .\r\n\r\nحكاياتى در خوف\r\nدر روايت آمده :\r\nجوانى از انصار خوف و خشيت خدا بر او غالب شد ، به گونه‌اى كه اين ترس\r\n\r\n\r\n","description":"","footnote":"\r\n( 1 ) - معراج السعادة : 138 - 139 .\r\n( 2 ) - الكافى : 2 / 482 ، باب البكاء ، حديث 6 .\r\n","page_name":" 201 ","page_number":201},
  {"content":"\r\n\r\nوى را در خانه محبوس كرد . رسول خدا صلى الله عليه و آله نزد او آمد و بر او وارد شد در حالى كه او مىگريست . پيامبر او را در آغوش گرفت و او در آغوش پيامبر جان به جان آفرين تسليم كرد .\r\nاز حالات يكى از خائفان نقل شده :\r\nچهل سال سر به جانب آسمان برنداشت ، تا روزى روى به آن جانب كرد ، چنان منقلب شد كه از پاى افتاد و جراحتى بر شكمش رسيد ، شب‌ها دست به بدن خود مىكشيد از ترس اين‌كه مبادا مسخ شده باشد و اگر مردم به بلايى دچار مىشدند و بادى يا رعد و برقى به آنان مىرسيد ؛ مىگفت : اين به خاطر من است ، اگر مىمُردم ، اين مردم از اين همه مصيبت خلاص مىشدند .\r\nدر احوالات اويس آمده :\r\nدر مجلس وعظ حاضر مىشد و از سخنان گوينده مىگريست ، چون نام آتش مىشنيد فريادى مىزد و برمىخاست و شروع به دويدن مىكرد و مردم از پى او روان مىشدند و فرياد مىزدند : ديوانه ، ديوانه .\r\nروايت مهمى از رسول خدا صلى الله عليه و آله به اين مضمون رسيده :\r\nآن گاه كه خداوند عزيز ، خلق اولين و آخرين را در وعده‌گاه روز معلوم جمع كند ، ناگهان صدايى برخيزد كه دورترين مردم ، هم‌چون نزديك‌ترين آنان بشنود و آن صدا اين است :\r\nاى مردم ! من زمانى كه شما را آفريدم ساكت بودم ، پس امروز شما ساكت شويد و به من گوش فرا دهيد ؛ اين است و جز اين نيست كه ، اينك اعمال شماست كه به شما باز مىگردد ؛ ايها الناس ! من نسبى قرار دادم و شما هم براى خود نسبى قرار داديد ، پس نسب مرا پست داشتيد و نسبت خود را بالا برديد ؛ من گفتم :\r\nگرامىترين شما نزد خدا پرهيزكارترين شما است و شما از پذيرفتن اين حقيقت\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nسرباز زديد و گفتيد : فلان ، پسر فلان و فلانى از فلانى ثروتمندتر است !\r\nپس امروز من هم نسب شما را پست گردانم و نسب خود را بالا برم ، كجايند پروا پيشگان ؟ پس براى آن‌ها پرچمى برافراشته شود و آنان به دنبال آن به سوى منازل خود به راه افتند و بدون حساب داخل بهشت شوند « 1 » .\r\nآرى ، پروا پيشگان كه متقيان هستند ، خوف و رجا و دورى از حرام و اجراى واجبات از لوازم تقواى آنان است و حق است كه بىحساب وارد بهشت شوند ، بهشت جزاى عشق آنان به حضرت حق و خوف ايشان از مقام خداست و براى عاشق جايى جز بهشت و حالى جز حال رضايت حضرت يار نيست .\r\nبه قول عاشق وارسته ، الهى قمشه‌اى :\r\n من نه آن ديوانهء عشقم كه زنجيرم كنند * يا به جز در دام زلف يار تسخيرم كنند\r\nمن نه آن مرغم كه صيادان عالم بافسون * دانه افشانند و در دامى به تزويرم كنند\r\nمن نه آن رندم كه اين رندان پر شيد و ريا * خوش خوشم سر در كمند آرند و نخجيرم كنند\r\nمن نه آن بالانشين عرشيم تا آسمان * يا نظام اختران با گردشى زيرم كنند\r\nدر جهان با هر چه پيش آيد خوشم كز لطف يار * روزى آخر دولت ديدار تقديرم كنند \r\n\r\n\r\n","description":"","footnote":"\r\n( 1 ) - مجمع البيان : 9 / 175 ، ذيل آيهء 13 سورهء حجرات .\r\n","page_name":" 203 ","page_number":203},
  {"content":"\r\n\r\n طاير عشقم من آن عنقاى قدس لا مكان * برترم از هر چه در انديشه تصويرم كنند \r\nحضرت سجاد عليه السلام به درگاه حضرت حق عرضه مىدارد :\r\nبارالها ! اگر در پيشگاه تو آن اندازه بگريم كه صدايم قطع شود و آن‌قدر در مقابلت به پاى ايستم تا اين‌كه از پاى در آيم و آن اندازه برايت ركوع نمايم كه استخوان پشتم در آيد و به مقدارى برايت سجده كنم كه چشمانم از حدقه درآيد و تمام عمرم را جز خاك چيزى نخورم و جز آب خاكستر چيزى نياشامم و در طول اين مدت آن قدر به ياد تو باشم و نام تو را ببرم كه زبانم از گفتن باز ايستد و با همهء اين‌ها به خاطر حيا و شرمسارى از تو ، نگاه به جانب آسمان نكنم ، مستوجب محو و بخشايش گناهى از گناهانم نمىشوم ! !\r\nروايت شده كه :\r\nدر غزوهء بنى المصطلق بود كه شبانگاهى آيهء اول سورهء حج بر پيامبر صلى الله عليه و آله نازل شد ، در حالى كه مسلمانان در حال حركت بودند :\r\n   [ يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ * يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ 
  ]    « 1 » .\r\nاى مردم ! از پروردگارتان پروا كنيد ، بىترديد زلزلهء قيامت ، واقعه‌اى بزرگ است . * روزى كه آن را ببينيد [ مشاهده خواهيد كرد كه 
  ] هر مادر شير دهنده‌اى از كودكى كه شيرش مىدهد ، بىخبر مىشود ، و هر مادهء باردارى بار خود را سقط مىكند ، و مردم را مست مىبينى در حالى كه مست نيستند ، بلكه عذاب خدا بسيار سخت است .\r\n\r\n\r\n","description":"","footnote":"\r\n( 1 ) - حج ( 22 ) : 1 - 2 .\r\n","page_name":" 204 ","page_number":204},
  {"content":"\r\n\r\nپيامبر ندا داد و مردم را امر به ايستادن كرد ، تا اين‌كه گرد شمع وجود مقدسش جمع شدند ، آيه را بر آنان قرائت كرد ؛ راوى مىگويد : من هيچ وقت به اندازهء آن شب گريه كننده نديدم ، چون صبح شد زين از چهارپايان نمىگرفتند و خيمه برپا نمىنمودند ، مسلمانان را مىديدى كه يا گريه مىكنند يا محزون و غمگين به فكر فرو رفته‌اند « 1 » !\r\nمرحوم حاج ميرزا جواد آقاى ملكى ، آن عارف وارسته پس از نقل احاديثى ، در باب خوف مىگويد :\r\nاين خوف و ترس انبيا و اوليا و مؤمنان است ، پس بنگر كه حال تو چگونه است و از چه ديوانى نامت خارج مىشود ؟ آيا نامت در دفتر مقربان و مؤمنان ثبت شده ؟\r\nچرا كه حالت خوف و رجا ، بهشت و دوزخ را براى تو بزرگ مىدارد ، يا در ديوان اشقيا ! راستى برحذر باش از اين‌كه هم‌چون ملحدين باشى كه وجود و عدم جهنم براى آن نابكاران و ناكسان يكسان است !\r\nو مبادا به ظواهر عقايد حقه ، از ايمان به خدا و روز آخرت ، بدون اين‌كه خوف و رجا برايت حاصل شود مغرور گردى ؛ زيرا آن موجودى كه اثرى بر آن مترتب نباشد هم‌چون معدوم است .\r\nپس نفس خود را اگر ادعاى خوف نمود در بوتهء آزمايش درآور ، چرا كه براى خوف آثارى است ، اما اثرش در بدن ، رنگ چهره و گريهء بسيار و در جوارح به خوددارى از معاصى و مقيد بودن به طاعات و تلافى گذشته و آمادگى براى عبادت حقيقى در آينده است .\r\nو اثر خوف در قلب به خشوع و استكانت و دورى از كبر و غرور و كينه و حسد است .\r\n\r\n\r\n","description":"","footnote":"\r\n( 1 ) - مجمع البيان : 7 / 95 ، ذيل آيهء 1 سورهء حجّ ؛ تفسير الصافى : 3 / 361 .\r\n","page_name":" 205 ","page_number":205},
  {"content":"\r\n\r\nخلاصه مسئلهء خوف ، آن چنان بايد در دل تجلى داشته باشد كه محلى براى ساير هموم باقى نماند و يا لااقل آن‌قدر خوف باشد كه در رديف ساير هموم بر دل حكومت كند ؛ زيرا خوف ، آن گاه كه بر دل غلبه نمود و قلب را فرا گرفت جايى براى غير او باقى نمىگذارد و كم‌ترين اثر درجهء خوف خوددارى از گناهان است و اين مرتبه را ورع گويند و مرتبهء متوسط آن ترك مشتبهات است و اين مرتبه را مرتبهء متقيان خوانند و بالاتر از اين ، ترك امورى است كه انجام آن مانعى ندارد ؛ چون عبادت انسان ضميمهء اين مرتبه شود ، انسان آنچه را در آن مسكن نگزيند بنا نكند و به آنچه نياز ندارد جمع ننمايد و به دنيا جز به ضرورت آن التفاتى نكند و يك نفس از عمر خود را صرف غير محبوب ننمايد ، چنين انسانى سزاوار لقب با عظمت صديق است .\r\nآرى ، وقتى انسان از طريق قرآن و آثار الهى به عقاب اهل گناه و جريمهء اهل جرم واقف شد ، داراى قدم خوف مىگردد و از پى اين خوف به ترك گناه و عمل به خواستهء حق برمىخيزد ، تا از عذاب در امان باشد .\r\nاما قدم اميد كه بايد هماهنگ قدم خوف در وجود انسان تجلى كند ، از طريق معرفت نسبت به كتاب حق و آثار اهل بيت قابل تحصيل است .\r\nالبته اميد خالى و رجا منهاى عمل ، اميدى احمقانه و رجايى باطل است ، اميدى كه قرآن از انسان مىخواهد در جنب عمل و كوشش و رياضت مىخواهد .\r\nغزالى در بخشى از « احياء » خود مىگويد :\r\nنزد ارباب دل و صاحبان بصيرت روشن است كه دنيا مزرعهء آخرت است و قلب به منزلهء زمين و ايمان به مانند بذر و طاعات به منزلهء آماده ساختن زمين و كندن جوىها و رساندن آب به مزرعه است .\r\nقلبى كه به غير حق آلوده شده و در ماديت صرف و امور دنيايى محض غرق\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nگشته چون زمين سنگلاخى است كه بذر در آن نمىرويد و روز قيامت كه روز درو كردن است ، آن كس كه به پاشيدن بذر ايمان در زمين مستعد قلب و طاعات الهيه اقدام نكرده چيزى درو نمىكند ؛ زيرا چيزى ندارد .\r\nبا خباثت قلب و سوء خلق ، ايمان براى صاحبش سودى ندارد ، هم چنان كه بذر در زمين سنگلاخ به نتيجه و محصول نمىنشيند .\r\n [ مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها 
  ]  « 1 » .\r\nكسى كه زراعت آخرت را بخواهد ، بر زراعتش مىافزاييم و كسى كه زراعت دنيا را بخواهد ، اندكى از آن را به او مىدهيم .\r\n [ إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ 
  ]  « 2 » .\r\nيقيناً كسانى كه ايمان آورده ، و آنان كه هجرت كرده و در راه خدا به جهاد برخاستند ، به رحمت خدا اميد دارند .\r\nچون در اين آيهء شريفه رجا و اميدوارى به چنين افرادى منحصر شده و آيات سورهء شمس دلالت بر اين حقيقت دارد كه بدون داشتن نفسى تزكيه شده بهره‌اى براى كسى نخواهد بود و رسول اسلام صلى الله عليه و آله فرموده‌اند : احمق كسى است كه از هواى نفسش پيروى كند و از خداوند آرزوى بهشت داشته باشد « 3 » .\r\nامام صادق عليه السلام مىفرمايد :\r\n\r\n\r\n","description":"","footnote":"\r\n( 1 ) - شورى ( 42 ) : 20 .\r\n( 2 ) - بقره ( 2 ) : 218 .\r\n( 3 ) - بحار الأنوار : 67 / 69 ، باب 45 ، حديث 16 .\r\n","page_name":" 207 ","page_number":207},
  {"content":"\r\n\r\nاز شيعيان ما نيست ، كسى كه به زبان شيعه باشد و در عمل مخالفت ما كند ، بلكه شيعهء ما كسى است كه با زبان و قلب و عمل با ما موافق باشد « 1 » .\r\nبنابر اين آيات و روايات بايد توجه داشت كه : به هنگام عمل پاك و اخلاق حسنه بايد اميد به عنايت و رحمت دوست داشت و بايد به وقت توبه و ترك گناه آرزوى بخشش معاصى گذشته كرد و رنه اميد بدون عمل و رجا بدون اخلاق و آرزوى غفران بدون توبه باطل و مردود است .\r\nدر هر صورت اگر داراى عمل هستيد ، به فضل و عنايت حضرت او توجه كنيد و به آن جناب اميد ببنديد و اگر داراى گناه هستيد در صورت توبه از آن حضرت توقع غفران داشته باشيد و به رحمت و كرم او اميدوار باشيد و براى معرفت بيشتر نسبت به خوف و رجا به آيات و روايات و داستان اميدواران و خائفان مراجعه كنيد . با خواست الهى در باب توبه و حسن ظن « مصباح الشريعة » مفصل اين مسائل خواهد آمد .\r\n\r\n\r\n","description":"","footnote":"\r\n( 1 ) - بحار الأنوار : 65 / 164 ، باب 19 ، حديث 13 .\r\n","page_name":" 208 ","page_number":208},
  {"content":"\r\n\r\n[ فإذا كبرت فاستصغر ما بين السماوات العلى و الثرى دون كبريائه فان الله تعالى إذا اطلع على قلب العبد و هو يكبر و فى قلبه عارض عن حقيقة تكبيره فقال : يا كاذب اتخدعنى و عزتى و جلالى لا حرمنك حلاوة ذكرى و لا حجبنك عن قربى و المسارة بمناجاتى 
  ]\r\n\r\nحقيقت تكبيرة الاحرام و شرح آن\r\nوجود مقدس حضرت صادق عليه السلام در اين جملات ، حالت نمازگزار را به وقت گفتن تكبيرة الاحرام بر دو صورت تصوير كرده :\r\n1 - حال توجه به اين‌كه در تمام عالم وجود ، بزرگى جز حضرت حق وجود ندارد و عبد بر اين مبنا دل به غير خدا ندارد و تمام كشش‌ها و جذبه‌ها در برابر جذبهء عشق او نسبت به عبد صفر و بىقدرت و ناتوان است و عبد در اين حوزهء جاذبه از آلودگىها دور و به حسنات الهيه با تمام وجود آراسته است .\r\n2 - حال غفلت و بىخبرى و نسيان نسبت به حقيقت موضوع ؛ در اين حال ، عبد و مكلف هنوز غرق در اوهام و خيالات و گرفتار تصويرهايى از امور مادى و شهوانى است و به درك عظمت و جلال و جبروت حضرت دوست نايل نشده و در كمال درماندگى و بيچارگى و كوچكى است و راهى به سوى قرب براى خود باز نكرده و گفتن او با نگفتنش يكى است ! !\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nامام صادق عليه السلام در اين جملات زيبا و نورانى به هدايت بندگان برخاسته و آنان را در راهى قرار مىدهد كه از عمل خود بهره ببرند و به حقايق وقايع دست يابند لذا نمازگزاران را به سوى تكبيرةالاحرام واقعى و دور ماندن از تكبير قلابى و بىفايده دعوت كرده ، مىفرمايد :\r\nبه وقت تكبيرةالاحرام ما بين آسمان‌ها و زمين آنچه موجود وجود دارد و خود آسمان‌ها و زمين را ، بسيار كوچك بدان و جز به عظمت و بزرگى حضرت دوست كه جز عظمت او عظمتى اصلًا وجود ندارد توجه نداشته باش .\r\nبه حقيقت بدان كه خداوند بزرگ كه احاطه به تمام موجودات و وضع ظاهر و باطن آنان دارد ، چون به وقت تكبير به ذات قلبت بنگرد و ببيند روى دلت از مفهوم و حقيقت تكبير به جاى ديگر است و گرفتار عارضهء غفلت و نسيان و سهو از واقعيت هستى فرياد مىزند :\r\nاى دروغگو ! با من مكر و حيله مىكنى ؟ به عزت و جلالم تو را از سه واقعيت عالى ، به خاطر زنده نبودن تكبيرت محروم مىكنم :\r\n1 - شيرينى يادم را بر تو حرام مىكنم ؛\r\n2 - از رسيدنت به مقام قرب جلوگيرى مىنمايم .\r\n3 - از اين‌كه به مناجات با من مسرور شوى تو را منع مىكنم !\r\nاى عباد خدا ! اى بندگان حضرت حق ! اى دوستداران واقعيت ! اى نمازگزاران ! اى مسافران كوى محبوب ! اى سالكان راه ! شما را به خدا قسم عذابى براى عاشق از اين سه عذاب بالاتر مىشود ؟ ! !\r\nالهى قمشه‌اى آن پروانهء شمع جمال به پيشگاه مقدسش عرضه داشته :\r\n اى دلبر با شكوه پرناز * از ديدهء خود مرا مينداز \r\n ما بر كرم توايم مغرور * وز لطف تو غرق نعمت و ناز \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n با نام تو مىكنم همه شب * بر كاخ فلك زشوق پرواز\r\nبر خاك در تو سر نهاديم * گشتيم به عالمى سرافراز\r\nيك در به جفا رقيب اگر بست * صد در به رخ از حبيب شد باز\r\nجز حق همه باطلند و فانى * بر خوان زكتاب عشق اين راز\r\nدر بازى طاق و جفت گيتى * خواهى ببرى تو عشق مىباز\r\nگر بست الهيا در وصل * از درگه يار كى شوم باز \r\nدر احاديث قدسيه آمده كه خداوند به موسى بن عمران فرمود :\r\nبه فلان كس بگو : تو را دچار چنان بلايى كرده‌ام كه ما فوق آن نيست . عرضه داشت : خداوندا ! من او را بر بلايى نديدم ، خطاب رسيد : لذت مناجاتم را از او گرفته‌ام ! « 1 » !\r\nآه و دريغ اگر حضرت مولا ما را از پيشگاه قدسش براند ، واى اگر جناب او ما را از نظر بيندازد ، وا اسفا اگر حضرت يار به هنگام تكبير ، قلب ما را در شغل ديگر ببيند !\r\nخلاصهء سخن حضرت صادق عليه السلام و توضيحى كه اهل حال به اين سخن داده‌اند ، اين است كه به وقت تكبير بايد همهء عالم و خود را فراموش كرده و موجوديت و هويت و شؤون خويش را در عظمت و جبروت حضرت او فنا نموده و حتى براى يك لحظه هم در پيشگاه او خود و همهء عالم و عالميان را ننگرى كه اين نگريستن عين گناه و محض توهين به حضرت يار است .\r\nو اين حال نه تنها در نماز بايد رعايت شود كه رعايت و تمرين آن در نماز به خاطر اين است كه در همه حال و در همه وقت و در هر شأنى رعايت گردد كه اين مقام ، بالاترين مقام و نقطهء عروج واصلان متقيان است .\r\n\r\n\r\n","description":"","footnote":"\r\n( 1 ) - فيض الغدير : 2 / 178 .\r\n","page_name":" 211 ","page_number":211},
  {"content":"\r\n\r\nدر اين مقام سخنى جز سخن خدا نيست و كارى جز محض خدا صورت نمىگيرد و هر لحظه عمر انسان پرارزش‌تر از تمام اين جهان است و مقام حقيقى وحدت همين مقام است .\r\n\r\nمقام وحدت در كلام طبسى\r\nعارف نامدار مرحوم محمد طبسى كه در قرن هشتم مىزيسته و از شيعيان خالص مولى الموحدين حضرت اميرالمؤمنين عليه السلام بوده در اين زمينه مىگويد « 1 » :\r\nقالَ اللّهُ تَعالى :\r\n [ كُلُّ شَيْءٍ هالِكٌ إِلَّا وَجْهَهُ 
  ]  « 2 » .\r\nهر چيزى مگر ذات او هلاك شدنى است .\r\nدر وحدت ، سالك و سلوك و سير و مقصد و طلب و طالب و مطلوب نباشد ؛ كل شىء هالك .\r\nو اثبات اين سخن و بيان هم نباشد و نفى اين سخن و بيان هم نباشد ، نفى و اثبات متقابلانند و دويى مبدأ كثرت است .\r\nآنجا نفى و اثبات نباشد و نفى نفى و اثبات اثبات هم نباشد و آن را فنا خوانند كه معاد خلق با فنا باشد ، هم چنان كه مبدأ از عدم بود :\r\n [ كَما بَدَأَكُمْ تَعُودُونَ 
  ]  « 3 » .\r\nهمان گونه كه شما را آفريد ، [ پس از مرگ به او 
  ] بازمىگرديد .\r\n\r\n\r\n","description":"","footnote":"\r\n( 1 ) - آثار طبسى : 110 ، فصل 28 .\r\n( 2 ) - قصص ( 28 ) : 88 .\r\n( 3 ) - اعراف ( 7 ) : 29 .\r\n","page_name":" 212 ","page_number":212},
  {"content":"\r\n\r\nو معنى فنا را حدى با كثرت است .\r\n  [ كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ 
  ]   « 1 » .\r\nهمهء آنان كه روى اين زمين هستند ، فانى مىشوند . * و تنها ذات باشكوه و ارجمند پروردگارت باقى مىماند .\r\nفنا به اين معنى هم نباشد ، هر چه در نطق آيد و هر چه در وهم آيد و هر چه عقل به آن رسد جمله منتفى باشد .\r\n [ إِلَيْهِ يُرْجَعُ الْأَمْرُ كُلُّهُ 
  ]  « 2 » .\r\nهمهء كارها به او باز گردانده مىشود .\r\nبدان كه فنا ، فناى بنده باشد در حضور الهى كه چون بنده از خود فانى شود ، به حق باقى شود .\r\nو فنا آن است كه نفس خود را در بوتهء فنا بگذارى و از هر چه مادون اوست فانى شوى و سرت به حضرت حق باشد ، چنانچه به هر طرف كه نگرى او را بينى .\r\nبه قول فيض كاشانى :\r\n در چهرهء مه رويان انوار تو مىبينم * در لعل گهر باران گفتار تو مىبينم\r\nدر مسجد و ميخانه جوياى تو مىباشم * در كعبه و بتخانه انوار تو مىبينم\r\nبتخانه روم گر من تا جلوهء بت بينم * چون نيك نظر كردم ديدار تو مىبينم\r\nهر كو زتو پيدا شد هم در تو شود پنهان * پيدا و نهان گشتن هم كار تو مىبينم\r\nاز كوى تو مىآيم هم سوى تو مىآيم * در سير و سلوك خود انوار تو مىبينم \r\nو چون بنده از صفات خود فانى گشت و به كليت حق را گشت ، محال باشد كه\r\n\r\n\r\n","description":"","footnote":"\r\n( 1 ) - الرحمن ( 55 ) : 26 - 27 .\r\n( 2 ) - هود ( 11 ) : 123 .\r\n","page_name":" 213 ","page_number":213},
  {"content":"\r\n\r\nحق او را معيوب گرداند به مخالفات و عصمت آن باشد كه بنده را از بنده بستاند تا در او قدرت خلاف كردن نماند .\r\nو چون بنده فانى گشت از آنچه او راست باقى گردد به آنچه حق راست ، چون اين بقا از پس فنا پديد آيد درست گردد كه آن فنا حق بوده و بنده در آن فنا محمود بوده و آن فنا از غلبات حق بوده است و چون صفت فنا پديد آيد از صفات خويش و فنا پديد نيايد به صفات حق ، آن هواجس نفس باشد يا وساوس شيطان .\r\nو برترين مقام آن باشد كه بنده را نه بلا و نه نعمت از حق مشغول نگرداند و به هيچ وقت خدا را فراموش نكند و چون ياد او كند در وقت ياد كردن او ، همهء هستى را مقدار نماند ، خلاف كردن را راه كجا ماند .\r\n كسى كو غايب از تو يك زمان است * در آن دم كافه است اما نهان است\r\nاگر خود غايبى پيوسته باشد * در اسلام بر وى بسته باشد\r\nحضورى بخش اى پروردگارم * كه من غايب شدن طاقت ندارم « 1 » \r\nو بايد كه در عبادات مراد خويش نطلبى تا از حظ خويش فانى باشى ، لكن بزرگداشت امر حق نگرى تا به حق باقى باشى .\r\nو در معاملات به آمد خويش نجويى ، تا از حظ خويش فانى باشى ، لكن به آمد خلق نگرى تا به حظ غير باقى باشى و بايد كه در سر بنده چندان بزرگداشت حق پديد آيد كه او را فراغت شغل غير حق نماند .\r\nو چون بنده فانى گردد از حظوظ خويش و فانى گردد از ديدن ذهاب حظوظ و فانى گردد از ديدن و ناديدن ذهاب حظوظ ، باقى گردد به ديدن آنچه از حق است و آنچه حق راست ، داند كه من او را ام و همه كون او راست و مالك در ملك خويش هر چه خواهد كند ، چون اين بديد همه خصومت و منازعت از ميانه برخيزد .\r\nو بداند هر چه از حق آيد همه حق است و جز موافقت ، روى ندارد و خلاف از\r\n\r\n\r\n","description":"","footnote":"\r\n( 1 ) - خسرو نامه ، عطار نيشابورى .\r\n","page_name":" 214 ","page_number":214},
  {"content":"\r\n\r\nميانه برخيزد ، همه تسليم ماند بىخصومت و همه موافقت ماند بىخلاف . بقاى او به حق به اين معنى باشد كه حق را باشد ، چنان كه حق خواهد و چون بنده را نه مراد ماند نه اختيار ، هر چه در او پديد آيد مراد و اختيار حق باشد .\r\nبايد كه از نظارهء خويش و نظارهء افعال خويش فانى گردى و صفت تو كه موجودست هم چنان گردد كه آن وقت كه معدوم بود ، از صفات بشريت كلى فانى بايد شد تا به حق باقى گردى .\r\nو فانى گشتن از صفات بشريت اين باشد كه معانى مذموم از تو برود .\r\nو باقى گشتن به صفات الهى اين باشد كه صفات محمود در تو قائم شود و به توفيق و عنايت الهى اين معنى ميسر شود .\r\nو بدان كه : تا سر بنده به حق مشغول است غير حق به آن سر راه نيابد و چون سر خويش به غير حق مشغول كرد ، سر او آلوده گشت و آلوده حق را نشايد .\r\n\r\nظاهر و باطن تكبيرةالاحرام\r\nگفته شده به وقت گفتن تكبيرةالاحرام دست‌ها را به صورتى كه روى دست به طرف قبله و پشت دست به سوى پشت سر باشد تا محاذى دو گوش برداريد .\r\nاهل دل در معناى اين عمل گفته‌اند :\r\nتمام ما سوى اللّه را بر پشت دست بگذار و به قدرت و حول و قوهء الهى از جاى بردار و از دل بركن و از جان ريشه‌كن نما ، سپس تمام آن‌ها را به پشت سر بريز ؛ به نحوى كه در مقابلت چيزى از ماسوا نماند و به خصوص با كمك گرفتن از حضرت دوست شيطان را در پشت سر با زنجير نفى ابد به بند آر كه نه در نماز و نه در غير آن به تو دست پيدا نكند و روى دست را به عنوان نمونه‌اى از روى هستى و وجود خويش كه به تمام معنى خالى و تهى است ، براى گدايى از محضر حضرت او به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nطرف او نگاهدار و با توجه جامع و كامل و با قلبى مملو از عشق و نشاط و با دلى پر از اخلاص و صفا و با حالى متصل به ملكوت و با چشمى گريان و دلى بريان و خضوع و خشوع و در كمال وقار و ادب و طمأنينه بگو : « اللَّه أكبر » .\r\nآرى ، در حال گفتن تكبير از تمام گذشته‌ات نادم و شرمسار و نسبت به آينده‌ات غرق اميد باش و با اعتراف قلبى به گناه و پاك كردن آيينهء قلب از وساوس شيطانى وارد حرم قدس و پيشگاه با عظمت حضرت او شو كه تكبيرةالاحرام مقدمهء ورود و علت رسيدن به درگاه و كليد بازكنندهء در رحمت دوست است .\r\n« اللّه اكبر » ، يعنى اين‌كه از علايق رَستم و دل به درگاه تو بستم و از بند تمام معاصى جستم و قلب شيطان پليد براى هميشه خستم ؛ در حقيقت نيت مُكبّر بايد اين باشد كه اكنون مىخواهم اين حيثيت ناقابل و هويت ناچيز خود را نثار راه دوست كنم و آنچه خاطرخواه آن جناب است آن نمايم و توسن بندگى را در ميدان خضوع و خشوع بتازانم و در ساحت كبريايى و عشق او جان بازم كه :\r\nألصَّلوةُ قُرْبانُ كُلٍّ تَقىٍّ « 1 » .\r\nنماز مايهء تقرب هر انسان پرهيزكارى است .\r\n معنى تكبير اين است اى امام * كه خدا پيش تو ما قربان شويم \r\nو به خاطر همين است كه قبل از تكبيرةالاحرام ، دعاى قربانى خوانند و آن اين آيه شريفه است :\r\n [ وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ \r\n\r\n\r\n","description":"","footnote":"\r\n( 1 ) - الكافى : 3 / 265 ، باب فضل الصلاة ، حديث 6 ؛ وسائل الشيعة : 4 / 43 ، باب 12 ، حديث 4469 .\r\n","page_name":" 216 ","page_number":216},
  {"content":"\r\n\r\n الْمُشْرِكِينَ 
  ]  « 1 » .\r\nمن به دور از انحراف و با قلبى حق‌گرا همهء وجودم را به سوى كسى كه آسمان‌ها و زمين را آفريد ، متوجه كردم و از مشركان نيستم .\r\nيعنى چون با معرفت و شوق در عالم ملكوت در آيد و مشاهدهء عظمت و جبروت حى لا يموت نمايد و همهمهء ملائكه گوش كند ، خود را نيست و هستى خود را فراموش كند كه خود را ديگر موجود نداند ، بلكه معدوم و نابود خواند كه :\r\n [ كُلُّ شَيْءٍ هالِكٌ إِلَّا وَجْهَهُ 
  ]  « 2 » .\r\nهر چيزى مگر ذات او هلاك شدنى است .\r\nآرى ، به هنگام تكبير اگر قدم معرفت و شوق و بال حال و ذوق نباشد ، اين همه حقيقت از آيهء قربانى و تكبير نصيب انسان نشود .\r\n شوق ، شهباز محبت را پر است * در حريم انس جان را رهبر است\r\nشوق داروخانهء اهل بلاست * كلبهء او نور مشتاق خداست\r\nاز مى شوق آن كه پر شد جام او * در جهان با حق بود آرام او \r\n\r\nتفسير تكبيرة الاحرام\r\nدر تفسير از اهل بيت عصمت و طهارت عليهم السلام دو روايت وارد است يكى آن كه :\r\nاللّهُ اكْبَرُ مِنْ كُلِّ شَىءٍ « 3 » .\r\n\r\n\r\n","description":"","footnote":"\r\n( 1 ) - انعام ( 6 ) : 79 .\r\n( 2 ) - قصص ( 28 ) : 88 .\r\n( 3 ) - الكافى : 1 / 118 ، باب معانى الاسماء واشتقاقها ، حديث 9 .\r\n","page_name":" 217 ","page_number":217},
  {"content":"\r\n\r\nخداوند بزرگتر از هر چيزى است .\r\nو اين معنى مقتضى آن است كه : انسان چون مشاهدهء عظمت و كبريايى الهى نمايد ، خود را بسيار صغير و حقير شمارد و هستى خود را هيچ نداند و خويش را كان لم يكن انگارد .\r\nو ديگر اين‌كه :\r\nاللّهُ اكْبَرُ مِنْ انْ يُوصَفَ « 1 » .\r\nخداوند بزرگتر از آن است كه وصف شود .\r\nو اين تفسير بلندتر از تفسير اول است ، چه آن كه در تفسير اول رايحه يك نوع تحديد است كه از ساحت حضرت كبريايى بعيد است ، به خلاف تفسير دوم كه غايت تنزيه و تمجيد است و كمال معرفت توحيد .\r\n اى لال ز وصف تو زبان‌ها * كوته زثناى تو بيان‌ها \r\n با آن‌كه تو در ميان جانى * جوياى توايم در كران‌ها\r\nهر گوشه فكنده تير فكرت * ره كرده به هر گمان كمان‌ها\r\nگاهى به بتى شويم مفتون * جوييم جمالت از نشان‌ها\r\nگاهى از چشم و گاه ابرو * گاهى از لب گهى دهان‌ها\r\nگاهى از لطف و گاه از قهر * گاهى پيدا گهى نهان‌ها\r\nگه سير كنيم در خط و خال * جوييم تو را در آن ميان‌ها « 2 » \r\nدر تصحيح معناى اول مىتوان گفت از اين‌كه قاطبهء عالم اكوان به محض ارادهء خالق موجود شده و وجود رشحه‌اى از فيض حق و فياض مطلق است و هيچ نسبت\r\n\r\n\r\n","description":"","footnote":"\r\n( 1 ) - الكافى : 1 / 118 ، باب معانى الأسماء واشتقاقها ، حديث 9 ؛ التوحيد : 313 ، باب 46 ، حديث 2 ؛ بحار الأنوار : 90 / 218 ، باب 9 ، حديث 1 .\r\n( 2 ) - فيض كاشانى .\r\n","page_name":" 218 ","page_number":218},
  {"content":"\r\n\r\nما بين طرفين نيست مگر نسبت خالقيه كه منتهاى مرتبهء اعلا درجهء جلال و اعلا درجهء كمال است و مخلوقيه كه غايت مرتبهء دنائت و منتها درجهء ذلّت است ، پس با وجود اين ، در مقام تعظيم سزاوار است كه گويند حق‌تعالى بزرگ‌تر از مخلوقات خود است ، اگر چه اين معنى به حسب وضع لغوى انسب است و التفات به هر يك از دو معنى مقتضى اين است كه بنده ، مشاهدهء جبروت پروردگار كند و جان خود را در راه بندگى نثار نمايد .\r\nچنانچه حضرت صادق عليه السلام در متن روايت فرموده :\r\nهرگاه تكبير گفتى خود را در جنب عظمت او حقير و خرد شمار و در برابر كبريايى او هر چه در آسمان و زمين است ، كوچك انگار كه حق چون بر دل تكبيرگوى نظر كند و ببيند كه عبد چيز ديگرى در جنب حق بزرگ مىبيند به او فرمايد :\r\nاى دروغگو ! آيا تو مرا فريب مىدهى ؟ قسم به عزت و جلالم كه تو را از شيرينى ذكرم محروم و از بساط قربم ممنوع و از شادى در مناجاتم مردود مىكنم .\r\nواى بر ما كه اكثر ما روى ظاهر در نماز و دل در لهو و لعب داريم و اين گونه عبادت بدون شك اطاعت از شيطان است ، نه عبادت خالق عالميان .\r\n\r\nلطايف توحيديه در تكبيرة الاحرام\r\nشيخ صدوق قدس اللّه روحه روايت نموده :\r\nمردى از سيد العارفين اميرالمؤمنين على عليه السلام پرسيد : معناى دست بلند كردن در حالت تكبيرة الاحرام به وقت نماز چيست ؟\r\nحضرت فرمود : معنايش اين است :\r\nخداوند ، اكبر و واحد و احد است ، همانند ندارد ، با دست لمس نمىشود و با\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nحواس درك نمىگردد « 1 » .\r\nعارف معارف الهيه مرحوم حاج ميرزا عبدالحسين تهرانى ، در توضيح اين روايت گفتارى دقيق و لطايفى رقيق دارد ؛ آن جناب مىگويد :\r\nمخفى نماند كه اين بيان دقيق انيق كه صادر شده از مورد تحقيق ، يعنى آفتاب عالمتاب حضرت ولايت مآب حضرت امير عليه السلام در سرّ رفع يدين در حال تكبيرة الاحرام اشاره است به پنج مطلب از مطالب غامضهء توحيد كه خواهد آمد .\r\nدست برداشتن تا محاذى گوش ، يعنى بندهء حقير فقير سراپا تقصير در حال تكبير بايد به دو زبان سخن گويد : يكى به زبان حال و ديگرى به لسان مقال كه هر يك با ديگرى موافق باشد ، تا صدق دعوى عبد در توحيد صادق آيد .\r\nپس تكبير گفتن ، مقال است و دست بلند كردن ، زبان حال و هر يك از اين دو عبارت اخراى يكديگرند .\r\nچون عبد تكبير گويد ، پروردگار خود را به عظمت و كبريايى ياد نمايد و ذات عليا را به الوهيت كه صفت خاصه است بستايد و اعتراف نمايد كه او را كس نتواند توصيف نمايد و بر دامن كبريايى او كه از هر چيز بلندتر است ، گرد توصيف و غبار تشبيه ننشيند ، چه جاى اين‌كه قلوب و ابصار او را مشاهده نمايد .\r\nو مقارن اين تعبير - كه مدلول عليه تكبير است - همين مضمون را نيز به لسان حال ادا سازد ، فكَأَنَّه بر طبق مدعاى خود ببيند و برهان اقامه نمايد ، پس دست راست بلند كند .\r\nو اشاره به واحديت وبساطت ذات غيب الغيوبى ، نه اسمى است نه رسمى و نه نسبتى است و نه حدى و نه اضافه و نه تشبيهى ، چه آن‌كه او اجلّ از اين است كه او\r\n\r\n\r\n","description":"","footnote":"\r\n( 1 ) - من لا يحضره الفقيه : 1 / 306 ، باب وصف الصلاة ، حديث 921 ؛ علل الشرايع : 2 / 333 ، باب 30 ، حديث 5 ؛ وسائل الشيعة : 6 / 28 ، باب 9 ، حديبث 7259 .\r\n","page_name":" 220 ","page_number":220},
  {"content":"\r\n\r\nرا بتوان وصف نمود كه :\r\nكَمالُ التَّوْحيدِ نَفْىُ الصِّفاتِ عَنْهُ « 1 » .\r\nحد اعلاى توحيد نفى صفات ( زائد بر ذات ) از اوست .\r\nو اين مرتبهء معرفت مقربان است كه هر چه مشاهدهء جبروت الهيه بيشتر نمايند ، عجز و حيرت بيشتر مىافزايند ، چنانچه مضمون : « أللّهُمَّ زِدْنى فيكَ تَحَيُّراً » .\r\nبر اين معنا ناطق و شاهدى صادق است ، پس از براى ذات هيچ صفتى را نفى و اثبات نتوانند و علاوه چون معرفت كنه ذات ذوالجلال ممتنع و محال است و از طرفى بندگان مكلف به تحصيل معرف اللّه‌اند ، پس معرفت به وجه بايد به هم رسانند و معرفت به وجه از معرفت افعال و صفات و اسما و تفسير آيات حاصل شود ، اين است كه به لسان حال ، پنج صفت از صفات جماليه و جلاليهء حضرت ذوالجلال را بيان مىنمايد .\r\n1 - واحديت كه اشاره به وحدت ذات است كه در آن مرتبهء شائبه هيچ نحو تعدد و تكثر و تركيب متصور نيست ؛ پس به رفع يد يمنى اشاره به اين مطلب مىكند ، چون واحد اسم فاعل است و به معناى ثبوت مىباشد : « ذاتٌ ثَبَتَ لَهُ الْوَحْدَة » .\r\nو بر اين اساس واحد اشاره به وحدت ذات مقدس حضرت ربوبيت است .\r\n سحرگاهى شدم سوى خرابات * كه رندان را كنم دعوت به طامات\r\nعصا اندر كف وسجاده بردوش * كه هستم زاهدى صاحب كرامات\r\nخراباتى مرا گفتا كه اى شيخ * بگو تا خود چه كار است از مهمات\r\nبه دو گفتم كه كارم توبهء توست * اگر توبه كنى يا بى مكافات\r\nمرا گفتا برو اى زاهد خشك * كه‌تر گردى زدردى خرابات \r\n\r\n\r\n","description":"","footnote":"\r\n( 1 ) - التوحيد : 56 ، باب 2 ، حديث 14 ؛ بحار الأنوار : 4 / 284 ، باب 4 ، حديث 17 .\r\n","page_name":" 221 ","page_number":221},
  {"content":"\r\n\r\n اگر يك قطره دردى بر تو ريزند * زمسجد باز مانى وزمناجات\r\nبرو مفروش زهد و خودنمايى * كه نه زرقت خرند اينجا نه طاعات\r\nكسى را كى فتد بر روى اين رنگ * كه در كعبه كند بت را مراعات « 1 » \r\n2 - احديت است و اين نام يعنى احد ، چون افعال صفتى است ، پس مراد از آن وحدت در صفات است و به برداشتن دست چپ اشاره به اين مطالب مىنمايد كه پروردگار من چنانچه در مرتبهء ذات شريك و شبيه ندارد ؛ همچنين در مرتبهء فعل و صفات نيز شريك ندارد ، بلكه صفاتى كه از براى ذات اثبات مىنمايد همهء آن‌ها از خصايص ذاتند و در آن هيچ اشتراكى ندارد .\r\nو اطلاق بعضى صفات چون ، حى و سميع و بصير بر ممكنات از باب اطلاق لفظ مشترك است كه لفظ متحد و معنى متعدد است ، چه حيات ممكن متعلق روح حيوانى است به قالب عنصرى و سمع و بصر و ساير قواى ممكنات هر يك به آلت خاصه‌اى است كه بدون آن‌ها نتواند تحقق پذيرد و ذات اقدس عليا ، اجل از اين است كه تعلقى به ماده و آلتى داشته باشد و سمع و بصر بارى جل مجده از اين باب نيست بلكه :\r\nبِالَّذى يَسْمَعُ بِهِ يَرى وَبِهِ يَتَكَلَّمُ فَيَأمُرُ وَيَنْهى .\r\nبه آن واقعيتى كه مىشنود ، به همان مىبيند و به همان سخن گفته امر و نهى مىنمايد .\r\nخلاصه ذات مقدسش قائم مقام همهء صفات خاصهء اوست و هيچ چيز نه به حسب ذات و نه به حسب صفات به او شباهت ندارد .\r\nواحد يكتايى است به حسب ذات و واحد يگانگى به حسب صفات و اين دو صفت از صفات جماليه‌اند ، چنانچه سه صفت ديگر از صفات جلاليه‌اند و مراد از\r\n\r\n\r\n","description":"","footnote":"\r\n( 1 ) - عطار نيشابورى .\r\n","page_name":" 222 ","page_number":222},
  {"content":"\r\n\r\nصفات جماليه صفات ثبوتيه و مراد از صفات جلاليه صفات سلبيه است كه از ساحت قدس حضرت او دور است .\r\n3 - نفى مثل است و آن از صفات جلاليه است و برداشتن دو دست با هم اشاره به اين مطلب است كه دو دست با هم در تباين هستند .\r\nپس بلند كردن آن‌ها اشاره به نفى مثل از جناب احديت است ، چون اين صفت در مخلوق موجود باشد ، دلالت كند كه اين صفت در خالق نباشد ؛ زيرا مبرهن است كه خالق از جنس مخلوق نباشد .\r\nبه همين خاطر است كه آن حضرت بر منبر مسجد كوفه فرمودند :\r\nبِتَشْعيرِهِ الْمَشاعِرَ عُرِفَ أنْ لامَشْعَرَ لَهُ وَبِتَجْهيرِهِ الجَواهِرَ عُرِفَ أنْ لاجَوْهَرَ لَهُ وَبِمُضادَّتِهِ بَيْنَ الْأشْياءِ عُرِفَ أنْ لاضِدَّ لَهُ وَبِمُقارِنَتِهِ بَيْنَ الأَشياءِ عُرِفَ أنْ لا قَرينَ لَهُ « 1 » .\r\nبا به وجود آوردن حواس معلوم است كه منزّه از حواس است و از آفريدن اشياى متضاد پيداست كه ضدّى ندارد و با ايجاد مقارنت بين اشيا واضح است كه او را قرينى نيست .\r\nكه اثبات اين صفات در ممكنات ، دليل انتفاى آن در علت موجودات است ، چه نقصان خلايق دليل كمال خالق و كثرت آن‌ها شاهد وحدانيت اوست .\r\nپس هر دو دست برمىدارد و اشاره مىكند به اين‌كه پروردگار من اكبر و اجلّ از اين است كه او را در مخلوق مثلى و شبهى بوده باشد .\r\nبعضى گويند : دست برداشتن در تكبير اشاره است به اين‌كه در درياى معصيت\r\n\r\n\r\n","description":"","footnote":"\r\n( 1 ) - الكافى : 1 / 138 ، باب جوامع التوحيد ، حديث 4 ؛ التوحيد : 34 ، باب 2 ، حديث 2 ؛ بحار الأنوار : 4 / 304 ، باب 4 ، حديث 34 .\r\n","page_name":" 223 ","page_number":223},
  {"content":"\r\n\r\nغرق شدم ، براى نجات من دستم را بگير .\r\nو اين وجه اگر چه خالى از مناسبت نيست ، وليك خلاف مدلول روايت است و اگر در روايت ديگر اين مضمون آمده باشد ، مضايقه نيست كه :\r\nإنَّ لِلصَّلاةِ أرْبَعَةَ آلافَ بابٍ « 1 » .\r\nبدرستى كه براى نماز چهار هزار در است .\r\nبراى ما افراد عادى اين مضمون بسيار عالى است ، راستى همهء ما غرق در گناه و معصيت هستيم و براى نجات خويش چاره‌اى جز دستگيرى حضرت دوست نداريم .\r\n4 - نفى جسميت است و آن نيز از صفات جلاليه است و به بلند كردن دست راست اشاره مىكند ، به اين‌كه پروردگار من بلندمرتبه‌تر از اين است كه قوهء لامسه او را ادراك نمايد و چون حواس ظاهره پنج است :\r\nاول : قوهء لامسه كه مدرك برودت و رطوبت و حرارت و يبوست ولينت و خشونت اجسام است .\r\nدوّم : قوهء باصره كه مدرك الوان اجسام است .\r\nسوّم : قوهء سامعه كه مدرك اصوات اجسام است .\r\nچهارم : قوهء ذائقه كه مدرك مزه اجسام است .\r\nپنجم : قوهء شامه كه مدرك روايح اجسام است .\r\nپس به هر انگشتى اشاره به نفى ادراك يكى از اين حواس ظاهره مىكند و به لسان حال بيان مىنمايد كه پروردگار من از قبيل هيچ قسم از اقسام اجسام و لوازم\r\n\r\n\r\n","description":"","footnote":"\r\n( 1 ) - بحار الأنوار : 80 / 163 ، باب 13 ، حديث 3 ؛ مستدرك الوسائل : 4 / 84 ، باب 1 ، حديث 4204 .\r\n","page_name":" 224 ","page_number":224},
  {"content":"\r\n\r\nآن نيست كه بتوان او را به چيزى از اين قوا ادراك نمود .\r\n آن‌ها كه در هواى تو جان‌ها بداده‌اند * از بىنشانى تو نشان‌ها بداده‌اند\r\nمن در ميانه هيچ كسم وز زبان من * اين شرح‌ها كه مىرود آن‌ها بداده‌اند\r\nآن عاشقان كه راست چو پروانهء ضعيف * از شوق شمع روى تو جان‌ها بداده‌اند\r\nبا من بگفته‌اند كه فانى شو از وجود * كاندر فناى نفس روان‌ها بداده‌اند\r\nعطار را كه عين عيان شد كمال عشق * اندر حضور عقل عيان‌ها بداده‌اند « 1 » \r\n5 - نفى ادراك حواس است ، چنانچه مراد از :\r\nلا يُدْرَكُ بِالْحَواسِّ « 2 » .\r\nبا حواس درك نمىشود .\r\nدر حديث همين معنى است ، چون حواس باطنيه نيز پنج است :\r\n1 - قوهء متصرفه\r\n2 - حس مشترك\r\n3 - وهم\r\n4 - خيال\r\n5 - حافظه\r\nو هر يك از اين‌ها آلات و ادوات و ادراكات نفسند ، چون انگشتان كه آلات افاعيل وجود اشيائند .\r\nچون دست چپ خود بردارد ، اشاره به اين است كه نفس و قواى نفسانيه ادراك ذات و صفات جلاليه نكنند .\r\nچون تكبير گفت و اعتراف نمود كه اللّه جل جلاله اجل از اين است كه او را\r\n\r\n\r\n","description":"","footnote":"\r\n( 1 ) - عطار نيشابورى .\r\n( 2 ) - التوحيد : 59 ، باب 2 ، حديث 7 .\r\n","page_name":" 225 ","page_number":225},
  {"content":"\r\n\r\nبتوان وصف نمود ، مقارن آن نيز رفع دو دست كند ، در حقيقت به لسان حال اقامهء بينه نمايد و بر طبق مدعاى خود شاهد و برهان آورد كه نفوس و حواس از درك او عاجزند ، چون از درك عاجزند ، پس تشبيه او به چيزى نتوانند كنند كه تشبيه و توصيف فرع ادراك است .\r\nو اين همه براى اين است كه خداى خود را با معرفت عبادت كرده و روى از غير او برتابى كه بهترين مقام براى عبد مقام عبوديت و شيرين‌ترين حال براى انسان حال عبادت است .\r\nعبادت ، در رحمت و نقطهء جلب رأفت و معيار حق و باطل و نردبان ترقى و زمينهء شكوفايى قواى درون و جاى بروز استعدادهاى روح و نفس و مايهء خير دنيا و آخرت و سعادت دارين و روشن كنندهء شمع عشق محبوب در خانهء دل است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n[ و اعلم أنه غير محتاج إلى خدمتك و هو غنى عن عبادتك و دعائك و إنما دعاك بفضله ليرحمك و يبعدك عن عقوبته و ينشر عليك من بركات حنانيته و يهديك إلى سبيل رضاه و يفتح لك باب مغفرته 
  ]\r\n\r\nعبادت ، نياز ما انسان‌ها\r\nامام صادق عليه السلام در دنبالهء روايت مىفرمايند :\r\nاين مسئله براى تو روشن باشد كه وجود مقدس حضرت حق احتياجى به خدمت و حركت و مجاهده و كوشش تو ندارد ؛ چرا كه او از عبادت تو بىنياز است ، اين تو هستى كه سراپا نيازمند به خدمت و اداى عبادت در برابر حضرت اويى و به خاطر همين نيازمندى و فقر تو به عبادت و آثار با عظمت عبادت است كه تو را از باب فضلش به وسيلهء عبادت دعوت كرده تا بر تو رحم آرد و از عقوبت و عذابش دور بدارد و از بركات عطوفت و رأفتش بر تو پخش كند و تو را به راهى بدارد كه خشنوديش در آن است و درهاى مغفرت و آمرزش را به روى تو بگشايد .\r\nآرى ، عبادت به اين خاطر وضع شده كه فقر و نيازمندى و پستى و بدبختى عبد با آثارى كه در عبادت است ، جبران شود ؛ بايد گفت : خوشا به حال آن انسانى كه خود و خداى خود را شناخت و عمر گرانمايه را با عبادت حق معامله كرد و پست و بدبخت آن بيچاره‌اى كه زندگى و حيات را در امور مادى اين چند روزه خلاصه كرد و با روى تافتن از عبادت ، خود را از تمام موجودات عالم پست كرد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nحكايتى در اطاعت حق\r\nداستانى آموزنده به اين مضمون در كتاب‌هاى عرفانى نوشته‌اند :\r\nپادشاهى در راه شكار در حالىكه وزيرش او را همراهى مىكرد ، ديوانه‌اى را ديد كه سگى را پهلوى خود بسته و با او خوش و خرم نشسته .\r\nبه وزيرش گفت : بيا لختى با ديوانه دل خوش كنيم . وزير گفت : اى پادشاه ! اين مرد از اطوارش پيداست ديوانه است ، ممكن است به ساحت شاهى جسارت ورزد و اين از شأن سلطنت به دور است !\r\nشاه گفت : باكى نيست ، نزديك ديوانه شدند . شاه گفت : اى مرد ! اين سگ بهتر است يا تو ؟\r\nديوانه جواب داد : اين سگ هرگز از فرمان من بيرون نيست ، پس شاه و گدا اگر از حضرت حق اطاعت كنند ، از سگ بهترند ، و گرنه سگ از هر دو آن‌ها بهتر !\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n[ فلو خلق الله عزوجل ضعف ما خلق من العوالم اضعافا مضاعفة على سرمد الابد لكان عنده سواء كفروا به باجمعهم به او و حدوه 
  ]\r\nاگر بر سبيل فرض ، خداوند بزرگ در اطوار زمان تا انقراض عالم چند برابر آنچه آفريده ، عالم‌ها بيافريند و همه مشرك و كافر باشند ، به وجود مقدس او نقصان راه نيابد و براى ذات و صفات او فرقى نكند و اگر همه مسلم و مؤمن باشند و در كمال اطاعت و انقياد زندگى كنند به هيچ‌وجه نفعى و كمالى براى حضرت او حاصل نگردد ، چرا كه هر چه كمال اوست و به جنابش لايق است براى او حاصل است و قوه و تحصيل و انتظار نقص است و هيچ‌كدام لايق او نيست كه او از صفات نقيصه منزه و پاك است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n[ فليس له من عبادة الخلق إلا إظهار الكرم و القدرة 
  ]\r\nدر عبادت بندگان ، از براى حضرت او چيزى نيست مگر اظهار كرم و توانايى ، تا تمام خلايق بدانند كه پروردگار آنان به چه مرتبه بزرگوار و صاحب قدرت است كه به عبادت ضعيف معدودى درجات عاليه غير معدود كرامت كند و بدانند كه قدرت حضرت دوست آخر ندارد و ثوابش را براى عبادت بندگان پايانى نيست !\r\nدر حديث آمده :\r\nهر كس هزار آيه از قرآن تلاوت كند ، ملائكه براى او در نامهء حسناتش يك قنطار نيكويى ثبت مىكنند و قنطار الهى چنانچه در احاديث آمده پانزده هزار مثقال است و هر مثقال بيست و چهار قيراط و هر قيراطى كوچك‌ترش نزد خداوند مساوى با كوه احد و بزرگ‌ترش به آن اندازه كه ميان زمين و آسمان را پر كند « 1 » .\r\nپس اگر همهء مكلفان از ذكور و اناث و حر و عبد يا اكثر اين عمل را به جاى آورند و مكرر به تلاوت برخيزند بايد ملاحظه كرد چقدر مىشود و از اين قبيل ثواب بلكه زايد بر اين به ازاى عمل‌ها در احاديث زياد آمده است .\r\n\r\n\r\n","description":"","footnote":"\r\n( 1 ) - الكافى : 2 / 612 ، باب ثواب قراءة القرآن ، حديث 5 .\r\n","page_name":" 230 ","page_number":230},
  {"content":"\r\n\r\n[ فاجعل الحياء رداء و العجز إزارا و ادخل تحت سرير سلطان الله تغنم فوائد ربوبيته مستعينا به و مستغيثا اليه 
  ]\r\nامام صادق عليه السلام در پايان اين حديث شريف - كه در رابطهء با ورود به نماز است - مىفرمايد :\r\nحياى از او را ردا و نشان دادن عجز و فقر و تهيدستى را لباس خود قرار داده ، هيچ‌وقت از حيا و شرم و از اظهار عجز و تقصير كه شعار عرفا و عاشقان و دوستان حضرت مولاست فارغ مباش كه اگر در اتيان اوامر قصورى راه يابد عملت و عبادتت انجام نگيرد ، فى الجمله در پيشگاه او كه پيشگاه مغفرت و گذشت است عذر داشته باشى خود را در تحت حمايت و سلطنت حضرت دوست در آر و به الطاف و عنايات صمدى و سرمدى دست نياز بزن و خود را در حفظ و حمايت او قرار ده تا از شرور و مكايد ديو لعينِ هواى نفس و شيطان رجيم در امان بمانى و از فوائد الهى غنيمت‌ها به دست آرى . اى ضعيف ناتوان ! از حضرت او در همهء امور مدد بخواه و به جناب او استغاثه كن كه او فريادرس بيچارگان و چاره‌ساز دردمندان است .\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\nباب\r\n14\r\nدر آداب قرائت قرآن\r\n\r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\nقال الصَّادِقُ عليه السلام :\r\nمَنْ قَرَءَ الْقُرانَ وَلَمْ يَخْضَعْ للّهِ وَلَمْ يَرِقَّ قَلْبُهُ وَلَمْ يُنْشِئْ حُزْناً وَوَجَلًا فى سِرِّهِ فَقَدِ اسْتَهانَ بِعِظَمِ شَأْنِ اللّهِ وَخَسِرَ خُسْراناً مُبيناً .\r\nفَقارِى الْقُرْآنِ يَحْتاجُ إلى ثَلاثَةِ اشْياءٍ قَلْبٍ خَاشِعٍ وَبَدَنٍ فارِغٍ وَمَوْضِعٍ خالٍ فَإذا خَشَعَ لِلّهِ قَلْبُهُ فَرَّ مِنْهُ الشَّيْطانُ الرَّجيمُ قالَ اللّهُ تَعالى فَإذا قَرَاْتَ الْقُرْآنَ فَاسْتَعِذْ بِاللّهِ مِنَ الشَّيْطانِ الرَّجيمِ .\r\nوَإذا تَفَرَّغَ نَفْسُهُ مِنَ الْأسْبابِ تَجَرَّدَ قَلْبُهُ لِلْقَراءَةِ فَلا يَعْتَرِضُهُ عارِضٌ فَيَحْرِمَهُ بَرَكَةَ نُورِ الْقُرْانِ وَفَوائِدَهُ .\r\nوَإذا اتَّخَذَ مَجْلِساً خالِياً وَاعْتَزَلَ الْخَلْقَ بَعْدَ أنْ أتى بِالخَصْلَتَيْنِ الأوَّلَتَيْنِ ( خُضُوعِ الْقَلْبِ وَفَراغِ الْبَدَنِ ) « 1 » إسْتَأنَسَ رُوحُهُ وَسِرُّهُ بِاللّهِ عَزَّوَجَلَّ وَوَجَدَ حَلاوَةَ مُخاطَباتِ اللّهِ عَزَّوَجَلَّ عِبادَهُ الصَّالِحينَ وَعَلِمَ لُطْفَهُ بِهِمْ وَمَقامَ اخْتِصاصِهِ لَهُمْ بِفُنُونِ كَراماتِهِ وَبَدائِعَ إشاراتِهِ .\r\nفَإذا شَرِبَ كَأساً مِنْ هذَا الْمَشْرَبِ حينَئِذٍ لايَخْتارُ عَلى ذلِكَ الْحالِ حالًا وَلا عَلى ذلِكَ الْوَقْتِ وَقْتاً بَلْ يُؤثِرُهُ عَلى كُلِّ طاعَةٍ وَعِبادَةٍ لِأنَّ فيهِ الْمُناجاةَ مَعَ الرَّبِّ بِلا واسِطَةٍ .\r\nفَانْظُرْ كَيْفَ تَقْرَءُ كِتابَ رَبِّكَ وَمَنْشُورَ وِلايَتِكَ وَكَيْفَ تُجيبُ أوامِرَهُ\r\n\r\n\r\n","description":"","footnote":"\r\n( 1 ) - اين فراز در ترجمهء مصباح عبدالرزاق لاهيجى نمىباشد .\r\n","page_name":" 235 ","page_number":235},
  {"content":"\r\n\r\nوَنَواهيِهِ ، وَكَيْفَ تَمْتَثِلُ حُدُودَهُ فَإنَّهُ كِتابٌ عَزيزٌ لايَأتيهِ الْباطِلُ مِنْ بَيْنِ يَدَيْهِ وَلا مِنْ خَلْفِهِ تَنْزيلٌ مِنْ حَكيمٍ حَميدٍ .\r\nفَرَتِّلْهُ تَرْتيلًا وَقِفْ عِنْدَ وَعْدِهِ وَوَعيدِهِ وَتَفَكَّرْ فى أمْثالِهِ وَمَواعِظِهِ ، وَاحْذَرْ مِنْ اقامَتِكَ حُرُوفَهُ فى إضاعَةِ حُدُودِهِ .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n[ من قرء القرآن و لم يخضع لله و لم يرق قلبه و لم ينشئ حزنا و وجلا فى سره فقد استهان بعظم شأن الله و خسر خسرانا مبينا 
  ]\r\nراوى پرمايه و عارف كتاب با عظمت « مصباح الشريعة » پس از باب سيزدهم - كه در آداب افتتاح و شروع نماز است - به تناسب مسئلهء پراهميت قرائت حمد در نماز - كه از سوره‌هاى با عظمت قرآن بلكه فاتحه و ام‌الكتاب است - اين روايت پر مغز و حديث پر معنا و ملكوتى را به عنوان آداب قرائت قرآن ، از امام به حق ناطق حضرت جعفر بن محمد الصادق عليه السلام نقل مىكند .\r\nبه خواست حضرت حق و با توفيق جناب او و با يارى و مدد حضرتش در اين روايت مهم عرفانى سير كرده و به تماشاى مفاهيم گستردهء اين كلمات نورانى با چشم لطف حضرت دوست برخاسته ، باشد كه به عظمت قرآن و دورنمايى از اين درياى بىكران نايل گشته ، سپس به قدر طاقت به ترجمهء سورهء مباركهء حمد ، جهت درك آنچه در شبانه‌روز به نحو واجب مىگوييم و مىخوانيم ، اقدام خواهد شد .\r\nدر جملات نورانى اول روايت به چند موضوع مهم اشارت رفته كه شرح آن را ، ضمن فصولى در معرفى قرآن كريم مىخوانيد .\r\n1 - قرائت قرآن .\r\n2 - خضوع عبد در برابر حق .\r\n3 - رقّت قلب .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n4 - لزوم مسئلهء حزن و ترس در هنگام قرائت .\r\n5 - حرمت سبك انگاشتن عظمت حق .\r\n6 - خسارت سنگين در عدم توجه به حقيقت قرآن .\r\n\r\nدر پيشگاه قرآن\r\nمسئلهء نزول قرآن ، امين وحى ، روز بعثت ، اعجاز قرآن ، شمارهء حروف ، شمارهء كلمات ، شمارهء جملات ، تعداد آيات ، حزب و جزء ، شمارهء سور ، زبر و بينات ، مطلق و مقيد ، خاص و عام ، ناسخ و منسوخ ، محكم و متشابه و . . . از مسائل بسيار مهمى است كه جا دارد نسبت به هر يك بحث مفصل و گسترده‌اى مطرح گردد ، ولى از آنجا كه اين نوشته مباحث عالى عرفان اسلامى و اخلاق الهى و روش انبيا و اوليا را دنبال مىكند ، از عهده‌اش خارج و خوانندگان و محققان مىتوانند به كتب مفصلى كه در اين زمينه نگاشته شده مراجعه كنند .\r\nقرآن ، كلام جاويد حق و معجزهء ابدى رسالت پيامبر و نور الهى و كتاب با عظمت خداوندى است .\r\nقرآن ، ريسمان محكم الهى ، منشور حيات طيبه ، خير دنيا و آخرت و مايهء سعادت انسان در دو جهان است .\r\nقرآن ، رمز حقايق ، به حقيقت ناطق و گفتار صادق و محبوب قلب عاشق و براى ايجاد سلامت دنيا و آخرت براى همهء انسان‌ها لايق است .\r\nقرآن ، كليد خوشبختى ، پيش‌گير از بدبختى ، صفاى باطن ، آرايش ظاهر ، اميد اميدوار و مركز اسرار الهى است .\r\nقرآن ، چراغ هدايت ، شاهد نبوت ، ضامن رسالت ، عين دلالت ، كمال آدميت و رهنماى تمام انسان‌ها به سوى خير و سعادت است .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nقرآن ، شفاى دردها ، صفاى باطن ، عشق عاشق ، عرش معنوى و كرسى علم الهى است .\r\nقرآن ، ميزان شناخت حق از باطل ، بيانگر حقايق ، پند و عبرت براى اهل دل و معلم جاهل است .\r\nقرآن ، نويد وصل ، وعده دهنده به بهشت ، مبشّر نيكان و منذر بدان و تيره‌بختان ، ترسانندهء بدكاران و تكيه‌گاه نيكوكاران است .\r\nقرآن ، راه حق ، صراط مستقيم ، دشمن فاسق ، خسارت فاجر ، غنيمت اهل حال ، مايهء دلدادگان و سرمايهء نيك بختان است .\r\nقرآن ، بزرگ‌ترين نعمت خداوندى و شيرين‌ترين ميوهء درخت هستى و يارى دهندهء مردان خدا و نجات دهندهء انسان از تمام بدبختىهاست .\r\nقرآن ، آيينهء صفات و اسما حق ، راه خدا به سوى بهشت ، مانع انسان از افتادن در عذاب ، سرچشمهء آب حيات و ثمرهء عشق حق به عبد است .\r\nقرآن ، كتاب حدود و ديات و قصاص ، منبع اوامر و نواهى ، صفحهء امثال و حكم ، بازگو كنندهء سرگذشت نيكان و بيانگر حالات ستمگران براى عبرت گرفتن آيندگان و حاضران است .\r\nقرآن ، وجه خدا ، تمثل انبيا و امامان عليهم السلام و برنامهء زندگى و مايهء پايندگى و روح ملكوت و جان جبروت و روشنىبخش عالم ناسوت است .\r\nقرآن ، نجات دهندهء انسان از ضلالت و گمراهى و شرك و فسق و عصيان و طغيان و فجور و شرور و رهبر آدميان به سوى حضرت حق و زمينه‌ساز ورود انسان به بهشت الهى است .\r\nقرآن ، سخن حق با انسان ، از بين برندهء تاريكى و ظلمت جان ، علاج وسوسهء دل و سرور جان و مبين واقعيت‌ها و گشايندهء گره مشكلات و نصرت دهندهء انسان\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nدر برابر تمام آلام و حوادث است .\r\nقرآن ، بر طرف كنندهء ملالت ، پديد آرندهء جلالت ، بخشندهء كمال و سازندهء رشد و محكم‌ترين دستگيرهء نجات براى تمام افراد بشر است .\r\nقرآن ، علم حق ، بازگوكنندهء مسائل روحى معراج ، عقلى شكوفاكنندهء فكر ، صفا دهندهء جان ، آواى دوست ، نداى ملكوت و پوشانندهء لباس خلافت به انسان است .\r\nقرآن ، مايهء حيات ، سرمايهء نجات ، رهگشاى رهروان راه الهى ، مدرس تقوا ، معلم وفا و ناظم امور حيات انسان‌هاست .\r\n قرآن كه بهين گوهر از قلزم توحيد است * روشن كند از نورش يكتايى يكتا را \r\n اين درّ يتيم آمد چون در صف صرافان * بشكست بهاى آن مقدار گهرها را\r\nانجيل و اوستا چون ذرات نظام شمس * خورشيد بود قرآن نبود خبر اعما را\r\nزين خوان حقيقت ما چون نقد خرد چيديم * كى گوش دهيم از دل افسانهء آبا را\r\nصد شكر كه ايزدمان بنواخت به فضل خويش * تا رهبر ما فرمود احمد شه بطحا را\r\nبر عالميان نازيم از پيروى قرآن * كز ساحت دين برديم ما سبقت اعلا را \r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nكلياتى از مسائل قرآن\r\nشناخت حقايقى كه در قرآن مجيد آمده ، بر عهدهء پيامبر صلى الله عليه و آله و ائمهء بزرگوار عليهم السلام است و تا آنجا كه ظرفيت انسان تا قيامت اجازه مىداده در توضيح حقايق اين كتاب از آن بزرگواران مسائلى در كتب معتبرهء حديث و تفسير نقل شده و آن عزيزان بر اساس بسيارى از آيات قرآن از مردم عالم دعوت به تفكر در اصول و معارف قرآن كرده‌اند .\r\nانسان با تمام علومى كه دارد ، وقتى در برابر قرآن مجيد مىايستد ، به طور جدى خود را در برابر دريايى بىساحل و بحرى بىكران كه آن را بدايت و نهايت معلوم نيست مىبيند ! !\r\nدر بازگو كردن مسائلى كه در قرآن شريف مطرح است ، كسى را توانايى نيست ؛ زيرا كثرت مسائل به اندازه‌اى است كه شمارش آن و توضيح و تفسيرش عمر دهر را لازم دارد .\r\nمن با همهء حقارت و كوچكىام مىخواستم به شمارش مسائل و برنامه‌هايى كه در قرآن مجيد آمده برخيزم و آن را به طور فهرست‌وار در اين نوشتار بياورم ، ولى به اين نتيجه رسيدم كه اين برنامه بايد به صورت مستقل بررسى گردد .\r\nدر اين زمينه شما را به تحقيق مختصر و پر محتواى كتاب ارزشمند « آداب الصلاة » ، راهنمايى كرده و از شما مىخواهم كه در مقالهء آن جناب دقت كافى مبذول داريد .\r\nخداى تبارك و تعالى به واسطهء سعهء رحمت بر بندگان ، اين كتاب شريف را از مقام قرب در قدس خود نازل فرموده و به حسب تناسب عوالم تنزل داده ، تا به اين مقام ظلمانى و سجن طبيعت رسيده و به كسوهء الفاظ و صورت حروف درآمده است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nقرآن براى استخلاص مسجونين در اين زندان تاريك دنيا و رهايى مغلولين در زنجيرهاى آمال و امانى و رساندن آن‌ها از حضيض نقص و ضعف و حيوانيت به اوج كمال و قوت و انسانيت و از مجاورت شيطان به موافقت ملكوتيين بلكه وصول به مقام قرب و حصول به مرتبهء لقاء اللّه كه اعظم مقاصد و مطالب اهل اللّه است آمده است .\r\nاز اين جهت اين كتاب ، كتاب دعوى به حق و سعادت است و بيان كيفيت وصول بدين مقام مىباشد .\r\nمندرجات آن اجمالًا آن چيزى است كه در اين سير و سلوك الهى مدخليت دارد و يا اعانت مىكند سالك و مسافر الى اللّه را و به طور كلى يكى از مقاصد مهمهء آن دعوت به معرفة اللّه و بيان معارف الهيه است ، از شؤون ذاتيه و اسمائيه و صفاتيه و افعاليه و از همه بيشتر در اين مقصود ، توحيد ذات و اسما و افعال است كه بعضى از آن به صراحت و بعضى به اشارت مستقصى مذكور است .\r\nو بايد دانست كه در اين كتاب جامع الهى به طورى اين معارف از معرفت ذات تا معرفت افعال مذكور است كه هر طبقه به قدر استعداد خود از آن ادراك مىكند ! !\r\nچنانچه آيات شريفهء توحيد و خصوصاً توحيد افعال را علماى ظاهر و محدثان و فقها رضوان اللّه عليهم طورى بيان و تفسير مىكنند كه به كلى مخالف و مباين است با آنچه اهل معرفت و علماى باطن تفسير مىنمايند و نويسنده هر دو را در محل خود درست مىداند ؛ زيرا كه قرآن شفاى دردهاى درونى است و هر مريض را به طورى علاج مىكند .\r\nچنانچه آيهء كريمهء :\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n [ هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ 
  ]  « 1 » .\r\nاوست اول و آخر و ظاهر و باطن .\r\nو آيهء كريمهء :\r\n [ اللَّهُ نُورُ السَّماواتِ وَ الْأَرْضِ 
  ]  « 2 » .\r\nخدا نور آسمان‌ها و زمين است .\r\nو آيهء كريمهء :\r\n [ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ 
  ]  « 3 » .\r\nو اوست كه در آسمان‌ها معبود [ واقعى 
  ] است و در زمين هم معبود [ واقعى 
  ] است .\r\nو آيهء كريمهء :\r\n [ هُوَ مَعَكُمْ 
  ]  « 4 » .\r\nاو با شماست .\r\nو آيهء كريمهء :\r\n [ فَأَيْنَما تُوَلُّوا فَثَمَّ وَجْهُ اللَّهِ 
  ]  « 5 » .\r\nپس به هر كجا رو كنيد آنجا روى خداست .\r\n\r\n\r\n","description":"","footnote":"\r\n( 1 ) - حديد ( 57 ) : 3 .\r\n( 2 ) - نور ( 24 ) : 35 .\r\n( 3 ) - زخرف ( 43 ) : 84 .\r\n( 4 ) - حديد ( 57 ) : 4 .\r\n( 5 ) - بقره ( 2 ) : 115 .\r\n","page_name":" 243 ","page_number":243},
  {"content":"\r\n\r\nالى غير ذلك در توحيد ذات و آيات كريمهء آخر سورهء حشر و غير آن‌ها در توحيد صفات و كريمهء :\r\n [ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى 
  ]  « 1 » .\r\n[ اى پيامبر ! 
  ] هنگامى كه به سوى دشمنان تير پرتاب كردى ، تو پرتاب نكردى ، بلكه خدا پرتاب كرد [ تا آنان را هلاك كند 
  ] .\r\nو آيهء كريمهء :\r\n [ الْحَمْدُ لِلَّهِ رَبِّ الْعالَمِينَ 
  ]  « 2 » .\r\nهمهء ستايش‌ها ، ويژهء خدا ، مالك و مربّى جهانيان است .\r\nو آيهء كريمهء :\r\n [ يُسَبِّحُ لَهُ ما فِي السَّماواتِ وَ الْأَرْضِ 
  ]  « 3 » .\r\nآنچه در آسمان ها و زمين است همواره براى او تسبيح مىگويند .\r\nدر توحيد افعال كه بعضى به وجه دقيق و بعضى به وجه ادق عرفانى دلالت دارد براى هر يك از طبقات علما ظاهر و باطن و براى هر يك شفاى امراض است .\r\nو در عين حال كه بعضى آيات شريفه مثل آيات سورهء توحيد و آيات اول سورهء حديد به حسب حديث شريف « الكافى » براى متعمقان از آخر الزمان وارد شده ، اهل ظاهر را نيز از آن بهرهء كافى است و اين از معجزات اين كتاب شريف و از جامعيت آن است .\r\nو ديگر از مقاصد و مطالب آن دعوت به تهذيب نفوس و تطهير بواطن از ارجاس\r\n\r\n\r\n","description":"","footnote":"\r\n( 1 ) - انفال ( 8 ) : 17 .\r\n( 2 ) - فاتحه ( 1 ) : 2 .\r\n( 3 ) - حشر ( 59 ) : 24 .\r\n","page_name":" 244 ","page_number":244},
  {"content":"\r\n\r\nطبيعت و تحصيل سعادت است .\r\nو بالجمله ، كيفيت سير و سلوك الى اللّه و اين مطلب شريف به دو شعبهء مهم منقسم است : يكى تقوا به جميع مراتب آن‌كه مندرج است در آن تقواى از غير حق و اعراض مطلق از ماسوى اللّه .\r\nو ديگر ايمان به تمام مراتب و شؤون كه در آن مندرج است ، اقبال به حق و رجوع و انابه به آن ذات مقدس و اين از مقاصد مهمهء اين كتاب شريف است كه اكثر مطالب آن بلاواسطه يا مع الواسطه به اين مقصد شريف رجوع كند .\r\nو ديگر از مطالب اين صحيفهء الهيه قصص انبيا و اوليا و حكما است و كيفيت تربيت حضرت حق نسبت به آنان و تربيت آنان خلق خدا را كه در اين قصص فوائد بىشمار و تعليمات بسيار است و در آن‌ها به‌قدرى معارف الهيه و تعليمات و تربيت‌هاى ربوبيه مذكور و مرموز است كه عقل را متحير كند .\r\nدر همين قصهء خلق آدم عليه السلام و امر به سجود ملائكه و تعليمات اسما و قضاياى ابليس كه در كتاب خدا مكرر ذكر شده به قدرى تعليم و تربيت و معارف و معالم است - براى كسى كه :\r\n [ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ 
  ]  « 1 » .\r\nبراى كسى كه نيروى تعقّل دارد ، يا با تأمل و دقت [ به سرگذشت ها 
  ] گوش فرا مىدهد در حالى كه حاضر به شنيدن و فراگيرى شنيده‌هاى خود باشد .\r\n- كه انسان را حيران كند .\r\nو اين‌كه قصص قرآنى مثل قصهء آدم و موسى و ابراهيم و ديگر انبيا مكرر ذكر شده براى همين نكته است كه اين كتاب ، كتاب قصه و تاريخ نيست ، بلكه كتاب\r\n\r\n\r\n","description":"","footnote":"\r\n( 1 ) - ق ( 50 ) : 37 .\r\n","page_name":" 245 ","page_number":245},
  {"content":"\r\n\r\nسير و سلوك الى اللّه و كتاب توحيد و معارف و مواعظ و حكم است و در اين امور ، تكرار مطلوب است تا در نفوس قاسيه تأثيرى كند و قلوب از آن موعظت گيرد .\r\nبالجمله ، ذكر قصص انبيا و كيفيت سير و سلوك آن‌ها و چگونگى تربيت آنان از بندگان خدا و حكم و مواعظ و مجادلات حسنهء آن‌ها ، از بزرگ‌ترين ابواب معارف و حكم و بالاترين درهاى سعادت و تعاليم است كه حق‌تعالى جلّ مجده به روى بندگان خود مفتوح فرموده است .\r\nو چنانچه ارباب معرفت و اصحاب سلوك و رياضت را از آن‌ها حظى وافر و بهره‌اى كافى است ، كسانى ديگر را نيز نصيبى وافى و قسمتى بىپايان است .\r\nچنانچه از كريمهء شريفهء :\r\n [ فَلَمَّا جَنَّ عَلَيْهِ اللَّيْلُ رَأى كَوْكَباً 
  ]  « 1 » .\r\nپس چون [ تاريكى 
  ] شب او را پوشانيد ، ستاره‌اى ديد .\r\nمثلًا اهل معرفت كيفيت سلوك و سير معنوى حضرت ابراهيم عليه السلام را ادراك مىكنند و راه سلوك الى اللّه و سير الى جنابه را تعليم مىنمايند و حقيقت سير انفس و سلوك معنوى را از منتهاى ظلمت طبيعت كه به  [ جَنَّ عَلَيْهِ اللَّيْلُ 
  ]  در آن مسلك تعبير شده تا القاى مطلق انيت و انانيت و ترك خودى و خودپرستى و وصول به مقام قدس و دخول در محفل انس - كه در اين مسلك اشارت به آن است :\r\n [ وَجَّهْتُ وَجْهِيَ لِلَّذِي فَطَرَ السَّماواتِ 
  ]  « 2 » .\r\nمن به دور از انحراف و با قلبى حق‌گرا همهء وجودم را به سوى كسى كه آسمان‌ها و زمين را آفريد ، متوجه كردم .\r\n\r\n\r\n","description":"","footnote":"\r\n( 1 ) - انعام ( 6 ) : 76 .\r\n( 2 ) - انعام ( 6 ) : 79 .\r\n","page_name":" 246 ","page_number":246},
  {"content":"\r\n\r\n- از آن دريابند .\r\nو ديگر از مطالب اين صحيفهء نورانى ، بيان احوال كفار و جاحدين و مخالفان با حق و حقيقت و معاندين با انبيا و اوليا و بيان كيفيت عواقب امور آن‌ها و چگونگى بوار و هلاك آن‌ها ، چون قضاياى فرعون و قارون و نمرود و شداد و اصحاب فيل و ديگر از كفره و فجره است كه در هر يك از آن‌ها موعظت‌ها و حكم و بلكه معارفى است براى اهلش .\r\nو ديگر از مطالب اين كتاب با عظمت ، قضاياى غزوات رسول خدا صلى الله عليه و آله و كيفيت مجاهدت‌هاى اصحاب رسول خداست ، براى بيدار كردن مسلمانان از خواب غفلت و برانگيختن آن‌ها است براى مجاهدت فى سبيل اللّه و تنفيذ كلمهء حق و اماتهء باطل .\r\nيكى ديگر از مطالب قرآن شريف ، بيان قوانين ظاهر شريعت و آداب و سنن الهيه است كه در اين كتاب نورانى كليات و مهمات آن ذكر شده و عمده در اين قسمت دعوت به اصول مطالب و ضوابط آن است ، مثل باب صلاة و زكات و خمس و حج و صوم و جهاد و نكاح و ارث و قصاص و حدود و تجارت و امثال آن و چون اين قسم كه علم ظاهر شريعت است عام المنفعه و براى جميع طبقات از حيث تعمير دنيا و آخرت مجعول است و تمام طبقات مردم از آن به مقدار ظرفيت خود استفادت كنند از اين جهت در كتاب دعوت به آن بسيار است و در احاديث و اخبار نيز خصوصيات و تفاصيل آن‌ها به حد وافر است و تصانيف علماى شريعت در اين قسمت بيشتر و بالاتر از ساير قسمت‌ها است .\r\nو يكى ديگر از مطالب قرآن شريف ، احوال و معاد و براهين بر اثبات آن و كيفيت عذاب و عقاب و جزا و ثواب آن و تفاصيل جنت و نار و تعذيب و تنعيم است .\r\nدر اين قسمت حالات اهل سعادت و درجات آن‌ها از اهل معرفت و مقربان و از\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاهل رياضت و سالكين و از اهل عبادت و ناسكين و همين طور حالات و درجات اهل شقاوت از كفار و محجوبين و منافقين و اهل معصيت و فاسقين مذكور است .\r\nولى آنچه به حال عموم بيشتر فايده داشته باشد ، بيشتر مذكور و با صراحت لهجه است و آنچه براى يك طبقهء خاصه مفيد است ، به طريق رمز و اشاره مذكور است مثل :\r\n [ رِضْوانٌ مِنَ اللَّهِ أَكْبَرُ 
  ]  « 1 » .\r\nخشنودى و رضايتى از سوى خدا [ كه از همهء آن نعمت ها 
  ] بزرگ‌تر است .\r\nو آيات لقاء اللّه براى آن دسته و مثل :\r\n [ كَلَّا إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ 
  ]  « 2 » .\r\nاين چنين نيست كه آنان مىپندارند ، بلكه اينان در آن روز از پروردگارشان محجوب‌اند .\r\nبراى دستهء ديگر و در اين قسم يعنى در قسم تفصيل معاد و رجوع الى اللّه معارفى بىشمار و اسرارى بس دشوار مذكور است كه اطلاع بر كيفيت آن‌ها جز به سلوك برهانى يا نور عرفانى نتوان پيدا كرد .\r\nقرآن با روشن‌ترين و واضح‌ترين طرزى وجود خداى يگانه را در سوره‌هاى 2 - 3 - 4 - 5 - 6 - 17 - 18 - 34 - 39 - 40 - 42 - 59 - 112 تعليم مىدهد .\r\nخداوند آفرينندهء همهء اشيا است ، سوره‌هاى 16 - 17 نيكو و رحيم است ، سوره‌هاى 3 - 6 - 10 - 40 و حتى كسانى را كه نسبت به او سپاس‌گزار نيستند حفظ و حمايت مىكند ، سوره‌هاى 3 - 9 - 64 و از كسانى كه به او تعرض مىكنند در\r\n\r\n\r\n","description":"","footnote":"\r\n( 1 ) - توبه ( 9 ) : 72 .\r\n( 2 ) - مطففين ( 83 ) : 15 .\r\n","page_name":" 248 ","page_number":248},
  {"content":"\r\n\r\nصورتى كه توبه كنند عفو مىكند سوره‌هاى 25 - 110 حاكم و قاضى روز قيامت است ، سوره‌هاى 2 - 14 - 16 - 17 - 18 - 22 و به هر كس مطابق عملش پاداش مىدهد ، سوره‌هاى 2 - 3 - 4 - 10 - 28 يعنى به خوبان و به آنان كه در راه او جهاد مىكنند و مىميرند سعادت ابد عنايت مىشود و شرح اين سعادت و نعمت‌ها به صورتى داده شده كه هر كسى از روى اراده و تحقيق تصديق مىكند ، سوره‌هاى 4 - 7 - 13 - 15 - 18 - 32 - 35 و مضامينى كه دربارهء بدكاران و اشرار و مجازاتى كه در جهنم مخوف و مهيب به آن‌ها داده خواهد شد در سوره‌هاى 27 - 38 - 45 - 52 - 55 - 56 - 76 - 88 آمده است .\r\nقرآن مجيد هر نوع فسق و فجور و افراط در آن ، سوره‌هاى 4 و 17 و رباخوارى سورهء 2 و حرص و غرور سوره‌هاى 4 و 17 و 18 ، افترا و تهمت سورهء 104 و طمع‌ورزى سوره‌هاى 4 - 33 ، نفاق سورهء 4 و 63 ، شهوت در جمع‌آورى اشيا از بين رفتنى سوره‌هاى 100 و 102 را تقبيح و در مقابل انفاق سوره‌هاى 2 - 3 - 30 - 50 - 70 - 90 ، محبت به نوع سوره‌هاى 4 - 17 - 29 - 46 ، سپاس‌گزارى از خدا اكثر سوره‌ها ، وفاى به عهد سوره‌هاى 5 - 16 ، صفا و خلوص سوره‌هاى 5 - 6 ، محبت به ايتام و دستگيرى از آنان در موارد متعدد ، تقوا و عفت در همهء امور سوره‌هاى 24 و 25 ، آزادى بردگان سوره‌هاى 13 - 90 ، صبر در صد و سه مورد ، تسليم و رضا در موارد متعدد ، عفو از ديگران سوره‌هاى 3 - 16 - 24 - 43 و كليهء كارهاى نيك را اكيداً به مرد و زن دستور مىدهد « 1 » .\r\n\r\n\r\n","description":"","footnote":"\r\n( 1 ) - محمد و قرآن : 106 .\r\n","page_name":" 249 ","page_number":249},
  {"content":"\r\n\r\n\r\nقرآن ، ريسمان محكم الهى\r\nقرآن مجيد از موجوديت و حقيقت خود تعبير به ريسمان مىكند ؛ ريسمانى كه از مبدأ عالى عالم تا كنارهء اين چاه طبيعت كشيده شده تا انسان ، اين موجودى كه آراسته به هر نوع استعداد و قوه است ، با دست زدن به آن قوا و استعدادهاى ذاتى و حقيقىاش رشد كرده و همراه اين طناب الهى به لقا حضرت حق برسد .\r\nچنانچه انسان در برابر قرآن مجيد بىتفاوت بماند ، با سر و با تمام موجوديت و هويتش به قعر چاه طبيعت سرنگون شده و تمام ارزش‌هاى خود را از دست خواهد داد و از هستى او چيزى جز خطى از حيوانيت و پستى نخواهد ماند .\r\n [ وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً 
  ]  « 1 » .\r\nو ما از قرآن آنچه را براى مؤمنان مايهء درمان و رحمت است ، نازل مىكنيم وستمكاران را جز خسارت نمىافزايد .\r\nجلال الدين مولوى در اين زمينه مضمون جالبى دارد :\r\n زان كه از قرآن بسى گمره شدند * زان رسن قومى درون چه شدند\r\nمر رسن را نيست جرمى اى عنود * چون تو را سوداى سر بالا نبود \r\nشارح مثنوى نيز مىگويد :\r\nيكى از عالىترين مضامين انسانى ، فردى ، اجتماعى ، روانى ، اخلاقى ، اقتصادى ، سياسى و طبيعى ، همين مضمون است كه جلال الدين در دو بيت مورد تحليل گوشزد كرده است .\r\n\r\n\r\n","description":"","footnote":"\r\n( 1 ) - اسرا ( 17 ) : 82 .\r\n","page_name":" 250 ","page_number":250},
  {"content":"\r\n\r\nآنچه را در دو بيت فوق مطرح مىكند ، مىتوان به عنوان يك اصل كلى در تمام شؤون بشرى تلقى نمود .\r\nبه توضيح اين‌كه انسان در هر موقعيتى هم كه قرار بگيرد ، پيرامون او را پديده‌ها و قوانين و وسايل فراوانى احاطه كرده است .\r\nآن پديده‌ها و قوانين و وسايل به خودى خود ، در راه تعيين سرنوشتى كه انسان با دست خود بايد بسازد ، آمادگى فعاليت خود را اعلام كرده‌اند ، بدون اين‌كه اين اعلام موجب اجبار انسانى بوده باشد .\r\nمثلًا نور يكى از آن پديده‌ها و وسايل است كه تمام جايگاه‌هاى حيات ما را روشن ساخته است ، در عين حال ما را به هيچ يك از هدف‌هاى حياتى كه بايد آن را به دست بياوريم ، مجبور نمىسازد .\r\nپديدهء نور تاكنون هيچ قماربازى را مجبور نساخته است كه در روشناييش بنشيند و قماربازى كند ، چنان‌كه هيچ پارسايى را مجبور نساخته است كه در روشناييش بنشيند و به عبادت خداوندى پردازد .\r\nآب ، اين ماده حياتى كرهء خاكى به وجود و جريان خود ادامه مىدهد ، بدون اين‌كه كسى را مجبور كند ، شخص ديگرى را در استخر آب بيندازد و او را غرق كند ، يا جهاز هاضمه و دستگاه مربوط بدن را به آشاميدن خود مجبور بسازد و نه تنها او را از مرگ نجات بدهد ، بلكه سلول‌ها و اعصاب مغزى را آمادهء انديشه و رؤيا و تخيل و تداعى معانى و خودآگاهى مىنمايد .\r\nآرى ، مادهء آب هيچ گونه مأمور اجرايى بالاى سر استعمال كنندگان آب نگماشته است .\r\nاين انسان است كه حيات خود را مىخواهد و آن آب را با انواع گوناگون مورد بهره‌بردارى قرار مىدهد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاين مسئله مورد ترديد نيست ، جاى تأسف اين است كه اين انسان روى چه عواملى به جاى داشتن سوداى سر به بالا ، همواره ميل به سر به پايين مىكند .\r\nافسوس بر آن انسان‌هايى كه با بودن نبوت و امامت و به‌خصوص حبل اللّه متينى چون قرآن ، در اين قفس خاكى خود را حبس كرده و چون درب اين قفس باز شود جايى جز جهنم براى آنان نخواهد بود .\r\n نه پاى آن‌كه از كرهء خاك بگذرم * نه دست آن‌كه پردهء افلاك بردرم\r\nبىآب و دانه در قفسى تنگ مانده‌ام * پرها زنم چو زين قفس تنگ برپرم\r\nروزى كه خاك گور شوم رحمتى بكن * سختم مگير زان كه من آن صيد لاغرم\r\nروزى كه سر زخاك برآرم به بوى غيب * رسوا مكن ميانهء غوغاى محشرم\r\nگر رد كنى مرا و اگر در پذيريم * خاك سگان كوى توام بلكه كمترم\r\nتا هست عمر ، چون سگ اصحاب كهف تو * سر بر دو دست بر در كويت مجاورم\r\nعطار بر در تو چو خاكى است منتظر * يا رب درت مبند كه من خاك آن درم \r\n\r\nغرض از نزول قرآن\r\nقرآن را براى رشد و تكامل و رسيدن به عالىترين مقام الهى نفس و هستى خود\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبخواهيد ، آن را فرا گرفته و براى رفع عيوب درون و برون خود عمل كرده و از خويشتن به وسيلهء قرآن مجيد انسان نمونه‌اى بسازيد .\r\nقرآن را براى تخدير خود از ملامت‌ها و خستگىها و شفيعى جهت پول يافتن و شفاى امراض بدنى و بركت خانه و مغازه قرار ندهيد كه دين براى جبران ملالت جسمى و علاج ترس از حوادث مادى نيامده است ، جلال‌الدين مولوى در ضمن آثارش به اينان كه برداشت غلط از قرآن دارند حمله‌ور شده و مىگويد :\r\n خويشتن مشغول كردن از ملال * باشدش قصد از كلام ذوالجلال\r\nكاتش وسواس را و غصه را * زان سخن بنشاند و سازد دوا \r\nعلامهء جعفرى در شرح اين ابيات مىگويد « 1 » :\r\nيكى از پرده‌هاى ضخيمى كه به روى دين و منابع و شؤون آن افتاده و مردم را از اين حقيقت حيات‌بخش محروم ساخته است همين نكته است كه جلال‌الدين متذكر مىشود .\r\nمىگويند : قرآن و به طور كلى دين ساختهء آلام و ناگوارىهايى است كه دامنگير افراد انسانى است .\r\nخشونت و تلخى رويدادهاى زندگانى دائماً انسان‌ها را در اندوه و وسوسه و اضطراب و ترس غوطه‌ور مىسازد ، وقتى كه بشر در مقابل اين خشونت و تلخىها به ناتوانى خود پى مىبرد ، به وسايل گوناگونى پناه مىبرد ، مانند عوامل تخدير مادى از افيون گرفته تا موسيقى و از آراستن و پيراستن موضوعات به عنوان زيبا دوستى گرفته تا هنرهاى گوناگون و بالاخره عامل دين را براى خود وسيله‌اى قرار مىدهد و از واقعيت‌ها فرار مىكند .\r\n\r\n\r\n","description":"","footnote":"\r\n( 1 ) - شرح مثنوى ، علامهء جعفرى : 11 / 21 .\r\n","page_name":" 253 ","page_number":253},
  {"content":"\r\n\r\nاين داورى « ظالمانه و خائنانه » به هيچ‌وجه با واقعيت تطبيق نمىكند ؛ زيرا نخست اين مسئله را بايد در نظر بگيريم كه فرق زيادى وجود دارد ميان علت اصلى يك جريان و فايده‌اى كه مىتوان از آن بهره‌بردارى نمود .\r\nشما در باغچهء خانهء خود گل زيباى گران قيمتى را مىكاريد و گربه‌اى كه گرماى تابستان ناراحتش كرده از بالاى ديوار سايهء آن گل زيبا را مىبيند و پايين مىآيد و در سايهء شاخه و برگ گل پهن مىشود و ساعتى آسايش مىكند ، آيا صحيح است كه بگوييم :\r\nهدف شما و علت اصلى آن كه شما پولى خرج كرده و روزها و شايد ماه‌ها زحمت كشيده گل زيبايى را پرورده‌ايد ، همان آسايش گربه در سايهء آن است ؟ !\r\nلباس‌هايى را كه پوشيده‌ايد براى حفظ بدن از ناملايمات جوّى است ، فرض كنيم كه سيل خروشانى در معرض ورود به خانهء شماست و شما چيزى نداريد يا آنچه داريد براى جلوگيرى سيل از ورود به خانه كفايت نمىكند ، مجبور مىشويد كه لباس‌هاى خود و خانواده‌تان را در جلوگيرى از سيل مورد بهره‌بردارى قرار بدهيد .\r\nاين دو مثال اگر چه صد در صد با مسئلهء ما تطبيق نمىشود ، ولى براى توضيح علت اصلى يك شىء و فايدهء عارضى آن مناسب به نظر مىرسد ، اين حماقت كه قرآن و ساير شعائر دينى و به جاى آوردن دستورهايش علت اصلى دين تلقى شود سابقهء ديرينه‌اى دارد و در خود قرآن در چند آيه مورد توبيخ قرار گرفته است ، مانند آن آيه كه مىگويد :\r\nوقتى كه ضررى به انسان متوجه شود ، به خدا مىگرايد و دست به دعا بلند مىكند « 1 » .\r\n\r\n\r\n","description":"","footnote":"\r\n( 1 ) - « وَإِذَا مَسَّ الْإِنْسَانَ الضُّرُّ دَعَانَا لِجَنْبه » يونس ( 10 ) : 12 .\r\n","page_name":" 254 ","page_number":254},
  {"content":"\r\n\r\nلذا جلال الدين مولوى در ابيات مورد تحليل مىگويد :\r\nاگر تو قرآن را براى رفع ملالت خاطر مىخوانى چه تفاوتى با كليله و شاهنامه خواندن دارد ؟\r\nقرآن را براى خدا فرا گيريد و براى خدا عمل كنيد ، تا به نقطه‌اى كه براى شما معلوم كرده‌اند و آن مقام خلافت از حق است برسيد ، قرآن را براى كسب سعادت دنيا و آخرت بخوانيد و عمل كنيد ، قرآن را براى رفع دردهاى عقلى و روحى تلاوت كنيد ، قرآن را براى خدا بخواهيد و براى خدا فرا گيريد و براى خدا به اجرا بگذاريد .\r\nبا قرآن آشنا شويد و به قرآن آگاه شويد و به آيات خدا آراسته گرديد تا به مقام والاى ملكوتى و الهى برسيد ؛ تا هستيد خود را به قرآن عرضه كنيد .\r\nقرآن : كتاب هدايت ، كتاب شفا ، كتاب زمينه‌ساز رشد و كمال و مبين تمام مسائل مثبت و منفى است .\r\nغرض از نزول قرآن آراسته شدن انسان به مقام شامخ انسانيت و رسيدن او به مقام لقا و وصال است .\r\nقرآن براى بيدارى قلب و توجه دادن انسان به واقعيت‌ها و متصل نمودن آدمى به ملكوت سماوات و ارض آمده است .\r\n\r\nادب قرائت قرآن\r\nبر ما لازم است كه به طور مستمر در ضمن قرائت قرآن با توجه به مفاهيم عالى آيات ، خود را بر كتاب الهى عرضه كرده و در مقام تطبيق خود با آيات الهيه برآييم ، تا اگر آنچه قرآن مىخواهد در ما باشد ، به حفظ آن بكوشيم و آنچه نمىخواهد اگر در ما هست به علاج آن اقدام نماييم .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nامام خمينى رحمه الله در اين زمينه مىگويد :\r\nيكى از آداب مهمهء قرائت قرآن كه انسان را به نتايج بسيار و استفادات بىشمار نايل كند ، تطبيق است و آن چنان است كه در هر آيه از آيات شريفه كه تفكر مىكند ، مفاد آن را با حال خود منطبق كند و نقصان خود را به واسطهء آن مرتفع نمايد و امراض خود را به آن شفا دهد .\r\nمثلًا در قصهء شريفهء حضرت آدم ببيند سبب مطرود شدن شيطان از بارگاه قدس با آن همه سجده‌ها و عبادت‌هاى طولانى چه بوده ، خود را از آن تطهير كند ؛ زيرا مقام قرب الهى جاى پاكان است ، با اوصاف و اخلاق شيطانى قدم در آن بارگاه نتوان گذاشت .\r\nاز آيات شريفه استفاده مىشود كه مبدأ سجده ننمودن ابليس خودبينى و عجب بوده كه كوس :\r\n [ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ 
  ]  « 1 » .\r\nمن از او بهترم ، مرا از آتش پديد آورده‌اى و او را از گِل آفريدى .\r\nزد و اين خودبينى اسباب خودخواهى و خودفروشى - كه استكبار است - شد و نتيجهء استكبار خودرأيى و استقلال و سرپيچى از فرمان دوست گشت و به اين خاطر او را مطرود درگاه نمودند .\r\nآه بر عده‌اى از ما كه از اول عمر ، شيطان را ملعون و مطرود خوانديم و خود به اوصاف خبيثهء او متصف هستيم و در فكر آن نشديم كه آنچه سبب مطروديت درگاه قدس است در هر حال از خود دور كنيم ، شيطان خصوصيتى ندارد ، آنچه او را از درگاه قرب دور كرد ، اگر در ما باشد ما را هم نگذارد به آن پيشگاه پاك راه يابيم ،\r\n\r\n\r\n","description":"","footnote":"\r\n( 1 ) - اعراف ( 7 ) : 12 .\r\n","page_name":" 256 ","page_number":256},
  {"content":"\r\n\r\nبترسيم از اين‌كه لعن‌هايى كه به ابليس مىكنيم ، خود در آن شريك باشيم !\r\nو نيز تفكر كنيم در همين قصهء شريفه و سبب مزيت آدم و برترى او از ملائكة اللّه ، ببينيم چه بوده كه خود نيز به قدر طاقت به آن آراسته گرديم ؛ مىبينيم تعليم اسما سبب برترى او گشت و مرتبهء عاليهء تعليم اسما تحقق به مقام اسماء اللّه است چنانچه مرتبهء عاليه از احصاى اسما كه در روايت شريفه است :\r\nإنَّ لِلّهِ تِسْعة وَتِسْعينَ أسْماءٌ مَنْ أحْصاها دَخَلَ الْجَنَّةَ « 1 » .\r\nتحقّق به حقيقت آن‌ها است كه انسان را به جنت اسمايى نايل مىكند ، انسان با ارتياضات قلبيه مىتواند مظهر اسماء اللّه و آيات كبراى الهيه شود و وجود او وجود ربانى و متصرف در مملكت او دست جمال و جلال الهى باشد و در حديث ، قريب به اين معنى است كه :\r\nهمانا روح مؤمن اتصالش به خداى تعالى شديدتر است از اتصال شعاع خورشيد به خورشيد « 2 » .\r\nدر هر صورت كسى كه بخواهد از قرآن شريف حظ وافر و بهرهء كافى بردارد بايد هر يك از آيات شريفه را با حال خود تطبيق كند ، تا استفادهء كامله كند ، مثلًا در آيهء شريفهء سوره انفال آمده :\r\n [ إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ 
  ]  « 3 » .\r\nمؤمنان ، فقط كسانى هستند كه چون ياد خدا شود ، دل‌هايشان ترسان مىشود ،\r\n\r\n\r\n","description":"","footnote":"\r\n( 1 ) - التوحيد : 195 ، باب 29 ، حديث 9 ؛ بحار الأنوار : 6 / 219 ، باب 8 ، حديث 13 .\r\n( 2 ) - الكافى : 2 / 166 ، حديث 4 .\r\n( 3 ) - انفال ( 8 ) : 2 .\r\n","page_name":" 257 ","page_number":257},
  {"content":"\r\n\r\nوهنگامى كه آيات او بر آنان خوانده شود بر ايمانشان مىافزايد ، و بر پروردگارشان توكل مىكنند .\r\nشخص سالك بايد اين اوصاف ثلاثه را ببيند با او منطبق است يا نه ؟ آيا وقتى ياد خدا به ميان مىآيد ، قلبش فرو مىريزد و ترسناك مىشود ؟ و وقتى آيات شريفهء الهيه بر او خوانده مىشود ، نور ايمان در قلبش افزايش پيدا مىكند و اعتمادش بر خداست ؟\r\nيا در هر يك از مراتب راجل و از هر يك از اين خواص محروم است ؟ اگر بخواهد بفهمد كه از حق ترسناك است و قلبش ازترس او فرو مىريزد به اعمال خود نظر كند ؛ انسان ترسناك در محضر كبريايى جسارت به مقام مقدسش نكند و در حضور حضرت حق هتك حرمات الهيه ننمايد ، اگر با آيات الهيه ايمان قوى شود نور ايمان به مملكت ظاهرش نيز سرايت كند .\r\nممكن نيست قلب كه نورانى باشد و زبان و كلام و چشم و نظر و گوش و استماع نورانى نباشد ؛ بشر نورانى آن است كه تمام قواى ملكيه و ملكوتيه‌اش نوربخش باشد و علاوه بر آن‌كه خود او را هدايت به سعادت و طريق مستقيم كند به ديگران نيز نورافشانى نموده ، آن‌ها را به راه راست هدايت كند .\r\nچنانچه اگر كسى به خداى تعالى توكل و اعتماد داشته باشد ، قطع طمع از دست ديگران كند و بار احتياج خود را به درگاه غنى مطلق افكند و ديگران را كه چون خود او فقيرند ، مشكل‌گشا نداند ؛ پس وظيفهء سالك الى اللّه آن است كه خود را به قرآن شريف عرضه بدارد .\r\nچنانچه ميزان در تشخيص صحت و عدم صحت و اعتبار ولا اعتبار حديث و روايت آن است كه آن را به كتاب خدا عرضه دارند و آنچه مخالف آن است باطل\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nو زخرف شمارند ؛ ميزان در استقامت و اعوجاج و شقاوت و سعادت آن است كه در ميزان كتاب اللّه درست و مستقيم درآيد .\r\nو چنانچه خُلق رسول خدا صلى الله عليه و آله قرآن بود ، امت هم بايد خلق خود را با قرآن موافق كند تا با خلق ولى كامل نيز مطابق گردد و اخلاقى كه مخالف با كتاب خداست زخرف و باطل است و همچنين جميع معارف و احوال قلوب و اعمال باطن و ظاهر خود را بايد با كتاب خدا تطبيق كند تا به حقيقت قرآن متخلّق گردد و قرآن مجيد صورت باطنى او شود .\r\n كسى كو هر چه ديد از چشم جان ديد * هزاران عرش در مويى عيان ديد\r\nعدد از عقل خواست اما دل پاك * عدد گرديد در گفت و زيان ديد\r\nچو اين آن است و آن اينست جاويد * چرا پس عقل احول اين و آن ديد\r\nچو دريا عقل دايم قطره بيند * به چشم او نشايد جاودان ديد \r\n كسى كو بر احد حكم عدد كرد * مجال بىنشانى را نشان ديد\r\nبه جان بين هر چه مىبينى كه توحيد * كسى كو محو شد از جسم و جان ديد\r\nدو عالم چيست از يك سايهء توست * كه آنجا ذره را خط امان ديد\r\nدلى كان گنج پى برد از طلسمش * فنا شد تا دو عالم طيلسان ديد\r\nزخود گم گردى اى عطار اينجا * كه تا خود را توانى كامران ديد \r\n\r\nوظايف ما در برابر قرآن\r\nتمام افراد مسلمان از مرد و زن در برابر كتاب با عظمت الهى داراى سه مسؤوليت بسيار مهم هستند :\r\n1 - فراگيرى قرآن .\r\n2 - فهم معانى و مفاهيم قرآن .\r\n3 - عمل به قرآن .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\n1 - فراگيرى قرآن\r\nاز ابتداى بعثت رسول گرامى اسلام صلى الله عليه و آله تا شروع غيبت كه همزمان با ولادت امام عصر - نزديك به دويست و شصت و هشت سال - است ، در اين مدت پيامبر بزرگ صلى الله عليه و آله و ائمه طاهرين عليهم السلام تا سر حد باختن جان تمام همت خود را بر تعليم و تفهيم قرآن و زمينه‌سازى براى عمل به كتاب خدا صرف كردند ؛ شما مىدانيد كه هر دقيقه و ثانيه از عمر اين بزرگواران برتر از تمام عالم است :\r\nلَضَرْبَةُ عَلىٍّ يَوْمَ الْخَنْدَقِ أفْضَلُ مِنْ عِبادَةِ الثَّقَلَيْنِ « 1 » .\r\nهرآينه ضربت على روز خندق برتر از عبادت ثقلين ( انس و جن ) مىباشد .\r\nيك ضربت زدن مگر چه اندازه وقت مىگيرد ؟ همين مقدار وقت و عمل در آن بنا به فرمودهء نبى اسلام صلى الله عليه و آله از عبادت ثقلين بالاتر است ، دقايق عمر پيامبر صلى الله عليه و آله و همهء ائمه عليهم السلام به همين ميزان است و اين بزرگواران اين مدت پر بها را خرج اين سه برنامهء با عظمت كردند ؛ بر ماست كه از زحمات آن عزيزان الهى قدردانى كنيم و قدردانى زحمات آنان در عمل به سه برنامهء مذكور است .\r\nروشى كه پيامبر بزرگ صلى الله عليه و آله و ائمهء طاهرين عليهم السلام نسبت به قرآن در ميان مردم داشتند به دستور خود قرآن بود ؛ قرآن است كه تاكيد بر تعليم قرائت و تفهيم مفاهيم و عمل به آيات خداوندى دارد .\r\nدر آخرين آيهء سورهء مزمل كه احتمالًا سورهء سوم يا چهارم قرآن از نظر نزول است در مسئلهء قرائت مىخوانيم :\r\n [ فَاقْرَؤُا ما تَيَسَّرَ مِنَ الْقُرْآنِ عَلِمَ أَنْ سَيَكُونُ مِنْكُمْ مَرْضى وَ آخَرُونَ  -\r\n\r\n\r\n","description":"","footnote":"\r\n( 1 ) الاقبائل : 467 .\r\n","page_name":" 260 ","page_number":260},
  {"content":"\r\n\r\n يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ وَ آخَرُونَ يُقاتِلُونَ فِي سَبِيلِ اللَّهِ فَاقْرَؤُا ما تَيَسَّرَ مِنْهُ وَ أَقِيمُوا الصَّلاةَ وَ آتُوا الزَّكاةَ وَ أَقْرِضُوا اللَّهَ قَرْضاً حَسَناً وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ هُوَ خَيْراً وَ أَعْظَمَ أَجْراً وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ 
  ]  « 1 » .\r\nبنابراين آنچه را از قرآن براى شما ميسر است بخوانيد . او مىداند كه به زودى برخى از شما بيمار مىشوند ، و گروهى براى به دست آوردن رزق و روزى خدا در زمين سفر مىكنند ، و بعضى در راه خدا مىجنگند ؛ پس آنچه را از آن ميسر است بخوانيد و نماز را برپا داريد و زكات بپردازيد و وام نيكو به خدا بدهيد و آنچه را از عمل خير براى خود پيش مىفرستيد ، آن را نزد خدا به بهترين صورت و بزرگ‌ترين پاداش خواهيد يافت و از خدا آمرزش بخواهيد كه خدا بسيار آمرزنده و مهربان است .\r\nدر اين آيهء كريمه دو مرتبه امر به قرائت شده و عمل به اين امر مهم الهى مستلزم يادگيرى ظاهر قرآن مجيد است ؛ روى اين حساب براى كسانى كه بتوانند قرآن را تعليم بگيرند ، لازم است به اين مسئله توجه كنند و سپس خويش را به قرائت كتاب الهى عادت دهند .\r\n\r\n2 - فهم قرآن\r\nو در فهم مفاهيم عالى قرآن كه محصول تفكر و مطالعه در آثار اسلامى است مىخوانيم :\r\n [ لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ \r\n\r\n\r\n","description":"","footnote":"\r\n( 1 ) - مزمل ( 73 ) : 20 .\r\n","page_name":" 261 ","page_number":261},
  {"content":"\r\n\r\n وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ 
  ]  « 1 » .\r\nاگر اين قرآن را بر كوهى نازل مىكرديم ، قطعاً آن را از ترس خدا فروتن و از هم پاشيده مىديدى . و اين مثل‌ها را براى مردم مىزنيم تا بينديشند .\r\nآرى ، كوه با اتصال به قرآن از ترس خدا خاشع و متلاشى مىشد ، واى به حال انسان اگر با اين عقل و فطرت و وجدان در ارتباط با قرآن قرار نگيرد و در مقام فهم قرآن و انديشه و تفكر در آن برنيايد .\r\nقرآن كريم به كسانى كه همت خود را در فهم آيات كتاب صرف نمىكنند سخت حمله كرده و مىفرمايد :\r\n [ أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها 
  ]  « 2 » .\r\nآيا در قرآن نمىانديشند [ تاحقايق را بفهمند 
  ] يا بر دل هايشان قفل هايى قرار دارد ؟ .\r\n\r\n3 - عمل به قرآن\r\nو در باب عمل ، سوره‌اى نيست مگر اين‌كه ترغيب و تشويق به عمل مىكند و اساس نجات را پس از فهم قرآن عمل به قرآن مىداند .\r\n [ إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً 
  ]  « 3 » .\r\nبىترديد اين قرآن به استوارترين آيين هدايت مىكند ، و به مؤمنانى كه كارهاى\r\n\r\n\r\n","description":"","footnote":"\r\n( 1 ) - حشر ( 59 ) : 21 .\r\n( 2 ) - محمد ( 47 ) : 24 .\r\n( 3 ) - اسرا ( 17 ) : 9 .\r\n","page_name":" 262 ","page_number":262},
  {"content":"\r\n\r\nشايسته انجام مىدهند ، مژده مىدهد كه براى آنان پاداشى بزرگ است .\r\nالبته عمل صالح آن عملى است كه بر اساس آيات كتاب خدا و با نيت خالص از انسان صادر شده باشد .\r\nاگر انسان به قرائت و فهم و عمل به قرآن بپردازد و اين روش را تا هنگام خروج از دنيا ادامه دهد فلاح و رستگارى او حتمى است .\r\n [ وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ 
  ]  « 1 » .\r\nميزان [ سنجش اعمال 
  ] در آن روز حق است ؛ پس كسانى كه اعمال وزن شدهء آنان سنگين و با ارزش باشد ، رستگارند .\r\nبراى خدا در قيامت ميزان‌هايى است : انبيا ، ائمه ، صلحا و در رأس همهء آن‌ها قرآن مجيد است .\r\nآرى ، در قيامت همه را با قرآن مىسنجند ، اگر اعمال و اخلاق آنان با كتاب خدا يكى باشد ، سنگين عمل و اهل نجات و اگر مطابق نباشد ، سبك عمل و اهل عذابند .\r\n [ وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ 
  ]  « 2 » .\r\nو كسانى كه اعمال وزن شدهء آنان سبك و بىارزش باشد ، به سبب اين‌كه همواره به آيات ما ستم مىورزيدند ، به خود زيان زده [ و سرمايهء وجودشان راتباه كرده 
  ] اند .\r\n\r\n\r\n","description":"","footnote":"\r\n( 1 ) - اعراف ( 7 ) : 8 .\r\n( 2 ) - اعراف ( 7 ) : 9 .\r\n","page_name":" 263 ","page_number":263},
  {"content":"\r\n\r\n\r\nقرآن ، دربردارندهء بهترين فرهنگ و برترين نظام\r\nاگر كسى بخواهد به نحوى حقيقت اسلام و انسان و جهان را بشناسد ، چاره‌اى جز مراجعه به كتاب الهى ندارد .\r\nدر اين كتاب جاويد ، آنچه آمده هماهنگ با تمام شؤون انسان و منطبق بر نظام احسن خلقت است .\r\nمرا ياراى آن نيست كه اين حقيقت را توضيح دهم ؛ بياييد اين مسئله را با هم از قول مفسر بزرگ قرن مرحوم علامهء طباطبايى از نظر بگذرانيم كه در رسالهء « قرآن در اسلام » در بخش اول مىگويد :\r\nبا تأمل در چند مقدمه مىتوان معنى واقعى اشتمال قرآن مجيد بر برنامهء زندگى بشر را دريافت :\r\n\r\n( نيل به سعادت هدف زندگانى انسان )\r\n1 - انسان در زندگى خود هرگز هدفى جز سعادت و خوشبختى و كامروايى خود ندارد .\r\n« خوشبختى و سعادت شكلى است از زندگى كه انسان آرزوى آن را داشته ، شيفتهء آن است ، مانند آزادى و رفاهيت و وسعت معاش و جز آن‌ها » .\r\nو چنانچه گاهى افرادى را مىبينيم كه از خوشبختى و سعادت خود روگردان مىباشند ، مانند كسى كه با انتحار به زندگى خود خاتمه مىدهد ، يا از مزاياى زندگى اعراض مىكند ، اگر در حال روحىشان دقيق شويم خواهيم ديد كه بواسطهء عوامل ويژه‌اى ، سعادت زندگى را در آنچه تعقيب مىكنند مىدانند ؛ مثلًا كسى كه خودكشى مىكند در اثر حمله و هجوم ناملايمات ، راحتى خود را در مرگ مىبيند\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nو مثلًا كسى كه به زهد و رياضت پرداخته ، لذائذ مادى را بر خود تحريم مىكند ، سعادت را در شيوه‌اى كه پيش گرفته مىداند .\r\nپس فعاليت زندگى انسان پيوسته براى دست يافتن به سعادت و پيروزى در آن راه مىباشد ، خواه در تشخيص سعادت واقعى خود مصيب باشد يا مخطى .\r\n\r\n( فعاليت زندگانى با برنامه )\r\n2 - فعاليت زندگى انسان هرگز بدون برنامه صورت نمىگيرد و اين مسأله‌اى است بديهى و اگر احياناً خفا پيدا مىكند از كثرت وضوح است ؛ زيرا در يك طرف انسان با خواست و ارادهء خود كار مىكند و در نتيجه تا كارى را به سبب شرايط موجود « كردنى » تشخيص ندهد به انجام دادن آن اقدام نمىكند ، يعنى كار را به دنبال دستور علمى درونى انجام مىدهد و از طرف ديگر كارهايى را كه انجام مىدهد براى « خود » يعنى براى رفع حوائجى كه درك مىكند به وجود مىآورد و در نتيجه ميان اعمال و افعال وى ارتباطى است مستقيم .\r\nخوردن و نوشيدن و خواب و بيدارى و نشستن و برخاستن و رفتن و آمدن و غير اين‌ها هر كدام جايى و اندازه‌اى دارد ، در حالى لازم و در حالى غير لازم در شرايطى نافع و در شرايطى مضر مىباشد و در نتيجه انجام دادن هر كارى طبق دستورى است درونى كه در درك انسان ، كليات آن ذخيره شده و به حسب انطباق به مورد ، جزئيات آن تحقق مىپذيرد .\r\nهر فرد از انسان در كارهاى فردى خود به منزلهء كشورى است كه فعاليت‌هاى اهالى آن تحت قوانين و سنن و آداب معينى كنترل مىشود و قواى فعال اين كشور موظفند كه اعمال خود را اول با دستورهاى لازم الرعايهء آن تطبيق نموده پس از آن انجام دهند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nفعاليت‌هاى اجتماعى يك جامعه نيز حال فعاليت‌هاى فردى را دارد و پيوسته يك نوع مقررات و آداب و رسومى كه مورد تسليم اكثريت افراد مىباشد بايد در آن‌ها حكومت كند ، و گرنه اجزاى جامعه به واسطهء هرج و مرج در كم‌ترين وقت و كوتاه‌ترين فرصتى متلاشى خواهد شد .\r\nنهايت اگر جامعه ، جامعهء مذهبى باشد حكومت از آن احكام مذهب خواهد بود و اگر جامعهء غير مذهبى متمدن باشد ، فعاليت‌ها از قانون پيروى خواهد كرد و اگر جامعهء غير مذهبى و متوحش باشد آداب و رسومى را كه حكومت فردى و مستبد وضع و تحميل نموده ، يا مراسمى را كه در اثر برخورد و كسر و انكسار عقايد گوناگون در جامعه پيدا شده اجرا خواهد كرد .\r\nپس در هر حال انسان در فعاليت‌هاى فردى و اجتماعى خود از داشتن هدفى گزير ندارد و از تعقيب هدف خود از راهى كه مناسب آن است و به كار بستن مقرراتى كه برنامهء كار است هرگز مستغنى نيست .\r\nقرآن مجيد نيز اين نظر را تأييد نموده مىفرمايد :\r\n [ وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ 
  ]  « 1 » .\r\nبراى هر گروهى قبله‌اى است كه خدا گردانندهء روى آن گروه به آن قبله است ؛ پس [ دربارهء قبله ، نزاع و كشمكش نكنيد و به جاى بحث و گفتگو 
  ] به جانب نيكىها و كارهاى خير پيشى جوييد .\r\nاساساً در قرآن ، دين به راه و رسم زندگى اطلاق مىشود و مؤمن و كافر و حتى كسانى كه اصلًا صانع را منكرند بدون دين نيستند ؛ زيرا زندگى انسان بدون داشتن راه و رسمى خواه از ناحيهء نبوت و وحى باشد ، يا از راه وضع و قرارداد بشرى ،\r\n\r\n\r\n","description":"","footnote":"\r\n( 1 ) - بقره ( 2 ) : 148 .\r\n","page_name":" 266 ","page_number":266},
  {"content":"\r\n\r\nاصلًا صورت نمىگيرد ، خداى متعال در وصف ستمگران كه با دين خدايى دشمنى دارند از هر طبقه و صنف بوده باشند مىفرمايد :\r\n [ الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ كافِرُونَ 
  ]  « 1 » .\r\nهم آنان كه مردم را همواره از راه خدا بازمىدارند و مىخواهند آن را [ با وسوسه و اغواگرى 
  ] كج نشان دهند ، و ايشان به روز قيامت كافرند .\r\nوجه دلالت آيه اين است كه « سبيل اللّه » در عرف قرآن دين است و آيهء شريفه دلالت دارد بر اين كه ستمكاران حتى آنان كه به خدا معتقد نيستند دين خدا « دين فطرى » را با صفت تحريف اجرا مىكنند بنابراين برنامهء زندگى كه آنان اجرا مىكنند دين ايشان است .\r\n\r\n( برنامهء آفرينش بهترين برنامهء زندگى )\r\n3 - بهترين و پابرجاترين راه و رسم زندگى آن است كه آفرينش انسان به سوى آن هدايت كند ، نه آنچه از عواطف و احساسات فرد يا جامعه سرچشمه گيرد .\r\nهر يك از اجزاى آفرينش را مورد دقت و كنجكاوى قرار دهيم خواهيم ديد كه در هستى خود هدف و غايتى دارد كه از نخستين روز آفرينش خود به سوى آن متوجه است و از مناسب‌ترين و نزديك‌ترين راهى كه به آن هدف منتهى مىشود به سوى هدف خود سير مىكند و در اندرون و بيرون ساختمان خود با تجهيزاتى مجهز مىباشد كه مناسب با هدف خودش و منشأ فعاليت‌هاى گوناگونش مىباشد ، رويهء آفرينش در هر آفريدهء جاندار و غير جاندار همين‌گونه است .\r\nمثلًا بوتهء گندم از همان روز نخستين پيدايش خود كه در بستر خاك با نوك\r\n\r\n\r\n","description":"","footnote":"\r\n( 1 ) - اعراف ( 7 ) : 45 .\r\n","page_name":" 267 ","page_number":267},
  {"content":"\r\n\r\nسرسبز خود از شكم دانه سر در مىآورد ، متوجه پيدايش يك بوتهء گندم داراى سنبل‌هاى متعدد مىباشد و با قوايى كه مجهز است اجزاى عنصرى را از زمين و هوا با نسبت ويژه‌اى گرفته ، ضميمهء وجود خود ساخته روز به روز بزرگ‌تر و برومندتر مىشود و از حالى به حالى و از شكلى به شكلى منتقل مىشود تا به شكل بوتهء كامل داراى سنبل‌هاى متعدد در مىآيد و در همانجا به سير خود خاتمه مىدهد .\r\nيك درخت گردو را نيز اگر مورد بررسى قرار دهيم ، خواهيم ديد كه آن نيز از نخستين روز پيدايش متوجه هدفى مخصوص به خود مىباشد كه يك درخت گردوى برومند و نيرومند مىباشد و براى رسيدن به آن راه مناسبى را با موجودى تجهيزات خود مىپيمايد و ملازم روش زندگى خودش بوده هرگز روزى در تعقيب هدف خود مثلًا راه بوتهء گندم را نمىرود ، چنان‌كه بوتهء گندم نيز در تعقيب هدف خود روزى روش درخت گردو را اختيار نمىكند .\r\n\r\n( آفرينش انسان را به سعادت هدايت مىكند )\r\nهمهء انواع آفريده‌ها كه جهان مشهود را تشكيل مىدهند ، محكوم همين قاعدهء كليه مىباشند و هيچ دليلى نيست كه نوع انسان از اين قاعده « هر نوعى هدفى دارد كه سعادتش در رسيدن به آن است و راهى مناسب تجهيزات وجودى خود به هدف خود دارد » مستثنى باشد بلكه تجهيزات وجودى انسان بهترين دليل است بر اين‌كه انسان نيز مانند ساير انواع آفرينش هدفى دارد كه متضمن سعادت اوست و مناسب تجهيزات وجودى خود راهى به هدف و سعادت خود دارد .\r\nبنابر آنچه گذشت آفرينش ويژهء انسان و همچنين آفرينش جهان كه انسان جزء غيرقابل تفكيك آن مىباشد ، انسان را به سوى سعادت واقعىاش هدايت مىكند و مهم‌ترين و ريشه‌دارترين و پا برجاترين مقررات را كه به كار بستن آن‌ها سعادت را\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبراى انسان تضمين مىكند به انسان گوشزد مىنمايد .\r\nخداى متعال در تأييد بحث گذشته مىفرمايد :\r\n [ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى 
  ]  « 1 » .\r\nگفت : پروردگار ما كسى است كه به هر موجودى ، آفرينش [ ويژهء 
  ] او را [ آن گونه كه سزاوارش بود 
  ] به وى عطا كرده ، سپس هدايت نمود .\r\nو باز مىفرمايد :\r\n  [ الَّذِي خَلَقَ فَسَوَّى * وَ الَّذِي قَدَّرَ فَهَدى 
  ]   « 2 » .\r\nآن‌كه آفريد ، پس درست و نيكو گردانيد . * و آن‌كه اندازه قرار داد و هدايت كرد .\r\nو باز مىفرمايد :\r\n    [ وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها * قَدْ أَفْلَحَ مَنْ زَكَّاها * وَ قَدْ خابَ مَنْ دَسَّاها 
  ]     « 3 » .\r\nو به نفس و آن‌كه آن را درست و نيكو نمود ، * پس بزه‌كارى و پرهيزكارىاش را به او الهام كرد . * بىترديد كسى كه نفس را [ از آلودگى پاك كرد و 
  ] رشد داد ، رستگار شد . * و كسى كه آن را [ به آلودگىها و امور بازدارنده از رشد 
  ] بيالود [ از رحمت حق 
  ] نوميد شد .\r\nو باز مىفرمايد :\r\n\r\n\r\n","description":"","footnote":"\r\n( 1 ) - طه ( 20 ) : 50 .\r\n( 2 ) - اعلى ( 87 ) : 2 - 3 .\r\n( 3 ) - شمس ( 91 ) : 7 - 10 .\r\n","page_name":" 269 ","page_number":269},
  {"content":"\r\n\r\n [ فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ 
  ]  « 1 » .\r\nپس [ با توجه به بىپايه بودن شرك 
  ] حق‌گرايانه و بدون انحراف با همهء وجودت به سوى اين دين [ توحيدى 
  ] روى آور ، [ پاىبند و استوار بر 
  ] سرشت خدا كه مردم را بر آن سرشته است باش براى آفرينش خدا هيچ‌گونه تغيير و تبديلى نيست ؛ اين است دين درست و استوار .\r\nو باز مىفرمايد :\r\n [ إِنَّ الدِّينَ عِنْدَ اللَّهِ الْإِسْلامُ 
  ]  « 2 » .\r\nمسلماً دينِ [ واقعى كه همهء پيامبرانْ مُبلّغ آن بودند 
  ] نزد خدا ، اسلام است .\r\nدين و روش زندگى پيش خدا تسليم شدن است - در برابر ارادهء وى - يعنى در برابر آفرينش وى كه انسان را به مقررات خاصى دعوت مىكند .\r\nو مىفرمايد :\r\n [ وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ 
  ]  « 3 » .\r\nو هركه جز اسلام ، دينى طلب كند ، هرگز از او پذيرفته نمىشود .\r\nمحصل آيات فوق و آيات ديگرى كه به همين مضمون است ، اين است كه خداى متعال هر يك از آفريده‌هاى خود از آن جمله انسان را به سوى سعادت و هدف آفرينش ويژهء خودش از راه آفرينش خودش راهنمايى مىفرمايد و راه واقعى براى انسان در مسير زندگى همان است كه آفرينش ويژهء وى به سوى آن\r\n\r\n\r\n","description":"","footnote":"\r\n( 1 ) - روم ( 30 ) : 30 .\r\n( 2 ) - آل عمران ( 3 ) : 19 .\r\n( 3 ) - آل عمران ( 3 ) : 85 .\r\n","page_name":" 270 ","page_number":270},
  {"content":"\r\n\r\nدعوت مىكند و مقرراتى را در زندگى فردى و اجتماعى خود بايد به كار بندد كه طبيعت يك انسان فطرى به سوى آن‌ها هدايت مىكند ، نه انسان‌هايى كه به هوى و هوس آلوده و در برابر عواطف و احساسات اسير دست بسته مىباشند .\r\nمقتضاى دين فطرى ( طبيعى ) اين است كه تجهيزات وجودى انسان مُلغى نشود و حق هر يك از آن‌ها ادا گردد و جهازات مختلف و متضاد مانند قواى گوناگون عاطفى و احساسى كه در هيكل وى به وديعه گذارده شده تعديل شده به هر كدام از آن‌ها تا اندازه‌اى كه مزاحم حال ديگران نشود رخصت عمل داده شود .\r\nو بالاخره در فرد انسان عقل حكومت كند ، نه خواست نفس و نه غلبهء عاطفه و احساس ، اگر چه مخالف عقل سليم باشد و در جامعه نيز حق و صلاح واقعى جامعه حكومت نمايد نه هوا و هوس يك فرد تواناى مستبد و نه خواستهء اكثريت افراد اگر چه مغاير حق و خلاف مصلحت واقعى جماعت باشد .\r\nاز بحث بالا نتيجه‌گيرى مىشود كه زمان حكم در تشريع به دست خداست و جز او را نشايد كه تشريع قانون و وضع مقررات و تعيين وظيفه نمايد ؛ زيرا چنان‌كه روشن شد ، تنها مقررات و قوانينى در صراط زندگى به درد انسان مىخورد كه از راه آفرينش براى او تعيين شده باشد ، يعنى علل و عوامل بيرونى و درونى انسان را به انجام دادن آن دعوت نمايند و آن را اقتضا كنند ، يعنى خدا آن را خواسته باشد ؛ زيرا مراد از اين‌كه خدا چيزى را مىخواهد اين است كه علل و شرايط انجام يافتن آن را به وجود آورده است ، نهايت اين‌كه گاهى علل و شرايط طورى است كه پيدايش جبرى چيزى را ايجاب مىكند ، مانند حوادث طبيعى روزانه و در اين صورت اراده را ارادهء تكوينى مىگويند و گاهى طورى است كه اقتضا مىكند انسان عمل را از راه اختيار و آزادانه انجام دهد مانند خوردن و نوشيدن و در اين صورت اراده را ارادهء تشريعى مىگويند ، خداى متعال در چندين جا از كلام خود مىفرمايد :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n [ إِنِ الْحُكْمُ إِلَّا لِلَّهِ 
  ] *  « 1 » .\r\nفرمان و حكم فقط به دست خداست .\r\n\r\nقرآن مجيد دربردارندهء برنامهء زندگى\r\nپس از روشن شدن اين مقدمات بايد دانست كه قرآن مجيد با رعايت اين مقدمات سه‌گانه ، يعنى با قطع نظر به اين‌كه انسان در زندگى خود هدفى دارد كه بايد در راه به دست آوردن آن در طول زندگى تلاش و كوشش نمايد و اين فعاليت بدون برنامه نتيجه‌بخش نخواهد بود ، ولى اين برنامه را بايد از كتاب فطرت و آفرينش و تعليم الهى فرا گرفت .\r\nقرآن مجيد با توجه به اين مقدمات ، شالودهء برنامهء زندگى انسان را به اين نحو تعيين كرده است :\r\nاساس برنامهء خود را خداشناسى قرار داد و اعتقاد به يگانگى خدا را اولين اساس دين شناخت و پس از شناساندن خدا ، معادشناسى - اعتقاد به روز رستاخيز كه در آن پاداش و كيفر كردار نيك و بد انسان داده خواهد شد - را از آن نتيجه گرفت و اصل ديگر قرارداد و پس از آن پيغمبرشناسى را از معادشناسى نتيجه گرفت ؛ زيرا پاداش اعمال نيك و بد بدون ابلاغ قبلى طاعت و معصيت و نيك و بد از راه وحى و نبوت صورت نمىبندد و آن را نيز اصل ديگر قرار داده سه اصل نامبرده :\r\nاعتقاد به يگانگى خدا و اعتقاد به نبوت و اعتقاد به معاد را اصول دين اسلام شمرد .\r\nپس از آن در مرتبهء تالى اصول اخلاق پسنديده و صفات حسنهء مناسب اصول\r\n\r\n\r\n","description":"","footnote":"\r\n( 1 ) - انعام ( 6 ) : 57 ؛ يوسف ( 12 ) : 40 و 67 .\r\n","page_name":" 272 ","page_number":272},
  {"content":"\r\n\r\nسه‌گانه را كه يك انسان واقع‌بين با ايمان بايد واجد آن‌ها و متصف به آن‌ها باشد بيان نمود و پس از آن قوانين عملى كه در حقيقت حافظ سعادت حقيقى و زاينده و پرورش دهندهء اخلاق پسنديده و بالاتر از آن عامل رشد و ترقى اعتقادات حقهء اصول اوليه مىباشند تأسيس و بيان داشت .\r\nزيرا هرگز قابل قبول نيست كسى كه در مسائل جنسى يا در دزدى و خيانت واختلاس مال و برداشتن كلاه مردم هيچ‌گونه بند و بارى ندارد ، صفت عفت نفس داشته باشد ، يا كسى كه شيفتهء جمع‌آورى مال است و مطالبات مردم و حقوق واجبهء مالى را نمىدهد با صفت سخاوت متصف شود ، يا كسى كه به عبادت خدا نمىپردازد و هفته و ماه به ياد خدا نمىافتد واجد ايمان به خدا و روز رستاخيز و داراى سمت بندگى باشد .\r\nپس اخلاق پسنديده هميشه با يك رشته اعمال و افعال مناسب زنده مىماند ، چنان‌كه اخلاق پسنديده نسبت به اعتقادات اصلى همين حال را دارند ، مثلًا كسى كه كبر و غرور و خودبينى و خودپسندى دارد ، اعتقاد به خدا و خضوع در برابر مقام ربوبى را نبايد از وى توقع داشت و كسى كه يك عمر معنى انصاف و مروت و رحم و عطوفت را نفهميده است ، ايمانى به روز رستاخيز و قيامت نخواهد داشت .\r\nخداى متعال در خصوص ارتباط اعتقادات حقه با عمل مىفرمايد :\r\n [ إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ 
  ]  « 1 » .\r\nحقايق پاك [ چون عقايد و انديشه‌هاى صحيح 
  ] به سوى او بالا مىرود و عمل شايستهء آن را بالا مىبرد .\r\nاعتقاد پاك به سوى خدا صعود مىكند و عمل صالح بلندش مىكند يعنى در\r\n\r\n\r\n","description":"","footnote":"\r\n( 1 ) - فاطر ( 35 ) : 10 .\r\n","page_name":" 273 ","page_number":273},
  {"content":"\r\n\r\nصعود اعتقاد كمك مىكند .\r\nو در خصوص ارتباط اعتقاد به عمل مىفرمايد :\r\n [ ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ 
  ]  « 1 » .\r\nآن گاه بدترين سرانجام ، سرانجام كسانى بود كه مرتكب زشتى شدند به سبب اين‌كه آيات خدا را تكذيب كردند و همواره آن‌ها را به مسخره مىگرفتند .\r\n\r\n( ريشه‌هاى اصلى اسلام از ديدگاه قرآن )\r\nخلاصه اين‌كه ريشه‌هاى اصلى اسلام از ديدگاه قرآن مجيد عبارت‌اند از :\r\n1 - اصول عقايد اسلامى ، كه نوعى از اصول سه گانهء دين است : توحيد ، نبوت ، معاد و نوعى عقايد متفرع بر آن‌ها مانند لوح و قلم و قضا و قدر و ملائكه و عرش و كرسى و خلقت آسمان و زمين و نظائر آن‌ها .\r\n2 - اخلاق پسنديده .\r\n3 - احكام شرعى و قوانين عملى ، كه قرآن كريم كليات آن‌ها را بيان فرموده و تفاصيل و جزئيات آن‌ها را به بيان پيامبر اكرم صلى الله عليه و آله واگذار نموده است و پيغمبر اكرم صلى الله عليه و آله نيز به موجب حديث ثقلين كه همهء فِرَق اسلامى به نحو تواتر نقل نموده‌اند ، بيان اهل بيت خود را قائم مقام و جايگزين بيان خود قرار داده است .\r\nبا توجه به اين مسائل لزوم مسائل بخش قبل - يعنى وجوب فراگيرى قرائت قرآن و فهم مفاهيم آيات بلند و آسمانى اين كتاب و به اجرا گذاشتن آن - در همهء شؤون زندگى بيشتر روشن مىگردد .\r\nخلاصه اين‌كه سعادت و سلامت و رشد و كمال و خير دنيا و آخرت در اتصال به\r\n\r\n\r\n","description":"","footnote":"\r\n( 1 ) - روم ( 30 ) : 10 .\r\n","page_name":" 274 ","page_number":274},
  {"content":"\r\n\r\nقرآن مفهوم دارد ؛ جداى از قرآن و پيامبر صلى الله عليه و آله و اهل بيت عليهم السلام كه مبين قرآنند هيچ برنامهء مثبتى در زندگى مفهوم نداشته و محال است انسان بدون چنگ زدن به اين ريسمان الهى به سعادت واقعى برسد و مزهء شيرين بندگى حضرت حق را درك كند .\r\nاى خداى بزرگ ! اى آن‌كه جز سعادت و كمال انسان چيزى براى انسان نمىخواهى در مرحلهء اول عرفان نسبت به قرآن و در مرحلهء بعد توفيق عمل به تمام مبانى قرآن به تمام بندگان عنايت كن كه محصول اين عنايت عشق پرقيمت عبد به تو و علاقهء او به لقاى تو خواهد بود .\r\n من نمىگويم كه عاقل باش يا ديوانه باش * گر به جانان آشنايى از جهان بيگانه باش\r\nگر سر مقصود دارى مو به مو جوينده شو * ور وصال گنج خواهى سر به سر ويرانه باش\r\nگر زتير غمزه خونت ريخت ساقى دم مزن * ور به جاى باده زهرت داد در شكرانه باش\r\nچون قدح از دست مستان‌مىخورى مستانه‌خور * چون قدم در خيل مردان مىزنى مردانه باش\r\nيا مسلمان باش يا كافر دو رنگى تا به كى * يا مقيم كعبه شو يا ساكن بتخانه باش « 1 » \r\n\r\nقرآن از ديدگاه روايات\r\nامام على عليه السلام در « نهج البلاغة » دربارهء كتاب الهى نظريات بسيار عميق و جالبى دارد كه لازم است به قسمتى از آن‌ها اشاره شود :\r\n\r\n\r\n","description":"","footnote":"\r\n( 1 ) - فروغى بسطامى .\r\n","page_name":" 275 ","page_number":275},
  {"content":"\r\n\r\nوَكِتابُ اللّهِ بَيْنَ أظْهُرِكُمْ ناطِقٌ لايَعْيى لِسانُهُ وَبَيْتٌ لاتُهْدَمُ أرْكانُهُ وَعِزٌّ لاتُهْزَمُ أعْوانُهُ . . . « 1 » .\r\nكتاب خدا كه در ميان شماست ، گوينده‌اى است كه زبانش از گفتن حقايق خسته نمىشود و خانه‌اى است كه اركانش تا ابد از تند باد حوادث در امان است و عزيزى است كه پيروان و يارانش هرگز شكست نمىخورند .\r\nقرآن ، كتابى است كه به وسيلهء آن حق و حقيقت را مىبينيد و مىگوييد و مىشنويد ، قسمتى از آن گوياى قسمت ديگر است و بعضى از آن گواه بعض ديگر ، اين كتاب در معارف و احكام حضرت حق اختلاف ندارد و مطيع خود را از خدا جدا نكرده ، بلكه او را به صراط مستقيم هدايت مىنمايد .\r\nتَعَلَّمُوا الْقُرآنَ فَإنَّهُ أحْسَنُ الْحَديثِ وَتَفَقَّهُوا فيهِ فَإنَّهُ رَبيعُ الْقُلُوبِ وَاسْتَشْفُوا بِنُورِهِ فَإنَّهُ شِفاءُ الصُّدُورِ وَأحْسِنُوا تِلاوَتَهُ فَإنَّهُ انْفَعُ الْقَصَصِ « 2 » .\r\nقرآن را فرا بگيريد كه به حق نيكوترين گفتار است ، آن را بفهميد كه بهار دل‌هاست ، از نورش شفا بخواهيد ، كه علاج درد سينه‌هاست ، آن را قرائت كرده و عمل كنيد كه پر سودترين داستان‌هاست .\r\nإنَّ اللّهَ سُبْحانَهُ أنْزَلَ كِتاباً هادِياً بَيَّنَ فيهِ الْخَيْرَ وَالشَّرَّ فَخُذُوا نَهْجَ الْحَقِّ تَهْتَدُوا وَأصْدِفُوا عَنْ سَمْتِ الشَّرِّ تَقْصِدُوا « 3 » .\r\nهمانا خداوند پاك كتاب هدايت كننده فرستاد ، كه تمام خوبىها و شرور را براى رشد شما در آن بيان كرد ، بياييد راه خير را پيش بگيريد تا هدايت شويد\r\n\r\n\r\n","description":"","footnote":"\r\n( 1 ) - نهج البلاغة : خطبهء 133 ؛ بحار الأنوار : 89 / 32 ، باب 1 ، حديث 36 .\r\n( 2 ) - نهج البلاغة : خطبهء 109 ؛ وسائل الشيعة : 6 / 167 ، باب 1 ، حديث 7642 .\r\n( 3 ) - نهج البلاغة : خطبهء 166 ؛ بحار الأنوار : 32 / 40 ، باب 1 ، حديث 26 .\r\n","page_name":" 276 ","page_number":276},
  {"content":"\r\n\r\nو از جانب شر بپرهيزيد تا به يك زندگى عادلانه برسيد .\r\nخداوند ، پيامبر عزيز اسلام صلى الله عليه و آله را فرستاد ، در حالى كه قرآن مجيد را تصديق كنندهء رسالت او قرار داد و نورى كه از پى آن تمام مردم حركت كنند تا به ساحل نجات برسند .\r\nاز قرآن آنچه مىخواهيد بپرسيد ، البته جوابش بر عهدهء من است ، من به شما بگويم كه چهار منفعت بسيار عظيم در اتصال به اين كتاب نصيب شما مىشود :\r\n1 - آگاهى به آينده .\r\n2 - علم به حقايق گذشته .\r\n3 - علاج دردها .\r\n4 - ايجاد نظم در شؤون حيات « 1 » .\r\nقرآن مجيد نصيحت كننده و هدايت كننده‌اى است كه گمراهى به دنبال ندارد و گوينده‌اى است كه هرگز دروغ نمىگويد .\r\nهمنشينى با قرآن داراى دو منفعت است :\r\n1 - اضافه شدن بر هدايت .\r\n2 - كم شدن از كورى گمراهى .\r\nبا قرآن محال است دچار سختى و پريشانى شويد و بدون قرآن محال است به بىنيازى برسيد ، از اين كتاب براى علاج دردها كمك بگيريد و رنج‌ها را با آن بر طرف نماييد ، در قرآن مجيد راه علاج بزرگ‌ترين دردها كه درد كفر و نفاق و كورى و ضلالت است بيان شده .\r\nبر محور قرآن از خدا آنچه مىخواهيد بخواهيد و با عشق به كتاب الهى به\r\n\r\n\r\n","description":"","footnote":"\r\n( 1 ) - نهج البلاغة : خطبهء 157 ؛ بحار الأنوار : 89 / 23 ، باب 1 ، حديث 24 .\r\n","page_name":" 277 ","page_number":277},
  {"content":"\r\n\r\nحضرت او توجه كنيد « 1 » .\r\nعَنْ أبى عَبْدِاللّه عليه السلام قالَ : قالَ رَسُولُ اللّهِ صلى الله عليه و آله : ألْقُرْآنُ هُدىً مِنَ الضَّلالَةِ وَتِبْيانٌ مِنَ الْعَمى وَإسْتِقالَةٌ مِنَ الْعَثْرَةِ وَنُورٌ مِنَ الظُّلْمَةِ وَضِياءٌ مِنَ الْأحْزانِ وَعِصْمَةٌ مِنَ الْهَلَكَةِ وَرُشْدٌ مِنَ الْغوايَةِ وَبَيانٌ مِنَ الْفِتَنِ وَبَلاغٌ مِنَ الْدُّنْيا إلىَ الْآخِرَةِ وَفيهِ كَمالُ دينِكُمْ فَهذِهِ صِفَةُ رَسُولِ اللّهِ لِلْقُرآنِ وَما عَدَلَ أحَدٌ عَنِ الْقُرْآنِ إلّاإلىَ النَّارِ « 2 » .\r\nامام صادق عليه السلام مىگويد كه پيامبر صلى الله عليه و آله فرمود : قرآن ، هدايت از ضلالت و روشنايى از كور دلى و حافظ از لغزش و نور از ظلمت و روشنايى و بر طرف كننده از ناراحتىها و نگاه دارنده از هلاكت و رشد از غوايت و بيانگر فتنه‌ها و رساننده از دنيا به آخرت و كمال دين شماست ، اين است آنچه دربارهء قرآن از رسول الهى رسيده ، كسى از قرآن منحرف نشد مگر اين‌كه خود را به آتش الهى رساند !\r\nپيامبر اسلام صلى الله عليه و آله فرمود :\r\nهمانا قرآن نور آشكار است و ريسمان محكم خدا و دستگيرهء نجات و درجهء برتر و ما فوق تمام شفادهندگان و فضيلت بسيار بزرگ و سعادت عظمى .\r\nآن كس كه از آن نور بخواهد ، خداوند به نور آن منورش كند و هر كس امورش را به آن ببندد ، از مهالك حفظ مىگردد و هر كس متمسك به آن شود خدايش نجات بخشد و هر كس ملازم احكامش باشد به درجهء بلند مىرسد و هر كس دردش را به آن عرضه كند علاج مىشود و هر كس آن را بر ما سوا مقدم كند به هدايت الهى رسد\r\n\r\n\r\n","description":"","footnote":"\r\n( 1 ) - نهج البلاغة : خطبهء 175 ؛ بحار الأنوار : 89 / 23 ، باب 1 ، حديث 24 .\r\n( 2 ) - الكافى : 2 / 600 ، كتاب فضل القرآن ، حديث 8 ؛ بحار الأنوار : 89 / 26 ، باب 1 ، حديث 28 .\r\n","page_name":" 278 ","page_number":278},
  {"content":"\r\n\r\nو هر كس از غير آن هدايت بخواهد گمراه گردد و هر كس آن را شعار و دثار خود كند به سعادت الهى رسد و هر كس آن را پيشواى زندگى و تكيه‌گاه خود قرار دهد ، خداوندش در بهشت پناه دهد و حياتى سالم نصيب او گرداند ، به همين خاطر به قرآن گفت : « هدى » .\r\nو از طرفى قرآن براى مردم مؤمن بشارت است ، بشارت براى آخرت ، به اين معنى كه قرآن در قيامت مرد لاغر رنگ پريده‌اى را مىآورد و به خداوند عرضه مىدارد : اين است آن كسى كه روزش را روزه داشت و شبش را به بيدارى گذراند و طمعش در رحمت تو قوى گشت و اميدش به مغفرتت گشاده شد ، با او با گمان من و گمان خودش معامله كن . خداوند خطاب مىكند : ملك به راستش قرار بگيرد و بهشت در چپش و او را به حورالعين برسانيد و پدر و مادرش را لباسى از حلهء بهشت بپوشانيد كه دنيا و مافيها در برابرش چيزى نباشد .\r\nخلايق به آن پدر و مادر نظر مىكنند و از آنان احترام مىگيرند و آنان به وضع خود مىنگرند و از آن كرامت تعجب كرده مىگويند : خداوندا ! اين همه عنايت نسبت به ما براى چيست ؟ ما را عملى در خور اين محبت و كرامت نيست ؟\r\nخداوند مىفرمايد : با اين همه تاج كرامت از آن شماست كه بيننده‌اى نظيرش را نديده و شنونده‌اى مانندش را نشنيده و نسبت به چنين خيرى كسى فكر نكرده و اين همه براى اين است كه شما دو نفر وسيلهء تعليم قرآن به فرزندتان بوديد و شما او را به اسلام رسانديد و با زحمت شما او عاشق محمد و على شد و فقه آن دو را دريافت ، ولايت اين دو نفر واسطهء قبول عمل است و دشمنى با دشمنان آنان سبب نجات .\r\nاگر كسى از زمين تا عرش طلا پر كند و در راه خدا صدقه دهد ولى ولايت محمد و على را نداشته باشد ، هيچ عملى از او قبول نمىكنم .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاين است خبرى كه قرآن به آن بشارت مىدهد و در قرآن نسبت به اين حقيقت فرموده :  [ بُشْرى لِلْمُؤْمِنِينَ 
  ]  « 1 » كه مؤمن ، شيعهء محمد و على و يازده امام عليهم السلام است « 2 » .\r\n\r\nقرآن در آيينهء عرفان\r\nدر سورهء مباركهء واقعه مىخوانيم :\r\n [ لا يَمَسُّهُ إِلَّا الْمُطَهَّرُونَ 
  ]  « 3 » .\r\nجز پاك شدگان [ از هر نوع آلودگى 
  ] به [ حقايق و اسرار و لطايف 
  ] آن دسترسى ندارند .\r\nبدون شك منظور از پاكان در اين آيهء شريفه پاكان از خبائث ظاهر نيست كه در دست نهادن به ظاهر قرآن تمام مردم عالم يكسانند ، پاك از خبائث ظاهر و ناپاك هر دو قدرت دست زدن به ظاهر كتاب را دارند و منظور از مسّ كتاب در اين آيه مسّ با حس لامسه نيست .\r\nمنظور از پاكان ، پاكان از نظر عقيده ، عقل ، روح ، نفس ، اخلاق و عمل است و منظور از مس ، مسّ با قدرت قلب و قوت روح و ادراك عقل الهى است .\r\nمفاهيم بلند قرآن ، معانى آسمانى و ملكوتى اين كتاب به گونه‌اى است كه جز آنان كه در جهت معنويت از هر حيث پاك و منزه‌اند به آن نمىرسند .\r\nعقل مغلوب و نفس معيوب و قلب محجوب ، چگونه قدرت راه يافتن به اين\r\n\r\n\r\n","description":"","footnote":"\r\n( 1 ) - بقره ( 2 ) : 97 .\r\n( 2 ) - تفسير الامام العسكرى عليه السلام : 449 ، حديث 297 ؛ بحار الأنوار : 89 / 31 ؛ باب 1 ، حديث 34 .\r\n( 3 ) - واقعه ( 56 ) : 79 .\r\n","page_name":" 280 ","page_number":280},
  {"content":"\r\n\r\nبارگاه مقدس و و الا را دارند ؟\r\nمنافق و مغرور ، متكبر و خائن ، سهل انگار و سست بنيان ، به چه صورت در اين پيشگاه مقدس راه يابند ؟\r\nاينجا جايگاه مقربان ، اصحاب يمين ، سابقون ، صالحون ، مؤمنون ، متوكلون ، صابرون و مجاهدان فى سبيل اللّه است .\r\nاينجا جايگاه آن انسان‌هاى والايى است كه عمرى با طاغوت درون و برون جنگيده و بر هر دو غلبه كرده‌اند .\r\nاينجا جايگاه آن عاشقانى است كه دست از ماسوا بريده و جز عشق حضرت او محورى قبول نكرده و غير او را در زندگى حاكم نمىدانند . اينجا جايگاه فرزانه مردمى است كه دل از غير او پاك كرده و خويش را براى لقا و وصول آماده ساخته و حقوق حق و خلق را در حد شؤون مراعات نموده و سراسر وجود هستى و موجوديت آنان فرياد « يا اللّه و يا رب » مىزند .\r\nاينجا جايگاه والهان و عاشقان و مستان مى عشق جناب اوست كه از خود و از هستى بىخبر و تنها از حضرت جانان خبر دارند و با تمام وجود واله و سرگردان و غرق در حيرت و شورند .\r\nاينجا جايگاه برافروختگان و دل سوختگان و ياران يار و ناصران حق و فقيران كوى و دردمندان جمال محبوب و مستمندان خاك حضرت جانان است ؛ جاى آن مردان و الا و زنان ارزنده‌اى است كه چهرهء آنان چراغ حيات و شمع وجودشان ، نور راه و دل پاكشان آيينهء انعكاس صفات است و با تمام هستى در برابر آن جناب غرق در فكرت و حيرتند .\r\n جانا شعاع رويت در جسم و جان نگنجد * و آوازهء جمالت اندر جهان نگنجد \r\n\r\n","description":"","footnote":"","page_name":" 281 ","page_number":281},
  {"content":"\r\n\r\n وصلت چگونه جويم كاندر طلب نيابد * وصفت چگونه گويم كاندر زبان نگنجد\r\nهرگز نشان ندادند در كوى تو كسى را * زيرا كه راه كويت اندر نشان نگنجد\r\nآنجا كه عاشقانت يك دم حضور يابند * دل در حساب نايد جان در ميان نگنجد\r\nآهى كه عاشقانت از حلق جان برآرند * هم در زمان نيايد هم در مكان نگنجد\r\nاندر ضمير دل‌ها گنجى نهان نهادى * از دل اگر برآيد در آسمان نگنجد\r\nعطار وصف عشقت چون در عبارت آرد * زيرا كه وصف عشقت اندر بيان نگنجد « 1 » \r\nاينجا جايگاه عارفان و آگاهان و بيدارانى است كه دل از هر رنگ پاك نموده و جان از هر كدورت صفا داده و نفس از هر رذيلتى پيراسته‌اند .\r\nاينجا جايگاه على عليه السلام و امثال اوست كه بنابر نقل شيخ سليمان بلخى در « ينابيع المودة » به ابن عباس فرمود :\r\nاگر سورهء حمد را براى شما تفسير كنم و شما تفسير مرا بنويسيد ، براى حمل آن نوشته‌ها هفتاد شتر لازم افتد « 2 » .\r\n\r\n\r\n","description":"","footnote":"\r\n( 1 ) - عطار نيشابورى .\r\n( 2 ) - بحار الأنوار : 40 / 157 ، باب 93 .\r\n","page_name":" 282 ","page_number":282},
  {"content":"\r\n\r\n\r\n( ويژگىهاى قرآن در كلام عين القضات )\r\nعين القضات در « تمهيدات » مىگويد :\r\nاى عزيز ! از اين آيت چه فهم كرده‌اى كه حق‌تعالى مىگويد :\r\n [ لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ 
  ]  « 1 » .\r\nاگر اين قرآن را بر كوهى نازل مىكرديم ، قطعاً آن را از ترس خدا فروتن و از هم پاشيده مىديدى .\r\nو مصطفى صلى الله عليه و آله گفت :\r\nألْقُرْآنُ غِنَىً لاغِنَى دُونَهُ وَلا فَقْرَ بَعْدَهُ « 2 » .\r\nقرآن ثروتى است كه بالاتر از او ثروتى نيست و هيچ فقرى بعد از او نمىباشد .\r\nاى عزيز ! چون قرآن نقاب عزت از روى خود برگيرد و برقع عظمت بردارد ، همهء بيماران فراق لقاى خدا را تبارك و تعالى شفا دهد و جمله از درد خود نجات يابند .\r\nاز مصطفى صلى الله عليه و آله بشنو كه گفت :\r\nألْقُرآنُ هُوَ الْدَّواءُ « 3 » .\r\nقرآن دوا است .\r\n\r\n\r\n","description":"","footnote":"\r\n( 1 ) - حشر ( 59 ) : 21 .\r\n( 2 ) - جامع الأخبار : 40 ، الفصل الحادى والعشرون فى القرآن ؛ وسائل الشيعة : 1 / 168 ، باب 1 ، حديث 7646 ؛ بحار الأنوار : 89 / 17 ، باب 1 ، حديث 18 .\r\n( 3 ) - الدعوات ، راوندى : 188 ، حديث 521 ؛ بحار الأنوار : 89 / 176 ، باب 18 ، حديث 4 .\r\n","page_name":" 283 ","page_number":283},
  {"content":"\r\n\r\nقرآن حبلى است كه طالب را مىكِشد تا به مطلوب رساند ، قرآن را بدين عالم فرستادند در كسوت حروف ، در هر حرفى هزار هزار غمزهء جان‌ربا تعبيه كردند ، آنگه اين ندا در دادند :\r\n [ وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ 
  ]  « 1 » .\r\nو پند ده ؛ زيرا پند به مؤمنان سود مىدهد .\r\nگفت : تو دام رسالت و دعوت بنه ، آن كس كه صيد ما باشد دام ما خود داند و در بيگانگان مرا خود هيچ طمعى نيست .\r\n [ إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ 
  ]  « 2 » .\r\nبىترديد براى كسانى كه [ به خدا و آياتش 
  ] كافرند مساوى است چه [ از عذاب 
  ] بيمشان دهى يا بيمشان ندهى ، ايمان نمىآورند .\r\nهر چه هست و بود و خواهد بود ، جمله در قرآن است كه :\r\n [ لا رَطْبٍ وَ لا يابِسٍ إِلَّا فِي كِتابٍ مُبِينٍ 
  ]  « 3 » .\r\nهيچ تر و خشكى نيست مگر آن‌كه در كتابى روشن [ ثبت 
  ] است .\r\nاما تو قرآن كجا بينى ؟ هيهات هيهات ! قرآن در چندين هزار حجاب است ، تو محرم نيستى و اگر در درون پرده تو را راه بودى اين معنى كه مىرود بر تو جلوه كردى دريغا :\r\n [ إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ 
  ]  « 4 » .\r\n\r\n\r\n","description":"","footnote":"\r\n( 1 ) - ذاريات ( 51 ) : 55 .\r\n( 2 ) - بقره ( 2 ) : 6 .\r\n( 3 ) - انعام ( 6 ) : 59 .\r\n( 4 ) - حجر ( 15 ) : 9 .\r\n","page_name":" 284 ","page_number":284},
  {"content":"\r\n\r\nهمانا ما قرآن را نازل كرديم ، و يقيناً ما نگهبان آن [ از تحريف و زوال 
  ] هستيم .\r\nقرآن خطاب لم يزل است با دوستان خود و بيگانگان را در آن هيچ نصيبى نيست جز حروفى و كلماتى كه به ظاهر شنوند ؛ زيرا كه سمع باطن ندارند :\r\n [ إِنَّهُمْ عَنِ السَّمْعِ لَمَعْزُولُونَ 
  ]  « 1 » .\r\nبىترديد آنان از شنيدن [ وحى الهى و اخبار ملكوتى 
  ] محروم و بركنارند .\r\nو جاى ديگر گفت :\r\n [ وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ 
  ]  « 2 » .\r\nاگر خدا [ نسبت به پذيرفتن هدايت ، شايستگى و 
  ] خيرى در آنان مىديد ، يقيناً ايشان را شنوا [ ى حقايق و معارف 
  ] مىكرد .\r\nاگر مىدانستى كه ايشان را سمع بايد دادن ، خود داده شدى اما هرگز به خاطر عناد و كبر و ماديگرى صرف از بيگانگى خلاص نيابند .\r\nدريغا بر راه سالك مقامى باشد كه چون بدان مقام رسد ، بداند كه همهء قرآن در نقطهء باء بسم اللّه است و يا در كسرهء باء ميم بسم اللّه است و همه موجودات در نقطهء باء بسم اللّه بيند ، مثالش را گوش دار .\r\nاگر گويى :\r\n [ لِلَّهِ ما فِي السَّماواتِ وَ ما فِي الْأَرْضِ 
  ]  « 3 » .\r\n\r\n\r\n","description":"","footnote":"\r\n( 1 ) - شعرا ( 26 ) : 212 .\r\n( 2 ) - انفال ( 8 ) : 23 .\r\n( 3 ) - بقره ( 2 ) : 284 .\r\n","page_name":" 285 ","page_number":285},
  {"content":"\r\n\r\nآنچه در آسمان‌ها و آنچه در زمين است ، فقط در سيطرهء مالكيّت و فرمانروايى خداست .\r\nآنچه در آسمان و زمين است هر دو بگفته باشى ، اما اگر هر چه در آسمان و زمين است ، يكان يكان ، مفرد نامش برشمارى ، روزگارى بىنهايت به كار بايد ، باش تا دولت دست دهد .\r\nخود را بينى در دايرهء :\r\n [ إِنَّهُ بِكُلِّ شَيْءٍ مُحِيطٌ 
  ]  « 1 » .\r\nيقيناً او به همه چيز [ با قدرت و دانش بىنهايتش 
  ] احاطه دارد .\r\nاو محيط بنده باشد و بنده محاط او تا وجود خودبينى در نقطه‌اى كه در زير باء بسم اللّه است و جلالت باء بسم اللّه را بينى كه خود را بر محرمان چگونه جلوه مىدهد از نقطهء باء اما اين هنوز نامحرمى باشد ، اگر جمال سين با ميم بينى آن گاه بدانى كه محرميت چه باشد ؟\r\n\r\n( حقيقت حروف قرآن )\r\nدريغا ما از قرآن جز حروف سياه و سپيدى كاغذ نمىبينيم ، چون در وجود باشى جز سواد و بياض نتوانى ديدن ، چون از وجود به در آمدى ، كلام اللّه تو را در وجود خود محو كند ، آن گاه تو را از محو به اثبات رساند ، چون به اثبات رسى ديگر سواد نبينى همه بياض بينى برخوانى :\r\n [ وَ عِنْدَهُ أُمُّ الْكِتابِ 
  ]  « 2 » .\r\nو \" امّ الكتاب \" نزد اوست .\r\n\r\n\r\n","description":"","footnote":"\r\n( 1 ) - فصلت ( 41 ) : 54 .\r\n( 2 ) - رعد ( 13 ) : 39 .\r\n","page_name":" 286 ","page_number":286},
  {"content":"\r\n\r\nجوانمردا ! قرآن را در چندين هزار حجاب به خلق فرستادند ، اگر جلالت نقطهء باى بسم اللّه بر عرش آمدى يا بر آسمان‌ها و زمين‌ها ، در حال پست و گداخته شدندى :\r\n [ لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ 
  ]  « 1 » .\r\nاگر اين قرآن را بر كوهى نازل مىكرديم ، قطعاً آن را از ترس خدا فروتن و از هم پاشيده مىديدى . و اين مثل‌ها را براى مردم مىزنيم تا بينديشند .\r\nهمين معنا باشد .\r\nنوش باد آن كس را كه بيان اين همه كرد و گفت :\r\nكُلُّ حَرْفٍ مِنَ القُران فى اللَّوْحِ أعْظَمُ مِنْ جَبَلِ قافٍ .\r\nهر حرفى از قرآن در لوح محفوظ عظيم‌تر از كوه قاف است .\r\nاين لوح خود دانى كه چه باشد ، لوح محفوظ دل بود ، اين قاف دانى كه چيست ؟ و القرآن المجيد باشد .\r\n\r\n( نام‌هاى قرآن در كتاب خدا )\r\nدريغا در هر عالم از عالم‌هاى خدا قرآن را به نامى خوانند كه در آن عالم ديگر نخوانند .\r\nدر پرده‌اى قرآن را « مجيد » خوانند كه :\r\n\r\n\r\n","description":"","footnote":"\r\n( 1 ) - حشر ( 59 ) : 21 .\r\n","page_name":" 287 ","page_number":287},
  {"content":"\r\n\r\n [ بَلْ هُوَ قُرْآنٌ مَجِيدٌ 
  ]  « 1 » .\r\n[ چنين نيست كه دربارهء قرآن مىپندارند 
  ] بلكه آن ، قرآنى باعظمت و بلند مرتبه است .\r\nدر پردهء ديگر « مبين » خوانند كه :\r\n [ وَ كِتابٌ مُبِينٌ 
  ]  « 2 » .\r\nنور و كتابى روشنگر آمده است .\r\nدر پردهء ديگر « عظيم » خوانند :\r\n [ وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ 
  ]  « 3 » .\r\nو به راستى كه هفت آيه از مثانى [ يعنى سورهء حمد 
  ] و قرآن بزرگ را به تو عطا كرديم .\r\nدر پردهء ديگر « عزيز » خوانند كه :\r\n [ وَ إِنَّهُ لَكِتابٌ عَزِيزٌ 
  ]  « 4 » .\r\nبىترديد قرآن كتابى است شكست‌ناپذير .\r\nدر عالمى ديگر « كريم » خوانند كه :\r\n [ إِنَّهُ لَقُرْآنٌ كَرِيمٌ 
  ]  « 5 » .\r\nيقيناً اين قرآن ، قرآنى است ارجمند و باارزش .\r\n\r\n\r\n","description":"","footnote":"\r\n( 1 ) - بروج ( 85 ) : 21 .\r\n( 2 ) - مائده ( 5 ) : 15 .\r\n( 3 ) - حجر ( 15 ) : 87 .\r\n( 4 ) - فصلت ( 41 ) : 41 .\r\n( 5 ) - واقعه ( 56 ) : 77 .\r\n","page_name":" 288 ","page_number":288},
  {"content":"\r\n\r\nدر جهانى ديگر « حكيم » خوانند كه :\r\n  [ آياتُ الْكِتابِ الْحَكِيمِ 
  ]   « 1 » .\r\nاين آيات [ با عظمت 
  ] كتاب محكم و استوار است .\r\nقرآن را چند هزار نام است ، به سمع ظاهر نتوانى شنيد ، اگر سمع درونى دارى در عالم [ حم * عسق 
  ] « 2 » اين نام‌ها پوشيده با تو در صحرا نهند .\r\nدريغا مگر مصطفى صلى الله عليه و آله از اينجا گفت :\r\nاقْرَؤوا الْقُرْآنَ وَالْتَمِسُوا غَرائِبَهُ .\r\nبخوانيد قرآن را و غرائب آن را تقاضا كنيد .\r\nغرايب قرآن جستن كار هر كسى نباشد ، اى دوست ! باش تا به كتابخانهء :\r\nأوَّلُ ما خَلَقَ اللّهُ نُورى .\r\nاولين مخلوق خداوند نور من است .\r\nرسى ، آن گاه استاد :\r\nأدَّبَنى رَبّى فَأحْسَنَ تَأْديبى « 3 » .\r\nپروردگارم مرا به ادب آراست و نيكو آراست .\r\nقرآن را بلا واسطه بر لوح دل تو نويسد كه :\r\n   [ اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ 
  ]    « 4 » .\r\n\r\n\r\n","description":"","footnote":"\r\n( 1 ) - يونس ( 10 ) : 1 .\r\n( 2 ) - شورى ( 42 ) : 1 - 2 .\r\n( 3 ) - بحار الأنوار : 68 / 382 ، باب 92 ، حديث 17 .\r\n( 4 ) - علق ( 96 ) : 3 - 5 .\r\n","page_name":" 289 ","page_number":289},
  {"content":"\r\n\r\nبخوان در حالى كه پروردگارت كريم‌ترين [ كريمان 
  ] است . * همان كه به وسيلهء قلم آموخت ، * [ و 
  ] به انسان آنچه را نمىدانست تعليم داد .\r\nدر اين كتابخانه بدانى كه   [ ن وَ الْقَلَمِ 
  ]   « 1 » چيست ؟\r\nآه اى قرآن ! اى كتاب عزيز حق ! اى قانون اساسى حيات ! اى چهرهء زيباى علم دوست ! اى فرمان مولا ! اى صحيفهء نور ! اى دفتر عشق ! اى چراغ راه ! اى مهرجان افروز !\r\n من خراب نگه نرگس شهلاى توام * بى خود از بادهء جام و مى و ميناى توام\r\nتو به تحريك فلك فتنهء دوران منى * من به تصديق نظر محو تماشاى توام\r\nمىتوان يافتن از بىسر و سامانى من * كه سراسيمه گيسوى سمن ساى توام \r\n اهل معنى همه از حالت من حيرانند * بس كه حيرت زدهء صورت زيباى توام\r\nتلخ و شيرين جهان در نظرم يكسان است * بس كه شوريده دل از لعل شكر خاى توام\r\nزير شمشير تو امروز فروغى مىگفت * فارغ از كشمكش شورش فرادى توام « 2 » \r\n\r\n\r\n","description":"","footnote":"\r\n( 1 ) - قلم ( 68 ) : 1 .\r\n( 2 ) - فروغى بسطامى .\r\n","page_name":" 290 ","page_number":290},
  {"content":"\r\n\r\n\r\nقرآن ، مايهء سعادت دنيا و آخرت\r\nاز دامن رحمت الهى كه قرآن مجيد است ، دست برمداريد ، از اين جام پر از مىعشق دوست غافل مشويد ، مملكت وجود خويش را با نور قرآن بياراييد ، با داروى شفابخش اين داروخانه تمام امراض روحى ، عقلى ، اخلاقى ، خانوادگى و اجتماعى و مادى و معنوى خود را علاج كنيد .\r\nآنچه مايهء سعادت دنيا و آخرت شما و خانواده و اجتماع شما است ، قرآن است .\r\nبا اتصال به اين كتاب تمام درهاى بركات آسمان و زمين به روى شما باز مىشود .\r\nبراى عمر خود ارزش قايل شويد ، حيف است عمرى كه بيش از يك بار در اختيار شما قرار نمىگيرد ، صرف برنامه‌هاى باطل و بيهوده و بىنتيجه شود .\r\nبراى برزخ و قيامت و دادگاه روز محشر فكرى كنيد ، فردا در پيشگاه قرآن مسؤوليت بسيار سنگين خواهيد داشت .\r\nراهى به خدا و پيامبر صلى الله عليه و آله و ائمه جز از طريق قرآن نخواهيد داشت ، بهتر است براى كمال و رشد خود ، از باقى مانده وقت در سايه قرآن مجيد بهترين بهره را برده و با حقايق مسلم عالم آشتى كنيد .\r\nآنچه در راه خير دنيا و آخرت و رشد و كمال و سلامت و سعادت بخواهيد در قرآن مجيد هست ، قرآن جامع حقايق و فضايل و درستىها و واقعيت‌هاست .\r\n\r\nمنافع ارتباط با قرآن\r\nنسبت به اين منبع با عظمت الهى ، تاجر بيدارى باشيد ؛ نگذاريد سرمايه‌اى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nعظيم و ابدى از دست شما ، بدون اين‌كه نفعى از آن ببريد برود ، روز برزخ و ساعت قيامت دچار حسرت سنگينى خواهيد شد كه راه خلاصى از آن براى شما نخواهد بود .\r\nامام صادق عليه السلام در منفعت اتصال به قرآن مىفرمايد :\r\nدر قيامت سه نوع كتاب است :\r\n1 - كتاب نعمت\r\n2 - كتاب حسنات\r\n3 - كتاب سيئات\r\nاگر ديوان نعمت را با حسنات مقابل كنند ، تمام حسنات انسان در برابر درياى نعمت‌هايى كه به او عنايت شده غرق مىشود و گويى چيزى از آن باقى نمىماند .\r\nتنها چيزى كه از انسان بازمانده ديوان سيئات است ، در اين وقت مؤمن را جهت حسابرسى مىخواهند ، پس قرآن مجيد در نيكوترين صورت جلوى اوست ، عرضه مىدارد : اى پروردگار ! من قرآنم و اين بندهء مومن توست كه خودش را براى تلاوت من به رنج انداخت و شبش را با قرائت من طولانى كرد و به وقت عبادت از دو چشمش اشك باريد ، از او راضى باش آن طور كه مرا راضى كرد . از طرف عزيز جبار خطاب مىرسد : بنده‌ام ! دو دست نياز باز كن ، پس وجود او را از رضوان خود پر كرده و رحمتش را نصيب گردانده سپس مىفرمايد : اين است بهشت كه از آن توست بخوان و برو ، پس به هر آيه‌اى درجه‌اى را طى مىكند « 1 » .\r\n\r\n\r\n","description":"","footnote":"\r\n( 1 ) - محجة البيضاء : 2 / 216 ، كتاب آداب تلاوة القرآن .\r\n","page_name":" 292 ","page_number":292},
  {"content":"\r\n\r\n\r\nآداب قرائت قرآن\r\nقرائت ، كار ساده و آسانى نيست ، منظور از قرائت خواندن الفاظ و گذشتن نيست ، بلكه منظور از قرائت هماهنگ شدن با قرآن در مدار عمل و حركت است .\r\nمحدث خبير ، فيض كاشانى از غزالى نقل مىكند كه قارى قرآن در قرائت كتاب خدا ده حقيقت را بايد منظور داشته باشد :\r\n1 - فهم اين‌كه با كلام كه روبروست و با نزول قرآن مجيد چه عنايت و لطفى به او شده ؟\r\n2 - توجه به عظمت متكلم ، كه وجود مقدس او خالق تمام هستى است و هستى با همهء عظمتش در برابر او نقطه‌اى بيش نيست بلكه نقطه هم نيست .\r\n3 - حضور قلب و ترك حديث نفس و توجه كامل به قرآن و مفاهيم بلند ملكوتى و آسمانى آن .\r\n4 - تدبر در آيات و مو شكافى در كلمات حضرت دوست .\r\n5 - تفهم واقعيات قرآن با عمق قلب و دل ، به خصوص احوال انبيا و صلحا و صديقين و مؤمنان و احوال معاندان و مستكبران و مكذبين .\r\n6 - خالى كردن عقل و نفس و فهم و قلب از موانع فهم كتاب با عظمت دوست .\r\n7 - تخصيص ، به اين‌كه به طور جدى تصور كند كه قرآن با تمام اوامر و نواهيش به خصوص او نازل شده و مقصودى جز او نبوده .\r\n8 - تأثر ، و آن اثر گرفتن قلب او از واقعيت‌ها و حقايقى است كه قرآن ناطق به آن است .\r\n9 - ترقى ، و آن اين است كه قرآن را از زبان صاحب قرآن بشنود نه از جانب زبان و صوت خودش و حالش به وقت قرائت حال ابتهال و سؤال و تضرع باشد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n10 - تبرى ، و مقصود از آن تحقق به حقيقت لا حول ولا قوة الا باللّه است و اين‌كه هر گاه آيات مربوط به شايستگان از عباد خدا را خواند خود را جزو آنان نداند و چون دربارهء مجرمان و گنهكاران آيه خواند ، به حقيقت خويش را از گروه آنان شمرده و در پيشگاه او سر عجز و تقصير و فقر و مسكنت فرود آورد « 1 » و به درگاه حضرت او عرضه بدارد :\r\n الهى دلى ده كه جاى تو باشد * لسانى كه در آن ثناى تو باشد\r\nالهى بده همتى آن چنانم * كه سعيم وصول لقاى تو باشد\r\nالهى چنانم كن از عشق خود مست * كه خواب و خورم از براى تو باشد\r\nالهى عطا كن به فكرم تو نورى * كه محصول فكرم دعاى تو باشد\r\nالهى عطا كن مرا گوش و قلبى * كه آن گوش پر از صداى تو باشد\r\nالهى عطا كن بر اين بنده چشمى * كه بيناييش از ضياى تو باشد\r\nالهى چنانم كن از فضل و رحمت * كه دايم سرم را هواى تو باشد « 2 » \r\nتا اينجا تفسير و توضيح شش مسأله‌اى كه در جملهء اول روايت آداب قرائت قرآن بود يعنى :\r\n1 - قرائت\r\n2 - خضوع\r\n3 - رقت قلب\r\n4 - حزن و ترس در هنگام قرائت\r\n5 - حرمت سبك انگاشتن حق\r\n6 - خسارت سنگين در عدم توجه به قرآن\r\n\r\n\r\n","description":"","footnote":"\r\n( 1 ) - محجة البيضاء : 2 / 234 ، كتاب آداب تلاوة القرآن ، باب 3 .\r\n( 2 ) - طوطى همدانى .\r\n","page_name":" 294 ","page_number":294},
  {"content":"\r\n\r\nبه اتمام مىرسد براى يادآورى برنامه‌ها لازم است به ترجمه جملهء اول اشاره رود .\r\nامام صادق عليه السلام مىفرمايد :\r\nكسى كه قرآن بخواند ولى وجودش در برابر خدا تواضع نكند و قلبش با اتصال به كتاب خدا رقّت نيابد و حزن و ترسى از آيات حق در درونش ظاهر نگردد ، عظمت حضرت حق را سبك شمرده و دچار خسران آشكار شده است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n[ فقارى القرآن يحتاج إلى ثلاثة اشياء قلب و بدن فارغ و موضع خال فإذا خشع لله قلبه فر منه الشيطان الرجيم قال الله تعالى فإذا قرات القرآن فاستعذ بالله من الشيطان الرجيم 
  ]\r\n\r\nشرايط قارى قرآن\r\nبر تمام عبّاد حق ، واجب عينى است كه در شبانه‌روز ، ده مرتبه حمد و يكى ديگر از سوره‌هاى قرآن را قرائت كنند .\r\nو اين قرائت در ارتباط با نماز است و قارى اگر بخواهد بر اساس خواستهء حق ، به قرائت قرآن اقدام كند ، به فرمودهء حضرت صادق عليه السلام بايد سه واقعيت را مراعات كند :\r\n1 - قلب خاشع .\r\n2 - بدن آسوده .\r\n3 - جايى كه حواس و مشاعر آزاد از تشويش و اضطراب باشد .\r\n\r\n1 - خشوع قلب در قرائت\r\nخشوع قلب كه تواضع و تسليم بودن او در برابر خداست و ترس او از مقام و عذاب حق با معرفت نسبت به حضرت او به دست مىآيد و اين معرفت از طريق قرآن و آثار عترت قابل تحصيل است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n2 - فراغت در قرائت\r\nبدن آسوده با مراعات بهداشت تن و روان به دست مىآيد ؛ اگر انسان مراعات قواعد بهداشت تن و روان را ننمايد ، در عبادت نشاط و حواس جمع نخواهد داشت و به خصوص موفق به قرائت و فهم واقعى قرآن نخواهد گشت .\r\n\r\n3 - محل قرائت\r\nمحل قرائت قرآن هم بايد خالى از كشش‌هاى مادى و شيطانى و غريزى باشد كه در ميان جمع اين كشش‌ها و عوامل ، امكان قرائت قرآن ، به نحوى كه حضرت او خواسته وجود ندارد ، جايى كه از هر گوشهء آن صدايى بلند و عاملى انسان را به سوى خود مىكشد ، جاى قرائت قرآن و به عبارت ديگر خواندن نماز نيست .\r\nبهترين محل براى قرائت واقعى مساجد است ؛ بهترين مسجد نيز آن مسجدى است كه از زر و زيور و آرايش‌هاى فريبنده و جلب كنندهء حواس ، خالى است .\r\nبرخى از مساجد از نظر ساختمان برون و درون و زينت و آرايش و جمال و جلال ظاهر ، آدمى را به ياد ساختمان‌هاى مادىگرايان و اهل دنيا مىاندازد و در تمام وقتى كه انسان در نماز است ، به جاى ياد خدا ، به فكر آرايش و زيور محراب و در و ديوار و وضع مسجد است .\r\nمسجد در زمان پيامبر بزرگ اسلام صلى الله عليه و آله ، عبارت از يك زمين محصور بود و هيچ‌گونه زر و زيور و آرايش در آن وجود نداشت .\r\nدر مسجدى كه پيامبر صلى الله عليه و آله بنا كرده بود ، جز ريگ بيابان فرش نداشت و جز آسمان براى آن سايبانى نبود .\r\nدر همان مسجد بود كه مردان و زنان بزرگى به جامعهء انسانيت تحويل داده شد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو همانجا بود كه نور اسلام به تمام كرهء زمين تابيد و تمام امور مسلمانان از سياست و قضا و اقتصاد و امور خانوادگى و اجتماعى ، سرچشمه گرفت و فيوضات الهى از آن مكان شريف بود كه بر روح و جان و نفوس مستعد تابيد و از تابش آن كسانى به وجود آمدند كه فخر كائنات شدند .\r\n\r\nفرار شيطان از قلب خاشع\r\nدر اينجا حضرت صادق عليه السلام به يك نكتهء عملى بسيار مهم اشاره مىفرمايند و آن اين‌كه چون قلب داراى حالت خشوع شد ، شيطان كه عبارت از هر گونه شر درونى و برونى است ، با تمام وجود از انسان فرار مىكند ، گويى قلب خاشع همانند شهاب ثاقبى است كه شياطين از ترس آن به آسمان نزديك نمىشوند و اگر به خود جرأت نزديك شدن بدهند ، بر اثر آن با تمام وجود فرار مىكنند .\r\n    [ إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ * وَ حِفْظاً مِنْ كُلِّ شَيْطانٍ مارِدٍ * لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ * دُحُوراً وَ لَهُمْ عَذابٌ واصِبٌ 
  ]     « 1 » .\r\nهمانا ما آسمان دنيا را به زيور ستارگان آراستيم ، * و آن را از هر شيطان سركشى حفظ كرديم ، * آنان نمىتوانند به سخنان فرشتگان بسيار مكرم و شريف گوش فرا دهند ، و [ هرگاه به گوش دادن برخيزند 
  ] از هر سو [ شهاب 
  ] به سويشان پرتاب مىشود ، * تا با خفت وخوارى رانده شوند ، و براى آنان عذابى هميشگى است .\r\nآرى ، نماز ، آسمان معنوى الهى است و قلب خاشع كوكب آن آسمان است ، با\r\n\r\n\r\n","description":"","footnote":"\r\n( 1 ) - صافات ( 37 ) : 6 - 9 .\r\n","page_name":" 298 ","page_number":298},
  {"content":"\r\n\r\nبودن اين كوكب و اين شهاب ثاقب شيطان از دسترسى به قارى قرآن و خوانندهء فاتحة الكتاب كه اصل نماز است محروم است و چنانچه بخواهد به نمازگزار ، جهت بر هم‌زدن نماز او و خبرگيرى از حقيقت نماز و به هم زدن آن حقيقت ، نزديك شود ، خشوع قلب هم‌چون شهاب ثاقب او را از نمازگزار و دسترسى به حقيقت نماز رجم مىنمايد ؛ به همين خاطر خداوند متعال در قرآن مجيد فرموده :\r\nزمانى كه مشغول قرآن خواندن شدى از شيطان رانده شده به حضرت حق پناه ببر .\r\nبا توجه به حقايقى كه در اين چند سطر خوانديد ، معلوم مىشود كه استعاذه به زبان تنها نيست و پناهگاه و حصن حصين الهى فقط به گفتن « اعوذ باللّه من الشيطان الرجيم » نيست بلكه اين پناه بايد پناه عملى باشد ، به اين معنى كه در وجود انسان ، بايد خلوص ، تواضع ، خشوع ، معرفت ، عشق ، توجه ، انكسار ، فقر و ذلت تجلى كند كه اين تجلى همان پناهگاه است و چون در اين سنگر قرار گرفت ، بدون شك دست شيطان از دسترسى به او مخصوصاً به وقت نماز كوتاه مىگردد . وقتى با زبان مىگويى پناه مىبرم به خداوند از شيطان رجيم ، اگر بخواهى گفتارت مساوق با حقيقت باشد ، بايد عملًا براى قرار گرفتن در پناهگاه حركت كرده و خويش را در حالاتى كه از دسترس شيطان بيرون است قرار دهى كه هر چه به خداى متعال نزديك شوى ، به همان نسبت شيطان از تو دور شده و فاصله مىگيرد .\r\nاما اگر آراسته به آن واقعيت‌ها نباشى ، پس از تكبيرة الاحرام هزاران بار هم بگويى : « اعوذ باللّه من الشيطان الرجيم » ، اثرى نداشته و نماز و قرائتت از دستبرد او در امان نخواهد ماند .\r\nآرى ، خداوند مهربان از باب لطف و عنايتى كه به انسان دارد وسايل هدايت و كمال را در هر جهت براى انسان فراهم آورده و او را براى دور كردن خطرات ، به خصوص از شؤون معنويش به انواع وسايل مجهز نموده است ، اين انسان است كه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبا شوق و جديت بايد خود را به نور هدايت برافروزد و به طور دائم براى راندن خطر دست به اسلحه باشد و با توفيق و عنايت حضرت حق ، زمين وجود خود را براى پديد آمدن محصولات الهى و فيوضات ربانى مستعد و آماده نگاه دارد و از اين‌كه به دست شياطين اين زمين پربركت تبديل به شوره‌زار گردد ، سخت مراقبت نمايد كه زمين شوره سنبل بر نيارد .\r\nعارف خبير ، مرحوم ملا احمد نراقى چه نيكو فرموده :\r\n ليك مىبايد زمين از شوره پاك * هم نظر بايد زمهر تابناك\r\nتخم گر در شوره زاران كاشتى * باللّه ار يك حبه زان برداشتى\r\nور بريزى تخم را در سايه‌اى * نى از آن سودى برى نى مايه‌اى\r\nمعجز احمد كه مه را مىشكافت * در دل بوجهل جاهل ره نيافت\r\nجمله قرآن را به آواز بلند * خواند بر او و زخاك آن را نكند\r\nجلوه‌اش افكند ليكن بىسخن * شور در جان اويس اندر قرن\r\nجذبه‌اش سلمان به سوى خويش خواند * جانب يثرب ز اصطخرش دواند \r\n\r\nتصفيهء دل\r\nدل ، وقتى در تصرف دشمن خدا باشد ، چه دشمن درونى ، چه دشمن بيرونى ، رسيدن به حقيقت محال و دست يافتن به ملكات الهيه غير ممكن و آدمى از بهره‌گيرى از فيوضات ربانى محروم و از چشيدن شيرينى حقايق ، به خصوص واقعيت‌هاى عبادت على الخصوص نماز و سورهء حمد ممنوع است .\r\nاگر مىخواهيد به بزم دوست راه پيدا كنيد ، اگر مىخواهيد از مى عشق او بنوشيد ، اگر ميل داريد ، آن حضرت شما را به پيشگاه قدس راه دهد ، خانهء او را كه دل شماست از دست دشمن او بگيريد ، تا هم چون باز شكارى ، به شكار وصل او به پرواز آييد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nاز او بخواهيد كه براى نجات دل شما از دسترس شيطان و دخالت طالوت و تصرف ابليس به شما توفيق داده و در اين مهم شما را يارى و مدد كند .\r\nبه قول فيض كاشانى آن شوريدهء شيدا :\r\n يا رب اين مهجور را در بزم وصلت بارده * از مى روحانيانش ساغر سرشار ده\r\nدل به جان آمد مرا زين عالم پر شور و شر * راه بنما سوى قدسم عيش بىآزار ده\r\nسخت مىترسم كه عالم گردد از عشقم خراب * يا رب اين سيلاب خون را ره به دريا بار ده \r\n در فراغت مُردم اى جان جهان رحمى بكن * يا دلم خوش كن به وعدى يا به وصلم بار ده\r\nدل همى خواهد كه قربانت شود در عيد وصل * جان لاغر را بپرور شيوهء اين كار ده\r\nيا رب آن ساعت كه از دهشت زبان ماند زكار * فيض را الهام حق كن طاقت گفتار ده \r\nبدان كه ، دل آدمى را يك روى وى در عالم روحانيت است و يك روى در عالم جسمانيت ، تا هر مدد و فيض كه از روح مىستاند در آن عالم قسمت كند ، چه از دل به هر عضوى عرقى پيوسته است ، تا مدد فيض روح به جملهء اعضا برسد و حس و حركت يابد و اگر فيض روح به يك عضو نرسد ، به سبب سده‌اى كه در آن عرق كه مجارى فيض است پديد آيد ، آن عضو از حركت فرو ماند و مفلوج شود و اگر اين سده در دل پديد آيد و فيض روح يك طرفة العين از دل منقطع شود قالب از كار فرو ماند و حيات منقطع گردد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nو دل موصوف مىشود به صفات روح ، يعنى حيات و علم و بصر و سمع و دگر صفات و استعداد آن دارد كه اگر تصفيه يابد بر قانون طريقت ، محل استواى صفت روحانيت شود و چون پرورش و تصفيه و توجه به كمال رسد ، محل ظهور تجلى جمله صفات الوهيت گردد ، با آن‌كه جملهء كائنات در مقام پرتو تجلى ، نورى از انوار و صفتى از صفات حق نتوانند بود .\r\nاما آن كه دل چيست و تربيت و تصفيهء او به چيست و كمال او در چيست ؟\r\n\r\nحواس دل\r\nبدان كه ، دل را صورتى هست و آن است كه مضغه خوانند و او گوشت پاره‌اى است صنوبرى در جانب پهلوى چپ زير سينه كه جملهء حيوانات را هست و او را جانى است روحانى كه عقل نتيجهء آن و آن مخصوص انسان است .\r\nو دل را صلاحى و فسادى هست ، صلاح او در صفاى اوست و فساد او در كدورت او و صفاى دل در سلامتى حواس اوست و كدورت او در بيمارى و خلل حواس او .\r\nزيرا كه دل را پنج حاسه است ، چنان‌كه قالب را ، چنان‌كه صلاح تن در سلامتى حواس او مىباشد ، تا همگى عالم شهادت را بدان پنج حس ادراك نمايد ، همچنين دل را پنج حس مىباشد ، اگر آن‌ها به سلامت باشند جملگى عالم غيب را از ملكوتيان و روحانيات بدان ادراك مىنمايد .\r\nچنان‌كه دل را چشمى است كه مشاهدات غيبى به او مىبيند و گوشى كه استماع كلام اهل غيب و كلام حق به دو مىكند و مشامى دارد كه روايح غيبى به او استشمام كند و گامى دارد كه ذوق محبت و حلاوت ايمان و طعم عرفان بدان يابد و هم چنان كه حس لمس قالب را در همه اعضاست بالجمله اعضا را ملموسات\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمنتفع مىگردد ، دل را عقل بدان نهج است ، تا به جملگى دل به واسطهء عقل از كل معقولات نفع مىبرد .\r\nپس هر كه را اين حواس دل به سلامت نيست ، فساد دل او را در آن است و هر كه را در حواس دل خلل هست دوزخ و دركات وى از براى اوست كه :\r\n [ وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ 
  ]  « 1 » .\r\nو مسلماً بسيارى از جنّيان و آدميان را براى دوزخ آفريده‌ايم [ زيرا 
  ] آنان را دل‌هايى است كه به وسيلهء آن [ معارف الهى را 
  ] در نمىيابند ، و چشمانى است كه توسط آن [ حقايق و نشانه‌هاى حق را 
  ] نمىبينند ، و گوش‌هايى است كه به وسيلهء آن [ سخن خدا و پيامبران را 
  ] نمىشنوند ، آنان مانند چهارپايانند بلكه گمراه‌ترند ؛ اينانند كه بىخبر و غافل [ ازمعارف و آيات خداى 
  ] اند .\r\n\r\nاطوار دل\r\nو دل را اطوار مختلف است كه :\r\n [ وَ قَدْ خَلَقَكُمْ أَطْواراً 
  ]  « 2 » .\r\nدر حالى كه شما را مرحله به مرحله [ خاك ، نطفه ، علقه ، مضغه ، گوشت ، استخوان و . 
  ] آفريده است .\r\nطور اول : دل را صدر گويند و آن معدن گوهر اسلام است .\r\n\r\n\r\n","description":"","footnote":"\r\n( 1 ) - اعراف ( 7 ) : 179 .\r\n( 2 ) - نوح ( 71 ) : 14 .\r\n","page_name":" 303 ","page_number":303},
  {"content":"\r\n\r\n [ أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ 
  ]  « 1 » .\r\nآيا كسى كه خدا سينه‌اش را براى [ پذيرفتن 
  ] اسلام گشاده است ، و بهره مند از نورى از سوى پروردگار خويش است .\r\nو هر وقت كه از نور اسلام محروم ماند معدن ظلم و كفر است كه :\r\n [ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ 
  ]  « 2 » .\r\nولى آنان كه سينه براى پذيرفتن كفر گشاده‌اند ، خشمى سخت از سوى خدا بر آنان است و آنان را عذابى بزرگ خواهد بود .\r\nو محل وساوس شيطان و تسويلات نفس ، صدر است كه :\r\n [ يُوَسْوِسُ فِي صُدُورِ النَّاسِ 
  ]  « 3 » .\r\nاز زيان وسوسه‌گر كمين گرفته و پنهان .\r\nو صدر پيوست دل است و اندرون دل اين‌ها راه نيست ؛ زيرا كه دل خزينهء حق است و آسمان صفت است ، اين‌ها را به آنجا راه نيست كما قال :\r\n [ وَ حَفِظْناها مِنْ كُلِّ شَيْطانٍ رَجِيمٍ 
  ]  « 4 » .\r\nو آن را از هر شيطان رانده شده‌اى حفظ كرديم .\r\nطور دوم : از دل را قلب خوانند و آن معدن ايمان است كه :\r\n\r\n\r\n","description":"","footnote":"\r\n( 1 ) - زمر ( 39 ) : 22 .\r\n( 2 ) - نحل ( 16 ) : 106 .\r\n( 3 ) - ناس ( 114 ) : 5 .\r\n( 4 ) - حجر ( 15 ) : 17 .\r\n","page_name":" 304 ","page_number":304},
  {"content":"\r\n\r\n [ كَتَبَ فِي قُلُوبِهِمُ الْإِيمانَ 
  ]  « 1 » .\r\nاينانند كه خدا ايمان را در دل‌هايشان ثابت و پايدار كرده .\r\nو محل نور عقل است به مفاد :\r\n [ لَهُمْ قُلُوبٌ يَعْقِلُونَ بِها 
  ]  « 2 » .\r\nبراى آنان دل‌هايى [ بيدار و بينا 
  ] پيدا شود كه با آن بينديشند .\r\nطور سوم : شغاف است و آن معدن عشق و محبت و شفقت است بر خلق :\r\n [ قَدْ شَغَفَها حُبًّا 
  ]  « 3 » .\r\nكه عشق آن نوجوان در درون قلبش نفوذ كرده .\r\nو محبت خلق از شغاف نگذرد .\r\nطور چهارم : فؤاد است و آن معدن مشاهده و محل رؤيت است كه :\r\n [ ما كَذَبَ الْفُؤادُ ما رَأى 
  ]  « 4 » .\r\nآنچه را دل [ پيامبر 
  ] ديد [ به پيامبر 
  ] دروغ نگفت .\r\nطور پنجم : را حبة القلب گويند كه معدن محبت حضرت عزت است و خاص آن محبت راست كه محبت مخلوق را در آن گنجايش نيست .\r\n هواى ديگرى در ما نگنجد * در اين سر بيش از اين سودا نگنجد \r\nطور ششم : را سويدا گويند و آن معدن مكاشفات غيبى و علوم لدنى است ، ومنبع حكمت و گنجينهء اسرار الهى و محل علم اسما :\r\n\r\n\r\n","description":"","footnote":"\r\n( 1 ) - مجادله ( 58 ) : 22 .\r\n( 2 ) - حج ( 22 ) : 46 .\r\n( 3 ) - يوسف ( 12 ) : 30 .\r\n( 4 ) - نجم ( 53 ) : 11 .\r\n","page_name":" 305 ","page_number":305},
  {"content":"\r\n\r\n [ وَ عَلَّمَ آدَمَ الْأَسْماءَ كُلَّها 
  ]  « 1 » .\r\nو خدا همهء نام‌ها [ ىِ موجودات 
  ] را به آدم آموخت .\r\nو در وى انواع علوم كشف شود كه ملائكه از آن محرومند .\r\n اگر كرده غمت غارت هوش دل ما * درد تو شده خانه فروش دل ما\r\nسرى كه مقدسان از آن محرومند * عشق تو فرو كوفت به گوش دل ما \r\nطور هفتم : را مهجة القلب گويند ، در آن معدن انوار تجلىهاى صفات الوهيت است و سرّ :\r\n [ وَ لَقَدْ كَرَّمْنا بَنِي آدَمَ 
  ]  « 2 » .\r\nبه يقين فرزندان آدم را كرامت داديم .\r\nاين است و اين جنس كرامت با هيچ نوعى از انواع موجودات نكردند .\r\nپس تمامى صحت و سلامت و صفاى دل در آن است كه به كلى از آفت بيمارى :\r\n [ فِي قُلُوبِهِمْ مَرَضٌ 
  ]  « 3 » .\r\nدر دلِ آنان بيمارىِ [ سختى از نفاق 
  ] است .\r\nخلوص يابد و همگى آن اطوار سر بر خط عبوديت نهند و هرطور به خاصيت آن معنى كه در آن مودع است مخصوص گردد ، بر وفق فرمان و طريق متابعت و چنان‌كه قالب را هفت عضو است و بر هفت عضو سجده فرموده‌اند كه :\r\nامِرْتُ أنْ أسْجُدَ عَلى سَبْعَةِ أعْضاءٍ .\r\nمأمورم كه بر هفت عضو سجده كنم .\r\n\r\n\r\n","description":"","footnote":"\r\n( 1 ) - بقره ( 2 ) : 31 .\r\n( 2 ) - اسراء ( 17 ) : 70 .\r\n( 3 ) - بقره ( 2 ) : 10 .\r\n","page_name":" 306 ","page_number":306},
  {"content":"\r\n\r\nدل را نيز سجده بر هفت طور واجب است و سجدهء اول آن است كه روى از همهء مخلوقات بگرداند و از تمتعات دنيوى و اخروى اعراض كند و به همگى وجوه متوجه حضرت شود و از حق جز حق هيچ نطلبد « 1 » .\r\n ما زدوست غير از دوست مقصدى نمىخواهيم * حور و جنت اى زاهد بر تو باد ارزانى \r\n\r\nبستن درهاى ورود شيطان\r\nشيطان و عوامل ضد الهى و انسانى براى دست يافتن به انسان و از دست گرفتن سرمايه‌هاى معنوى او و نابود ساختن قوا و استعدادهاى الهىاش و زير صفر بردن اعتبار و ارزش خدايىاش ، راه‌هاى گوناگون دارند كه خود انسان علت باز بودن آن راه‌هاست كه با توفيق حضرت محبوب و رعايت قواعد الهيه راه‌هاى نفوذ دشمنان ديرينه سد خواهد شد .\r\nراستى ! نسبت به خود آسوده نباشيد و از شرور و فتن و علل اغوا و وسوسه غافل نباشيد كه تا زنده‌ايد خطر بر شما نزديك است و بر شماست كه هميشه در حالت دفع خطر باشيد ، راه دفع تمام خطرات ابليسى و شيطانى و طاغوتى پناه بردن به خداست كه اگر عملًا پناه ببريد از خطر در امان خواهيد بود ، گفتن « اعوذ باللّه » و اين‌گونه استعاذه را چندان قدرتى و كمالى نيست ، استعاذهء حقيقى آن است كه هر در ورود آن ديو و طريق اغوا و اضلال او بازشناسى و از هر راه كه قصد تو كند سر راه در وى دربندى .\r\n\r\n\r\n","description":"","footnote":"\r\n( 1 ) - عوالى اللآلى : 2 / 35 ، حديث 87 ؛ مراحل السالكين : 61 .\r\n","page_name":" 307 ","page_number":307},
  {"content":"\r\n\r\n\r\nراه‌هاى نفوذ شيطان\r\nارباب مجاهده كه عنان اختيار از دست اين مكار برده‌اند ، فرموده‌اند كه او از ده باب درمىآيد .\r\nاول : از باب حرص و آن را به قناعت مىتوان بست و كريمهء :\r\n [ وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها 
  ]  « 1 » .\r\nو هيچ جنبده‌اى در زمين نيست مگر اين‌كه روزىِ او برخداست .\r\nرا نصب العين خود ساخت .\r\nدوم : از باب طول امل درمىآيد و آن را به خوف از موت مىتوان مسدود كرد و التجا به كريمهء :\r\n [ كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلَّا مَتاعُ الْغُرُورِ 
  ]  « 2 » .\r\nهر كسى مرگ را مىچشد و بدون ترديد روز قيامت پاداش‌هايتان به طور كامل به شما داده مىشود . پس هر كه را از آتش دور دارند و به بهشت درآورند مسلماً كامياب شده است و زندگى اين دنيا جز كالاى فريبنده نيست .\r\nسوم : از ممر طلب راحت و نعمت در مىآيد و آن را به زوال نعمت و ياد كردن صعوبت و سختى حساب مقابله مىتوان كرد و تأديب او به وعيد :\r\n [ ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ 
  ]  « 3 » .\r\n\r\n\r\n","description":"","footnote":"\r\n( 1 ) - هود ( 11 ) : 6 .\r\n( 2 ) - آل عمران ( 3 ) : 185 .\r\n( 3 ) - حجر ( 15 ) : 3 .\r\n","page_name":" 308 ","page_number":308},
  {"content":"\r\n\r\nبگذارشان تا بخورند و [ با لذايذ مادى و زودگذر 
  ] كامرانى كنند ، و آرزوها ، سرگرمشان نمايد ؛ سپس [ حقّانيّت اسلام و فرجام شوم خود را 
  ] خواهند فهميد .\r\nاينان را به خورد و خواب طبيعى و لذات حيوانى واگذار تا آمال و اوهام دنيايى آنان را غافل كند پس زود است كه نتيجهء كامرايى بيهوده و بىثمر خويش را بيابند .\r\nچهارم : از ممر عجب و خودبينى در مىآيد و آن راه را به خوف از عاقبت مسدود بايد ساخت و تقويت از آيات :\r\n    [ يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ * وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ 
  ]     « 1 » .\r\nروزى كه چون فرا رسد ، هيچ كس جز به اجازه او سخن نمىگويد ؛ پس برخى تيره‌بخت و برخى نيك‌بخت‌اند . * اما تيره‌بختان [ كه خود سبب تيره‌بختى خود بوده‌اند 
  ] در آتش‌اند ، براى آنان در آنجا ناله‌هاى حسرت‌بار و عربده و فرياد است . * در آن تا آسمان‌ها و زمين پابرجاست جاودانه‌اند ، مگر آنچه را كه مشيّت پروردگارت اقتضا كرده است ؛ بىترديد پروردگارت هر چه را اراده مىكند ، انجام مىدهد . * اما نيك‌بختان [ كه به توفيق و رحمت خدا سعادت يافته‌اند 
  ] تا آسمان‌ها و زمين پابرجاست ، در بهشت جاودانه‌اند مگر آنچه را مشيّت پروردگارت اقتضا كرده ، [ بهشت 
  ] عطايى قطع ناشدنى و بىپايان است .\r\n\r\n\r\n","description":"","footnote":"\r\n( 1 ) - هود ( 11 ) : 105 - 108 .\r\n","page_name":" 309 ","page_number":309},
  {"content":"\r\n\r\nپنجم : دخل و تصرف وى از ممر استخفاف برادران مؤمن است ، آن را به رعايت حرمت و مبادرت ايشان قلع بايد نمود .\r\nششم : عبور او از راه حسد است ، آن را به رضا دادن به قسمت الهى و عدل در حكم او بايد مقابله نمود و استدلال به آيات شريفهء سى و دوم تا سى و نهم سورهء مباركهء زخرف بايد نمود آنجا كه مىفرمايد :\r\nآيا آنان كه راضى از اوضاع عادلانهء جهان نيستند ، بايد رحمت و عنايت خداى را تقسيم كنند ! در صورتى كه ما خود معاش حيات و روزى آنان را در دنيا تقسيم كرده‌ايم و بعضى را بر بعض ديگر به انواع عنايات برترى داده تا با كمك‌گيرى از يك ديگر چرخ زندگى بگردد و رحمت الهى از آنچه جمع مىكنند بهتر است .\r\nمردم يك نوع و يك رشته و امتند ، چند روزى در اين دنيا هستند و به اندازهء معيشت در اختيار آن‌هاست ، اگر نه اين بود كه مردم يك امتند ، ما آنان كه به حق كافر مىشدند ، « از پستى دنيا و بىقدرى آن به مال فراوان » سقف خانه‌هايشان را از نقرهء خام قرار مىداديم و چندين طبقه كه با نردبان بر سقف بام روند .\r\nو نيز بر منازلشان درهاى بسيار ( كنايه از وسعت خانه ) و تخت‌ها كه بر آن تكيه زنند و عماراتشان را به زر و زيور مىآراستيم ولى اين‌ها همه متاع پست و فانى دنياست ، اگر داراى ارزش بود بر آنان آن مىكرديم كه گفتيم :\r\nهر كس از ياد خدا رخ برتابد شيطان را برانگيزيم كه يار و همنشين او باشد .\r\nآرى ، تمام متاع دنيا در نزد خدا بىارزش است ، اگر همه آن هم بر فرض نزد يك نفر باشد ، ارزش حسد ورزيدن و اين‌كه شيطان همنشين دل انسان گردد ، ندارد .\r\nشياطين ، مردم را از راه خدا بازدارند و به گمراهى افكنند و آنان پندارند كه به راه درست مىروند .\r\nتا زمانى كه از دنيا به سوى ما باز آيند ، آن گاه با حسرت گويد : اى كاش ميان من\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو آن شيطان فاصله‌اى به دورى مشرق و مغرب بود كه او براى من همنشين و يار بسيار بدى بود .\r\nآن روز حسرت و پشيمانى براى شما سودى ندارد ؛ زيرا در دنيا از حدود الهى تجاوز كرديد و امروز با شياطين در عذاب دوزخ شريك هستيد .\r\nهفتم : از راه ريا و سمعه و طلب خودنمايى در مىآيد و آن طريق را به اخلاص در اعمال بايد گرفت و اعتماد بر كريمهء :\r\n [ وَ لا يُشْرِكْ بِعِبادَةِ رَبِّهِ أَحَداً 
  ]  « 1 » .\r\nو هيچ كس را در پرستش پروردگارش شريك نكند .\r\nهشتم : از راه بخل در مىآيد ، دل را به فناى : ما فى ايْدِى النَّاسِ يَنْفَدُ « 2 » .\r\nقرار بايد داد و به بقاى :\r\n [ ما عِنْدَ اللَّهِ باقٍ 
  ]  « 3 » .\r\nآنچه [ از پاداش و ثواب 
  ] نزد خداست ، باقى مىماند .\r\nاقرار بايد كرد .\r\nنهم : كبر و آن را به قوت بازوى تواضع مسدود بايد ساخت و به حكم :\r\n [ إِنَّ أَكْرَمَكُمْ عِنْدَ اللَّهِ أَتْقاكُمْ 
  ]  « 4 » .\r\nبىترديد گرامىترين شما نزد خدا پرهيزكارترين شماست . يقيناً خدا دانا و آگاه است .\r\n\r\n\r\n","description":"","footnote":"\r\n( 1 ) - كهف ( 18 ) : 110 .\r\n( 2 ) - آنچه در دست انسان است تمام مىشود .\r\n( 3 ) - نحل ( 16 ) : 96 .\r\n( 4 ) - حجرات ( 49 ) : 13 .\r\n","page_name":" 311 ","page_number":311},
  {"content":"\r\n\r\nبزرگى و كرامت را در تقوا بايد دانست .\r\nدهم : آمد و شد او از راه طمع است ، پس دست طمع از خلق كوتاه بايد ساخت و روى همت بر خزانهء كرم نامتناهى الهى بايد آورد و آيت عالى رايت ،\r\n  [ وَ مَنْ يَتَّقِ اللَّهَ يَجْعَلْ لَهُ مَخْرَجاً * وَ يَرْزُقْهُ مِنْ حَيْثُ لا يَحْتَسِبُ 
  ]   « 1 » .\r\nو هر كه از خدا پروا كند ، خدا براى او راه بيرون شدن [ از مشكلات و تنگناها را 
  ] قرار مىدهد . * و او را از جايى كه گمان نمىبرد روزى مىدهد .\r\nرا بدرقهء راه و اعتماد كار خود ساخت .\r\nحاصل آن‌كه : از براى اهل هوش و بصيرت چه در وقت قرائت قرآن و چه در غير وقت قرائت ، بستن راه‌هاى مدخل آن غاوى مغوى به تذكار آيات قرآنى و مواعظ سبحانى با توفيق ربانى سهل است .\r\n\r\nفوائد استعاذه\r\nاين مسئله را مىدانيد كه شيطان از ابتداى به وجود آمدن انسان ، همراه با اعوان و انصارش ، براى گمراهى و جدايى انسان از حقايق ، بر سر راه انسان نشست و در زمينهء دشمنى با انسان از هيچ برنامه‌اى فروگذار نكرده و قصد محبت به انسان و آشتى با او را تا روز قيامت ندارد .\r\nانسان اگر در تمام جوانب حيات ، در پناه خدا نباشد و در پناه حضرت او نرود ، از خطر مصون نمانده و از شرّ ذىشر در امان نخواهد بود .\r\nبه همين خاطر ، حضرت حق و تمام انبيا و امامان و اوليا ، به انسان سفارش اكيد دارند كه در تمام شؤون حيات ، خويش را در پناه حضرت او قرار دهد كه اين دشمن\r\n\r\n\r\n","description":"","footnote":"\r\n( 1 ) - طلاق ( 65 ) : 2 - 3 .\r\n","page_name":" 312 ","page_number":312},
  {"content":"\r\n\r\nو اعوان و انصارش را به پناهگاه الهى راهى نيست و پناهگاه خداوند و قرقگاه حضرت او عبارت است از ايمان ، تقوا ، حيا ، عفت ، معرفت ، عبادت ، رياضت ، مجاهده و . . .\r\nچون با زبان گفتى : « اعوذ باللّه » عملًا هم اين معنا را به ظهور برسان كه بدون شك در پناه او خواهى رفت و از ضربه‌هاى مهلك شياطين درونى و برونى در امان خواهى بود .\r\nاز ابن عباس مرويست اجلال قرآن « اعوذ باللّه من الشيطان الرجيم » ومفتاح آن « بسم اللّه الرّحمن الرّحيم » است .\r\n\r\nاستعاذه در كلام بزرگان\r\nعارفان گفته‌اند :\r\nاين حقيقت يعنى استعاذه - البته حقيقت عملى آن - وسيلهء مقربان و نزديكان و ملجأ و ملاذ هاربان و فرار كنندگان و سرور و انبساط محبان و دوستان و امتثال اوامر رب العالمين و خداى جهانيان است و اين همه جز عملًا ميسر نيست و نظر بزرگان از فقها و اوليا و عرفا در مسئلهء استعاذه جز اين نيست .\r\nشهيد ثانى در كتاب « اسرار الصلاة » و مرحوم ملا محسن فيض كاشانى در رسالهء « ترجمة الصلاة » مىفرمايند :\r\nاستعاذه فى الحقيقه پاكيزه كردن زبان و رفتن خانهء دل است از غبار اغيار و صفا دادن آن از براى درآمدن يار .\r\nبه قول عارف نيشابورى :\r\n دلى كز عشق تو جان برفشاند * زكفر زلف ايمان برفشاند\r\nدلى بايد كه گر صد جان دهندش * صد و يك جان به جانان برفشاند \r\n\r\n","description":"","footnote":"","page_name":" 313 ","page_number":313},
  {"content":"\r\n\r\n نيارد كار خود يك ذره پيدا * ولى صد جان پنهان برفشاند\r\nاگر يك ذره درد عشق يابد * هزاران ساله درمان برفشاند \r\nو مثل كسى كه استعاذه مىكند ، ولى خاطرش متعلق است به غير حق و در دلش فكرهاى نفسانى و وساوس شيطانى است ، مثل كسى است كه بر در قلعهء محكمى ايستاده و حيوانى هيولا و درنده متوجه اوست كه به او حمله كند و او به زبان گويد پناه مىبرم از شر اين حيوان به اين قلعهء محكم اما بر جاى خود ايستاده و به درون قلعه نمىرود تا از شر آن دشمن در امان بماند ، اين‌گونه استعاذه كه لقلقهء زبان است ، دردى دوا نكرده و از هيچ شرى انسان را در امان نمىبرد .\r\n\r\nحقيقت استعاذه\r\nاول : امتثال فرمان حق است ، آن مقدار مبالغه كه در مطاوى كلمات نورانى قرآن به جهت تسبيح واقع شده ، در باب استعاذه به همان ترتيب دستور صادر گشته ، مثلًا كلمات تسبيح را به چهار نوع ذكر مىكند :\r\nمصدر : چون « سُبْحانَ رَبِّكَ » .\r\nماضى : چون « سَبَّحَ لِلّهِ » .\r\nمضارع : چون « يُسَبِّحُ لِلّهِ » .\r\nامر : چون « سَبِّحِ اسْمَ رَبِّكَ » .\r\nهم چنان كلمات منطوى بر استعاذه با وجوه اربعه مذكور است .\r\nمصدر : چون « مَعاذَ اللّه » .\r\nماضى : چون « عُذْتُ بِرَبِّى » .\r\nمضارع : چون « أَعُوذُ بِاللّه » .\r\nامر : چون « اسْتَعِذْ بِاللّه » .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nدوم : استعاذه سبب معرفت به دو حقيقت است ، پى بردن به عجز نفس و آگاهى به عزت و قدرت كاملهء ربانى .\r\nسوم : استعاذه انتساب و تشابه است به دوستان ، جهت آن‌كه محبان حق جل و علا از انبياى عظام چون نوح و يوسف و موسى و حضرت مصطفى و همچنين بندگان مقرب خداوند مانند زن عمران و حضرت مريم استعاذه نمودند و با ظهور اين حقيقت در تمام شؤون زندگى از خطر شياطين انسى و جنى در امان ماندند و در نتيجه حضرت نوح به سلامت و حضرت موسى به كرامت و حضرت يوسف به عصمت و زن عمران به اجابت و حضرت مريم به بشارت و حضرت ابراهيم به دوستى و خلت و حضرت مصطفى به شفاعت نايل گرديدند .\r\nچهارم : استعاذه دعايى است به اجابت مقرون چنان‌كه مادر مريم گفت :\r\n [ وَ إِنِّي أُعِيذُها بِكَ 
  ]  « 1 » .\r\nو او و فرزندانش را از خطرات مهلك و وسوسه‌هاى بنيان برانداز شيطان رانده شده به پناه تو مىآورم .\r\nو اين به قبول مقرون افتاد .\r\n [ فَتَقَبَّلَها رَبُّها بِقَبُولٍ حَسَنٍ 
  ]  « 2 » .\r\nپس پرودگارش او را به صورت نيكويى پذيرفت .\r\nپنجم : استعاذه سبب ايمن شدن از آفت‌هاست ، چنان‌كه اگر مخلوقى ، مخلوقى را ملجأ و ملاذ سازد و اگر كسى به اهل قدرت و جاه پناه برد ، آن كس از روى حميّت او را به حمايت گيرد ، خداوند كريم به طريق اولى ، اگر بنده‌اى از روى عجز\r\n\r\n\r\n","description":"","footnote":"\r\n( 1 ) - آل عمران ( 3 ) : 36 .\r\n( 2 ) - آل عمران ( 3 ) : 37 .\r\n","page_name":" 315 ","page_number":315},
  {"content":"\r\n\r\nو اخلاص به او پناه برد ، پناهش مىدهد و از شرّ شيطان مصونش مىفرمايد .\r\nدر اين مسئله بسيار مهم به يك نكته بايد توجه داشت و آن اين‌كه ، همانطور كه براى تشرف به حضور بزرگان تشريفات خاصى ، از قبيل لباس مخصوص و تحصيل اجازه و تعيين وقت و غيره لازم است ، براى حضور در پيشگاه رب‌الارباب و ملك الملوك نيز علاوه بر طهارت لباس و تن ، طهارت روح و نفس و دل مىبايد ، از اين جهت است كه هنگام قرائت قرآن ، به خصوص خواندن سورهء حمد در نماز ، امر آمده كه :\r\n [ فَاسْتَعِذْ بِاللَّهِ مِنَ الشَّيْطانِ الرَّجِيمِ 
  ]  « 1 » .\r\nاز شيطان رانده شده به خدا پناه ببر .\r\nيعنى دل و جان و عمل خود ، با آراستن به حقايق الهى پاك كن كه از گرو شيطان بيرون آمده و از قيود او خلاص گردى و به مقام با عظمت آشنايى رسى كه چون آشنا شدى ، به دربار او راه يا بى ، بدون اين‌كه سگ‌هاى اطراف درگاه به تو حمله آرند كه سگ‌هاى اطراف پيشگاه سلطان را با آشنايان كارى نيست و جرأت حمله بر دوستان و محبان را ندارند . مگر در قرآن نخوانده‌اى كه حضرت رب العزه به اين سگ هار رانده شده فرمود :\r\n [ إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ 
  ]  « 2 » .\r\nقطعاً تو را بر بندگانم تسلّطى نيست ، مگر بر گمراهانى كه از تو پيروى مىكنند .\r\nاما ديگران را كه به انواع معاصى آلوده‌اند و با اعمال زشت و صفات ناپسنديده موصوفند ، جرأت پيش رفتن به پيشگاه او نباشد ، مگر اين‌كه از روى اخلاص به\r\n\r\n\r\n","description":"","footnote":"\r\n( 1 ) - نحل ( 16 ) : 98 .\r\n( 2 ) - حجر ( 15 ) : 42 .\r\n","page_name":" 316 ","page_number":316},
  {"content":"\r\n\r\nدرگاه خداوند بىنياز ، براى خلاصى از قيود اخلاق رذيله و افعال ذميمه و تسويلات شيطانى و شهوات نفسانى استعاذه كنند .\r\n\r\nشيطان ، در كلام صدر المتألهين\r\nصدر المتألهين ، آن فيلسوف گرانقدر ، مىگويد :\r\nشيطان با اين‌كه به محضر حضرت آدم ابوالبشر سوگند ياد كرد كه نسبت به او ناصح و خيرانديش است ، چنان‌كه خداوند عزوجل در قرآن حكايت مىكند :\r\n [ وَ قاسَمَهُما إِنِّي لَكُما لَمِنَ النَّاصِحِينَ 
  ]  « 1 » .\r\nو براى هر دو سوگند سخت و استوار ياد كرد كه يقيناً من براى شما از خير خواهانم [ و قصد فريب شما را ندارم . 
  ] .\r\nولى آنقدر سعى و كوشش كرد تا او را از بهشت بيرون كرد ، پس در حق اولاد او كه به عكس قسم خورده كه آن‌ها را گمراه و اغوا خواهد كرد چنان‌كه حق از قول او مىفرمايد :\r\n [ فَبِعِزَّتِكَ لَأُغْوِيَنَّهُمْ أَجْمَعِينَ 
  ]  « 2 » .\r\nگفت : به عزتت سوگند همهء آنان را گمراه مىكنم .\r\nچه خواهد كرد ؟\r\n\r\nاستعاذه ، در كلام فخر رازى\r\nفخر رازى در تفسير خود مىگويد :\r\n\r\n\r\n","description":"","footnote":"\r\n( 1 ) - اعراف ( 7 ) : 21 .\r\n( 2 ) - ص ( 38 ) : 82 .\r\n","page_name":" 317 ","page_number":317},
  {"content":"\r\n\r\nاعوذ باللّه سير و سلوك از خلق به خالق و از ممكن به واجب است ، كلمهء اعوذ اشاره به عجز و فقر و احتياج تام است و كلمهء باللّه اقرار و اعتراف به دو امر است ، يكى اين‌كه خداوند قادر و توانا است به اعطاى كل خيرات و دفع جميع آفات و ديگر آن‌كه جز خداى متعال احدى به اين صفت متصف نيست ، پس قاضى حاجات و معطى خيرات نيست مگر خداوند و نماز خوان هنگام مشاهدهء اين حال ، از خود و تمام ما سوى اللّه فرار مىكند و در اين سرّ :\r\n [ فَفِرُّوا إِلَى اللَّهِ 
  ]  « 1 » .\r\nپس به سوى خدا بگريزيد .\r\nرا مشاهده مىنمايد و اين حالت كه با گفتن اعوذ حاصل مىشود ، غرق در نور جلال حق گشته رمز :\r\n [ قُلِ اللَّهُ ثُمَّ ذَرْهُمْ 
  ]  « 2 » .\r\nبگو : خدا ، سپس آنان را رها كن .\r\nبرايش مكشوف گردد و در اين موقع گويد باللّه و نيز گويد ، يكى از نكات استعاذه اين‌كه نمازگزار با گفتن اعوذ باللّه ، اذعان به عجز و ناتوانى خود و اعتراف به قدرت كاملهء خالق مىكند و همين امر ، دلالت دارد بر اين‌كه براى تقرب به خدا راهى جز اظهار عجز و انكسار نيست كه گفته‌اند : خودبين خدابين نشود .\r\nو نكتهء ديگر اين‌كه چون قلب انسان به واسطهء تعلق به غير خدا و همچنين زبان او با ذكر غير خدا آلوده مىشود و به موجب :\r\n\r\n\r\n","description":"","footnote":"\r\n( 1 ) - ذاريات ( 51 ) : 50 .\r\n( 2 ) - انعام ( 6 ) : 91 .\r\n","page_name":" 318 ","page_number":318},
  {"content":"\r\n\r\n [ لا يَمَسُّهُ إِلَّا الْمُطَهَّرُونَ 
  ]  « 1 » .\r\nجز پاك شدگان [ از هر نوع آلودگى 
  ] به [ حقايق و اسرار و لطايف 
  ] آن دسترسى ندارند .\r\nبايد قبل از شروع نماز و قرائت حمد با گفتن اعوذ باللّه و متحقق شدن به حقيقت آن قلب و زبان پاك كند تا خود را براى تجلى حقيقى كه عبارت از ذكر خداست -\r\n [ إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ 
  ]  « 2 » .\r\nيقيناً نماز از كارهاى زشت ، و كارهاى ناپسند باز مىدارد و همانا ذكر خدا بزرگ‌تر است .\r\n- آماده كند .\r\nاز امام صادق عليه السلام آمده :\r\nأغْلِقُوا أبْوابَ الْمَعصِيَةِ بِالْإسْتِعاذَةِ وَافْتَحُوا أبْوابَ الطَّاعَةِ بِالتَّسْمِيَةِ « 3 » .\r\nدرهاى گناه و معصيت را با استعاذه ببنديد و ابواب ثواب و طاعت را با كليد بسم اللّه باز كنيد .\r\n\r\nاستعاذه ، در كلام كاشفى\r\nكاشفى در تفسيرش گويد :\r\nمستعيذ يا عامى است و يا عارف ، استعاذه عوام آن است كه از وسوسهء شيطان\r\n\r\n\r\n","description":"","footnote":"\r\n( 1 ) - واقعه ( 56 ) : 79 .\r\n( 2 ) - عنكبوت ( 29 ) : 45 .\r\n( 3 ) - الدعوات ، راوندى : 52 ، حديث 130 ؛ بحار الأنوار : 89 / 216 ، باب 26 ، حديث 24 .\r\n","page_name":" 319 ","page_number":319},
  {"content":"\r\n\r\nپناه به حضرت بارى برند و استعاذهء عارفان آن‌كه از حال شيطان به حق پناه جويند ، يعنى صفت عجب كه موجب طعن و لعن ابليس شده و او را از اوج قرب و عزت به حضيض بعد و ذلت افكند اعاذه نمايند و التجا كنند به حضرت ذوالجلال از پندار كمال و تصور حسن حال كه نتيجهء انانيت است و انانيت سبب اتصاف به صفات شيطان .\r\n حق‌تعالى گفت با موسى به راز * كآخر از ابليس رمزى جوى باز\r\nچون بديد ابليس را موسى به راه * گشت از ابليس موسى رمز خواه\r\nگفت دايم ياد دار اين يك سخن * من نگو تا تو نگردى همچو من « 1 » \r\nاستعاذهء صادقان ، احتراز است از مشاهدهء خلق و تطهير دل از هر چه مانع باشد از استغراق در شهود حق .\r\nو شيطان و هم ديدهء محجوبان بىبصيرت را كه از مضيق صورت ، قدمى به فضاى صحراى معنى ننهاده‌اند ، به نقوش و الوان ظهورات مختلفه و تعينات متنوعه كه به واسطهء تجليات متكثره بر لوح نمايش جلوه‌گرند ، مشغول ساخته تا از ملاحظهء نور وحدت كه در نظر روشندلان ماحى نقش و لون و كثرت موهوم است ، غافل مانده‌اند و تا چشم اين ديوان به تير استعاذهء حقيقت كه قطع نظر از شهود ماسواست دوخته نگردد ، جمال وحدت صرف روى نخواهد نمود .\r\nسالك هرگاه به مقام تجلى افعال برسد و اين نكته مشهود وى گردد كه هيچ فعل در صور مظاهر ظاهر نشود مگر از فاعل حقيقى :\r\n [ وَ اللَّهُ خَلَقَكُمْ وَ ما تَعْمَلُونَ 
  ]  « 2 » .\r\nدر حالى كه خدا شما را و آنچه را مىسازيد ، آفريده است .\r\n\r\n\r\n","description":"","footnote":"\r\n( 1 ) - منطق الطير ، عطار نيشابورى .\r\n( 2 ) - صافات ( 37 ) : 96 .\r\n","page_name":" 320 ","page_number":320},
  {"content":"\r\n\r\nاستعاذهء او در اين مرتبه از افعالى باشد ، كه آثار تجليات جلالى است چون عقاب و انتقام به افعالى كه نتايج تجليات جمالىاند چون عفو و اكرام .\r\nو هرگاه به رتبهء تجليات صفاتى رسد ، بر او روشن گردد كه هيچ صفت كمال ثابت نيست مگر حق را و نسبت آن‌ها به اهل عالم عاريتى است ، استعاذهء وى از صفات قهريه باشد چون سخط و غضب به صفات لطيفه چون رضا و رحمت و از مقتضيات اسم المضل كه ابليس و اشياع او مظاهر آثار آنند ، پناه برد به اسم الهادى كه انبيا و اتباع ايشان مطارح انوار آنند .\r\nو باز هر وقت به درجه‌اى ترقى كند كه لمعات تجليات ذات پرتوى افكنده نشانهء :\r\n [ كُلُّ شَيْءٍ هالِكٌ إِلَّا وَجْهَهُ 
  ]  « 1 » .\r\nهر چيزى مگر ذات او هلاك شدنى است .\r\nحق اليقين وى شود ، استعاذه هم از ذات به ذات خواهد بود :\r\n« هم خود الست گويد و هم خود بلى كند » .\r\nو حضرت خاتم انبيا صلوات اللّه وسلامه عليه در استعاذه به اين هر سه مرتبت اشاره فرمودند ، در وقت تجلى انوار توحيد افعال :\r\nأعُوذُ بِعَفْوِكَ مِنْ عِقابِكَ « 2 » .\r\nو در زمان طلوع اشعهء توحيد صفات :\r\n\r\n\r\n","description":"","footnote":"\r\n( 1 ) - قصص ( 28 ) : 88 .\r\n( 2 ) - پناه مىبرم به بخشش تو از عقاب تو .\r\n","page_name":" 321 ","page_number":321},
  {"content":"\r\n\r\nأعُوذُ بِرِضاكَ مِنْ سَخَطِكَ « 1 » .\r\nو به هنگام ظهور عظمت ذات :\r\nأعُوذُ بِكَ مِنْكَ « 2 » « 3 » .\r\nو لمعه اين نكتهء سوم جز در زمان سعادت ، نشان آن حضرت درخشان نشد چه هر مستعيذى از اعاظم انبيا عليهم السلام استعاذه از آنجا كردند كه ايشان بودند و حضرت ختمى منقبت اعوذ از آنجا گفت كه نه او بود ، همه مىگفتند : پناه به تو از غير تو و آن صاحب همت ديدهء غيرت از غير فرو بسته مىگفت : پناه به تو از تو .\r\nاين بود كه خداوند تبارك و تعالى حضرت رسول اكرم صلى الله عليه و آله را فضايل بىكران و خصايص بىپايان عطا فرمود ، از آن جمله حضرتش را رحمت عالميان ساخت .\r\n [ وَ ما أَرْسَلْناكَ إِلَّا رَحْمَةً لِلْعالَمِينَ 
  ]  « 4 » .\r\nو تو را جز رحمتى براى جهانيان نفرستاديم .\r\nو طاعتش را به اطاعت خود قرين گردانيد :\r\n [ مَنْ يُطِعِ الرَّسُولَ فَقَدْ أَطاعَ اللَّهَ 
  ]  « 5 » .\r\nهر كه از پيامبر اطاعت كند ، در حقيقت از خدا اطاعت كرده .\r\nو بيعت او را به بيعت خود :\r\n\r\n\r\n","description":"","footnote":"\r\n( 1 ) - پناه مىبرم به خشنودى تو از غضب تو .\r\n( 2 ) - پناه مىبرم به تو ، از خودت .\r\n( 3 ) - الكافى : 3 / 469 ، باب صلاة فاطمة عليها السلام ، حديث 7 ؛ بحار الأنوار : 95 / 417 ، باب 30 .\r\n( 4 ) - انبياء ( 21 ) : 107 .\r\n( 5 ) - نساء ( 4 ) : 80 .\r\n","page_name":" 322 ","page_number":322},
  {"content":"\r\n\r\n [ إِنَّ الَّذِينَ يُبايِعُونَكَ إِنَّما يُبايِعُونَ اللَّهَ 
  ]  « 1 » .\r\nبه يقين كسانى كه با تو بيعت مىكنند ، جز اين نيست كه با خدا بيعت مىكنند .\r\nو عزت او را به عزت خود :\r\n [ وَ لِلَّهِ الْعِزَّةُ وَ لِرَسُولِهِ 
  ]  « 2 » .\r\nدر حالى كه عزت و اقتدار براى خدا و پيامبر او .\r\nو رضا و خشنودى او را به رضاى خود :\r\n [ وَ اللَّهُ وَ رَسُولُهُ أَحَقُّ أَنْ يُرْضُوهُ 
  ]  « 3 » .\r\nشايسته‌تر آن بود كه خدا و رسولش را خشنود كنند .\r\nو اجابت او را به اجابت خود :\r\n [ يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ 
  ]  « 4 » .\r\nاى اهل ايمان ! هنگامى كه خدا و پيامبرش شما را به حقايقى كه به شما [ حيات معنوى و 
  ] زندگى [ واقعى 
  ] مىبخشد ، دعوت مىكنند اجابت كنيد .\r\nو محبت او را به محبت خود :\r\n [ قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ 
  ]  « 5 » .\r\nبگو : اگر خدا را دوست داريد ، پس مرا پيروى كنيد تا خدا هم شما را دوست بدارد .\r\n\r\n\r\n","description":"","footnote":"\r\n( 1 ) - فتح ( 48 ) : 10 .\r\n( 2 ) - منافقون ( 63 ) : 8 .\r\n( 3 ) - توبه ( 9 ) : 62 .\r\n( 4 ) - انفال ( 8 ) : 24 .\r\n( 5 ) - آل عمران ( 3 ) : 31 .\r\n","page_name":" 323 ","page_number":323},
  {"content":"\r\n\r\nو نيز آن حضرت را با خلق عظيم تعريف فرمود « 1 » .\r\nو اين همه نتيجهء استعاذهء حقيقى عبد است و تحقق او به حقايق ملكوتى و آسمانى ، پس با زبان تنها استعاذه كفايت نمىكند كه عملًا به حضرت دوست پناه برده و خود را از حول و قوهء غير به فضاى عنايت و حول و قوهء او برسانيد و از حضرتش با عجز و انكسار اين معنى را بخواهيد .\r\nبه قول الهى آن شوريدهء مست و بلبل گلزار الست :\r\n يا رب از لوح دلم غير غم خويش ببر * به جز انديشهء عشق از من دلريش ببر\r\nهر خيال از دل و هر فكرتم از صفحهء ذهن * جز خيال رخت اى يار وفاكيش ببر\r\nيك تجلى كن و از قلب محبان تا حشر * به تماشاى رخت هر غم و تشويش ببر\r\nبا كم و بيش دل خاك‌پرستان خوش باد * يا رب از خاطر ما فكر كم و بيش ببر \r\n\r\nشيطان ، خطرناك‌ترين مانع راه كمال\r\nمسئلهء خطر شيطان و اعوان و انصار جنى و انسى و درونى و برونى او را قرآن مجيد به طور مكرر تذكر داده و انبياى الهى و امامان معصوم عليهم السلام و اولياى خدا ، در تمام فرصت‌ها ، انسان را از شرور او و يارانش برحذر داشته‌اند !\r\n\r\n\r\n","description":"","footnote":"\r\n( 1 ) - القلم ( 68 ) : 4 .\r\n","page_name":" 324 ","page_number":324},
  {"content":"\r\n\r\n\r\n( دليل دشمنى با شيطان )\r\nغزالى مىگويد :\r\nبر تو باد اى برادر ! كه به محاربت شيطان كنى و در قهر كردن او باشى از براى دو خصلت :\r\nيكى آن كه او دشمنى است كه هيچ طمع مصالحت با او نتوان داشت ، پس بايد كه بر او ابقا نكنى كه او به غير از هلاك تو قانع نشود ، پس از مثل چنين دشمنى ايمن نشايد بود و از تدبير دفع او غافل نتوان بود ، در اين دو آيت تأمل كن كه حق جل جلاله مىفرمايد :\r\n [ أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ 
  ]  « 1 » .\r\nاى فرزندان آدم ! آيا به شما سفارش نكردم كه شيطان را مپرستيد كه او بىترديد دشمن آشكارى براى شماست ؟\r\nو آيت دوم :\r\n [ إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ 
  ]  « 2 » .\r\nبىترديد شيطان ، دشمن شماست ، پس او را دشمن خود بگيريد . [ او 
  ] گروهش را فقط [ به اين سبب به فسق و فجور 
  ] دعوت مىكند كه اهل آتش سوزان گردند .\r\nو اين غايت پرهيز فرمودن است از شيطان .\r\n\r\n\r\n","description":"","footnote":"\r\n( 1 ) - يس ( 36 ) : 60 .\r\n( 2 ) - فاطر ( 35 ) : 6 .\r\n","page_name":" 325 ","page_number":325},
  {"content":"\r\n\r\nخصلت دوم آن‌كه چون او را بر دشمنى تو آفريده‌اند « 1 » ، پيوسته به محاربت تو ميان در بسته است و او تير در تو مىاندازد و تو غافل ، پس بنگر كه حال چگونه باشد .\r\nپس اين جايگه نكته‌اى ديگر هست و آن آنست كه تو روز در عبادت مىگذرانى و خلق را با در خداى مىخوانى به فعل و به قول و اين معنى ضد پيشه و خلاف كار شيطان است .\r\nپس تو ميان بسته‌اى و پيوسته او را به خشم مىآرى و او نيز همچنين به قصد هلاك تو ميان بسته است و او خود با دوستان خويش از كافران و اهل ضلال و راغبان دنيا قصد هلاك دارد و دشمنى مىكند فكيف با تو كه مخالفت او را نمىكنى و او را به خشم مىآرى چگونه دشمنى نكند ؟\r\nپس او را با مردم دشمنى و عداوت عام هست و با تو كه مجتهدى در عبادت عداوت خاص .\r\nو او عظيم كار تو را مهم گرفته است و او را ياران هستند بر قصد تو قوىتر از همه ، نفس تو و هوا ؛ او اسباب و مداخل بسيار دارد و تو از آن غافل .\r\nراست گفت يحيى بن معاذ :\r\nتو مشغولى و شيطان فارغ و او تو را مىبيند و تو او را نمىبينى و تو شيطان را فراموش مىكنى و او تو را فراموش نمىكند و از نفس تو شيطان را به تو يار و ياور .\r\nاگر گويند : به چه چيز محاربت شيطان كنيم و دفع و قهر او به چه كنيم ؟ بدان كه\r\n\r\n\r\n","description":"","footnote":"\r\n( 1 ) - البته هيچ موجودى در اصل خلقت دشمن انسان آفريده نشده ، تمام موجودات در ريشهء وجودشان جهتى جز جهت منفعت ندارند ، اين موجودات با اختيار و اراده هستند كه بر اثر سوء اختيار براى انسان قيافهء دشمنى مىگيرند و شيطان كه هر موجود با اراده ضد خدايى است از اين قبيل است ، جملهء بالا را روى اين حساب بايد حمل بر مجاز كرد .\r\n","page_name":" 326 ","page_number":326},
  {"content":"\r\n\r\nاهل اين صناعت را در اين صدرت دو طريق است :\r\nبعضى گفته‌اند :\r\nتدبير دفع شيطان استعانت است از خدا و هيچ ديگر نه ، براى آن‌كه شيطان سگى است كه خداى تعالى او را سگ مىداند ، اگر تو به محاربت او مشغول شوى و به معالجت او متوجه گردى ، وقت بر تو ضايع شود و خود را به رنج آورده باشى و وقت باشد كه او بر تو ظفر يابد و تو را مجروح كند ، پس رجوع با خدا كردن تا او را از تو دفع كند اولى بود .\r\nو بعضى ديگر گفته‌اند :\r\nتدبير او طريق مجاهدت است و به رد و دفع او برخاستن .\r\nگفتم : آنچه در خاطر من مىآيد آن است كه ميان هر دو طريق جمع كند پناه گيرد به خدا از شر او چنان كه فرموده است ، تا اگر بر ما غلبه كند بدانيم كه ابتلا است از خداى تعالى ، تا صدق ما در مجاهدت معلوم فرمايد و قوت ما در دفع او و صبر ما در محاربه با او ببيند ، هم چنان كه كفار بر ما مسلط شوند ، با آن‌كه خداوند قدرت دارد كه شرّ ايشان را از ما كفايت كند ، مىخواهد تا ما را از جهاد و صبر و تمحيص و شهادت بهره حاصل شود چنان كه فرمود :\r\n [ وَ لِيَعْلَمَ اللَّهُ الَّذِينَ آمَنُوا وَ يَتَّخِذَ مِنْكُمْ شُهَداءَ 
  ]  « 1 » .\r\nو خدا كسانى را كه [ از روى حقيقت و خلوص 
  ] ايمان آورده‌اند ، مشخص كند و از ميان شما گواهانى [ نسبت به پيروزىها كه نتيجه طاعت و تقواست ، و شكست‌ها كه محصول نافرمانى و بىتقوايى است 
  ] بگيرد .\r\nو همچنين فرمود :\r\n\r\n\r\n","description":"","footnote":"\r\n( 1 ) - آل عمران ( 3 ) : 140 .\r\n","page_name":" 327 ","page_number":327},
  {"content":"\r\n\r\n [ أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ 
  ]  « 1 » .\r\nآيا پنداشته‌ايد [ با ايمانِ بدون عمل 
  ] وارد بهشت مىشويد ، در حالى كه هنوز خدا كسانى از شما را كه در راه خدا جهاد كرده‌اند وشكيبايان را [ از ديگران 
  ] مشخص و معلوم نكرده است ؟ !\r\n\r\n( طريقهء دشمنى با شيطان )\r\nاينجا نيز همچنين باشد و محاربت و قهر او به قول علما در سه چيز است :\r\nيكى : آن مكايد و حيلت‌هاى او بدانى و تعرف كنى ، تا بر تو دليرى نتواند كرد ، هم‌چون دزد كه چون بدانست كه خداوند سراى آگاه شد بگريزد .\r\nدوم آن‌كه به دعوت او استخفاف كنى و دل بدان متعلق نكنى كه او چون سگ است بانگ بر تو دارد و سخت باشد و چون از او اعراض كنى خاموش شود .\r\nسيم آن‌كه ذكر خدا پيوسته به دل و زبان مىدارى كه رسول‌اللّه صلى الله عليه و آله فرموده است :\r\nإنَّ ذِكْرَاللّهِ تَعالى فى جَنْبِ الشَّيْطانِ كَالْآكِلَةِ فى جَنْبِ إبْنِ آدَمَ « 2 » .\r\nو اگر گويى مكايد و حيل او چون بدانيم و طريق معرفت آن چيست ؟ بدان كه او را وساوس بسيار است كه به منزلت تير است كه مىاندازد و آن را به معرفت خاطرها بتوانى دانست كه درآيد . . .\r\n\r\n\r\n","description":"","footnote":"\r\n( 1 ) - آل عمران ( 3 ) : 142 .\r\n( 2 ) - « مسلماً ياد خدا در كنار شيطان مثل جذام ( مرض خوره ) در كنار فرزند آدم است .\r\nو اين كنايه از آن است كه همانطور كه جذام بدن انسان را از بين مىبرد ، ياد خدا نيز شيطان را از ميان برمىدارد » منهاج العابدين : 45 .\r\n","page_name":" 328 ","page_number":328},
  {"content":"\r\n\r\n\r\n( خواطر انسان )\r\nاما اصل خواطر : بدان كه حق‌تعالى و تقدس ، فرشته‌اى بر دل آدمى موكل كرده است كه پيوسته او را به خير دعوت مىكند او را ملهم مىگويند و دعوت او را الهام و در مقابل آن شيطانى است كه او را به شر دعوت مىكند و او را وسواس گويند و دعوت او را وسوسه ، ملهم الا به خير نخواند و وسواس الا به شر نخواند .\r\nاين دو داعىاند بر دل بندهء ايستاده و پيوسته به دعوت مشغول و دل از آن آگاه و با خبر كه در اخبار آمده است كه رسول صلوات اللّه عليه فرمود :\r\nزمانى كه فرزند آدم به دنيا مىآيد ، خداوند ملكى بر او قرين نمايد و شيطان شيطانى ، شيطان كنار گوش چپ قلب مىخوابد و ملك كنار گوش راست دل و اين دو به طور مرتب مشغول دعوت كردن انسان به خير و شرند .\r\nپس خداىتعالى در به نيت آدمى تركيب كرده است طبيعتى كه ميل به شهوات دارد و لذات به هر كيفيت كه باشد از نيكو و زشت و آن هواى نفس است كه روى به آفت دارد ، اين سه دعوت است . پس بدان كه اين خاطرها اثرهاست كه در دل بنده حادث مىشود و او را بدان دارد كه كارى بكند ، يا ترك كارى بكند و پديد آمدن به حقيقت از خداى تعالى است در دل بنده ، لكن آن بر چهار قسم است .\r\nيكى آن‌كه خداىتعالى در دل بنده افكند به ابتدا ، آن را خاطر گويند و بس ، قسم دوم آن‌كه در دل پديد آورد و موافق طبع آدمى باشد ، آن را هواى نفس گويند و به دو نسبت كنند و قسمى ديگر در پى دعوت ملهم پديد آرد و به دو نسبت كنند و آن را الهام گويند و قسمى ديگر در پى دعوت شيطان پديد آرد و آن را به دو نسبت كنند و وسوسه خوانند و خاطر شيطان گويند .\r\nپس بدان كه خاطرى كه از قبل خداى تعالى ابتدا باشد ، شايد كه به خير باشد ،\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاكرام را و الزام حجت را و باشد كه به صدمه و رنج باشد امتحان را و تغليظ محنت و آزمايش را .\r\nو خاطرى كه از قبل ملهم باشد نباشد الا به خير كه او ناصح و مرشد است و نيست الا براى اين كار و خاطرى كه از قبل شيطان باشد الا به شر نباشد تا اغوا و استزلال كند .\r\nو وقت باشد كه به خير خواند ، مكر و استدراج را و خاطرى كه از قبل هواى نفس باشد شر را باشد و تمتع را و بعض سلف گفته‌اند : كه هواى نفس همچنين به خير خواند و مقصود از آن شر باشد ، چنان كه شيطان ، اين است انواع خاطرها .\r\nپس تو محتاجى كه بعد از اين معرفت سه فصل حاصل كنى كه لابد است از آن و مقصود در ضمن آن است .\r\nيكى فرق ميان خاطر خير و شر على الجمله ، دوم فرق ميان خاطر شر ابتدايى يا شيطانى يا هوايى كه هر يكى را دفعى است از نوعى ديگر ، سوم فرق ميان خاطر خير ابتدايى يا الهامى يا شيطانى يا هوايى تا پيروى آن كنى كه از خداى است يا از ملهم و حذر كنى از آنچه از شيطان است .\r\nاما فصل اول : علماى ما رحمهم الله گفته‌اند كه چون خواهى كه خاطر خير از خاطر شر بدانى و فرق كنى آن را ، به چهار گونه ميزان بركش :\r\nاول آن كار را بر ميزان شرع عرض كن ، اگر موافق جنس آن باشد خير باشد و اگر بر ضد آن باشد يا رخصه باشد يا شبههء شر باشد .\r\nو اگر بدين ميزان معلوم نشود عرض كن بر اقتدا ، اگر موافق اعمال سلف باشد ، در كردن آن اقتدا به صالحان بود . پس خير باشد و اگر به ضد آن باشد ، شر باشد و اگر بدين ميزان نيز معلوم نشود بر نفس و هوا عرض كن ، اگر نفس از آن نفرت گيرد ، نفرت طبع نه نفرت خوف بدان كه خاطر خير است و اگر نفس بدان مايل\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nباشد ميل طبيعى و جبلى نه ميلى كه از تقرب به خدا و ترغيب به ثواب باشد ؛ بدان كه خاطر شر است كه نفس اماره به سوء است ، به اصل طبع خود به خير ميل نكند ، چون به يكى از اين موازين بركشيدى ، خاطر خير از خاطر شر بدانستى واللّه ولى الهداية .\r\nاما فصل دوم : چون خواهى كه فرق كنى ميان خاطر شرى كه از قبل شيطان باشد و خاطر شرى كه از هواى نفس باشد ، يا از خدا باشد ابتدا از سه وجه در او نظر كن :\r\nاگر مصمم يا بى بر يك حال ايستاده ، بدان كه از خداىتعالى است ، يا از هواى نفس و اگر متردد يا بى و مضطرب بدان كه از شيطان است و بعضى از عارفان گفته‌اند :\r\nمَثَل هواى نفس مثل پلنگ است الا به قمع و قهر بالغ باز نگردد ، يا مثل خارجى كه جنگ براى تدين كند ، هرگز باز نگردد تا كشته شود و مثل شيطان مثل گرگ است ، اگر از يك جانب برانى از ديگر جانب درآيد .\r\nدوم آن‌كه اين خاطر اگر در عقب گناهى باشد كه كرده باشى ، بدان كه از حق‌تعالى عقوبتى است و اهانتى و خواريى كه از شومى آن گناه بوده باشد ، در قرآن مجيد چنين مىفرمايد كه :\r\n [ كَلَّا بَلْ رانَ عَلى قُلُوبِهِمْ ما كانُوا يَكْسِبُونَ 
  ]  « 1 » .\r\nاين چنين نيست كه مىگويند ، بلكه گناهانى كه همواره مرتكب شده‌اند بر دل‌هايشان چرك و زنگار بسته است [ كه حقايق را افسانه مىپندارند . 
  ]\r\nو اگر نه در عقب گناهى باشد كه واقع شده باشد ، بلكه به ابتدا باشد ، بدان كه از شيطان است ، اين حكم اكثرى است كه در بيشتر احوال چنين باشد ؛ زيرا كه شيطان\r\n\r\n\r\n","description":"","footnote":"\r\n( 1 ) - مطففين ( 83 ) : 14 .\r\n","page_name":" 331 ","page_number":331},
  {"content":"\r\n\r\nالا به د عوت شر ابتدا نكند ، به هر حال اغوا و اضلال طلبد .\r\nسوم آن‌كه اگر اين خاطر به ذكر خدا جل جلاله ضعيف نشود و يا كم نيايد و زايل نگردد ، بدان كه از هواى نفس است و اگر به ذكر خداىتعالى ضعيف شود ، بدان كه از شيطان است ، چنان كه در تفسير :\r\n [ مِنْ شَرِّ الْوَسْواسِ الْخَنَّاسِ 
  ]  « 1 » .\r\nاز زيان وسوسه‌گر كمين گرفته و پنهان .\r\nياد كرده آمده است ، شيطان در قلب خوابيده چون ذكر خدا كنى خناسى كند و اگر غافل شوى وسوسه نمايد .\r\nاما فصل سوم : چون خواهى كه فرق كنى ميان خاطر چيزى كه از خدا باشد و آن‌كه از ملك باشد همچنين از سه وجه نظر كن :\r\nاگر قوى و مصمم باشد از خداىتعالى است و اگر متردد از ملك كه او به منزلت ناصحى است ، از هر جانب درآيد و روى به تو آرد و هر نصيحت كه بر تو عرضه كند به اميد آن‌كه تو اجابت كنى و رغبت خير كنى .\r\nدوم آن‌كه اگر در عقب طاعتى و اجتهادى پديد آيد ، از خداى تعالى باشد چنان كه فرمود :\r\n [ وَ الَّذِينَ جاهَدُوا فِينا لَنَهْدِيَنَّهُمْ سُبُلَنا 
  ]  « 2 » .\r\nو كسانى كه براى [ به دست آوردن خشنودى 
  ] ما [ با جان و مال 
  ] كوشيدند ، بىترديد آنان را به راه‌هاى خود [ راه رشد ، سعادت ، كمال ، كرامت ، بهشت و مقام قرب 
  ] راهنمايى مىكنيم .\r\n\r\n\r\n","description":"","footnote":"\r\n( 1 ) - ناس ( 114 ) : 4 .\r\n( 2 ) - عنكبوت ( 29 ) : 69 .\r\n","page_name":" 332 ","page_number":332},
  {"content":"\r\n\r\nو اگر اين خاطر به ابتدا باشد از ملك باشد در اغلب احوال .\r\nسوم اين‌كه اين خاطر اگر در اصول و اعمال باطن باشد از خداىتعالى است و اگر در فروع و اعمال ظاهر است از ملك است ، در بيشتر احوال چه فرشته را ، راه نيست به معرفت باطن بنده به قول بيشتر علما ، اما خيرى كه از شيطان باشد كه آن استدراج باشد ، شيخ ما گفتى رحمة اللّه عليه نظر كنى اگر نفس خود را در فعلى كه به خاطرت آمد به نشاط بينى نه با ترس و خشيت و با تعجيل بينى نه به آهستگى و با ايمنى بينى نه با خوف و به عاقبت ناانديشيدن بينى نه با بصيرت و تفكر ، بدان كه آن خاطر از شيطان است و اگر نفس را به ضد اين بينى با خشيت و ترس نه با نشاط و به تأنى ، نه با شتاب و با خوف ، نه با امن و عاقبت انديشى نه با بىعاقبتى بدان كه از خداى تعالى است يا از ملك .\r\nپس من گفتم : پندارى كه نشاط سبكى است كه در آدمى پديد آيد در كارى كه بىبصيرت باشد ، يا نه در ذكر ثواب آن مذموم باشد .\r\nاما تأنى نيك است و پسنديده الا در چند جاى معدود كه در حديث نبوى است عليه الصلاة والسلام ، تزويج بكر چون رسيده شد و گزاردن وام چون قدرت باشد و تجهيز ميت چون شكى نباشد و مهمانى كردن در وقت نزول و توبه از گناه چون گناه كرده شد ، ( كه اين امور را تأنى جايز نيست ) .\r\nاما خوف واجب است از براى تمامى عمل باشد ، تا براى اداى آن به وجه خويش و حق خويش يا خوف قبول حق .\r\nاما بصارت عاقبت به آن‌كه ببيند تا يقين شود كه آن خير و رشد است و اميد ثواب عاقبت هم ، اين است جملهء فصول سه‌گانه كه لازم است تو را معرفت آن در باب خاطرها ، نيك بدان و نيك ببين كه از اسرار لطيف شريف است .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\n( حيلت‌ها و مكرهاى شيطان )\r\nبدان كه كيدهاى شيطان با آدمى در باب طاعت از هفت وجه است :\r\nاول او را از طاعت نهى كند به هر طريق كه تواند كرد ، اگر خداى نگاه دارد و الهام دهد و شيطان را رد كند ، بدان كه گويد من محتاجم به طاعت كه لابد زاد آخرت از اين دنياى فانى برمىبايد داشت ، چون بدانست ديگر باره به تسويف « 1 » بفريبد گويد ، لحظهء ديگر بكن اين طاعت ، يا فردا بكن يا وقتى ديگر .\r\nاگر عصمت خداى تعالى در رسد و گويد : اگر عمل امروز به فردا اندازم از آن فردا كى كنم ؟ چون هر روزى را طاعتى و عملى جداگانه هست چون از اين كيد نااميد شود گويد اكنون تعجيل كن زود زود تا فارغ شوى .\r\nاگر خداىتعالى الهام دهد و گويد : عمل اندك تمام به از عمل بسيار ناتمام پس ديگر بار بر آن دارد كه عمل تمام كند براى ريا مردمان را و مرايات ايشان را ، پس خداى تعالى الهام دهد ، ديدن خلق چه فايده دارد ، ديدن خدا مرا كفايت است ، پس ديگر باره در عجب اندازد بنده را ، گويد : تو عظيم بزرگ كسى و بيدار بنده‌اى ، پس اگر خداىتعالى عصمت و توفيق دهد گويد : اگر چنين است المنة للّه والحمدللّه و اين توفيقى است كه خداى تعالى مرا بدان مخصوص كرده عمل مرا به فضل خود قيمتى نهاده است و اگر نه فضل او بودى قيمت عمل من در جنب نعمت او كه بر من است و در جنب معصيت من او را هيچ نبودى ، پس از ديگر در آيد و اين در ششم است و حيلت عظيم كه الا مرد سخت بيدار كه بدان مطلع گردد و آن ، آن است كه بنده را گويد تو در سر جهد ميكن و مجاهده فرو مگذار كه خداى بر خلق\r\n\r\n\r\n","description":"","footnote":"\r\n( 1 ) - تسويف : امروز و فردا كردن ، سر دوانيدن .\r\n","page_name":" 334 ","page_number":334},
  {"content":"\r\n\r\nظاهر كند و عمل هر كسى چنانچه باشد پيدا كند و شيطان بدين طريق نوعى از ريا در عمل بنده بازديد كند ، اگر خداى تعالى معصوم دارد اين بنده را و شيطان را رد كند و گويد : اى ملعون ! اين ساعت از وجه اخلاص عمل به من مىآيى تا عمل مرا به فساد آرى و من بنده‌ام و او خداوند است ، اگر خواهد عمل مرا ظاهر كند و اگر خواهد پوشيده دارد ، اگر خواهد مرا بزرگ كند و اگر خواهد حقير دارد و من از مردم چه باك دارم چون به دست ايشان كارى نيست پس ديگر باره از در هفتم درآيد گويد :\r\nتورا بدين عمل هيچ حاجت نيست براى آن‌كه اگر تو را سعيد آفريده است ترك عمل تو را زيانى ندارد و اگر شقى آفريده است كردن عمل فائده‌اى ندهد ، اگر خداىتعالى بنده را نگهدارد ، شيطان را گويد من بنده‌ام و بر بنده آن است كه فرمان بجاى آورد و خداىتعالى خداوندى بداند .\r\nيَفْعَلُ اللّهُ ما يَشاءُ وَيَحْكُمُ ما يُريدُ « 1 » .\r\nالا آن است كه به همهء حال مرا عمل ، سود دارد كه اگر سعيد باشم محتاج زيادتى ثواب باشم و اگر شقى باشم نعوذ باللّه ، هم تا خود را ملامت نكنم ، با آن‌كه خداى تعالى هرگز به اطاعت عقوبت نكند و طاعت ، مرا به هيچ حال زيان ندارد كه اگر من در آتش روم و مطيع باشم دوست‌تر از آن دارم كه در بهشت روم و عاصى باشم فكيف كه وعدهء او صدق است و قول او حق است و طاعت را به ثواب وعده است ، هر كه خداى را به ايمان و طاعت ببيند در آتش نرود و در بهشت رود نه بدان سبب كه او به عمل استحقاق بهشت گرفت بلكه به وعدهء صدق حق و طاعت خود علامات و امارات سعادات است .\r\n\r\n\r\n","description":"","footnote":"\r\n( 1 ) - « خداوند آنچه را مىخواهد انجام مىدهد و آنچه را اراده مىكند حكم مىكند » بحار الأنوار : 64 / 106 ، باب 3 ، حديث 21 .\r\n","page_name":" 335 ","page_number":335},
  {"content":"\r\n\r\nنيك بدان اى برادر ! و بيدار شو وفقك اللّه تعالى بفضله و منه و حق تعالى از وعدهء صدق خويش از زبان سعدا چنين خبر مىدهد كه :\r\n« الحمد اللّه الذى صدقنا وعده » ، پس بيدار شو اى برادر ! كه كار چنين است كه ديدى و شنيدى و ديگر كارها بدين قياس كن و استعانت به خداىتعالى كن و استعاذت هم كه كار بدست اوست « 1 » .\r\n\r\nنكته‌اى ديگر در استعاذه\r\nصاحب تفسير « فاتحة الكتاب » كه از بزرگان زمان فيض بوده از تفسير « جواهر التفسير » نقل مىكند كه :\r\nاستعاذه ، مصباح ظهور مرادات است و مفتاح حصول بركات و سعادات است ، زاد روندگان راه است ، بدرقهء قافلهء يقظه و انتباه است ، تباشير صبح هدايت از افق تلقين الهى ظاهر شده تا ظلمت فريب نفس و هوا را كه كارگران شيطانند منتفى گردانند ، لمعهء شهاب ثاقب محبت است كه از آسمان ايمان درخشان گشته تا ديو دنى را به شعلهء افتراق در كورهء احتراق بسوزاند . . .\r\nنقاب اسرار غيرت است تا جمال حال قارى قرآن بدان محتجب شده از چشم زخم وسوسهء شيطان محفوظ ماند و صيقل انوار مكاشفت است تا آينهء سينه را از زنگ غفلت مصفى ساخته قابل انعكاس انوار كلام گرداند ، بدرقهء راه سلامت است تا سالك منهاج قرائت را از كمين‌گاه نزعات نفسانى و همزات شيطانى بدار الامان فوز و فلاح رساند ، صداى پاسبان مراقبت است تا دزد وساوس از حوالى خزانهء جوهر معرفت كه عبارت از دل است به واسطهء آن رميده شود .\r\n\r\n\r\n","description":"","footnote":"\r\n( 1 ) - « حمد و ستايش خدايى را كه وعده‌هايش را براى ما عملى كرد » منهاج العابدين : 43 .\r\n","page_name":" 336 ","page_number":336},
  {"content":"\r\n\r\nو دور باش چاوشان ايوان عظمت است تا آن بيگانه [ ابى واستكبر 
  ] « 1 » به سبب صولت حملهء ايشان پيرامون حريم دل آشنايان طوف ننمايد ، لشگر هوا و هوس كه حزب شيطانند ، جز به خدمت فارسان ميدان استعاذه منهزم نشوند .\r\nيك بار ديگر آن جملهء نورانى را كه حضرت صادق عليه السلام فرموده‌اند دقت كنيد :\r\nقارى قرآن محتاج به سه واقعيت است :\r\n1 - قلب خاشع\r\n2 - بدن فارغ\r\n3 - موضعى دور از تمام جذبه‌ها جز جذبهء حق\r\nو چون قلب خاشع شود ، شيطان با تمام قدرت از انسان فرار مىكند .\r\nآرى ، وقتى دل و جان و نفس و روان و مغز و قلب ، را در پناه حقايق و واقعيت‌ها و حال الهى قرار داديد و در حصن حصين محبوب عالم قرار گرفتيد ، از دسترس شيطان بيرون رفته و در نور لطف غرق گشته و از دام هوا و هوس رهايى يافته و جز معشوق نبينيد و جز معشوق نخواهيد و جز معشوق نگوييد .\r\nبه قول عطار :\r\n اى روى تو شمع پاكبازان * زلف تو كمند سرفرازان\r\nعشاق به روى هم چو ماهت * چون صبح بر آفتاب نازان \r\n از مهر رخت چراغ گردون * چون شمع همى رود گدازان\r\nتسبيح رخت كنند دايم * در پردهء حسن دل‌نوازان\r\nوصل تو درون پاك خواهد * پاكى سوى توست دست يازان\r\nوصلت كه زكات اوست خورشيد * هرگز نرسد به بىنمازان \r\n\r\n\r\n","description":"","footnote":"\r\n( 1 ) - « سر پيچيد و تكبّر ورزيد » بقره ( 2 ) : 34 .\r\n","page_name":" 337 ","page_number":337},
  {"content":"\r\n\r\n[ و إذا تفرغ نفسه من الأسباب تجرد قلبه للقراءة فلا يعترضاه عارض فيحرمه بركة نور القرآن و فوائده 
  ]\r\n\r\nفراغ خاطر در قرائت قرآن\r\nفائدهء فراغ خاطر را در وقت قرائت قرآن حضرت صادق عليه السلام چنين بيان مىفرمايند :\r\nهرگاه دل قارى از اسباب تشويش خاطر فارغ باشد و نفس از ما سوى اللّه حالت آسودگى همراهش باشد ، خاطر او با تمام وجود متوجه تلاوت و حقايق الهى گشته و از عروض آنچه مانع ادراك بركت نور قرآن و محرومى از آن است ايمن شود ،\r\nدر آن حال مىداند كه چه مىخواند و چه مىگويد و با كه سخن دارد و اگر تلاوتش محض حركت زبان باشد و با ياد دنيا و شغل به دنيا قرآن خواند هر آينه از منافع تلاوت ممنوع و از ادراك نور قرآن محروم خواهد بود .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n[ و إذا اتخذ مجلسا خاليا و اعتزل الخلق بعد أن أتى بالخصلتين الأولتين ( خضوع القلب و فراغ البدن ) « 1 » إستأنس روحه و سره بالله عزوجل و وجد حلاوة مخاطبات الله عزوجل عباده الصالحين و علم لطفه بهم و مقام اختصاصه لهم بفنون كراماته و بدائع إشاراته 
  ]\r\nقارى قرآن ، هنگامى كه مجلس قرائت را از كشش‌ها و جاذبه‌هاى غير و ما سوى اللّه خالى كرد و قلب و دل از خلق برداشت و خضوع قلب و فراغ بدن آورد ، روح و سرش با حضرت دوست انس گرفته و شيرينى خطابات آن جناب را با عباد صالحش درك مىكند و لطف حضرتش را به آنان در مىيابد و فنون كرامت‌ها و انحاى عزت‌ها را كه مخصوص آنان فرموده مىيابد و با آن شرايط به اشارات بديعه و رموزات عجيبهء قرآن مجيد خواهد رسيد .\r\nآرى ، روح تصفيه شده و نفس تزكيه يافته و عقل منور به نور حضرت دوست گشته و دل آغشته به تواضع و عشق ، لياقت قرار گرفتن در بساط انس دارد و در آنجاست كه حقايق قرآن مجيد بر او مكشوف شده و رابطهء حضرت حق را از طريق خطابات با عاشقانش درك مىكند و علت مىگردد كه قارى از عباد صالح حق گشته و تمام هستى خود را با آن جناب يك جا معامله كند و از حضرت دوست جز\r\n\r\n\r\n","description":"","footnote":"\r\n( 1 ) - اين قسمت در ترجمه عبدالرزاق لاهيجى نمىباشد .\r\n","page_name":" 339 ","page_number":339},
  {"content":"\r\n\r\nحضرت دوست را نخواهد .\r\n هر دمم موجى زبحر لامكان آيد پديد * هر دمم گنجى دگر از گنج جان آيد پديد\r\nهر زمانم ميوهء ديگر به كام جان رسد * هر دمم بوى دگر زان بوستان آيد پديد\r\nهر دمم صد موسى عمران و طور جلوه‌اى است * گه زدل سر بر زند گاهى زجان آيد پديد \r\n\r\n","description":"","footnote":"","page_name":" 340 ","page_number":340},
  {"content":"\r\n\r\n[ فإذا شرب كأسا من هذا المشرب حينئذ لا يختار على ذلك الحال حالا و لا على ذلك الوقت و قتا بل يؤثره على كل طاعة و عبادة لأن فيه المناجاة مع الرب بلا و اسطة 
  ]\r\nچون قارى جامى از اين شراب روحانى چشيد و سرش از محبت الهى گرم شد ، هيچ حالى را بر اين حال اختيار نخواهد كرد و بر اين كار ، كارى را ترجيح نخواهد داد و وقتى جز اين وقت نخواهد گرفت ، بلكه چنين برنامه‌اى را بر اكثر طاعات و عبادات مقدم خواهد داشت ، چرا كه تلاوت كتاب ، مناجات بىواسطهء با حضرت اوست و انس با جنابش بدون حاجب و مانع .\r\n زشراب وصل جانان سر من خمار دارد * سر خود گرفته دل هم سر آن ديار دارد\r\nچه كند دگر جهان را چو رسيد جان به جانان * چو رسيد جان به جانان به جهان چه كار دارد\r\nسر من ندارد اين سر غم من ندارد اين دل * كه به اين سر و به اين دل غم كار و بار دارد\r\nببر از سرم نصيحت ببر از برم گرانى * نه سرم خرد پذيرد نه دلم قرار دارد\r\nسر من پر از جنون و دل من پر است از عشق * نه سرم به حال عقل و نه دل اختيار دارد\r\nسر پر غرور زاهد به خيال حور خورسند * دل بىقرار عاشق سر زلف يار دارد « 1 » \r\n\r\n\r\n","description":"","footnote":"\r\n( 1 ) - فيض كاشانى .\r\n","page_name":" 341 ","page_number":341},
  {"content":"\r\n\r\n[ فانظر كيف تقرء كتاب ربك و منشور و لا يتك و كيف تجيب أوامره و نواهيه ، و كيف تمتثل حدوده ؟ فإنه كتاب عزيز لا يأتيه الباطل من بين يديه و لا من خلفه تنزيل من حكيم حميد فرتله ترتيلا 
  ]\r\n\r\nترتيل در قرائت\r\nاى قارى قرآن ! دقت كن كه كتاب خدا و منشور ولايت آن جناب را چگونه مىخوانى ؟ آيا اوامر و نواهى اين كتاب را كه به مصلحت تو وضع شده عمل مىكنى و حدود آن را رعايت مىنمايى ؟\r\nكه اين كتاب با عزت است ، در آن باطلى از هيچ جهت راه ندارد ، از جانب حكيم حميد براى هدايت بندگان نازل شده است .\r\nآن را شمرده بخوان تا بتوانى آنچه لازم است از آن درك كرده و براى خويش زمينهء عمل فراهم آورى .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n[ و قف عند وعده و وعيده و تفكر فى أمثاله و مواعظه ، و احذر من اقامتك حروفه فى إضاعة حدوده 
  ]\r\n\r\nانديشه در هنگام قرائت\r\nبه وقت قرآن چون به بشارت‌ها و انذارهاى قرآن رسيدى بايست و خود را با آن آيات تطبيق كن و به وضع خويش آشنا شو و در امثال و مواعظ كتاب خدا انديشه كن ، تا بتوانى به علاج دردهاى خويش برسى و از اين‌كه در حروف قرآن بمانى ولى حدود آن را ضايع گردانى سخت بپرهيز كه در حديث آمده :\r\nچه بسا كسانى كه قرآن مىخوانند ولى قرآن مجيد آن‌ها را لعنت مىكند « 1 » .\r\nبايد دانست كه تلاوت قرآن با شرايط ذكر شده ، فضيلت بسيار دارد ؛ در حديث قدسى آمده كه :\r\nهر كه مشغول تلاوت قرآن شود و به خاطر اشتغال به آن نتواند دعا كند و به من عرض حاجت آورد ، من بهترين مزد شاكران را به او عطا كنم و نام او را در زمرهء صابران و حامدان ثبت كنم و حاجت او را روا نمايم « 2 » .\r\n\r\n\r\n","description":"","footnote":"\r\n( 1 ) - جامع الأخبار : 48 ، الفصل الثالث والعشرون .\r\n( 2 ) - وسائل الشيعة : 6 / 192 ، حديث 7706 ، باب 11 .\r\n","page_name":" 343 ","page_number":343},
  {"content":"\r\n\r\n\r\nقرآن ، سفره احسان خدا\r\nعبداللّه مسعود از نبى اكرم صلى الله عليه و آله نقل مىكند كه :\r\nقرآن مجيد سفرهء احسان خداست كه جميع بندگان را به آن دعوت نموده ، پس از خوان نعمت او بهره‌مند شويد و هر چند توانيد فايدهء آن را فرا گيريد ، چه آن ريسمانى است محكم كه هر كه دست در آن زند ، هرگز از رحمت واسعهء او محروم نشود و نورى است روشن كه گمراهان را به سر منزل مقصود رساند و شفايى است به غايت سودمند كه دردمندان و مستمندان جاهل از دارالشفاى معرفت آن عارف مىشوند و كانى است كه هر كس تابع آن مىشود به مرتبهء ارجمند مىرسد ، پس تلاوت آن نماييد تا حضرتش به هر حرفى از آن ده حسنه در ديوان حسنات شما بنويسد ، نمىگويم كه « الم » ده حسنه دارد ، بلكه الف را ده حسنه و لام را ده حسنه و ميم را نيز ده حسنه است « 1 » .\r\nآرى ، اين است قرآن و اين است شرايط قرائت قرآن و اين است بزرگى و عظمت قارى قرآن !\r\nانسان در ارتباط به قرآن داراى قلب سليم ، اخلاق حسنه و عمل صالح مىشود و از خزى دنيا و عذاب آخرت رهايى مىيابد .\r\nانسان در ارتباط به قرآن ، انسانى شايسته ، فردى با فضيلت ، موجودى نورانى و حقيقت محض مىشود .\r\nاكنون كه در شرح اين حديث ، به عظمت قرآن و قارى آن آگاه شديد و به شرايط قرائت واقف گشتيد ، لازم است بدانيد كه بايد در نماز خود به نحو واجب قسمتى\r\n\r\n\r\n","description":"","footnote":"\r\n( 1 ) - مستدرك الوسائل : 4 / 258 ، حديث 4638 ، باب 10 .\r\n","page_name":" 344 ","page_number":344},
  {"content":"\r\n\r\nاز قرآن كريم را تحت عنوان حمد و سوره قرائت نماييد ، بر شماست كه هنگام قرائت حمد و سوره داراى موضعى خالى از كشش‌هاى مادى و بدنى فارغ و قلبى خاشع باشيد و ترتيل در قرائت و انديشه در آيات سورهء مباركه حمد و هر سوره‌اى كه بعد از حمد مىخوانيد نصب العين خود قرار دهيد و لحظه‌اى از لحظات ، غافل از واقعيت‌هاى قرآن در نماز نباشيد كه غافل محروم از رحمت و مطرود از درگاه است .\r\nدر اين زمينه لازم است به توضيح سورهء مباركهء حمد اشاره رود ، تا نمازگزاران عزيز به دورنماى حقايقى از اين سوره واقف شوند و توجه داشته باشند كه در مقابل چه كسى ايستاده و براى چه ايستاده و چه مىخوانند و چه مىخواهند .\r\n\r\nسورهء حمد ، مركز بركات الهى\r\nمكلف چون آراسته به قيام شد ، بايد بداند كه قيام او اشاره به عالم عقل است ، و قرائت او اشاره به عالم نفس كليهء الهيه كه تنزل اول عقل است .\r\nو چون مرتبهء نفس كليهء الهيه كه تعبير از آن به عالم ارواح مىشود مرتبهء دوم عقل است ، از اين جهت سورهء حمدى كه اشاره به آن است به سبع المثانى مسمى شده و چون همهء خيرات در آن مندرج و همهء بركات در تحت آن مندرج است مسمى به كليهء الهيه شد . پس حمدى كه اشاره به اوست نيز جامع جوامع خير و حكمت است .\r\nچنانچه فضل بن شاذان از حضرت على بن موسى الرضا عليهما السلام روايت نموده كه آن جناب در علت وجود سورهء مباركهء حمد در نماز فرموده‌اند :\r\nاين‌كه در نماز ابتداى به سوره حمد شده و ساير سوره‌ها را اين مزيت نيست ، به خاطر اين است كه جوامع خير و حكمت در اين سوره جمع است و در ساير سوره‌ها نيست « 1 » .\r\n\r\n\r\n","description":"","footnote":"\r\n( 1 ) - وسائل الشيعة : 6 / 38 ، باب 1 ، حديث 7282 .\r\n","page_name":" 345 ","page_number":345},
  {"content":"\r\n\r\n [ الْحَمْدُ لِلَّهِ 
  ]  .\r\nهمهء ستايش‌ها ، ويژهء خدا .\r\nبراى شكر حضرت او نسبت به تمام نعمت‌ها .\r\n [ رَبِّ الْعالَمِينَ 
  ]  .\r\nمالك و مربّى جهانيان است .\r\nتوحيدى است از براى او و تحميد و اقرارى است به اين‌كه او خالق و مالك است نه غير او .\r\n [ الرَّحْمنِ الرَّحِيمِ 
  ]  .\r\nرحمتش بىاندازه و مهربانىاش هميشگى است .\r\nاستعطاف و ذكر آلاء و نعماى اوست بر همهء خلق او .\r\n [ مالِكِ يَوْمِ الدِّينِ 
  ]  .\r\nمالك و فرمانرواى روز پاداش و كيفر است .\r\nاقرار است از براى او به بعث و حساب و مجازات و ايجاب ملك آخرت از براى او مثل ايجاب ملك دنيا .\r\n [ إِيَّاكَ نَعْبُدُ 
  ]  .\r\n[ پروردگارا ! 
  ] تنها تو را مىپرستيم .\r\nرغبت و تقرب به سوى اللّه تعالى است و اخلاص است در عمل از براى او نه غير او .\r\n [ وَ إِيَّاكَ نَسْتَعِينُ 
  ]  .\r\nو تنها از تو كمك مىخواهيم .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nطلب زياده نمودن توفيق از جانب حضرت اوست ، جهت عبادت و استدامهء نعمتى كه بر بنده مرحمت فرموده و درخواست كمك و يارى از جناب اوست .\r\n [ اهْدِنَا الصِّراطَ الْمُسْتَقِيمَ 
  ]  .\r\nما را به راهِ راست راهنمايى كن .\r\nطلب رشد و راهنمايى دين او و اعتصام به حبل او و طلب زياده نمودن معرفت حضرت اوست .\r\n [ صِراطَ الَّذِينَ أَنْعَمْتَ عَلَيْهِمْ 
  ]  .\r\nراه كسانى [ چون پيامبران ، صدّيقان ، شهيدان و صالحان كه به خاطر لياقتشان 
  ] به آنان نعمتِ [ ايمان ، عمل شايسته و اخلاق حسنه 
  ] عطاكردى .\r\nتأكيد در سئوال و رغبت است و ياد نمودن ما تقدم از نعمت‌هاى اوست بر اوليا و ميل كردن در اين نعمت‌ها .\r\n [ غَيْرِ الْمَغْضُوبِ عَلَيْهِمْ 
  ]  .\r\nهم آنان كه نه مورد خشم تواند .\r\nپناه به اوست از اين‌كه از طايفهء معاندان و كافران و استخفاف كنندگان به اوامر او باشد .\r\n [ وَ لَا الضَّالِّينَ 
  ]  .\r\nو نه گمراه‌اند .\r\nطلب عصمت ، از اين‌كه از گمراهان باشد و از طايفهء جاهلان و بىمعرفتان به حساب آيد .\r\nروى اين حساب در سورهء حمد ، انواع خير و حكمت از امر دنيا و آخرت ، جهت انسان جمع است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nآرى ، چون  [ الْحَمْدُ لِلَّهِ رَبِّ الْعالَمِينَ 
  ]  گويد ، ملتفت باشد كه چه كسى را ستايش و اثبات ربوبيت از براى كه مىنمايد ؟ براى كسى كه مستحق جميع محامد است ، وشايسته حمد و ثناى هر ممدوح و حامد است .\r\nو چون  [ الرَّحْمنِ الرَّحِيمِ 
  ]  گويد ، متذكر گردد كه هر چه سواى اوست ، پيوسته پروردهء قدرت اوست و خوان احسانش نزد هر دشمن و دوست گسترده و رحمت واسعه او در دنيا و آخرت دستگير ضعيفان است و عنايتش فرياد رس هر ناتوان .\r\nچون  [ مالِكِ يَوْمِ الدِّينِ 
  ]  گويد ، خود را در قيامت در محضر آن جناب و در دادگاه عدل آن حضرت حاضر بيند و مشاهدهء ثواب و عقاب نمايد .\r\nچون  [ إِيَّاكَ نَعْبُدُ وَ إِيَّاكَ نَسْتَعِينُ 
  ]  گويد ، متوجه اين معنا باشد كه دل و جان و قلب و زبان و ساير اعضا و جوارحش در عبوديت داراى توحيد و در درخواست توفيق و كمك از حضرت او داراى هماهنگى باشند .\r\nو چون   [ اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ 
  ]   گويد ، نظرى دقيق به تمام انبيا و اوليا و امامان عليهم السلام اندازد و فاصلهء بين خود و آنان را سنجيده ، با كمال وجود وجديت سعى در رساندن خويش به آنان نمايد .\r\nو چون  [ غَيْرِ الْمَغْضُوبِ عَلَيْهِمْ وَ لَا الضَّالِّينَ 
  ]  گويد : درون كافران و گمراهان و زنديقان و فاسقان و يهوديان و مسيحيان را بنگرد و به اعمال قبيحهء آنان نظرى بيندازد و عذاب برزخ و آخرت آنان را مشاهده كند ، به نحوى كه ترس از گمراهى و ضلالت تمام وجود او را پر كند و اين ترس براى هميشه مانع از افتادن او در دامن پليدى و گمراهى گردد .\r\n\r\nتفسيرى ديگر از سورهء حمد\r\nدر تفسير « تيسير » آورده كه :\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nتمامى معانى كلماتش به دو چيز باز مىگردد :\r\n [ الْحَمْدُ لِلَّهِ 
  ]  : حمد ، دو حمد است : يكى بر صفات الهى و يكى بر نعما و آلاى نامتناهى ، يا يكى به واسطه و ديگرى بدون واسطه .\r\n [ رَبِّ الْعالَمِينَ 
  ]  : عالم دو عالم است : يكى عالم بقا و يكى عالم فنا ، يا يكى عالم علوى و ديگرى عالم سفلى .\r\n [ الرَّحْمنِ الرَّحِيمِ 
  ]  : رحمت دو رحمت است ، يكى در دنيا و ديگرى در عقبى يا يكى شامل همه خلقان و ديگرى خاص به مؤمنان .\r\n [ مالِكِ يَوْمِ الدِّينِ 
  ]  : جزاست و جزا دو چيز است ، يكى بر وفا و يكى بر رجا ، يا يكى در رجعت صغرى و ديگرى در رجعت كبرى .\r\n [ إِيَّاكَ نَعْبُدُ 
  ]  : عبادت دو عبادت است ، يكى پوشيده و ديگرى پيدا ، يا يكى عبادت اجرا و بندگان و ديگرى عبادت احرار و مخلصان .\r\n [ إِيَّاكَ نَسْتَعِينُ 
  ]  : استعانت بر دو مرحله است ، يكى بر آداب امر و ديگرى بر تحمل قضايا ، يكى استعانت در امور دنيا و ديگرى طلب اعانت در يوم نشور و جزا .\r\n [ اهْدِنَا 
  ]  : هدايت بر دو مرتبه است ، يكى ابتداى آن و دوم ثبات بر آن ، يا يكى هدايت صورى و ديگرى هدايت معنوى .\r\n [ الصِّراطَ 
  ]  : دو صراط است ، يكى راه اهل سعادت و دوم طريق ارباب شقاوت كه اول طريق مستوى و ثانى طريق منحنى است .\r\n [ الْمُسْتَقِيمَ 
  ]  : مستقيم راه راست است و راه راست نيز دو راه است ، يكى راه اصحاب شريعت و ديگرى ارباب طريقت ، يا يكى راه كوتاه و آبادان و ديگرى راه دور و بيابان .\r\n [ أَنْعَمْتَ عَلَيْهِمْ 
  ]  : سعدائند و ايشان دو فرقه‌اند : يكى انبيا و ديگرى اوليا و يا\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nيكى سيد ابرار و ديگرى اهل بيت آن بزرگوار .\r\n [ غَيْرِ الْمَغْضُوبِ عَلَيْهِمْ وَ لَا الضَّالِّينَ 
  ]  : اشقيائند و ايشان نيز دو گروهند ، يكى يهود و ديگرى نصارى يا يكى علماى معاند و ديگرى مقلدان آن بىدينان و چون هر يك از اين‌ها به دو قسم انقسام يافته بدين سبب او را مثانى گويند .\r\n\r\nعلل ذكر بسم اللّه در ابتداى سور قرآن\r\nمفسران بزرگ و حكما و عرفا بر اساس معارف اسلامى براى ذكر بسم اللّه در ابتداى هر كار وجوهى آورده‌اند كه جمع آن وجوه را صاحب كتاب پرارزش « انيس الليل » در پانزده مورد اشارت كرده است :\r\nاول :\r\nشايد به جهت حديثى است كه شاه اوليا از حضرت رسالت صلى الله عليه و آله از حضرت اقدس بارى جل اسمه روايت نموده كه :\r\nكُلُّ أمْرٍ ذى بالٍ لَمْ يُذْكَرْ فيهِ بِسْمِ اللّهِ فَهُوَ أبْتَرٌ « 1 » .\r\nهر كار بزرگى كه در او ابتدا به نام خدا نكنند آن كار ابتر و ضايع شود و تمامت پيدا نكند .\r\nدوم :\r\nبه جهت فراهم نمودن اسباب استجابت است چه اين‌كه در حديث آمده :\r\nلا يُرَدُّ دُعاءٌ أوَّلُهُ بِسْمِ اللّهِ الرَّحْمنِ الرَّحيمِ « 2 » .\r\n\r\n\r\n","description":"","footnote":"\r\n( 1 ) - تفسير الامام العسكرى عليه السلام : 25 ، حديث 7 ؛ بحار الأنوار : 89 / 242 ، باب 29 ، حديث 49 .\r\n( 2 ) - « دعايى كه با بسم اللّه الرحمن الرحيم شروع شود ردّ نمىشود » مجموعة ورام : 1 / 32 ، باب الاسماء والكنى والألقاب ؛ بحار الأنوار : 90 / 313 ، باب 17 ، حديث 17 ؛ مستدرك الوسائل : 5 / 304 ، باب 16 ، حديث 5959 .\r\n","page_name":" 350 ","page_number":350},
  {"content":"\r\n\r\nسوم :\r\nبه جهت آن‌كه رد اهل شرك و ضلال بوده باشد كه در ابتداى هر امرى به نام آلههء خود ابتدا مىكردند و بسم اللات و بسم العزى مىگفتند ، پس بايد اهل توحيد به اسم خداوند يكتاى بىهمتا ابتدا نمايند .\r\nچهارم :\r\nشايد به اين جهت باشد كه خداوند به اسم اعظم خوانده شود ، چه اين‌كه از حضرت رضا عليه السلام مروى است كه بسم اللّه الرحمن الرحيم اقرب است به اسم اعظم از سياهى چشم به سفيدى آن « 1 » .\r\nپنجم :\r\nشايد براى مداواى امراض باطنى انسان باشد ، تا بتواند پس از علاج آن امراض متوجه حرم مقدس كبريايى گردد .\r\n غسل در اشك زنم كه اهل طريقت گويند * پاك شو اول و پس ديده بر آن پاك انداز « 2 » \r\nششم :\r\nشايد به اين جهت باشد كه اين اسم مبارك پناهى و امانى باشد براى بندهء غرق گناه و مردود از درگاه حق‌تعالى .\r\nهفتم :\r\nشايد به خاطر اين باشد كه به بركت اين اسم مبارك از نوزده زبانه آتش جهنم نجات يابد ، بنده‌اى كه دچار گناه گشته ، چنانچه از پيغمبر صلى الله عليه و آله مرويست كه فرمود :\r\n\r\n\r\n","description":"","footnote":"\r\n( 1 ) - بحار الأنوار : 89 / 233 ، باب 29 ، حديث 15 .\r\n( 2 ) - حافظ .\r\n","page_name":" 351 ","page_number":351},
  {"content":"\r\n\r\nهر كه خواهد حق‌تعالى او را از زبانهء آتش دوزخ كه نوزده‌اند نجات دهد بايد كه به قرائت بسم اللّه الرحمن الرحيم اشتغال نمايد كه نوزده حرف است تا حق تعالى هر حرفى را سپرى و حاجبى گرداند براى دفع هر يك از آن ، چه اين‌كه نوزده زبانيه نشانهء غضب الهى و نوزده حرف علامت رحمت نامتناهى است « 1 » .\r\nآرى ، كسى كه به حقيقت بسم اللّه الرحمن الرحيم گويد ، از رذايل شسته و به حسنات آراسته مىگردد و گناهانش را تدارك نموده و مافات را جبران مىنمايد و به همين خاطر از نوزده زبانهء آتش در امان مىماند .\r\nهشتم :\r\nشايد جهت اين باشد كه به وسيلهء اين كلمهء مباركه ، قبايح اعمال و افعال گوينده آمرزيده شود و قدم در مقام مناجات گذارد ، چنانچه توضيح داده شد .\r\nنهم :\r\nشايد اشاره باشد ، به اين‌كه از آنجا كه خداوند كتابى به توسط پيغمبر رحمت صلى الله عليه و آله ارسال فرموده و در عنوان آن بسم اللّه ثبت فرموده ، بندهء مؤمن از حضرت حق به خاطر اين عنوان بخواهد : خداوندا ! با همين حقيقتى كه در ابتداى كتابت آمده با ما معامله فرما ، در دنيا به رحمت رحمانيت و در آخرت به رحمت رحيميت كه به مغفرت و آمرزش بوده باشد .\r\nنقل است : كه عارفى وصيت كرد كه بسم اللّه بر كفن او نويسند ، تا چون روز قيامت قائم شود ، همهء مردم از قبور خود برخيزند ، گويد : خداوندا ! براى ما كتابى فرستادى و در عنوان آن بسم اللّه را ثبت كردى ، امروز به عنوان كتاب خود با ما معامله فرما .\r\n\r\n\r\n","description":"","footnote":"\r\n( 1 ) - مستدرك الوسائل : 4 / 387 ، باب 45 ، حديث 4989 .\r\n","page_name":" 352 ","page_number":352},
  {"content":"\r\n\r\nدهم :\r\nشايد بدين جهت باشد كه قبل از دخول در حريم مناجات برات آزادى بگيرد .\r\nمروى است از حضرت رسالت صلى الله عليه و آله : كه هرگاه معلمى به كودكى بگويد و امر كند به گفتن بسم اللّه ، حق‌تعالى برات آزادى از دوزخ براى آن كودك و پدر و مادر و معلم او بنويسد « 1 » .\r\nدر اينجا بايد به اين نكته توجه داشت كه لازم است در حفظ اين برات مجاهدت و كوشش كرد كه انسان تا در دنياست ، در محاصرهء انواع خطرهاست ، اگر در مقام دفع خطر با عبادت و تقوا نباشد ، دچار دوزخ خواهد شد .\r\nيازدهم :\r\nشايد اشاره به اين باشد كه چگونه كسى خود را رحمان و رحيم بنامد و به سائل در خانهء خود رحم نكند .\r\nدوازدهم :\r\nشايد اشاره باشد به گفتار نوح به وقت سوار شدن بر كشتى كه از بركت آن خود و يارانش نجات پيدا كردند :  [ بِسْمِ اللَّهِ مَجْراها وَ مُرْساها 
  ]  « 2 » .\r\nسيزدهم :\r\nابتدا نمودن به اين كلمهء مباركه به جهت تعظيم الهى است ، در بعضى از تفاسير است :\r\nپيامبر اسلام صلى الله عليه و آله فرمود : كسى كه كاغذى را كه بسم اللّه نوشته شده به احترام حق از روى زمين بردارد ، جزء صديقين به حساب آيد و در عذاب پدر و مادرش\r\n\r\n\r\n","description":"","footnote":"\r\n( 1 ) - وسائل الشيعة : 6 / 169 ، باب 1 ، حديث 7651 .\r\n( 2 ) - هود ( 11 ) : 41 .\r\n","page_name":" 353 ","page_number":353},
  {"content":"\r\n\r\nتخفيفى داده مىشود ، گرچه مشرك باشند « 1 » .\r\nنقل است كه بشر حافى در ابتدا كه مست بادهء دنيا بود ، روزى در بين راه مىرفت ، كاغذى يافت ، روى آن نوشته بود بسم اللّه الرحمن الرحيم ، عطرى خريد و آن كاغذ را معطر كرد و آن را در جاى محترمى نهاد ، بزرگى آن شب به عالم خواب ديد كه گفتند بشر را بگو :\r\nطَيَّبْتَ إسْمَنا طَيَّبْناكَ وَبَجَّلْتَ إسْمَنا فَبَجَّلْناكَ وَطَهَّرْتَ إسْمَنا فَطَهَّرْناكَ فَبِعِزَّتى لَأُطَيِّبَنَّ إسْمَكَ فى الدُّنْيا وَالْآخِرَةِ « 2 » .\r\nنامم را معطر كردى ، معطرت كرديم ، بزرگ دانستى ، بزرگت شمرديم ، پاكيزه كردى ، پاكيزه‌ات كرديم ، به عزتم قسم نامت را در دنيا و آخرت پاكيزه گردانم .\r\nآن بزرگ پيش خود گفت : بشر ، مردى فاسق است مگر به غلط ديده‌ام ، وضو گرفت و نماز بگزارد و به خواب رفت ، باز همان خواب را ديد ، تا بار سوم كه مسئله را مطمئن شد ، صبح به در خانه بشر رفت و او را طلبيد . گفتند به مجلس لهو و لعب رفته ، به در آن مجلس رفت و بشر را خواست . گفتند : مشغول است گفت او را بگوييد پيغامى دارم . به بشر خبر دادند . گفت : بپرسيد از كه پيغام دارى ؟ جواب داد : از خداوند !\r\nبشر گريان شد گمان كرد پيام عذاب و عقاب است ؛ پس برخاست و روى به ياران كرد و با همه خداحافظى نمود و گفت : هرگز مرا در مجلس معصيت نخواهيد\r\n\r\n\r\n","description":"","footnote":"\r\n( 1 ) - التفسير الكبير : فخر رازى : 1 / 171 .\r\n( 2 ) - التفسير الكبير : فخر رازى : 22 / 13 با كمى اختلاف .\r\n","page_name":" 354 ","page_number":354},
  {"content":"\r\n\r\nديد ، پس به نزد آن شخص آمد و پيغام را شنيد و مستعد توبه و انابه گشت و به دست حضرت موسى بن جعفر عليه السلام راه خدا يافت .\r\nچهاردهم :\r\nشايد به اين جهت باشد كه به اين كلمهء مباركه داغ عبوديت بر بنده نهاده شود تا دشمن بزرگ كه شيطان باشد در او طمع ننمايد ، از حضرت رضا عليه السلام مروى است كه فرمود :\r\nبِسْمِ اللّهِ أَىْ أُسَمِّ نَفْسى بِسِمَةٍ مِنْ سِماتِ اللّهِ عَزَّ وجَلَّ وَهُوَ الْعُبُودِيَّةُ قالَ فَقُلْتُ لَهُ ، ما السِّمَةُ قالَ الْعَلامَةُ « 1 » .\r\nدر اين حديث تنبه است بر اين‌كه گويندهء بسم اللّه بايد جد و جهد كند در وقت گفتن اين قول تا اين‌كه نشانهء عبوديت و بندگى در خود مشاهده كند و اين‌كه فرمود سمه يعنى علامت ، شايد اشاره به اين باشد كه عبد در وقت گفتن اين قول سزاوار است كه از انانيت و مالكيت و اختيار خود بيرون رود و خود را تحت اوامر پروردگار مقهور و مغلوب بيند ، تا اين‌كه در گفتن اين كلمهء شريفه صادق باشد .\r\nپانزدهم :\r\nشايد اشاره باشد به اين‌كه بنده بايد در جميع اقوال و افعال و احوال متذكر خدا باشد ، چنانچه حضرت يعقوب عليه السلام در وصاياى خود به حضرت يوسف عليه السلام فرمود :\r\nپسرم ! در هيچ حالى خدا را فراموش مكن .\r\nبه هر حال سالك الى اللّه بايد حق تعالى را در هيچ حالى از احوال فراموش نكند چه در حال نعمت و چه در حال نقمت ، چه در حال راحت و چه در حال شدت ؛\r\n\r\n\r\n","description":"","footnote":"\r\n( 1 ) - « بسم اللَّه يعنى نامگذارى مىكنم خودم را به سمه‌اى از سمات خداوند كه آن عبوديت است ، عرض كردم : سمه چيست ؟ حضرت فرمودند : سمه همان علامت است » بحار الأنوار : 89 / 230 ، باب 29 ، حديث 9 .\r\n","page_name":" 355 ","page_number":355},
  {"content":"\r\n\r\nبه قول عاشق عارف فيض كاشانى :\r\n هر كجا داغ و درد و غم باشد * كاش بر جان من رقم باشد\r\nنوبه نو مرهمى است بر دل ريش * درد و داغى كه دم به دم باشد\r\nزآتش عشقم ار بسوزد جان * يا شود شعله دل چه غم باشد\r\nخام افسرده را چو بايد بخت * آتش عشق مغتنم باشد\r\nهر كه در عشق مىتواند سوخت * به جهنم رود ستم باشد\r\nدارم اميد آن‌كه در غم عشق * دل من ثابت قدم باشد \r\n وه كه گلزار داغ‌هاى دلم * خوش‌تر از روضه ارم باشد\r\nهر كه در دل نباشدش عشقى * حاصلش حسرت و ندم باشد\r\nفيض را بخت اگر كند يارى * در ره عشق حق علم باشد \r\n\r\nمعنى و فايدهء بسم اللّه\r\nتوضيح و تفسير بسم اللّه و تمامى آيات قرآن ، به آن حقيقتى كه هست كار پيامبر صلى الله عليه و آله و امامان بزرگوار عليهم السلام است ، در اين گونه نوشته‌ها جز دورنمايى از مفاهيم بلند آسمانى آيات ، آن هم با استفاده از آثار آن بزرگواران كار ديگرى نمىتوان انجام داد .\r\nبسم اللّه الرحمن الرحيم مفهومى برتر و گسترده‌تر از آفرينش دارد .\r\nابن عباس مىگويد :\r\nحضرت امير عليه السلام از اول شب تا آخر شب ، از براى من تفسير فاتحة الكتاب مىگفت ، هنوز از تفسير باء بسم اللّه نگذشته بود و بعد از آن فرمود : من آن نقطه‌ام\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nكه در تحت باء بسم اللّه است « 1 » .\r\nو همچنين از آن حضرت منقول است كه :\r\nآنچه در جميع كتب الهى است در قرآن است و آنچه در همهء سور قرآنى منطوى است در بسم اللّه محتوى است و آنچه در بسم اللّه مندرج است باء بسم اللّه بر آن مشتمل است و آنچه كه در باء بسم ثابت است نقطهء باء بر آن دال است و منم آن نقطه‌اى كه در تحت باء بسم اللّه است « 2 » ! !\r\nبعضى فرموده‌اند كه :\r\nحضرت عزت لفظ اسم در اينجا ذكر فرمود ، تا چون زبان بنده جارى گردد داند كه نام دوست خواهد گفت ، دل را مصفى و روح را منقى گرداند ، تا به باطن صافى ذكر ملك وافى تواند كرد و تا سينه را از لوث تعلق پاكيزه نسازد و زبان را به آب استغفار از ياد كردن اغيار شستشوى ندهد ، نام حق بردن غايت گستاخى و ياد او كردن نهايت جرأت و بىادبى است .\r\n هزار بار بشويم دهان به مشك و گلاب * هنوز نام تو بردن كمال بىادبى است \r\nو گفته‌اند : حضرت حق سبحانه در اعلى مراتب تنزه و تقدس است و بندهء خاكى در ادنى مقام تدنس و تعلق ، بىواسطه از حضيض رذالت به اوج عزت و جلالت ترقى نتواند نمود ، پس لفظ اسم را رابطه ساخت تا در وقت تلفظ بدين كلمه قدم همت بر مصاعد رفعت نهاده ، پرتو قابليت مشاهدهء انوار اسم بزرگوار از روزنهء غيب بر او تابد .\r\n\r\n\r\n","description":"","footnote":"\r\n( 1 ) - مشارق انوار اليقين : 21 ؛ ينابيع المودة : 69 .\r\n( 2 ) - ينابيع المودة : 69 .\r\n","page_name":" 357 ","page_number":357},
  {"content":"\r\n\r\n\r\nمعناى حروف بسم اللّه\r\nدر « الكافى » و « التوحيد » و « تفسير العياشى » از امام صادق عليه السلام منقول است كه هر حرفى از اين حروف ثلاثه ، اشاره به اسمى از اسماى حسنى است .\r\nباء بهاى خداست و سين سناى اوست و ميم مجد اوست و در روايتى وارد است كه ميم ملك اوست « 1 » .\r\nو برخى چنين دانسته‌اند كه باء ، اشاره به بصير است و سين سميع است و ميم محصى ، گويا قارى را تنبيه مىكند كه بصيرم و مىبينم كردار تو را ، در قرائت اخلاص ورز تا جزاى به سزا دهم ؛ سميعم ، مىشنوم گفتار تو را ، از غرض ريا دور شو تا خلعت فيض و صفا دهم ؛ محصيم ، مىشمارم انفاس روزگار تو ، يك لحظه غايب مشو تا عوض آن حضور لقا دهم .\r\nخلاصه در هر يك از اين حروف چندان معانى مندرج است كه عشر عشير آن به هزاران قرن در صد هزار دفتر نگنجد و از آن معانى كسى بهره گيرد كه بر باء بلاى دوست صبر كند و سين سر خود را به سلوك طريق فنا مشغول گرداند ، تا وقتى كه به ميم مشاهده رسد و جمال وجه باقى بر منظر نظرش جلوه‌گر آيد .\r\n\r\nاسم اعظم\r\nارباب لطايف گفته‌اند : « اللّه » اسم اعظم است ، بدان دليل كه اساس توحيد بر اوست و كافر به سبب گفتن اين كلمه از حضيض كفر به اوج ايمان انتقال يابد .\r\nهرگاه به جاى « لا إله الّا اللّه ، لا إله الّا الرحمن » گويد ، با آن‌كه از صفات خاصه\r\n\r\n\r\n","description":"","footnote":"\r\n( 1 ) - الكافى : 1 / 114 ، باب معانى الأسماء واشتقاقها ، حديث 1 ؛ تفسير العياشى : 1 / 22 ، حديث 18 ؛ التوحيد : 230 ، باب 31 ، حديث 3 .\r\n","page_name":" 358 ","page_number":358},
  {"content":"\r\n\r\nاست ، از كفر بيرون نيايد و داخل دايرهء اسلام نشود ، فلاح بندگان متعلق به ذكر اين نام است .\r\n [ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ 
  ]  « 1 » .\r\nو خدا را بسيار ياد كنيد تا رستگار شويد .\r\nمنقبت كمال ذاكران به شرف اين اسم تمام است :\r\n [ الَّذِينَ يَذْكُرُونَ اللَّهَ 
  ]  « 2 » .\r\nآنان كه همواره خدا را ياد مىكنند .\r\nابتدا به دو درست آيد كه بسم اللّه و اختتام به دو انتظام يابد كه :\r\n [ وَ آخِرُ دَعْواهُمْ أَنِ الْحَمْدُ لِلَّهِ 
  ]  « 3 » .\r\nو پايان‌بخشِ نيايششان اين است كه همه ستايش‌ها ويژهء خدا مالك و مربى جهانيان است .\r\nتأكيد معاقد وحدت از اوست كه « لا إله الّا اللّه » ، تشييد قواعد رسالت بدوست كه « محمّد رسول اللّه » ، تأييد عوايد ولايت به اوست كه « على ولى اللّه » .\r\n نامت انيس خاطر و ورد زبان ماست * نه گلشن سپهر پر از داستان ماست \r\nاز سلطان العارفين پرسيدند كه اسم اعظم كدام است ؟ گفت : شما اصغر به من نماييد تا من اعظم به شما نمايم ، كدام نامست كه نه در عظمت تمام است ، چه قطره در نظر آيد كه نه از بحر محيط بزرگ‌تر آيد « 4 » .\r\n\r\n\r\n","description":"","footnote":"\r\n( 1 ) - انفال ( 8 ) : 45 .\r\n( 2 ) - آل عمران ( 3 ) : 191 .\r\n( 3 ) - يونس ( 10 ) : 10 .\r\n( 4 ) - تفسير فاتحة الكتاب : 51 .\r\n","page_name":" 359 ","page_number":359},
  {"content":"\r\n\r\nاللّه : ذات پاك مستجمع جميع صفات كمال است و آدمى با روى آوردن به او به نهايت بزرگوارى و كرامت و شرف و فضيلت و حقيقت و عزت رسد و به رفع نيازمندىها و عيوب و نقائصش موفق گردد و اگر با اين وسيله نتواند علاج خود كند ، بايد بداند كه اتصال به مفهوم و حقيقت اين نام پيدا نكرده بلكه لفظى عربى را تكرار كرده است .\r\nارتباط اگر حقيقى باشد ، رفع عيوب و خلأها گردد و آثار فيض و عنايت و صفات الهى در انسان نمودار شود ، هم‌چون تشنه كه با خوردن آب تشنگىاش بر طرف شود و گرسنه با خوردن نان گرسنگىاش .\r\nآن‌كه ناقص است ، در صورت اتصال واقعى به حضرت حق ، نواقص فكرى و روحى و عملى و اخلاقىاش بر طرف شده و با فناى در صفات و اسما كامل مىشود .\r\n\r\nمعناى « الرحمن »\r\nالرحمن : به تمام موجوداتى كه آفريده ، به مقتضاى استعداد و لياقت هر يك عنايت و لطف دارد .\r\n آن‌كه هفت اقليم عالم را نهاد * هر كسى را هر چه لايق بود داد « 1 »\r\nاديم زمين سفرهء عام اوست * بر اين خوان يغما چه دشمن چه دوست\r\nزفضلش خاك آدم گشت گلشن * زفيضش هر دو عالم گشت روشن « 2 » \r\nدر مقصد اقصى آورده كه :\r\nحظ بنده از اسم رحمان آن است كه بر غفلت زدگان به وادى جرم و عصيان\r\n\r\n\r\n","description":"","footnote":"\r\n( 1 ) - مواعظ ، سعدى شيرازى .\r\n( 2 ) - سعدى .\r\n","page_name":" 360 ","page_number":360},
  {"content":"\r\n\r\nرحم كند و به طريق وعظ و نصيحت از روى لطف و ملايمت ، ايشان را به راه راست خواند و از هركه معصيتى صادر گردد ، چنان كه داند كه از او واقع شده - مهما امكن - در ازالهء او بكوشد از روى شفقت كه مبادا متعرض سخط الهى گردد و بر عاصيان و درماندگان به چشم رحمت نگرد ، نه به ديدهء خوارى و ذلّت .\r\nدر اخبار آمده كه روزى عيسى عليه السلام با جمعى از حواريان به راهى مىگذشت ، ناگاه گناه‌كارى و تباه روزگارى كه در آن عصر به فسق و فجور معروف و مشهور بود ايشان را بديد ، آتش حسرت در سينه‌اش افروخته گشت ، آب ندامت از ديده‌اش روان شد ، از صفاى وقت عيسى عليه السلام و مصاحبان او بر انديشيد ، تيرگى روزگار و تاريكى حال خود را معاينه ديد ، آه جگرسوز از دل پر خون بركشيد و با زبان حال گفت :\r\n يا رب كه منم دست تهى چشم پر آب * جان خسته و دل سوخته و سينه كباب\r\nنامه سيه و عمر تبه ، كار خراب * از روى كرم به فضل خويشم درياب \r\nپس با خود انديشه كرد كه هر چند در همهء عمر قدمى به خير برنداشته‌ام و با اين آلودگى قابليت همراهى پاكان ندارم ، اما چون اين قوم دوستان خدايند ، اگر به موافقت ايشان دو سه گامى بروم ضايع نخواهد بود ، پس خود را سگ اصحاب ساخت و بر پى آن جوانمردان فريادكنان مىرفت ، يكى از اصحاب باز نگريست و آن شخص را كه به نابكارى و بدكارى شهره شهر و دهر بود ديد كه بر عقب ايشان مىآيد گفت : يا روح اللّه ! اى جان پاك ! اين مرده دل بىباك را چه لايق همراهى ماست و بودن اين پليد ناپاك در عقب ما در كدام طريق رواست ؟ اى عيسى ! او را بران تا از قفاى ما بازگردد كه مبادا شومى گناهان او در ما رسد . عيسى عليه السلام متأمل شد تا به آن شخص چه گويد و به چه نوع عذر او را خواهد كه ناگاه وحى الهى در رسيد كه : يا روح اللّه ! يار با عُجب و پندار خود را بگوى تا كار از سر گيرد كه هر عمل\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nخيرى كه تا امروز از او صادر شده بود به يك نظر حقارت كه بدان مفلس بدكار كرد ، مجموع را از ديوان او محو كرديم .\r\n\r\nمعناى « الرحيم »\r\nالرحيم : به مردمى كه در ميدان ايمان و عمل صالحند و از هدايت حضرت او در جهت سلامت عقيده ، عمل ، اخلاق بهره گرفته‌اند ، داراى عنايت است و اين عنايت در قيامت نسبت به آنان تجلى كند كه در قرآن فرموده :\r\n [ وَ كانَ بِالْمُؤْمِنِينَ رَحِيماً 
  ]  « 1 » .\r\nو او به مؤمنان مهربان است .\r\nگفته‌اند كه بنده را سه حالت است :\r\nاول آن‌كه معدوم بود به هستى احتياج داشت .\r\nدوم آن‌كه هست شد به اسباب بقا حاجت دارد .\r\nسوم به عرصه قيامت حاضر شود به مغفرت خداوند متعال محتاج خواهد بود .\r\nو ذكر اين سه حال در اين سه اسم مندرج است : اى بنده ! اللّه اوست ، تفكر كن كه تو را چگونه از كتم عدم به حيز وجود آورد ، رحمان اوست بنگر تا چگونه اسباب زندگى مهيا كرد ، رحيم اوست ، باش تا فردا ببينى كه تو را در پناه عنايت آرد و پردهء مغفرت به روى گناهان تو فرو گذارد .\r\n\r\nتفسيرى ديگر از « بسم اللّه الرحمن الرحيم »\r\nدر « مفاتيح الغيب » آورده كه :\r\n\r\n\r\n","description":"","footnote":"\r\n( 1 ) - احزاب ( 33 ) : 43 .\r\n","page_name":" 362 ","page_number":362},
  {"content":"\r\n\r\nمداخل وساوس شيطان در نفوس انسان سه است : شهوت و غضب و هوا .\r\nاز شهوت حرص و بخل زايد و از غضب كبر و عجب آيد و نتيجهء هوا ، كفر و بدعت باشد .\r\nپس حق سبحانه اين سه اسم فرستاده تا سد مداخل اين ثلاثه نموده ، آدمى را از سلوك باديه غوايت باز دارد ، هر كه بشناسد كه اللّه اوست از فرمان هوا كه معبود گمراهان است - و آيهء كريمهء :\r\n [ أَ فَرَأَيْتَ مَنِ اتَّخَذَ إِلهَهُ هَواهُ 
  ]  « 1 » .\r\nآيا كسى كه هواى [ نفسش 
  ] را معبود خود گرفته ديدى ؟ .\r\nشاهد بر آن است - سر ارادت به پيچد و هر كه داند كه رحمان اوست و ملك از اوست از غضب كه منشأ كبر و عجب است احتراز كند و هر كه عارف گردد به آن كه رحيم است ، به واسطهء تشبه به بهايم كه سركردگان بيابان شهوتند بر نفس خود ظلم نكند .\r\nتوجه عملى به اين سه نام مقدس ، علاوه بر اين‌كه انسان را از رذايل اخلاقى پاك مىكند ، كفهء حسنات را هم سنگين مىنمايد .\r\nاز جناب مستطاب نبوى صلى الله عليه و آله روايت است كه :\r\nچون امت مرا در روز قيامت به موقف حساب بدارند و عمل‌هاى ايشان را در ترازوى عمل نهند ، حسنات ايشان بر سيئات بيفزايد ، امتان پيغمبران گذشته گويند كه امت محمد صلى الله عليه و آله و سلم را با وجود كمى عمل چرا كفهء حسنات ايشان افزون شد ؟\r\nپيغمبران ايشان گويند :\r\nبه جهت آن‌كه ابتداى كلام ايشان سه نام از نام‌هاى الهى بود كه اگر همان سه نام\r\n\r\n\r\n","description":"","footnote":"\r\n( 1 ) - فرقان ( 25 ) : 43 ؛ جاثيه ( 45 ) : 23 .\r\n","page_name":" 363 ","page_number":363},
  {"content":"\r\n\r\nدر كفه نهند و همهء حسنات و سيئات فرزندان آدم را در كفهء ديگر گذارند آن سه نام بر همه زيادتى كند و آن نام‌ها نام‌هايى است كه در بسم اللّه است « 1 » .\r\nدر تفسير « كشف الاسرار » است :\r\nاما حكمت در آن‌كه ابتدا به اللّه كرد سپس به رحمان ، پس به رحيم ، آن است كه اين بر وفق احوال بندگان فرو فرستاد و ايشان را سه حال است :\r\nاول آفرينش ، پس پرورش ، پس آمرزش ؛ اللّه اشارت است به آفرينش در ابتدا به قدرت ، رحمان اشارت است به پرورش در دوام نعمت ، رحيم اشارت است به آمرزش در انتها به رحمت .\r\nچنان است كه اللّه گفتى اول بيافريدم به قدرت ، پس پروريدم به نعمت ، آخر بيامرزم به رحمت .\r\nبسم اللّه آغاز تمام سوره‌هاى قرآن جز سورهء توبه است . مردم مسلمان مأمورند در ابتداى تمام برنامه‌هاى خود ، آن را بگويند و گفتن اين جمله و توجه به مفهومش به خاطر اين است كه روى دل و فكر انسان از غير خدا برگردد و هر كار و عملى به ياد خدا و به نام او شروع شود ، تا هم چنان كه آغازش با اتصال به خير مطلق است ، انجامش به محصول و ثمر نشيند و آدمى از اميد به مبدأ كمالات و توجه به سرچشمهء خيرات و فيوضات از كارش بهترين سود را برده و برترين منفعت را كسب كند و نيز نام هر ضعيف و زبون و فقير و مسكين و ذليلى كه خود را مقصد و مقصود قرار داده و براى انسان جز شر حاصلى ندارد و همچنين قهرمانان مادى و اربابان طاغوتى و سلاطين ستمگر و قلدران و زورگويان را از ميدان زندگى براند و جز با نام و ياد كمال مطلق و خير محض سر و كارى نداشته باشد .\r\n\r\n\r\n","description":"","footnote":"\r\n( 1 ) - مجموعة ورام : 1 / 32 .\r\n","page_name":" 364 ","page_number":364},
  {"content":"\r\n\r\n چشم بگشا كه جلوهء دلدار * متجلى است از در و ديوار\r\nنحن اقرب اليه آمده است * دور افتاده‌اى تو از پندار\r\nكل شىء محيط مىبينم * آنچه مىبينمش به نقش و نگار\r\nاو به پيش تو ايستاده چو سرو * سر فرو برده‌اى تو نرگس‌وار\r\nسرمه‌اى گر زنور بىبصرى * نكشى در دو چشم بر سر كار\r\nاندرون و برون نشيب و فراز * از پس و پيش و از يمين و يسار\r\nشاهد لا إله الّا هو * پيش تو پرده گيرد از رخسار\r\nكاروان نفخت من روحى * به سراى تو برگشايد بار\r\nثم وجه اللّه آيدت به نظر * وهو معكم نمايدت ديدار\r\nاين تماشا چو بنگرى گويى * ليس فى الدار غيره ديار\r\nگر تو علم اليقين به دست آرى * سوى عين اليقين بيابى بار\r\nعشق او در دلت كند منزل * روز روشن نمايدت شب تار \r\n محو گردى چنان كه از مستى * نشناسى همى سر و دستار\r\nكار كن كار پيش از آن‌كه اجل * به در آرد زهستى تو دمار\r\nقلم راستى به دست آور * بر ورق‌هاى جان و دل بنگار « 1 » \r\n\r\nمفهوم شكر ، مدح ، حمد\r\nشكر ، سپاس‌گزارى در برابر نعمت است بدون توجه به مقام صاحب نعمت .\r\nمدح ، ستايش ممدوح است به خاطر جمال و كمالى كه دارد بدون توجه به نعمت و احسان او .\r\nحمد ، جامع معناى سپاس و مدح است ، حمد يعنى سپاس‌گزارى در برابر تمام نعمت‌هاى داده شده و احسان و عنايت دوست ، با توجه به مقام عالى او كه جامع\r\n\r\n\r\n","description":"","footnote":"\r\n( 1 ) - هاتف اصفهانى .\r\n","page_name":" 365 ","page_number":365},
  {"content":"\r\n\r\nتمام صفات كماليه است .\r\nدر اينجا هر شكر و مدحى چه با زبان بيان ، چه با زبان وجود ، مخصوص ذات با كمالى است كه مالك و تربيت كنندهء همهء عالم‌هاست .\r\nبايد حمد و ستايش را تنها براى مبدئى دانست كه لطف تربيتش سراسر جهان و همهء موجودات را فرا گرفته ، هر ناتوانى را توانا مىگرداند ، هر بىجانى را جان مىبخشد و فراخور احتياجش ساز و برگ زندگى به او مىدهد و از آنچه هست برترش مىسازد ، تا به جمال عقلش مىآرايد ، آن گاه براى تكميل تربيت ، پيغمبران و خردمندان عالىقدر را برمىانگيزد و شرايع و قوانين در جلو راهش مىگذارد و تربيت تكوين را با تشريع تكميل مىنمايد .\r\nبدين جهت در قرآن كريم كه ظهور تربيت و ارادهء حق است ، آيات تكوين و تشريع با هم آمده و همه را آثار قانون تربيت رب العالمين مىشمارد .\r\n\r\nتوجه به عالم موجب توجه به حمد\r\nبا بيان اين حقيقت كلمهء حمد به اندازه پهناى جهان بزرگ توسعه دارد و هر چه بيشتر اسرار جهان باز شود و خرد انسان پيش رود ، مجهولات نظام طبيعت و حيوانات ريز و درشت و بعد اختران و سازمان درونى و بيرونى جانداران معلوم گردد ، حقيقت حمد و توجه به ربوبيت جهان بيشتر تحقق مىيابد و معنا و واقعيت آن عميق‌تر و وسيع‌تر مىگردد .\r\nبه هر اندازه كه انسان آشناى به سازمان وجودى عالميان و حداقل دنياى كيهان و نبات و حيوان و انسان مىشود ، از نظم آفرينش آنان و منافع بىشمارشان بيشتر حيرت‌زده مىشود و لزوم و وجوب حمد و اين‌كه ستايش و شكر و مدح و حمد مخصوص مالك و پرورش دهندهء عالميان است روشن‌تر مىگردد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nدر اينجا لازم است به گوشه‌اى بسيار محدود و ميدانى ناچيز از اوضاع عالم كيهان و عالم نبات و عالم حيوان و عالم انسان اشارت رود ، تا نياز ما به حمد و ثبوت آن براى حق بيش از پيش آشكار گردد .\r\n\r\nعالم كيهان\r\nفيزيك نجومى به ما مىآموزد كه آسمان صاف و بىابر ، مجموعهء پهناورى است مركب از خورشيدهاى بىشمار كه مانند مولكول‌هاى گازى در جهات بسيار متفاوت شتابان رفت و آمد دارند .\r\nنسر واقع با سرعت ثانيه‌اى 13 كيلومتر به ما نزديك مىشود ، الدبران ثانيه‌اى 53 كيلومتر از ما دور مىشود ، سماك رامح با سرعت ثانيه‌اى 135 كيلومتر مسير موربى را مىپيمايد ، دو ستارهء آخرين دب اكبر به يك سو مىروند ، در عين اين‌كه ستارگان ديگر اين صورت فلكى با سرعت غير قابل تصورى به جهت مخالف روانند .\r\nمنظومهء شمسى ما نيز از اين سرنوشت مستثنى نيست ، خورشيد با سرعت ثانيه‌اى 19 كيلومتر واله و حيران به سوى كنارهء كهكشان ما روان است و در اين راه بىپايان زمين و سيارات ديگرى كه موكب او را تشكيل مىدهند با خود مىبرد و در همين حين دستگاه منظومهء شمسى همراه كهكشان كه يك پارچه مانند چرخ و فلك آتش بازى عظيمى ، به دور خود مىچرخند ، قوس عظيمى به سرعت ثانيه‌اى 240 كيلومتر طى مىكند ! !\r\nعالمى كه ما در اين لحظه مىبينيم آنچنان نيست كه در واقع وضع كنونى آن باشد ، بلكه دورنمايى است از وضع گذشته .\r\nخورشيدى كه هم اكنون مقابل ديدگان ماست ، در حالى است كه نسبت به عمر\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nكهكشان يا عالم هشت دقيقه پيش بوده ، با توجه به اين‌كه زمين خيلى جوان‌تر از خورشيد است و 2 ميليارد و پانصد ميليون سال از عمرش گذشته ! !\r\nشعراى يمانى نه سال جوان‌تر به نظر مىرسد ، خوشه پروينى كه تماشا مىكنيم منظرهء پانصد سال پيش اوست .\r\nدر شب صاف بىماه با چشم بىسلاح در صورت مرأة المسلسله قطعهء ابر مانندى به بزرگى قرص ماه مىتوان تشخيص داد كه نور ضعيفى مىپراكند ، اين تودهء ابر ، مانند ستارگان سحابى است خارج از كهكشان‌ها .\r\nوضعى كه اكنون از آن به نظر ما مىرسد ، آن‌چنان است كه در دو ميليون سال پيش داشته ، از آن زمان تاكنون بر ستارگان بىشمار آنچه گذشته در اين باره هيچ‌چيز نمىتوان گفت ، كهكشان مرأة المسلسلة آخرين مرز ديد بشر است ، اما با كمك تلسكوپ مىتوانيم ميلياردها سال نورى پيش برويم .\r\nانوارى كه اجرام اين عالم دور مىپراكنند به نور فسيل موصوف شده‌اند ، البته اين انوار بر بيشتر فسيل‌هايى كه در زمين به دست آمده‌اند مقدمند ، شگفت آن‌كه نورى آن‌چنان ضعيف كه ورقهء شفاف نازكى ، يا ذره غبارى مانع تابش آن مىشود با سرعت سيصد هزار كيلومتر در ثانيه صد ميليون راه پيموده ، ظهور همين انوار كه از بسيار دور به ما مىرسند خلأ نسبى فضا را ثابت مىكند و تصويرى از عظمت دستگاه آفرينش را آشكار مىسازد ، در اينجاست كه بايد سر تعظيم و تكريم و سپاس و شكر و مدح و حمد به پيشگاه او برداشت و با همهء وجود فرياد زد .\r\n [ الْحَمْدُ لِلَّهِ رَبِّ الْعالَمِينَ 
  ]  « 1 » .\r\nهمهء ستايش‌ها ، ويژهء خدا ، مالك و مربّى جهانيان است .\r\n\r\n\r\n","description":"","footnote":"\r\n( 1 ) - فاتحة ( 1 ) : 2 .\r\n","page_name":" 368 ","page_number":368},
  {"content":"\r\n\r\nبا تقسيم آسمان به چندين بخش و عكسبردارى از هر بخش ممكن خواهد بود كه ستارگان گنبد نيلگون را شماره كرد .\r\nدر رصدخانه‌ها اين كار مىشود ، در رصدخانهء كالج هاروارد كليشه‌اى كه 35 در 45 سانتىمتر مساحت دارد ، بيش از دو هزار كهكشان را نمايان مىسازد اما عده كهكشان‌هايى كه جهان را تشكيل مىدهند از حدود پانصد ميليون متجاوز است .\r\nدر هر كهشكان چند ستاره است ؟ قطاع‌هاى چندى از كهكشان منظومه شمسى را شمرده‌اند ، يك منجم جوان هاروارد ، بيش از دو ميليون ستاره جدا از يكديگر را شمرده است و به موجب اين رصدها و آزمايش‌هاى دقيق شمارهء ستاره‌هاى كهكشان ما فقط بالغ بر صدها ميليارد مىباشد كه تمام اين امور در زندگى ما دخيل است و در حيات ما سهمى از منافع عالم بالا وجود دارد ، آيا جا دارد كه با تمام هويت خود علماً و عملًا فرياد برآريم .\r\n [ الْحَمْدُ لِلَّهِ رَبِّ الْعالَمِينَ 
  ]  « 1 » .\r\nهمهء ستايش‌ها ، ويژهء خدا ، مالك و مربّى جهانيان است .\r\nتمام انسان‌ها ، اگر بخواهند ، به بررسى وضع ظاهر و كلى موجوداتى كه در حيات ما سهيم‌اند اقدام كنند بدون شك عمر همهء آن‌ها و قدرت عملىشان كفاف اين برنامه را نمىكند چه رسد به اين‌كه بخواهند نظام باطن و ظاهر موجودى را موشكافى كنند و نعمت وجود او را به تحقيق آورند ! !\r\nجواب سؤالات زير ، دربارهء وضع كلى پاره‌اى از عناصر كه در زندگى ما دخالت ضرورى يا مستقيم يا بواسطه دارند ، هزاران سال عمر و هزاران هزار كتاب لازم دارد .\r\n\r\n\r\n","description":"","footnote":"\r\n( 1 ) - فاتحة ( 1 ) : 2 .\r\n","page_name":" 369 ","page_number":369},
  {"content":"\r\n\r\nهوا از چه چيزهايى تشكيل شده است ؟\r\nچرا اجسام مىسوزند ؟\r\nچگونه هوا براى ما كار مىكند ؟\r\nآب به چه شكل‌هايى يافت مىشود ؟\r\nآب از چه چيز تركيب شده ؟\r\nچگونه آب براى ما كار انجام مىدهد ؟\r\nچگونه آب در هوا وارد مىشود و چگونه از آن خارج مىگردد ؟\r\nموجبات وزش باد چيست ؟\r\nچگونه رطوبت هوا در وضع جوى تأثير مىكند ؟\r\nموجب اختلاف آب و هوا در نقاط مختلف چيست ؟\r\nعمر زمين چقدر است ؟\r\nچه نيروهايى باعث تخريب زمين مىگردد ؟\r\nچه نيروهايى باعث پيدايش كوه‌ها مىشود ؟\r\nخاك چگونه تشكيل مىگردد ؟\r\nچه فلزات سودمندى از زمين به دست مىآيند ؟\r\nچه سوخت‌هايى از زمين بدست مىآوريم ؟\r\nكدام مصالح ساختمانى را از زمين به دست مىآوريم ؟\r\nحرارت چطور به وجود مىآيد و چگونه اندازه گرفته مىشود ؟\r\nچگونه حرارت از جايى به جاى ديگر منتقل مىشود ؟\r\nحرارت چگونه اداره مىشود ؟\r\nنور چيست ؟\r\nاشيا را چگونه مىبينيم ؟\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nچرا اشيا رنگ دارند ؟\r\nالكتريسيتهء ساكن از كجا مىآيد ؟\r\nچگونه از مغناطيس استفاده مىكنيم ؟\r\nجريان برق چگونه توليد مىشود ؟\r\nچگونه جريان برق به ما مىرسد ؟\r\nچگونه صوت به وجود مىآيد ؟\r\nصداها با هم چه تفاوت‌هايى دارند و چرا تفاوت دارند ؟\r\nچگونه مىتوانيم بشنويم ؟\r\nچگونه در خشكى و روى آب مسافرت مىكنيم ؟\r\nموجب پيدايش فصول چيست ؟\r\nگياهان و جانوران از چه ساخته شده‌اند ؟\r\nبدن گياهان و جانوران چگونه ساخته شده است ؟\r\nجانوران و گياهان چه كارهايى مىتوانند انجام دهند ؟\r\nگياهان چگونه براى انسان مفيدند ؟\r\nجانوران چگونه براى انسان مفيدند ؟\r\nگياهان چگونه تكثير مىشوند ؟\r\nجانوران چگونه توليد مثل مىكنند ؟\r\nچرا ما به غذا احتياج داريم ؟\r\nبه چه نوع غذاهايى نيازمنديم ؟\r\nچگونه گياهان سبز غذاى ما را مىسازند ؟\r\nغذاى ما چگونه هضم مىشود ؟\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nغذاى هضم شده چگونه به تمام اعضاى بدن ما مىرسد ؟\r\nانرژى چگونه در بدن توليد مىشود ؟\r\nجواب هر يك از اين سؤالات ، كتاب يا كتاب‌هاى مفصلى لازم دارد و به قول فخر رازى « 1 » دانشمند قرن پنجم ، تنها براى برشمردن نعمت‌هاى خدا يك ميليون كتاب هم كفاف نمىكند و اين سخن فقط مربوط به شمارش نعمت‌هاست كه در قرن پنجم گفته شده ، امروزه كه تا حدى علوم مختلفه گسترش پيدا كرده براى شمردن و براى تحقيق در نظام تكوينى موجودات و عناصر شناخته شده چه اندازه زمان و چه مقدار كتاب لازم است ؟\r\nوظيفهء ما در برابر اين همه عنايت و رحمت چيست و پس از شناخت نعمت و مصرف كردن آن ، براى عطاكننده‌اش چگونه بايد سپاس گفت : حداقل شكر و سپاس حق ، مراعات كامل تقوا و رعايت جانب عبادت و با تمام وجود اين جملهء مبارك را فرياد زدن است :\r\n [ الْحَمْدُ لِلَّهِ رَبِّ الْعالَمِينَ 
  ]  « 2 » .\r\nهمهء ستايش‌ها ، ويژهء خدا ، مالك و مربّى جهانيان است .\r\n\r\nعالم نبات\r\nعالم اعجاب‌انگيز نباتات ، راستى عالم عجيبى است و پاى علم هنوز كه هنوز است در ابتداى راه آن است و شرح هر زاويه‌اى از وضع يك نبات كتابى جداگانه مىخواهد ، در اين قسمت فقط و فقط به عناوين كلى مسئله اشاره مىرود ، تا با\r\n\r\n\r\n","description":"","footnote":"\r\n( 1 ) - التفسير الكبير : 1 / 229 ، الفصل الثانى .\r\n( 2 ) - فاتحة ( 1 ) : 2 .\r\n","page_name":" 372 ","page_number":372},
  {"content":"\r\n\r\nتوجه به اين عناوين به مالك و مربى نباتات و اين‌كه وجود مقدس او از اين طريق چه احسان و عنايتى به بشر نموده توجه شود :\r\nحس و حيات نباتات - سلول نبات - عناصر تشكيل دهندهء سلول - خاصيت هر يك از عناصر - تركيب هسته - غشا و سلول - اعمال فيزيكى آن - كيفيت توليد نيرو - چگونگى تغذيه - اسرار مرموز نمو متناسب - توليد و تكثير - نسوج نباتى - جهازات داخلى هر يك - خواص طبيعى آن‌ها - كيفيت ساختمان ريشه‌ها - طبقات ريشه‌ها - استوارى آن‌ها - كيفيت جذب آب و املاح - جريان شيرهء خام - دفع مواد زائد - كيفيت دفع و مبارزهء ريشه‌ها با هم - ساختمان كلاهك يا سپر بر سر آن‌ها - عناصر تركيب كننده آن‌ها - عمليات فيزيكى هر يك - تأثير خاص رطوبت و حرارت و نور در نباتات - دستگاه‌هاى گيرايى اين قوا در گياه - وسايل تنفس گياه - ساختمان برگ - تركيبات و طبقات و انواع آن‌ها - برگ‌هاى خاردار - عمل لقاح - ابزار و وسايل لقاح - كيفيت‌هاى گوناگون آن در انواع آن‌ها - حشرات و مگس‌هاى مأمور لقاح - بادها و امواج مأمور - حساسيت خاص برخى از نباتات - تعاون گياه‌ها نسبت به هم - درخت‌هاى گوشت‌خوار - نظام توارث در نباتات - اسرار ميوه‌ها - اشكال گلها و گلبرگ‌ها و شكوفه‌ها و گياهان آبى و صحرايى - مقاومت گياهان در برابر امراض - امراض گياه - مرگ گياه كه هر يك از اين عناوين موضوع علم خاصى است و داراى ميلياردها قانون و نظام مستحكم مىباشد ، نقشى كه گياهان در زندگى شما دارند چه نقش عظيمى است و شما در برابر استفاده كردن از اين سفره و صاحب آن چه وظايفى داريد ؟\r\nحداقل وظيفهء شما شكر است و شكر عبارت از خرج كردن نعمت در راه حق است و حداقل آن با دل و جان گفتن :\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n [ الْحَمْدُ لِلَّهِ رَبِّ الْعالَمِينَ 
  ]  « 1 » .\r\nهمهء ستايش‌ها ، ويژهء خدا ، مالك و مربّى جهانيان است .\r\nو به جاست چون فيض شوريده حال به پيشگاه مقدس او عرضه بداريم :\r\n خواهم كه خاك راه شوم زير پاى تو * تا ذره ذره‌ام همه گيرد هواى تو\r\nآيم چو گرد بر سر راه تو اوفتم * شايد كه بوسه‌اى بربايم زپاى تو\r\nجان در رهت فدا كنم و منتت كشم * اى صد هزار جان گرامى فداى تو\r\nجان صد هزار كاش بود هر دمى را * تا جمله را نثار كنم از براى تو\r\nخوش آن دمى كه سوى من آيى زروى لطف * تا جان زمن طلب كنى و من لقاى تو\r\nيابم حيات تازه به هر جان فشاندنى * گر صد هزار بار بميرم براى تو\r\nهر چند لطف بيشتر كنى تشنه‌تر شوم * سيراب كى شوم زشراب لقاى تو \r\n\r\nعالم حيوانات\r\nدر قسمت حشره ، تنها تاكنون حشره‌شناسان نزديك به هفتصد هزار قسم حشره احصا كرده‌اند .\r\n\r\n\r\n","description":"","footnote":"\r\n( 1 ) - فاتحة ( 1 ) : 2 .\r\n","page_name":" 374 ","page_number":374},
  {"content":"\r\n\r\nشمارهء حشرات به اندازه‌اى است كه ارقام براى بيان آن قاصر است ، يك روز تابستانى كه هوا صاف باشد ، شمارهء حشراتى كه در بريدگىهاى تپه‌اى براى نظام حيات در تكاپو هستند ، از عدهء نفوس يك قاره بيشتر است ، اگر ناگهان نژاد بشر به كلى از روى زمين معدوم شود ، مخلوقات ديگرى كه به روى زمين مىلولند به زحمت متوجه غيبت او خواهند شد .\r\nژان هانرى فابر دانشمند نامى فرانسه هميشه مىگفت : تدبر در ساختمان پيكر يك حيوان كوچك چون مور و تشكيلات منظم حياتى آن ميلياردها انسان را به سوى خدا رهبرى مىكند .\r\nهمان تحير و اعجابى كه در جهان فضا و كواكب و عالم نباتات بر آدمى چيره مىشود ، چندين برابر آن در جهان حيوانات به آدمى دست مىدهد اين‌كه مىگوييم چندين برابر آن ، به خاطر آن است كه خورشيد با آن همه عظمت فاقد عنصر حيات و حس و اراده است .\r\nاما در جهان حيوان عنصر ناشناختهء حيات با همهء پيچيدگى و ابهامش و با تشكيلات وسيع و عظيمش بر ساير عجايب عالم ماده ، افزون گرديده و در جهان حيوان تشكيلات وسيع موجوداتى ذره بينى چون :\r\nويروس‌ها و باكترىها و ساير موجودات ديگر ذره‌بينى و گروه‌هاى گوناگون آن‌ها - آثار مختلف حياتى آن‌ها - نقش يكايك اصناف آن‌ها در سازمان اين عالم خاصه در وضع حالات بشرى - ميكرب‌هاى امراض - ميكربهاى زحمت كش و خدمت‌گزار - حشرات ريز - سازمان حياتى آن‌ها - قدرت احساس آن‌ها - كيفيت توالد و تناسل گوناگون تمام جانداران - تخم‌گذارى - تلقيح يا تركيب تخم نر و ماده - حمل با تقسيم - اسرار اسپرماتوزوييد - اسرار پستانداران - حيوانات آبى - چهارپايان - سازمان و ساختمان يكايك آن‌ها - نظام زندگى آن‌ها - عواطف و احساسات آن‌ها -\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nو ميلياردها ميليارد موضوع ديگر كه هر يك از اين‌ها رشته‌اى است طولانى و بس پر پيچ و خم كه علوم گوناگونى به بيان اسرار و نظام اين موجودات و سازمان‌هاى آن‌ها پرداخته‌اند كه اداى حق صاحب و خالق و مالك آنان حداقل اين است كه با تمام خلوص و فروتنى به پيشگاهش ايستاد و با همهء هستى و وجود فرياد زد :\r\n [ الْحَمْدُ لِلَّهِ رَبِّ الْعالَمِينَ 
  ]  « 1 » .\r\nهمهء ستايش‌ها ، ويژهء خدا ، مالك و مربّى جهانيان است .\r\nو چه نيكوست كه در برابر اين همه عنايت و نعمت ، تسليم او شده و اوامر او را اطاعت كرده و از محرمات او كناره‌گيرى نماييم و قلب را از آلودگى پاك كرده و نفس را از بدخلقىها پيراسته نموده و به صفات حضرت او آراسته شويم و با زبان حال در كوى آن جناب عرضه بداريم :\r\nاى خداى بزرگ ! بر اثر عدم درك حقايق و به خاطر دور افتادن از وادى معرفت و به علت اسارت در دام شيطان ، از شناخت حقيقى تو عاجز مانديم و نعمت‌هايى كه به ما لطف فرمودى در غير خواستهء تو مصرف كرديم و اكنون براى توبه و انابه و عذرخواهى به درگاه لطفت ملتجى شده و از تو درخواست عفو و گذشت داريم .\r\n\r\nعالم انسان\r\nشاهكارها و تمامى اسرار خلقت انسان را ، تنها آفريدگار جهان مىداند و اين مقدارى كه دانش وسيع بشر موفق به كشف آن شده ، از صدها هزار كتاب قطور متجاوز است ، به گوشه‌اى از عناوين دستگاه وجودى بشر توجه كنيد و ببينيد خالق عالميان در خلقت اين موجود شگفت‌انگيز چه صنعتى به خرج داده .\r\n\r\n\r\n","description":"","footnote":"\r\n( 1 ) - فاتحة ( 1 ) : 2 .\r\n","page_name":" 376 ","page_number":376},
  {"content":"\r\n\r\nنظامات و قوانين استخوان‌ها - اشكال گوناگون استخوان - استخوان‌هاى مسطح - استخوان‌هاى دراز و كوتاه با مفصل و بىمفصل - مفصل‌ها - حفرات استخوانى - جدارهاى استخوانى - نسج اسفنجى استخوان‌ها - تغذيه استخوان‌ها - تركيبات شيميايى آن‌ها - غضروف‌ها - شكل‌هاى گوناگون و عناصر تركيبى آن‌ها - شرح يكايك عضلات بدن - ماهيچه‌ها - كيفيت عمل انقباض و انبساط در عضلات - عضلات جبهه‌ها - عضلات بالا كشنده يا جمع كنندهء ابروان - عضلهء پلك‌ها - عضلات دماغ - عضلات لب‌ها - عضلات سينه - سلول‌هاى تشكيل دهندهء عضلات - نوع سلول‌ها - شرح نظامات و سازمان گيرايى حواس پنج‌گانه - قوهء لامسه :\r\nبرجستگىهاى زير پوست - يا مراكز قوهء لامسه - اسرار درون اين برجستگىها پاپيل‌ها - حس ذائقه و مراكز گيرايى آن - پاپيل‌هاى زبان - قوهء سامعه : تشكيلات گوش خارجى - خيمهء گوش - لالهء گوش - سوراخ متناسب گوش - پردهء صماخ - مايع سمى درون آن - عناصر تركيبى اين مايع - دريچه‌هاى گوش وسطى - مجراى شيپور استاش - استخوان‌هاى چكشى - سندانى عدسى - ركابى - گوش داخلى - دهليز آن - سه نيم دايرهء استخوانى - لولهء مارپيچى - مايعات درون هر يك - عناصر تركيب كنندهء هر يك از مايعات - قوهء شنوايى - صوت - اسرار صوتى - امواج - ارتعاشات موجى - قوهء باصره : تشكيلات ظاهرى چشم - پلك - صفوف مژه - غدد اشك - مجارى ده گانهء اشك - انتراشك - شست و شوى چشم با اشك - كرهء چشم - حلبيه - قرنيه - شفافى قرنيه - كيفيت عبور نور - مشيميه - عنبيه - پردهء مدور عنبيه - سوراخ مجراى عبور نور - مردمك - رنگ عنبيه - اسرار اين رنگ و رنگ‌ها - شبكيه - جليديه - نقش مايع زلاليه - مايع زجاجيه - عناصر تركيب كنندهء مايعات - اسرار درون يكايك طبقات چشم - كيفيت ديد - بحث نور - معماى نور - قوهء شامه : و سلولهاى تشكيل دهنده آن - شكل ظاهرى بينى - دستگاه عظيم گوارش - معده - روده‌ها - غده‌هاى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nترشحى مركز صفرا - دهان - حلق - لوله هاضمه - تشكيلات يكايك آن‌ها - كيفيت جذب اكسيژن - علل احتراق - توليد حرارت - مقدار حرارت - اسرار و تشكيلات يكايك آن‌ها - خون - اسرار خون - كيفيت پيدايش خون - گلبول‌هاى سفيد - گلبول‌هاى قرمز - عدد هر يك - دستگاه‌هاى گردش خون - قلب - اسرار قلب - شريان‌ها - وريدها - مويرگها - گردش بزرگ خون - گردش كوچك خون - دستگاه دفع مواد زايد - سازمان آن - لوله‌كشى بدن - دستگاه توليد نطفه‌سازى - ماهيت نطفه و . . .\r\nكه هر يك موضوع علم خاصى است و تشكيل دهندهء ميلياردها ميليارد اسرار .\r\nالبته آنچه مىبينيم و مىخوانيم عبارت است از ظاهرى از بدن و جسم ، ولى قواى كارگران اين جسم كه عبارت از نفس و روح و وجدان و انديشه و هزاران قدرت نامرئى است و در هيچ لابراتوارى قابل تجزيه و با هيچ ميكروسكوپى قابل رؤيت نيست ، براى ما قابل شرح و درك نمىباشد ، تنها در برابر اين دستگاههاى با عظمت بدن و روح و نفس كه قرار مىگيريم ، به قدرت كاملهء صاحب اين عالم پى برده و به گوشه‌اى از عدل و حكمت و علم او آشنا شده و در برابر اين همه احسان او با همهء وجود فرياد برمىآوريم :\r\n  [ الْحَمْدُ لِلَّهِ رَبِّ الْعالَمِينَ * الرَّحْمنِ الرَّحِيمِ 
  ]   « 1 » .\r\nهمهء ستايش‌ها ، ويژهء خدا ، مالك و مربّى جهانيان است . * رحمتش بىاندازه و مهربانىاش هميشگى است .\r\n\r\nتكرار « الرحمن الرحيم » در سورهء حمد\r\nبا اين‌كه دو كلمهء مباركه « الرحمن الرحيم » در « بسم اللّه » بود ، ولى تكرارش بعد\r\n\r\n\r\n","description":"","footnote":"\r\n( 1 ) - فاتحه ( 1 ) : 2 - 3 .\r\n","page_name":" 378 ","page_number":378},
  {"content":"\r\n\r\nاز « رب العالمين » لطف مخصوصى دارد كه ربوبيت حق از جهت قهر و غلبه و فشار بر موجودات نيست ، بلكه از جهت رحمت عام و خاص است ، به اين معنى كه تمام موجودات در پرتو اين دو حقيقت پرورش مىيابند و اين مسئله معلوم است كه هر مربى و معلم و حاكمى آن گاه تربيتش به ثمر مىرسد كه با مهر و محبت توأم باشد . ربوبيت حق نسبت به موجودات و به خصوص انسان كه اتصالى است دائم و هميشگى و شامل دنيا و آخرت نه بر سبيل قهر و غلبه بلكه از راه عنايت و لطف و مرحمت و محبت است ، پس مدح و شكر آن وجود مقدس در حقيقت پاسخ گويى به نداى فطرت است در برابر رحمانيت و رحيميت او .\r\n\r\nمالك روز جزا\r\nمالِكِ يَوْمِ الدِّينِ 
  ] « 1 » .\r\nمالك و فرمانرواى روز پاداش و كيفر است .\r\nانسان داراى گوهر پربهاى آزادى است ، آزادى در نيت و عمل و همين آزادى باعث ارزش نيت و عمل است .\r\nدر جوار اين گوهر پرعظمت اگر نيت و عمل انسان ، بر مقتضاى قواعد الهى از انسان صادر گردد ، از پى آن ثواب و جزاى نيك خواهد بود و اگر نيت عمل بر اساس هواى نفس و دعوات شياطين درونى و برونى ، از آدمى ظاهر گردد ، از پى آن عقاب و رنج و مشقت خواهد بود و چون دنياى محدود گنجايش ثواب نيكان و عذاب بدان را ندارد ، خداوند بزرگ مزد نيكان و بدان را به جهان ديگر منتقل كرده كه ابتداى آن جهان پايان اين جهان است و آن جهان محصول اين عالم است\r\n\r\n\r\n","description":"","footnote":"\r\n( 1 ) - فاتحة ( 1 ) : 4 .\r\n","page_name":" 379 ","page_number":379},
  {"content":"\r\n\r\nو به فرمودهء پيامبر گرامى اسلام صلى الله عليه و آله اين جهان مزرعهء آخرت است .\r\nاما اين‌كه مىگويد : مالك روز جزاست ، جاى اين پرسش است كه مگر خداوند مالك هر روز نيست و مگر جزاى عمل نيك و بد مخصوص به دنياى ديگر است و مگر انسان در همهء لحظات چه از طريق وجدان و چه از طريق عكس العمل اعمال خويش در دنياى برون و درونش در معرض اجر و عقوبت نيست ؟\r\nبايد گفت : چرا خداوند مالك همهء لحظات است ؟ اختصاص مالكيت به روز جزا براى اين است كه در دنيا به اجازه و اذن خود او نحو مالكيتى براى موجودات زنده هست ، ولى در آخرت جز مالكيت حضرت او مالكيتى حتى مالكيت اعتبارى و نسبى هم وجود ندارد و آدمى هم در برابر عمل خود عكس‌العمل مىبيند و آن اين است كه در برابر نيكى انبساط درون و در برابر بدى دچار تازيانهء وجدان مىگردد و يا در برابر كار خوب اعتبار اجتماعى كسب كرده و در برابر كار بد ممكن است دچار عقوبت قانون گردد ، ولى اين اجر و عقوبت به طور قطع نسبت به عمل او كامل نيست ، علاوه بر اين چه بسا نيكىها كه به دور از نظر مردمان انجام مىدهد و مزدى نمىبيند و چه بسا اعمالى كه شيطانى است و انجام مىدهد و از عقوبت آن مىگريزد ، بدون شك در برابر اين‌گونه نيكىها و بدىها جهان ديگرى لازم است تا نيكان به اجر نيكى و بدان به عقوبت بدى برسند .\r\nشما انبيا و امامان و اوليا خدا را از نظر مزد كارشان چه مىگوييد ، آيا آن بزرگواران به مزد آن همه نيكىها و نيكوكارىها و صبرى كه در برابر آزار دشمنان كردند رسيدند ؟\r\nو طاغوت‌ها كه تا لحظهء آخر خوش زيستند و خوش مردند ، به عقوبت يك عمل ناپسند خود رسيدند ؟\r\nپس جهانى ديگر لازم است كه به مقتضاى عدل و حكمت حضرت حق برپا\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nشود ، تا همهء نيكان و بدان به نتيجهء عمل خود برسند و آن روز ، روز دين يعنى روز جزاست و مالك حقيقى و مطلق آن روز خداست :\r\n [ مالِكِ يَوْمِ الدِّينِ 
  ]  « 1 » .\r\nمالك و فرمانرواى روز پاداش و كيفر است .\r\nقرآن مجيد ، متجاوز از هزار آيه دربارهء تمام شؤون آن روز دارد ، مىتوانيد به كتاب خدا و رواياتى كه در اين زمينه در كتب معتبرهء حديث آمده مراجعه كنيد .\r\n\r\nبندگى خداوند\r\nإِيِّاكَ نَعْبُدُ وَإِيَّاكَ نَسْتَعِينُ 
  ] « 2 » .\r\n[ پروردگارا ! 
  ] تنها تو را مىپرستيم و تنها از تو كمك مىخواهيم .\r\nعبادت و بندگى مفهوم وسيع و گسترده‌اى دارد كه خضوع و تواضع در برابر حق و آزادى واقعى ، آزادى از اسارت هوا و طاغوت باطنى و ظاهرى در اين مفهوم قرار گرفته و يا لازمهء آن است .\r\nانسان وقتى از بركت انديشه به ربوبيت و مالكيت و رحمت و محبت بىپايان ناظم و مدبر و معمار هستى پى ببرد ، هيچ‌گاه تسليم غير او نمىشود و بند بندگى ديگران را به گردن نمىنهد .\r\nوقتى بداند جز حضرت حق ، وجودى بالاستقلال در عالم وجود و هستى نيست ، چه معنا دارد كه غير او را مورد پرستش قرار دهد ، غير او اگر جماد است عاملى است از عوامل مادى عالم ، اگر حيوان است موجودى است در مسير نظام\r\n\r\n\r\n","description":"","footnote":"\r\n( 1 ) - فاتحة ( 1 ) : 4 .\r\n( 2 ) - فاتحه ( 1 ) : 5 .\r\n","page_name":" 381 ","page_number":381},
  {"content":"\r\n\r\nحيات ، اگر انسان است كه مانند خود تو موجودى محتاج و نيازمند به قدرت بىنهايت در بىنهايت عالم است ، پس مفهومى براى پرستش غير نمىماند و روى آوردن به غير حق يا پرستش جماد و نبات و يا حيوان و يا انسان و يا پيروى از فرمان غير حق ، عين كفر و شرك و كمال پستى و بىشخصيتى است و اين عبادت كه با جملهء  [ إِيَّاكَ نَعْبُدُ 
  ]  در نماز اعلام مىگردد ، عبارت است از به اجرا گذاشتن تمام دستورهاى الهى و پيامبران و امامان و فقيهان كه همه هاديان راهند و كناره‌گيرى از محرمات و آنچه خداوند بر انسان نمىپسندد ، باز عين عبادت است كه با همان جمله اعلام مىشود .\r\nاوامر و نواهى الهى كه به اجرا گذاشتنش عبادت و تضمين كنندهء خير دنيا و آخرت است در كتاب و سنت قرار دارد و آگاهى و به اجرا گذاشتنش براى تحقق مفهوم عبادت بر هر مكلفى واجب است .\r\nو بدون ترديد ، پيمودن اين راه كه مركب از علم و عمل است ، بدون رفع موانع و رهايى از قيد و بند اوهام و مكتب‌هاى غلط و آزادى از هواى نفس و غرايز خارج از حد ، امكان ندارد .\r\nو انسان با اين عجز و فقرى كه دارد بدون كمك خواهى از خداوند نمىتواند با اين همه موانع به مبارزه برخيزد ، اين است كه در راه عبادت بايد از او كمك خواست ، تا امور معنوى و مادى را براى جبران ضعف و ناتوانى انسان با انسان همراه كند و البته توجه به او و كمك‌خواهى از حضرتش در حقيقت جلب كشش و لطف و دستگيرى اوست .\r\n\r\nهدايت\r\n اهْدِنَا الصِّراطَ الْمُسْتَقِيمَ 
  ]  « 1 » .\r\n\r\n\r\n","description":"","footnote":"\r\n( 1 ) - فاتحه ( 1 ) : 6 .\r\n","page_name":" 382 ","page_number":382},
  {"content":"\r\n\r\nما را به راهِ راست راهنمايى كن .\r\n\r\nمعناى هدايت\r\nهدايت : راهنمايى با مهر و محبت و صلاح است به سوى مطلوب و مقصود و آن بر چند نوع است :\r\nهدايت طبيعى يا تكوينى ، كه شامل كليهء موجودات كيهان و عناصر كاخ شگفت‌انگيز آفرينش است .\r\nهدايت غريزى و احساسى ، كه مخصوص به موجودات جاندار و يا شامل موجودات صاحب نفس است .\r\nهدايت وجدانى ، عقلى ، احساسى ، دينى ، كه شامل انسانهاست و هدايت دين كامل‌ترين هدايت براى آدمى است كه او را به سوى سعادت دنيا و آخرت سوق مىدهد .\r\n\r\nمعناى صراط\r\nصراط : جادهء عمومى رو به خير است و اضافه شدنش به مستقيم اسرارى دارد كه از حوصلهء اين جزوه بيرون است .\r\nصراط مستقيم در برابر راه كجى است كه رهروش را به خزى دنيا و عذاب آخرت دچار مىكند .\r\nصراط مستقيم در حقيقت عبارت است از راه دين ، مرز حق ، راه عدل و حوزه و حدود و مقررات الهى كه در قرآن و سنت ترسيم شده و اجراى مقرراتش آدمى را به قرب حق رهنمون شده و از فيض و عنايت و رحمت الهى در دو جهان بهره‌مند خواهد كرد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nانسانى كه مىخواهد در اين راه پيش رود ، بايد مجذوب و منطبق با محيط و محكوم آن نگردد و پيوسته محيط فكرى و روحى خود را تغيير دهد و در خط مستقيم كه همان دين خداست و ضامن خير دنيا و آخرت قرار گيرد و از انحراف بينديشد ، چون پيوسته در معرض گمراهى و غفلت است ، اين دعا و در خواست را هم - [ اهدنا الصراط المستقيم 
  ] - هميشه به ياد داشته باشد ، تا مشمول عنايت و مشيت مخصوص مبدأ كمال و هستى گردد .\r\n [ صِراطَ الَّذِينَ أَنْعَمْتَ عَلَيْهِمْ 
  ]  « 1 » .\r\nراه كسانى [ چون پيامبران ، صدّيقان ، شهيدان و صالحان كه به خاطر لياقتشان 
  ] به آنان نعمتِ [ ايمان ، عمل شايسته و اخلاق حسنه 
  ] عطاكردى .\r\nراه آنان كه نعمت مادى و معنوى به آنان عنايت كردى و آنان هم به توفيق تو و هدايت و عنايتت تمام نعمت‌هاى تو را در راه تو مصرف كردند و از اين طريق خير بردند و خير رساندند و از اين راه تمام حقوق تو و عباد تو را رعايت كردند ، در رأس اينان ، انبيا و صديقين و شهدا و صالحين‌اند .\r\n [ وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً 
  ]  « 2 » .\r\nو كسانى كه از خدا و پيامبر اطاعت كنند ، در زمرهء كسانى از پيامبران و صدّيقان و شهيدان و شايستگان خواهند بود كه خدا به آنان نعمت [ ايمان ، اخلاق و عمل صالح 
  ] داده و اينان نيكو رفيقانى هستند .\r\n\r\n\r\n","description":"","footnote":"\r\n( 1 ) - فاتحه ( 1 ) : 7 .\r\n( 2 ) - نساء ( 4 ) : 69 .\r\n","page_name":" 384 ","page_number":384},
  {"content":"\r\n\r\n\r\nغضب‌شدگان\r\n غَيْرِ الْمَغْضُوبِ عَلَيْهِمْ 
  ]  « 1 » .\r\nهم آنان كه نه مورد خشم تواند .\r\nغضب شدگان مردمى هستند كه با شناخت حق و يافتن راه به عناد و لجاج و دشمنى با حق برخاسته و مسيرى غير راه الهى انتخاب كردند .\r\nاز آيات كتاب الهى استفاده مىشود كه مصداق كامل اين جمله يهوديان‌اند كه دانسته راه خطا مىروند و به انواع فسادهاى اخلاقى ، سياسى ، اجتماعى و خانوادگى آلوده‌اند . مطالعه در وضع حزب ننگين صهيونيسم و اوضاع اسرائيل و جناياتش نمايشگر اين معناست كه اين گروه دچار غضب حقند .\r\n\r\nگمراهان كيانند ؟\r\nوَلَا الضَّالِّينَ 
  ] « 2 » .\r\nو نه گمراه‌اند .\r\nآن مردمى كه كج فهمند ، به رأى خود راه خدا را تفسير مىكنند و دين را غلط مىفهمند و مسير كمال را در آنچه خدا نمىپسندد مىانگارند و براى شناخت حق ، سر از ميزان و معيار برتافته و آنچه خود مىخواهند انجام مىدهند گمراهند و از مصاديق بارز گمراهان نصارى هستند .\r\nغرور علمى و صنعتى آنان به خصوص در اين روزگار ، شما را به اين معنى\r\n\r\n\r\n","description":"","footnote":"\r\n( 1 ) - فاتحه ( 1 ) : 7 .\r\n( 2 ) - فاتحه ( 1 ) : 7 .\r\n","page_name":" 385 ","page_number":385},
  {"content":"\r\n\r\nرهنمون مىشود كه اينان مسير را آن مىپندارند كه با تكيه بر دانش و صنعت خود ترسيم مىكنند و به راه خود ساخته يا به آنچه كه از آيين به رأى خود توجيه مىكنند عمل مىنمايند .\r\nالبته غضب شدگان و گمراهان فقط يهود و نصارى نيستند ، بلكه هر قشر و طايفه‌اى كه از راه خدا جدا باشد و سر از معيارهاى الهى برتابد به نسبت شدت و ضعفش غضب شده و گمراه است و بدون ترديد اگر نمازگزار داراى آثار و اخلاق يهود و نصارى باشد و نشانه‌هايى از مردم منحرف در او باشد گمراه و مورد غضب است .\r\nعلامت اتصال به نماز حقيقى ، داشتن آثار و صفات چهار طايفه‌اى است كه در آيهء گذشته مطرح شده‌اند : انبيا ، صديقين ، شهدا ، صالحين .\r\nامام موحدان حضرت على عليه السلام جملهء  [ اهْدِنَا الصِّراطَ الْمُسْتَقِيمَ 
  ]  را بدين گونه توضيح مىدهد :\r\nآن توفيق كه در گذشته ما را به پيروى و اطاعت از تو موفق كرد ، پيوسته دار تا در آينده هم از تو اطاعت كنيم « 1 » .\r\nامام صادق عليه السلام در توضيح آن مىفرمايد :\r\nما را به ملازمت راهى راهنمايى نما كه به دوستى تو و به بهشت رساند و از هوا و آرايى كه ما را دچار رنج و فنا مىگرداند باز دار « 2 » .\r\nاز پيامبر و اميرالمؤمنين عليهما السلام روايت شده :\r\nصراط مستقيم يعنى قرآن .\r\n\r\n\r\n","description":"","footnote":"\r\n( 1 ) - معانى الأخبار : 33 ، باب معنى الصراط ؛ بحار الأنوار : 89 / 252 ، باب 29 .\r\n( 2 ) - عيون اخبار الرضا عليه السلام : 1 / 305 ، باب 28 ، حديث 65 ؛ وسائل الشيعة : 27 / 49 ، باب 6 ، حديث 33179 .\r\n","page_name":" 386 ","page_number":386},
  {"content":"\r\n\r\nاز امام صادق عليه السلام نقل شده :\r\nيعنى معرفت امام و حضرت مىفرمايد صراط مستقيم به خدا ماييم « 1 » .\r\nبه اين معنى كه ما در تمام شؤون حيات بر ميزان حقيم و از هر جهت در پيشگاه حضرت محبوب مورد پسند و رضايتيم و بر شماست كه تمام زوايا و جوانب حيات خويش را با ما هماهنگ نماييد .\r\nروى هم رفته در سورهء مباركهء حمد حقايقى از قبيل توحيد ، قيامت ، عبادت ، اتكا به اللّه ، دلالت انسان به راه خدا ، نفى چهره‌هاى ضد الهى به چشم مىخورد كه نمازگزار بايد در اين سفر و معراجى كه دارد به تمام آثار و نتايج اين سفر و معراج توجه كند .\r\nچون شرايط و مقدمات نماز را مراعات كردى و مفهوم تكبيرة الاحرام و سورهء حمد را يافتى ، سوره‌اى از سوره‌هاى قرآن را بخوان و بهتر اين است كه سورهء اخلاص را قرائت كنى .\r\n\r\nسورهء اخلاص حقيقت بندگى\r\n  قُلْ هُوَ اللَّهُ أَحَدٌ 
  ]   « 2 » .\r\nبگو : او خداى يكتاست .\r\nحقيقت عبادت ، اظهار بندگى و خضوع و خشوع قلبى داشتن و شكر انعام و احسان و اكرام نمودن است .\r\nبا اين معنى و حقيقت ، پرستش به معناى جامعش جز در برابر مولا و پروردگار و اربابى كه جميع نعمت‌ها از اوست و همه طور قادر بر سود و زيان رساندن است جايز نيست .\r\n\r\n\r\n","description":"","footnote":"\r\n( 1 ) - بحار الأنوار : 24 / 12 ، باب 24 ، حديث 5 .\r\n( 2 ) - اخلاص ( 112 ) : 1 .\r\n","page_name":" 387 ","page_number":387},
  {"content":"\r\n\r\nبنابراين بايد وجود مقدس و محبوبى را بندگى كرد كه به تمام موجودات وجود بخشيده و پروراننده و روزى دهندهء آن‌هاست و آفريدن و خلق كردن و عطا كردن حيات و شعور وقف حريم مقدس اوست و اين همه مستلزم داشتن قدرت و حيات و اراده و علم و حكمت بىنهايت در بىنهايت است و اين معانى هم از آثار قدرتش در ميدان پرعظمت حيات آشكار است و اين همه از مفهوم اللّه پيداست .\r\nچون اين مفهوم را به حقيقت دريابى و توفيق درك آن از ناحيهء حضرتش نصيب تو شود ، شعلهء عشق فطرى به وجود مقدس او در تو زبانه كشد و عالىترين و قوىترين تحرك ، براى اداى خالصانه‌ترين عبادت براى تو حاصل گردد ، آن وقت است كه بر اثر اين عشق از والاترين ارزش برخوردار خواهى شد و خداى نخواسته ، اگر در زمرهء بىمعرفت‌ها بمانى ، از اين عشق محروم خواهى شد و در آن صورت براى تو محركى جهت ورود در فضاى پرمعناى عبادت نخواهد بود و از اعتبار و آبرو هم در پيشگاه او نصيب نخواهى نداشت .\r\nيكى از حواريون بزرگ عيسى در اين مسئله داد حقيقت داده مىگويد :\r\nاگر من با زبان بشر و ملائكه حرف مىزدم ولى محبت نداشتم يك پاره مسى مىشدم كه به صدا درآيد ، اگر من داناى غيب و آگاه از همهء اسرار و علوم مىشدم و تمام ايمان كامل را كه كوه‌ها را از جا بر كند دارا مىگشتم ولى محبت نداشتم چيزى نمىبودم .\r\nاگر من همهء اموال خود را مىبخشيدم و تن خودم را براى سوزاندن تسليم مىكردم ولى محبت نداشتم به دردى نمىخوردم ، محبت داراى متانت و شفقت است ، محبت حسد نمىشناسد ، محبت تفاخر و خودستايى نمىكند و خود را آلوده به غضب نمىسازد و بدى را به حساب نمىآورد ، از بىعدالتى شاد نمىشود ، محبت متحمل مىشود و به همه چيز اميد مىبندد و به همه چيز صبر\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمىآورد و هرگز نابود نمىشود .\r\nعارفان بينادل و مردان حق و واصلان بزم فضيلت و مقيمان حضرت حقيقت در نزد همهء ملت‌ها يك شرارهء كوچكى از آتش اين عشق در كانون دل داشته‌اند و تنها يك جرعه و بلكه يك قطره از اين بادهء جان بخش خورده بودند كه با يك شرارهء دل ايشان جهانبين گشته و از اين يك قطرهء جان ، ايشان سرمست دو عالم شده بودند .\r\nاين عشق است كه در دل همهء انبيا و اوليا و عرفا جايگزين بوده و تجلى نموده و از زبان همهء ايشان گويا و پرتو افشان گرديده است .\r\n تا عشق تو خيمه زد به جانم * از عرش برين گشت شانم\r\nشد عالم و آدمم فراموش * از ياد تو يار مهربانم\r\nمىنوشم از آن دو نرگس مست * تا مست ابد شود روانم\r\nعشق است و وفا و مهربانى * اركان و عناصر روانم\r\nگم گشت دلى كه خود نشان داشت * از لطف زيار بىنشانم\r\nيك مشت گل است تن ولى جان * صد باغ گل است در نهانم\r\nرحم آر به عاشقى چنين زار * مىپرس زحال ناتوانم\r\nخون شد دل آسمان به حالم * چون ديد دو چشم خون فشانم\r\nبگسست دل از جهان الهى * پيوست به يار دلستانم \r\n\r\nخداوند يگانه\r\n  أَحَدٌ 
  ]   يعنى يگانه و خداى مطلق و حقيقى كه به هيچ صورت قابل تعدد و كثرت نيست .\r\nحضرت على عليه السلام مىفرمايد :\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nواحِدٌ لابِعَدَدٍ « 1 » .\r\nوحدت حضرت او ، وحدت عددى نيست ؛ زيرا واحد يعنى بيشتر از نصف و كمتر از دو و اين بر خدا روا نيست .\r\nواحد بودن خدا يعنى بىجزء و بىشريك و بىمانند و اين‌كه وجود مقدس او در ذات و افعالش يكتا و يگانه است .\r\nبنابر اين   [ اللَّهُ أَحَدٌ 
  ]   مشتمل بر تمام صفات ثبوتيه و سلبيه است ، لفظ اللّه بر همهء صفات ثبوتيه و كماليه از علم و قدرت و حيات و ادراك و تدبير دلالت مىكند .\r\nو لفظ احد منزه بودن خدا را از صفات سلبيه و از عيب و نقص مىرساند و مىفهماند كه جسم نيست و مركب و حادث نمىباشد ، حلول كننده در چيزى و محل براى چيزى و محتاج به كسى و چيزى نيست و مانند و شريك و ضد و ند براى او نمىباشد .\r\n\r\nخداوند بىنياز\r\n اللَّهُ الصَّمَدُ 
  ]  « 2 » .\r\nخداى بىنياز [ همه موجودات هستى كه نيازمند و عين فقرند براى رفع نيازشان روى به او كنند و از حضرتش گدايى نمايند . 
  ] .\r\nآقاى عزيز و بزرگوارى كه در تمام نيازها روى به او آورند و بر حضرتش تكيه كنند و توجه نمايند و بدون او كارى انجام نگيرد .\r\nبه فرمودهء حضرت سيد الشهدا و حضرت سجاد و امام باقر و حضرت\r\n\r\n\r\n","description":"","footnote":"\r\n( 1 ) - نهج البلاغة ، خطبهء 185 ؛ بحار الأنوار : 4 / 261 ، باب 4 ، حديث 9 .\r\n( 2 ) - اخلاص ( 112 ) : 2 .\r\n","page_name":" 390 ","page_number":390},
  {"content":"\r\n\r\nصادق عليهم السلام كسى كه آقايى و بزرگى و شرف و سيادت ، در او در نهايت كمال است ، كسى كه دائم و هميشگى است و هماره بوده و خواهد بود ، فرمانرواى بزرگى كه فوق او ، امر دهنده و نهى كننده نيست و قائم به ذات و بىنياز از غير است .\r\nعلامهء مجلسى رحمه الله در كتاب پرقيمت « مراة العقول » مىگويد :\r\nاين معنا در حقيقت عبارت است از وجوب وجود و بىنيازى مطلق او و احتياج عموم كائنات در جميع امور به اوست ، يعنى مبدأ كل و مرجع عموم و پناهگاهى كه هر كس هر حاجتى دارد و هر چه بخواهد او قادر به انجام حاجت و بخشيدن خواسته‌اش هست و از آنچه همگان نياز به آن دارند چيزى را فاقد نمىباشد و سزاوار است كه همه كس به خشوع و پرستش متوجه وى شوند و روى نياز به دربار بىنياز او آرند .\r\n\r\nخداوند نزاده و زاييده نشده\r\n لَمْ يَلِدْ وَ لَمْ يُولَدْ 
  ]  « 1 » .\r\nنزاده ، و زاييده نشده است .\r\nنزاده است و زاده نشده است ، شكى نيست كه اگر فرزندى داشت لازمه‌اش اين بود كه طبق قوانين طبيعى خودش از ديگرى زاده شده باشد و اگر از ديگرى زاده شده بود محدود بود و معنايى براى ازليت نبود ، اين جملهء نورانى رد بر تمام مشركان و اهل كتاب است ؛ زيرا آن بدبخت‌هاى جاهل مدعى فرزند داشتن خدا بودند :\r\n\r\n\r\n","description":"","footnote":"\r\n( 1 ) - اخلاص ( 112 ) : 3 .\r\n","page_name":" 391 ","page_number":391},
  {"content":"\r\n\r\nمشركان ، فرشتگان را دختران او و يهود عزير را و مسيحيان مسيح را پسران خدا مىگفتند ؛ اين است كه در رد عقايد اين بىخبران فرمود : نزاييده نه پسر نه دختر نه چيز ديگر و بعد چون اينان براى همين فرزندان مقام خدايى قايل شده به پرستش آنان پرداختند ، سپس مىفرمايد : زاييده نشده است .\r\n\r\nخداوند بىمانند\r\n وَ لَمْ يَكُنْ لَهُ كُفُواً أَحَدٌ 
  ]  « 1 » .\r\nو هيچ كس [ در ذات و صفات 
  ] همانند و همتا و شبيه او نمىباشد .\r\nو هيچ كس همتا و مانند و برابر او نيست ، چون همهء موجودات در همهء برنامه‌ها محدودند و او در ذات و صفات بىنهايت در بىنهايت است و كسى را در هيچ برنامه‌اى ياراى برابرى با او نيست ، بلكه تمام جهانيان وجود و حركت و حياتشان متكى به اراده و قدرت اوست و  [ لَيْسَ كَمِثْلِهِ شَيْءٌ 
  ]  « 2 » .\r\nاين بود توضيح بسيار مختصرى از آداب و مقدمات و شرايط و حمد و سورهء نماز كه در ضمن دو حديث آداب شروع نماز و قرائت قرآن آمد . اگر از اول تا به آخر اين جلد را به دقت مطالعه كنيد ، با توفيق حضرت حق پيوندى با نماز برقرار مىكنيد كه تا هستيد گسستنى نخواهد بود .\r\nدر پايان اين بخش لازم است به چند حديث از پيامبر بزرگ اسلام صلى الله عليه و آله نسبت به بىنماز كه پست‌ترين و بدبخت‌ترين انسان است اشاره رود :\r\n\r\n\r\n","description":"","footnote":"\r\n( 1 ) - اخلاص ( 112 ) : 4 .\r\n( 2 ) - شورى ( 42 ) : 11 .\r\n","page_name":" 392 ","page_number":392},
  {"content":"\r\n\r\n\r\nعقوبت ترك نماز\r\nنبى اسلام صلى الله عليه و آله فرمود :\r\nهر كس نماز را ترك كند خداى تعالى او را به پانزده عقوبت مبتلا كند ، شش بلا در دنيا و سه بلا نزديك مرگ و سه در قبر و سه در قيامت :\r\nشش بلاى ايام زندگى :\r\n1 - نور از روى او بردارد .\r\n2 - بركت از مالش برود .\r\n3 - عمر و مالش ناقص ماند .\r\n4 - خيرات او قبول حق نشود .\r\n5 - دعاى او مقبول نيفتد .\r\n6 - دعاى صالحان نصيبش نشود .\r\nسه بلاى نزديك مرگ :\r\n1 - سكرات مرگ بر او سخت گردد .\r\n2 - اگر همهء طعام دنيا در حلقش ريزند سير نشود .\r\n3 - تشنگى او كم نگردد تا بميرد .\r\nسه بلاى قبر :\r\n1 - با درد و غم باشد .\r\n2 - گور وى در تاريكى محض باشد .\r\n3 - تا روز قيامت در عذاب معذب گردد .\r\nسه بلاى قيامت :\r\n1 - حساب بر وى دشوار شود .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n2 - خداوند دشمنش شده و به او عذاب دردناك رسد .\r\n3 - مثل حيوان چهار دست و پا از قبر بيرون آيد ؛ خلق بر وى بنگرند تا در عذاب رود « 1 » .\r\nو نيز فرمود :\r\nلا حَظَّ فى الْإسْلامِ لِمَنْ تَرَكَ الصَّلاةَ « 2 » .\r\nكسى كه بىنماز است بهره‌اى از بركات و فيوضات اسلام ندارد .\r\nو فرمود :\r\nإِنَّ تاركَ الصَّلاةِ لا يَجِدُ ريحَ الجَنَّةِ « 3 » .\r\nتارك نماز بوى بهشت به مشامش نرسد .\r\nاى هستى عالم ! اى جان جهانيان ! اى معشوق تمام ذرات ! اى بنده پرور ! اى حكيم و عادل ! به حقيقت انبيا و امامان و عاشقان و اوليايت ، ما را از فهم حقايق و عمل به دستورهاى نورانيت محروم مكن كه محروم از فهم حقايق و ممنوع از عمل صالح ، تمام درهاى رحمت به رويش بسته و همهء درهاى شر و بدبختى به رويش باز است .\r\nاى اكرم الاكرمين ! بسته بودن درهاى رحمت و باز بودن درهاى شر را در دنيا و آخرت به روى اين بندگان دردمند و مسكين و نيازمند مپسند ، آمين يا رب العالمين .\r\n\r\n\r\n","description":"","footnote":"\r\n( 1 ) - فلاح السائل : 22 ؛ بحار الأنوار : 80 / 21 ، باب 6 ، حديث 39 ؛ مستدرك الوسائل : 3 / 23 ، باب 6 ، حديث 2922 .\r\n( 2 ) - دعائم الإسلام : 1 / 133 ؛ بحار الأنوار : 79 / 232 ، باب 1 ، حديث 57 ، گرچه حديث را از امام صادق عليه السلام نقل كرده‌اند .\r\n( 3 ) - بحار الأنوار : 79 / 232 ، باب 1 ، حديث 57 .\r\n","page_name":" 394 ","page_number":394},
  {"content":"\r\n . \r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n . \r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n . \r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n . \r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n . \r\n","description":"","footnote":"","page_name":" 403 ","page_number":403},
  {"content":"\r\n . \r\n\r\n","description":"","footnote":"","page_name":" 404 ","page_number":404}
  ]