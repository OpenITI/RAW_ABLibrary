[
  {"content":"\r\n\r\nسلسله پژوهش هاىاعتقادى\r\n( 8 )\r\nحديث اقتدا به شيخين\r\nدر ترازوى نقد\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان قراردادى : حديث الاقتدا بالشيخين . فارسى .\r\nعنوان و نام پديدآور : حديث اقتدا به شيخين در ترازوى نقد / على حسينى ميلانى ؛ ترجمه هيئت تحريريه مركز حقايق اسلامى\r\nمشخصات نشر : قم : الحقايق . 1386 .\r\nمشخصات ظاهرى : 128 ص .\r\nفروست : سلسله پژوهش هاى اعتقادى : 8 .\r\nشابك : 9 - 64 - 2501 - 964 - 978\r\nوضعيت فهرست نويسى : فيپا\r\nيادداشت : فارسى - عربى .\r\nيادداشت : كتابنامه : ص 117 - 127 ؛ همچنين به صورت زير نويس .\r\nموضوع : احاديث خاص ( اقتدا ) - - نقد و تفسير .\r\nموضوع : اهل سنت - - دفاعيه ها و رديه ها .\r\nموضوع : شيعه - - دفاعيه ها و رديه ها .\r\nموضوع : خلفاى راشدين .\r\nشناسه افزوده : مركز حقايق اسلامى\r\nرده بندى كنگره : 1386 5 ح 423 70 الف / 145 / 27 bp\r\nرده بندى ديويى : 218 / 297\r\nشماره كتابشناسى ملى : 1192072 .\r\nمركز الحقائق الاسلامية\r\nنام كتاب : فدك در فراز و نشيب\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقائق اسلامى\r\nناشر : مركز حقايق اسلام\r\nشمارگان : 2000 نسخه\r\nنوبت چاپ : دوم / 1387\r\nچاپ : كمال الملك\r\nشابك : 9 - 64 - 2501 - 964 - 978\r\n9 - 64 - 2501 - 964 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nحديث اقتدا به شيخين\r\nدر ترازوى نقد\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين ، والصلاة والسلام على خير خلقه وأشرف بريّته محمّد وآله الطيّبين الطاهرين ، ولعنة اللَّه على أعدائهم أجمعين ، من الأوّلين والآخرين .\r\n\r\nپيش‌گفتار\r\nبر كسى پوشيده نيست كه سنّت نبوى ، دومين منبع از منابع احكام اسلامى نزد مسلمانان است - گرچه بين آن‌ها در نحوهء رسيدن به سنّت آن حضرت اختلاف نظر وجود دارد - از اين رو پس از قرآن كريم ، احكام الهى و اصول عقايد دينى و معارف بىنظير اسلامى و اخلاق كريمه از سنّت نبوى استخراج مىگردد .\r\nفراتر اين كه سنّت نبوى بيانگر مطالبى است كه در قرآن به صورت اجمال بيان شده‌است و همان مفسّر ابهامات موجود در قرآن ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمقيّد مطلق‌هاى آن و توضيح مطالب سربستهء آن است .\r\nبنا بر اين ، ما وظيفه داريم از سنّت - از بخشى كه ثابت شده و به ما رسيده است - تبعيّت كرده و به آن عمل كنيم . ما در تمام شئون و مراحل زندگى فردى و اجتماعى به آن نيازمنديم ، امّا دست‌هاى گنهكار بر اساس هوى و هوس و اهداف خود ، سنّت شريف نبوى را به بازى گرفته‌اند . . . و اين مطلبى است كه حقيقت آن به ثبوت رسيده است و همه به آن اعتراف دارند .\r\nبنا بر اين دلايل و موارد ديگر ، علما و دانشمندان حديث‌شناس به احاديثى كه به دستشان رسيده پرداخته‌اند و به تشخيص درست از نادرست و حق از باطل اقدام كرده‌اند . و بدين ترتيب كتاب‌هاى صحاح ( كه حاوى احاديث صحيحند ) و كتاب‌هاى موضوعات ( كه حاوى احاديث جعلى هستند ) به وجود آمد .\r\nولى حقيقت اين است كه اغراض و انگيزه‌هاى جعل و تحريف ، در معيارهايى كه براى جداسازى و پيرايش اتّخاذ شده نيز رخنه كرده است . . . از اين رو كتاب‌هاى « صحاح » نيز از احاديث جعلى و اباطيل خالى نيستند . از طرفى حقايق و احاديث صحيحى در كتاب‌هاى « موضوعات » نيز يافت مىشود . . . و همين موضوع عدّه‌اى را به تأليف كتاب‌هايى واداشته است كه در آن‌ها ، دربارهء اشكالاتى كه در كتاب‌هاى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« صحاح » آمده است سخن گويند ، و عدّه ديگر را واداشته است تا در كتاب‌هاى « موضوعات » به كنكاش پرداخته و آن‌ها را بررسى نمايند . . .\r\nالبتّه ما در برخى از سلسله پژوهش‌هاى اعتقادى منتشر شده ، به اين موضوع پرداخته‌ايم .\r\nاينك موضوع ديگرى را در اين زمينه بررسى مىنماييم .\r\nعدّه‌اى از نويسندگان كتاب‌هاى صحاح اهل سنّت ، حديثى را از پيامبر خدا صلى اللَّه عليه وآله نقل كرده‌اند كه آن حضرت فرمود :\r\nاقتدوا باللذين من بعدي - أبي بكر وعمر - ؛\r\nپس از من به ابوبكر و عمر اقتدا كنيد .\r\nو افراد ديگرى نيز به تبعيّت از آن‌ها اين را صحيح دانسته‌اند . . . از اين رو علماى آن‌ها در مباحث علمى به اين حديث استناد كرده‌اند .\r\nآنان در كتاب‌هاى عقايد ، و در بحث امامت اين را از قوىترين دلايل بر امامت ابوبكر و عمر پس از رسول خدا صلى اللَّه عليه وآله قرار داده‌اند .\r\nدر فقه نيز با استدلال به اين حديث فتواى شيخين را در موارد اختلافى ، بر نظر ديگر صحابه ترجيح داده‌اند .\r\nهمچنين در اصول ، در بحث اجماع . . . به اين حديث احتجاج واستدلال مىكنند ؛ چرا كه اتّفاق نظر آن دو را حجّت مىدانند\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو مخالفت با آن دو را در موردى كه بر آن اتّفاق نظر دارند ، جايز نمىدانند .\r\nاينك اين پرسش مطرح است : آيا به راستى اين حديث صحيح است ؟\r\nما در پاسخ به اين پرسش ، به بررسى و نقد اين حديث پرداختيم و در كتاب‌هاى عامّه در اسانيد آن تتبّع نموديم و در پرتو كلام علماى بزرگشان در اين اسانيد دقّت نظر كرديم و در اين راستا ، به تصريحاتى از گروهى از بزرگان و پيشوايان آن‌ها در مورد آن حديث دست يافتيم .\r\nآن گاه در متن و معناى آن انديشيديم و نظريّاتى را در اين زمينه ارائه داديم .\r\nكتابى كه فراروى شما است در بردارندهء تحقيقى دربارهء اين حديث است كه در سه بخش تنظيم شده و به دانشمندان و پژوهشگران تقديم مىگردد .\r\nاز خداى سبحان مىخواهيم كه ما را به صراط مستقيم خود راهنمايى كند و اعمال ما را براى خودش خالص گرداند . به راستى كه او بهترين درخواست شونده است .\r\nعلى حسينى ميلانى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم دقّت‌ها و تأمّلاتى در اسناد حديث اقتدا\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nتأمّلاتى در اسناد حديث اقتدا\r\nيكى از احاديث مشهورى كه در فضايل ابوبكر و عمر نقل شده ، حديث اقتدا است . اهل تسنّن اين حديث را از تعدادى از صحابه ، و با سندهاى گوناگون نقل كرده‌اند ؛ ولى بُخارى و مسلم آن را در صحيح خود نقل نكرده‌اند .\r\nاين حديث در هيچ يك از صحاح جز از حذيفه و عبداللَّه بن مسعود نقل نشده است . بيشتر بزرگان اهل سنّت به پذيرش مناقبى كه بُخارى و مسلم آن را نقل نكرده‌اند اعتقاد ندارند و بيشتر آن‌ها معتقدند كه آن چه صاحبان صحاح از آن اعراض كرده‌اند صحيح نيست .\r\nبنا بر اين ، حديث اقتدا يا به طور كلّى از درجهء اعتبار ساقط است ، و يا حداقل رواياتى كه از غير از حذيفه و ابن مسعود نقل شده است بىاعتبار خواهد بود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nما در اين مجموعه ، تمام سندهايى را كه از صحابه نقل شده است به دقّت بررسى مىكنيم . البتّه بيشتر به سندهايى كه از حذيفه و ابن مسعود نقل شده است اهتمام خواهيم ورزيد ، و در مورد ديگران به قدر ضرورت اكتفا مىكنيم .\r\nحديث اقتدا از اين افراد نقل شده است :\r\n1 - حذيفة بن يمان ؛\r\n2 - عبداللَّه بن مسعود ؛\r\n3 - ابو الدّرداء ؛\r\n4 - انس بن مالك ؛\r\n5 - عبداللَّه بن عمر ؛\r\n6 - مادر بزرگ عبداللَّه بن ابى هذيل .\r\nدر اين بخش ضمن معرفى اسناد مختلف اين حديث ، راويان آن را به دقّت مورد بررسى قرار مىدهيم .\r\n\r\nروايت حذيفه\r\n\r\nسند احمد بن حنبل\r\nحديث اقتدا را احمد بن حنبل اين گونه روايت مىكند :\r\nسُفيان بن عُيَيْنَه ، از زائده ، از عبدالملك بن عمير ، از ربعى بن\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nخراش ، از حذيفه براى ما نقل مىكند كه پيامبر صلى اللَّه عليه وآله فرمود :\r\n« پس از من از ابوبكر و عمر پيروى كنيد » « 1 » .\r\nوى همچنين مىگويد :\r\nوكيع از سُفيان ، از عبدالملك بن عمير ، از فردى كه مولاى « 2 » ربعى بن خراش بود ، از ربعى بن خراش ، از حذيفه براى ما نقل مىكند كه ما در حضور پيامبر صلى اللَّه عليه وآله « 3 » نشسته بوديم كه حضرتش فرمود :\r\n« نمىدانم چه قدر در ميان شما هستم . به آن دو فردى كه پس از من هستند اقتدا كنيد - و به ابوبكر و عمر اشاره كرد - و به پيمان عمّار تمسّك كنيد و آن چه را كه ابن مسعود براى شما نقل كرد ، تصديق كنيد » « 4 » .\r\n\r\n\r\n","description":"","footnote":"\r\n( 1 ) مسند احمد : 6 / 528 ، حديث 22734 .\r\n( 2 ) كلمه « مولى » در سلسله اسانيد ، به معناى « بردهء آزاد شده » يا « كسى كه توسط فردديگرى - يعنى فردى كه نامش بعد از كلمه مولى قرار مىگيرد - مسلمان شده » و گاهى به معناى « هم پيمان » آمده است .\r\n( 3 ) على رغم اين كه در منابع اهل سنّت درود و صلوات پس از نام مبارك‌پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم .\r\n( 4 ) مسند احمد : 6 / 533 .\r\n","page_name":" 23 ","page_number":23},
  {"content":"\r\n\r\n\r\nسند تِرمذى\r\nتِرمذى نيز اين حديث را روايت مىكند ، آن‌جا كه مىگويد :\r\nحسن بن صباح بزّاز از سُفيان بن عُيَيْنَه از زائده از عبدالملك بن عمير از ربعى از حذيفه براى ما نقل مىكند كه رسول خدا صلى اللَّه عليه وآله فرمود :\r\n« پس از من به ابوبكر و عمر اقتدا كنيد » .\r\nوى اين حديث را در همان بخش از ابن مسعود نقل مىكند ، آن گاه در ذيل آن مىنويسد : ابوعيسى گويد : اين حديث ، « حديث حَسَن » « 1 » است .\r\nتِرمذى در ادامه مىگويد : سُفيان بن ثورى نيز اين حديث را از عبدالملك بن عمير از فردى كه مولاى ربعى بود ، از ربعى ، از حذيفه از پيامبر صلى اللَّه عليه وآله روايت كرده است .\r\nهمچنين مىگويد : احمد بن مَنيع و عدّهء ديگرى براى ما نقل كردند كه نظير اين روايت را سُفيان بن عُيَيْنَه از عبدالملك بن عمير ، روايت كرده است . سُفيان بن عُيَيْنَه در اين حديث تدليس مىكرد . گاهى حديث را از زائده ، از عبدالملك بن عمير نقل كرده است و گاهى نيز از\r\n\r\n\r\n","description":"","footnote":"\r\n( 1 ) حديث حسن به اصطلاح اهل تسنّن ، خبر مسندى است كه راويان آن ، نزديك به درجه وثاقت باشند .\r\n","page_name":" 24 ","page_number":24},
  {"content":"\r\n\r\nزائده نقل نكرده است . از طرفى ، اين حديث را ابراهيم بن سعد ، از سُفيان ثورى ، از عبدالملك بن عمير ، از هلال مولاى ربعى ، از ربعى از حذيفه از پيامبر صلى اللَّه عليه وآله نقل كرده است « 1 » .\r\nتِرمذى ادامه مىدهد كه محمود بن غيلان ، از وكيع ، از سُفيان ، از عبدالملك بن عمير ، از مولاى ربعى ، از ربعى بن خراش ، از حذيفه براى ما نقل كرد و گفت : « نشسته بوديم . . . » « 2 » .\r\nاين حديث را ابن ماجه نيز با سند خود اين گونه نقل كرده است :\r\nاز عبدالملك بن عمير ، از مولاى ربعى بن خراش ، از ربعى بن خراش نقل شده كه حذيفة بن يمان مىگويد : رسول خدا صلى اللَّه عليه وآله فرمود :\r\nإنّي لا أدري ما قدر بقائي فيكم . . . « 3 » .\r\nنمىدانم چه قدر در ميان شما هستم . . . .\r\n\r\nاسناد حاكم\r\nحاكم نيز با اسناد خود چنين نقل كرده است :\r\n\r\n\r\n","description":"","footnote":"\r\n( 1 ) سنن تِرمذى : 5 / 374 - 375 ، كتاب مناقب ، باب مناقب ابى بكر و عمر .\r\n( 2 ) سنن تِرمذى : 5 / 439 ، كتاب مناقب ، باب مناقب عمّار بن ياسر ، حديث 3825 .\r\n( 3 ) سنن ابن ماجه : 1 / 117 و 118 ، باب فضائل اصحاب رسول اللَّه ، فضل ابى بكر ، حديث 97 .\r\n","page_name":" 25 ","page_number":25},
  {"content":"\r\n\r\nاز عبدالملك بن عمير از ربعى بن خراش نقل شده كه حذيفه رضى اللَّه عنه مىگويد : از رسول خدا صلى اللَّه عليه وآله شنيدم كه مىفرمايد :\r\n« بعد از من به آن دو ؛ يعنى ابوبكر و عمر اقتدا كنيد ، و از روش عمّار پيروى نماييد و راه يابيد ، و به دستور و سفارش ابن امّ عبد تمسّك كنيد » .\r\nهمچنين وى از ربعى نيز نقل كرده است كه حذيفه رضى اللَّه عنه مىگويد كه رسول خدا صلى اللَّه عليه وآله فرمود :\r\n« پس از من به ابوبكر و عمر اقتدا كنيد ، و از روش عمّار پيروى نماييد و راه يابيد ، و هر گاه ابن امّ عبد براى شما حديث گفت ، تصديقش كنيد » .\r\nاو هم چنان از هلال مولاى ربعى ، از ربعى بن خراش از حذيفه نقل مىكند كه رسول خدا صلى اللَّه عليه وآله فرمود :\r\n« بعد از من به ابوبكر و عمر اقتدا كنيد » .\r\nوى با سند خود از عبدالملك بن عمير ، از ربعى بن خراش نقل مىكند كه حذيفة بن يمان مىگويد كه رسول خدا صلى اللَّه عليه وآله فرمود :\r\n« بعد از من به ابوبكر و عمر اقتدا كنيد ، و از روش عمّار پيروى نماييد و راه يابيد ، و به دستور و سفارش ابن امّ عبد تمسّك كنيد » .\r\nحاكم پس از نقل اين حديث مىگويد :\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاين حديث ، از جملهء گرانقدرترين احاديثى است كه در فضايل شيخين روايت شده است . اين سند را يحيى حمّانى از ثورى و مسعر تقويت كرده است . و وكيع و حفص بن عمر الابّلى « 1 » نيز از مسعر تقويت كرده‌اند . آن گاه حميدى و ديگران فقط به روايتش از ابن عُيَيْنَه اكتفا كرده‌اند ، و هم‌چنين اسحاق بن عيسى بن طبّاع نيز اين اسناد را از ابن عُيَيْنَه تقويت كرده است . با توجّه به آن چه ذكر كرديم ، صحّت اين حديث بر ما ثابت مىشود ، گرچه آن دو ( بُخارى و مسلم ) اين حديث را ذكر نكرده باشند « 2 » .\r\n\r\n\r\n","description":"","footnote":"\r\n( 1 ) در نقد سند ، تنها به عبدالملك بن عمير اكتفا مىكنيم كه محور اين حديث است ؛ همان حديثى كه حاكم سعى بسيار كرده است كه آن را صحيح جلوه دهد ؛ زيرا كه حرص حاكم در به كار بردن تعابير اغراق آميز پيرامون رواياتى كه در مدح شيخين آمده است از بُخارى و مسلم بيشتر بوده است . در حالى كه ابن عدى ، نام « حفص بن عمر ابّلى » را كه در روايت آمده است ، در الكامل فى الضعفاء آورده و پس از نقل حديث « اقتدا » مىگويد : « احاديث او يا همه منكر المتن هستند و يا منكر الإسناد ، و او به ضعف نزديك‌تر است » ؛ الكامل : 3 / 288 .\r\nو حافظ هيثمى در مورد « يحيى حمّانى » - پس از نقل حديث از تِرمذى و طبرانى - در الأوسط مىگويد : « در آن [ سند 
  ] يحيى بن عبدالحميد حمانى آمده است و او ضعيف است » ؛ مجمع الزوائد : 9 / 484 - 485 ، كتاب مناقب ، باب فضل عمّار بن ياسر و اهل بيته .\r\n( 2 ) مستدرك : 3 / 79 - 80 ، كتاب معرفت صحابه ، باب ابوبكر بن ابى قحافه ، حديث 4451 و 4455 .\r\n","page_name":" 27 ","page_number":27},
  {"content":"\r\n\r\n\r\nنقد سند\r\nاكنون كه حديث اقتدا از طريق حذيفة بن يمان و از منابع متفاوت نقل شد ، اينك سند اين حديث را بررسى مىنماييم . اين چند سند از دو محور نقد مىشود :\r\n1 - مشهورترين طريق اين حديث از حذيفة بن يمان است ، و خوانندهء گرامى ملاحظه مىنمايد كه همهء سندها به : « عبدالملك بن عمير » منتهى مىشود .\r\nعالمان رجالى او را فردى مُدَلّس « 1 » ، پراشتباه ، مضطرب الحديث « 2 » و بسيار ضعيف دانسته‌اند . احمد مىگويد : با وجود نقل\r\n\r\n\r\n","description":"","footnote":"\r\n( 1 ) مدلّس : يعنى كسى كه تدليس مىكند وعيب را مىپوشاند . تدليس در اصطلاح علم‌الحديث در يك تقسيم بندى كلّى دو نوع است :\r\nالف ) تدليس در اسناد ، به اين معنا است كه راوى حديث را از كسى نقل مىكند كه او را نديده يا حديث را از او نشنيده باشد ، يا يك راوى ضعيف را اسقاط كند ، تا حديث « حسن » يا « صحيح » تلقّى شود . در مورد تدليس گفته شده است : « التدليس اخو الكذب » .\r\nب ) تدليس در صفات راوى توسّط ناقلين ، بدين معنا است كه به قصد مخفى داشتن حقيقت ، راوى را با صفاتى يا كنيه‌اى غير واقعى وصف كند يا بنامد .\r\n( 2 ) مضطرب الحديث : يعنى كسى كه احاديث مضطرب نقل مىكند . حديث مضطرب‌حديثى است كه متن يا سندش به گونه‌هاى مختلف نقل شده باشد ، به گونه اى كه شكل اصلى و واقعى آن مشخص نشود .\r\n","page_name":" 28 ","page_number":28},
  {"content":"\r\n\r\nروايات اندك ، مضطرب الحديث است . از او بيش از پانصد حديث نديدم كه در بسيارى از آن‌ها خطا و اشتباه كرده است « 1 » .\r\nاسحاق بن منصور ، عبدالملك را اين گونه توصيف مىكند و مىگويد : احمد او را واقعاً ضعيف مىداند « 2 » .\r\nاحمد بن حنبل در مورد ديگرى نيز گفته است : او ضعيف است و خطا مىكند « 3 » .\r\nبه راستى عجيب است كه احمد بن حنبل در مسند ؛ خود حديث اقتدا و احاديث ديگرى را از عبدالملك كه خودش او را به « ضعف » و « اشتباه و خطا داشتن در نقل حديث » وصف كرده است نقل مىكند و با اين حال اين كتاب را بين خود و خدا حجّت قرار داده است ! .\r\nابن مَعين در مورد او مىگويد : مخلّط « 4 » است « 5 » .\r\nابوحاتِم مىگويد : عبدالملك حافظه قوى نداشت ، حفظ او\r\n\r\n\r\n","description":"","footnote":"\r\n( 1 ) تهذيب التهذيب : 6 / 360 و منابع ديگر .\r\n( 2 ) تهذيب التهذيب : 6 / 360 ، ميزان الاعتدال : 4 / 406 .\r\n( 3 ) ميزان الاعتدال : 4 / 406 .\r\n( 4 ) در اصطلاح حديث‌شناسى ، مخلّط به كسى گويند كه اهميّت نمىدهد از چه كسى نقل كند و صحيح و ناصحيح را با هم مخلوط مىكند و نقل مىنمايد .\r\n( 5 ) ميزان الاعتدال : 4 / 406 ، تهذيب التهذيب : 6 / 360 .\r\n","page_name":" 29 ","page_number":29},
  {"content":"\r\n\r\nدستخوش تغيير شد « 1 » .\r\nوى در مورد ديگرى مىگويد : او را به داشتن حافظه قوى وصف نكرده‌اند « 2 » .\r\nابن خراش مىگويد : شعبه او را نمىپسنديد « 3 » .\r\nذهبى مىگويد : ابن جوزى نام او را ذكر كرده و در موردش از ديگران جرح « 4 » را حكايت كرده است ؛ ولى دربارهء توثيق « 5 » او چيزى ذكر نكرده است « 6 » .\r\nابن حجر عسقلانى در وصف عبدالملك مىگويد : او مدلِّس بود « 7 » .\r\nاز طرفى همين عبدالملك كسى است كه عبداللَّه بن يقطر - يا قيس بن مسهّر صيداوى - را كه فرستاده امام حسين عليه السلام به كوفه بود ، سر بريد .\r\n\r\n\r\n","description":"","footnote":"\r\n( 1 ) ميزان الاعتدال : 4 / 406 .\r\n( 2 ) تهذيب التهذيب : 6 / 360 .\r\n( 3 ) ميزان الاعتدال : 4 / 406 .\r\n( 4 ) جرح : ذكر كردن عيوب و موارد منفى يك راوى .\r\n( 5 ) توثيق : موثّق دانستن .\r\n( 6 ) ميزان الاعتدال : 4 / 406 .\r\n( 7 ) تقريب التهذيب : 1 / 618 .\r\n","page_name":" 30 ","page_number":30},
  {"content":"\r\n\r\nدر تاريخ آورده‌اند كه وقتى به فرمان ابن زياد ، فرستاده و سفير امام حسين عليه السلام را از بالاى قصر به پايين انداختند ، هنوز رمقى در جان او بود ؛ عبدالملك بن عمير كنار بدن او حاضر شد و سر او را بريد .\r\nوقتى به او ايراد گرفتند ، گفت : من فقط مىخواستم او را راحت و آسوده نمايم ! ! « 1 » .\r\n2 - عبدالملك بن عمير اين حديث را از ربعى بن خراش نشنيده است و ربعى نيز از حذيفة بن يمان نشنيده است .\r\nاين مطلب را مَناوى ذكر كرده و گفته است كه ابن حجر مىگويد :\r\nبه خاطر عبدالملك در اين حديث اختلاف است . ابوحاتِم آن را داراى اشكال دانسته است و بزّار نيز مانند ابن حزم مىگويد : اين حديث صحيح نيست ؛ زيرا عبدالملك آن را از ربعى و ربعى از حذيفه نشنيده است ؛ امّا براى حديث شاهدى وجود دارد « 2 » .\r\nآرى ، اگر شاهد حديثِ ابن مسعود است - همانطور كه حاكم نيشابورى و مَناوى بر آن تصريح كردند - به زودى اشكال آن را مطرح خواهيم كرد ؛ و اگر شاهد حديث ، طبق سند ديگرى از ربعى ، حذيفه\r\n\r\n\r\n","description":"","footnote":"\r\n( 1 ) تلخيص الشافى : 3 / 33 - 35 ، روضة الواعظين : 1 / 177 و 178 ، مقتل الحسين عليه السلام : 186 .\r\n( 2 ) فيض القدير : 2 / 72 و 73 .\r\n","page_name":" 31 ","page_number":31},
  {"content":"\r\n\r\nاست ، آن حديث را تِرمذى اين گونه نقل مىكند :\r\nسعيد بن يحيى بن سعيد اموى ، از وكيع ، از سالم بن علاء مرادى ، از عمرو بن هرم ، از ربعى بن خراش ، از حذيفه نقل مىكند كه مىگويد :\r\nحضور پيامبر صلى اللَّه عليه وآله نشسته بوديم حضرتش فرمود :\r\n« نمىدانم چقدر در ميان شما خواهم بود » .\r\nآن گاه در حالى كه اشاره به ابوبكر و عمر مىكرد فرمود : « پس از من به آن دو اقتدا كنيد » « 1 » .\r\nاين روايت را ابن حزم اين گونه نقل مىكند :\r\nاين حديث را از يكى از اصحابمان ، از قاضى ابى وليد بن فرضى ، از ابن دخيل ، از عُقَيلى ، از محمّد بن اسماعيل بن فضيل ، از وكيع ، از سالم مرادى ، از عمرو بن هرم ، از ربعى بن خراش و ابى عبداللَّه - مردى است از اصحاب حذيفه - از حذيفه اخذ كرده‌ايم « 2 » .\r\n\r\nنگاهى به سند اين حديث\r\nدر سند اين حديث نام سه تن از راويان وجود دارد كه قابل بررسى و دقّت نظر است . اكنون آن‌ها را طبق نظر رجال‌شناسان\r\n\r\n\r\n","description":"","footnote":"\r\n( 1 ) سنن تِرمذى : 5 / 375 ، كتاب مناقب ، باب مناقب ابى بكر و عمر ، حديث 3683 .\r\n( 2 ) الإحكام في اصول الأحكام : 6 / 809 .\r\n","page_name":" 32 ","page_number":32},
  {"content":"\r\n\r\nبررسى مىنماييم :\r\n1 - سالم بن علاء مرادى\r\nاين راوى محور حديث است . ابن حزم پس از نقل آن روايت - همانطور كه پيش از اين آمد - مىگويد : سالم از نظر نقل حديث ضعيف است .\r\nذهبى در ميزان الاعتدال دربارهء وى مىگويد : ابن مَعين و نَسايى او را ضعيف دانسته‌اند « 1 » .\r\nدر كتاب الكاشف در شرح حال او آمده است : سالم ضعيف شمرده شده است « 2 » .\r\nصاحب كتاب تهذيب التهذيب نيز دربارهء او اين گونه گفته است :\r\nدُورى از ابن مَعين نقل مىكند كه سالم ضعيف الحديث است « 3 » .\r\nدر كتاب لسان الميزان آمده است : عُقَيلى او را ذكر كرده و ابن جارود وى را ضعيف دانسته است « 4 » .\r\n\r\n\r\n","description":"","footnote":"\r\n( 1 ) ميزان الاعتدال : 3 / 166 .\r\n( 2 ) الكاشف : 1 / 297 .\r\n( 3 ) تهذيب التهذيب : 3 / 338 .\r\n( 4 ) لسان الميزان : 3 / 8 .\r\n","page_name":" 33 ","page_number":33},
  {"content":"\r\n\r\n2 - عمرو بن هرم\r\nيكى ديگر از راويان حديث مزبور عمرو بن هرم است كه قَطّان او را ضعيف دانسته است « 1 » .\r\n3 - وكيع بن جَرّاح\r\nسومين راوى وكيع بن جَرّاح است كه رجال‌شناسان او را مورد طعن و عيب قرار داده‌اند « 2 » .\r\nغير از اين سه راوى ، در بيشتر طرق سند حديثى كه از حذيفه نقل شده است ، فردى با عنوان « مولاى ربعى بن خراش » وجود دارد كه طبق تصريح ابن حزم فرد مجهولى است .\r\nالبتّه در بعضى از طرق از اين مولى با نام « هلال » اسم برده شده كه او نيز مجهول است . ابن حزم در اين مورد مىگويد :\r\nبرخى اين فرد را با نام هلال ، مولاى ربعى ذكر كرده‌اند در حالى كه اين شخص مجهول و ناشناخته است و اصلًا معلوم نيست كه او كيست « 3 » .\r\n\r\n\r\n","description":"","footnote":"\r\n( 1 ) ميزان الاعتدال : 5 / 349 .\r\n( 2 ) همان : 7 / 127 .\r\n( 3 ) الإحكام في اصول الأحكام : 6 / 809 .\r\n","page_name":" 34 ","page_number":34},
  {"content":"\r\n\r\n\r\nروايت ابن مسعود\r\nتِرمذى روايت ابن مسعود را اين گونه نقل مىكند :\r\nابراهيم بن اسماعيل بن يحيى بن سلمة بن كهيل براى ما روايت كرد : پدرم ، از پدرش ، از سلمة بن كهيل ، از أبى الزّعراء ، از ابن مسعود نقل كرد كه ابن مسعود مىگويد : رسول خدا صلى اللَّه عليه وآله فرمود :\r\n« پس از من به آن دو صحابى من ؛ يعنى ابوبكر و عمر اقتدا كنيد و از روش عمّار پيروى نماييد و به دستور و سفارش ابن مسعود تمسّك كنيد » « 1 » .\r\nحاكم پس از نقل اين حديث از حذيفه مىگويد :\r\nشاهدى براى اين حديث با سند صحيح از عبداللَّه بن مسعود يافتيم كه ابوبكر بن اسحاق ، از عبداللَّه بن احمد بن حنبل ، از ابراهيم بن اسماعيل بن يحيى بن سلمة بن كهيل براى ما روايت كرد كه گفت : براى ما پدرم ، از پدرش ، از ابى الزّعراء ، از عبداللَّه بن مسعود رضى اللَّه عنه روايت كرد كه رسول خدا صلى اللَّه عليه وآله فرمود :\r\n« پس از من به آن دو ؛ يعنى ابوبكر و عمر اقتدا كنيد و از روش عمّار پيروى نماييد و به دستور و سفارش ابن مسعود تمسّك كنيد » « 2 » .\r\n\r\n\r\n","description":"","footnote":"\r\n( 1 ) سنن تِرمذى : 5 / 442 ، كتاب مناقب ، باب مناقب عبداللَّه بن مسعود ، حديث 3831 .\r\n( 2 ) مستدرك حاكم : 3 / 80 ، كتاب معرفت صحابه ، باب ابوبكر بن ابى قحافه ، حديث 4456 .\r\n","page_name":" 35 ","page_number":35},
  {"content":"\r\n\r\n\r\nنقد و بررسى اين سند\r\nاين روايت نيز مانند روايت حذيفه ، از چند جهت قابل نقد و بررسى است :\r\n1 - تِرمذى اين سلسله سند را ناشناخته مىداند و مىگويد : اين سند را فقط از طريق حديث يحيى بن سلمة بن كهيل مىشناسيم .\r\nتِرمذى پس از بيان اين سخن ، يحيى را با اين تعبير ضعيف مىشمرد و مىگويد :\r\nاين حديث از طريق ابن مسعود « غريب » « 1 » است . ما آن حديث را تنها از طريق يحيى بن سلمة بن كهيل مىشناسيم و يحيى بن سَلَمه در حديث تضعيف شده است « 2 » .\r\n2 - طبق نظر رجال شناسان ، يحيى بن سلمة بن كهيل در اين اسناد ، فردى ضعيف ، متروك ، منكر الحديث « 3 » و بىاهميّت است .\r\nتِرمذى دربارهء او مىگويد : يحيى در حديث تضعيف شده است .\r\n\r\n\r\n","description":"","footnote":"\r\n( 1 ) روايت غريب روايتى است كه از عدّه‌اى از صحابه نقل شده و مشهور شود ؛ ولىراوى ، آن را با سندى كه به آن عدّه منتهى نمىشود نقل مىكند .\r\n( 2 ) سنن تِرمذى : 5 / 442 ، كتاب مناقب ، باب مناقب عبداللَّه بن مسعود ، حديث 3831 .\r\n( 3 ) منكر الحديث : كسى كه حديث منكَر نقل مىكند . حديث منكَر حديثى است كه مضمونش مورد تأييد نباشد .\r\n","page_name":" 36 ","page_number":36},
  {"content":"\r\n\r\nمَقْدِسى نظر ديگران را در مورد او اين گونه بيان مىكند :\r\nابن مَعين ، يحيى را ضعيف مىداند . ابو حاتِم در مورد او مىگويد : قوى نيست . بُخارى مىگويد : در احاديث او احاديث منكر وجود دارد .\r\nنَسايى مىگويد : يحيى ثقه نيست . تِرمذى مىگويد : او در نقل حديث ضعيف است « 1 » .\r\nذهبى نيز از او سخن به ميان مىآورد و مىگويد : يحيى از نظر نقل حديث ضعيف است « 2 » .\r\nابن حجر سخنان رجال شناسان را در مورد يحيى مطرح كرده و مىگويد : ابن حِبّان نيز او را در ميان ضعفا ذكر كرده و گفته است : وى بسيار منكر الحديث است و به احاديث او احتجاج نمىشود . نَسايى در الكنى در مورد او مىگويد : يحيى متروك الحديث است . ابن نُمير دربارهء او اين گونه ابراز نظر مىكند : يحيى از كسانى نيست كه حديثش نوشته شود . دارقُطْنى در دو مورد از او سخن مىآورد و مىگويد : يحيى متروك است ؛ و در مورد ديگر مىگويد : ضعيف است . عجلى نيز دربارهء او مىگويد : او از نظر نقل حديث ضعيف است . . . « 3 » .\r\n\r\n\r\n","description":"","footnote":"\r\n( 1 ) الكمال فى أسماء الرجال - نسخه خطى - تهذيب الكمال : 31 / 362 و 363 .\r\n( 2 ) الكاشف : 3 / 244 .\r\n( 3 ) تهذيب التهذيب : 11 / 196 .\r\n","page_name":" 37 ","page_number":37},
  {"content":"\r\n\r\n3 - در اين سلسله سند ، نام اسماعيل بن يحيى بن سَلَمه نيز به چشم مىخورد كه او فردى ضعيف و متروك « 1 » است . دارقُطْنى ، ازدى و ديگران در مورد او مىگويند : روايات اسماعيل متروكند « 2 » .\r\n4 - فرد ديگرى كه در اين سند قابل بررسى است ، ابراهيم بن اسماعيل بن يحيى است . او در نقل حديث سهل‌انگار ، متروك ، ضعيف و مدلِّس است .\r\nذهبى او را اين گونه معرفى كرده و مىگويد : ابو زُرعه او را در نقل حديث سهل‌انگار دانسته و ابو حاتِم او را متروك دانسته است « 3 » .\r\nابن حجر دربارهء ابراهيم مىگويد : ابن ابى حاتِم گفت : پدرم حديث او را نوشت ؛ ولى چون علاقه‌اى به او نداشت ، به نزد او نمىرفت و مرا نيز به نزد او نمىبرد . من از ابو زُرعه دربارهء او سؤال كردم . او پاسخ داد : گفته مىشود كه او احاديث را از پدرش نقل مىكرد ؛ سپس پدرش را رها كرد و آن احاديث را به عمويش نسبت داد ؛ زيرا عمويش نزد مردم مشهورتر بود .\r\n\r\n\r\n","description":"","footnote":"\r\n( 1 ) راوى متروك كسى را گويند كه محدّثين از عمل به حديث او روى برگردانند .\r\n( 2 ) ميزان الاعتدال : 1 / 417 ، المغنى فى الضعفاء : 1 / 134 ، تهذيب التهذيب : 1 / 303 .\r\n( 3 ) ميزان الاعتدال : 1 / 136 ، المغنى فى الضعفاء : 1 / 17 .\r\n","page_name":" 38 ","page_number":38},
  {"content":"\r\n\r\nابن حجر به نقل از عُقَيلى در مورد او مىگويد : از مطيّن نقل شده است كه ابن نُمير او را نمىپسنديد و ضعيف مىشمرد . و نيز مىگفت :\r\nاو احاديث منكر روايت مىكرد .\r\nعُقَيلى در مورد ابراهيم مىگويد : احاديثى كه او نقل مىكرد ارزشمند نبود « 1 » . حافظ ابن عدى به همين دليل يحيى بن سلمة بن كهيل را در كتاب الضعفاء الكبير آورده است و سخنان عدّه‌اى از بزرگان را همانند بُخارى ، يحيى بن مَعين و نسايى در جرح و تضعيف او ذكر كرده است . سپس آن حديث را از او با همان سندى كه در صحيح تِرمذى آمده است ذكر مىكند . متنى كه او نقل كرده چنين است :\r\nعلى بن احمد بسطام ، از سهل بن عثمان ، از يحيى بن زكريّا ، از ابن ابى زائده ، از يحيى بن سلمة بن كهيل ، از پدرش ، از ابى الزّعراء از عبداللَّه بن مسعود نقل كرده است كه پيامبر صلى اللَّه عليه وآله فرمود : اقتدا كنيد . . . « 2 » .\r\nحافظ ذهبى با اشاره به حديثى كه حاكم آن را صحيح دانسته است مىگويد : سند آن واهى و بىارزش است « 3 » .\r\nحافظ سيوطى به نقل از تِرمذى ، حاكم نيشابورى و طبرانى از\r\n\r\n\r\n","description":"","footnote":"\r\n( 1 ) تهذيب التهذيب : 1 / 96 .\r\n( 2 ) الكامل فى الضعفاء 9 / 20 - 21 .\r\n( 3 ) تلخيص المستدرك : 3 / 76 .\r\n","page_name":" 39 ","page_number":39},
  {"content":"\r\n\r\nابن مسعود اين گونه نقل مىكند :\r\n« پس از من به دو صحابى من - ابوبكر و عمر - اقتدا كنيد و از روش عمّار پيروى نماييد و به دستور و سفارش ابن مسعود تمسُّك كنيد » .\r\nتِرمذى در ذيل اين حديث مىنويسد : اين حديث غريب و ضعيف است . البتّه طبرانى و حاكم نيشابورى آن را از ابن مسعود نقل كرده‌اند . اين تذكّر لازم است كه اين حديث مورد اشكال قرار گرفته است .\r\nجاى شگفتى است كه حاكم و مَناوى اين حديث را صحيح دانسته و به آن استشهاد كرده‌اند « 1 » .\r\nشگفت‌تر اين كه حاكم گفته است : تِرمذى آن را از طريق ابن مسعود نقل كرده و روايت را حسن دانسته است « 2 » .\r\nالبتّه مىتوان اين گونه اشكال كرد كه فايدهء نقل تِرمذى چه سودى دارد ، با آن كه در كتابش - كه به صحّت وصف شده است - بر ضعف آن تصريح كرده است ؟ !\r\nبه نظر نگارنده ، شايد تِرمذى تنها بدين جهت آن را نقل كرده و به ضعفش تصريح كرده كه هيچ كس فريب نخورد و توهّم صحّت آن را\r\n\r\n\r\n","description":"","footnote":"\r\n( 1 ) الجامع الكبير : 1 / 133 .\r\n( 2 ) فيض القدير : 2 / 73 .\r\n","page_name":" 40 ","page_number":40},
  {"content":"\r\n\r\nنكند . با وجود اين كه كتابش - به خصوص در بخش مناقب - مشتمل بر احاديث جعلى است . آن سان كه ذهبى در شرح حال او در سير اعلام النبلاء و دانشمندان بزرگ اهل تسنّن تصريح مىكنند « 1 » .\r\n\r\nروايت ابى الدّرداء\r\nيكى ديگر از راويان حديث اقتدا ، ابى الدّرداء است . ابن حجر مكّى اين روايت را از طبرانى اين گونه نقل مىكند :\r\nحديث هفتاد و دوم : طبرانى از ابى الدّرداء نقل مىكند كه پيامبر خدا صلى اللَّه عليه وآله فرمود :\r\n« پس از من به ابوبكر و عمر اقتدا كنيد ؛ زيرا آن دو ريسمانى الهى هستند كه به سمت اهل زمين كشيده شده‌اند . هر كس به آن دو چنگ زند ، در واقع به دستگيرهء محكمى تمسّك كرده است كه گسستن براى آن نيست » « 2 » .\r\n\r\nتأمّلى در سند روايت ابى الدّرداء\r\nسند اين روايتى كه از طريق ابى الدّرداء نقل شده از سه جهت قابل نقد و بررسى است :\r\n\r\n\r\n","description":"","footnote":"\r\n( 1 ) رجوع شود به سير اعلام النبلاء : 13 / 274 .\r\n( 2 ) الصواعق المحرقه : 77 .\r\n","page_name":" 41 ","page_number":41},
  {"content":"\r\n\r\n1 - حافظ هيثمى اين حديث را از طبرانى روايت مىكند و مىگويد : در سند آن افرادى هستند كه من آن‌ها را نمىشناسم .\r\nعبارت او چنين است : ابى الدّرداء مىگويد كه رسول خدا صلى اللَّه عليه وآله فرمود :\r\n« پس از من به ابوبكر و عمر اقتدا كنيد . آن دو ريسمانى الهى هستند كه به سمت اهل زمين كشيده شده‌اند ، هر كس به آن دو چنگ زند ، در واقع به دستگيرهء محكمى تمسّك كرده است كه گسستن براى آن نيست » .\r\nاين روايت را طبرانى نقل كرده است و در آن افرادى هستند كه من آن‌ها را نمىشناسم « 1 » .\r\n2 - معاجم طبرانى از كتاب‌هايى نيستند كه به صحّت وصف شده باشند ، حتّى از كتاب‌هايى هم به شمار نمىآيند كه نويسندگان آن‌ها بر خود لازم كرده باشند كه فقط احاديث صحيح را نقل كنند .\r\nبنا بر اين ، به مجرّد اين كه حديثى در يكى از معاجم سه گانه طبرانى ( معجم الكبير ، الاوسط والصغير ) وجود دارد ، نمىتوان به آن حديث استناد كرد .\r\n\r\n\r\n","description":"","footnote":"\r\n( 1 ) مجمع الزوائد : 9 / 40 ، كتاب مناقب ، باب آن چه كه پيرامون ابوبكر ، عمر و غير اين دو از خلفاء و ديگران وارد شده است ، حديث 14356 .\r\n","page_name":" 42 ","page_number":42},
  {"content":"\r\n\r\n3 - در مسند ابى الدّرداء در حديث صحيحى چنين آمده است :\r\nام الدّرداء مىگويد : روزى ابو الدّرداء در حالى كه خشمگين بود ، نزد من آمد . گفتم : از چه چيز به خشم آمده‌اى ؟\r\nگفت : به خدا سوگند ! چيزى از كارهاى محمّد صلى اللَّه عليه وآله نمىدانم جز اين كه به صورت دسته جمعى نماز مىخوانند .\r\nاگر به راستى ابو الدّرداء اين كلام رسول خدا صلى اللَّه عليه وآله را كه « به ابوبكر و عمر اقتدا كنيد . . . » شنيده بود ، قطعاً اين سخن را بيان نمىكرد .\r\n\r\nروايت انس بن مالك\r\nيكى ديگر از راويان اين روايت ، انس بن مالك است .\r\nجلال الدين سيوطى اين روايت را اين گونه نقل مىكند كه پيامبر خدا صلى اللَّه عليه وآله فرمود :\r\n« پس از من به دو صحابى من ؛ ابوبكر و عمر اقتدا كنيد و از روش عمّار پيروى نماييد و به دستور و سفارش ابن مسعود تمسّك كنيد » .\r\nسيوطى پس از نقل اين روايت مىگويد : اين روايت را تِرمذى از ابن مسعود ، و رويانى از حذيفه نقل كرده‌اند . ابن عَدى نيز آن را در الكامل از انس نقل كرده است « 1 » .\r\n\r\n\r\n","description":"","footnote":"\r\n( 1 ) الجامع الصغير : 1 / 82 ، حرف همزه ، حديث 1319 .\r\n","page_name":" 43 ","page_number":43},
  {"content":"\r\n\r\n\r\nتأمّلى در سند روايت انس\r\nهمان گونه كه روشن شد ، سندهاى رواياتى كه حديث اقتدا را بازگو مىكردند ، قابل نقد و بررسى بودند ؛ چرا كه تِرمذى بعد از نقل حديث ابن مسعود آن را ضعيف مىداند .\r\nاز طرفى ضعف حديث حذيفه با تمام طرق آن ثابت شده است .\r\nاينك حديث انس را در ترازوى نقد قرار مىدهيم . اين حديث در كتاب الكاملِ ابن عَدى اين گونه آمده است :\r\nابوزيد حَمّاد بن دليل ( قاضى مدائن ) ، از على بن حسن بن سليمان ، از احمد بن محمّد بن مُعَلّى آدمى ، از ابورجاء مسلم بن صالح ، از حَمّاد بن دليل ، از عمر بن نافع نقل مىكند كه عمرو بن هرم گويد : من و جابر بن زيد نزد انس بن مالك رفتيم . انس گفت : پيامبر خدا صلى اللَّه عليه وآله فرمود :\r\n« به آن دو كه بعد از من هستند ؛ يعنى ابوبكر و عمر اقتدا كنيد و به دستور و سفارش ابن امّ عبد تمسّك كنيد و از روش عمّار پيروى نماييد » .\r\nنظير همين روايت را با همان اسناد ، محمّد بن عبدالحميد فرغانى ، از صالح بن حكيم بصرى ، از ابو رجاء مسلم بن صالح ، از ابو زيد حَمّاد بن دليل ( قاضى مدائن ) ، از عمر بن نافع براى ما نقل كرده است .\r\nمحمّد بن سعيد حرّانى ، از جعفر بن محمّد بن صباح ، از مسلم بن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nصالح بصرى نيز نظير همين روايت را با همان اسناد براى ما نقل كرده است .\r\nهمچنين على بن حسن بن سليمان ، از احمد بن محمّد بن مُعَلّى آدمى ، از مسلم بن صالح ، از حَمّاد بن دليل ، از عمر بن نافع ، از عمرو بن هرم ، از ربعى ، از حذيفه ، از پيامبر صلى اللَّه عليه وآله همين روايت را براى ما نقل كرد .\r\nابن عَدى مىگويد : حَمّاد بن دليل كه يكى از راويان اين حديث است ، روايات كمترى نقل كرده است . وى براى اين حديث دو سند ذكر كرده است كه آن دو را جز او كسى ذكر نكرده است « 1 » .\r\n\r\nنقد سند\r\nاكنون كه اين اسناد را با تفصيل نقل كرديم ، جا دارد كه راويان آن را نيز نقد و بررسى نماييم .\r\nدر همهء اين اسانيد اين عبارت آمده است : مسلم بن صالح ، از حَمّاد بن دليل ، از عمر بن نافع ، از عمرو بن هرم .\r\nاين راويان از نظر رجال شناسان قابل قبول نيستند . در مورد عمرو بن هرم دانستيد كه او مورد طعن و قدح واقع شده است .\r\n\r\n\r\n","description":"","footnote":"\r\n( 1 ) الكامل فى الضعفاء : 3 / 29 - 30 .\r\n","page_name":" 45 ","page_number":45},
  {"content":"\r\n\r\nاز طرفى يحيى بن مَعين دربارهء عمر بن نافع مىگويد : حديث عمر اهميّت ندارد « 1 » .\r\nاز ابن سعد نقل شده كه در مورد او گفته است : به حديث او احتجاج نمىشود « 2 » .\r\nدر مورد حَمّاد بن دليل نيز رجال شناسان اين گونه اظهار نظر كرده‌اند : ابن عَدى نام او را در كتاب الكامل فى الضّعفاء آورده است .\r\nذهبى نيز او را در المغنى فى الضّعفاء « 3 » و در ميزان الاعتدال فى نقد الرّجال آورده و مىافزايد : ابوالفتح ازدى و ديگران او را ضعيف دانسته‌اند « 4 » .\r\nابن جوزى نيز نام او را در الضعفاء آورده است « 5 » .\r\nامّا در مورد مسلم بن صالح بايد بگوييم كه تا كنون او را نشناخته‌ايم .\r\n\r\n\r\n","description":"","footnote":"\r\n( 1 ) الكامل فى الضعفاء : 6 / 93 .\r\n( 2 ) تهذيب التهذيب : 7 / 423 .\r\n( 3 ) المغنى فى الضعفاء : 1 / 286 .\r\n( 4 ) ميزان الاعتدال : 2 / 359 .\r\n( 5 ) كتاب الضعفاء والمتروكين : 1 / 233 ، رك : حاشيه تهذيب الكمال : 7 / 236 .\r\n","page_name":" 46 ","page_number":46},
  {"content":"\r\n\r\n\r\nروايت عبداللَّه بن عمر\r\nعبداللَّه بن عمر نيز از راويان حديث اقتدا به شمار مىآيد . ذهبى روايت او را اين گونه نقل مىكند :\r\nاحمد بن صليح ، از ذو النون مصرى ، از مالك ، از نافع نقل مىكند كه ابن عمر مىگويد : پيامبر خدا صلى اللَّه عليه وآله فرمود : « پس از من به آن دو اقتدا كنيد » .\r\nذهبى پس از نقل اين روايت مىگويد : اين روايت اشتباهى است كه از احمد سر زده و قابل اعتماد نيست « 1 » .\r\nذهبى در موردى ديگر ، اين روايت را نقل مىكند كه عُقيلى ، پس از ذكر نام محمّد بن عبداللَّه بن عمر بن قاسم بن عبداللَّه بن عبيداللَّه بن عاصم بن عمر بن خطّاب عدوى عمرى مىگويد : حديث او صحيح نيست و اين راوى به نقل حديث شناخته نشده است .\r\nذهبى در طريق ديگرى مىگويد : احمد بن خليل ، از ابراهيم بن محمّد حلبى ، از محمّد بن عبداللَّه بن عمر بن قاسم ، از مالك ، از نافع نقل مىكند كه ابن عمر در روايت مرفوعه‌اى مىگويد : پيامبر صلى اللَّه عليه وآله فرمود : « بعد از من به آن دو اقتدا كنيد » .\r\n\r\n\r\n","description":"","footnote":"\r\n( 1 ) ميزان الاعتدال : 1 / 242 - 243 .\r\n","page_name":" 47 ","page_number":47},
  {"content":"\r\n\r\nچنين حديثى ارتباطى به روايات مالك ندارد .\r\nدارقُطْنى در اين زمينه مىگويد : همين عُمَرى از مالك ، اباطيلى را نقل مىكند . ابن منده مىگويد : او احاديث منكرى دارد « 1 » .\r\nاين روايت را ابن حجر نقل مىكند و مىگويد كه عُقَيلى بعد از نقل اين حديث مىگويد : اين حديث منكر است و اصلى ندارد .\r\nاين روايت را دارقُطْنى نيز از احمد بن خليل بصرى با سندش نقل مىكند و سند او را همان گونه ذكر كرده ، سپس مىگويد : اين سند مسلّم نيست و همين عُمَرى از نظر نقل حديث ضعيف است . . . « 2 » .\r\nهمچنين ذهبى و ابن حجر اين حديث را در شرح حال احمد بن محمّد بن غالب باهلى آورده‌اند و پس از نقل گفتار علما در سرزنش و جرح او مىگويند :\r\nاز جمله روايات مصيبت بار او اين است كه مىگويد : محمّد بن عبداللَّه عمرى ، از مالك ، از نافع ، از ابن عمر نقل مىكند كه رسول خدا صلى اللَّه عليه وآله فرمود : « پس از من به آن دو نفر يعنى ابوبكر و عمر اقتدا كنيد » .\r\n\r\n\r\n","description":"","footnote":"\r\n( 1 ) ميزان الاعتدال : 6 / 218 - 219 .\r\n( 2 ) لسان الميزان : 5 / 240 .\r\n","page_name":" 48 ","page_number":48},
  {"content":"\r\n\r\nآن‌ها پس از اين سخن مىگويند : اين حديث به دروغ به مالك نسبت داده شده است .\r\nابوبكر نقّاش مىگويد : اين حديث بىارزش و واهى است « 1 » .\r\n\r\nتأمّلى در سند حديث عبداللَّه بن عمر\r\nاز سخنان ذهبى ، ابن حجر و ديگران معلوم شد كه حديث عبداللَّه بن عمر از همه طرق آن باطل است . به همين جهت و براى رعايت اختصار ، از آوردن سخنان ديگران در مورد رجال اين اسانيد خوددارى مىكنيم و به همين مقدار بسنده مىنماييم .\r\nجاى شگفتى است كه حافظ ابن عساكر « 2 » و امثال او كتاب‌هايشان را با اين احاديث منكر و نظاير آن پر كرده و صفحات آن‌ها را سياه كرده‌اند ! !\r\n\r\nروايت جدّهء عبداللَّه بن ابى هذيل\r\nراوى ديگرى كه به نقل حديث اقتدا به شيخين پرداخته ، جدّهء عبداللَّه بن ابى هذيل است . روايت او را ابن حزم اين گونه نقل مىكند :\r\nاحمد بن محمّد بن جسور ، از احمد بن فضل دينورى ، از\r\n\r\n\r\n","description":"","footnote":"\r\n( 1 ) ميزان الاعتدال : 1 / 286 ، لسان الميزان : 1 / 378 .\r\n( 2 ) تاريخ دمشق : 32 / 151 .\r\n","page_name":" 49 ","page_number":49},
  {"content":"\r\n\r\nمحمّد بن جرير ، از عبدالرحمان بن اسود طفاوى ، از محمّد بن كثير ملّائى ، از مفضّل ضبّى ، از ضرار بن مرّه ، از عبداللَّه بن ابى هذيل عنزى نقل مىكند كه جدّه‌اش مىگويد كه پيامبر صلى اللَّه عليه وآله فرمود :\r\n« پس از من به آن دو نفر ؛ يعنى ابوبكر و عمر اقتدا كنيد و از روش عمار پيروى نماييد و به دستور و سفارش ابن امّ عبد تمسّك كنيد » « 1 » .\r\n\r\nتأمّلى در سند روايت جدّهء عبداللَّه بن ابى هذيل\r\nدر نقد اين حديث با اين سند ، به سخن خود حافظ ابن حزم بسنده مىكنيم . متن كلام او اين گونه است :\r\nروايت « اقتدا كنيد . . . » حديث صحيحى نيست ؛ زيرا از شخصى مجهول كه به عنوان مولاى ربعى نام برده شده ، نقل شده است . از طرفى اين حديث از مفضّل ، از ضبّى نقل شده كه او نيز حجّت نيست . آن سان كه احمد بن محمّد بن جسور . . . براى ما نقل كرد ( 2 ) .\r\n\r\n\r\n","description":"","footnote":"\r\n( 1 ) ( و 2 ) الاحكام في اصول الاحكام : 6 / 809 .\r\n","page_name":" 50 ","page_number":50},
  {"content":"\r\n\r\n\r\nبخش دوم ديدگاه علماى بزرگ اهل سنّت پيرامون سند حديث اقتدا\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nسند حديث اقتدا در سخنان علماى بزرگ اهل سنّت « 1 »\r\nبا توجّه به آن چه بيان شد ، دانستيم كه سندهاى حديث اقتدا در كتاب‌هايى كه به نام صحيح معروفند از اعتبار ساقط است چه برسد به كتاب‌هاى ديگر .\r\nدر اين بخش عين عبارات پيشوايان رجال‌شناس اهل سنّت را در طعن و ايراد آن حديث ذكر مىكنيم ؛ چه به طور مطلق و با واژگانى همچون : موضوع ، باطل ، غير صحيح و منكر ؛ و چه بر اساس برخى از وجوهى كه در سخنان آن‌ها به آن موارد اطّلاع يافتيم و در آينده به آن‌ها اشاره خواهيم كرد .\r\n\r\n\r\n","description":"","footnote":"\r\n( 1 ) گفتنى است مطالبى كه در تكريم و بزرگداشت علماى اهل تسنّن نقل مىشود ، براى نشان دادن اهميّت و جايگاه آنان در بين اهل تسنّن در جهت تكذيب روايت ساختگى اقتدا به شيخين است و گرنه اين تأييدات مورد قبول شيعيان نيست .\r\n","page_name":" 53 ","page_number":53},
  {"content":"\r\n\r\n\r\n1 - كلام ابوحاتِم رازى\r\nيكى از پيشوايان اهل سنّت كه حديث اقتدا را مورد نقد و بررسى قرار داده است ، ابوحاتِم محمّد بن ادريس رازى است . او اين حديث را مورد طعن و ايراد قرار داده است . مَناوى در شرحش به نقل از ابن حجر مىنويسد :\r\nابوحاتِم آن حديث را داراى اشكال دانسته است . بزّار نيز همچون ابن حزم مىگويد : اين حديث ، صحيح نيست ؛ زيرا عبدالملك سخنى از ربعى نشنيده است و ربعى نيز سخنى از حذيفه نشنيده است ؛ ولى براى حديث شاهدى وجود دارد . . . « 1 » .\r\n\r\nنگاهى به شرح حال ابوحاتِم رازى\r\nابوحاتِم رازى ( درگذشته سال 277 ه ) از پيشوايان بزرگ و حفّاظى به شمار مىآيد كه دانشمندان اهل سنّت بر وثاقت و جلالت آن‌ها اتّفاق نظر دارند ؛ بلكه او را از هم رديفان بُخارى و مسلم قرار داده‌اند .\r\nسَمعانى در مورد ابوحاتِم مىگويد : او پيشواى بزرگ عصر خود بود و در مشكلات حديث به او رجوع مىشد . . . وى از علماى\r\n\r\n\r\n","description":"","footnote":"\r\n( 1 ) فيض القدير ، شرح جامع الصغير : 2 / 72 و 73 گفتنى است كه عبارت كامل او بيان خواهد شد .\r\n","page_name":" 54 ","page_number":54},
  {"content":"\r\n\r\nمشهورى است كه به فضل ، حفظ و رحل سفر براى كسبِ دانش و اخذ حديث وصف شده است . . . « 1 » .\r\nابن اثير در اين زمينه مىگويد : ابوحاتِم از هم رديفان بُخارى و مسلم است « 2 » .\r\nذهبى او را اين گونه توصيف مىكند : ابوحاتِم رازى ، محمّد بن ادريس بن منذر حنظلى ، امام ، حافظ بزرگ ، و يكى از اعلام و بزرگان دانش است . . . « 3 » .\r\nذهبى در جايى ديگر مىگويد : ابوحاتِم رازى ، امام ، حافظ ، ناقدِ حديث و شيخ محدّثين است . او از هم رديفان بُخارى است . . . « 4 » .\r\nو بالاخره شهرت او تا آن جاست كه شرح حال وى در كتاب‌هاى متعدّد و معتبر اهل سنّت آمده است « 5 » .\r\n\r\n\r\n","description":"","footnote":"\r\n( 1 ) الانساب : 2 / 279 .\r\n( 2 ) الكامل فى التاريخ : 7 / 439 .\r\n( 3 ) تذكرة الحفّاظ : 2 / 567 .\r\n( 4 ) سير اعلام النبلاء : 13 / 247 .\r\n( 5 ) رك : تاريخ بغداد : 2 / 73 ، تهذيب التهذيب : 9 / 31 ، البداية والنهاية : 11 / 59 ، الوافى بالوفيات : 2 / 183 و طبقات الحفّاظ : 255 .\r\n","page_name":" 55 ","page_number":55},
  {"content":"\r\n\r\n\r\n2 - كلام ابو عيسى تِرمذى\r\nيكى ديگر از بزرگانى كه حديث اقتدا را مورد طعن قرار داده است ، ابو عيسى تِرمذى صاحب الجامع الصحيح است . وى دربارهء اين حديث اين گونه مىگويد :\r\nابراهيم بن اسماعيل بن يحيى بن سلمة بن كهيل ، از پدرش ، و او از پدر سلمه ، از ابو زعراء نقل مىكند كه ابن مسعود مىگويد :\r\nرسول خدا صلى اللَّه عليه وآله فرمود :\r\n« پس از من به دو صحابى من ؛ يعنى ابوبكر و عمر اقتدا كنيد و از روش عمّار پيروى نماييد و به دستور و سفارش ابن مسعود تمسّك كنيد » .\r\nاين حديث با اين سند از ابن مسعود غريب است . ما آن را فقط از طريق يحيى بن سلمة بن كهيل مىشناسيم . يحيى بن سلمه در حديث ضعيف دانسته شده است .\r\nاز طرفى نام ابو زعراء عبداللَّه بن هانى است ؛ و ابو زعرائى كه شعبه ، ثورى و ابن عُيَيْنَه از او روايت نقل مىكنند ، نامش عمرو بن عمرو است . او پسر برادر ابى الاحوص از اطرافيان ابن مسعود است « 1 » .\r\n\r\n\r\n","description":"","footnote":"\r\n( 1 ) سنن تِرمذى : 5 / 442 ، كتاب مناقب ، باب مناقب عبداللَّه بن مسعود ، حديث 3831 .\r\n","page_name":" 56 ","page_number":56},
  {"content":"\r\n\r\n\r\nنگاهى به شرح حال ابو عيسى تِرمذى\r\nابو عيسى محمّد بن عيسى تِرمذى ( درگذشته سال 279 ه ) ، نويسندهء يكى از صحاح شش گانه‌اى است كه نيازى به معرفى ، توضيح و شرح حال ندارد ؛ زيرا كه در بين اهل سنّت هيچ اختلافى در جلالت ، عظمت و اعتبار كتابش نيست . كتاب‌هاى معتبرى شرح حال او را نگاشته‌اند « 1 » .\r\n\r\n3 - كلام ابوبكر بزّار\r\nيكى ديگر از بزرگان علماى اهل سنّت كه اين حديث را باطل دانسته است ، حافظ شهير ، ابوبكر احمد بن عبدالخالق بزّار ( درگذشتهء سال 292 ه ) و نويسندهء كتاب المسند است . البتّه پيش‌تر بطلان اين حديث را از نظر او در كلام مَناوى بررسى كرديم .\r\n\r\nنگاهى به شرح حال ابوبكر بزّار\r\nذهبى دربارهء ابوبكر بزّار اين گونه مىگويد :\r\nحافظ ، علّامه ، ابوبكر احمد بن عمرو بن عبدالخالق بصرى ،\r\n\r\n\r\n","description":"","footnote":"\r\n( 1 ) رك : وفيات الاعيان : 4 / 278 ، تذكرة الحفّاظ : 2 / 633 ، سير اعلام النبلاء : 13 / 270 ، تهذيب التهذيب : 9 / 387 ، البداية والنهاية : 11 / 66 ، الوافى بالوفيات : 4 / 294 و طبقات الحفّاظ : 278 .\r\n","page_name":" 57 ","page_number":57},
  {"content":"\r\n\r\nنويسندهء كتاب‌هاى المسند [ الكبير 
  ] و المعلّل و . . . « 1 » .\r\nهمچنين ذهبى در مورد ديگر ، وى را با واژه شيخ ، امام ، حافظ كبير و . . . وصف مىكند « 2 » .\r\nابوبكر بزّار در كتاب‌هاى تاريخى و رجالى وصف و مدح شده است « 3 » .\r\n\r\n4 - كلام ابوجعفر عُقَيلى\r\nحافظ بزرگ ، ابو جعفر عُقَيلى ( درگذشتهء سال 322 ه ) نيز در كتاب الضعفاء اين حديث را نقد كرده است . او مىگويد :\r\nمحمّد بن عبداللَّه بن عمر بن قاسم عمرى ، از مالك - كه احاديث او صحيح نيستند و به نقل حديث شناخته نشده است - از احمد بن خليل خريبى ، از ابراهيم بن محمّد حلبى ، از محمّد بن عبداللَّه بن عمر بن قاسم بن عبداللَّه بن عبيداللَّه بن ابراهيم بن عمر بن خطّاب از مالك ، از نافع نقل مىكند كه ابن عمر مىگويد : رسول خدا صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) تذكرة الحفّاظ : 2 / 653 - 654 .\r\n( 2 ) سير اعلام النبلاء : 13 / 554 .\r\n( 3 ) رك : تاريخ بغداد : 4 / 334 ، النجوم الزّاهره : 3 / 157 ، المنتظم : 6 / 50 ، تذكرة الحفّاظ : 2 / 653 ، الوافى بالوفيات : 7 / 268 ، طبقات الحفّاظ : 285 ، تاريخ اصفهان : 1 / 104 و شذرات الذهب : 2 / 209 .\r\n","page_name":" 58 ","page_number":58},
  {"content":"\r\n\r\n« به دو اميرى كه پس از من هستند ؛ يعنى ابوبكر و عمر اقتدا كنيد » .\r\nعُقَيلى در ادامه مىگويد : اين حديثِ منكرى است و در روايت مالك اين خبر وجود ندارد « 1 » .\r\nالبتّه حافظ ذهبى و حافظ ابن حجر نيز طعن و خدشهء عُقَيلى را نسبت به اين حديث ذكر كرده‌اند و - همانطور كه خواهيد دانست - بر آن تكيه كرده‌اند .\r\nهمچنين عُقَيلى ، شرح حال يحيى بن سلمة بن كهيل را در الضعفاء آورده و آن حديث را از او از ابن مسعود با همان سندى كه در صحيح تِرمذى آمده ، نقل كرده است و عين عبارت او در بخش يكم بيان شد .\r\n\r\nنگاهى به شرح حال ابو جعفر عُقَيلى\r\nشرح حال عُقَيلى را همهء سيره‌نويسان و شرح حال نگاران نگاشته و او را ستوده‌اند . ذهبى در شرح حال او مىگويد :\r\nمسلمة بن قاسم در مورد عُقَيلى مىگويد كه عُقَيلى جليل القدر و شرافتمند بود و من مانند او را نديدم . . . و حافظ ابوالحسن ابن سهل قَطّان مىگويد كه ابو جعفر ، ثقه ، جليل القدر ، عالم به حديث و در حفظ\r\n\r\n\r\n","description":"","footnote":"\r\n( 1 ) الضعفاء الكبير : 4 / 94 و 95 .\r\n","page_name":" 59 ","page_number":59},
  {"content":"\r\n\r\nاحاديث بر همه مقدّم بود . وى در سال 322 ه وفات يافت « 1 » .\r\nاطّلاعات بيشتر از شرح حال عُقَيلى در كتاب‌هاى معتبر اهل سنّت وجود دارد « 2 » .\r\n\r\n5 - كلام ابوبكر نقّاش\r\nحافظ بزرگ ، ابوبكر نقّاش ( درگذشته سال 354 ه ) نيز اين حديث را مورد طعن قرار داده است . حافظ ذهبى پس از آن كه شرح حال احمد بن محمّد بن غالب باهلى را ذكر مىكند ، مىگويد : ابوبكر نقّاش گفت كه آن حديث واهى و بىارزش است « 3 » .\r\n\r\nنگاهى به شرح حال ابوبكر نقّاش\r\nشرح حال ابوبكر نقّاش در منابع سيره‌نويسان نگاشته شده است .\r\nذهبى در سير اعلام النبلاء او را اين گونه توصيف مىكند : او علّامه مفسّر و شيخ قاريان است « 4 » .\r\n\r\n\r\n","description":"","footnote":"\r\n( 1 ) تذكرة الحفّاظ : 3 / 833 - 834 .\r\n( 2 ) رك : سير اعلام النبلاء : 15 / 236 ، الوافى بالوفيات : 4 / 291 ، طبقات الحفاظ : 346 و منابع ديگر .\r\n( 3 ) ميزان الاعتدال : 1 / 286 .\r\n( 4 ) سير اعلام النبلاء : 15 / 573 .\r\n","page_name":" 60 ","page_number":60},
  {"content":"\r\n\r\nالبتّه بزرگان ديگر نيز او را با اوصاف بسيار ارزشمندى وصف كرده‌اند « 1 » .\r\n\r\n6 - كلام ابن عَدِى جرجانى\r\nيكى ديگر از بزرگانى كه از حديث اقتدا ايراد گرفته است ، حافظ ابواحمد ابن عَدى ( درگذشته سال 365 ه ) است . او اين حديث را از انس بن مالك و در ضمن شرح حال حَمّاد بن دليل در كتاب الضعفاء آورده است .\r\nسيوطى نيز در الجامع الصغير از او نقل مىكند و همان جا تصريح مىكند كه اين حديث را حَمّاد بن دليل براى او با دو سند روايت كرده و اين دو سند را جز حَمّاد بن دليل شخص ديگرى نياورده است « 2 » .\r\n\r\nنگاهى به شرح حال ابن عَدى\r\nحافظ ابواحمد ابن عَدى ، از بزرگان پيشوايان جرح و تعديل در بين اهل سنّت است . سَمعانى در شرح حال ابن عَدى مىنويسد :\r\n\r\n\r\n","description":"","footnote":"\r\n( 1 ) تذكرة الحفّاظ : 3 / 908 ، تاريخ بغداد : 2 / 201 ، المنتظم : 7 / 14 ، وفيات الاعيان : 4 / 298 ، الوافى بالوفيات : 2 / 345 ، مرآة الجنان : 2 / 247 ، طبقات الحفّاظ : 371 .\r\n( 2 ) البتّه ما در بخش يكم متن اين دو سند را بيان كرديم ، و اشكال آن دو را از نظر ابن عَدى و ديگر علما نقل نموديم . ر . ك صفحه 43 - 45 از همين كتاب .\r\n","page_name":" 61 ","page_number":61},
  {"content":"\r\n\r\nاو حافظ دوران خود بود و براى كسب علم و دانش ، به اسكندريّه و سمرقند بار سفر بست و بدين منظور به شهرهاى مختلف وارد شد و محضر اساتيدى را درك كرد . . . وى حافظى با اتقان بود كه در عصر خود نظيرى نداشت . . . .\r\nحمزة بن يوسف سهمى در اين زمينه مىگويد : از دارقُطْنى خواستم كتابى در ضعفاء محدّثان بنگارد .\r\nگفت : آيا كتاب ابن عَدى را ندارى ؟\r\nگفتم : آرى .\r\nگفت : همان كافى است ، چيزى بر آن نمىتوان افزود « 1 » .\r\nشرح حال حافظ ابو احمد ابن عَدى در كتاب‌هاى متعدّدى آمده است « 2 » .\r\n\r\n7 - كلام ابوالحسن دارقُطْنى\r\nحافظ نامى ابوالحسن دارقُطْنى ( درگذشته سال 385 ه ) نيز به نقد حديث اقتدا پرداخته است . وى پس از نقل اين حديث با سند خود از\r\n\r\n\r\n","description":"","footnote":"\r\n( 1 ) الانساب : 2 / 41 .\r\n( 2 ) ر . ك تذكرة الحفّاظ : 3 / 161 ، شذرات الذّهب : 3 / 51 ، مرآة الجنان : 2 / 381 و منابع ديگر .\r\n","page_name":" 62 ","page_number":62},
  {"content":"\r\n\r\nعمرى مىگويد : نقل اين حديث ثابت نشده است و اين عمرى در نقل حديث ضعيف است « 1 » .\r\n\r\nنگاهى به شرح حال ابوالحسن دارقُطْنى\r\nكتاب‌هاى رجالى و تاريخى مملوّ از ستايش دارقُطْنى است .\r\nذهبى او را اين گونه توصيف مىكند :\r\nدارقُطْنى ، ابوالحسن على بن عمر بن احمد بغدادى ، حافظ مشهور و نويسندهء كتاب‌هايى است . . . حاكم از او نام برده و مىگويد :\r\nدارقُطْنى در حفظ ، فهم ، ورع و پارسايى يگانهء زمان خود شد ، و در ميان قاريان و نحويون امام شد . او را فراتر از آن چه برايم وصف شده بود يافتم . وى داراى مصنّفاتى است كه ذكر نام آن‌ها به طول مىانجامد .\r\nذهبى ادامه مىدهد كه خطيب بغدادى در مورد او مىگويد :\r\nوى يگانهء عصر خود و فرد بىنظيرى بود كه پناهگاه روزگارش بود و امام زمان خود به شمار مىآمد . . . .\r\nقاضى ابوطيّب طبرى در مورد او اين گونه ابراز مىدارد : دارقُطْنى در حديث اميرالمؤمنين ! ! بود « 2 » .\r\n\r\n\r\n","description":"","footnote":"\r\n( 1 ) ر . ك لسان الميزان : 5 / 240 .\r\n( 2 ) العبر : 2 / 167 .\r\n","page_name":" 63 ","page_number":63},
  {"content":"\r\n\r\nابن كثير در وصف او مىگويد :\r\nاو حافظ بزرگ و از مدّت‌ها قبل تا زمان حاضر استاد اين رشته بود . . . وى يگانهء بىنظير و پيشواى روزگار خود بود . . . او داراى آن كتاب مشهور است .\r\nابن كثير مىگويد كه ابن جوزى به وصف او پرداخته و مىگويد :\r\nاو ويژگىهايى از قبيل : معرفت حديث ، علم به قراءات ، نحو ، فقه و شعر را در خود جمع كرده بود . پيشوايى در علوم ، عدالت و صحّت عقيده نيز در او جمع بود « 1 » .\r\nشرح حال او نيز در كتاب‌هاى معتبر اهل سنّت وجود دارد « 2 » .\r\n\r\n8 - كلام ابن حزم اندلسى\r\nيكى ديگر از عالمانى كه با صراحت بر بطلان اين حديث و عدم جواز احتجاج به آن حكم كرده است . حافظ ابن حزم اندلسى ( درگذشته سال 475 ه ) است . او در مورد حديث اقتدا اين گونه مىگويد :\r\n\r\n\r\n","description":"","footnote":"\r\n( 1 ) البداية والنهايه : 11 / 362 .\r\n( 2 ) ر . ك وفيات الاعيان : 2 / 459 ، تاريخ بغداد : 12 / 34 ، النّجوم الزّاهره : 4 / 172 ، طبقات الشّافعيه : 3 / 462 ، طبقات القرّاء : 1 / 558 و منابعى ديگر .\r\n","page_name":" 64 ","page_number":64},
  {"content":"\r\n\r\nروايت « پس از من به آن دو اقتدا كنيد » حديث صحيحى نيست ؛ زيرا از فردى مجهول به نام مولاى ربعى و همچنين از مفضّل ضبّى نيز نقل شده است كه روايت او حجّت نيست .\r\nهمچنين مىگويد : احمد بن محمّد بن جسور ، از احمد بن فضل دينورى ، از محمّد بن جرير ، از عبدالرحمان بن اسود طغاوى ، از محمّد بن كثير ملّائى ، از مفضّل ضبّى ، از ضرار بن مرّه ، از عبداللَّه بن ابى هذيل عنزى ، از جدّه‌اش نيز اين روايت را براى ما نقل كرده است كه پيامبر صلى اللَّه عليه وآله فرمود :\r\n« پس از من به آن دو نفر ؛ يعنى ابوبكر و عمر اقتدا كنيد ، و از روش عمّار پيروى نماييد و به دستور و سفارش ابن مسعود تمسّك كنيد » .\r\nابن حزم ادامه مىدهد : اين حديث را احمد بن قاسم از پدرش قاسم بن محمّد بن قاسم بن اصبغ ، از قاسم بن اصبغ ، از اسماعيل بن اسحاق قاضى ، از محمّد بن كثير ، از سُفيان ثورى ، از عبدالملك بن عمير ، از مولاى ربعى ، از ربعى ، از حذيفه براى ما نقل مىكند . همچنين اين حديث را از يكى از اصحابمان ، از قاضى ابوالوليد ابن فرضى ، از ابن الدخيل ، از عُقَيلى ، از محمّد بن اسماعيل ، از محمّد بن فضيل ، از وكيع ، از سالم مرادى ، از عمرو بن هرم ، از ربعى بن خراش و ابى عبداللَّه - يكى از اصحاب حذيفه - از حذيفه نيز اخذ كرده‌ايم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nوى پيرامون سند حديث مىگويد : در مورد سند اين حديث برخى خدشه وارد كرده‌اند . ابو محمّد مىگويد : سالم از نظر نقل حديث ضعيف است . بعضىها مولاى ربعى را هلال ناميده‌اند در حالى كه او مجهول بوده و اصلًا شناخته نشده است . و اگر چنين ادّعايى صحيح باشد ، به ضرر آن‌هاست نه به نفعشان ؛ زيرا آن‌ها ( مالكىها ، حنفىها و شافعىها ) بيش از هر كس ابوبكر و عمر را ترك كرده و كنار گذاشته بودند .\r\nابن حزم اندلسى در ادامه مىافزايد : ما پيش‌تر توضيح داديم كه اصحاب مالك در پنج مورد با ابوبكر ، و در سى مورد با عمر مخالفت كرده‌اند . البتّه اين‌ها مواردى است كه فقط در موطّأ روايت كرده‌اند .\r\nهمچنين گفتيم كه ابوبكر و عمر با هم اختلاف داشتند . البتّه تبعيّت از آن دو در مواردى كه اختلاف عقيده دارند ، متعذّر و غير ممكن است و به خاطر آن كسى معذور نيست « 1 » .\r\nابن حزم در كتاب الفصل مىگويد :\r\nابو محمّد مىگويد : اگر ما تدليس و نيز بيان امرى را - كه اگر دشمنان ما به آن دست مىيافتند از خوشحالى پرواز مىكردند ، يا از ناراحتى ساكت و مبهوت مىشدند - جايز مىدانستيم ، به طور قطع به\r\n\r\n\r\n","description":"","footnote":"\r\n( 1 ) الإحكام فى اصول الاحكام : 6 / 809 .\r\n","page_name":" 66 ","page_number":66},
  {"content":"\r\n\r\nاين روايت نقل شده كه حضرتش فرموده باشد : « پس از من به آن دو ؛ يعنى ابوبكر و عمر اقتدا كنيد » احتجاج مىكرديم .\r\nابو محمّد مىگويد : ولى اين حديث صحيح نيست و خداوند ما را از احتجاج و استدلال به آن چه صحيح نيست در امان دارد « 1 » .\r\n\r\nنگاهى به شرح حال ابن حزم اندلسى\r\nشرح حال نگاران ، حافظ ابو محمّد على بن احمد بن حزم اندلسى را فقيه ، مورد اعتماد و ثقه مىدانند و با شرح حال نيكويى در كتاب‌هايشان از او ياد كرده‌اند . گرچه صراحت و تندى كلامش را مورد انتقاد قرار داده‌اند .\r\nحافظ ابن حجر در مورد ابن حزم مىگويد :\r\nاو فقيه ، حافظ ، ظاهرى مذهب « 2 » و نويسندهء كتاب‌هاى فراوانى است . وى جدّاً از قدرت حفظ بالايى برخوردار بود ؛ ولى به دليل اطمينانى كه به حافظه‌اش داشت ، در سخن گفتن بىپروا بود ؛ نظير اظهار نظر در جرح و تعديل افراد و تبيين نام راويان . از اين رو\r\n\r\n\r\n","description":"","footnote":"\r\n( 1 ) الفصل فى الأهواء والملل والنحل : 3 / 27 .\r\n( 2 ) اين مذهب فرقه‌اى از اهل تسنّن است كه به ظواهر الفاظ روايات عمل مىكنند و هيچ گونه تأويل و توجيهى را قبول ندارند .\r\n","page_name":" 67 ","page_number":67},
  {"content":"\r\n\r\nتصوّرات زشتى نسبت به او ايجاد مىشد .\r\nصاعد بن احمد ربعى دربارهء او مىگويد : در ميان همهء اندلسىها ، ابن حزم در علوم جامع‌تر و از معارف سرشارتر بود . با وجود اين ابن حزم در دانش بيان مهارت داشت ، از علم بلاغت بهره‌مند بود و به سيره و انساب نيز آشنا بود .\r\nحُميدى او را اين گونه وصف مىكند :\r\nوى حافظ حديث بود و قدرت استنباط احكام را از كتاب و سنّت داشت . در علوم بسيارى متخصص بود . عامل به علمش بود . در ذكاوت ، سرعت حافظه ، تديّن و كرامت نفس همانند او را نديدم . وى در روايات و حديث‌شناسى بسيار توانمند بود .\r\nتاريخ نويس اندلسى ، ابو مروان بن حِبّان نيز به توصيف او پرداخته و او را اين گونه معرفى مىكند :\r\nابن حزم در حديث ، فقه ، نسب و ادبيات متخصص بود ؛ افزون بر اين كه از انواع دانش‌هاى قديمى نيز آگاهى داشت . البتّه تخصص‌هاى او به دور از اشتباه نبود ؛ زيرا با جرأت در پى تمام فنون رفته بود « 1 » .\r\nشرح حال ابن حزم در كتاب‌هاى اهل سنّت آمده است « 2 » .\r\n\r\n\r\n","description":"","footnote":"\r\n( 1 ) لسان الميزان : 4 / 239 - 241 .\r\n( 2 ) ر . ك وفيات الاعيان : 3 / 13 ، نفح الطيب : 1 / 364 ، العبر فى خبر من غبر : 3 / 239 .\r\n","page_name":" 68 ","page_number":68},
  {"content":"\r\n\r\n\r\n9 - كلام شمس الدّين ذهبى\r\nحافظ بزرگ ، شمس الدّين ذهبى ( درگذشته سال 748 ه ) نيز در موارد متعدّدى اين حديث را باطل اعلام كرده و به سخنان بزرگان فن حديث و رجال‌شناسى استشهاد كرده است . به نظرات او و مطالبى را كه از ديگران نقل كرده است توجّه كنيد . وى مىگويد :\r\nاحمد بن صليح ، از ذوالنون مصرى ، از مالك ، از نافع ، از ابن عمر اين حديث را نقل كرد كه [ پيامبر صلى اللَّه عليه وآله فرمود 
  ] : « پس از من به آن دو اقتدا كنيد » و اين حديث درست نبوده و نزد احمد نيز مورد اعتماد نيست « 1 » .\r\nذهبى در مورد ديگرى مىگويد : احمد بن محمّد بن غالب باهلى ، ( غلام خليل ) ، از اسماعيل بن ابى اويس ، شيبان و قرّة بن حبيب ؛ و از او ابن كامل ، ابن سمّاك و گروهى ديگر نقل حديث مىكنند . وى از زاهدان بزرگ در بغداد بود .\r\nابن عَدى گويد : از ابو عبداللَّه نهاوندى شنيدم كه مىگفت : به غلام خليل گفتم : اين مطالبى كه نقل مىكنى چيست ؟\r\nگفت : اين‌ها را جعل مىنماييم تا قلب تودهء مردم را نرم كنيم ! !\r\nابو داوود مىگويد : بيم آن دارم كه اين فرد دجّال ( مدّعى دروغين )\r\n\r\n\r\n","description":"","footnote":"\r\n( 1 ) ميزان الاعتدال : 1 / 242 - 243 .\r\n","page_name":" 69 ","page_number":69},
  {"content":"\r\n\r\nبغداد باشد .\r\nدارقُطْنى دربارهء او مىگويد : وى متروك است . . . .\r\nذهبى مىافزايد : از جمله روايت‌هاى مصيبت‌بار او اين است كه مىگويد : محمّد بن عبداللَّه عمرى از مالك از نافع از ابن عمر براى ما نقل مىكند كه رسول خدا صلى اللَّه عليه وآله فرمود : « پس از من به آن دو ؛ يعنى ابوبكر و عمر اقتدا كنيد » .\r\nاين روايت به دروغ به مالك نسبت داده شده است و ابوبكر نقّاش مىگويد : اين حديث بىارزش و واهى است . . . « 1 » .\r\nذهبى در جاى ديگرى مىگويد : اين حديث را محمّد بن عبداللَّه بن عمر بن قاسم بن عبداللَّه بن عبيداللَّه بن عاصم بن عمر بن خطّاب عدوى عمرى نقل مىكند .\r\nعُقَيلى از او ياد كرده و گفته است : حديث او صحيح نيست و به نقل حديث شناخته نشده است . احمد بن خليل ، از ابراهيم بن محمّد حلبى ، از محمّد بن عبداللَّه بن عمر بن قاسم ، از مالك ، از نافع نقل مىكند كه ابن عمر در حديث مرفوعه‌اى مىگويد : پيامبر صلى اللَّه عليه وآله فرمود : « پس از من به آن دو [ ابوبكر و عمر 
  ] اقتدا كنيد » .\r\n\r\n\r\n","description":"","footnote":"\r\n( 1 ) ميزان الاعتدال : 1 / 285 - 286 .\r\n","page_name":" 70 ","page_number":70},
  {"content":"\r\n\r\nدر روايات مالك خبرى از اين حديث نيست ؛ بلكه اين حديث از طريق حذيفة بن يمان معروف است .\r\nدارقُطْنى مىگويد : اين عمرى سخنان اباطيلى را از قول مالك نقل مىكند .\r\nابن منده در مورد عمرى مىگويد : او حديث‌هاى منكر دارد « 1 » .\r\nذهبى در جاى ديگرى مىگويد : يحيى بن سلمة بن كهيل از پدرش از ابى زّعراء نقل مىكند كه ابن مسعود در روايت مرفوعه‌اى نقل مىكند كه پيامبر صلى اللَّه عليه وآله فرمود :\r\n« پس از من به آن دو ؛ يعنى ابوبكر و عمر اقتدا كنيد ، از روش عمّار پيروى نماييد و به دستور و سفارش ابن مسعود تمسّك كنيد » .\r\nذهبى پس از نقل اين حديث مىگويد : سند آن بىارزش و واهى است « 2 » .\r\n\r\nنگاهى به شرح حال شمس الدّين ذهبى\r\nذهبى معروف‌تر از آن است كه معرفى شود . او در تاريخ و سيره‌نويسى ، پيشواى متأخّرين از مورخان و سيره‌نويسان است و\r\n\r\n\r\n","description":"","footnote":"\r\n( 1 ) ميزان الاعتدال : 6 / 218 و 219 .\r\n( 2 ) تلخيص المستدرك : 3 / 75 و 76 .\r\n","page_name":" 71 ","page_number":71},
  {"content":"\r\n\r\nنظر او در « جرح و تعديل » نزد آن‌ها حجّت است . براى آگاهى بيشتر از شرح حال شمس الدّين ذهبى مىتوانيد به برخى از منابعى كه حاوى شرح حال او هستند مراجعه نماييد « 1 » .\r\n\r\n10 - كلام نورالدّين هيثمى\r\nيكى ديگر از علمايى كه به صراحت حديث اقتدا را باطل دانسته است ، حافظ ، نورالدين على بن ابى بكر هيثمى ( درگذشته سال 807 ) است .\r\nوى اين حديث را از ابى الدّرداء اين گونه نقل مىكند : ابى الدّرداء مىگويد كه رسول خدا صلى اللَّه عليه وآله فرمود :\r\n« پس از من به آن دو ؛ يعنى ابوبكر و عمر اقتدا كنيد ، زيرا آن دو ريسمان الهى هستند [ كه به سمت اهل زمين 
  ] كشيده شده‌اند . هر كه به آن دو تمسّك كند ، در واقع به دستگيرهء محكمى تمسّك كرده است كه گسستن براى آن نيست » .\r\nطبرانى اين روايت را نقل كرده است . در سند آن راويانى هستند\r\n\r\n\r\n","description":"","footnote":"\r\n( 1 ) ر . ك الدّرر الكامنه : 3 / 336 ، الوافى بالوفيات : 2 / 163 ، طبقات الشّافعيه : 5 / 216 ، فوات الوفيات : 2 / 370 ، البدر الطالع : 2 / 110 ، شذرات الذّهب : 6 / 153 ، النّجوم الزّاهره : 10 / 182 و طبقات القرّاء : 2 / 71 .\r\n","page_name":" 72 ","page_number":72},
  {"content":"\r\n\r\nكه من آن‌ها را نمىشناسم « 1 » .\r\nاين روايت از ابن مسعود نيز نقل شده است كه پيش‌تر روايت او ذكر شد .\r\n\r\nنگاهى به شرح حال نورالدّين هيثمى\r\nحافظ نورالدين هيثمى ، از حافظان بزرگ عامه و از پيشوايان بزرگ آن‌هاست .\r\nحافظ سخاوى آن گاه كه هيثمى را به حافظ وصف مىكند دربارهء وى مىنويسد : او در دين ، تقوا ، زهد ، روى آورى به علم ، عبادت ، دعا و خدمت به استاد عجيب بود . . . .\r\nاستاد ما در معجم خود ، هيثمى را اين گونه توصيف مىكند :\r\nاو فردى خيّر ، آرام ، نرم خو و سليم النفس بود . به شدّت نهى از منكر مىكرد و نسبت به استادمان و فرزندانش - به خاطر دوست داشتن حديث و اهل آن - بسيار پرتحمّل بود . . . .\r\nبرهان حلبى دربارهء او مىگويد : وى از نيكان قاهره بود .\r\nتقى فاسى دربارهء او اين گونه اظهار نظر مىكند : متون و آثار\r\n\r\n\r\n","description":"","footnote":"\r\n( 1 ) مجمع الزوائد : 9 / 40 ، كتاب مناقب ، باب آن چه كه در فضائل ابوبكر و عمر و خلفاى ديگر و ديگران وارد شده است ، حديث 14356 .\r\n","page_name":" 73 ","page_number":73},
  {"content":"\r\n\r\nبسيارى را از حفظ بود . فردى صالح و خيّر بود .\r\nافقهسى مىگويد : او امامى عالم ، حافظ و زاهد بود .\r\nستايش او نسبت به دين ، زهدورزى ، ورع و پارسايى و امثال آن بسيار است . . . « 1 » .\r\nشرح حال او در كتاب‌هاى مختلفى آمده است « 2 » .\r\n\r\n11 - كلام ابن حجر عسقلانى\r\nيكى ديگر از بزرگانى كه حديث اقتدا را باطل نموده ، حافظ ابن حجر عسقلانى ( درگذشتهء سال 852 ه ) است . وى به پيروى از حافظ ذهبى در موارد متعدّدى اين حديث را باطل ساخته است .\r\nعسقلانى در شرح حال احمد بن صليح اين گونه مىگويد :\r\nاحمد بن صليح ، از ذوالنون مصرى ، از مالك ، از نافع ، از ابن عمر اين حديث را نقل كرده كه پيامبر خدا صلى اللَّه عليه وآله فرمود : « به آن دو كه بعد از من هستند ؛ يعنى ابوبكر و عمر اقتدا كنيد » . اين حديث درست نبود و نزد احمد نيز مورد اعتماد نيست « 3 » .\r\n\r\n\r\n","description":"","footnote":"\r\n( 1 ) الضوء اللّامع : 5 / 200 - 202 .\r\n( 2 ) ر . ك حسن المحاضرة : 1 / 362 ، طبقات الحفّاظ : 541 ، البدر الطالع : 1 / 44 .\r\n( 3 ) لسان الميزان : 1 / 294 .\r\n","page_name":" 74 ","page_number":74},
  {"content":"\r\n\r\nعسقلانى در شرح حال غلام خليل ، بعد از كلام ذهبى و به نقل از حاكم مىگويد : از شيخ ابوبكر بن اسحاق شنيدم كه مىگفت : احمد بن محمّد بن غالب از راويانى است كه ترديدى در دروغگويى او ندارم .\r\nابو احمد حاكم در مورد او مىگويد : احاديث بىشمارى نقل كرده است ؛ ولى ضعف او در نقل حديث آشكار است .\r\nابو داوود دربارهء او مىگويد : احاديث وى بر من عرضه شد .\r\nچهارصد حديث را به دقّت بررسى كردم كه اسناد و متون آن‌ها همه دروغ بودند .\r\nحاكم نيز مىگويد : بنا بر آن چه قاضى احمد بن كامل نقل كرده ، وى با وجود زهد و ورعى كه داشت از گروهى از راويان مورد اعتماد ، احاديث ساختگى و جعلى نقل كرده است . به خدا پناه مىبريم از ورع و پارسايى كه صاحبش را در اين جايگاه قرار دهد « 1 » .\r\nعسقلانى در شرح حال محمّد عمرى اين مطلب را به سخن ذهبى افزود :\r\nعُقَيلى پس از نقل حديث اقتدا مىگويد : اين حديثِ منكرى است و اصلى ندارد . دارقُطْنى نيز اين حديث را از احمد خليلى بصرى\r\n\r\n\r\n","description":"","footnote":"\r\n( 1 ) لسان الميزان : 1 / 379 .\r\n","page_name":" 75 ","page_number":75},
  {"content":"\r\n\r\nبا سندش نقل كرده ، و پس از بيان سلسله سند مىگويد : اين حديث مسلّم نيست و اين عمرى از نظر نقل حديث ضعيف است « 1 » .\r\n\r\nنگاهى به شرح حال ابن حجر عسقلانى\r\nابن حجر عسقلانى در نزد اهل سنّت ، حافظ على الاطلاق و شيخ الاسلام در تمام دنياست ؛ او در علوم تاريخ ، حديث و رجال صاحب نظر و مرجع عالمان است و در تمام علوم بر كتاب‌هاى او تكيه مىشود .\r\nحافظ جلال الدين سيوطى ، ابن حجر عسقلانى را اين گونه توصيف مىكند : او امام و حافظ بود و در عصر خود مقام قاضى القضاتى داشت . تشنگان علم و حديث از سراسر دنيا براى اخذ حديث به نزد او بار سفر مىبستند و رياست حديث‌شناسى به او رسيد .\r\nدر عصر او حافظى جز او نبود . كتاب‌هاى بسيارى را همچون :\r\nشرح بُخارى ، تعليق التعليق ، تهذيب التهذيب ، تقريب التهذيب ، لسان الميزان ، الاصابة فى الصحابه ، نكت ابن الصلاح ، رجال الاربعة والنخبه و شرح آن و الالقاب و . . . به رشتهء تحرير درآورد « 2 » .\r\nآرى ، هر كتابى كه به شرح حال عسقلانى پرداخته ، وى را اين گونه\r\n\r\n\r\n","description":"","footnote":"\r\n( 1 ) لسان الميزان : 5 / 240 .\r\n( 2 ) حسن المحاضره : 1 / 310 .\r\n","page_name":" 76 ","page_number":76},
  {"content":"\r\n\r\nتوصيف كرده است . بنا بر اين نظر او در بين اهل سنّت بسيار مهم و قابل قبول است . شرح بيشتر احوال او را در كتاب‌هاى معتبر اهل سنّت مىتوان يافت « 1 » .\r\n\r\n12 - كلام شيخ الاسلام هروى\r\nشيخ احمد بن يحيى هروى شافعى ( درگذشته سال 906 ه ) نيز حديث اقتدا را نقد و بررسى كرده است . وى در سخنى اين گونه مىگويد :\r\nاز جمله احاديث جعلى احمد جرجانى احاديث ذيل‌اند :\r\n- هر كه بگويد قرآن مخلوق است كافر است .\r\n- ايمان اضافه و كم مىشود .\r\n- شنيدن مانند ديدن نيست .\r\n- بادمجان شفاى هر دردى است .\r\n- برگرداندن يك دانق « 2 » از حرام نزد خدا برتر از هفتاد حج مبرور است . اين حديث جعلى است .\r\n\r\n\r\n","description":"","footnote":"\r\n( 1 ) ر . ك البدر الطّالع : 1 / 87 ، الضوء اللّامع : 2 / 36 ، شذرات الذّهب : 8 / 270 ، ذيل رفع الإصر : 89 و ذيل تذكرة الحفّاظ : 380 .\r\n( 2 ) يك ششم درهم .\r\n","page_name":" 77 ","page_number":77},
  {"content":"\r\n\r\n- به آن دو نفر كه بعد از من هستند ؛ ابوبكر و عمر اقتدا كنيد . اين حديث باطلى است .\r\n- خدا روز قيامت براى مخلوقات به طور عام تجلّى مىكند ؛ ولى براى ابوبكر به طور خاص . اين حديث نيز باطل است « 1 » .\r\n\r\nنگاهى به شرح حال شيخ الاسلام هروى\r\nشيخ الاسلام هروى از فقيهان شافعى و شيخ الاسلام شهر هرات بود . او نوهء سعد تفتازانى است .\r\nزركلى او را اين گونه توصيف مىنمايد :\r\nاحمد بن يحيى بن محمّد بن سعدالدين مسعود بن عمر تفتازانى هروى ، شيخ الاسلام و از فقهاى شافعى است . كنيه او سيف الدين ، و به « حفيد سعد » تفتازانى معروف است . مدّت سى سال قاضى شهر هرات بود . هنگامى كه شاه اسماعيل بن حيدر صفوى وارد هرات شد ، وى از كسانى بود كه در دار الاماره به استقبال شاه نشسته بود ؛ ولى بدگويان او را نزد شاه به تعصّب متّهم كردند و شاه دستور قتل او را همراه با جمعى از علماى هرات صادر كرد . در حالى كه گناهى نداشت . وى به « شهيد » ملقّب شد . او كتاب‌هاى بسيارى دارد از جمله مجموعه آثارى كه به الدرّ\r\n\r\n\r\n","description":"","footnote":"\r\n( 1 ) الدر النضيد : 97 .\r\n","page_name":" 78 ","page_number":78},
  {"content":"\r\n\r\nالنضيد في مجموعة الحفيد معروف است . اين مجموعه در علوم شرعى نگاشته شده است . . . « 1 » .\r\n\r\n13 - كلام عبدالرؤوف مَناوى\r\nعلّامه عبدالرؤوف بن تاج العارفين مَناوى مصرى ( درگذشته سال 1029 ) نيز به نقد و بررسى حديث اقتدا پرداخته و سند حديث اقتدا به روايت حذيفه را مورد طعن قرار داده است . او با استناد به سخن ذهبى همين حديث را به روايت ابن مسعود تضعيف كرده است .\r\nمَناوى پس از نقل حديث اقتدا و توضيح آن اين گونه مىگويد :\r\nاين كه پيامبر صلى اللَّه عليه وآله به اطاعت آن دو ( ابوبكر و عمر ) امر فرموده ، دربردارنده ستايش آن‌هاست ، زيرا آن‌ها شايستهء اطاعت هستند تا در اوامر و نواهى از آنان اطاعت شود . اين ستايش اعلام كنندهء حسن سيرت و پاكى درون آن‌هاست ، و اشاره دارد كه اين دو بعد از او خليفه هستند ! ! از طرفى علّت ترغيب به اقتدا از اصحاب و مسلمانان صدر اسلام ، همان اخلاق پسنديده و سرشت مستعد و نيكىهاى ارزشمندى است كه با آن آفريده شده‌اند .\r\nگويا آنان پيش از اسلام همانند زمينى پاك بوده‌اند ؛ ولى آن زمين\r\n\r\n\r\n","description":"","footnote":"\r\n( 1 ) الاعلام : 1 / 270 .\r\n","page_name":" 79 ","page_number":79},
  {"content":"\r\n\r\nبىآن كه كشت شود ، رها شده و در آن گياه خولان و درختان خاردار بزرگى روييده است ؛ آن گاه با ظهور دولت هدايت ، اين حالت بر طرف شد و گياهان خوبى رويانيد . بدين جهت آن‌ها برترين افراد بعد از پيامبر شدند و هر كس به خوبى از آن‌ها تبعيّت كند تا روز قيامت بهترين مردم بعد از آن‌ها خواهد بود .\r\nممكن است كسى بگويد : با توجّه به اين كه پيامبر امر فرموده از آن دو پيروى شود ، پس چگونه على رضى اللَّه عنه از بيعت سرپيچى كرد ؟\r\nدر پاسخ مىگويم : عدم بيعت او به خاطر عذرى بود ، و پس از مدّتى بيعت كرد ! ! فرمانبردارى او از اوامر و نواهى آن‌ها ، شركت در نمازهاى جمعه و عيد و تمجيد و ستايش از آن‌ها - چه در حيات و چه در مماتشان - در تاريخ ثبت شده است ! !\r\nممكن است كسى بگويد : اين حديث با نظريّهء صاحبان اصول و كتاب‌هاى معتبر معارض است ؛ چرا كه آن‌ها معتقدند كه پيامبر خدا صلى اللَّه عليه وآله بر خلافت هيچ فردى تصريح نكرد .\r\nدر پاسخ مىگويم : منظور آن‌ها اين است كه پيامبر به طور صريح و علنى به اين امر تصريح نفرمود ؛ از اين رو ، اين حديث همان گونه كه احتمال خلافت را در بر دارد ، احتمال اقتدا به آن‌ها را - در رأى ، مشورت ، نماز و موارد ديگر - نيز در بر دارد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاحمد بن حنبل اين حديث را در مسند خود در بخش « المناقب » و تِرمذى نيز در همان بخش آورده‌اند و ابن ماجه نيز آن را از طريق عبدالملك بن عمير از ربعى ( از حذيفة ) بن يمان حسن دانسته است .\r\nابن حجر در اين مورد مىگويد : بين علما و رجال شناسان در سند اين حديث به خاطر وجود عبدالملك اختلاف شده است . ابوحاتِم آن را داراى اشكال دانسته است . بزّار همچون ابن حزم اظهار نظر كرده كه اين سند صحيح نيست ؛ زيرا عبدالملك چيزى از ربعى نشنيده و ربعى نيز از حذيفه نشنيده است . در عين حال براى حديث شاهدى وجود دارد و مصنّف خوب عمل كرده است ، آن جا كه در پى آن شاهدى را ذكر كرده و گفته است :\r\n« بعد از من به دو نفر از اصحابم ؛ يعنى ابوبكر و عمر اقتدا كنيد و از روش عمّار پسر ياسر پيروى نماييد » ؛ يعنى طبق سيره و روش او عمل كنيد و از ارشادات او استفاده نماييد ؛ زيرا عمّار هيچ گاه با دو امر مواجه نشد مگر اين كه بهترين آن‌ها را برگزيد . همچنان اين سخن در حديث « به دستور و سفارش عبداللَّه بن مسعود تمسّك كنيد » خواهد آمد .\r\nتوربَشْتى در اين زمينه مىگويد : نزديك‌ترين چيزى كه مىتوان از دستور و سفارش ابن مسعود فهميد همان امر خلافت است ؛ چرا كه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاو نخستين كسى بود كه به درستى آن گواهى داد و به صحّت آن اشاره كرد و گفت : آيا ما از ميان خودمان كسى را براى دنياىمان نپسنديم كه او براى دين ما پسنديد ؟ همانطور كه مناسبت بين آغاز و انجام حديث نيز به آن اشاره دارد .\r\nاين حديث را تِرمذى نقل كرده و آن را از طريق ابن مسعود حسن دانسته است . رويانى از حذيفه نقل كرده است كه حذيفه مىگويد : ما در حضور رسول خدا صلى اللَّه عليه وآله بوديم ، ناگاه حضرتش فرمود :\r\n« نمىدانم چه قدر در ميان شما هستم » و آن گاه اين سخن را بيان فرمود .\r\nاين حديث را ابن عدى در كامل از انس نقل كرده است .\r\nحاكم نيز حديث اقتدا را با همان عبارت مذكور از ابن مسعود نقل كرده است . ذهبى در مورد سند آن مىگويد : سند آن حديث بىارزش و واهى است « 1 » .\r\n\r\nنگاهى به شرح حال عبدالرؤوف مَناوى\r\nعبدالرؤوف مَناوى ، محققى كبير است و كتاب فيض القدير او از كتاب‌هاى سودمند و ارزشمند است .\r\nعلّامه محبّى شرح حال مَناوى را نگاشته و او را مورد ستايش\r\n\r\n\r\n","description":"","footnote":"\r\n( 1 ) فيض القدير ، شرح جامع الصغير : 2 / 72 - 73 .\r\n","page_name":" 82 ","page_number":82},
  {"content":"\r\n\r\nقرار داده است و از او به عنوان پيشواى بزرگ و حجّت توصيف كرده و اين گونه مىگويد :\r\nعبدالرؤوف بن تاج العارفين بن على بن زين العابدين ، ملقّب به زين الدّين ، حدادى مَناوى قاهرى شافعى . . . پيشواى بزرگ ، حجّت ، مورد وثوق ، اسوه ، صاحب كتاب‌هايى كه در بين مردم رايج است و بىشك برترين فرد زمان خويش بود .\r\nوى امامى فاضل ، زاهد ، عابد ، مطيع و فروتن در پيشگاه خدا بود .\r\nاهل خير بود و با كارهاى نيك به خدا تقرّب مىجست . او بر ذكر و تسبيح مداومت داشت . صابر و صادق بود و در شبانه روز به يك وعده غذا اكتفا مىكرد .\r\nو بالاخره مىگويد : على رغم اختلاف انواع علوم ، وى علوم و معارفى را جمع آورى كرده بود كه در احدى از معاصرينش جمع نشده بود « 1 » .\r\n\r\n14 - كلام ابن درويش حوت\r\n« ابن درويش حوت » ( درگذشته سال 1097 ه ) نيز دربارهء حديث اقتدا اظهار نظر كرده است . وى مىگويد :\r\n\r\n\r\n","description":"","footnote":"\r\n( 1 ) خلاصة الاثر في اعيان القرن الحادى عشر : 2 / 412 - 416 .\r\n","page_name":" 83 ","page_number":83},
  {"content":"\r\n\r\nاحمد بن حنبل حديثِ « پس از من به دو نفر ؛ يعنى ابوبكر و عمر اقتدا كنيد » را نقل كرده است . البتّه تِرمذى نيز آن را نقل كرده و حسن دانسته است ؛ ولى ابوحاتِم آن را داراى اشكال مىداند ، و بزّار نيز همچون ابن حزم در مورد آن مىگويد : حديث صحيحى نيست .\r\nتِرمذى در روايت ديگرى آن حديث را نقل كرده و آن را حسن مىداند . در آن نقل آمده است : « و از روش عمّار پيروى نماييد و به دستور و سفارش ابن مسعود تمسّك كنيد » .\r\nهيثمى در مورد اين حديث مىگويد : سند آن بىارزش و واهى است « 1 » .\r\n\r\n\r\n","description":"","footnote":"\r\n( 1 ) اسنى المطالب : 48 .\r\n","page_name":" 84 ","page_number":84},
  {"content":"\r\n\r\n\r\nبخش سوم نگرشى به متن و دلالت حديث اقتدا\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\n\r\nتأمّلى در متن و دلالت حديث اقتدا\r\nپيش‌تر اشاره كرديم كه علماى اهل سنّت به حديث اقتدا در بخش‌هاى خلافت ، امامت ، فقه ، اصول و مسائل مهم استدلال مىكنند .\r\nبه عنوان نمونه مىتوان مواردى را نيز نام برد :\r\nقاضى بيضاوى در كتاب مشهور طوالع الانوار فى علم الكلام ، ابن حجر مكّى در الصواعق المحرقه ، ابن تيميّه در منهاج السنّة ، ولى اللَّه دهلوى ، نويسندهء كتاب حجّة اللَّه البالغه در كتاب قرّة العينين فى تفضيل الشيخين به اين حديث استدلال كرده‌اند و بسيار جالب است كه دهلوى همين حديث را به بُخارى و مسلم نسبت مىدهد و آن را از دو طريق نقل مىكند كه عبارت او - آن سان كه در كتاب عبقات الأنوار از او نقل شده - چنين است :\r\nحذيفه مىگويد : پيامبر صلى اللَّه عليه وآله فرمود : « بعد از من به آن دو ؛ يعنى ابوبكر و عمر اقتدا كنيد » . اين حديث مورد اتّفاق است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاين حديث را نيز تِرمذى از ابن مسعود اين گونه روايت كرده است : ابن مسعود مىگويد : رسول خدا صلى اللَّه عليه وآله فرمود :\r\n« بعد از من به آن دو ؛ يعنى ابوبكر و عمر اقتدا كنيد ، از روش عمّار پيروى نماييد و به سفارش و دستور ابن مسعود تمسّك كنيد » « 1 » .\r\nدهلوى با تعبير « مورد اتّفاق » اين حديث را به بُخارى و مسلم نسبت داده است ، و مخفى نيست كه اين نسبت دروغ است . مگر آن كه تعبير « مورد اتّفاق » اصطلاح خاصّ دهلوى باشد ؛ يعنى منظور او اين باشد آن دو بر عدم نقل آن اتّفاق نظر دارند ! !\r\nشيخ على قارى نيز به آن روايت استدلال كرده است و در همان اشتباهى افتاده كه دهلوى افتاده است . وى در شرح الفقه الاكبر آورده است :\r\nمذهب عثمان و عبدالرحمان بن عوف چنين است : مجتهد زمانى كه فرد ديگرى در امور دين اعلم از او باشد ، مىتواند از او تقليد كند . او مىتواند اجتهاد خود را رها نمايد و از اجتهاد ديگرى تبعيّت كند . اين همان مطلبى است كه از ابوحنيفه روايت شده است . بخصوص كه در كتاب‌هاى صحيح بُخارى و صحيح مسلم آمده است كه پيامبر خدا صلى اللَّه عليه وآله فرموده : « بعد از من به آن دو ؛ يعنى ابوبكر و عمر اقتدا كنيد » . عثمان و\r\n\r\n\r\n","description":"","footnote":"\r\n( 1 ) قرة العينين : 19 و 20 ؛ با اين حال دست امانت ! ! واژهء « متّفق عليه » را حذف نموده تا پوششى براى رسوايى گردد .\r\n","page_name":" 88 ","page_number":88},
  {"content":"\r\n\r\nعبدالرحمان نيز عموم و ظاهرِ حديث را گرفته‌اند .\r\nشايد منظور شيخ على قارى كتابى غير از كتاب‌هاى صحيح بُخارى و صحيح مسلم باشد ! ! و گرنه - آن سان كه پيش از اين بررسى كرديم - حاكم نيشابورى تصريح كرده كه بُخارى و مسلم اين حديث را نقل نكرده‌اند ! !\r\nآرى ، وضعيّت حديث اقتدا اين گونه است . در كتاب‌هاى اصول مورد اعتماد ذكر شده و به آن استدلال مىگردد و . . . .\r\nدر كتاب المختصر آمده است :\r\nمسئله : بر خلاف عقيدهء شيعه ، اجماع فقط با اهل بيت منعقد نمىشود و همچنين طبق نظر بيشتر علما ، اجماع با ائمّهء چهارگانه نيز - بر خلاف نظر احمد - و با ابوبكر و عمر منعقد نمىشود . كسانى كه به انعقاد اجماع نظر مىدهند ، مىگويند كه روايت شده است : « بر شما باد كه بعد از من به سنّت من و سنّت خلفاى راشدين عمل كنيد » . و در روايت ديگر آمده است : « بعد از من به آن دو اقتدا كنيد » .\r\nدر پاسخ اين استدلال مىگوييم : اين روايات دلالت بر لزوم پيروى از مقلّد است ، و با روايات ديگرى تعارض دارند . رواياتى همچون : « اصحاب من مانند ستارگان هستند ؛ به هر كدام اقتدا كنيد هدايت مىشويد » ، و روايت « نيمى از دينتان را از اين عايشه بگيريد » ! !\r\nشارح المختصر عضدى در ذيل اين سخن مىگويد :\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبر خلاف عقيده شيعه ، اجماع فقط با اهل بيت در صورت مخالفت ديگران با آنان يا در صورت عدم موافقت و مخالفت ، منعقد نمىشود . همچنين با ائمهء چهارگانه نيز طبق نظر بيشتر علما - بر خلاف احمد - و با ابوبكر و عمر - بر خلاف نظر برخى علماء - منعقد نمىشود .\r\nدليل ما ( شارح المختصر ) بر اين نظر چنين است : ادلّهء بيان شده آن‌ها را در بر نمىگيرد ، چرا كه ادلّه تكرار شده ؛ ولى اجماع تكرار نشده است .\r\nعلماى شيعه در اين مورد بنا را بر اصلشان در عصمت مىگذارند .\r\nاين بحث در علم كلام بيان شده است و به آن پرداخته نمىشود .\r\nدليل علماى ديگر اين است كه مىگويند : پيامبر صلى اللَّه عليه وآله فرمود : « بر شما باد كه به سنّت من و سنّت خلفاى راشدين بعد از من عمل كنيد » .\r\nهمچنين فرمود : « بعد از من به آن دو ؛ يعنى ابوبكر و عمر اقتدا كنيد » .\r\nپاسخ اين دليل اين گونه است : اين دو حديث بر شايستگى تقليد مقلّدان از ائمّهء چهارگانه يا ابوبكر و عمر دلالت دارد ، نه بر حجّيت قول آن‌ها براى مجتهد .\r\nافزون بر اين كه : اين دو حديث معارض با ديگر سخن پيامبر صلى اللَّه عليه وآله است كه فرمود : « اصحاب من مانند\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nستارگانند . . . » « 1 » .\r\nدر اين زمينه در كتاب الإبهاج چنين آمده است :\r\nبعضى معتقدند كه اجماع شيخين به تنهايى حجّت است ، به جهت اين كه پيامبر عليه السلام فرموده است : « بعد از من به آن دو ؛ ابوبكر و عمر اقتدا كنيد » .\r\nاين حديث را احمد بن حنبل ، ابن ماجه و تِرمذى روايت كرده‌اند . تِرمذى در مورد اين حديث گويد : حديث حسن و معتبر است . ابن حِبّان نيز در صحيح خود اين حديث را ذكر كرده است .\r\nامام احمد بن حنبل و ديگران در مورد آن دو روايت اين گونه پاسخ داده‌اند : دو روايتى كه استدلال شد با روايت ذيل معارض است . آن جا كه پيامبر خدا صلى اللَّه عليه وآله مىفرمايد : « اصحاب من مانند ستارگانند به هر كدام اقتدا كنيد ، هدايت مىشويد » ، و اين حديث ضعيف است .\r\nشيخ ابو اسحاق نيز در مورد استدلال مزبور ، در كتاب شرح اللمع اين گونه پاسخ داده است :\r\nابن عبّاس با همهء صحابه در مورد پنج مسئله - كه به تنهايى آن‌ها را پذيرفته بود - مخالفت كرد و ابن مسعود در مورد چهار مسئله - كه نظريهء شخصى وى بود - با آنان مخالفت كرد و هيچ كس به آن‌ها به\r\n\r\n\r\n","description":"","footnote":"\r\n( 1 ) شرح المختصر فى الاصول : 2 / 36 .\r\n","page_name":" 91 ","page_number":91},
  {"content":"\r\n\r\nوسيله اجماع خلفاى چهارگانه اعتراض نكرد « 1 » .\r\nدر كتاب مسلَّم الثبوت و شرح آن فواتح الرّحموت آمده است :\r\nطبق نظر بيشتر علما - بر خلاف برخى - با سخن دو شيخ [ يعنى 
  ] امير مؤمنان ابوبكر و عمر اجماع منعقد نمىشود . و بر خلاف نظر احمد و برخى از حنفىها ، اجماع به خلفاى چهارگانه منعقد نمىشود . . . .\r\nمعتقدين به انعقاد اجماع به مدّعاى خود اين گونه دليل اقامه كرده و گفته‌اند : طبق روايتى كه احمد نقل كرده است كه رسول خدا صلى اللَّه عليه وآله فرمود : « بعد از من به آن دو ؛ يعنى ابوبكر و عمر اقتدا كنيد » مخالفت با آن دو حرام است .\r\nدر پاسخ اين استدلال مىگوييم : در اين حديث خطاب متوجّه به مقلّدين است نه مجتهدين . پس اين حديث در مورد مجتهدين حجّت نيست .\r\nاز طرفى ، اين حديث بيان‌گر شايستگى پيروى است نه آن كه تبعيّت و پيروى را فقط در آن‌ها حصر نمايد . بنا بر اين ، امر « اقتدا كنيد » يا براى استحباب است و يا براى اباحه و يكى از اين دو تأويل ضرورى است ؛ زيرا كه مجتهدين مخالف آن‌ها بودند و مقلّدين نيز گاهى از ديگران تقليد مىكردند و كسى به آن‌ها اعتراض نمىكرد ، نه خود خلفا و نه ديگران . از اين رو اعتقاد آن‌ها اين بود كه گفتارشان حجّت نيست .\r\n\r\n\r\n","description":"","footnote":"\r\n( 1 ) الإبهاج في شرح المنهاج : 2 / 410 - 411 .\r\n","page_name":" 92 ","page_number":92},
  {"content":"\r\n\r\nپس به همين سبب آن چه گفته شده كه ايجاب با اين تأويل منافات دارد ، دفع مىشود . . . « 1 » .\r\nآن چه گذشت نمونه‌اى از استدلال‌هاى اهل سنّت به حديث اقتدا در مسائل فقهى و اصولى بود ؛ ولى از مجموع اين سخنان روشن مىشود كه بيشتر علماى اهل سنّت معتقدند كه اجماع آن دو تن حجّت نيست .\r\nبا اين حال اگر بر همين سخن ( عدم حجيّت ) اين مطلب را ضميمه كنيم كه بيشتر علما بر اين باورند كه پيامبر صلى اللَّه عليه وآله بر خلافت هيچ كس پس از خودش تصريح نكرد - آن سان كه در المواقف و شرح آن آمده است كه امام حق پس از پيامبر صلى اللَّه عليه وآله ابوبكر است - امامت او با اجماع ثابت مىشود ، گرچه برخى از علما نيز در اين مورد توقّف كرده‌اند كه پيامبر خدا صلى اللَّه عليه وآله - بر خلاف نظر بكريه - بر خلافت هيچ فردى تصريح نكرده است ؛ زيرا آن‌ها مىپندارند كه نصّى بر خلافت ابوبكر وجود دارد .\r\nهمچنين بر خلاف نظريه شيعه كه تصوّر مىكنند براى امامت على كرم اللَّه وجهه نصّى وجود دارد - چه نص آشكار و چه پنهان - اما سخن حق در نزد عموم علما نفى اين دو نظريه ( بكريّه و شيعه ) است « 2 » .\r\n\r\n\r\n","description":"","footnote":"\r\n( 1 ) فواتح الرّحموت بشرح مسلّم الثبوت : 2 / 231 .\r\n( 2 ) الشيخ محمّد عبده بين الفلاسفه والكلاميّين : 2 / 643 و 644 .\r\n","page_name":" 93 ","page_number":93},
  {"content":"\r\n\r\nمَناوى نيز در شرحش در اين زمينه مىگويد : اگر كسى بگويد كه اين حديث معارض است با آن چه كه نويسندگان كتاب‌هاى معتبر بر آن اعتقاد دارند كه پيامبر خدا صلى اللَّه عليه وآله بر خلافت احدى تصريح نكرده است ، در پاسخ مىگويم : منظور آن‌ها اين است كه پيامبر خدا صلى اللَّه عليه وآله به طور آشكار تصريح نكرده است . از طرفى اين حديث ، همانطور كه خلافت را در بر دارد ، اقتدا به آن‌ها را در رأى ، مشورت ، نماز و موارد ديگر نيز در بر مىگيرد « 1 » .\r\nبا توجّه به آن چه گذشت ، دانستيم كه استدلال كنندگان به اين حديث - در همهء زمينه‌ها ابتدا در بخش خلافت و امامت و سرانجام در بخش اجتهاد و اجماع - همان بكريه و پيروان آن‌ها هستند .\r\nبنا بر اين ، اكثريّت از مدلول و مفاد اين حديث اعراض مىكنند . . .\r\nو استدلال كنندگان به آن گروهى هستند كه نسبت به ابوبكر و امامتش تعصّب دارند . . . و اين يكى از وجوه جعل آن است . . . .\r\nحافظ ابن جوزى در اين زمينه مىگويد : جماعتى كه بهره‌اى از علم ندارند ، از روى تعصّب ادّعاى تمسّك به سنّت مىكنند و براى ابوبكر فضايلى را جعل مىكنند . . . « 2 » .\r\n\r\n\r\n","description":"","footnote":"\r\n( 1 ) فيض القدير : 2 / 72 .\r\n( 2 ) الموضوعات : 1 / 225 .\r\n","page_name":" 94 ","page_number":94},
  {"content":"\r\n\r\nاكنون اين پرسش مطرح است كه به راستى آن‌ها چه كسانى هستند ؟\r\nآرى ، آن‌ها همان بكريّه هستند ! !\r\nعلّامهء معتزلى دربارهء اين موضوع مىگويد :\r\nهنگامى كه بكريّه متوجّه كارهايى كه شيعه انجام داده بود شدند « 1 » براى مقابله با آن احاديث ، احاديثى را براى ابوبكر جعل كردند ، به عنوان نمونه ، آن‌ها روايتِ « لو كنت متّخذاً خليلًا . . . » ؛ « اگر مىخواستم دوستى برگزينم . . . » را در مقابل حديث إخاء ( اخوّت رسول اللَّه صلى اللَّه عليه وآله با اميرالمؤمنين عليه السلام ) جعل كردند .\r\nو در مقابل حديث سدّ الأبواب ( بستن درها ) ، حديث ديگرى به سود ابوبكر ساختند ؛ زيرا آن حديث در فضيلت على عليه السلام بود .\r\nحديث ديگرى نيز از زبان پيامبر خدا صلى اللَّه عليه وآله شنيدند و آن را اين گونه واژگون كردند :\r\nإيتوني بدواة وبياض اكتب فيه لأبي بكر كتاباً لا يختلف عليه إثنان ؛\r\nدوات و كاغذى براى من بياوريد تا نوشته‌اى در مورد ابوبكر بنويسم كه ديگر دو نفر در مورد او اختلاف نكنند .\r\n\r\n\r\n","description":"","footnote":"\r\n( 1 ) نويسنده شرح المواقف و ديگران نوشته‌اند : « شيعه در مورد امامت امير مؤمنان على عليه السلام‌به احاديثى كه اهل سنّت در فضيلت و برترى آن حضرت به صورت - نص جلى يا خفى - روايت شده است ، استدلال مىنمايند » .\r\n","page_name":" 95 ","page_number":95},
  {"content":"\r\n\r\nسپس اين سخن را از زبان حضرتش چنين تكميل نمودند كه فرمود :\r\nيأبى اللَّه والمسلمون إلّاأبابكر .\r\nخدا و مسلمانان جز ابوبكر را قبول ندارند .\r\nاين حديث را در مقابل حديثى كه از پيامبر خدا صلى اللَّه عليه وآله به هنگام بيماريش روايت شده است ، جعل كردند . رسول خدا صلى اللَّه عليه وآله در آن حديث فرمود :\r\nإيتوني بدواة وبياض اكتب لكم ما لا تضلّون بعده أبداً .\r\nفاختلفوه عنده وقال قوم منهم : لقد غلبه الوجع وحسبنا كتاب اللَّه .\r\nدوات و كاغذى بياوريد تا براى شما چيزى بنويسم تا بعد از آن هرگز گمراه نشويد .\r\nحاضرين در حضور حضرتش به اختلاف افتادند و گروهى گفتند :\r\nدرد بر او غالب شده ! ! كتاب خدا براى ما كافى است .\r\nحديث ذيل را نيز از زبان پيامبر خدا صلى اللَّه عليه وآله در مورد ابوبكر ساختند كه فرمود :\r\nأنا راض عنك ، فهل أنت عنّي راض ؟ « 1 »\r\nمن از تو راضى هستم آيا تو هم از من راضى هستى ؟\r\nو مواردى از اين قبيل .\r\n\r\n\r\n","description":"","footnote":"\r\n( 1 ) شرح نهج البلاغه : 11 / 49 .\r\n","page_name":" 96 ","page_number":96},
  {"content":"\r\n\r\nبه راستى مدلول حديث اقتدا به شيخين چيست ؟\r\nاينك به جاست كه ما بدون در نظر گرفتن سند ، در اين موضوع گفت و گو كنيم .\r\nمَناوى مىگويد :\r\nاين كه پيامبر خدا صلى اللَّه عليه وآله به اطاعت از آن دو نفر امر كرده است ، همين در بردارندهء ستايش آن دوست تا شايستهء اطاعت در اوامر و نواهى شوند . . . « 1 » .\r\nولى نخستين اعتراضى كه به اين دليل مىشود اين است كه چرا امير مؤمنان على عليه السلام و تابعان او ، با وجود اين امر از بيعت با آن دو سرپيچى كردند ؟ از اين رو مَناوى در ادامه اين استدلال مىگويد :\r\nاگر كسى بگويد : وقتى امر شد كه از آن دو تبعيّت شود ، پس چگونه على رضى اللَّه عنه از بيعت سرپيچى كرد ؟\r\nدر پاسخ اين پرسش مىگويم : سرپيچى از بيعت به جهت عذرى بود ، و على رضى اللَّه عنه پس از آن بيعت كرد وهمانا پيروى و فرمانبردارى على رضى اللَّه عنه از اوامر و نواهى آن دو ثابت شده است . . . « 2 » .\r\nنگارنده مىگويد : به راستى علماى اهل سنّت ، پس از انكار نص و\r\n\r\n\r\n","description":"","footnote":"\r\n( 1 ) فيض القدير : 2 / 72 .\r\n( 2 ) همان : 2 / 72 .\r\n","page_name":" 97 ","page_number":97},
  {"content":"\r\n\r\nمنحصر كردن دليل خلافت در اجماع ، در تنگنايى بزرگ قرار گرفته و به اشكالى شديد گرفتار شده‌اند . به اين دليل كه آن‌ها در علم اصول مقرّر كرده‌اند كه هر گاه يك يا دو نفر از امّت در امرى مخالف باشند ، اجماع منعقد نمىشود .\r\nغزالى در اين زمينه مىگويد :\r\nمسئله : هر گاه يك يا دو نفر از امّت در امرى مخالف باشند ، بدون آن‌ها اجماع منعقد نمىشود . اگر بميرد مسئله اجماعى نمىگردد . بر خلاف برخى ديگر از علما كه در اين مورد قائل به اجماع هستند . دليل ما اين است كه آن چه حرام شده ، مخالفت همهء امّت است . . . « 1 » .\r\nاين مورد در كتاب مسلّم الثّبوت و شرح آن نيز چنين بيان شده است :\r\nمسئله : گفته شده است كه اجماع اكثريّت با مخالفت افراد كمتر - يك يا دو نفر - اجماع است ؛ امّا به نظر ما اين اجماع نيست ؛ چرا كه ملاك اجماع تأييد تمام افراد است ، امّا همهء افراد در اين اجماع شركت ندارند .\r\nالبتّه علما در اين مورد اختلاف نظر دارند . برخى گفته‌اند : چنين اجماعى اصلًا حجّت نيست ، آن سان كه اجماع هم نيست .\r\nبرخى ديگر گويند : بلكه چنين اجماعى حجّت ظنّى است ، نه اجماع ؛ زيرا ظاهر اين است كه اكثريّت مردم درست مىگويند . امّا\r\n\r\n\r\n","description":"","footnote":"\r\n( 1 ) المستصفى : 1 / 202 .\r\n","page_name":" 98 ","page_number":98},
  {"content":"\r\n\r\nاجماعى تحقق نيافته است .\r\nبرخى ديگر گفته‌اند : چه بسا كه حق با اقليّت است و چنين امرى بعيد نيست . . . .\r\nاز طرفى علمايى كه به اجماع اكثريّت اكتفا كرده‌اند ، چنين گفته‌اند : خلافت ابوبكر با وجود مخالفت على كرم اللَّه وجهه و بزرگان آل باكرامت ايشان ، سعد بن عباده ، سلمان و . . . صحيح است .\r\nبه سخن آن‌ها چنين پاسخ داده مىشود كه اجماع بر خلافتِ ابوبكر پس از بيعت آن‌ها با ابوبكر است و اين امر در مورد امير مؤمنان على [ عليه السلام 
  ] واضح است « 1 » .\r\nبنا بر اين اگر مطالبى را كه در مورد بيعت امير مؤمنان على عليه السلام گفته‌اند بپذيريم ، پاسخ دربارهء تخلّف سعد بن عُباده چه خواهد بود ؟\r\nيادآورى اين نكته لازم است كه مَناوى به اين مشكل نپرداخته است ؛ ولى شارح كتاب مسلّم الثّبوت اين اشكال را مطرح كرده و - بعد از آن چه كه بيان شد - مىگويد :\r\nرجوع سعد بن عُباده به بيعت مبهم است و قطعى نيست ؛ چرا كه او از بيعت سرپيچى كرد و بيعت نكرد و از مدينه خارج شد و ديگر به مدينه باز نگشت تا آن كه دو سال و نيم بعد از خلافت اميرالمؤمنين عمر\r\n\r\n\r\n","description":"","footnote":"\r\n( 1 ) فواتح الرحموت بشرح مسلّم الثبوت : 2 / 222 .\r\n","page_name":" 99 ","page_number":99},
  {"content":"\r\n\r\nدر حوران شام از دنيا رفت .\r\nدر الإستيعاب و منبع ديگرى آمده است كه وى در سال يازدهم و در دوران خلافت اميرالمؤمنين الصدّيق الاكبر وفات يافت .\r\nاز اين رو پاسخ درست در مورد تخلّف او اين گونه است :\r\nسرپيچى سعد بن عُباده از بيعت با ابوبكر از روى اجتهاد نبود ؛ زيرا كه بيشتر خزرجىها مىگفتند : بايستى اميرى از ما و اميرى از شما باشد ، براى اين كه رياست آن‌ها از بين نرود . . . و سعد از آن جهت بيعت نكرد ؛ چون حبّ آقايى و رياست داشت . بنا بر اين ، اگر مخالفت او از روى اجتهاد نباشد ، ضررى به اجماع نمىرساند .\r\nپس اگر كسى بگويد : در اين صورت بايد بگوييم كه سعد رضى اللَّه عنه در حالى از دنيا رفته است كه وحدت مسلمانان را بر هم زده و از جماعت آن‌ها كناره گرفته است ، و طبق نقل بُخارى از رسول خدا صلى اللَّه عليه وآله كه فرمود : « هر كس از جماعت مسلمانان جدا شود ، در واقع به مرگ دوران جاهلى از دنيا رفته است » [ و بايد بگوييم كه سعد به مرگ جاهلى مرده است 
  ] ؛ امّا پرواضح است كه صحابه - بخصوص فردى همچون سعد - از مرگ دوران جاهلى به دور هستند .\r\nدر پاسخ او مىگوييم : با فرض اين كه مخالفت با اجماع اين گونه باشد ؛ امّا مطابق آن چه در صحيح مسلم آمده است ، سعد از افرادى بود كه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدر جنگ بدر حاضر بود و بدريّون به گناهى مؤاخذه نمىشوند . مَثَل آن‌ها مَثَل توبه‌كننده است ، گرچه گناهش بزرگ باشد ؛ زيرا آنان صاحب منزلت رفيعى هستند كه خداوند به رحمت خاصّه‌اش به آن‌ها داده است .\r\nهمچنين سعد از كسانى است كه در بيعت عقبه شركت جست و پيامبر خدا صلى اللَّه عليه وآله به آنان وعدهء بهشت و مغفرت دادند . پس از سوء ظن به اين عمل بر حذر باش و ادب را حفظ كن . . . « 1 » .\r\nبه راستى اگر در قضيّهء سعد بن عباده كوتاه بياييم ، جواب تخلّف صدّيقهء زهرا عليها السلام چه خواهد بود ؟ ! با آن كه او از صحابه بود ؛ بلكه فراتر اين كه او پاره تن رسول خدا صلى اللَّه عليه وآله بود .\r\nبنا بر اين هر گاه صحابه - بخصوص امثال سعد - از مرگ جاهلى به دور باشند ، پس نظر تو دربارهء حضرت زهرا عليها السلام چگونه خواهد بود ، همان بانويى كه رسول خدا صلى اللَّه عليه وآله در موردش مىفرمايد :\r\nفاطمة بضعة منّي فمن أغضبها أغضبني « 2 » .\r\nفاطمه پارهء تن من است هر كه او را به خشم آورد ، مرا به خشم آورده است .\r\nحضرتش در مورد ديگرى فرمود :\r\n\r\n\r\n","description":"","footnote":"\r\n( 1 ) فواتح الرحموت بشرح مسلّم الثبوت : 2 / 222 - 224 .\r\n( 2 ) الجامع الصغير : 2 / 360 ، حرف فاء ، حديث 5833 .\r\n","page_name":" 101 ","page_number":101},
  {"content":"\r\n\r\nفاطمة بضعة منّي ، يقبضني ما يقبضها ويبسطني ما يبسطها « 1 » .\r\nفاطمه پارهء تن من است ، هر چه او را ناراحت كند ، مرا ناراحت كرده است و هر چه او را مسرور سازد مرا مسرور ساخته است .\r\nآن حضرت در سخن ديگرى فرمود :\r\nفاطمة سيّدة نساء أهل الجنّة « 2 » .\r\nفاطمه سرور زنان بهشت است .\r\nاين‌ها احاديثى هستند كه حافظ سهيلى و حافظان ديگر به وسيلهء آن‌ها استدلال كرده‌اند كه حضرت فاطمه عليها السلام برتر از شيخين است ، چه رسد به ديگران « 3 » .\r\nاز سوى ديگر ، همانا از بديهيّات تاريخ است كه حضرت زهرا عليها السلام در حالى از دنيا مفارقت كرد كه با ابوبكر بيعت نكرد ، و از سويى امير مؤمنان على عليه السلام به او دستور نداد كه به بيعت مبادرت ورزد ، در حالى كه آن حضرت مىدانست كه « هر كس از جماعت مسلمانان مفارقت كند به مرگ جاهلى از دنيا رفته است » ! !\r\n\r\n\r\n","description":"","footnote":"\r\n( 1 ) الجامع الصغير : 2 / 360 ، حرف فاء ، حديث 5834 .\r\n( 2 ) همان : حديث 5835 .\r\n( 3 ) فيض القدير : 4 / 554 .\r\n","page_name":" 102 ","page_number":102},
  {"content":"\r\n\r\nنگارنده مىگويد :\r\nاين حديث به چيزى كه آن‌ها مىپندارند ، يا مىخواستند به آن استدلال كنند دلالت نمىكند . پس واقعيّت چيست ؟\r\nما پاسخ اين پرسش را به زودى در پايان اين نوشتار از باب احتمال ارائه خواهيم كرد .\r\n\r\nبطلان حديث اقتدا از نظر دلالت و معنا\r\nاكنون به مواردى مىپردازيم كه اين حديث را از جهت دلالت و معنا باطل مىكند . در اين زمينه مواردى بيان مىشود :\r\n\r\n1 - اختلاف نظر بين ابوبكر و عمر\r\nابوبكر و عمر در بيشتر احكام و افعال اختلاف نظر داشتند و پيروى از دو نفرى كه اختلاف نظر دارند ، غير ممكن و محال است . به عنوان نمونه :\r\n- ابوبكر قائل به جواز متعه بود ، در حالى كه عمر آن را منع كرد .\r\n- عمر از ارث غير عرب منع مىكرد ، به جز يك نفر كه در ميان عرب‌ها تولّد يافت .\r\nبنا بر اين ، به كدام يك بايد اقتدا كرد ؟ !\r\nپس از اين دو نفر ، عثمان به خلافت رسيد . او در بيشتر اقوال ، افعال و احكامش با شيخين مخالفت كرد ، با آن كه عثمان طبق عقيدهء\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاهل سنّت سومين خليفه راشدين به شمار مىرود .\r\nاز طرفى در ميان صحابه افرادى بودند كه در احكام شرعى و آداب دينى ، با شيخين - يا با هر سه تن از خلفا - مخالفت كردند .\r\nبديهى است كه هر يك از اين موارد در جايگاه خودش در موارد فقهى يا اصولى ذكر شده است .\r\nبا توجّه به اين اصل ، اگر معناى اين حديث همان باشد كه لفظش اقتضا مىكند ، به طور قطع حُكم به ضلالت و گمراهى همهء آن‌ها واجب خواهد شد ! !\r\n\r\n2 - جهل به احكام الهى\r\nمعروف است كه شيخين نسبت به بسيارى از مسائل اسلامى - در اصول و فروع و حتّى در معانى بعضى الفاظ عربى در قرآن كريم ! - جاهل بودند . بنا بر اين آيا پيامبر صلى اللَّه عليه وآله در مورد كسى كه اين گونه باشد ، دستور مىدهد كه از او به طور مطلق اقتدا شود ؟ آيا دستور مىدهد به چنين فردى رجوع شود و در تمام اوامر و نواهى از او اطاعت شود ؟ !\r\n\r\n3 - جواز عصمت\r\nحديث اقتدا - با اين متن - بيان‌گر عصمت ابوبكر و عمر است و احتمال خطاى آن‌ها را از بين مىبرد .\r\nبديهى است كه هيچ يك از مسلمانان در مورد شيخين چنين\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nسخنى نگفته‌اند ؛ زيرا كه ايجاب اقتدا به كسى كه معصوم نيست ، در واقع ايجاب به چيزى است كه از قبيح بودنش ايمنى نيست .\r\n\r\n4 - روز سقيفه به چنين حديثى استدلال نشده است\r\nاز طرفى ، اگر حديث اقتدا از پيامبر خدا صلى اللَّه عليه وآله بود ، به طور قطع ابوبكر در روز سقيفه به آن استدلال مىكرد ؛ ولى در هيچ يك از كتاب‌هاى حديثى و تاريخى نقل نشده است كه ابوبكر به آن حديث بر مردم استدلال كرده باشد ؛ يعنى اگر چنين حديثى وجود خارجى مىداشت ، قطعاً نقل شده و شهرت مىيافت ، همان گونه كه قضيّهء سقيفه و نزاع و ستيزه‌اى كه در آن روز رخ داده در كتاب‌ها نقل شده است .\r\nفراتر اين كه ، در هيچ موقعيّتى نيافتيم كه ابوبكر به آن حديث استدلال كرده باشد .\r\n\r\n5 - بيعت در سقيفه\r\nفراتر از آن چه بيان شد اين است كه ابوبكر در سقيفه به ابوعبيده و عمر بن خطّاب اشاره كرد و حاضرين را مورد خطاب قرار داد و گفت : « با هر يك از اين دو فرد كه مىخواهيد بيعت كنيد » « 1 » .\r\n\r\n\r\n","description":"","footnote":"\r\n( 1 ) بنگريد به : صحيح بُخارى : 6 / 2506 ، كتاب محاربين از اهل ردّه . . . حديث 6442 ، مسند احمد : 1 / 90 ، مسند عمر بن خطّاب ، حديث 393 ، تاريخ طبرى : 2 / 446 ، السيرة الحلبيه : 3 / 395 و منابع ديگر .\r\n","page_name":" 105 ","page_number":105},
  {"content":"\r\n\r\nآن گاه آنان خلافت رسول خدا صلى اللَّه عليه وآله را بين خود به تعارف گذاشته و يكى به ديگرى گفت : « دستت را دراز كن تا با تو بيعت كنم » « 1 » .\r\n\r\n6 - فسخ بيعت\r\nبعد از آن كه با ابوبكر به عنوان خليفه بيعت شد ، رو به حاضرين كرد و گفت :\r\n« بيعت با مرا فسخ كنيد ، فسخ كنيد ؛ زيرا كه من بهترين شما نيستم . . . » « 2 » .\r\n\r\n7 - خلافت از آنِ كيست ؟\r\nو سرانجام آن گاه كه زمان مرگ ابوبكر فرا رسيد گفت : دوست داشتم از رسول خدا صلى اللَّه عليه وآله بپرسم اين امر از آنِ كيست تا كسى در صدد آن بر نيايد . دوست داشتم پرسيده بودم آيا در اين امر براى انصار بهره‌اى است ؟ « 3 »\r\n\r\n\r\n","description":"","footnote":"\r\n( 1 ) الطّبقات الكبرى : 3 / 135 ، مسند احمد : 1 / 58 ، مسند عمر بن خطّاب ، حديث 235 ، السيرة الحلبيه : 3 / 395 .\r\n( 2 ) الامامة والسياسه : 1 / 20 ، الصواعق المحرقه : 11 ، الرّياض النّضره : 1 / 251 - 253 ، كنز العمّال : 5 / 252 ، حديث 14108 .\r\n( 3 ) تاريخ الطبرى : 2 / 620 ، العقد الفريد : 2 / 250 ، الامامة والسياسه : 1 / 24 ، مروج الذهب : 2 / 309 .\r\n","page_name":" 106 ","page_number":106},
  {"content":"\r\n\r\n\r\n8 - بيعت ناگهانى\r\nو آن گاه كه عمر به خلافت رسيد ، طى سخنانى گفت : بيعت با ابوبكر كارى ناگهانى و بىانديشه بود كه مسلمانان از شرّش در امان ماندند . پس اگر كسى به همچو بيعتى بازگشت او را بكشيد « 1 » .\r\n\r\nكاوشى در متن حديث اقتدا\r\nبه راستى بعد از اين همه دليل و استدلال ، متن حديث و مدلول آن چيست ؟\r\nبا توجّه به آن چه بيان شد ، دانستيم كه حديث اقتدا - با فرض صدور آن - از لحاظ معنا بىارزش است . و با اين فرض ناگزيريم به يكى از اين دو امر ملتزم شويم :\r\nالف - وقوع تحريف در لفظ حديث .\r\nدر حديث اقتدا ، دو واژهء « ابابكر و عمر » ، - به شكل منصوب - به جاى واژگان « ابىبكر و عمرٍ » - به شكر مجرور - آمده است . بنا بر اين طبق صورت تحريف نشدهء اين حديث ، ابوبكر و عمر مخاطب هستند و به اقتدا كردن امر شده‌اند ، نه اقتدا شدن « 2 » .\r\nاز اين رو پيامبر خدا صلى اللَّه عليه وآله همهء مسلمانان را به طور عام\r\n\r\n\r\n","description":"","footnote":"\r\n( 1 ) صحيح بُخارى : 6 / 2505 ، الصواعق المحرقة : 10 ، تاريخ الخلفاء : 67 .\r\n( 2 ) تلخيص الشّافي : 3 / 35 و 36 .\r\n","page_name":" 107 ","page_number":107},
  {"content":"\r\n\r\nدر دستور فعلِ « اقتدا كنيد » مورد امر و فرمان خود قرار مىدهد و ابىبكر و عمر به طور خاص مورد خطاب قرار مىگيرند ؛ و منظور از عبارت « باللّذَيْن من بعده » ؛ « آن دو كه پس از من هستند » كتاب و عترت است ؛ همان دو چيز گرانبهايى كه حضرتش از ديرزمان همواره به اقتدا ، تمسّك و اعتصام به آن دو امر كرده بود « 1 » .\r\nب - صدور حديث در قضيهء خاص .\r\nصدور اين حديث در قضيّه خاصى بوده است . در اين مورد گفته شده است كه روزى پيامبر صلى اللَّه عليه وآله از راهى عبور مىكرد ، ابوبكر و عمر پشت سر آن حضرت مىآمدند .\r\nافرادى از آن حضرت دربارهء مسير راه و رسيدن به او در راهى كه مىپيمود سؤال كردند .\r\nآن حضرت فرمود : به آن دو كه بعد از من هستند ؛ يعنى ابوبكر و عمر اقتدا كنيد ، و منظور حضرت از اقتدا ، پيمودن راه بود نه چيز ديگر « 2 » .\r\nبنا بر اين ، اطلاق حديث مراد نيست ؛ بلكه حديث در بردارندهء\r\n\r\n\r\n","description":"","footnote":"\r\n( 1 ) براى آگاهى بيشتر در اين زمينه و الفاظ و طرق دلالت حديث ثقلين به سه جلد نخست از كتاب بزرگ ما : « نفحات الازهار فى خلاصة عبقات الانوار فى امامة الائمة الاطهار عليهم السلام » مراجعه نماييد .\r\n( 2 ) تلخيص الشّافى : 3 / 38 .\r\n","page_name":" 108 ","page_number":108},
  {"content":"\r\n\r\nقرائنى است كه آن را به مورد خاص اختصاص مىدهد . پس راوى قرائن را از روى عمد يا سهو حذف كرده است و بر اين اساس ، ظاهر حديث اقتدا ، به شكل يك دستور مطلق و بىچون و چرا در مورد اقتدا به آن دو مرد آمده است .\r\nالبتّه اين قضيّه در روايات و احاديث فقهى ، تفسيرى و تاريخى نظاير بسيارى دارد . به عنوان نمونه در برخى از مطالب حديث اقتدا آمده است - و ما در اين مورد به اختصار سخن مىگوييم تا براى خواننده روشن شود - كه اگر اين حديث هم صادر شده باشد ، يك حديث نخواهد بود ؛ بلكه احاديث متعددى خواهند بود كه هر كدام در مورد خاص صادر شده‌اند و ارتباطى با يكديگر ندارند .\r\n\r\nتكميل كاوش در متن حديث اقتدا\r\nپيش‌تر بيان شد كه حديث اقتدا از طريق‌هايى نقل شده است . در برخى از طرق حديث اين گونه آمده است :\r\n- « به آن دو اقتدا كنيد » .\r\n- « از روش عمّار پيروى كنيد » .\r\n- « به سفارش و دستور ابن امّ عبد تمسّك كنيد » .\r\n- « هر گاه ابن امّ عبد براى شما حديثى گفت ، تصديقش كنيد » .\r\n- « هر حديثى را كه ابن مسعود گفت ، تصديقش نماييد » .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاز اين رو اين حديث - اگر از پيامبر خدا صلى اللَّه عليه وآله صادر شده باشد - شامل سه فراز است :\r\n- فراز نخست به شيخين اختصاص دارد .\r\n- فراز دوم در مورد عمّار بن ياسر است .\r\n- فراز سوم دربارهء عبداللَّه بن مسعود است .\r\nآن چه موضوع بحث ما است همان فراز نخست است ؛ زيرا در سند و دلالت آن به تفصيل سخن گفتيم و با پژوهشى كه انجام شد ، عدم جواز استدلال به آن و اخذ ظاهر آن روشن شد .\r\nاز طرفى روشن شد كه به احتمال قوى تحريفى در لفظ آن ، يا هنگام نقل آن رخ داده است ، آن گونه كه با حذف قرائِنى كه حديث را در برداشته ، موجب خروج لفظ حديث از تقييد به اطلاق شده است ، و در واقع چنين خروجى نوعى از انواع تحريف محسوب مىشود ؛ بلكه از زشت‌ترين و شنيع‌ترين تحريف‌هاست ، همانطور كه نزد دانشمندان معلوم است .\r\nاكنون به بررسى دو فراز ديگر از حديث اقتدا مىپردازيم و براى آن كه سخن به درازا نكشد ، بحث و بررسى را فقط از ناحيهء مدلول و مفاد حديث بررسى مىنماييم . گرچه اين دو فراز در فضايل آن دو مرد ذكر شده است و گاهى برخى از علماى اهل سنّت براى مقابله با برخى از فضايل اميرالمؤمنين عليه الصلاة والسلام به اين دو فراز استدلال كرده‌اند .\r\nروى اين اساس مىگوييم : معناى اين سخن كه پيامبر صلى اللَّه عليه وآله\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمىفرمايد : « از روش عمّار پيروى كنيد » چنين است :\r\nسيره و روش عمّار را در پيش گيريد و از ارشادات او بهره‌مند شويد .\r\nامّا سيره و روش عمّار چگونه است ؟ و ارشادات او چيست ؟ آيا اهل سنّت طبق سيره و روش او رفتار كرده‌اند و از ارشادات او بهره گرفته‌اند ؟ !\r\nپاسخ اين پرسش‌ها را مىتوان از كتاب‌هاى سيره‌نگارى و تاريخ دريافت كرد . كتاب‌هاى سيره و تاريخ فراروى شماست ، و ما بخشى از آن را نقل مىكنيم :\r\nعمّار از بيعت با ابوبكر سرپيچى كرد ؛ « 1 » و هنگامى كه عبدالرحمان بن عوف در قصّهء شورا به مردم گفت : راهنمايىام كنيد . عمّار به او چنين گفت :\r\n« اگر مىخواهى مسلمانان به اختلاف نيفتند ، با على بيعت كن » « 2 » .\r\nو آن گاه كه با عثمان بيعت شد عمّار به مردم رو كرد و گفت :\r\n« اى گروه قريش ! از زمانى كه اين امر ( خلافت ) را از اهل بيت پيامبرتان دور كرديد - يك بار اين جا و يك بار هم آن جا - من مطمئن نيستم كه خدا آن را از ميان شما بردارد و در ميان غير شما قرار دهد ؛ همانطور كه شما آن را از ميان اهلش برداشته و در ميان غير اهلش قرار داديد » « 3 » .\r\n\r\n\r\n","description":"","footnote":"\r\n( 1 ) المختصر فى اخبار البشر : 1 / 156 ، تتمة المختصر : 1 / 215 .\r\n( 2 ) تاريخ الطبرى : 3 / 297 ، الكامل : 3 / 70 ، العقد الفريد : 4 / 259 .\r\n( 3 ) مروج الذهب : 2 / 352 .\r\n","page_name":" 111 ","page_number":111},
  {"content":"\r\n\r\nعمّار همواره و از روز نخست با على عليه السلام بود تا وقتى كه در ركاب حضرتش در جنگ صفّين به شهادت رسيد . به راستى كه پيامبر خدا صلى اللَّه عليه وآله در مورد عمّار فرمود :\r\nعمّار تقتله الفئة الباغية .\r\nگروه ستمكار عمّار را مىكُشد « 1 » .\r\nپيامبر خدا صلى اللَّه عليه وآله در سخن ديگرى فرمود :\r\nمن عادى عمّاراً عاداه اللَّه .\r\nهر كه با عمّار دشمنى كند ، خدا با او دشمنى مىكند « 2 » .\r\nافزون بر اين‌ها چرا پيامبر خدا صلى اللَّه عليه وآله دستور داد كه از روش عمّار پيروى شود و مردم طبق سيرهء او حركت كنند ؟ زيرا پيش‌تر حضرتش به عمّار فرموده بود :\r\n\r\n\r\n","description":"","footnote":"\r\n( 1 ) مسند احمد : 2 / 350 ، مسند عبداللَّه بن عمر ، حديث 6502 ، تاريخ طبرى : 4 / 27 و 29 ، طبقات ابن سعد : 3 / 190 - 192 ، الخصائص : 221 - 232 ، حديث 158 - 168 ، المستدرك : 3 / 435 - 442 ، كتاب معرفت صحابه ، باب ذكر مناقب عمّار بن ياسر ، حديث 5657 ، 5659 ، 5660 و 5676 ، عمدة القارى : 24 / 192 ، كنز العمّال : 11 / 332 - 333 ، كتاب فضائل ، باب ذكر صحابه و فضائلشان ، احاديث : 33543 ، 33547 ، 33551 ، 33552 ، 33553 ، 33558 و 33560 .\r\n( 2 ) الإستيعاب : 3 / 229 ، الاصابة : 4 / 474 ، كنز العمال : 11 / 332 ، كتاب فضائل ، باب ذكر صحابه و فضائلشان ، حديث 33548 ، انسان العيون : 2 / 78 .\r\n","page_name":" 112 ","page_number":112},
  {"content":"\r\n\r\nيا عمّار بن ياسر ! إن رأيت عليّاً قد سلك وادياً وسلك النّاس وادياً غيره فاسلك مع علي ، فإنّه لن يدليك في ردى ، ولن يخرجك من هدى . . . يا عمّار ! إنّ طاعة علي من طاعتي ، وطاعتي من طاعة اللَّه عز وجل « 1 » .\r\nاى عمّار ! اگر ديدى على در يك وادى سير مىكند و همهء مردم در وادى ديگر ، پس تو با على همراه باش ؛ زيرا تو را در هلاكت فرو نمىبرد و از هدايت خارج نمىسازد . . . اى عمّار ! همانا اطاعت على ، اطاعت من است و اطاعت من ، اطاعت خداوند عز وجل است .\r\nاكنون به بررسى بخش ديگر اين حديث مىپردازيم كه حضرتش فرمود : « به سفارش و دستور ابن امّ عبد تمسّك كنيد » . يا فرمود : « وقتى ابن امّ عبد برايتان حديث نقل كرد ، تصديقش كنيد » .\r\nبه راستى معناى اين سخن چيست ؟\r\nاگر سفارش او در مورد « حديث و سخن » باشد ، آيا بايستى هر چه وى مىگفت ، تصديقش مىكردند ؟\r\nبديهى است كه هيچ كس چنين سخنى نمىگويد ؛ بلكه ما خلاف آن را\r\n\r\n\r\n","description":"","footnote":"\r\n( 1 ) تاريخ بغداد : 13 / 188 - 189 ، كنز العمال : 11 / 282 ، كتاب فضائل ، باب ذكر صحابه و فضائلشان ، حديث 32969 ، فرائد السمطين : 1 / 178 ، مناقب خوارزمى : 57 و 124 .\r\n","page_name":" 113 ","page_number":113},
  {"content":"\r\n\r\nيافتيم ؛ زيرا گاهى او را از نقل حديث منع كرده‌اند و گاهى نه تنها او را از حديث منع نموده‌اند ؛ بلكه تكذيبش هم كرده‌اند و بالاتر از آن ، كتكش هم زده‌اند . در اين زمينه به آن چه اهل سنّت روايت كرده‌اند مراجعه كنيد . . . « 1 » .\r\nو اگر منظور سفارش و دستور باشد ، اين سفارش و دستور چه بوده است ؟\r\nناگزير بايد اشاره به دستور خاصّى باشد كه در مورد خاصّى صادر شده است ؛ امّا راويان در اين زمينه هيچ موردى را نقل نكرده‌اند .\r\nاهل سنّت در مورد ابن مسعود حديث ديگرى نقل كرده‌اند و آن را از فضايل او قرار داده‌اند . در آن حديث آمده است :\r\nرضيت لكم ما رضي به ابن امّ عبد « 2 » .\r\nبراى شما آن چه ابن امّ عبد پسنديد ، پسنديدم .\r\nبه راستى مورد رضايت چيست ؟ و ناگزير اين حديث بايستى در مورد خاصّى صادر شده باشد ، و يا نسبت به امر خاصّى كه راويان آن را نقل نكرده‌اند . طبق نقل حاكم ، آن مورد خاص چنين است :\r\n\r\n\r\n","description":"","footnote":"\r\n( 1 ) سنن الدّارمى : 1 / 61 ، طبقات ابن سعد : 2 / 256 ، تذكرة الحفّاظ : 1 / 7 ، أُسد الغابه : 3 / 386 و 387 .\r\n( 2 ) در كتب حديث اين طور نقل شده است . . . ؛ بنگريد به : جامع الصغير : 2 / 273 ، حرف راء ، حديث 4458 .\r\n","page_name":" 114 ","page_number":114},
  {"content":"\r\n\r\nپيامبر صلى اللَّه عليه وآله به عبداللَّه بن مسعود فرمود : بخوان .\r\nابن مسعود گفت : من بخوانم ، در حالى كه بر تو نازل شده است ؟ !\r\nپيامبر صلى اللَّه عليه وآله فرمود : دوست دارم از ديگران بشنوم .\r\nراوى گويد : ابن مسعود سوره نساء را آغاز كرد تا به اين آيه رسيد كه :\r\n« فَكَيْفَ إِذا جِئْنا مِنْ كُلِّ أُمَّةٍ بِشَهيدٍ وَجِئْنا بِكَ عَلى هؤُلاءِ شَهيدًا » « 1 » .\r\nپس حال آنان چگونه است هنگامى كه از هر امتى شاهد و گواهى را مىآوريم و تو را نيز بر آنان گواه خواهيم آورد .\r\nدر اين هنگام پيامبر خدا صلى اللَّه عليه وآله گريه كرد و عبداللَّه از قرائت خوددارى كرد .\r\nپيامبر خدا صلى اللَّه عليه وآله به او فرمود : سخن بگو .\r\nابن مسعود در آغاز سخن حمد و ثناى الهى را گفت و او را ستود و بر پيامبر صلى اللَّه عليه وآله درود فرستاد و شهادت حق بر زبان جارى كرد و گفت : خدا را به عنوان پروردگار و اسلام را به عنوان دين پسنديديم ، و بر شما آن چه را كه خدا و رسولش پسنديده است پسنديدم .\r\nپس از آن پيامبر خدا صلى اللَّه عليه وآله فرمود : من نيز بر شما آن چه را كه ابن امّ عبد پسنديد ، پسنديدم .\r\n\r\n\r\n","description":"","footnote":"\r\n( 1 ) سورهء نساء : آيه 41 .\r\n","page_name":" 115 ","page_number":115},
  {"content":"\r\n\r\nاين حديث از نظر سند صحيح است ، با آن كه بُخارى و مسلم آن را نقل نكرده‌اند « 1 » .\r\nملاحظه كنيد ! چگونه سخنان پيامبر خدا صلى اللَّه عليه وآله را به بازى گرفته‌اند و در سنّت شريف نبوى تصرّف كرده‌اند ؟ پس هم گمراه شدند و هم ديگران را گمراه كردند .\r\nدر برابر اين حركت مىگوييم :\r\nبه راستى كه سنّت كريمه نياز مبرمى به تحقيق و زدودن ناخالصىها دارد . به خصوص در قضايايى كه پيوند محكمى با اساس دين حنيف دارد كه اصول عقايد بر آن مبتنى است و احكام شرعى از آن شاخه مىگيرد .\r\nدر پايان از خداوند متعال مىخواهيم كه اساتيد و بزرگان ما را در رحمتِ فراگير خود قرار دهد ، همان‌هايى كه در مكتب آنان راه تحقيق را آموختيم و در راه بحث و استدلال ورزيده شديم ، به خصوص نويسندهء كتاب عبقات الانوار .\r\nاز بارى تعالى مىخواهيم كه به ما توفيق دهد تا در راه حق به تحقيق و بررسى بپردازيم و آن چه شايستهء درگاه اوست از ما بپذيرد ؛ همانا او شنوا و اجابت‌كننده است و بر هر چيز تواناست .\r\n\r\n\r\n","description":"","footnote":"\r\n( 1 ) المستدرك على الصحيحين : 3 / 361 ، كتاب معرفت صحابه ، باب ذكر مناقب عبداللَّه بن مسعود ، حديث 5394 .\r\n","page_name":" 116 ","page_number":116},
  {"content":"\r\n\r\n\r\nكتاب نامه\r\n« الف »\r\n1 . الإبهاج في شرح المنهاج : على بن عبدالكافى سبكى ، مكتبة الكليات الأزهريّه ، قاهره ، مصر ، سال 1401 .\r\n2 . الإحكام فى اصول الأحكام : على بن محمّد آمدى ، دار الكتاب عربى ، بيروت ، چاپ دوم ، سال 1406 .\r\n3 . الإستيعاب : ابن عبدالبرّ ، دار الكتب علميّه ، بيروت ، لبنان ، چاپ اول ، سال 1415 .\r\n4 . أُسد الغابه : ابن اثير ، دار الكتب علميّه ، بيروت ، لبنان .\r\n5 . اسنى المطالب في أحاديث مختلفة المراتب : ابن درويش الحوت ، مكتبه التجارية الكبرى ، مصر ، چاپ اول ، سال 1355 .\r\n6 . الإصابه : ابن حجر عسقلانى ، دار الكتب علميّه ، بيروت ، لبنان ، چاپ اول ، سال 1415 .\r\n7 . الاعلام : زركلى ، دار العلم للملايين ، بيروت ، لبنان ، سال 1997 م .\r\n8 . الإمامه والسياسه : ابومحمّد عبداللَّه بن مسلم بن قُتَيْبَه دينورى ، مؤسسهء نشر و پخش حلبى و شركاء .\r\n9 . الأنساب : سَمعانى ، دار الفكر ، بيروت ، لبنان ، چاپ اول ، سال 1408 .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n10 . انسان العيون مشهور به السيرة الحلبيّه : على بن برهان الدين حلبى ، مكتبة مصطفى بابى حلبى ، مصر ، چاپ اول ، سال 1384 .\r\n« ب »\r\n11 . البداية والنهاية : حافظ ابى فداء اسماعيل بن كثير ، دار احياء تراث عربى ، بيروت ، لبنان ، چاپ اول ، سال 1408 .\r\n12 . البدر الطالع بمحاسن من بعد القرن السابع : شوكانى ، دار المعرفه ، بيروت .\r\n« ت »\r\n13 . تاريخ اصفهان : ابى نعيم اصفهانى ، چاپ ليدن ، سال 1934 .\r\n14 . تاريخ الخلفاء : جلال الدين سيوطى ، از منشورات الشريف الرضى ، قم ، ايران ، چاپ اول ، سال 1411 .\r\n15 . تاريخ الطبرى : سلمان بن احمد بن ايّوب لخمى طبرى ، از منشورات كتابفروشى اروميّه ، قم ، ايران .\r\n16 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ اول ، سال 1417 .\r\n17 . تاريخ دمشق : حافظ ابى القاسم على بن حسن معروف به ابن عساكر ، دار الفكر ، بيروت ، لبنان ، سال 1421 .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n18 . تتمة المختصر فى اخبار البشر : عمر بن وردى ، نجف ، عراق .\r\n19 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n20 . تقريب التهذيب : ابن حجر عسقلانى ، دار الكتب علميّه ، بيروت ، لبنان ، چاپ دوم ، سال 1415 .\r\n21 . تلخيص الشافى : شيخ الطائفة محمّد بن حسن طوسى ، دار الكتب ، قم .\r\n22 . تلخيص المستدرك : ذهبى ، دار المعرفه ، بيروت ، لبنان .\r\n23 . تهذيب التّهذيب : ابن حجر عسقلانى ، دار الكتب علميّه ، بيروت ، لبنان ، چاپ اول ، سال 1415 .\r\n24 . تهذيب الكمال فى اسماء الرجال : جمال الدين ابى الحجاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\n« ج »\r\n25 . الجامع الصغير : جلال الدين سيوطى ، دار الفكر ، چاپ اول ، سال 1401 .\r\n« ح »\r\n26 . حسن المحاضره : جلال الدين سيوطى ، دار الكتب علميّه ، بيروت ، لبنان ، چاپ اول ، سال 1418 .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n« خ »\r\n27 . الخصائص : نَسايى ، مجمع إحياء الثقافة الإسلامية ، قم ، ايران ، چاپ اول ، سال 1419 .\r\n28 . خلاصة الاثر في أعيان القرن الحادى عشر : محمّد امين بن فضل اللَّه محبّى حنفى ، دار الكتب علميّه ، چاپ اول ، سال 1427 .\r\n« د »\r\n29 . الدر النضيد في مجموعة الحفيد : شيخ الاسلام احمد بن يحيى هروى ، چاپ افغانستان .\r\n30 . الدرر الكامنة فى اعيان المائة الثامنة : ابن حجر عسقلانى ، دار احياء التراث .\r\n« ر »\r\n31 . روضة الواعظين : محمّد بن فتال نيشابورى ، منشورات رضى ، قم .\r\n32 . الرياض النّضره : محبّ الدين الطبرى ، دار الكتب علميّه ، بيروت ، لبنان .\r\n33 . رفع الإصر : ابن حجر عسقلانى .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n« س »\r\n34 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ اول ، سال 1418 .\r\n35 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n« ش »\r\n36 . شذرات الذّهب : ابن عماد ، دار الكتب علميّه ، بيروت ، لبنان .\r\n37 . شرح المختصر فى الاصول : ابن حاجب ، چاپ اول ، سال 1316 ، مكتبه اميريه ، مصر .\r\n38 . شرح المنهاج : شمس الدين عبدالرحمان اصفهانى ، مكتبه رشيد ، رياض ، عربستان ، چاپ اول ، سال 1420 .\r\n39 . شرح المواقف : سيّد شريف جرجانى ، از منشورات شريف رضى ، قم ، ايران ، چاپ اول ، سال 1412 .\r\n40 . شرح جامع الصغير ( سراج المنير ) : عزيزى شافعى ، دار الفكر ، بيروت ، لبنان .\r\n41 . الشيخ محمّد عبده بين الفلاسفة والمتكلّمين : شيخ محمّد عبده ، دار احياء الكتب العربيه ، چاپ اول ، سال 1377 .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n« ص »\r\n42 . صحيح بُخارى : ابوعبداللَّه محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n43 . صحيح تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n44 . الصّواعق المُحرقة : ابن حجر هيتمى مكّى ، مكتبة القاهرة ، قاهره ، مصر .\r\n« ض »\r\n45 . الضعفاء الكبير : عُقَيلى ، دار الكتب علميّه ، بيروت ، لبنان .\r\n46 . الضوء اللامع لأهل القرن التاسع : شمس الدين محمّد بن عبدالرحمان سخاوى ، از منشورات دار مكتبه الحياة ، بيروت ، لبنان .\r\n« ط »\r\n47 . طبقات الحفّاظ : جلال الدين سيوطى ، دار الكتب علميّه ، بيروت ، لبنان ، چاپ دوم ، سال 1414 .\r\n48 . طبقات الشافعية : اسنوى ، دار العلوم ، عربستان سعودى ، رياض ، سال 1401 .\r\n49 . طبقات القرّاء : حافظ شمس الدين محمّد بن جزرى ، قاهره ، مصر ، سال 1351 .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n50 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\n« ع »\r\n51 . العبر فى خبر من غبر : شمس الدين محمّد بن احمد بن عثمان ذهبى ، دار الكتب علميّه ، بيروت ، لبنان .\r\n52 . العقد الفريد : ابن عبد ربّه ، دار الكتاب عربى ، بيروت ، لبنان .\r\n53 . عمدة القارى : بدر الدين عينى ، دار الفكر ، بيروت ، لبنان .\r\n« ف »\r\n54 . فرائد السّمطين : ابراهيم بن محمّد حموئى جوينى خراسانى ، مؤسسهء محمودى ، بيروت ، لبنان ، چاپ اول ، سال 1398 .\r\n55 . فوات الوفيات : محمّد بن شاكر كتبى ، دار الكتب علميّه ، بيروت ، لبنان ، چاپ اول ، سال 2000 م .\r\n56 . فواتح الرحموت فى شرح مسلم الثبوت : نظام الدين انصارى ، مطبوع در حاشيه مستصفى .\r\n57 . فيض القدير : محمّد بن عبدالرؤوف مَناوى ، دار الكتب علميّه ، بيروت ، لبنان ، چاپ اول ، سال 1415 .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n« ق »\r\n58 . قرة العينين في تفصيل الشيخين : ولى اللَّه دهلوى ، نورانى ، پيشاور ، پاكستان ، سال 1310 .\r\n« ك »\r\n59 . الكاشف : شمس الدين ابى عبداللَّه محمّد بن احمد ذهبى ، دار الفكر ، بيروت ، لبنان ، چاپ اول ، سال 1418 .\r\n60 . الكامل فى التاريخ : ابن اثير ، دار الفكر ، بيروت ، لبنان ، سال 1399 .\r\n61 . كتاب الضعفاء الكبير : ابن حمّاد عقيلى ، دار الكتب علميّه ، بيروت ، لبنان ، چاپ دوم ، سال 1418 .\r\n62 . الكمال فى أسماء الرجال : ( مخطوط ) حافظ عبدالغنى مقدسى .\r\n63 . كنز العُمّال : متّقى هندى ، دار الكتب علميّه ، بيروت ، لبنان ، چاپ اول ، سال 1419 .\r\n« ل »\r\n64 . لسان الميزان : ابن حجر ، دار الكتب علميّه ، بيروت ، لبنان ، چاپ اول ، سال 1416 .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n« م »\r\n65 . مجمع الزوائد و منبع الفوائد : حافظ نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n66 . المختصر فى أخبار البشر : عمادالدين اسماعيل بن ابى الفداء ، دار عبداللطيف ، مصر .\r\n67 . مرآة الجنان : يافعى ، دار الكتب الإسلاميّه ، قاهره ، مصر ، چاپ دوم ، سال 1413 .\r\n68 . مروج الذهب : مسعودى ، دار المعرفه ، بيروت ، لبنان .\r\n69 . المستدرك : حاكم نيشابورى ، دار الكتب علميّه ، بيروت ، لبنان ، چاپ اول ، سال 1411 .\r\n70 . المستصفى فى علم الاصول : ابوحامد محمّد غزالى ، دار الكتب علميّه ، بيروت ، لبنان ، سال 1417 .\r\n71 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n72 . مسند ( / سنن ) الدّارمى : عبداللَّه بن بهرام دارمى ، الاعتدال ، دمشق ، سال 1349 .\r\n73 . المعارف : ابومحمّد عبداللَّه بن مسلم بن قُتَيْبَه ، دار الكتب علميّه ، بيروت ، لبنان ، چاپ اول ، سال 1407 .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n74 . المعجم الأوسط : سليمان بن احمد بن ايّوب لخمى ، طبرانى ، دار الحرمين ، سال 1415 .\r\n75 . المغنى : ابومحمّد عبداللَّه بن احمد بن محمّد ابن قدامه ، دار الكتاب العربى ، بيروت ، لبنان .\r\n76 . المغنى فى الضعفاء : ذهبى ، دار الكتب علميّه ، بيروت ، لبنان ، چاپ اول ، سال 1418 .\r\n77 . مقتل الحسين عليه السلام : ابومخنف ازدى ، قم .\r\n78 . المناقب : ابن مغازلى ، دار الأضواء ، بيروت ، لبنان ، چاپ دوم ، سال 1214 .\r\n79 . المناقب للخوارزمى : خوارزمى ، مؤسسه نشر اسلامى ، قم ، چاپ دوم ، سال 1414 .\r\n80 . المنتظم : ابن جوزى ، دار الكتب علميّه ، بيروت ، لبنان ، چاپ اول ، سال 1413 .\r\n81 . الموضوعات : ابن جوزى ، دار الكتب علميّه ، بيروت ، لبنان ، چاپ اول ، سال 1415 .\r\n82 . ميزان الإعتدال فى نقد الرجال : ذهبى ، دار المعرفه و دار الكتب علميّه ، بيروت ، لبنان ، چاپ اول ، سال 1382 ه .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n« ن »\r\n83 . النّجوم الزّاهره في ملوك مصر والقاهره : يوسف بن تغرى اتابكى ، دار الكتب علميّه ، قاهره .\r\n84 . نفحات الأزهار في خلاصة عبقات الأنوار : آية اللَّه سيد على حسينى ميلانى ، قم ، نشر الحقايق ، چاپ دوم ، سال 1426 .\r\n85 . نفح الطيب مع غصن الأندلس الرطيب : حافظ شيخ احمد بن محمّد مقرّى تلمسانى ، دار صادر ، بيروت ، لبنان .\r\n« و »\r\n86 . الوافى بالوفيات : صفدى ، بيروت ، شركت متحد پخش ، سال 1420 .\r\n87 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nserles of theologlcal researches\r\n( 8 )\r\nanalyzing the hadith of\r\n\" following the two shaykhs \"\r\nayatollah sayyid ali husayni milani\r\n\r\n\r\n","description":"","footnote":"","page_name":" 128 ","page_number":128}
  ]