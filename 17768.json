[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه و فهرست 1 ","page_number":1},
  {"content":"\r\n . \r\n","description":"","footnote":"","page_name":" شناسنامه و فهرست 2 ","page_number":2},
  {"content":"\r\n\r\nمعارف گياهى\r\nكاربردگياهان در پيشگيرى ودرمان بيمارى ها\r\nبا ارائه آخرين تحقيقات علمى محققان ودانشمندان جهان\r\nجلد پنجم\r\nحسين ميرحيدر\r\nدفتر نشر فرهنگ اسلامى\r\n\r\n","description":"","footnote":"","page_name":" شناسنامه و فهرست 3 ","page_number":3},
  {"content":"\r\n\r\nچاپ اول تا چهارم : 6000 نسخه\r\n615 ميرحيدر ، حسين 1298 -\r\n32 / معارف گياهى : كاربرد گياهان در پيشگيرى و درمان بيمارى ها با ارائه آخرين تحقيقات علمى م 929 م و محققان و دانشمندان جهان / حسين ميرحيدر . - تهران : دفتر نشر فرهنگ اسلامى .\r\n( ج . 5 ) isbn : 964 - 430 - 162 - 5\r\n( شابك دوره ) isbn : 964 - 430 167 - 6\r\n536 ص .\r\nواژه نامه .\r\nكتابنامه .\r\n1 . گياهان داروئى . 2 . پزشكى سنتى . 3 . نسخه ها و دستورالعمل ها . الف . عنوان . ب . عنوان : كاربرد گياهان در پيشگيرى و درمان بيماريها .\r\n164 rs\r\nدفتر نشر فرهنگ اسلامى\r\nدفتر مركزى : پاسداران ، خيابان شهيد ناطق نورى ، بوستان كتاب . تلفن : 22856124\r\nمركز پخش و فروشگاه مركزى : ميدان ارك . جنب مسجد ارك . تلفن : 33114288 - 33927412\r\nتلفن مركز پخش : 33920307\r\nعنوان : معارف گياهى : كاربرد گياهان در پيشگيرى و درمان بيمارى ها ( جلد پنجم )\r\nتأليف : حسين ميرحيدر\r\nچاپ پنجم : 1383\r\nاين كتاب در 1000 نسخه در چاپخانهء دفتر نشر فرهنگ اسلامى ليتوگرافى ، چاپ و صحافى شد .\r\nهمه حق چاپ محفوظ است .\r\nشابك : 5 - 162 - 430 - 964\r\nشابك دوره : 6 - 167 - 430 - 964\r\nفروشگاه شمارهء يك : ميدان انقلاب ، بازارچه كتاب . تلفن : 66469685\r\nفروشگاه شمارهء دو : ميدان انقلاب ، خيابان 16 آذر . تلفن : 66418935\r\nفروشگاه شمارهء سه : شميران . تلفن : 2713351 فروشگاه شمارهء چهار : شريعتى . تلفن : 2855164\r\nفروشگاه قم : خيابان ارم تلفن : 7738150\r\nفروشگاه مشهد ، چهار راه شهداء : پشت باغ نادرى ، كوچه شهيد خوراكيان ، مجتمع گنجينه كتاب ، تلفن : 2 - 2214831\r\n\r\n","description":"","footnote":"","page_name":" شناسنامه و فهرست 4 ","page_number":4},
  {"content":"\r\n\r\n\r\n[ جلد پنجم 
  ]\r\nفهرست\r\nبومادران 1\r\nقيصوم 8\r\nهزار برگ آبى 10\r\nبرنجاسف 12\r\nشيح 16\r\nافسنطين بحرى 20\r\nدرمنه‌ها - افسنطين‌ها 23\r\nافسنطين صغير 28\r\nگندواش 29\r\nتاتورهء علفى 32\r\nتاتورهء درختى 36\r\nعروسك پس‌پرده 39\r\nبنگ دانه 43\r\nتاج‌ريزى سياه 47\r\nتاج‌ريزى پيچ 51\r\nبلّادون 55\r\nچوب چينى 61\r\nگيّاك 70\r\nفلفل آبى 75\r\nدار فلفل 80\r\nكاوا 83\r\nكافور 85\r\nكافور بورنئو 90\r\nبابونه 93\r\n\r\n","description":"","footnote":"","page_name":" شناسنامه و فهرست 5 ","page_number":5},
  {"content":"\r\n\r\nبابونهء كبير 95\r\nبابونهء رسمى 103\r\nبابونهء وحشى 109\r\nبابونهء رومى 116\r\nپير تر 121\r\nاقحوان متعفن 124\r\nبابونهء زرد 126\r\nعاقر قرحا 128\r\nشوكران كبير 131\r\nشوكران الماء 137\r\nچوبك 140\r\nغاسول 145\r\nبيدگياه - مرغ 147\r\nثيل كبير 150\r\nآراقيطون ( بابا آدم ) 152\r\nكرفس وحشى 156\r\nآسارون 164\r\nمازريون 167\r\nانجبار 174\r\nعلف هفت‌بند مرغان 178\r\nسگ زبان 181\r\nسرو كوهى 183\r\nسرو كاد 191\r\nسرو كوهى ( ابهل ) 194\r\nفاشرا 199\r\nسداب 203\r\nسيكلامن 208\r\nسياه دانه 211\r\nلاواند 215\r\nاسبروله معطّر 221\r\nماميشا 223\r\n\r\n","description":"","footnote":"","page_name":" شناسنامه و فهرست 6 ","page_number":6},
  {"content":"\r\n\r\nشاهتره 226\r\nينجه 230\r\nرازك 235\r\nآبرون كبير 242\r\nآبرون صغير 245\r\nكتان 248\r\nبابّارتو - به هندى 254\r\nهوكس - خاس 258\r\nعلف شوره 262\r\nسنجد تلخ 268\r\nشاه بلوط هندى 271\r\nشاه بلوط 275\r\nدرخت عرعر ( پهن برگ ) 278\r\nهوفاريقون - چاى كوهى 282\r\nحرشف مريمى 293\r\nروناس 296\r\nليوراند - روناس هندى 300\r\nآقطى 303\r\nشونگ 308\r\nخون سياوشان 315\r\nسريش 319\r\nجوز ارقم 324\r\nگم‌گوت 327\r\nجلپ 332\r\nاپيكا 336\r\nاگر تركى 341\r\nغاريقون 346\r\nزدوار 350\r\nشيطرج 355\r\nلفاح 358\r\nذراريح 363\r\n\r\n","description":"","footnote":"","page_name":" شناسنامه و فهرست 7 ","page_number":7},
  {"content":"\r\n\r\nجاشير 365\r\nآرنيكا 369\r\nزلف پير رسمى 373\r\nپرك هندى 377\r\nحب القلقل 379\r\nچاواپ 383\r\nباديان ختائى 386\r\nآكونيت 390\r\nسنا 398\r\nفلوس 404\r\nحشيشة الفقراء 409\r\nسناى كاذب سمّى 413\r\nدغدغك 416\r\nضميمهء 1 . فهرست تفصيلى براساس اسامى فارسى و عربى گياهان 419\r\nضميمهء 2 . فهرست تفصيلى براساس نامهاى فرانسوى و انگليسى و نامهاى\r\nعلمى گياهان 433\r\nضميمهء 3 . فهرست مواد شيميايى و مواد عامل گياهان با اسامى گياهان\r\nمربوطه 451\r\nضميمهء 4 . فهرست نام برخى از مراجع و منابع معتبر بين المللى و دانشمندان\r\nپزشكى كه در مورد خواص گياهان اظهارنظر كرده‌اند 463\r\nضميمهء 5 . فهرست منابع و مآخذ 477\r\nتصاوير 481\r\n\r\n","description":"","footnote":"","page_name":" شناسنامه و فهرست 8 ","page_number":8},
  {"content":"\r\n\r\n\r\n[ ادامهء نام گياهان دارويى 
  ]\r\n\r\nبومادران\r\nدر كتب طب سنتى با نامهاى « بومادران » و « بوماران » و نوعى برنجاسف و « الف ورقه » نامبرده شده و در اغلب مدارك آن را با برنجاسف و قيصوم يك جا نام مىبرند . به فارسى كهن ژابيثر - ژابينر گفته مىشود . به فرانسوى  Achillee  و  Herbe au charpentier  و  Achillee mille - feuille  و به انگليسى  Thousand weed  و  Soldier's woundwort  و  Blood wort  و  Yarrow  و  Milfoil  گفته مىشود . گياهى است از خانوادهء  Compositae  تيرهء فرعى  Radiae  نام علمى آن  Achillea millefolium L .  و مترادفهاى آن  Achillea lanulosa Nutt .  ،  A . ambigua Boiss .  ،  A . ossica C . Koch .  و  A . magna W . D . C .  مىباشد كه از طرف گياه‌شناسان مختلف نامگذارى شده است .\r\n\r\nمشخصات\r\nبومادران گياهى است چندساله به بلندى 80 - 60 سانتىمتر خيلى زودرس در مراتع و چراگاهها مخلوط با ساير علفها و قبل از سايرين مىرويد . ساقه‌هاى آن زرد پس از چرا خيلى زود مجددا مىرويد . برگهاى آن بدون دمبرگ و داراى تقسيمات بسيار ريز و باريك و همچنين تقسيمات ثانويه است . به همين دليل آن را هزار برگ گويند . اين برگها پوشيده از كرك مىباشد . گلهاى آن خيلى كوچك سفيد يا مايل به صورتى است و در تابستان به شكل گروهى در انتهاى ساقهء گل‌دهنده ظاهر مىشود . در\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nاغلب خاكها رشد مىكند ولى در زمينهاى خشك بهتر مىرويد . بومادران معطّر داراى بوى خيلى قوى و طعم گرم و قابض است و اغلب نيز تلخ مىباشد ، به همين دليل در سوئد گاهى به جاى رازك در آبجوسازى به كار مىرود . در سويس از گلهاى خشك آن مثل چاى استفاده مىكنند و به آن چاى سويسى « 1 » گويند . نوع ديگرى چاى سويسى در اروپا معمول است و آن مخلوطى از گياهان معطّر و مفيد از جمله ارنيكا ، بتونيقا « 2 » ، زوفا « 3 » ، آرزبه « 4 » ، سيزاب « 5 » ، مريم گلى « 6 » و اكليل الجبل « 7 » است . اينها را باهم دم كرده و مىخورند ، براى تقويت و ضد عفونى معده خيلى مفيد است\r\nتوضيح : شرح خواص و هويت تمام گياهان فوق در جلدهاى مختلف اين مجموعه آورده خواهد شد .\r\nگياه بومادران ، در مناطق مختلف امريكا و اروپا و ايران مىرويد . در ايران در دامنه‌هاى البرز در پلور ، اطراف دماوند ، قسمتهاى شمالى اوشان و در اشتران كوه و در آذربايجان در اطراف تبريز مىرويد .\r\n\r\nتركيبات شيميايى\r\nاز نظر تركيبات شيميايى گياه داراى اسانس روغنى فرّار و مادهء (  HCN  گلوكوزيد ) آكيلئين ( آشيلئين ) « 8 » است . گلهاى بومادران داراى اسانس روغنى فرّار و ماده‌اى به نام آزولن « 9 » است . بومادران در امريكا مورد بررسى و تجزيه قرار گرفته و از هر گياه به ميزان 47 / 0 درصد اسانس روغنى به دست آورده‌اند . اين گياه روى خرگوش آزمايش شده و نتيجه به دست آمده نشان مىدهد كه گياه تا حد ضعيفى داراى خاصيت تب‌بر مىباشد  [ G . I . M . P 
  ]  . در مطالعه ديگرى كه بر روى گياه خشك‌شده\r\n\r\n\r\n","description":"","footnote":"\r\n( 1 ) .  The Sulsse \r\n( 2 ) .  Betoine \r\n( 3 ) .  Hysope \r\n( 4 ) .  Thym \r\n( 5 ) .  Veronique \r\n( 6 ) .  Sauge \r\n( 7 ) .  Romarin \r\n( 8 ) .  Achillein \r\n( 9 ) .  Azulene \r\n","page_name":" 2 ","page_number":10},
  {"content":"\r\n\r\nانجام گرفته ، وجود آكيلئين « 1 » و يا آلكالوئيدهاى ديگر گزارش نشده است . خاصيت كم كردن فشار خون گياه در اثر وجود كولين « 2 » در آن است . در هر 100 گرم از گلهاى آن 100 - 12 ميلىگرم مادهء آزولن وجود دارد ، به اين ترتيب معلوم مىشود مقدار آزولن در گياه خيلى متغير است و در برگهاى گياه و پوست ساقهء آن خيلى جزيى آزولن يافت مىشود . اسانس روغنى گياه داراى 5 / 1 درصد آزولن است كه در مقايسه با مادهء گائيازولن « 3 » صنعتى خالص اثر فعّالى در مورد برخى از انواع بيمارىهاى پوستى ندارد . بررسى ديگرى نشان مىدهد كه مقدار اسانس در گياه متغير و بين 85 / 0 تا 6 / 0 درصد تغيير مىكند . مقدار مادهء كامازولن « 4 » موجود در اسانس 423 - 261 ميلىگرم درصد است و ضمنا در حدود 3 / 0 درصد نيز مادهء كولين دارد .\r\nدر بومادران مواد بتونيسين « 5 » ، نوعى استاچيدرين « 6 » ، بتائين « 7 » ، يك باز  C  « 8 » ، همچنين آپيژنين آزاد « 9 » ، يك گلوكوزيد از آپيژنين « 10 » و گلوكوزيدى از لوتئولين « 11 » وجود دارد .\r\nمواد عامل و مؤثر گياه بومادران ماتريكارين « 12 » ، دىاستيل ماتريكارين « 13 » و دو نوع سسكىترپن لاكتون « 14 » است  [ S . G . I . M . P 
  ]  . معمولا از برگ و گل و گاهى نيز از ريشهء بومادران به عنوان دارو استفاده مىشود .\r\n\r\n\r\n","description":"","footnote":"\r\n( 1 ) .  Achilleine \r\n( 2 ) .  Choline \r\n( 3 ) .  Guaiazulene \r\n( 4 ) .  Chamazulne \r\n( 5 ) .  Betonicine \r\n( 6 ) .  L - ( - ) - Stachydrine \r\n( 7 ) .  Betaine \r\n( 8 ) .  Base C \r\n( 9 ) .  Free apigenin \r\n( 10 ) .  Gylucoside of apigenin \r\n( 11 ) .  Glucoside of Luteolin \r\n( 12 ) .  Matricarin \r\n( 13 ) .  Diacetyl matricarin \r\n( 14 ) .  Sesquiterpene Lactone \r\n","page_name":" 3 ","page_number":11},
  {"content":"\r\n\r\n\r\nخواص - كاربرد\r\nدر هندوستان ، گياه بومادران به عنوان معرّق ، محرّك ، تونيك ، مقوى و قاعده‌آور تجويز مىشود معتقدند كه براى سرماخوردگى و گرفتگى مجارى تعريق و آغاز تب مفيد است .\r\nطبق نظر حكماى طب سنتى ايران بومادران از نظر طبيعت گرم و خشك است .\r\nاز برگ و گل و يا ريشهء آن به مثابه عامل محرّك ، ضد هيسترى و قاعده‌آور استفاده مىشود . سابقا در آلمان ، ريشهء آن براى كنترل صرع تجويز مىشده است .\r\nدم‌كردهء 10 گرم بومادران در 500 گرم آب جوش قاعده‌آور است و از گرد ريشهء آن براى كنترل صرع 4 - 2 گرم به‌طور گرد مىخورند . دم‌كردهء آن براى تقويت معده ، به عنوان بادشكن و در موارد ترش كردن غذا نيز اثر مفيد دارد . بومادران مدّر است و در مورد دفع سنگ كليه نيز مفيد است . فشار خون را كاهش مىدهد . اگر 50 گرم گياه خشك را در يك ليتر آب ده دقيقه ريزريز بجوشانند و بر روى موضع بواسير خونى كمپرس كنند ، خونريزى را بند مىآورد . شستن زخمها و شقاق پستان با اين جوشانده التيام‌بخش است . چون قابض است ، خوردن دم‌كردهء آن براى قطع ترشحات مفرط رحم و دفع اخلاط خونى و قطع اسهالهاى ساده نيز مفيد است . دم‌كردهء بومادران علاوه بر موارد فوق براى رفع گاستريت حاد و مزمن ، بند آوردن خونروى از بينى ، رفع بىخوابى ، اختلالات بينايى و وجود خون در ادرار مؤثر است . در محافل گياه‌درمانى امريكا از بومادران براى كاهش قند خون و همچنين در موارد بيمارى برايت « 1 » استفاده مىشود .\r\nدر مناطق خاور دور از دم‌كردهء سرشاخه‌هاى گلدار بومادران و برگهاى آن به عنوان قابض و ضد اسپاسم مىخورند [ پتلو 
  ] . خوردن دم‌كردهء آن در موارد سرماخوردگى ، آرام كردن اعصاب ، معالجهء كوليك و قطع خونريزى تجويز مىشود و در عين حال قاعده‌آور است [ كلوپن برگ - ورستيغ و وان‌استىنيس كروزمان 
  ] .\r\n\r\n\r\n","description":"","footnote":"\r\n( 1 ) .  Bright's disase  اصطلاحى است كه به بيمارى مزمن كليه اطلاق مىشود . اين بيمارى غالبا با افزايش آلبومين در ادرار و استسقا همراه است .\r\n","page_name":" 4 ","page_number":12},
  {"content":"\r\n\r\n\r\nساير مطالعات دانشمندان مراكز مختلف جهان در مورد گياه بومادران\r\nدر افسانه‌هاى كهن يونان آمده است كه در جنگهاى  Trojan  ، قهرمان داستان ايلياد هومر ، به نام آشيل ، براى قطع خونريزى از زخمهاى سربازان از بومادران استفاده مىكرده است و له‌شدهء برگهاى گياه را در موضع خونريزى مىگذارده‌اند و حالا در قرن بيستم تحقيقات دانشمندان اين اثر بومادران را تاييد مىكند . در تحقيقات جديد علمى كه در مورد اين گياه به عمل آمده ، روشن شده است كه در بومادران موادى وجود دارد كه براى قطع خونريزى ، كاهش درد ، ورم و در نتيجه التيام زخمها و بريدگىها مؤثر است . و در عين حال براى رفع اختلالات هاضمه و تنظيم ترشحات عادت ماهيانه نيز مفيد است . هم‌زمان با دوران آشيل ، اطباى چينى نيز از بومادران براى معالجهء ورم و قطع خونريزى و جلوگيرى از ترشحات مفرط و غير طبيعى عادت ماهيانه و همچنين براى التيام زخمهاى ناشى از گاز گرفتن سگ و گزيدگى مار استفاده مىكرده‌اند . در مكتب طبى « آيورودا » در هند نيز حكماى هندى بومادران را براى معالجهء تب تجويز مىكرده‌اند . در قرن هفدهم ميلادى  John Parkinson  از اطباى معروف آن زمان معتقد بود ، اگر له‌شدهء بومادران داخل بينى در حال خونريزى گذارده شود ، خونريزى قطع خواهد شد و طبيب معروف ديگرى در آن دوران به نام  Nicholas culpeper  در يادداشتهايش مىنويسد « مرهمى كه از له‌شدهء برگهاى بومادران تهيه شود ، براى التيام زخمها و قطع خونريزىهاى شديد و رفع ورم و همچنين براى بواسير مفيد است . مهاجران اروپايى بومادران را با خود به امريكاى شمالى وارد كردند و اين گياه مورد استقبال سرخ‌پوستان بومى آن ديار قرار گرفت و از آن براى التيام زخمها و سوختگى پوست و در مصارف داخلى براى درمان سرماخوردگى ، التهاب گلو ، آرتروز ، دندان‌درد ، رفع بىخوابى و سوءهاضمه استفاده مىكنند .\r\nاز نظر التيام زخمها : بومادران شامل مواد شيميايى متعددى است كه معمولا براى التيام زخم مفيد است . از جمله دو مادهء شيميايى  Achilleine  و  Achilletin  كه عامل انعقاد خون را در محل بريدگى و خونريزى تحريك نموده و موجب قطع خونريزى مىشوند و مواد ديگرى چون  Azulene  و  Camphor  ( كافور ) ،  Chamazulene  ،  Eugenol  ،  Menthol  ،  Quercetin  ،  Rutin  و  Salicylic  كه در اين گياه وجود دارند داراى خاصيت ضد ورم و رفع درد هستند و مواد ديگرى چون  Tannins  و\r\n\r\n","description":"","footnote":"","page_name":" 5 ","page_number":13},
  {"content":"\r\n\r\n Terpeniol \r\nو  Cineol  موجود در آن نيز ضدعفونىكننده مىباشند .\r\nبراى رفع سوءهاضمه : بومادران داراى ماده‌اى است كه در بابونه نيز وجود دارد كه براى آرام كردن عضلات نرم نسوج مجارى هاضمه مفيد است و به گياه خاصيت ضد اسپاسم مىدهد ، ولى به‌هرحال خاصيت آرام‌بخشى بومادران در حد بابونه نيست و از آن كمتر است .\r\nاز نظر كمك به رفع ناراحتىهاى زنانه : خاصيت ضد اسپاسم بومادران نه فقط براى آرامش عضلات نرم نسوج هاضمه بلكه براى ساير عضلات نرم نظير عضلات نرم رحم نيز مفيد است و در نتيجه به بومادران خاصيت معالجه و رفع گرفتگى رحم و رفع اختلال در عادت ماهيانه مىدهد .\r\nبه عنوان مسكن و آرام‌بخش - در بومادران مقدار جزيى نيز مواد شيميايى خواب‌آور وجود دارد ، به نام  Thujone  كه خواب‌آورى آن در رديف گياه شاهدانه است . البته بايد توجه شود كه مادهء  Thujone  اگر به مقدار زياد مصرف شود سمّى است ولى مصرف بومادران به مقدار مجاز ، داراى كمى از اين ماده است كه سمّى نيست .\r\nتحقيقاتى كه در هند به عمل آمده نشان مىدهد كه بومادران براى معالجهء ناراحتىهاى كبد يا هپاتيت مفيد است .\r\n\r\nمقدار مصرف\r\nبراى التيام زخم : زخم را تميز مىكنند و برگهاى تازه و گلهاى بومادران را له كرده و روى آن مىگذارند .\r\nبه عنوان مسكن و آرام‌بخش و براى كمك به رفع اختلالات هاضمه و گرفتگىهاى عادت ماهيانه ، بايد 2 - 1 قاشق مربّاخورى بومادران را در يك پيمانه ( 220 گرم ) آب جوش ريخته 15 دقيقه بخيسانند و تا 3 پيمانه در روز بخورند و چون تلخ است مىتوان با عسل و يا ليمو ترش ( بسته به وضع بدن ) مخلوط كرد .\r\nبه صورت تنطور : بايد نصف تا يك قاشق مرباخورى تنطور بومادران را 3 بار در روز خورد .\r\nفرآورده‌هاى بومادران نبايد به كودكان زير دو سال داده شود و براى كودكان بزرگتر نيز بايد از مقدار كم شروع و با توجه به سن كم‌كم تا حد مجاز افزايش داد .\r\nمصرف زياد بومادران ممكن است رنگ ادرار را قهوه‌اى تيره كند كه اشكالى ندارد .\r\nتا به حال در گزارشهاى پزشكى آثار زيان‌بخشى از مصرف بومادران مشاهده\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nنشده است و فقط در مورد اشخاصى كه نسبت به گياه « 1 »  Ragweed  آلرژى دارند ، ممكن است خوردن بومادران در آنها ايجاد حساسيت و خارش نمايد . عصارهء عارى از  Thujone  بومادران بعنوان نوشابه طبى توسط سازمان نظارت بر خوراك و دارو در امريكا بىضرر اعلام شده و مصرف گياه براى كليه اشخاص بالغ به استثناى زنان باردار و مادران شيرده با نظر كارشناس و پزشك بلامانع مىباشد بومادران از طريق كاشت بذر يا با تقسيم ريشه در بهار يا در پائيز تكثير مىشود . بذر را در زير پوشش نازكى خاك نرم پاشيده و مرتبا مرطوب نگه مىدارند تا جوانه بزند معمولا ظرف 15 روز در اقليم معتدل جوانه مىزند و پس از اينكه چند برگه شد نهالها را به فاصله 30 سانتىمتر تنك مىكنند . بومادران به آفتاب كامل و خاك با زهكش قوى و قابل نفوذ احتياج دارد و خوب رشد مىكند . موقع برداشت بومادران وقتى است كه گياه شكوفه كرده باشد و آنها را بايد آويزان كرد تا خشك شوند .\r\n\r\n\r\n","description":"","footnote":"\r\n( 1 ) .  ragweed  گياهى است يك ساله ، علفى ، داراى برگهاى خيلى تقسيم شده ، از جنس  Ambrosia  كه گونه‌اى از آن به نام  A . artemisiifolia  در مكزيك فراوان مىرويد . اين گياه داراى پولنهايى است كه در فصل گل در برخى اشخاص ايجاد حساسيت شديد مىكند و آثار زيان‌بخشى در بيمارى آسم و تب يونجه دارد .\r\n","page_name":" 7 ","page_number":15},
  {"content":"\r\n\r\n\r\nقيصوم\r\nدر كتب طب سنتى با نامهاى « قيصوم » و « قيسون » و « بابونى » آمده است .\r\nبه فرانسوى آن را  Santoline  و  Santoline petit cypres  و  Garde - robe  و  Aurone femelle  و به انگليسى  Lavender cotton  نامند . گياهى است از خانوادهء  Compositae  نام علمى آن  Achillea santolina L .  مىباشد .\r\nشليمر اين‌گونه را مترادف  Artemisia santonica  ذكر كرده و نام فارسى آن را « درمنهء تركى » و « تخم درمنهء تركى » نيز مىنويسد .\r\n\r\nمشخصات\r\nقيصوم گياهى است زينتى زيرا گلهاى طلايى زيبايى دارد . بلندى آن كمتر از 50 سانتىمتر است و يك ساله مىباشد ، برگهاى آن سبز بدون دمبرگ ، كوچك ، كمى ضخيم و پوشيده از كرك است .\r\nاين گياه در اروپا و آسيا انتشار دارد . در ايران در سواحل جنوب ايران ، ناحيه بلوچستان ، بوشهر ، در شمال ايران در منجيل ، در آذربايجان ، در مرند و تبريز ، در كرمان ، يزد ، اصفهان و در بيشه ، ازنا ، كشور و قم ( راجرد ) ديده مىشود .\r\n\r\nخواص - كاربرد\r\nدر هندوستان اين گياه را به عنوان داروى تونيك و بادشكن مصرف مىكنند و\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nقيصوم\r\n A \r\n- گل\r\nبراى معالجهء شكم‌درد در بچه‌ها كاربرد دارد و در عين حال حشره‌كش است . توجه شود به گياه ديگرى از اين خانواده به نام علمى  Santolina chamaecyparissus L .  نيز به انگليسى  Lavender cotton  گفته مىشود كه آن معمولا براى دفع كرم مصرف مىشود . گياه نيمه‌چوبى مديترانه‌اى است .\r\n\r\n","description":"","footnote":"","page_name":" 9 ","page_number":17},
  {"content":"\r\n\r\n\r\nهزار برگ آبى\r\nگياه ديگرى است كه برگهاى آن داراى تقسيمات زيادى مىباشد به‌طورى كه به صورت پر طيور درآمده است و چون بيشتر در باطلاقها و در آبهاى راكد مىرويد به « هزار برگ آبى » معروف شده است . به فرانسوى  Myriophylle  و به انگليسى  Water milfoil  گفته مىشود . گياهى است از خانوادهء  Haloragaceae  و دو گونهء آن در ايران مىرويد :\r\n1 .  Myriophyllum verticillatum L .  كه به فرانسوى  Myriophylle verticille  گفته مىشود .\r\n2 .  Myriophyllum spicatum L .  كه به فرانسوى  Volant d'eav  و  Myrio Phylle epi  گفته مىشود .\r\n\r\nمشخصات\r\nگياهى است كه در داخل آبهاى راكد مىرويد . برگهاى آن داراى بريدگى زياد به‌طورى كه برگ را به شكل پر طيور درآورده است . گلهاى پايينى آن دندانه‌دار و دراز است تا حدى كه هم‌سطح گلهاى بالايى كه كوتاه‌ترند قرار مىگيرد .\r\nاين گياه در چين و در اروپا بخصوص در فرانسه وجود دارد . در ايران در شمال ، در خوى و در قره‌چال ديده شده است .\r\n\r\n","description":"","footnote":"","page_name":" 10 ","page_number":18},
  {"content":"\r\n\r\n\r\nخواص - كاربرد\r\nدر چين از اين گياه به عنوان تب‌بر استفاده مىشود [ روا 
  ] . و براى رفع تشنگى و در موارد زكام بخصوص در زكامهاى اطفال كاربرد دارد [ استوارت 
  ] . به‌علاوه در چين از برگهاى له‌شدهء آن شيره‌اى بدست مىآورند كه در معالجهء اسهال خونى مزمن كاربرد دارد [ كروست و پتلو 
  ] .\r\nهزار برگ آبى\r\n\r\n","description":"","footnote":"","page_name":" 11 ","page_number":19},
  {"content":"\r\n\r\n\r\nبرنجاسف\r\nدر كتب طب سنتى و در بازار دارويى با نامهاى « برنجاسف » و « بلنجاسف » و « سويلا » ( عربى ) نامبرده مىشود . به فرانسوى  Armoise commune  و  Herbe de Saint - jean  و به انگليسى  Mugwort  و  Common Worm wood  و  Worm - Wood  گفته مىشود . گياهى است از خانوادهء  Compositae  ، تيرهء فرعى  Radiae  . نام علمى آن  Artemisia vulgaris L .  مىباشد .\r\nتوضيح : برنجاسف را در برخى مناطق هندوستان و همچنين در برخى كتب به جاى بومادران براى  Achillea millefolium  نام مىبرند .\r\n\r\nمشخصات گياه\r\nبرنجاسف گياهى است چندساله با ساقهء استوانه‌اى ، سفيدرنگ مايل به صورتى و داراى شيارهاى سبز مايل به قرمز كمرنگ ، ايستاده و قايم كه بلندى آن 120 - 60 سانتيمتر مىرسد . برگهاى آن كوچك به ابعاد حدود 6 * 5 ميلىمتر . پشت برگها به رنگ سبز نقره‌اى و پرزدار و روى برگها سبز است . گلهاى آن معطّر تلخ ، به رنگ زرد يا مايل به قرمز كه در اواخر تابستان و اوايل پاييز ظاهر مىشود . گياه نيز تلخ است .\r\nريشهء آن دراز به قطر حدود يك انگشت مىباشد .\r\nاين گياه معمولا در اراضى باير و متروك يا كنار پرچين‌ها و كنار جاده‌ها در مناطق اروپا و آسيا و در ايران مىرويد . در ايران به‌طور خودرو در مناطق شمالى و در\r\n\r\n","description":"","footnote":"","page_name":" 12 ","page_number":20},
  {"content":"\r\n\r\nنواحى غرب و سايين‌قلعه ديده مىشود . ميوهء اين گياه فندقه مىباشد . تكثير آن از طريق كاشت بذر در بهار انجام مىگيرد . ريشه و برگ و سرشاخه‌هاى گلدار آن كه در طب سنتى مستعمل است معطّر و تلخ است .\r\n\r\nتركيبات شيميايى\r\nاز نظر تركيبات شيميايى در گياه برنجاسف يك اسانس روغنى و فرّار و يك ماده به نام آدنين « 1 » مشخص شده است . از گياه در حدود 2 / 0 درصد اسانس استخراج مىشود . اسانس برنجاسف در حدود 30 درصد مادهء سينئول دارد  [ G . I . M . P 
  ]  . در گزارش ديگرى آمده است كه در اسانس برنجاسف مواد پىنن « 2 » و سينئول و يا طبق نظر عده‌اى از دانشمندان تويون و ترپن « 3 » يافت مىشود . به علاوه در گياه يك مادهء عامل تلخ ، آرتميزين « 4 » ، تانن ، مواد رزينى و مادهء آدنين يافت مىشود .\r\n\r\nخواص - كاربرد\r\nدر چين از شيرهء شاخه‌هاى تازهء سبز گياه و يا از جوشاندهء آن در استعمال خارجى براى معالجهء التهاب مهبل « 5 » مصرف مىشود . به علاوه ضمادى كه از برگهاى له‌شدهء آن به دست مىآيد براى رفع سردرد [ كروست و پتلو ، پتلو و فاكس 
  ] . و تسكين درد [ فوكود 
  ] . به كار مىرود و از جوشاندهء آن براى شستن و پاك كردن زخم [ هاسكارل 
  ] .\r\nو ضماد آن را در موقع وضع حمل به پشت زائو مىاندازند [ والنزوئلا 
  ] . اگر گياه را با نمك كوبيده و گرم كنند مايع حاصله براى ماليدن روى استخوان دررفته و شكسته و ورم به كار مىرود [ بارلت 
  ] . برگهاى آن را خشك كرده مانند توتون دود مىكنند ، براى تسكين آسم خيلى نافع است [ كاريونه و كيمورا 
  ] . مصرف داخلى برگها و قسمتهاى هوايى گياه نيز خيلى مرسوم است و براى بند آوردن انواع خونريزى ، تنظيم عادت ماهيانه و معالجهء اختلالات عادت ماهيانه به كار مىرود ، در عين حال قاعده‌آور است [ تاناكا - اوداشيما 
  ] . تونيك و بادشكن و مقوى معده\r\n\r\n\r\n","description":"","footnote":"\r\n( 1 ) .  Adenine \r\n( 2 ) .  Pinene \r\n( 3 ) .  Terpene \r\n( 4 ) .  Artemisine \r\n( 5 ) .  Vaginitis \r\n","page_name":" 13 ","page_number":21},
  {"content":"\r\n\r\nبرنجاسف\r\n A \r\n- گل\r\nاست [ پتلو ، كوئى زمبينگ و وان‌استىنيس كروزمان 
  ] . ضد قى و تهوع و ضد اسهال است [ چيو 
  ] . ضد روماتيسم است [ ليو 
  ] و ضد اسپاسم است . رحم را آرام مىكند و به عنوان مسكّن اعصاب براى دردهاى پشت و درد زايمان نافع است [ استوارت 
  ] .\r\nدفع‌كننده كرم ، بويژه آسكاريد است و ضد اسهال خونى مىباشد . براى بند آوردن خونريزى از بينى مفيد است . چيو معتقد است مادهء تويون كه در گياه وجود دارد اگر زايد بر حد مجاز مصرف شود و اسراف شود اسپاسمهاى صرعى ايجاد مىكند .\r\nبرنجاسف كه برگ و سرشاخه گلدار و حتى ريشهء آن مصرف دارويى دارد ، از نظر طبيعت طبق نظر حكماى طب سنتى خيلى گرم و خشك است . از نظر خواص برگ و سرشاخه‌هاى گلدار آن قاعده‌آور و ضد كرم است و ضدعفونىكننده و مقوى معده مىباشد . دم‌كردهء برگها و سرشاخهء گلدار آن براى رفع عفونتهاى عصبى و رفع تشنج و\r\n\r\n","description":"","footnote":"","page_name":" 14 ","page_number":22},
  {"content":"\r\n\r\nبراى آسم و بيمارىهاى مغزى مؤثر است . به‌طور كلى بازكنندهء انسداد مجارى است و مدّر و قاعده‌آور است سنگ مثانه را خرد مىكند . خوردن 8 گرم گل زرد آن با عسل براى كشتن اقسام كرم معده و كرم كدو مجرّب است . همچنين خوردن 10 گرم دم‌كردهء آن و نشستن در آن براى رفع شاش‌بند ، رفع بند آمدن عادت ماهيانه ، تسهيل تولد ، باز كردن دهانهء رحم ، رفع ورم آن ، اخراج جنين و مشيمه و پاك كردن جراحتهاى رحم بسيار مفيد است . خوردن از آب خيس‌كردهء 10 گرم برنجاسف تب‌بر است . در موقع خوردن برنجاسف بايد غذاهاى بدون چربى خورده شود . ضماد آن براى رفع اقسام سردردها ، باز كردن گرفتگىهاى دماغى ، تقويت دماغ ، رفع سرسام بلغمى و خواب‌آلودگى نافع است . ضماد آن بر سينه براى رفع درد سينه و زير شكم براى رفع شاش‌بند ، باز كردن عادت ماهيانه ، تحليل ورمها و تسكين دردهاى آن ناحيه مفيد است . استنشاق دم‌كردهء آن مانند بخور براى رفع زكام و امراض دماغى مفيد است . پاشيدن گرد گياه خشك براى خشك كردن زخم و جراحت اثر مفيد دارد . برنجاسف براى كليه مضّر است ، لذا بايد با انيسون خورده شود . مقدار خوراك آن تا 15 گرم است و به جاى آن هميشه مىتوان از افسنطين كبير استفاده كرد .\r\nدم كردن برنجاسف : حدود 10 گرم گياه خشك را در 1000 گرم آب جوش دم مىكنند ، مدر و قاعده‌آور است . اگر از گرد برگ ، گل و يا ريشهء خشك آن استفاده شود ، مقدار خوراك آن 4 - 2 گرم است در آلمان سابقا مرسوم بوده از گرد ريشه برنجاسف براى كنترل صرع استفاده مىكرده‌اند .\r\nمصرف اين گياه بايد در حد مجاز و زير نظر پزشك انجام گيرد .\r\n\r\n","description":"","footnote":"","page_name":" 15 ","page_number":23},
  {"content":"\r\n\r\n\r\nشيح\r\nدر كتب طب سنتى براى اين گياه اصناف و اقسام مختلف قايل هستند . اغلب آنها از نظر خواص مشابه مىباشند و با نامهاى « درمنه » ، « درمنه تركى » ، « شيح برى » ، « شيح كوهى » ، « شيح بحرى » ، « شيح ارمنى » و « شيح يهود » و « شيح خراسانى » نامبرده شده است . اين گياهان گونه‌ها و واريته‌هاى مختلفى از درمنه‌ها هستند . به فرانسوى  Semen - contra  و به انگليسى  Worm - seed  و  Worm wood  گفته مىشود . اين گياهان از خانوادهء  Compositae  تيرهء فرعى  Radiae  و نام علمى اقسام عمدهء آن به شرح زير است :\r\n1 .  Artemisia cina Berg  كه به انگليسى  Santonica  مىگويند و در برخى مدارك اصطلاح  Worm wood  براى آن آورده شده و چون غنچه‌هاى بازنشدهء آن را به عنوان ضد انگل شكم و كرم‌كش در طب سنتى مصرف مىكنند ،  Worm seed  نيز گفته مىشود . اين‌گونه را معمولا به فارسى « درمنه تركى » مىنامند و در برخى مدارك طب سنتى به آن « قيصوم ماده » نيز گفته‌اند . كه به فرانسوى  Aurone femelle  مىباشد و همچنين چون در خراسان نيز مىرويد آن را « شيخ خراسانى » نيز مىگويند .\r\nتوضيح : قيصوم ماده نام گياه  Achillea santolina  نيز مىباشد كه در بخش مخصوصى در اين كتاب شرح آن آمده است .\r\n2 .  Artemisia Judaica L .  كه در برخى مدارك از جمله در  Larousse agricole  نام  Semen contra  را به فرانسوى براى اين‌گونه اختصاص مىدهند .\r\n\r\n","description":"","footnote":"","page_name":" 16 ","page_number":24},
  {"content":"\r\n\r\n3 .  Artamisia maritima L . var pauciflora Ledeb .  و  Artemisia maritima var stechmonniana Besser .  كه واريته‌هايى از افسنطين بحرى هستند .\r\n4 . در مدارك گياه‌شناسان هندى گونه  Artemisia persica Boiss .  را نيز به نام « شيح » نام مىبرند . خواص آن مشابه شيح خراسانى و ساير شيح‌ها مىباشد و بعضى از گياه‌شناسان اين‌گونه را مترادف  A . cina  مىشمارند ، اين‌گونه در تبت ، افغانستان و ايران در كرمان و اصفهان شناسايى شده است و اگر مترادف  A . cina  باشد در خراسان هم انتشار دارد .\r\n\r\nمشخصات\r\nگونه‌ها و واريته‌هاى گياهان يادشده خيلى كوتاه ، در حدود يك وجب است .\r\nقاعدهء ساقه‌هاى آنها سخت و چوبى محصور در برگهاى كوچك پوشيده از كرك سفيد مىباشد . اغلب روى زمين گسترده ، فقط گونه  A . persica  بلندى ساقه‌اش 5 / 1 - 1 متر است .\r\nآنچه كه در بازار دارويى تحت نام شيح ياسمن كنترا عرضه مىشود مخلوطى از غنچه‌هاى ناشكفتهء تعدادى از گياهان بالا است كه همهء آنها در دفع كرم شكم مؤثر هستند . از بين گياهان فوق گونه  A . cina  در ايران در كرمان ، كوه لاله‌زار ، اراك و كوه هزار مسجد در ارتفاعات 3000 متر در خراسان مىرويد .\r\n\r\nتركيبات شيميايى\r\nاز نظر تركيبات شيميايى در گياه شيح مادهء آرتميزين ، سانتونين « 1 » و اسانس وجود دارد . حد اكثر مقدار مواد عاملهء شيح يعنى مقدار سانتونين و آرتميزين در حدود 3 - 2 درصد غنچه‌ها مىباشد و آن موقعى است كه غنچه‌ها نشكفته هستند و پس از شكفتن غنچه‌ها و ظهور گلها مقدار آن كاهش مىيابد . مقدار اسانس 8 - 4 درصد و شامل سينئول ، كمى ترپنيئول « 2 » ، پىنن و سسكىترپن « 3 » است . سانتونين تركيب شيميايى\r\n\r\n\r\n","description":"","footnote":"\r\n( 1 ) .  Santonine \r\n( 2 ) .  Terpineol \r\n( 3 ) .  Sesquiterpene \r\n","page_name":" 17 ","page_number":25},
  {"content":"\r\n\r\nمتبلورى است به فرمول  C 15 H 18 O 3  كه مادهء موثر  A . cina  مىباشد و در 170 درجهء سانتىگراد ذوب و در قليايىها حل مىشود .\r\nغنچه‌هاى شيح از پرز مخصوصى پوشيده شده و نشكفتهء آن كه مورد مصرف است مانند دانه مىباشد . رنگ آن خاكسترى رقمى از آن پس از اينكه كهنه شد ، قرمز رنگ مايل به قهوه‌اى مىشود . طعم آن تلخ و تند با بوى نسبتا قوى است .\r\n\r\nخواص - كاربرد\r\nدر هندوستان از شيح به عنوان قوىترين اقسام درمنه و افسنطين براى كرم‌كشى شكم استفاده مىشود و بر ضد انگل آسكاريد لومبرىكوئيد « 1 » مؤثر است . از شيح در بيمارى قند نيز استفاده مىشود زيرا مقدار قند ادرار را خيلى پايين مىآورد . شيح از نظر طبيعت طبق رأى حكماى طب سنتى خيلى گرم و خشك است و از نظر خواص معتقدند كه گازها را تحليل مىبرد و كرمهاى دراز و كرمهاى روده ( آسكاريد ) را مىكشد . معمولا از نظر تسهيل خروج كرمهاى كشته آن را با مسهلى نظير سنا مىخورند كه نسخهء آن در پايين شرح داده شده است . براى سكسكه ، سختى تنفس ، دل‌پيچه و درد سرين نافع است . ضماد آن براى گزيدن عقرب و سموم سرد مفيد است .\r\nمقدار خوراك آن در مورد مسموميتها تا 12 گرم و در مورد ساير ناراحتىها تا 8 گرم است . شيح مضر معده و عصب است و سردرد مىآورد ، از اين نظر بايد با مصطكى و ترمس خورده شود . ضماد خاكستر آن با روغن زيتون يا روغن زنبق براى جلوگيرى از ريختن مو و تسريع در رشد مو مؤثر است .\r\nگرد شيح يا درمنه : به مقدار كافى غنچه ناشكفتهء گياه را گرفته با دقت پاك كنند و در گرم‌خانه 25 درجه سانتىگراد بخشكانند و نرم كوبيده ، از الك ريز ردّ كنند . اين گرد در دفع كرمهاى دراز روده خيلى مؤثر است . 3 تا 4 روز اين گرد را با عسل يا مربا و يا شير مخلوط كنند و صبح ناشتا بخورند .\r\nدم‌كردهء شيح : 10 گرم گرد شيح را در 500 گرم آب دم‌كرده صاف نمايند و براى دفع كرم ، 3 - 2 بار در عرض روز بياشامند .\r\nشربت دافع كرم با مسهل : سناى مكى 5 گرم ، ريوند چينى 5 گرم ، شيح يا درمنه 5 گرم ، افسنطين صغير 5 گرم و افسنطين بحرى 5 گرم . اينها را در مقدارى آب جوش دم\r\n\r\n\r\n","description":"","footnote":"\r\n( 1 ) .  Ascarde Lombricoide \r\n","page_name":" 18 ","page_number":26},
  {"content":"\r\n\r\nكنند كه صاف‌شدهء آن 250 گرم شود و با كمك حرارت ملايمى 475 گرم قند را در آن حل كنند و هر روز صبح يك قاشق مربّاخورى بياشامند .\r\nبراى دفع كرم سابقا معمول بود از مادهء سانتونين به تنهايى نيز استفاده مىشد .\r\nمقدار خوراك آن 30 - 5 سانتىگرم است كه در يك كاسه بخورند و فرداى آن‌روز نيز مسهل روغن كرچك ميل كنند . در بعضى اشخاص خوردن سانتونين باعث مىشود كه به‌طور موقتى تا چندين ساعت رنگ اشيا را سبز مىبينند كه البته پس از مدتى اين عارضه رفع مىشود . سانتونين با اسيدها و الكلها سازگار نيست بنابراين در موقع خوردن سانتونين از خوردن آنها بايد پرهيز شود .\r\nتنقيه براى دفع كرم شكم : 10 - 2 گرم غنچهء ناشكفتهء درمنه ( شيح ) را در 100 گرم آب جوش در مدت نيم ساعت دم و براى رفع كرمهاى دراز تنقيه كنند .\r\nتوجه : درمنه ( شيح ) با اسيدها و سولفات آهن و سولفات مس و تانن ناسازگار است و بايد در موقع خوردن درمنه دقت شود كه از اين املاح و مواد خورده نشود .\r\nمصرف شيح بايد در حد مجاز و زير نظر پزشك انجام گيرد .\r\nتوضيح : در كتب طب سنتى گياهى با نام « بستياج » نامبرده شده كه به فارسى آن را « خلال مكّه » مىنامند و اين نام به آن جهت است كه از شاخه‌هاى باريك گياه خلال درست كرده و در بازار مكّه در دوران مراسم حج به حاجيان عرضه مىكنند . بستياج از انواع شيح است و به احتمال قوى  Artemisia cina  مىباشد .\r\nخلال كردن با خلال مكّى كه از اين گياه گرفته مىشود براى تقويت لثه‌ها و دندان تا حدودى اثر مفيد دارد و ساير خواص غنچه‌هاى بازنشده گياه شبيه خواص شيح است .\r\n\r\n","description":"","footnote":"","page_name":" 19 ","page_number":27},
  {"content":"\r\n\r\n\r\nافسنطين بحرى\r\nدر كتب طب سنتى با نامهاى « افسنطين » و « افسنطين بحرى » و « شيح » آمده است . به فرانسوى  Armoise maritime  و  Absinthe maritime  و به انگليسى  Sea wormwood  گفته مىشود . گياهى است از خانوادهء  Compositae  تيرهء فرعى  Radiae  نام علمى آن :  Artemisia maritima L .  و مترادفهاى آن  A . brevifolia Wall .  و  A . fragrans Willd .  و  A . spicigera C . Koch .  مىباشد .\r\n\r\nمشخصات\r\nگياهى است چندساله علفى ، به بلندى 40 - 30 سانتىمتر . برگها شبيه افسنطين‌ها و همان‌طور پوشيده از تار سفيدرنگ ولى با بوى مطبوع . قاعدهء ساقه‌هاى اين افسنطين چوبى است و قسمت بالاى ساقه علفى است كه با برگها روى زمين گسترده مىشود .\r\nگلها زردرنگ ولى خيلى كوچكتر از افسنطين كبير است . وجه تمايز اين افسنطين با افسنطين كبير اولا كوچكى گياه است ، ثانيا برگهايش خيلى كوچكتر از افسنطين كبير است و به علاوه بوى افسنطين بحرى شبيه بوى معطر ليمو مىباشد و ضمنا محل رويش آن نيز وجه تمايز خوبى است ، زيرا افسنطين بحرى غالبا در سواحل درياها ، و در خاكهاى ماسه‌اى و شوره‌زارها مىرويد .\r\nافسنطين بحرى در ايران در بلوچستان ، در شوره‌زارهاى اطراف درياچه اروميه و اطراف ميانه و سلماس مىرويد . در هندوستان در كشمير و در غرب تبت انتشار دارد .\r\n\r\n","description":"","footnote":"","page_name":" 20 ","page_number":28},
  {"content":"\r\n\r\n\r\nتركيبات شيميايى\r\nاز نظر تركيبات شيميايى و مواد عامله در افسنطين بحرى اسانس روغنى فرّار و مادهء سانتونين و يك مادهء تلخ آرتميزين وجود دارد . طبق تجزيه‌اى كه از افسنطين بحرى كشمير به عمل آمده مقدار سانتونين آن از 2 - 1 درصد تغيير مىكند . در افسنطين بحرى هند علاوه بر موارد فوق دو مادهء ديگر به نام بتاسانتونين « 1 » با خاصيت ضد كرم خيلى ضعيف و پزودوسانتونين « 2 » كه فاقد خاصيت ضد كرم است ، وجود دارد .\r\nسانتونين يك تركيب متبلور به فرمول خام  C 15 H 18 O 3  مىباشد كه مادهء عامل ضد كرم معده و روده است و آرتميزين از نظر تركيبات شيميايى شبيه سانتونين است .\r\nدر گزارش ديگرى آمده است اسانس روغنى كه از گياه  A . brevifolia  به دست آمده شامل كربوكسيليك اسيد « 3 » كامفن « 4 » ، سينئول ، تويون ، كامفور « 5 » همراه با پى سيمن « 6 » و احتمالا آلفا - توياكتونيك اسيد « 7 » و بتا - توياكتونيك اسيد « 8 » است . و اسانس روغنى فرّارگونه  A . Fragrans  در حدود 8 / 0 - 5 / 0 درصد است كه 4 / 0 درصد آن انواع آلكالوئيدها مىباشد . و اسانس روغنى فرّارگونه  A . spicigera  كه از آذربايجان برداشت شده و مورد تجزيه قرار گرفته است در حدود 1 - 9 / 0 درصد بوده كه 26 / 0 درصد آن انواع آلكالوئيدها بوده است .\r\n\r\nخواص - كاربرد\r\nدر هندوستان از گلها و سرشاخه‌هاى گلدار آن به عنوان ضد كرم استفاده مىشود و از جوشاندهء يا دم‌كردهء برگهاى آن براى رفع تبهاى نوبه‌اى و تبهاى راجعه مىخورند .\r\nاز نظر طبيعت مانند ساير درمنه‌ها گرم و خشك است . و گلهاى آن ضد كرم است\r\n\r\n\r\n","description":"","footnote":"\r\n( 1 ) .  B - Santonin \r\n( 2 ) .  Pseudo - santonin \r\n( 3 ) .  Carbloxylic acid \r\n( 4 ) .  Camphene \r\n( 5 ) .  ( - ) - Camphor \r\n( 6 ) .  P - cymene \r\n( 7 ) .  a - Thuya - Ketonic acid \r\n( 8 ) .  B - Thuya - Ketonic acid \r\n","page_name":" 21 ","page_number":29},
  {"content":"\r\n\r\nولى بقدرت شيح نيست ولى در مورد آسكاريد و كرمك اثر قوىترى دارد .\r\nجوشانده 8 گرم سرشاخهء گلدار خشك و برگ گياه در 100 گرم آب مقوى معده و ضد كرم است . و براى رفع كرمك و كرم مىتوان از گرد يا دم‌كردهء 8 - 4 گرم گلهاى خشك گياه در 300 - 200 گرم آب جوش به صورت تنقيه استفاده كرد .\r\nمصرف اين گياه بايد با نظر كارشناس گياه‌درمانى و پزشك باشد .\r\n\r\n","description":"","footnote":"","page_name":" 22 ","page_number":30},
  {"content":"\r\n\r\n\r\nدرمنه‌ها - افسنطين‌ها\r\nدرمنه و افسنطين نامى است كه در زبان فارسى به اغلب قريب به اتفاق گياهان جنس  Artemisia  كه در ايران مىرويند ، گفته مىشود . اين گياهان از خانوادهء  Compositae  تيرهء فرعى  Radiae  هستند ، داراى گونه‌هاى مختلفى با نامهاى متفاوت مىباشند كه اغلب آنها داراى برگهاى تلخ و معطّر و خواص دارويى كم‌وبيش شبيه به هم مىباشند . هريك از گونه‌هاى درمنه در كتب و اسناد و مدارك طب سنتى با نام خاصى ذكر شده و در ايران نيز با نامهاى مخصوص و محلى شناخته مىشود . در اين كتاب شرح نام و مشخصات و خواص دارويى تعدادى از اين گياهان كه مورد توجه در طب سنتى هستند ، از جمله افسنطين كبير ، افسنطين بحرى ، شيح ، برنجاسف و چند گونه ديگر آورده شده است .\r\n\r\nافسنطين كبير\r\nدر كتب طب سنتى و به فارسى با نامهاى « افسنطين » و « ابسنطين » و « مروه » و « كشوثاى رومى » و به عربى « خترق » و به هندى ولايتى « افسنطين » نامبرده مىشود . به فرانسوى  Absinthe  و  Armoise absinthe  و  Grande absinthe  و  Herbe saint  و  Absinthe commune  و  Alvine  و  Armoise amere  و  Herbe aux vers  و . . . و به انگليسى  Worm wood  و  Sage brush  و  Absinth  و  Absinthe  گفته مىشود .\r\nگياهى است از خانوادهء  Compositae  تيرهء فرعى  Radiae  نام علمى آن\r\n\r\n","description":"","footnote":"","page_name":" 23 ","page_number":31},
  {"content":"\r\n\r\n Artemisia absinthium L . \r\nو نامهاى مترادف آن  Absinthium vulgare Lam .  و  A . officinale Brot .  مىباشد .\r\nشليمر نام علمى افسنطين كبير را  Absinthium artemisia  ذكر مىكند كه نامهاى محلى آن در تبريز « قورت اودى » و در شمال ايران « خاراگوش » مىباشد « 1 » . و اضافه مىنمايد كه اين گياه افسنطين كبير در طالش در ارتفاعات كوههاى آقولر و در گيلان بين رودبار و لاكه به فراوانى انتشار دارد و معتقد است كه مصرف افسنطين كبير را به عنوان داروى مؤثر ضد كرم روده و معده در ايران دكتر  Dr Cormack  ، طبيب مخصوص عباس ميرزا ( وليعهد ) ، آغاز كرد .\r\n\r\nمشخصات\r\nافسنطين كبير يا افسنطين به‌طور كلى گياهى است علفى ، پايا و خيلى سازگار با شرايط نامساعد رويش . بلندى ساقه آن 1 - 5 / 0 متر و داراى شاخه‌هاى متعدد خاكسترىرنگ است . برگهاى آن داراى بريدگىهاى خيلى عميق به رنگ سفيد نقره‌اى ، پوشيده از تارهاى نازك كه در حقيقت غده‌هاى كوچكى هستند به شكل مو يا تار نازك ديده مىشوند . گلهاى آن زردرنگ كه در يك مجموعه كاپى تول مدوّر و كروى در تابستان ظاهر مىشوند . ميوهء آن خشك ، كوچك ، بدون كاكل است . از تمام اعضاى گياه بوى قوى و نافذى استشمام مىشود . برگهاى آن تلخ است . بوى آن طورى قوى است كه قطعات كوچك برگ و گل گياه اگر در گنجه لباس گذارده شود ، موجب گريز حشرات و بيد مىشود .\r\nافسنطين در مناطق مختلف اروپا ، آسيا و در كشورهاى ايران و هندوستان ( كشمير ) و روسيه ( سيبريه ) انتشار دارد . در ايران در مناطق شمال در كوههاى گيلان ، طالش ، آستارا ، عمارلو و همچنين در دامنه‌هاى كم‌ارتفاع البرز تا 2500 متر ارتفاع و در دماوند مىرويد .\r\nتكثير آن از طريق كاشت بذر آن و يا با تقسيم كردن گياه و كاشت آن در بهار انجام مىگيرد . دامهايى كه از اين گياه بخورند گوشت آنها يك مزهء نامطبوعى مىگيرد .\r\n\r\n\r\n","description":"","footnote":"\r\n( 1 ) . مطالعات دكتر  Buhse  در ايران .\r\n","page_name":" 24 ","page_number":32},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در گياه افسنطين كبير يك گلوكوزيد تلخ به نام آبسنطين « 1 » و اسانس روغنى است . معمولا اسانس و گلوكوزيد در غده‌هاى شبيه به مو و تار كه سطح خارجى گياه را پوشيده ، يافت مىشود . به علاوه يك تركيب متبلور نيز در گياه مشخص شده بنام مادهء تويون « 2 » ، كه به همراه تويول « 3 » و چند ماده ديگر ، اسانس اين گياه را مىسازند .\r\nمادهء تويون يك ستون « 4 » است كه معمولا مادهء عامل گياه سرو تبرى « 5 » است . اين ماده در اسانس افسنطين نيز به مقدار زياد وجود دارد و به نظر مىرسد كه عامل مضرّ موجود در برخى از ليكورهاى افسنطين همين ماده است . منظور از ليكور در اينجا ليكور اشتهاآور  Absinthe  است كه سابقا در فرانسه تهيه مىشد ، ولى از سال 1915 تهيه و توليد و مصرف آن ممنوع گرديده است . معمولا سرشاخه‌هاى گلدار و گل و برگ گياه مصرف در طب سنتى دارد .\r\n\r\nخواص - كاربرد\r\nدر هند از دم‌كرده گياه افسنطين به عنوان ضد انگل شكم و تونيك در تبهاى نوبه‌اى استفاده مىشود . اثر ضد تب افسنطين در مورد تبهاى نوبه‌اى از كيسين خيلى بيشتر است . افسنطين مدّر است و لذا در موارد آب آوردن نسوج تجويز مىشود .\r\nافسنطين در رفع حالت قطع عادت ماهيانه زنان جوان كه ناشى از ضعف مفرط يا ركود فعاليت رحم است ، بسيار مؤثر است . دم‌كردهء 50 گرم گل و سرشاخه‌هاى گلدار گياه در 1000 گرم آب جوش به عنوان كمك به هضم غذا و رفع گاستريت و براى ازدياد ترشح صفرا مفيد است . افسنطين از نظر طبيعت طبق رأى حكماى طب سنتى گرم و خيلى خشك است . عصارهء آن از نظر حرارت گرمتر از شاخه و برگ آن است . گل و تخم آن از نظر خواص از ساير قسمتهاى گياه قوىترند .\r\n\r\n\r\n","description":"","footnote":"\r\n( 1 ) .  Absinthin \r\n( 2 ) .  Thuyone - Thujone \r\n( 3 ) .  Thuyol \r\n( 4 ) .  Cetone \r\n( 5 ) .  Thuya orientalis \r\n","page_name":" 25 ","page_number":33},
  {"content":"\r\n\r\nدر مورد خواص آن معتقدند بازكنندهء مجارى و عروق است و اشتهاآور و مقوى و تونيك مىباشد . قابض و تلخ است . مسهل صفرا و زردآب و ساير اخلاط تلخ كه در معده جمع شده باشند ، مىباشد و با افتيمون و اسطوخودوس پاك‌كننده شكم و مسهل سودا است و براى سردرد ، لقوه ، سستى اعضا ، رعشه ، صرع ، سكته ، كابوس ، سرگيجه ، ماليخوليا ، خواب‌آلودگى و بيمارىهاى چشم ، گوش ، دهان ، حلق ، معده ، كبد و دردهاى اعصاب مفيد است . آشاميدن دم‌كردهء آن يا عصارهء آن براى پاك كردن سينه از اخلاط و براى تقويت معده و كبد و طحال و روده‌ها و رحم و ركتوم و براى دفع كرمهاى روده و درد بواسير و مفاصل مفيد است و به علاوه براى رفع درد معده و آوردن اشتهاى طعام بسيار مؤثر است . اگر تا 10 روز هر روز صد گرم از آب دم‌كردهء آن را بياشامند براى آوردن اشتها كه زوال آن از سردى بوده باشد و همچنين براى معالجهء يرقان بسيار نافع است . خوردن دم‌كردهء آن به تنهايى و يا با عسل و يا با افتيمون براى طحال بسيار نافع است . ماليدن دم‌كردهء آن با سركه براى درد مفاصل حاد و اگر دم‌كردهء آن را با موم و روغن گل سرخ يا روغن حنا به صورت دم‌كرده يا به صورت ضماد بمالند ، براى رفع درد تهيگاه ، درد معدهء كهنه ، كبد ، بواسير ، شقاق ركتوم و درد ركتوم و سفتى رحم نافع است . شياف آن با موم براى اخراج انواع كرم از شكم و شياف آن با عسل در مهبل براى ازدياد ترشح عادت ماهيانه مفيد است .\r\nخوردن دم‌كردهء آن به تنهايى و يا با برنج و يا با عدس براى كشتن اقسام كرم معده و روده و همچنين به عنوان مسهل نافع است . ضماد آن يا آشاميدن 50 گرم دم‌كردهء آن براى گزيدگى عقرب نافع است . اگر با روغن زيتون مخلوط و به بدن بمالند مانع هجوم و گزيدن پشه‌ها مىشود . گرد آن براى گريزانيدن حشرات مفيد است . افسنطين براى دهانهء معده مضّر است و ضرر مصرف عصارهء آن بيشتر از مصرف خود گياه است . و ايجاد سردرد مىكند ، از اين نظر سردمزاجان آن را بايد با انيسون و مصطكى و گرم‌مزاجان با شربت انار بخورند . مقدار خوراك از جرم گياه 10 - 5 گرم و در دم‌كرده تا 10 گرم است . اگر بخواهند گياه را مستقلا به صورت گرد مصرف نمايند ، براى رفع قبوضت شديد آن توصيه مىشود كه با روغن بادام آن را چرب نمايند .\r\nمقدار خوراك از عصارهء آن تا 4 گرم است . در فرانسه معمول است 15 گرم گل و سرشاخه‌هاى گلدار گياه را در نيم ليتر سركه سفيد ، مىريزند و يك شب آن را روى آتش ملايم با درجهء حرارت 30 درجه سانتىگراد ، مىخيسانند و سپس آن را صاف كرده و يك گيلاس قبل از غذاى ظهر مىخورند ، براى رفع سوءهاضمه و به عنوان\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nمدّر مفيد است البته كم‌كم بايد درست شود كه در موقع خوردن تازه باشد .\r\nتوجه : مصرف افسنطين بايد در حد مجاز و زير نظر پزشك و كارشناس گياه‌درمانى باشد .\r\nعصارهء افسنطين : سرشاخه‌هاى گلدار و خشك افسنطين 1 واحد ، آب مقطر جوش 8 واحد . شاخه‌ها را نرم كوبيده مدت 12 ساعت در 6 واحد از آب جوش دم كنند و با فشار صاف نمايند و تفاله را در باقى ماندهء آب جوش دم كنند و صاف نمايند و دو صاف‌شده را مخلوط كرده در حمام ماريه بقوام عصارهء نرم تبخير نمايند . مقدار خوراك آن 5 - 5 / 0 گرم است و به عنوان مقوى و محرّك و ضد كرم بسيار مؤثر است .\r\nدم‌كردهء افسنطين كبير : سرشاخه‌هاى گلدار خشك افسنطين 10 - 4 گرم - آب جوش 1000 گرم مدت يك ساعت دم كرده صاف نمايند و به تدريج ميل نمايند ( بطور متوسط يك ليوان 240 گرم در روز )\r\nتنطور افسنطين : سرشاخه‌هاى گلدار خشك افسنطين 1 واحد ، الكل 60 درجه 5 واحد : شاخه‌ها را نيم‌كوب كرده مدت ده روز در الكل بخيسانند و صداف كنند و مقدار 30 - 5 گرم اين تنطور را به‌طور پوسيون و يا مخلوط در سركه رقيق مصرف كنند ، مقوى و محرك و ضد كرم است .\r\n\r\n","description":"","footnote":"","page_name":" 27 ","page_number":35},
  {"content":"\r\n\r\n\r\nافسنطين صغير\r\nدر كتب طب سنتى با نامهاى « افسنطين صغير » و « افسنطين رومى » آورده شده است . و به فرانسوى  Absinthe pontique  و  Petite absinthe  و  Absinthe romaine  و به انگليسى  Roman worm wood  گفته مىشود . گياهى است از خانوادهء  Compositae  نام علمى آن  Artemisia pontica L .  و مترادف آن  Absenthium ponticum  مىباشد .\r\n\r\nمشخصات\r\nافسنطين صغير از نظر مشخصات خيلى شبيه افسنطين كبير است با اين اختلاف كه بلندى گياه كم و ارتفاع آن از 5 / 0 متر تجاوز نمىكند و به‌طور خودرو در استپهاى جنوب غربى آسيا و جنوب شرقى اروپا مىرويد .\r\nخواص درمانى آن بسيار شبيه افسنطين كبير ولى ضعيف‌تر و در عوض بوى مطبوع‌ترى دارد . چون مدّر است سابقا از اين گياه بيشتر براى رفع آب آوردن نسوج بدن استفاده مىكردند .\r\nافسنطين صغير را معمولا از طرابوزان تركيه به ايران وارد مىكنند و به همين علت آن را افسنطين رومى گويند كه منظور افسنطين آسياى صغير است .\r\n\r\n","description":"","footnote":"","page_name":" 28 ","page_number":36},
  {"content":"\r\n\r\n\r\nگندواش\r\nگونه ديگرى از آرتميزيا در ايران مىرويد كه نام محلى آن در اطراف رشت « واش » و « گندواش » و در مازندران « گن‌نما » است . اين گياه كه در چين بطور وسيعى مصرف دارويى دارد و در ايران نيز در تمام سرتاسر شمال ايران در مازندران و گيلان و بندر گز مىرويد از خانوادهء  Compositae  است و نام علمى آن  Artemisia annua L .  مىباشد .\r\n\r\nمشخصات\r\nگياه  A . annua  يك ساله است ، برگهاى آن ريشه‌اى ، نسبتا دراز با دمبرگ و گلهاى آن كوچك است .\r\n\r\nتركيبات شيميايى\r\nاز نظر تركيبات شيميايى در گياه وجود سينئول « 1 » يا اوكاليپتول « 2 » ، آرتميزياكتون « 3 » ، ايزوآرتميزياكتون « 4 » ، كادينن « 5 » و كاريوفيلن « 6 » ، تأييد شده است [ چونگ يائوچى 
  ] .\r\n\r\n\r\n","description":"","footnote":"\r\n( 1 ) .  Cineole \r\n( 2 ) .  Eucalyptol \r\n( 3 ) .  Artemisiaketone \r\n( 4 ) .  Isoartemisia Ketone  -\r\n( 5 ) .  Cadinene \r\n( 6 ) .  Caryophyllene \r\n","page_name":" 29 ","page_number":37},
  {"content":"\r\n\r\n\r\nخواص - كاربرد\r\nدر چين از تخم گياه در استعمال داخلى براى معالجهء عرق شبانه [ تاناكا اوداشيما 
  ] . و رفع نفخ و سوءهاضمه و بيمارى سل استفاده مىشود [ استوارت 
  ] .\r\nسرشاخه‌هاى علفى و جوان آن براى رفع اسهال خونى مزمن و بيمارىهاى چشم كاربرد دارد [ روا 
  ] . معمولا گياه را قبل از گل كردن در تابستان چيده و خشك مىكنند . اين دارو تلخ و خنك‌كننده است و بخصوص براى كاهش تب و تب مالاريا و در موارد سرماخوردگى تابستانه با تب و براى رفع جوش و كورك استعمال مىشود . در هند و چين از اين گياه براى معالجهء زردى و به عنوان مدّر استفاده مىشود . به علاوه براى كمك به هضم غذا و تقويت براى زنان حامله تجويز مىشود [ فوكود 
  ] و پس از تولد بچه به عنوان اشتهاآور توصيه مىشود [ كروست و پتلو 
  ] .\r\nگونهء ديگرى از اين گياه آرتميز يا سابقا در بازار دارويى ايران به نام قيصوم عرضه مىشد و در حقيقت نام آن « قيصوم بستانى » است . اين گياه در اروپا مصرف دارويى داشته است . به فرانسوى و  Aurone des jardins  و  Abrotane  و  Citronnelle  و به انگليسى  Southernwood  گفته مىشود . گياهى است از خانوادهء  Compositae  نام علمى آن  Artemisia abrotanum L .  مىباشد .\r\nبه گياه ديگرى از منسوبين نزديك بومادران نيز قيصوم گويند كه شرح آن در بخش ديگرى از اين كتاب آمده است .\r\n\r\nمشخصات\r\nگياهى است چندساله با ساقه‌هاى چوبى برگهاى آن با تقسيمات زياد به شكل نخ باريك درآمده و اگر بين انگشتان فشرده شود بوى ليموترش از آن استشمام مىشود .\r\nبلندى آن تا يك متر است . اين گياه بومى سيبرى و بالكان است . در ايران تاكنون شناسايى نشده است .\r\n\r\n","description":"","footnote":"","page_name":" 30 ","page_number":38},
  {"content":"\r\n\r\n\r\nخواص - كاربرد\r\nدر كتب طب سنتى اين گياه را گرم و خشك مىدانند و معتقدند كه خوردن دم‌كردهء آن براى رفع درد سينه و تنگى نفس ، دفع كرم معده و روده و همچنين بعنوان مدّر مفيد است . ضماد پختهء گياه بابه براى تحليل ورمهاى سخت نافع است . از له‌شدهء گياه براى التيام زخم و جراحت استفاده مىشود . جوشاندهء 40 گرم سرشاخه‌هاى خشك گلدار و برگ گياه كه در آب نمك جوشيده شده باشد ، محلولى مفيد براى معالجهء زخمهاى قانقرايايى و زخمهاى عفونى در استعمال خارج است . اگر 20 - 15 گرم از اين گياه را در 1000 گرم آب جوش ، دم كنند براى تقويت و هضم غذا و همچنين به عنوان آرام‌بخش مفيد است .\r\n\r\n","description":"","footnote":"","page_name":" 31 ","page_number":39},
  {"content":"\r\n\r\n\r\nتاتورهء علفى\r\nبه فارسى « گوزماثل » ، « تاتوره » ، « تاتوله » و « بقم » ، « طلا نور » ( در مازندران ) و در كتب طب سنتى با نامهاى « تاتوره » و لغات عربى آن « جوز الماثل » و « جوز ماثم » و « جوز ماثا » آمده است . به فرانسوى  Endormie  و  Datura stramoine  و  Pomme du diable  و  Datura  و  Stramoine  و  Pomme epineuse  و  Herbe aux sorciers  و به انگليسى  Datura  و  Jimson weed  و  Stramonium  و  Thorn apple  گفته مىشود . گياهى است از خانوادهء  Solanaceae  نام علمى آن  Datura stramonium L .  و مترادف آن  Datura tatula L .  مىباشد .\r\n\r\nمشخصات گياه\r\nتاتوره علفى گياهى است علفى يك ساله و خيلى سمّى . بلندى آن در حدود يك متر و يا كمى كمتر است . ساقهء آن استوانه‌اى ، برگهاى آن ناصاف ، پهن به طول 15 - 10 و پهناى 8 - 7 سانتىمتر ، به شكل مثلث نوك‌تيز است و در اطراف برگ بريدگىها و شكستگىهاى نامنظم وجود دارد . گلهاى آن درشت و منفرد ، بوقىشكل به رنگ سفيد يا بنفش است كه در اواخر بهار ظاهر مىشود . به علت گلهاى زيبا و درشت كه دارد ، از گياهان زينتى است و در باغها و گل‌كارىها كاشته مىشود . ميوهء آن پوشينه است به شكل تخم‌مرغ ، خارج آن خاردار و داخل آن به 4 محفظه تقسيم مىشود و در حدود 400 عدد دانه‌هاى آن در اين چهار محفظه قرار دارند .\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nتكثير آن از طريق كاشت تخم گياه در فروردين‌ماه در خزانه و انتقال آن در ارديبهشت به باغچه مىباشد . اين گياه بومى هندوستان و سواحل بحر خزر است ولى اينك در اغلب مناطق اروپا و امريكا و آسيا انتشار دارد . در ايران در مناطق اطراف تهران ، كرج ، رى ، راه تهران - فيروزكوه ، مناطق غير مزروع اراك ، آذربايجان ، بلوچستان ، مازندران ، راه غازيان به چوكام ، و رودبار رشت به‌طور خودرو ديده مىشود .\r\n\r\nتركيبات شيميايى\r\nاز نظر شيميايى گياه تاتوره علفى داراى انواع متعدد و آلكالوئيد است .\r\nآلكالوئيدهاى مهم آن آتروپين ، هيوسين و هيوسيامين مىباشد . مقدار آلكالوئيدهاى موجود در برگهاى گياه در حدود 33 / 0 - 22 / 0 درصد است و تاتوره‌هاى اهلى پرورشى داراى آلكالوئيدهاى بيشترى هستند . تخم‌هاى ديپلوئيد « 1 »  I  داراى 42 / 0 درصد آلكالوئيد است ولى تخمهاى تتراپلوئيد « 2 »  II  داراى 69 / 0 درصد آلكالوئيد است . در دانه‌هاى خشك آن 33 / 0 درصد آلكالوئيد است و در ميوهء آن 038 / 0 درصد آلكالوئيد است كه 25 درصد آن آلكالوئيد اسكوپولامين است . جمع آلكالوئيدهاى گياه در حدود 5 / 0 - 3 / 0 درصد است كه قسمت عمدهء آن هيوسيامين كه همراه با آتروپين و هيوسين مىباشد  [ G . I . M . P 
  ]  . در تخم تاتوره علفى علاوه بر آلكالوئيدهاى مختلف در حدود 25 درصد روغن ثابت قابل استخراج شامل داتوريك اسيد « 3 » و يك اسيد ديگر است .\r\nاز برگ تاتوره در اثر فشار بين انگشتان بوى نامطبوعى متصاعد مىشود ، طعم آن تلخ و تهوع‌آور است ولى تدريجا كمى شور مىشود ، دانه‌هاى له‌شده نيز بوى نامطبوع مىدهند . در صنعت با به كار بردن امواج  Ultra sound  مقدار استخراج آلكالوئيد را افزايش مىدهند . معمول است براى اينكه حد اكثر مقدار آلكالوئيد را از گياه تاتوره استخراج كنند ، گياه را 24 ساعت در تاريكى نگه مىدارند .\r\n\r\n\r\n","description":"","footnote":"\r\n( 1 ) .  Diploid I \r\n( 2 ) .  Tetraploid II \r\n( 3 ) .  Daturic acid \r\n","page_name":" 33 ","page_number":41},
  {"content":"\r\n\r\nتاتورهء علفى با ميوه و شاخه تاتوره علفى با گل و ميوه  A  - ميوه  B  - دانه\r\n\r\nخواص - كاربرد\r\nدر هند از برگها و دانه‌هاى تخم تاتورهء علفى به عنوان ضد درد و مسكّن و ضدعفونىكننده و مخدّر استفاده مىشود . در مناطق خاور دور از جمله در چين و مناطق همجوار آن از نظر خواص دارويى فرق زيادى بين تاتوره علفى و تاتوره درختى نيست ، در تاتورهء درختى مادهء عامل هيوسين بيشتر و در تاتورهء علفى مقدار آتروپين بيشتر است . مادهء آتروپين نيز مردمك چشم را باز مىكند و در ضمن موجب كاهش ترشح بزاق مىگردد و به علاوه عضلات مثانه را سست كرده و در نتيجه دفع ادرار را كنترل مىكند . از تاتورهء علفى در چين براى رفع نفخ ، ترشح مفرط اسيد ، درد كبد ، دردهاى دوران عادت ماهيانه و همچنين براى قطع عرقهاى شبانه مسلولين در حد مجاز از آن مىخورند [ چيو 
  ] . تاتوره علفى براى آرام كردن حمله‌هاى سياه سرفه و همچنين تسكين آسم نيز تجويز مىشود .\r\nتاتوره از نظر طبيعت طبق رأى حكماى طب سنتى خيلى سرد و خشك و از نظر خواص معتقدند كه مخدّر و قوى و ضد درد است . ضدعفونىكننده است و براى التيام\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nزخمها مفيد مىباشد . عصارهء گل تاتوره براى رفع درد گوش نافع است . عصارهء دانه و ميوهء آن را اگر به قسمتهاى مودار سر كه مبتلا به شوره است بمالند ، براى رفع شوره سر و جلوگيرى از ريزش مو نافع است ، سردردهاى خونى و صفراوى مزمن را تسكين مىدهد و بسيار خواب‌آور است . ضماد برگ و ميوهء آن يا ماليدن روغن تخم آن براى تسكين درد بواسير و دردهاى ناحيه مقعد مفيد است . ماليدن دم‌كردهء آن با سركه براى تحليل ورمها و استسقاء و قطع ترشح عرق مفيد است . گذاردن برگ له‌شدهء آن روى ورم ملتحمهء چشم باعث تحليل ورم و تسكين درد چشم مىشود و اگر برگ له شده را روى هر ورم يا دمل ديگرى بگذارند باعث تحليل آن مىشود . و براى التيام زخمها نيز مفيد است . ضماد آن براى التيام زخمهاى سرطانى و سوختگىها و بواسير دردناك نافع است . مقدار خوراك از جرم يا گرد آن از 5 سانتىگرم تا 5 / 0 گرم است و از عصارهء الكلى آن 30 - 5 قطره و از تنطور اترى آن نيز 30 - 5 قطره است .\r\n\r\n","description":"","footnote":"","page_name":" 35 ","page_number":43},
  {"content":"\r\n\r\n\r\nتاتورهء درختى\r\nنام محلى آن در بندر عباس « پرمنگناس » و در بلوچستان « داتوره » است و به عربى « صفير السلطان » گفته مىشود . در برخى از كتب آن را « بنج » نيز گفته‌اند . به فرانسوى  Datura fastueuse  و به انگليسى  Purple flowered thorn apple  ناميده مىشود .\r\nگياهى است از خانوادهء  Solanaceae  نام علمى آن  Datura metel L .  و مترادفهاى آن  Datura alba Nees .  و  Datura fastuosa L .  مىباشد .\r\nتوضيح : در مورد نامهاى مترادف علمى تاتورهء درختى ، بين گياه‌شناسان دنيا توافق كامل نيست و عده زيادى دو نام مترادف  D . alba  و  D . fastuosa  را مربوط به دو گياه مستقل مىدانند و مترادف  D . metel  ذكر نمىكنند ولى البته از نظر خواص كاملا مشابه هستند .\r\n\r\nمشخصات\r\nتاتورهء درختى درختچه‌اى است داراى گلهاى بزرگ ، بزرگتر از تاتورهء علفى .\r\nبرگهاى آن تخم‌مرغى صاف بدون كرك بعضى از آنها كامل ولى بعضى عميقا دندانه‌دار است . گلهاى آن بوقى آويزان به رنگ ارغوانى و كپسول ميوهء آن ناصاف و سطح آن پوشيده از خار است .\r\nاين گياه در ايران در بندر عباس و بلوچستان مىرويد و به احتمال زياد از خارج وارد كشور شده و بومى ايران نيست .\r\n\r\n","description":"","footnote":"","page_name":" 36 ","page_number":44},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در گياه آلكالوئيدهاى هيوسين « 1 » ، هيوسيامين « 2 » ، آتروپين « 3 » و اسكوپولامين « 4 » وجود دارد . در برگهاى گياه در حدود 426 / 0 درصد جمعا از انواع آلكالوئيدها وجود دارد . در دانه‌هاى گياه در حدود 4262 / 0 درصد انواع آلكالوئيدها موجود است كه قسمت عمدهء آن هيوسيامين است . در ريشهء آن در حدود 356 / 0 درصد هيوسيامين وجود دارد . مقدار آلكالوئيدهاى گياه اگر همه بر حسب هيوسيامين حساب شود در گياه خشك ، در ريشه در حدود 35 / 0 درصد ، در دانه‌ها 33 / 0 درصد و در برگهاى گياه 23 / 0 درصد است . در دانه‌هاى گياه به علاوه در حدود 12 درصد روغن ثابت و آلانتوان « 5 » وجود دارد . در برگهاى آن ويتامين  C  يافت مىشود  [ G . I . M . P 
  ]  .\r\nدر گياه تاتورهء درختى رومانى 45 درصد كل آلكالوئيدها را مادهء اسكوپولامين تشكيل مىدهد . بيشترين نسبت آلكالوئيدها در گلهاى آن است .\r\n\r\nخواص - كاربرد\r\nتمام قسمتهاى گياه سمّى است و اين گياه معروفى است كه سابقا در مناطق خاور دور جنايتكاران با آن آدم مىكشتند . در برمه دزدان از تخم اين گياه مخلوط با پودر كارى « 6 » و شيرينى ، گرد مخدّرى درست مىكردند كه فرد را نمىكشت ولى براى چند روزى تخدير مىكرد . مادهء عامل آلكالوئيد هيوسين است كه در تخم و برگ آن وجود دارد . اين آلكالوئيد موجب باز شدن و اتساع مردمك چشم مىشود و اگر مقدار زيادى خورده شود ، موجب هذيان ، اغما و سرانجام منتهى به مرگ مىشود . اگر برگهاى آن را خشك كرده و كوبيده و مانند توتون و تنباكو دود كنند ، براى تسكين بيمارى آسم بسيار مؤثر است و به‌هرحال اگر مصرف دارو چه از طريق داخلى به\r\n\r\n\r\n","description":"","footnote":"\r\n( 1 ) .  Hyoscine \r\n( 2 ) .  Hyoscyamine \r\n( 3 ) .  Atropine \r\n( 4 ) .  Scopolamine \r\n( 5 ) .  Allantoin \r\n( 6 ) .  Curry \r\n","page_name":" 37 ","page_number":45},
  {"content":"\r\n\r\nمقدار خيلى كم و يا دود كردن ايجاد مسموميت كند ، فورا بايد قطع شود [ ماسون 
  ] . در چين گلهاى بازشدهء تاتورهء درختى را صبحها به محض اينكه شبنم صبحگاهى خشك شود ، جمع‌آورى كرده در آفتاب يا با حرارت كم خشك مىكنند . اين دارو ، تند ، سمّى ، گرم ، بىحس‌كننده ، ضد آسم و ضد سرفه است . در استعمال خارجى جوشاندهء گرد گلها براى انواع بيمارىهاى جلدى نافع است . اگر گرد گلها را دود كنند براى رفع سرفه و تنگى نفس نافع است . دكتر استوارت در يادداشتهاى خود مىنويسد كه گلها و تخم تاتورهء درختى براى شست‌وشوى پاهاى ورم‌كرده و پايين‌افتادگى و بيرون افتادگى ركتوم و همچنين براى سرماخوردگى و اختلالات اعصاب مفيد است .\r\nتاتورهء درختى و گياه شاهدانه را به نسبت مساوى در سركه رقيق مخلوط مىكنند ، آشاميدنى مخدّر و بىحس‌كننده‌اى به دست مىآيد . اين ماده در عملهاى جراحى جزيى و يا در موارد سوزاندن با يك مادهء سوزان « 1 » مىتوان عمل را بدون درد انجام داد . برگهاى گياه در موارد زيادى بعنوان مسكّن ، ضد درد ، تحليل ورم و رسانيدن دمل و ورم به كار مىرود . در مواردى كه از برگهاى تاتوره درختى به عنوان مسكّن ، استفاده مىشود اگر به علت كمى بىاحتياطى يا دستپاچگى زايد بر حد مجاز مصرف شده و مسموميت ايجاد شود براى رفع مسموميت مىتوان از مغز ريشهء شيرين‌بيان استفاده نمود زيرا ضد سم مؤثرى براى اين‌گونه مسموميت مىباشد [ موزيگ و شرام 
  ] .\r\nعلايم مسموميت تاتورهء درختى گرفتگى عضلات ، اغما ، هذيان و فلج سيستم مركزى ريوى است .\r\n\r\n\r\n","description":"","footnote":"\r\n( 1 ) .  Cauterization \r\n","page_name":" 38 ","page_number":46},
  {"content":"\r\n\r\n\r\nعروسك پس پرده\r\nدر كتب طب سنتى و در بازار دارويى با نامهاى « عروسك پس پرده » ، « عروسك پشت پرده » ، « كاكنه » ، « گيلاس جهودان » ، « كچومن » و معرّب آن « كاكنج و عربى آن « جوز المزج » و « حب اللهو » و به زبان چينى « گياه فانوس » ناميده مىشود ( البته ترجمه نام چينى آن به فارسى است ) . به فرانسوى  Physalis  و  Alkekenge  و  Coqueret  و به انگليسى  Alkekengy  و  Ground cherry  و  Winter cherry  و  Chinese lanternplant  ناميده مىشود . گياهى است از خانوادهء  Solanaceae  نام علمى آن  Physalis alkekengi L .  مىباشد .\r\n\r\nمشخصات\r\nعروسك پس پرده گياهى است چندساله بلندى آن زياد نيست و معمولا از 70 سانتىمتر كمتر است . ساقهء آن زاويه‌دار ، رنگ پوست آن كمى قرمز ، برگها به رنگ سبز تيره ، ناصاف ، بيضىشكل نوك‌تيز و پهن با دمبرگى نسبتا طويل است كه به ساقه متصل مىشود . گلها منفرد به رنگ سفيد مايل به سرخ كه در تابستان ظاهر مىشود .\r\nميوهء آن سته است و قرمزرنگ به بزرگى يك فندق و به شكل و ابعاد يك گيلاس كه در غلافى كروىشكل واقع شده است . رنگ غلاف يا به اصطلاح پردهء خارجى كه ميوه در آن واقع شده است ابتدا سبز و پس از رسيدن قرمزرنگ مىشود . داخل ميوه دانه‌هاى ريز سفيدرنگ جاى دارد . گياه عروسك پس پرده خاكهاى آهكى را دوست\r\n\r\n","description":"","footnote":"","page_name":" 39 ","page_number":47},
  {"content":"\r\n\r\nدارد . تكثير آن از طريق كاشت بذر آن در پاييز يا در بهار ممكن مىباشد .\r\nبه‌طور خودرو در مناطق مختلف اروپا و آسياى خاور دور در ايران مىرويد . در ايران در دامنه‌هاى البرز ، اطراف تهران ، اطراف شميران ، مناطق مركزى ايران ، اصفهان و آذربايجان ، جنگلهاى حسن بيگلو و در مناطق شمالى ايران در رودبار كوشك بخصوص زير درختان زيتون به‌طور خودرو مىرويد .\r\n\r\nتركيبات شيميايى\r\nاز نظر تركيبات شيميايى در گياه كاكنج يك مادهء تلخ و يك آلكالوئيد مشخص شده است . ميوهء آن داراى مقدار زيادى ويتامين  C  ( بيش از آب ليمو ) و كمى قند و مقدارى سيترون ( اسيد سيتريك ) مىباشد . در برگهاى آن يك مادهء تلخ به نام فيزالين « 1 » وجود دارد .\r\nمعمولا از نظر خواص دارويى ميوه و برگهاى آن مورد توجه است . ميوهء آن در حالت تازه بودن شبيه گيلاس است ، وقتى كه خشك شود مانند عناب مىشود . از نظر طعم كمى ترش است و برگها و قسمت سبز بن ميوه تلخ است ، موقع مصرف بايد بن ميوه را جدا كرد .\r\n\r\nخواص - كاربرد\r\nدر هندوستان از گياه كاكنج يا عروسك پس پرده به عنوان مدّر و ضد انگل معده و روده و براى رفع ناراحتىهاى مجارى ادرار و مثانه و در استعمال خارجى براى رفع ناراحتىهاى پوست مصرف مىشود . برگهاى آن مدّر است .\r\nدر چين طبق آنچه كه در  Pentsao  كتاب معروف طب سنتى چين آمده است ، از سرشاخه‌ها ، برگها ، ساقه ، و ريشهء آن به عنوان تب‌بر كودكان استفاده مىشود . براى ميوهء آن خواص مدّر و نرم‌كنندهء سينه قايل هستند و از دانه‌هاى داخل ميوه براى تسهيل زايمان استفاده مىشود . از برگها و يا از ميوهء سوختهء زغال‌شدهء آن كه با روغن مخلوط شده باشد ، روى جوش و كورك مىمالند . در شبه جزيرهء مالايا از گياه به‌طور عمده به عنوان ضماد استفاده مىشود . در اسناد طب سنتى قديم ايران آمده است كه گونه جبلى يا كوهى كاكنج كه در ارتفاعات كوهستان مىرويد از نظر خواص بسيار\r\n\r\n\r\n","description":"","footnote":"\r\n( 1 ) .  Physaline \r\n","page_name":" 40 ","page_number":48},
  {"content":"\r\n\r\nقوىتر از گونهء دشتى يا به اصطلاح گونه بستانى آن است . ميوه و برگ گونهء كوهى مخدّر و خواب‌آور است و مقدار خوراك آن در حدود خمس مقدار خوراك از كاكنج دشتى است و اگر بيشتر خورده شود مسموميت ايجاد كرده و اختلال حواس و جنون مىآورد .\r\nكاكنج از نظر طبيعت طبق نظر حكماى طب سنتى سرد و خشك است . از نظر خواص معتقدند كه قطرهء عصارهء ميوهء آن براى التيام زخمهاى مزمن گوش بسيار مفيد است و شربت عصارهء ميوهء آن براى رفع نفس‌تنگى و رفع تشنگى و سختى تنفس و اخراج صفرا و دفع كرم معده و كرم كدو و رفع بيمارىهاى كليه و مثانه و التيام جراحتهاى آنها نافع است . براى كبد بسيار خوب است و اگر تا مدتى هر روز 5 گرم از عصارهء ميوهء آن خورده شود براى يرقان بسيار مفيد است . مدّر است . معروف است كه اگر زن پس از پاكى از عادت ماهيانه هفت عدد از ميوهء آن را بخورد براى جلوگيرى از حامله شدن بسيار مؤثر است . توجه شود كه چون مخدّر قوى است اين‌گونه مصارف بايد زير نظر پزشك باشد . يكى از اطباى معروف طب سنتى گفته است كه اگر 25 گرم ميوهء خشك كاكنج را با 25 گرم شيح ارمنى مخلوط كرده ، ساييده و بخورند كرم معده و كرم كدو را دفع مىكند . ماليدن عصارهء آن به ورمها و بواسير و زخمها براى نرم كردن آنها خيلى مفيد است . به منظور اينكه عوارض تخدير نداشته باشد ، بهتر است كاكنج با گلقند خورده شود . مقدار خوراك از ميوهء خشك ساييده شده آن تا 20 گرم و از عصارهء آن 6 - 4 گرم است . در موارد ناراحتىهاى مختلف اين گياه را به صورت مربا يا ترشى مصرف مىكنند . براى تهيه دم‌كرده 50 - 20 گرم ميوه را در يك ليتر آب جوش دم كرده ، و مىخورند . در استعمال خارج از جوشاندهء غليظ آن استفاده مىشود . براى اين كار 140 - 60 گرم گياه را در آب مىجوشانند و در استعمال خارج به كار مىبرند .\r\nگونهء ديگرى از اين گياه به انگليسى  Husk tomato  و  Ground cherry  و به فرانسوى  Coqueret  ناميده مىشود . ميوهء آن خوردنى است . گياهى است از خانوادهء  Solanaceae  نام علمى آن  Physalis peruviana L .  مىباشد . اين‌گونه بومى امريكاى حارّه مىباشد و در باغهاى هندوستان نيز كاشته مىشود . در امريكا به عنوان ميوهء مأكول در بازار عرضه مىشود كه شبيه گيلاس در ابعاد كوچكتر و يا شبيه انگور فرنگى است و در امريكاى لاتين با غذاهاى گوشتى به صورت سرخ‌كرده يا پخته و يا در سوپ و با سالاد مصرف مىشود .\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در هر 100 گرم ميوهء خام اين گياه مواد زير وجود دارد :\r\nآب 85 گرم ، پروتئين 9 / 1 گرم ، چربى 7 / 0 گرم ، مواد قندى 8 گرم ، كلسيم 9 ميلىگرم ، فسفر 40 ميلىگرم ، آهن 1 ميلىگرم ، ويتامين  A  720 واحد بين المللى ، تيامين 11 / 0 ميلىگرم ، رايبوفلاوين 4 % ميلىگرم ، نياسين 8 / 2 ميلىگرم و ويتامين  C  11 ميلىگرم .\r\n\r\nخواص - كاربرد\r\nدر هند از عصارهء برگهاى گياه براى دفع كرم و انگل شكم خورده مىشود . گياه مدّر است و ميوهء آن خوردنى است و خواص آن كم‌وبيش شبيه عروسك پس پرده است . طعم آن ترش و كمى شيرين و ويتامين  C  آن در موارد كاهش اين ويتامين در بدن اثر مفيد دارد .\r\n\r\n","description":"","footnote":"","page_name":" 42 ","page_number":50},
  {"content":"\r\n\r\n\r\nبنگ‌دانه\r\nبه فارسى به گياه و بذر آن بنگ‌دانه گفته مىشود . در كتب طب سنتى و در لغت‌نامه‌ها با نامهاى « بنج » ، « سيكران » و « سيكران » و تخم آن « بزر البنج » و « ماش عطّار » آمده است . در كشمير آن را « بزربنگ » و در زبان هندو « اجوايان خراسانى » و « خراسانى اجوان » گفته مىشود . به فرانسوى  Jusquiame noire  و  Potelee  و  aux Mort poules  و  Herbe aux chevaux  و به انگليسى  Henbane  و  Stinking nightshade  و  Black henbane  گفته مىشود . گياهى است از خانوادهء  Solanaceae  و نام علمى آن  Hyoscyamus niger  مىباشد .\r\n\r\nمشخصات\r\nبنگ‌دانه يا ژوسكيام گياهى است يك ساله و دوساله و معمولا گونهء با خواص دارويى آن دوساله است . ساقهء آن استوانه‌اى و افراشته است كه بلندى آن 100 - 80 سانتىمتر است . برگهاى آن متناوب ، پهن ، به رنگ سبز مايل به سفيد ، اطراف برگ داراى دندانهء درشت و نوك‌تيز است به‌طورى كه برگ را به چند لوب تقسيم مىكند ، طول برگ در حدود 20 سانتىمتر و نوك‌تيز است . برگهاى بالاى ساقه اغلب بدون دمبرگ به ساقه چسبيده . برگها با تماس به دست مىچسبد . تمام گياه از يك كرك نرم پوشيده شده كه از آن رايحهء نامطبوع زهر استشمام مىشود . گلهاى آن زرد با رگه‌هاى ارغوانى است و در بهار ظاهر مىشود . ميوهء آن پوشينه به شكل يك ديزى كوچك\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nدرب‌دار كه درون آن مقدار زيادى تخم گياه واقع است . در حدود 500 - 400 و گاهى بيشتر تخم در هر ميوه است . از برگ و تخم آن كه مخدّر است ، در طب سنتى استفاده مىشود .\r\nاين گياه معمولا در جاهاى مخروبه و اراضى باير قبرستانها و اراضى متروكه در اغلب مناطق اروپا و نواحى با آب و هواى مديترانه‌اى شمال افريقا و آسيا مىرويد .\r\nدر ايران در نواحى اطراف تهران ، كرج ، ييلاقات اطراف تهران و دامنه‌هاى كم‌ارتفاع البرز و در شمال ايران در رودبار و در آذربايجان اطراف تبريز ، بين آستارا و اردبيل ، يا ، كليبار و در مناطق مركزى ايران در اراك و تفرش و در گرگان در كوه شاهوار و حاجىلنگ در 2500 مترى و بين اردبيل و خلخال ديده مىشود .\r\n\r\nتركيبات شيميايى\r\nاز نظر تركيبات شيميايى در گياه ژوسكيام يا بنگ‌دانه چند آلكالوئيد مشخص شده است . برگهاى آن آلكالوئيدهاى هيوسيامين ، اسكوپولامين ، كمى آتروپين و هيوسىپيكرين « 1 » وجود دارد  [ . G . I . M . P 
  ]  آلكالوئيدها در برگ و دانهء ژوسكيام سياه در حدود 14 / 0 - 1 / 0 درصد مىباشد . به علاوه در دانه‌هاى آن در حدود 25 - 20 درصد روغن ثابت قابل استخراج سبزرنگ و در حدود 25 درصد نشاسته وجود دارد . اين گياه سمّى است و براى حيوانات و بخصوص ماكيان مسموميت خطرناك ايجاد مىكند . در زراعت اين گياه نوع كود شيميايى در تغيير مقدار آلكالوئيد و محصول برگهاى آن اثر مىگذارد . كلسيم بالاترين محصول برگ و بيشترين مقدار آلكالوئيد را مىدهد .\r\n\r\nخواص - كاربرد\r\nدر هند برگهاى آن به عنوان مسكّن درد ، مخدّر ، آرام‌بخش ، ضدعفونىكننده ، بازكنندهء مردمك چشم و در موارد اختلالات و ناراحتىهاى تحريكى اعصاب و همچنين براى تسكين سياه‌سرفه و سرفه و آسم كاربرد دارد . تخم آن قابض و سمّى است . در چين از گياه ژوسكيام به عنوان دردكش و مسكّن و در استعمال خارجى براى رفع اختلالات عصبى و در مورد دندانهاى خراب استفاده مىشود [ روا 
  ] . و به عنوان\r\n\r\n\r\n","description":"","footnote":"\r\n( 1 ) .  Hyoscypikrine \r\n","page_name":" 44 ","page_number":52},
  {"content":"\r\n\r\nضد اسپاسم مصرف مىشود .\r\nاز نظر طبيعت گياه بنگ‌دانه يا ژوسكيام سياه ، طبق رأى حكماى طب سنتى خيلى سرد و خشك است . از نظر خواص گياه بنج ، برگ و تخم آن كه مصرف طب سنتى دارد به‌طور كلى خشك‌كننده است و مانع سيلان و جريان رطوبتها به طرف چشم مىشود . و دردهاى گوش را تسكين مىدهد . سرد و مزمن و درد مفاصل و سياتيك و نقرس را تسكين مىدهد .\r\nضماد عصارهء آن با آرد جو براى ورمهاى گرم و درد گوش و چشم مفيد است . و ضماد عصارهء تخم آن با سركه براى نقرس و ورم پستان و بيضه‌ها نافع است . دم‌كردهء آن با سركه براى خشك كردن جراحتها مفيد است . اگر برگ له‌شدهء آن روى پيشانى گذارده شود براى رفع سردردهاى عصبى نافع است و همچنين ماليدن روغن دانهء آن نيز براى رفع سردردهاى عصبى مفيد است . خوردن 3 - 2 عدد برگ آن با سركه براى رفع تب نافع است و براى تسكين دردهاى استخوانها نيز مفيد است . بخور آن براى رفع جرب دست و قطع خونريزى مفيد است . خوردن 5 / 1 - 1 گرم از تخم يا دانهء آن با 3 - 2 گرم تخم خشخاش و آب عسل براى تسكين سرفه‌هاى شديد و سياه‌سرفه و قطع خونريزى از هر عضو حتى از رحم و قطع اخلاط خونى نافع است . اگر نيم گرم آن با عسل خورده شود ، براى تسكين درد نقرس بسيار مفيد است . ضماد آن با زردهء تخم‌مرغ و پيه براى درد كنج ران و بيضه‌ها و ضماد آن با آرد باقلا براى جلوگيرى از بزرگ شدن پستان و بيضه‌ها نافع است . شياف آن در مهبل براى رفع جراحتهاى رحم و خشك كردن رطوبتهاى آن و ضماد آن براى تسكين دردهاى مزمن كبد مفيد است .\r\nمزمزهء دم‌كردهء ريشهء آن براى تسكين درد دندان نافع است . مقدار خوراك از گياه بنگ‌دانه ( ژوسكيام سياه ) 5 / 0 - 1 / 0 گرم است ، مصرف بيش از آن خطرناك است و خوردن 15 - 14 گرم آن كشنده است . در دم‌كردهء 1 گرم گياه براى 100 گرم آب جوش مصرف مىشود . مقدار خوراك از عصارهء الكلى آن در حدود 5 سانتىگرم است . مقدار خوراك از عصارهء آبى آن 30 - 10 سانتىگرم است . از گرد برگ آن 50 - 20 سانتىگرم است .\r\nاين گياه به علت سمّى بودن بايد با احتياط در حد مجاز و با نظر كارشناس گياه‌درمانى و پزشك مصرف شود .\r\nروش تهيه حب بنج با شوكران براى دردهاى سرطانى : عصارهء مصفاى بنج 1 گرم ، عصارهء شوكران 1 گرم ، كوبيده و نرم‌شدهء مغز ريشهء شيرين‌بيان به مقدار كافى . و از\r\n\r\n","description":"","footnote":"","page_name":" 45 ","page_number":53},
  {"content":"\r\n\r\nاينها 36 حب به دست مىآيد كه 2 - 1 حب از آن در تسكين دردهاى سرطانى مؤثر است .\r\nروش تهيهء عصارهء الكلى بنگ‌دانه : بنگ‌دانه 500 گرم ، الكل 60 درجه 1500 گرم ، بنگ‌دانه را آسياب كرده در آب ريخته چند ساعت با حرارت ملايم آن را دم مىكنند . و با فشار صاف مىكنند و تفاله آن را در الكل مىخيسانند و مجددا صاف مىكنند . و دو صاف‌شده را مخلوط كرده و با كاغذ صاف مىنمايند و صاف‌شده را به غلظت عصاره قوام مىآورند و پس از قوام در چهار برابر وزن آن آب سرد حل كنند و صاف نمايند و صاف‌شده را مجددا تبخير كرده و به قوام حب درآورند . مقدار خوراك عصارهء بزر البنج يا بنگ‌دانه 5 سانتىگرم است .\r\nگونه‌هاى ديگرى از اين گياه نيز در ايران مىرويند كه به ذكر دو گونهء آن مىپردازيم :\r\n1 .  Hyoscyamus muticus Linn .  . اين گياه را در بلوچستان به نام « بلوچى كوهى بنگ » مىنامند كه در هند نيز با همين نام معروف است . گياهى است چندساله و داراى گلهاى به رنگ زرد ( در مورد ژوسكيام سياه گلها ارغوانى بودند ) اين گياه داراى انواع آلكالوئيدهاى بنگ‌دانه يا ژوسكيام سياه بخصوص آلكالوئيد هيوسيامين مىباشد . اين گياه در بلوچستان ، بوشهر ، دالكى و شوره‌زارهاى اطراف شيراز و در غرب مناطق سرپل ذهاب و قصر شيرين به‌طور خودرو ديده مىشود .\r\n2 . گونهء  Hyoscyamus reticulatus Linn .  . گياهى است يك ساله و دوساله . گلهاى آن به رنگ بنفش و ارغوانى در هند از بذر آن براى تسكين درد دندان استفاده مىشود . در هند و بلوچستان و در ايران در بلوچستان و در اطراف تهران و در آذربايجان در اطراف خوى و در غرب در اراك ، كرمانشاه ، كرند ، كوه ريجاب و در مركز در اصفهان در جنوب در فارس ، در كتل كارج و نزديك بوشهر و كازرون و دشت ارژن و در كرمان در كوه هزار و در خوزستان در گوتوند به‌طور خودرو مىرويد .\r\n\r\n","description":"","footnote":"","page_name":" 46 ","page_number":54},
  {"content":"\r\n\r\n\r\nتاج‌ريزى سياه\r\nبه فارسى « تاج‌ريزى » ، « تاج‌ريزى سياه » ، « روباه تورك » ، « روباه تربك » و « انگور روباه » و در كتب طب سنتى با نامهاى « عنب الثعلب » و « عنب الثعلب مجنّن » نامبرده شده است . به فرانسوى  Morelle noire  و  Amourette  و به انگليسى  Black nightshade  و  Morel  گفته مىشود . گياهى است از خانوادهء  Solanaceae  نام علمى آن  Solanum nigrum L .  و مترادف آن  S . rumphii Dun .  مىباشد .\r\n\r\nمشخصات\r\nتاج‌ريزى سياه ، گياهى است علفى ، يك ساله ، كوتاه ، بلندى آن كمتر از نيم متر است .\r\nبرگهاى آن سبز تيره ، بيضىشكل ، كامل ، نوك‌تيز ، كناره‌هاى برگ داراى دندانه‌هاى درشت با دمبرگ بلند به ساقه متصل است . گلهاى آن سفيد است و در طول تابستان ظاهر مىشود . ميوهء آن كروى و در ابعاد و شبيه آلوبالوى كوچك ابتدا سبز است ولى پس از رسيدن سياه‌رنگ مىشود . داراى دم كوتاه كه در بن ميوه به شكل پنج‌گوشه سبزى شبيه بن بادنجان ديده مىشود .\r\nاين گياه در اروپا و آسيا در هندوستان و بعضى نقاط آمريكاى شمالى به‌طور خودرو مىرويد . در ايران در گرگان ، بندر گز ، در مازندران در بابل ، تميشان ، درهء هراز ، بين علىآباد و زردبن در ارتفاعات 700 مترى ، در آمل بين ايستگاه زيراب و شيرگاه ، درّه چالوس در گيلان ، لاهيجان ، جنوب هشت پر در آذربايجان در فارس در\r\n\r\n","description":"","footnote":"","page_name":" 47 ","page_number":55},
  {"content":"\r\n\r\nتاج‌ريزى سياه\r\n A \r\n- گل  B  - ميوه\r\nحسن‌آباد در 40 كيلومترى شيراز و سيستان ديده مىشود .\r\n\r\nتركيبات شيميايى\r\nدر گياه و در ميوه‌هاى آن آلكالوئيد سولانين « 1 » و ساپونين « 2 » وجود دارد  [ G . I . M . P 
  ]  نمونه‌اى از گياه كه در آذربايجان روييده ، مورد تجزيه قرار گرفته است از آن 04 / 0 درصد آلكالوئيد سولانين و 8 / 1 درصد گلىكوزيد جدا شده است . در تجزيهء ديگرى از گياه آلكالوئيدى به نام سولامارجين « 3 » جدا شده است . در ميوهء آن در حدود 4 / 4 درصد و در تخم آن در حدود 22 / 18 درصد روغن يافت مىشود  [ S . G . I . M . P 
  ]  . در گزارش بررسىهاى ديگرى آمده است كه در گياه سولانين و\r\n\r\n\r\n","description":"","footnote":"\r\n( 1 ) .  Solanine \r\n( 2 ) .  Saponine \r\n( 3 ) .  Solamargine \r\n","page_name":" 48 ","page_number":56},
  {"content":"\r\n\r\nساپونين و روغن شامل دىهايدروكسى ستئاريك اسيد « 1 » و لينولئيك اسيد « 2 » و اولئيك اسيد « 3 » [ والنزوئلا 
  ] . و تتراهايدوكسى ستئاريك اسيد « 4 » و پالميتيك اسيد « 5 » و استئاريك اسيد « 6 » [ پندس 
  ] . وجود دارد . در بررسىهايى كه در مورد حدود سميت گياه به عمل آمده ، مقدارى از گياه مخلوط با علوفه به گوسفند داده شده است و هيچ‌گونه مسموميتى نشان داده نشده است . معمولا از برگ و سرشاخه‌هاى گلدار گياه و تخم آن به عنوان دارو در طب سنتى استفاده مىشود .\r\n\r\nخواص - كاربرد\r\nدر مناطق خاور دور براى تخم تاج‌ريزى سياه و سرشاخه‌هاى گلدار آن يك نوع خواص قايل هستند [ استوارت 
  ] . اين گياه براى اسهال خونى نافع است و هجوم خون در يك عضو را از بين مىبرد و پراكنده مىكند [ هاو 
  ] . براى التيام زخم گلو و عفونت چركى نرمه‌بند دور انگشتها كه به نام بيمارى ويتلا « 7 » شناخته مىشود ، مفيد است [ چونگ كوئوتونونگ يائوچى 
  ] . در هند از ريشهء گياه براى نرم كردن سينه و از برگهاى خشك آن براى تسهيل در تخليهء مزاج و از ميوهء آن به عنوان مسهل و مليّن استفاده مىشود [ كروست و پتلو 
  ] . در اندونزى از عصارهء ميوهء رسيدهء آن براى معالجهء زخم چشم مرغان استفاده مىشود [ هين و وان‌استىنيس كروزمان 
  ] . در فيليپين برگهاى له‌شدهء گياه را روى ورم و تاولهاى پوست مىگذارند [ فريك 
  ] . و از تنطور برگها براى تسكين دردهاى عصبى استفاده مىشود [ گورو و كوئى زمبينگ 
  ] .\r\nتاج‌ريزى سياه از نظر طبيعت طبق رأى حكماى طب سنتى خيلى سرد و خشك است . در موارد مختلف اغلب از استعمال خارجى آن استفاده مىشود . ضماد ساييدهء برگ آن براى سردرد ، ورم پردهء دماغ و كمپرس دم‌كردهء آن و بخور آن براى زكام ، نزله و سردرد مفيد است . ضماد برگ و سرشاخه‌هاى گلدار آن براى تحليل ورمهاى\r\n\r\n\r\n","description":"","footnote":"\r\n( 1 ) .  Dihydro xystearic acid \r\n( 2 ) .  Linoleic acid \r\n( 3 ) .  Oleic acid \r\n( 4 ) .  Tetrahydroxy stearic acid \r\n( 5 ) .  Palmitic acid \r\n( 6 ) .  Stearic acid \r\n( 7 ) .  Whitlow \r\n","page_name":" 49 ","page_number":57},
  {"content":"\r\n\r\nظاهرى و تسكين دردهاى روماتيسمى و دردهاى مفصلى حادّ نافع است و همچنين براى سوختگى آتش ، زخم آبله ، ورمها و دردهاى سرطانى مفيد است .\r\nتهيهء دم‌كرده براى كمپرس : 15 گرم برگ خشك تاج‌ريزى سياه را با 15 گرم پوست كوكنار مخلوط كرده در 1000 گرم آب جوش به مدت يك ساعت دم مىكنند و سپس صاف مىكنند و روى عضو مىگذارند .\r\n50 گرم برگ و سرشاخه گلدار خشك آن را در 1000 گرم آب مىجوشانند .\r\nاين جوشانده براى ضرب‌ديدگى و كوبيدگى اعضا مفيد است و همچنين براى تسكين خارش عضو تناسلى زنان آن را بر روى عضو مىمالند .\r\nميوه اين گياه را به مقدار محدود مىخورند ، ولى برگهاى آن سمّى است و قابل خوردن نيست . به‌هرحال چه ميوه و چه برگ و ساير قسمتهاى گياه بايد در حد مجاز و با احتياط و با نظر كارشناس گياه‌درمانى و پزشك مصرف شود .\r\n\r\n","description":"","footnote":"","page_name":" 50 ","page_number":58},
  {"content":"\r\n\r\n\r\nتاج‌ريزى پيچ\r\nبه فارسى « تاج‌ريزى پيچ » و در برخى كتب با نام « ياسمين برّى » و « عنب الثعلب » و « حلوه مرّه » نام برده مىشود . در مناطق مختلف ايران آن را با نامهاى محلى مىشناسند ، از جمله در گيلان « سياه تال » ، در نوشهر « پل چنار » و « كك مارى » ، در همدان « قلمكار » و در آذربايجان « اوزومى - قوش اوزومى » نام دارد . به فرانسوى  Douce - amere  و  Morelle grimpante  و  Morelle douce - amere  و  Vigne de judee  و به انگليسى  Bitter sweet  و  Woody nightshade  گفته مىشود .\r\nگياهى است از خانوادهء  Solanaceae  نام علمى آن  Solanum dulcamara L .  مىباشد .\r\n\r\nمشخصات\r\nتاج‌ريزى پيچ ، درختچه‌اى است پيچك‌دار و بالارونده با ساقه‌هاى چوبى .\r\nبرگهاى آن سبز متناوب و تخم‌مرغى است . هر برگ داراى يك پهنهء اصلى بيضى نوك‌تيز است كه قسمت عمدهء برگ را تشكيل مىدهد و دو قسمت كوچك ديگر كه در قاعدهء پهنهء اصلى واقع است و در حقيقت اين تقسيمات برگ را به سه قسمت يا لوب تقسيم مىكند . گلهاى آن به رنگ بنفش در تابستان ظاهر مىشود . ميوهء آن كوچك تخم‌مرغى به رنگ قرمز برّاق آويزان و داراى تعداد زيادى تخم در داخل آن مىباشد . علت اينكه گياه را شيرين و تلخ يا  Douce - amere  گويند اين است كه اگر\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nپوست ساقهء اين درختچه جويده شود ابتدا داراى مزهء تلخ و پس از چند لحظه شيرين مىشود . در حالت تازه از اين گياه بوى نامطبوعى استشمام مىشود .\r\nاين گياه در اغلب مناطق اروپا و آسياى ميانه و آسياى صغير و افريقاى شمالى در جنگلهاى مرطوب و كنار رودخانه‌ها به‌طور وحشى مىرويد . در ايران نيز در دامنه‌هاى البرز در كرج ، جوستان طالقان ، در پل جاجرود و در شمال ايران در گيلان ، نوشهر ، لاهيجان و در غرب ايران در دامنه‌هاى مرطوب اشتران‌كوه زروند ، همدان ، خوانسار و دولت‌آباد و در شمال غرب در آذربايجان و در ديلمان كنار جويبارها و در اطراف تبريز و بلوچستان شناسايى شده است .\r\n\r\nتركيبات شيميايى\r\nدر برگها و ساقه‌هاى نازك و ميوه‌هاى تاج‌ريزى پيچ آلكالوئيد گلىكوزيدى سولانين و آلكالوئيد سولانيدين « 1 » وجود دارد . در گياه يك مادهء عامل تلخ به نام دولكامارين « 2 » و دو اسيد به نامهاى دولكامارينيك اسيد « 3 » و دولكامارتينيك اسيد « 4 » يافت مىشود . در ميوه‌هاى آن ليكوپن « 5 » مشخص شده است  [ G . I . M . P 
  ]  . در گزارش بررسى ديگرى آمده است كه در گياه آلكالوئيدهاى آلفا - سولادولسين « 6 » ، بتا - سولادولسين « 7 » و گاما - سولادولسين « 8 » و يك آلكالوئيد جديد به نام سولادولسىنين « 9 » وجود دارد  [ S . G . I . M . P 
  ]  .\r\nدر گزارش ديگرى آمده است كه ساقه‌هاى گياه داراى يك آلكالوئيد گلىكوزيدى به نام سولانين و يك مادهء عامل تلخ به نام دولكامارين است [ كروست و پتلو 
  ] . در مطالعات ديگرى ،  Alkemeyer Sander  يك گلىكوآلكالوئيد « 10 » . از گياه\r\n\r\n\r\n","description":"","footnote":"\r\n( 1 ) .  Solanidine \r\n( 2 ) .  Dulcamarine \r\n( 3 ) .  Dulcamarinic acid \r\n( 4 ) .  Dulcamaretinic acid \r\n( 5 ) .  Lycopin \r\n( 6 ) .  a - Soladulcine \r\n( 7 ) .  B - Soladulcine \r\n( 8 ) .  Y - Soladulcinine \r\n( 9 ) .  Soladulcine \r\n( 10 ) .  Glycoalkaaloid \r\n","page_name":" 52 ","page_number":60},
  {"content":"\r\n\r\nجدا كردند كه از آن يك آگلىكون « 1 » و يك استرئوايزومر « 2 » از توماتدين به دست آمده است .\r\n\r\nخواص - كاربرد\r\nقسمت مورد استفادهء تاج‌ريزى پيچ به عنوان دارو ، معمولا ساقهء آن است كه از گياه بزرگتر از 2 سال گرفته مىشود . و پس از خشك شدن به مصارف دارويى مىرسد . در تايوان دم‌كردهء قطعات خشك ساقه‌هاى گياه را در موارد روماتيسم مفصلى و بيمارىهاى قلب مصرف مىكنند و به عنوان ضد اسپاسم در موارد آسم و سياه‌سرفه كاربرد دارد [ پتلو 
  ] . در هند از ميوه‌هاى گياه تاج‌ريزى پيچ به عنوان مدّر و معرّق مصرف مىكنند و در موارد بيمارىهاى پوستى جرب تر ، جذام ، ناراحتىهاى سيفيليسى ، روماتيسم مزمن و بزرگ شدن كبد تجويز مىشود . ساقه‌هاى آن مدّر ، محلل و مخدّر است و ترشحات غدد را افزايش مىدهد و در موارد روماتيسم و التهابهاى شديد پوستى و خنازير مصرف مىشود .\r\nاز ساقه‌هاى گياه معمولا به صورت جوشانده ، دم‌كرده ، گرد و عصاره استفاده مىشود . جوشانده و دم‌كردهء آن را بسته به نوع بيمارى و استعمال داخل و يا خارج از 120 - 2 گرم در يك ليتر آب تهيه مىكنند و مقدار خوراك آن از گرد ساقهء كوبيده و عصارهء آن از 8 - 5 / 0 گرم است . معمول است كه از مقدار كم شروع و بتدريج زياد مىكنند و همين‌كه آثار عوارض آن نظير تهوع و سرگيجه شروع شد ، مقدار آن را متوقف مىنمايند .\r\nدر فرانسه براى تصفيهء خون در مورد ناراحتىهاى جلدى مرسوم است از 30 - 8 گرم ساقه‌هاى گياه در يك ليتر آب جوشانده‌اى تهيه مىكنند يعنى از 8 در 1000 شروع و بتدريج اضافه مىكنند و هيچ‌وقت از 30 گرم در 1000 گرم تجاوز نمىكنند . جوشانده را مىگذارند بجوشد تا به نصف برسد و روزى 3 - 2 فنجان مىخورند . براى اشخاصى كه ميگرن ، اسهال يا سرگيجه دارند ، دوز آن نصف مىشود .\r\nمصرف اين گياه بايد در حد مجاز و با نظر كارشناس گياه‌درمانى و پزشك انجام گيرد .\r\n\r\n\r\n","description":"","footnote":"\r\n( 1 ) .  Aglycone \r\n( 2 ) .  Stereoisomer of tomatedine \r\n","page_name":" 53 ","page_number":61},
  {"content":"\r\n\r\nتيزان تاج‌ريزى پيچ : 20 گرم ساقه‌هاى خشك نيم‌كوب تاج‌ريزى پيچ را در 1000 گرم آب جوش به مدت 2 ساعت دم كرده ، صاف كنند و 100 گرم شربت شاهتره به آن بيفزايند و متدرجا در عرض روز ميل كنند .\r\n\r\n","description":"","footnote":"","page_name":" 54 ","page_number":62},
  {"content":"\r\n\r\n\r\nبلّادون\r\nبه فارسى و در كتب طب سنتى با نامهاى « شاهبيزك » و « بلّادون » و « بلادانه » گفته مىشود . در كتب طب سنتى گياه لفّاح را نيز با نام شاهبيزك ذكر مىكنند كه نبايد با بلّادون اشتباه شود . البته هر دو گياه سمّى قوى و از يك خانواده هستند ولى به‌هرحال دو گياه كاملا متفاوت مىباشند . به فرانسوى  Belladone  و  Belle - dame  و به انگليسى  Belladonna  و  Deadly nighushade  گويند . گياهى است از خانوادهء  Solanaceae  نام علمى آن  Atropa belladonna L .  و مترادفهاى آن  A . acuminata Royl .  و  A . lethalis Salisb .  مىباشد .\r\nتوضيح : دانشمندان گياه‌شناس هندى در مدارك فنىگونه  A . acuminata Roule ex Lindley  را به نام بلّادون هندى  ( Indian belladonna )  و گونه  A . Blladonna L .  را به نام بلّادون اروپايى دو گونه جدا و مستقل طبقه‌بندى مىنمايند با اينكه از نظر خواص و تركيبات شيميايى تشابه كامل دارند .\r\n\r\nمشخصات گياه\r\nبلّادون گياهى است چندساله و علفى ، ارتفاع ساقهء آن تا 5 / 1 متر مىرسد . برگهاى آن متناوب به رنگ سبز تيره بيضىشكل ، نوك‌تيز و ابعاد آنها متغير و غير مساوى است . گلهاى آن درشت منفرد ، آويزان ، به شكل زنگوله كه جام آنها به رنگ قرمز قهوه‌اى و لبهء خارجى آن پنج قسمت كوتاه ، نوك‌تيز و مثلث‌شكل كه نوك آنها به\r\n\r\n","description":"","footnote":"","page_name":" 55 ","page_number":63},
  {"content":"\r\n\r\nطرف خارج است ، دارد ( شبيه گل انار ) و در تابستان ظاهر مىشود .\r\nميوهء آن كروى كمى پهن و شلجمى ابتدا سبزرنگ و سپس قرمز و پس از رسيدن كامل تقريبا سياه‌رنگ مىشود . از نظر ابعاد كوچكتر از آلوبالو و شبيه به آن است ولى مانند ساير ميوه‌هاى خانوادهء بادنجان داراى تعداد زيادى تخم مىباشد ( در شكل ملاحظه فرماييد ) . طعم آن كمى شيرين و ريشهء آن دراز ضخيم و گوشتى به رنگ سبز كثيف است . بلّادون در ارتفاعات كوهها و در امتداد پرچينها و در جنگلهاى شاخه‌زار مىرويد . اين گياه به‌طور وحشى در مناطق مختلف اروپا و آسيا بخصوص هند و ايران انتشار دارد و در برخى مناطق براى تهيهء مادهء سمّى آن كاشته مىشود . در ايران در مناطق شمالى ايران ، در كوهستانات جلفگ ، گرگان و مازندران و در گيلان در طوالش و اسالم و در راه اسالم به خلخال در ارتفاعات 1500 مترى و در گردنه حيران به‌طور وحشى ديده مىشود . تكثير بلّادون از طريق كاشت بذر يا قلمه و يا كاشتن قسمتى از ساقهء زيرزمينى كه ساقه هوايى مستقل دارد ، انجام مىگيرد . ريشهء گياه براى مصارف درمانى معمولا از گياه دوساله تهيه مىشود كه به قدر كافى رشد كرده باشد و پس از تميز كردن و خشك كردن آماده مصرف است .\r\nبرگ بلّادون را در اواخر بهار كه گلها در شرف پژمرده شدن هستند ، مىچينند زيرا در اين موقع داراى حد اكثر آلكالوئيد است . و ميوهء آن نيز به صورت سبز براى استخراج مادهء رنگى كه به كار نقاشى مىخورد ، چيده مىشود . ولى براى مصارف دارويى ميوهء كاملا رسيدهء سياه‌رنگ آن چيده مىشود . ميوه را پس از چيدن تا هنوز نرم است از دانه‌هاى آن جدا مىسازند زيرا مصرف گوشت آن به تنهايى مصرف خاصى دارد . اصولا در مصارف درمانى از برگ ، ميوه ، ريشه ، تخم گياه بلّادون استفاده مىشود و هريك موارد مصرف خاصى دارند .\r\n\r\nتركيبات شيميايى\r\nاز نظر تركيبات شيميايى در گياه بلّادون به‌طور عمده آلكالوئيدهاى آتروپين و هيوسيامين و كمى از ساير انواع آلكالوئيدها مشخص شده است . به‌طور متوسط در برگهاى گياه در حدود 4 / 0 درصد از جمع آلكالوئيدها بر مبناى هيوسيامين وجود دارد و به‌طور متوسط در حدود 66 / 0 - 6 / 0 درصد آلكالوئيدها بر مبناى هيوسيامين در ريشهء آن يافت مىشود . علاوه بر دو آلكالوئيد عمدهء فوق مقادير كمى\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nاز ساير آلكالوئيدها ( مانند بلادونين « 1 » و . . . ) و همچنين بتا - متيل - اسكولتين « 2 » ( اسكوپولتين « 3 » و كريزاتروپيك اسيد « 4 » ) و مقدار كمى از بازهاى فرّار و پيريدين و بالاخره ساير مواد از قبيل مواد رزينى و نشاسته و . . . وجود دارد  [ G . I . M . P 
  ]  .\r\nدر گزارش بررسىهاى ديگرى آمده است كه مقدار كلى آلكالوئيد گياه در ارتباط با مراحل رشد گياه متغير است . در دوران گل‌دهى كم است و در دورانى كه ميوه‌ها سبز و نارس هستند حد اكثر مقدار آلكالوئيد وجود دارد . مقدار آلكالوئيدهاى موجود در برگ با فاصلهء بين بوته‌هاى گياه در مزرعه ارتباط دارد . در مواردى كه اين فاصله 30 سانتىمتر باشد 21 درصد بيشتر در برگها آلكالوئيد توليد مىشود تا زمانى كه بدون فاصله و يا با فاصلهء كم كاشته شده باشد .\r\nآزمايش ديگرى نشان مىدهد كه آلكالوئيد جديدى به نام كوسكوهيگرين « 5 » در آن مشخص شده است . از جوانه يا تخم در حال جوانه زدن و نهالهاى كوچك گياه يك آلكالوئيدى به نام بلاردين گرفته شده است در اين مرحله از رشد گياه ، ساير آلكالوئيدهاى معمولى در گياه وجود ندارد  [ S . G . I . M . P 
  ]  .\r\n\r\nخواص - كاربرد\r\nدر خانوادهء گياهان سولاناسه تعداد زيادى گياه هستند و تعدادى از آنها در طب گياهى به عنوان دارو استعمال مىشوند . برخى از آنها به شدت سمّى و مخدّر هستند ، نظير بلّادون ، تاتوره بنگ ( شاهدانه ) ، تنباكو ، مهرگياه يا لفّاح و بعضى از آنها سمّى نيستند ولى همگى مخدّر هستند ، مانند عروسك پس پرده ، ياسمن برى يا تاج‌ريزى پيچ و . . . سرانجام تعدادى از آنها از سبزيجات خوراكى هستند مانند تاج‌ريزى ، سيب‌زمينى ، بادنجان ، گوجه‌فرنگى و . . . كه آنها نيز به‌هرحال داراى مقدارى از انواع سموم مخدّر مىباشند و بايد در خوردن آنها دقتهاى لازم را انجام داد ، مثلا از نظر رسيده بودن و يا در مورد بادنجان علاوه بر رسيده بودن ميوه بايد قبل از طبخ آن قطعه‌قطعه كرد و نمك پاشيد و مدتى گذاشت كه آب سياه محتوى آلكالوئيد\r\n\r\n\r\n","description":"","footnote":"\r\n( 1 ) .  Belladonnine \r\n( 2 ) .  B - Methylaesculetin \r\n( 3 ) .  Scopoletin \r\n( 4 ) .  Chrysatropic acid \r\n( 5 ) .  Cuscohygrine \r\n","page_name":" 57 ","page_number":65},
  {"content":"\r\n\r\nسمّى سولانين آن بيرون رود ، كه در بخش هر گياه مشروحا ذكر شده است . ولى به طور كلى وقتى صحبت از گياهان سمى خانواده سولاناسه مىشود منظور بلّادون ، بنگ ، لفّاح و تاتوره است كه در اين رديف تاتوره از سايرين از نظر سميت قوىتر مىباشد و شاهدانه از همه ضعيف‌تر است .  Haginawa Harada  معتقدند كه گياهان بلّادون و تاتورهء علفى و بنگ‌دانه ( بنج ) هر سه در يك رديف به عنوان ضد اسپاسم در طب سنتى به كار مىروند . بين گياهان فوق گياه بلّادون آلكالوئيد بيشترى دارد و در عين حال سميت آن كم و تأثير اسپاسم بودن آن نيز خيلى قوى است . بنابراين بين گياهان فوق كه همه داراى هيوسيامين هستند ، بلّادون مفيدترين و بهترين است . تاتوره از نظر خاصيت ضد اسپاسم مشابه بلّادون مىباشد ولى سميت تاتوره بيشتر و قوىتر است . گياه بنگ‌دانه يا هيوسياموس داراى آلكالوئيد كمتر و خاصيت ضد اسپاسم خيلى ضعيف ولى سميّت قوى است و به اين علت است كه در چين از بلّادون ، با اينكه آلكالوئيد زيادى دارد ولى در عين حال سميت آن نسبت به مقدار آلكالوئيد آن زياد نيست به عنوان ضد اسپاسم و ضد تشنج قوى استفاده مىشود . به‌هرحال بين گياهانى كه داراى هيوسيامين هستند ، بلّادون از نظر دارويى بهترين است ولى توجه شود كه به‌هرحال سمّى است و مصرف آن بايد زير نظر پزشك و در حد مجاز باشد .\r\nبلّادون را سابقا در مازندران « جمشيدكش » نيز مىگفته‌اند زيرا ظاهرا جمشيدنامى ، مقدار زيادى از ميوهء بلّادون را به جاى گيلاس خورده و همين مسئله باعث مسموميت و مرگ او شده است . بلّادون در طب سنتى به مصارف داخلى و خارجى مىرسد و براى تسكين دردهايى كه با بسيارى از بيمارىها همراه است به مقدار مجاز با نظر پزشك تجويز مىشود و در دفع و تسكين سياه‌سرفه و براى رفع انقباضهاى تشنجى بعضى اعضا مانند عنق رحم و مقعد و مجراى بول و همچنين در بسيارى از دملها به منظور سر باز كردن آن استعمال مىشود . و ضمنا در مواردى براى دردهاى سرطانى ، صرع ، جنون ، كزاز ، آسم و روماتيسم مفصلى و دل‌پيچه‌هاى توأم با درد و اسهال خونى به ميزان محدود و مجاز تجويز مىشود . از بلّادون براى گشاد كردن مردمك چشم نيز استفاده مىشود [ موزيگ و شرام 
  ] .\r\nتوجه : فرآورده‌هاى سمّى گياهان خانوادهء سولاناسه مانند بلّادون با فرآورده‌هاى دارويى يد و كلر ناسازگار هستند و در موقع مصرف داخلى بايد به اين نكته توجه شود .\r\nدر مواردى كه در اثر خوردن گياهان خانوادهء سولاناسه مسموميت ايجاد شده\r\n\r\n","description":"","footnote":"","page_name":" 58 ","page_number":66},
  {"content":"\r\n\r\nباشد بايد فورا به پزشك مراجعه شود و تا رسيدن پزشك از نظر كمكهاى اوليه بايد سعى كرد با كمك قى و اسهال مواد سمّى را از معده خارج نموده و براى خنثى كردن مقدارى از سمّ كه خارج نشده است از آب يدوره استفاده نمود و در آخر با خوردن چاى يا قهوهء خوب دم‌شده ، تسكين داد و بهترين پادزهر براى سموم گياهان خانوادهء سولاناسه ترياك است زيرا تأثير آن ضد و خنثىكنندهء سموم سولاناسه مىباشد كه البته از نظر مقدار مصرف و موقع مصرف بايد با نظر پزشك عمل شود .\r\nروش تهيهء گرد بلّادون : برگ بلّادون را به مقدار مورد نظر گرفته و در گرم‌خانه 40 درجهء سانتىگراد خشكانيده و نرم بكوبند و از الك داروسازى نمرهء 120 ردّ كنند كه اقلا 4 / 3 آن ردّ شود . از اين گرد به مقدار 10 - 5 ميلىگرم مخلوط با قند كوبيده و مصرف شود ، اين گرد مخدّر و ضد تشنج است . اگر 5 - 2 سانتىگرم از گرد برگ بلّادون را صبح ناشتا با كمى آب سرد بخورند در اثر رخوتى كه در عضلات روده ايجاد مىكند ، موجب لينت مزاج مىشود .\r\nروش تهيهء گرد ريشهء بلّادون : ريشهء بلّادون را گرفته قطعه‌قطعه كرده در گرم‌خانه بخشكانند و نرم كوبيده از الك داروسازى نمرهء 140 ردّ كنند . از اين گرد هم به مقدار 5 تا 10 ميلىگرم بسته به سن و نيرومندى شخص مصرف مىشود كه مخدّر و ضد تشنج است .\r\nروش تهيهء عصارهء الكلى ريشهء بلّادون : گرد كوبيدهء ريشهء بلّادون 1 واحد ، الكل 60 درجه 6 واحد و آب مقطر به مقدار كافى . ريشه را در نصف الكل به مدت 6 ساعت بخيسانند و با فشار صاف كنند و نصف ديگر الكل را روى تفاله ريخته 6 ساعت بگذارند بماند و صاف كنند و اين دو صاف‌شده را باهم مخلوط نموده و از طريق تقطير ، الكل آن را بگيرند و در حمام ماريه در حد غلظت شربت رقيقى ، آن را قوام آورند و آن را با 4 برابر وزنش آب مقطر سرد مخلوط و صاف كنند و اين صاف را مجددا در حمام ماريه قوام آورند .\r\nروش تهيه شربت بلّادون : تنطور بلّادون 75 گرم ، شربت ساده 925 گرم و مطابق معمول شربت سازند . مقدار خوراك از اين شربت 20 - 10 گرم است كه در يك پوسيون مخلوط كرده بخورند .\r\nروش تهيه تنطور بلّادون : برگ بلّادون يك واحد ، الكل 60 درجه 5 واحد ، برگ را نيم‌كوب كرده و مدت 10 روز در الكل بخيسانند و با فشار صاف كنند .\r\nگياه ديگرى از خانوادهء  Solanaceae  در ايران مىرويد كه برگهاى آن\r\n\r\n","description":"","footnote":"","page_name":" 59 ","page_number":67},
  {"content":"\r\n\r\nشبيه تاتوره است . نام علمى آن :  Nicanda physaloides Gaertn .  و مترادف آن  Atropa physaloides L .  و  Physalis daturaefolia Lam .  مىباشد . گياهى است علفى ، يك ساله به بلندى 3 / 1 - 5 / 0 متر . ساقهء آن صاف ، بىكرك ، برگهاى آن متناوب با دمبرگ ، دندانه‌دار يا با بريدگىهاى كم‌عمق است . گلهاى آن منفرد و به رنگ آبى است .\r\nاين گياه در مناطق مختلف پرو مىرويد . در ايران نيز در سواحل درياى خزر و بندر گز ديده مىشود .\r\nاز نظر تركيبات شيميايى از عصارهء الكلى گياه تازه در حدود 65 / 0 درصد يك مادهء تلخ به نام نيكاندرين استخراج مىشود . از نظر خواص مدّر است و از جوشاندهء گياه براى كشتن شپش استفاده مىشود .\r\n\r\n","description":"","footnote":"","page_name":" 60 ","page_number":68},
  {"content":"\r\n\r\n\r\nچوب چينى\r\nبه فارسى و در كتب طب سنتى انواع آن را با نامهاى « چوب چينى » و « عشبه » و « عشبه مغربيه » و « عشبة النار » و « عشبه چينى » نام مىبرند . در بازار دارويى با نامهاى « چوب چينى » و « ريشهء چينى » و « ريشهء سالسپارى » معروف مىباشد . ريزوم قسمت زيرزمينى گياهانى است كه انواع گياه را به فرانسوى  Smilax  و  Salsepareille  و گونهء چينى آن را  Squine  يا  Esquine  و به انگليسى  Sarsaparilla  و ريشه يا ساقه زيرزمينى آنها را كه معمولا در طب سنتى مصرف دارد  China root  مىنامند . اين گياهان همه از خانوادهء  Liliaceae  و داراى گونه‌هاى متنوع و مختلفى هستند كه از نظر خواص دارويى تقريبا با اختلافات كمى همه باهم شبيه مىباشند . نام علمى معروف‌ترين آنها بشرح زير مىباشد :\r\n1 .  Smilax glabra Roxb .  كه به هندى نيز آن را چوب چينى برّى مىنامند و در چين و هندوستان مىرويد .\r\n2 .  Smilax china L .  كه به هندى نيز آن را چوب چينى مىنامند و در ژاپن و چين و كوشين‌شين مىرويد .\r\nاين‌گونه را سابقا  Heterosmilax japonica Kunth  نيز مىناميده‌اند .\r\n3 .  Smilax pseudochina Thunb .  كه در كوهستانهاى چين مىرويد .\r\n4 .  Smilax Ovlifolia Roxb .  كه از نظر خواص كاملا شبيه  S . Zeylanica  مىباشد .\r\n\r\n","description":"","footnote":"","page_name":" 61 ","page_number":69},
  {"content":"\r\n\r\n5 .  Smilax Zeylanica L . sensu lat .  كه به هندى جنگلى عشبه گفته مىشود و در سرتاسر هند مىرويد .\r\n6 .  Smilax lanceaefolia Roxb .  كه در بازار دارويى هند « چوب چينى هندى » گفته مىشود و در هندوستان مىرويد .\r\n7 .  Smilax officinalis B . K .  كه در مكزيك و مناطق امريكاى مركزى مىرويد .\r\n8 .  Smilax aspera L .  كه در سرتاسر هند مىرويد .\r\n9 .  Smilax prolifera Roxb .  كه در قسمتهاى حارّه هيمالياى غربى و بيهار و نپال مىرويد .\r\n10 .  S . excelsa L .  كه در ايران مىرويد و شرح آن به‌طور مختصر در آخر اين بخش خواهد آمد .\r\nضمنا گونهء  S . china  كه ساقهء زيرزمينى آن در درمان سيفيليس و ناراحتىهاى پوستى اثر خاصى داشته در بعضى مدارك فنى  S . syphilitica  نيز نامبرده شده است . و چندين گونه ديگر كه به علت مشابهت خواص دارويى آنها با گونه‌هاى يادشده از ذكر آنها خوددارى مىشود . گياهان يادشده كه از ساقه زيرزمينى آنها چوب چينى تهيه مىشود معمولا چندساله ، دو پايه ، اغلب بالارونده و خاردار هستند . برگهاى آنها سبز بيضى مايل به دايره با دم‌برگ مشخص است . گلهاى آنها خوش‌بو ، تعدادى قرمزرنگ و تعدادى از آنها داراى گلهاى سفيد كوچك مانند ياسمين سفيد و تعدادى نيز داراى گل زردرنگ مانند ياسمين زرد هستند . در طب سنتى از نظر خواص فيزيكى و ظاهرى ، ساقهء زيرزمينى انواع گونه‌هاى يادشده را با دو نام مشخص نام مىبرند كه نام و مشخصات آنها به شرح زير است :\r\n1 . ريشهء عشبه : ريشه‌اى است دراز ، ناهموار ، گره‌دار ، رنگ آن خاكسترى تا قهوه‌اى و يا سياه است . به شكل استوانه در ابعاد مداد و قابل انعطاف كه در سطح و در پوست آن شيارها و چروكهايى ديده مىشود . مغز آن سفيد مىباشد . گياه آن را در كتب طب سنتى با نام « ظيّان » ذكر مىكنند معمولا با تمشك مىرويد و اغلب به تمشك مىپيچد . شليمر نام عشبه را  Smilax salsaparilla  ذكر مىكند .\r\n2 . چوب چينى يا ريشهء چينى : ساقه زيرزمينى است كه ريشك‌ها به آن متصل است . رنگ آن سرخ و شكل آن كمى متورم شبيه گلابى به حجم يك مشت ، سنگين و گره‌دار و طعم آن كمى شيرين است . طول قطعاتى از آنكه در بازار عرضه مىشود در حدود 20 - 15 سانتىمتر است . گياه آن تا ارتفاع 3 - 2 متر مىرسد و اگر قيم\r\n\r\n","description":"","footnote":"","page_name":" 62 ","page_number":70},
  {"content":"\r\n\r\nنگذارند ، روى زمين گسترده مىشود . شاخه‌هاى آن پر و سخت و شبيه شاخه‌هاى ياس است .\r\n\r\nتركيبات شيميايى\r\nاز نظر تركيبات شيميايى در ريشه و ساقه گونه  S . aspera  وجود هتروزيد پاريلين « 1 » و مقدار زيادى  K NO 3  و مقدارى نشاسته و كمى رزين و اسانس گزارش شده است  [ G . I . M . P 
  ]  .\r\nدر گزارش ديگرى آمده است كه در واريته‌اى از گونه فوق با نام علمى  S . aspera var mauritanica  مقدار قابل ملاحظه‌اى انواع استروئيد « 2 » وجود دارد . به علاوه در گياه مواد سارساپوژنين « 3 » و تيوژنين « 4 » مشخص شده است  [ S . G . I . M . P 
  ]  .\r\nدر گزارش بررسىهاى ديگرى آمده است كه در ساقه زيرزمينى عشبه سه گلوكوساپونين « 5 » به نامهاى پاريلين و اسميلاساپونين « 6 » و سارساپونين وجود دارد .\r\nمعمولا در ساقهء زيرزمينى انواع چوب چينى و عشبه تانن وجود دارد ولى استثنائا در گونه  S . ezcelsa  كه در ايران مىرويد و در گونه  S . prolifera  كه در مناطق حارّه هند و نپال مىرويد ، مقدارى تانن مشخص شده است .\r\n\r\nخواص - كاربرد\r\nاز نظر نوع و نام گياه يا گياهانى كه ريشهء معروف چينى يا چوب چينى يا عشبه را توليد مىكنند ، مدتها ابهام وجود داشت تا اينكه آقاى دكتر  S . Y . Hu  مطالعات خاصى را در اين مورد آغاز كرد . بررسىهاى هو نشان داده است كه گونه  S . glabra  مشخص‌ترين گونه‌اى است كه ساقهء زيرزمينى آن به نام چوب چينى در طب سنتى مصرف دارد و سابقا اين‌گونه با نامهاى  S . china  و  S . chinensis  ،  S . pseudochina  و  Heterosmilax japonica  نيز ناميده شده است . قبل از مطالعات هو استنباط\r\n\r\n\r\n","description":"","footnote":"\r\n( 1 ) .  Parillin \r\n( 2 ) .  Steroids \r\n( 3 ) .  Sarsapogenin \r\n( 4 ) .  Tiogenin \r\n( 5 ) .  Glucosaponine \r\n( 6 ) .  Smilasaponine \r\n","page_name":" 63 ","page_number":71},
  {"content":"\r\n\r\nشاخه چوب چينى\r\nدانشمندان اين بود كه گونهء  S . china  مولد ساقه زيرزمينى دارويى مفيد چوب چينى بوده است .\r\nمطالعات دكتر  Hu  همچنين نشان داد كه ساقهء زيرزمينى گونه  S . glabra  به شكل غده‌هاى متورم نامنظمى است كه از طريق دسته‌هاى الياف گياهى به هم متصل مىباشند و داروسازان چينى معتقد بودند كه خيلى شبيه سيب‌زمينى شيرين است . از طرف ديگر ساقهء زيرزمينى گونه  S . china  چوبى است كه ريشكهاى زيادى به آن متصل مىباشد .\r\nدر چين ، چوب چينى ساقهء زيرزمينى  S . china  به عنوان ترياق و ضد سم در موارد مسموميتهاى تركيبات جيوه كاربرد دارد [ ايشى دويا 
  ] . و به علاوه براى معالجهء نقرس ، خنازير و بيمارى ياز كه آن را فرامبزيا « 1 » و زيادى ترشح خون در\r\n\r\n\r\n","description":"","footnote":"\r\n( 1 ) . فرامبزيا  ( Frambesia )  نوعى بيمارى عفونى مناطق حارّه است ، نام مترادف آن كه معمولا در پزشكى معمول است  Yaws  مىباشد .\r\n","page_name":" 64 ","page_number":72},
  {"content":"\r\n\r\nعادت ماهيانه « 1 » نافع است . ساقه‌هاى زيرزمينى متورم آن به شبه جزيرهء مالايا وارد مىشود و براى معالجهء بيمارىهاى آميزشى كاربرد دارد [ بركيل 
  ] . در چين از قسمت زيرزمينى گياه گونه  S . nipponica  براى معالجهء درد پشت و درد مفاصل تجويز مىشود و معمولا جانشينى براى گياه پاى گرگ  Lycopodium clavatum  مىباشد .\r\n[ چونگ يائوچى 
  ] .\r\nتوضيح : شرح گياه پاى گرگ به تفصيل در ساير مجلدات اين كتاب آمده است .\r\nدر فيليپين از ساقه زيرزمينى انواع گونه‌هاى  Smilax  با نام چوب چينى به عنوان داروى تصفيه خون و ضد سيفيليس و براى معالجهء روماتيسم تجويز مىشود [ گررو 
  ] .\r\nبه علاوه داروى مفيدى براى معالجهء بىنظمى در عادت ماهيانه است [ سوليت 
  ] .\r\nمطالعات و آزمايشهايى كه انجام شده ، نشان داده است كه چوب چينى به‌طور كلى ، مربوط به هر نوعى از گونه‌هاى يادشده باشد براى كاهش مقدار اوره خون اثر مفيد دارد ولى البته ريشهء بعضى از گونه‌ها داراى اثر بيشترى از گونه‌هاى ديگر مىباشد [ ارنست 
  ] .\r\nاز نظر طبيعت طبق نظر حكماى طب سنتى ايران ساقهء زيرزمينى و يا ريشهء انواع عشبه خيلى گرم و خيلى خشك است ولى ريشهء چوب چينى يا ريشهء چينى اگر تازه باشد ، كمى گرم و تر و اگر كهنه باشد گرم و تر تا كمى خشك است . و به‌هرحال گرمى و خشكى آن كمتر از ساقهء زيرزمينى عشبه‌ها مىباشد و طبق تجربه ، نيروى دارويى چوب چينى تا 20 سال كهنه شدن نيز باقى مىماند . از نظر خواص معتقدند كه گياه عشبه رقيق‌كننده و تصفيه‌كنندهء خون و معرّق و مدّر و براى اكثر بيمارىهاى سرد نافع است . مزمزهء آن با سركه انگور براى درد دندان سرد و خوردن دم‌كردهء آن خواصى نظير خواص چوب چينى دارد . اگر 15 گرم از خرده‌هاى ريشه عشبه مغربيه را در 450 گرم آب جوش بجوشانند تا به نصف برسد و با شكر بخورند براى فلج ، سستى اعضا ، تنگى نفس ، سرفهء كهنه ، درد مفاصل ، نقرس ، سياتيك ، ورمها و جذام و بيمارى آتشك يا سيفيليس يا شانكر خفيف نافع است . اگر تا يك هفته هر روز 5 گرم گرد گياه عشبه با نبات خورده شود براى درد مفاصل مزمن و ضماد آن با گلاب براى فلج و تسكين دردهاى مفاصل و سياتيك و تحليل ورمها مفيد است . شياف آن مدّر است و جنين را ساقط مىكند . مقدار خوراك شاخه و برگ آن از 10 - 5 گرم و به جاى آن\r\n\r\n\r\n","description":"","footnote":"\r\n( 1 ) .  Menorrhagia \r\n","page_name":" 65 ","page_number":73},
  {"content":"\r\n\r\nمىتوان از چوب چينى استفاده كرد . عشبه مضر گرم‌مزاجان و جوانان است و در فصل گرما و براى بيمارىهاى گرم نظير تبهاى گرم و صفراوى و خونى ، سرخك ، آبله و امثالهم نبايد مصرف شود . ضماد ريشهء آن براى زخمها و جراحات بد نافع است . چون ريشهء عشبه خيلى گرم است ، پوست را مىسوزاند و زخم مىكند و ضماد آن را نبايد زياد روى پوست گذاشت . خوردن 2 گرم ريشهء آن مسهل قوى بلغم و سودا است و با آب گل پنيرك قىآور است . اسراف در خوردن آن زايد بر حد مجاز خطرناك است .\r\nمثلا خوردن 5 گرم آن آن‌قدر قى و دل‌پيچه مىآورد كه ممكن است منجر به هلاكت شود ، در اين قبيل موارد بايد روغن بادام شيرين خورد . به‌هرحال چون ريشه عشبه بسيار گرم است خوردن آن براى گرم‌مزاجان توصيه نمىشود .\r\n2 . چوب چينى : بازكنندهء گرفتگىها و انسداد عروق و محلّل و معرّق و رقيق‌كننده و تصفيه‌كنندهء خون و خواب‌آور است و خيلى به سرعت به دورترين نقاط اعضاى بدن و عروق باريك مويين نفوذ مىكند . مقوى معده و مقوى نيروى جنسى و مدّر بول و قاعده‌آور است و رطوبتها را خشك مىكند . براى سردردهاى مزمن ، فلج ، رعشه ، تشنج امتلائى و حواس‌پرتى ، چرت زدن ، اقسام ماليخوليا ، جنون ، مانيا ، امراض سوداوى و خونى مانند جذام و سيفيليس يا شانكر ملايم و زخمها و جراحات بد ، جوش ، كورك ، جرب ، زخمهاى كليه ، مثانه ، بيمارىهاى ركتوم ، بواسير ، نواسير ، اسهال بواسيرى ، بيمارىهاى رحم ، استسقا لحمى « 1 » ، بيمارى سؤالقنيه ، يرقان سياه ، سل ، ورمهاى سفت سوداوى ، تبهاى سوداوى ، انواع سرطان ، درد مفاصل ، درد لگن خاصره ، سياتيك ، نقرس ، ريزش مو و ترك اعتياد به افيون ، رفع سمّيت اخلاط فاسد شده سوخته و اعاده نيروى جنسى اشخاص مأيوس و روشن كردن رنگ چهره مفيد است .\r\n« بيمارى سوء القنيه يا كاشكسيا « 2 » بيمارى است كه علامت آن اختلال در سلامتى و بدى اشتها و لاغر بودن است . معمولا با اغلب بيمارىهاى مزمن نظير ذات الريه سلى پيشرفته ديده مىشود . »\r\nچوب چينى براى گرم‌مزاجان مضّر است و پس از خوردن آن بايد از خوردن ترشى و نمك و آب سرد و ميوه‌هاى ترش و چيزهاى نفخ‌آور مانند حبوبات و\r\n\r\n\r\n","description":"","footnote":"\r\n( 1 ) .  Anasarca \r\n( 2 ) .  Cachexia \r\n","page_name":" 66 ","page_number":74},
  {"content":"\r\n\r\nبقولات پرهيز شود و همچنين از فعاليتهاى زياد بدنى و جنسى و قرار گرفتن در معرض هواى سرد بايد اجتناب شود .\r\nبراى تهيهء دم‌كردهء چوب چينى ابتدا چوب را رنده و خرد كرده 50 - 20 گرم آن را در 1000 گرم آب جوش مدت سه ساعت دم كرده ، مىگذارند سرد شود و با انحراف ظرف قسمت صاف روى آن را برداشته مصرف مىكنند ، از اين دم‌كرده در چين به عنوان ضد مالاريا ، در موارد سرماخوردگى ، ترشح مفرط عادت ماهيانه ، دفع سنگ و در موارد دوران نقاهت خورده مىشود .\r\nدر هندوستان از چوب چينى كه ريشه يا ساقه زيرزمينى گونه  S . china  مىباشد در موارد روماتيسمهاى مزمن و براى معالجهء سيفيليس و بيمارىهاى جلدى مىخورند .\r\nآن را سازنده و معرّق و براى افزايش نيروى جنسى مفيد مىدانند . و از عصارهء ريشهء تازهء چوب چينى هندى گونه  S . lanceaefolia  براى معالجهء روماتيسم استفاده مىكنند و تفاله آن را پس از گرفتن عصاره به صورت ضماد روى عضوى كه درد مىكند ، مىاندازند .\r\nريشهء گونه  S . prolifera  را گرفته آسيا كرده و كاملا خرد مىنمايند و با ملاس يا شير بريده‌شده گاو و آب مخلوط كرده و براى معالجهء مدفوع آلوده به خون در موارد اسهال خونى مىخورند و همچنين در مواردى كه ادرار تيره و قرمزرنگ مىشود ، بسيار مفيد است .\r\nچوب چينى به اشكال دارويى مختلف ، دم‌كرده ، خيسانده ، معجون و حلوا و حريره و پالوده مصرف مىشود و در كتب طب سنتى توصيه‌هايى شده است كه بايد در جريان مصرف آن ، مورد توجه و عمل قرار گيرد كه در اينجا به‌طور مختصر قسمتى از آن توصيه‌ها در زير شرح داده مىشود :\r\nشرايط استفاده از چوب چينى بسيار است از آن جمله مهمترين توصيه اين است كه 1 . كسى كه مىخواهد از داروى چوب چينى استفاده كند اگر گرم‌مزاج است بايد سنّش از 40 سال بيشتر باشد و اگر سردمزاج است از سى سال بيشتر باشد ، به عبارت ديگر اين دارو اصولا براى جوانان توصيه نمىشود . 2 . اينكه تا علاج بيمارى منحصر به استفاده از اين دارو نباشد نبايد از چوب چينى استفاده كرد ، زيرا در عين حال كه چوب چينى بسيار مفيد است مضّارى نيز دارا مىباشد و اندك ناپرهيزى در رژيم غذايى و مقدار مصرف ممكن است عوارض ناراحت‌كننده‌اى ايجاد نمايد . 3 . اينكه موقع مصرف بايد در فصلى باشد كه هوا معتدل و يا سرد باشد ، بهترين فصل براى\r\n\r\n","description":"","footnote":"","page_name":" 67 ","page_number":75},
  {"content":"\r\n\r\nاستفاده از چوب چينى اواخر زمستان است يا اوايل پاييز . 4 . اينكه در آغاز استفاده از چوب چينى حتى الامكان معده و بدن بايد سبك و پاك باشد ، خصوصا در مواردى كه مربوط به معالجهء سيفيليس ، جذام ، جراحات و ساير امراض سوداوى و بلغمى و درد مفاصل است و پاك كردن و سبك كردن بدن از دو طريق كلى ممكن است صورت گيرد يا از طريق فصد و رگ زدن است و اين در مواردى است كه بيمار احساس كند خون زياد و غليظ و كثيف دارد و علامت آن قرمزى رنگ بشره و تورم عروق و سنگينى سر و زيادى خواب و نظاير آن است . در اين قبيل موارد در صورتى كه وضع عمومى بيمار طبق نظر پزشك مساعد با خونگيرى باشد و عوارضى ايجاد نكند مقدارى خون مىگيرد و پس از آن شروع به خوردن چوب چينى مىنمايند و پس از چند روز كه آثارش در خون ظاهر شد ، زيرا خون را صاف و رقيق مىنمايد ، ممكن است اگر لازم باشد باز كمى خون بگيرند و بعد به خوردن دارو ادامه دهند ، زيرا اصولا اين دارو در اشخاص با خون غليظ و كثيف خيلى كم‌اثر و يا بلااثر است ، و گاهى ضرر نيز مىرساند . در مورد پاك كردن معده ممكن است از مسهل و مدّر استفاده شود و اين كار بايد قبل از شروع خوردن دارو انجام شود . در دوران خوردن چوب چينى يك هفته قبل از شروع در دوران خوردن و چهل روز پس از اتمام دورهء خوردن آن يعنى جمعا در دورهء تقريبا 87 روز بايد از خوردن ترشىها و لبنيات ، شير و ماست و پنير و بقولات و حبوبات كه نفاخ هستند و ميوه‌هاى تازه و خام و نفاخ و فعاليتهاى جنسى و فعاليتهاى زياد و خسته‌كنندهء بدنى مانند دويدن و زياد راه رفتن و بيدارى زياد و عصبانى شدن بايد اجتناب شود . به علاوه در مواردى كه خوردن چوب چينى براى مداواى سيفيليس و جذام و ساير جراحات و زخمهاى بد مىباشد از يك هفته قبل از شروع خوردن دارو در دوران خوردن دارو بايد به كلى از خوردن نمك اجتناب كرد و پس از اتمام دوره تا يك ماه بتدريج كم‌كم نمك خورده شود ، زيرا نمك موجب غلظت خون و خشك كردن مواد در رطوبتهاى بدن و انسداد و بستن منافذ است و اينها همه با داروى چوب چينى منافات دارد . 5 . در دوران خوردن چوب چينى بايد هميشه از مايعات نيم‌گرم استفاده نمود و از خوردن آب سرد و رفتن در سرما پرهيز كرد و همچنين بايد كوشش كرد در دوران خوردن چوب چينى سوءهاضمه ايجاد نشود و غذا ترش نگردد و معده روبه‌راه باشد ، زيرا اين اختلالها در عمل داروى چينى اثر منفى مىگذارد . بنابراين از بسيار خوردن طعام كه موجب سنگينى و اختلال معده مىشود بايد خوددارى شود .\r\n\r\n","description":"","footnote":"","page_name":" 68 ","page_number":76},
  {"content":"\r\n\r\nساده‌ترين صورت دارويى دم‌كردهء آن است مشروط بر اينكه در حين دم كردن ، درب ظرف طورى محكم مسدود شود كه بخار آن خارج نشود . روش تهيه اين است كه مقدارى در حدود 40 گرم روزانه از ذرات رنده‌شدهء چوب چينى را گرفته در آب يا عرقهاى مناسبى مىخيسانند و روز ديگر 8 - 7 كيلوگرم آب خالص در آن ريخته و حرارت مىدهند آن‌قدر كه آب نصف شود ، بعد آن را خنك كرده و نيم‌گرم با هر فنجان آن 25 - 20 گرم نبات داخل كرده مىنوشند . از اين مايع در عرض شبانه‌روز بجاى چاى ، آب يا قهوه و يا در طبخ ساير غذاها به جاى آب به قدر خوراك شخص مريض مىتوان استفاده كرد و به اين ترتيب تمام آن را در عرض 24 ساعت مصرف نمود و اين كار بايد 40 - 21 روز تكرار شود .\r\n\r\nازملك\r\nاز گونه‌هاى مختلف گياه چوب چينى تا به حال فقط يك گونه از آن در ايران شناسايى شده است . اين گياه در شمال ايران مىرويد و اسامى محلى آن در لاهيجان و شهسوار « ازملك » ، در آستارا « شنگيله » ، در اطراف رشت « تميس و كامپوره » و در ساير نقاط گيلان « كلكادانه » ، در نور و كجور و آمل « سكليم » ، در بهشهر « لم » ، در سارى « بلاش » ، در چالوس « تلى » ، در گرگانرود « كفله‌بور » ، در درفك « باليكا » و در ديلمان « شات‌دانه » مىباشد . به فرانسوى  Liseron epineux  و به انگليسى  Green briar  و  Chinaroot green briar  و  Prickly ivy  گفته مىشود . گياهى است از خانوادهء  Liliaceae  نام علمى آن  Smilax excelsa L .  مىباشد .\r\n\r\nمشخصات\r\nازملك از پيچ‌هاى خاردار است در كليهء جنگلهاى مخروبه ساحلى شمال تا ميان‌بند وجود دارد . از درختان مجاور بالا مىرود ، برگهاى آن پهن قلبىشكل يا قلوه‌اى ، برّاق و دانه‌هاى آن سرخ‌رنگ است .\r\nآثار دارويى اين گياه يا ريشهء آن تا به حال مطالعه نشده ولى به‌هرحال در ريشه آن مقدارى تانن يافت مىشود .\r\nانواع چوب چينى يا ريشه چينى را بايد با نظر پزشك و در حد مجاز و خيلى با احتياط مصرف كرد .\r\n\r\n","description":"","footnote":"","page_name":" 69 ","page_number":77},
  {"content":"\r\n\r\n\r\nگيّاك\r\nبه فارسى گيّاك و در كتب طب سنتى با نامهاى « گياك » و « كياكو » و « خشب القديسين » ( به چوب آن كه مصرف دارويى دارد » آورده شده است . به فرانسوى  Gaiac  و  Gaiac officinal  و به انگليسى  Pockwood  گفته مىشود . گياهى است از خانوادهء  Zygophyllaceae  نام علمى آن  Guaiacum officinale L .  و مترادف آن  Guaiacum bijugum Stokes .  مىباشد .\r\n\r\nمشخصات\r\nدرختچه‌اى است با شاخه‌هاى كمى متورم برگها متقابل مركب از 3 - 2 جفت برگچه ، هر برگچه بىكرك تخم‌مرغىشكل به رنگ سبز روشن است . و گلهاى آن آبى ، ميوهء آن به شكل كپسول زرد مايل به قرمز داراى دو خانه كه محتوى دانه‌هاى آن است .\r\nاين درخت بومى مناطق شمالى امريكاى جنوبى ، ونزوئلا ، كلمبيا مىباشد . چوب آن خيلى سخت و در نجارى زينتى مصرف دارد و ضمنا سابقا براى ساختن چرخهاى آسيا و نظاير آن به كار مىرفته است .\r\n\r\nتركيبات شيميايى\r\nدر چوب درونى گياه كه مصرف دارويى دارد رزين مخصوصى يافت مىشود كه\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nاز عصارهء آن مادهء گاياكول « 1 » با بوى شبيه كرئوزوت و مادهء گاياسن « 2 » با بوى شبيه بادام تلخ گرفته مىشود . بررسى ديگرى نشان مىدهد كه در رزين گياه مقدار زيادى اسيد گاياكونيك « 3 » از نوع آلفا و بتا وجود دارد و همچنين مقدارى اسيد گايارتيك « 4 » و اسيد گاياسينيك « 5 » ، اسيد گاياسيك « 6 » و يك مادهء زردرنگ و وانيلين « 7 » يافت مىشود .\r\nاز نظر مصرف دارويى بيشتر چوب آن در بازار عرضه مىشود ولى از پوست و گاهى از ريشه آن نيز استفاده مىشود . چوب آن به شكل قطعاتى بريده‌شده منظم فروخته مىشود . پوست آن خاكسترى و چوب آن سخت و صمغى و داراى طعمى تلخ است . مغز چوب با رنگ زرد مايل به سبز و داراى بلورهاى درخشنده‌اى از اسيد بنزوئيك است . گاياكول كه مادهء عامل رزين آن است و در كرئوزوت نيز وجود دارد ماده‌اى ت خيلى ضدعفونىكننده و براى بىحسى موضعى بسيار مؤثر است . در دامپزشكى مصرف زياد دارد .\r\n\r\nخواص - كاربرد\r\nگياك از گياهانى است كه جديدا يعنى در دو سه قرن اخير در ليست گياهان دارويى مشرق‌زمين وارد شده زيرا در كتب سنتى كه يكى دو قرن اخير نوشته شده و منتشر شده است نام اين گياه نيز برده شده و در مورد خواص آن بحث شده است . شايد هم قبلا در كشورهاى دنياى جديد مورد بحث و فحص حكما بوده است . از نظر طبيعت طبق نظر حكماى طب سنتى چوب گاياك گرم و خيلى خشك است و از نظر خواص ضدعفونىكننده ، خنك‌كننده و براى اكثر بيمارىهاى بلغمى ، سوداوى و خونى نظير فلج ، سستى ، دردهاى مفاصل ، سياتيك ، نقرس ، جذام ، اقسام سيفيليس و زخمهاى بد نافع است . در مورد سيفيليس و زخمهاى بد معتقدند چوب گياك اثرى قوىتر از چوب چينى و عشبه مغربيه دارد و لذا در هر مورد كه در نظر بوده است از\r\n\r\n\r\n","description":"","footnote":"\r\n( 1 ) .  Gaiacol \r\n( 2 ) .  Gaiacene \r\n( 3 ) .  Acid gaiaconique \r\n( 4 ) .  Acid gaiaretique \r\n( 5 ) .  Acid gaiacinique \r\n( 6 ) .  Acid gaiacique \r\n( 7 ) .  Vanilline \r\n","page_name":" 71 ","page_number":79},
  {"content":"\r\n\r\nگياك دارويى\r\nچوب چينى و عشبه براى معالجهء سيفيليس استفاده نمايند ، خرده‌هاى چوب گياك را با خرده‌هاى چوب چينى و عشبه مخلوط كرده و خيس‌كردهء آن را مصرف مىنموده‌اند .\r\nروش تهيهء اين شربت اين است كه چوب گياك را گرفته و با سوهان آن را كاملا ريز و خرد مىنمايند و به صورت خاك ارّه درمىآورند و با چهار برابر وزن آن چوب چينى كه آن را هم خرد كرده‌اند مخلوط كرده و مخلوط را در 5 برابر وزن هر دو چوب عرق تقطيرى قند دو آتشه و سه آتشه مىخيسانند و در ظرف چينى و يا شيشه‌اى ضخيمى ريخته و درب آن را خوب مسدود مىنمايند كه بخار از آن بيرون نرود و تا 40 روز در آفتاب مىگذارند و مرتبا به هم مىزنند پس از آن صاف كرده و در شيشه مىريزند . اگر خوب تهيه شده باشد ، رنگ شربت حاصل سرخ ياقوتى شفاف مىباشد و علامت خوبى آن اين است كه اگر قدرى از آن را در فنجان ريخته و روى آب بريزند به رنگ شير درمىآيد . مقدار مصرف اين شربت براى مزاجهاى معتدل 40 - 35 گرم\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nدر روز ، براى اشخاص قوى 70 - 60 گرم در روز است و بايد 50 - 30 روز اين مقدار دارو را مصرف كنند . معمولا پس از 20 روز آثار بهبودى ظاهر مىشود .\r\nممكن است به جاى عرق قند ساير عرقهاى مناسب مانند عرق گاو زبان ، عرق شاهتره ، عرق بادرنجبويه به كار رود و خرده چوب در آن ريخته و خيسانده شود . در دوران خوردن اين شربت بيمار بايد رژيم غذاى بىنمك داشته باشد ، آب نيم‌گرم بخورد خلاصه كليه پرهيزهايى كه دستور آن در بخش چوب چينى داده شده مراعات كند .\r\nبه علت گرم و خشك بودن گياك در دوران مصرف آن عوارضى نظير خشكى دهان ، كم شدن اشتها بروز مىنمايد . مصرف زايد بر حد مجاز آن عوارض و ناراحتىهايى در جهاز هاضمه و معده و روده ايجاد مىكند لذا بايد مصرف آن زير نظر پزشك و در حد مجاز باشد .\r\nشربت ضد روماتيسم گياك : رنده‌كردهء چوب گياك 3 واحد ، قند 10 واحد ، آب مقطر به مقدار كافى . چوب را در 30 واحد آب بجوشانند و صاف كنند و تفاله آن را در 30 واحد ديگر آب جوشانده و صاف كنند و دو صاف‌شده را مخلوط كرده تبخير نمايند . تا 6 واحد بماند . بعد قند را افزوده و تبخير كنند تا قوام آيد و اين شربت معرق و ضد روماتيسم است و مقدار خوراك آن 50 - 30 گرم است .\r\nجوشاندهء گياك : 50 گرم چوب گياك رنده‌شده را به مدت يك ساعت در مقدارى آب بجوشانند كه پس از صاف كردن 1000 گرم شود و بگذارند ته‌نشين شود و صاف روى آن را بردارند و فنجان فنجان مصرف كنند . اگر 10 گرم گرد مغز ريشهء شيرين‌بيان به آن اضافه كنند اثر بهترى دارد و محرك و معرّق است .\r\nجوشاندهء معرّق ضد روماتيسم گياك : 40 گرم چوب رنده‌شدهء گياك را در 1500 گرم آب بجوشانند تا نصف شود و صاف‌شدهء آن را 6 قسمت نمايند و روزى 3 قسمت صبح و ظهر و شب ميل كنند . براى رفع نقرس و روماتيسم مفيد است .\r\nعصارهء گياك : چوب گياك رنده‌كرده 1 واحد ، آب مقطر 18 واحد . ابتدا چوب رنده‌شده را در 9 واحد آب مدت يك ساعت بجوشانند و صاف كنند و تفاله را در 9 واحد ديگر آب مدت يك ساعت بجوشانند و 12 ساعت بگذارند بماند و صاف روى آن را برداشته با صاف‌شدهء اولى مخلوط نمايند و تبخير كنند تا به غلظت عصارهء نرم درآيد و بعد 8 / 1 واحد الكل 80 درجه به آن افزوده و خوب مخلوط نمايند و مجددا به قوام عصاره تبخير نمايند و حفظ كنند . مقدار خوراك اين عصاره كه معرّق و ضد روماتيسم است 10 - 1 گرم به‌طور حب مىباشد .\r\n\r\n","description":"","footnote":"","page_name":" 73 ","page_number":81},
  {"content":"\r\n\r\nالكسير ضد روماتيسم و نقرس : مرّمكى 3 واحد ، رزين گياك 4 واحد ، صبر زرد 4 واحد و الكل 52 درجه 300 واحد . و هريك از مواد را جداگانه در 100 واحد الكل حل كنند و محلولها را مخلوط نموده با كاغذ صاف كنند براى رفع روماتيسم و نقرس هر روز صبح 30 - 10 گرم از اين الكسير خورده شود . اين الكسير چون صبر زرد دارد به عنوان مسهل هم اثر خواهد داشت .\r\n\r\n","description":"","footnote":"","page_name":" 74 ","page_number":82},
  {"content":"\r\n\r\n\r\nفلفل آبى\r\nدر كتب طب سنتى با نام « فلفل الماء » ذكر شده است . صاحب اختيارات بديعى فلفل الماء و زنجبيل الكلاب را نامهاى مختلف يك گياه مىداند ولى در ساير كتب و منابع از جمله در مخزن الادويه آنها را متفاوت مىدانند و تحت دو عنوان مربوط به دو گياه مختلف آورده‌اند . به فرانسوى  Renouee  و  Renouee poivre d'eau  و به انگليسى  Waterpepper  و  Smartweed  گفته مىشود . گياهى است از خانوادهء  Polygonaceae  نام علمى آن  Polygonum hydropiper L .  و مترادفهاى آن  Polygonum acre Lam .  و  Polygonum glandulosum Poir .  مىباشد .\r\n\r\nمشخصات\r\nفلفل آبى گياهى است يك ساله ، علفى بلندى آن 100 - 50 سانتىمتر و همان‌طور كه از نام آن برمىآيد در نقاط مرطوب و كنار آبهاى راكد و غير جارى مىرويد . ساقهء آن پرگره و در محل اتصال دمبرگ و ساقه گره‌هايى با زوايدى ديده مىشود . برگهاى آن سبز باريك كمى دراز شبيه برگ بيد بيضى كه از دو طرف باريك است ، گلهاى آن به رنگ سفيد كثيف يا قرمز است . ميوهء آن ريز كوچك به شكل خوشه به رنگ سبز مات كه سطح خارجى آن را نقاط ريز مىپوشاند ، برگهاى آن و همچنين دانه‌هاى آن داراى طعمى تند شبيه فلفل است ولى اسانس آن شبيه عطر فلفل نيست .\r\nاين گياه در مناطق مختلف اروپا و آسيا و شمال افريقا و امريكاى شمالى به‌طور\r\n\r\n","description":"","footnote":"","page_name":" 75 ","page_number":83},
  {"content":"\r\n\r\nخودرو مىرويد . در ايران در مناطق شمال ايران در اطراف رشت و در بندر گز و همچنين در مناطق جنوب غرب ايران در شوش به‌طور وحشى و فراوان ديده مىشود .\r\nصاحب فلورا ايرانيكا معتقد است كه گونهء فرعى از اين گياه در ايران وجود دارد .\r\n\r\nتركيبات شيميايى\r\nاز نظر تركيبات شيميايى در برگهاى آن اسانس روغنى فرّار و اوكسىمتيل آنتراكينون « 1 » و همچنين چند اسيد از جمله پولىگونيك اسيد « 2 » كه خاصيت تحريك كردن دارد ، مشخص شده است . و ضمنا يك گليكوزيد « 3 » كه خاصيت انعقاد خون را افزايش مىدهد ، در گياه وجود دارد . به همين علت از اين گياه براى بند آوردن خون استفاده مىشود . به علاوه در گياه يك روغن اترى داراى پوليگونوم « 4 » وجود دارد كه فشار خون را كاهش مىدهد  [ G . I . M . P 
  ]  .\r\nبررسىهاى جديد ديگرى نشان مىدهد كه در گياه مواد فلاونول « 5 » ، فلاون گلوكوزيد وجود دارد و به علاوه گلىكوزيد « 6 »  D  و كوئرسيترين « 7 » و گلىكوزيد « 8 »  E  از آن جدا شده است . مقدار گلوكوزيد فلاونول در گياه مرتبا تا آغاز رسيدن ميوه رو به افزايش مىگذارد و پس از آن كاهش مىيابد . حد اكثر مقدار اين گلوكوزيد در برگ گياه در حدود 9 درصد مىباشد . ضمنا يك مادهء سسكىترپن دىآلدئيد « 9 » جديد و همچنين پولىگوديال « 10 » در گياه مشخص شده است  [ S . G . I . M . P 
  ]  .\r\n\r\nخواص - كاربرد\r\nگياه فلفل آبى از نظر طبيعت طبق نظر حكماى طب سنتى گرم و خشك است و\r\n\r\n\r\n","description":"","footnote":"\r\n( 1 ) .  Oxymethyl anthraquinones \r\n( 2 ) .  Polygonic acid \r\n( 3 ) .  Glycoside \r\n( 4 ) .  Polygonum containing ethereal \r\n( 5 ) .  Flavonols \r\n( 6 ) .  Glycoside D \r\n( 7 ) .  Quercitrin \r\n( 8 ) .  Glycoside E \r\n( 9 ) .  Sesquiterpene Dialdehyde \r\n( 10 ) .  Polygodial \r\n","page_name":" 76 ","page_number":84},
  {"content":"\r\n\r\nبرگ آن داراى طعم دبش و تند و ميوهء آن نيز تند است . در برخى مناطق از آن به جاى فلفل استفاده مىشود و يا آن را خشك كرده ساييده با روغن زيتون مخلوط مىنمايند و به جاى سوس تند با غذا مصرف مىكنند . اين سوس ضمن تندى براى هضم غذا نيز كمك مىكند . برگ و ميوهء آن گرم‌كننده معده و كبد و محرّك و مدّر و قاعده‌آور است و در مواردى كه قطع قاعدگى علت خاصى نظير آبستنى يا يائسگى نداشته باشد براى رفع آن از برگهاى اين گياه مىخورند ، ضمنا براى ساير عوارض رحمى نيز مفيد است . از عصارهء اين گياه با توجه به مادهء عامل خاصى كه دارد براى بند آوردن خون و قطع اخلاط خونى و خونريزىهاى معده و خونريزى از بواسير و خونريزىهاى رحمى استفاده مىشود در اين موارد مصرف 40 - 30 قطره عصارهء آن در روز بسيار مفيد است .\r\nريشهء گياه تلخ و ضمنا مقوى است و ضماد برگ آن براى تحليل ورمهاى بلغمى و سفت و تحليل خون‌مردگى و ورم زير چشم مفيد است . ضماد آن را در موارد زخمهاى باز نبايد استعمال نمود زيرا پوست را تحريك مىكند . مقدار خوراك از گرد برگ و ميوهء آن 4 - 1 گرم است و تا 8 گرم نيز تجويز كرده‌اند . براى دم‌كردهء آن تا 15 گرم در يك ليتر آب جوش استفاده مىشود . اين گياه براى ماهى مسموم‌كننده است .\r\nدر هندوستان از اين گياه و از برگهايش به عنوان محرّك ، مدّر ، قاعده‌آور و براى رفع ناراحتىهاى رحم به كار مىبرند . ريشهء آن محرك و تونيك تلخ است . در چين از دانهء گياه و برگها و ساقه‌هاى سبز آن به عنوان محرّك ، مدّر و بادشكن استفاده مىشود [ استوارت 
  ] . در هند و چين برگهاى گياه به عنوان مليّن و ضد انگل معده و كرم‌كش تجويز مىشود [ پتلو و فوكود 
  ] . گونه‌هاى ديگرى از گياه فلفل آبى نيز از نظر دارويى مورد توجه هستند كه به ذكر چند گونه آن كه در ايران مىرويند به‌طور مختصر مىپردازيم :\r\n1 . گونه فلفل آبى به نام علمى  Polygonum persicaria L .  و مترادف آن  P . Blumei Meisn .  . اين‌گونه به فرانسوى  Renouee persicaire  و  Pied rouge  و به انگليسى  Lady's thumb .  گفته مىشود .\r\nگياهى است يك ساله و مانند فلفل آبى در كنار استخرها و نقاط مرطوب و كنار گودالهاى مرطوب به‌طور خودرو مىرويد . گياه آن شبيه فلفل آبى است ولى كوتاه‌تر از آن مىشود . ارتفاع آن كمتر از 70 سانتىمتر است . برگهاى آن شبيه برگ هلو و گلهاى آن به رنگ قرمز و سفيد كثيف مىباشند .\r\n\r\n","description":"","footnote":"","page_name":" 77 ","page_number":85},
  {"content":"\r\n\r\nخواص آن خيلى شبيه فلفل آبى است و در بند آوردن خونروىها مؤثر است ضمنا براى نقرس و روماتيسم نيز تجويز مىشود . در خاور دور از برگها و ساقه‌هاى جوان آن به عنوان ضد كرم و انگل شكم استفاده مىشود . در هند و چين از ريشهء اين گياه نيز به عنوان نرم‌كنندهء سينه استفاده مىكنند . در هندوستان براى خرد كردن سنگ داخل اعضاى بدن كاربرد دارد . در اروپا به عنوان قابض و براى التيام زخم و خرد كردن سنگ تجويز مىشود . اين گياه در اروپا و در هندوستان و در كشمير و در ايران در اغلب مناطق از جمله در اطراف تهران ، در كرج ، رى و در مناطق شمال ايران در گيلان ، لاهيجان ، رودبار و در آذربايجان و در اراك و ملاير و شوش و بلوچستان به طور خودرو مىرويد .\r\n2 . گونهء  Polygonum amphibium L .  . به فرانسوى  Renouee amphibie  و به انگليسى  Knot weed  گفته مىشود .\r\nگياهى است پايا و چندساله ، در آبهاى راكد و محلهاى خيلى مرطوب مىرويد .\r\nبلندى ساقهء آن مانند فلفل آبى است . گلهاى آن كوچك و قرمز و كمى معطّر و برگهاى آن تقريبا شبيه برگهاى فلفل آبى . از دانه‌ها و ميوهء اين گياه در هند و چين به عنوان قىآور و ضد كرم استفاده مىشود [ پروت و هرير 
  ] . ريشهء اين گياه نيز به عنوان التيام‌دهندهء زخم و قابض و مدّر و دافع سنگ كليه تجويز مىشود .\r\nاين گياه در اروپا بخصوص در فرانسه و در ايران در لرستان و ازنا و جنوب غربى اراك در ارتفاعات 1800 مترى به‌طور خودرو مىرويد .\r\n3 . گونه  Pohygonum lapathifolium L .  و مترادفهاى آن  P . nodosum Pers .  و  P . obtusatum Steud .  مىباشد . به فرانسوى  Renouee feuilles de patience  و به انگليسى  Willow weed  گفته مىشود . از نظر بلندى گياه و رنگ گل و محل رويش در ايران نظير گونه‌هاى قبلى است ولى از نظر ابعاد برگها متفاوت است و برگهاى آن بيضى كمى دراز و پوشيده از مو كه از دو طرف باريك مىشود . خواص آن مشابه گونه‌هاى قبلى است . اين گياه در مناطق مختلف اروپا و در فرانسه مىرويد .\r\nدر ايران نيز در اغلب مناطق در نواحى غرب ايران در اراك ، كوه چهار خاتون ، و در آذربايجان در قره‌داغ و حسن بيگلو انتشار دارد . صاحب فلورا ايرانيكا معتقد است كه گونهء فرعى از اين‌گونه در ايران مىباشد .\r\n4 . گونه  Polygonum minus Huds .  گياهى است يك ساله با ساقه‌هاى خوابيده و نازك و پرانشعاب كه پوست آنها پوشيده از كرك است . برگها نيزه‌اى ، خطى . گلهاى آن\r\n\r\n","description":"","footnote":"","page_name":" 78 ","page_number":86},
  {"content":"\r\n\r\nارغوانى است .\r\nاين گياه در شمال ايران در آستارا ديده مىشود . در هندوستان نيز در قسمت گرم آن شبه قاره مىرويد . از نظر خواص در شبه جزيرهء مالايا از جوشاندهء برگهاى اين گياه در موارد سوءهاضمه و براى كمك به هضم غذا استفاده مىكنند . همچنين پس از وضع حمل به زائو مىدهند .\r\n5 .  Polygonum barbatum L .  . گياهى است يك ساله با شاخه‌هاى صاف و بدون كرك . برگهاى آن نيزه‌اى و خطى ، سطح برگ بدون كرك و در امتداد رگبرگ در پشت برگ و در كنار برگ داراى مو مىباشد .\r\nاين گياه در ايران در بلوچستان در ناحيه گاشت ديده مىشود و در هندوستان نيز در مناطق گرم هند انتشار دارد . از نظر خواص از دانه‌هاى آن در هندوستان براى رفع درد قولنج در روده و شكم استفاده مىشود . و ريشه آن را به عنوان قابض و خنك‌كننده مصرف مىكنند .\r\nاز گونه‌هاى مختلف فلفل آبى بايد در حد مجاز و با نظر كارشناس گياه‌درمانى و پزشك استفاده نمود .\r\n\r\n","description":"","footnote":"","page_name":" 79 ","page_number":87},
  {"content":"\r\n\r\n\r\nدار فلفل\r\nبه فارسى در بازار دارويى ايران « فلفل دراز » و در كتب طب سنتى و بازار « دار فلفل » نامبرده مىشود . به هندى آن را « پىپلامول » نامند . به فرانسوى  Poivrier Long  و به انگليسى  Long pepper  گفته مىشود . گياهى است از خانوادهء فلفل  Piperaceae  نام علمى آن  Piper longum L .  و مترادف آن  Chavica roxburghii Miq .  مىباشد .\r\n\r\nمشخصات\r\nدار فلفل گياهى است چندساله ، بوته‌مانند داراى ريشه‌اى ضخيم و برگهاى آن قلبىشكل ، نوك‌تيز ، به ابعاد 9 - 6 * 5 - 3 سانتىمتر . دمبرگ آن نسبتا دراز است . گلها به شكل سنبله و گروهى در محل اتصال دمبرگ به ساقه ظاهر مىشود . ميوهء آن كوچك ، گوشت‌دار ، شبيه شاه‌توت به رنگ سياه ، دانه‌هاى آن كوچك ، سرخ‌رنگ و به هم پيوسته كه پرده‌هاى سياه‌رنگى بين آنها قرار دارد . ريشهء آن پرگره ، ضخيم ، پوست ريشه خاكسترى و مغز آن سفيد و طعم آن تند است . اين ريشه را به فارسى و در بازار دارويى گياهى ايران « فلفل مويه » مىنامند . اين گياه در ايران نمىرويد و در مناطق حارّه و گرم هندوستان و هند و چين و شبه جزيرهء مالايا انتشار دارد و در ساير مناطق دنيا اغلب كاشته مىشود .\r\n\r\n","description":"","footnote":"","page_name":" 80 ","page_number":88},
  {"content":"\r\n\r\n\r\nتركيبات شيميايى\r\nاز نظر تركيبات شيميايى گياه بخصوص در دانه‌ها و در ريشه و ساير قسمتهاى آن مواد چاويسين « 1 » و پىپرين « 2 » يافت مىشود [ فوكود 
  ] .\r\n\r\nخواص - كاربرد\r\nميوهء آن مقوى معده است [ روا 
  ] . داروى مفيدى براى آفتاب‌زدگى و نزله‌هاى روده‌اى و درد معده و در عين حال كرم‌كش است [ ايشى دويا 
  ] . از داروهايى است كه براى معالجهء زنان عقيم و بعضى موارد اختلالات كليه‌اى و مجارى ادرار تجويز مىشود [ استوارت 
  ] . به‌طور كلى براى معالجهء بيمارىهايى كه موجب پايين آمدن درجهء حرارت بدن مىشود مفيد است [ هوبونز 
  ] . آقاى فوكود اين دارو را يك داروى گرم و گرم‌كننده مىنامد . براى تنطيم وضع بلغم مفيد است [ هوپر 
  ] . بويژه براى تسكين سرفه و نزله و سوءهاضمه و كوليك نتايج خوبى دارد [ ريدلى 
  ] . معمولا دانه و ريشهء اين گياه و گلها و ساقه‌هاى جوان آن در طب سنتى مستعمل است [ ليو 
  ] .\r\nفلفل دراز از نظر طبيعت طبق نظر حكماى طب سنتى گرم و خشك است و خواص ميوهء آن : محلل مواد سرد ، باد و گاز است . و گرفتگىهاى كبد و طحال را باز مىكند . مقوى معده است و به هضم غذا كمك مىنمايد . قى را رفع مىكند و محرك نيروى جنسى است و ترشح اسپرم را افزايش مىدهد . مدّر و قاعده‌آور است . جنين را سقط مىكند و براى صرع و فلج و سرفه سرد و رطوبى و نقرس و سياتيك مفيد است .\r\nاگر آن را كوبيده با روغن مخلوط نمايند و به محل عقرب‌زدگى بمالند مفيد است .\r\nمقدار خوراك آن تا 5 گرم است . ممكن است سردرد ايجاد كند در اين صورت از صمغ عربى يا گلاب يا صندل مىتوان استفاده نمود . جانشين آن از نظر خواص هم‌وزن آن فلفل سفيد و يا هم‌وزن آن زنجبيل و زرنباد ( نصف وزن از هريك ) مىباشد .\r\nريشهء گياه فلفل دراز را فلفل مويه گويند . از نظر طبيعت و خواص و مقدار خوراك ريشهء آن شبيه ميوهء فلفل دراز و كمى هم قوىتر از آن است و اگر به تنهايى\r\n\r\n\r\n","description":"","footnote":"\r\n( 1 ) .  Chavicine \r\n( 2 ) .  Piperin \r\n","page_name":" 81 ","page_number":89},
  {"content":"\r\n\r\nخورده شود و يا آب پختهء آن با مويز ، غرغره شود ، براى قطع بلغم از دماغ و براى صرع مفيد است . براى قولنج و بادهاى سرد و بيمارىهاى طحال و سياتيك و نقرس و تشنج بسيار مفيد است . معده را تقويت و گرم مىكند و اشتها را افزايش مىدهد .\r\nجانشين آن از نظر خواص هم‌وزن آن نارمشك و يا دو ثلث وزن آن سورنجان و ثلث وزن آن حب القرملم است . ( شرح سه گياه اخير در جلدهاى ديگر اين كتاب درج شده است ) .\r\nفلفل مويه براى گرم‌مزاجان مضّر است و موجب كاهش نور چشم و كاهش ترشح اسپرم مىشود .\r\nمصرف اين گياه بايد در حد مقدار مجاز و با نظر پزشك و كارشناس گياه‌درمانى انجام پذيرد .\r\n\r\n","description":"","footnote":"","page_name":" 82 ","page_number":90},
  {"content":"\r\n\r\n\r\nكاوا\r\nكاوا گياه ديگرى است كه در كتب طب سنتى و به فارسى « كاوا » گفته مىشود . به فرانسوى آن را  Kava  يا  Kawa  و به انگليسى  Kava  نامند . گياهى است از خانوادهء فلفل  Piperaceae  نام علمى آن  Piper methysticum Forst .  مىباشد .\r\nاين گياه به صورت درختچه‌اى است و در مناطق مختلف اوقيانوسيه و پولىنزى و جزاير هاوايى انتشار دارد . در ايران تا به حال شناسايى نشده است . ريشهء اين گياه مهمترين قسمت دارويى گياه است .\r\n\r\nتركيبات شيميايى\r\nمادهء عامل فعال فيزيولوژيكى گياه در رزين آن است . در سال 1939 آقاى وين وان در نتيجه بررسىهاى خود اعلام نمود كه در رزين آن مادهء مؤثر دارويى به نام دىهايدروكاوائين « 1 » كه مشابه ماريندىنين « 2 » است ، وجود دارد و در سال 1959 آقاى هانسل يك مادهء مؤثر آرام‌بخش و مسكّن ديگرى به نام دىهايدرو متيستىسين « 3 » در آن مشخص نمود كه تأثير آن بسرعت مادهء قبلى ظاهر\r\n\r\n\r\n","description":"","footnote":"\r\n( 1 ) .  Dihydrokawain \r\n( 2 ) .  Marindinin \r\n( 3 ) .  Di hydromethysticin \r\n","page_name":" 83 ","page_number":91},
  {"content":"\r\n\r\nنمىشود ولى پايدارتر است [ اشتاين متز 
  ] .\r\n\r\nخواص - كاربرد\r\nريشهء درختچهء كاوا براى معالجهء سوزاك ، ضد عفونى مجارى تناسلى و مجارى ادرار ، كاهش التهاب و ورم مثانه مصرف مىشود . تأثير آن از دو جهت است اولا ضدعفونىكننده است ، ثانيا نوعى مخدّر مىباشد . و طبق تحقيقاتى كه در گينهء جديد به عمل آمده به صورت امولسيون مصرف مىشود . مقدار مصرف آن معمولا 75 - 1 گرم عصارهء هيدروالكلى ريشهء گياه است كه طى روز اين مقدار در چند بار مصرف مىشود . به بيان بهتر مقدار عصاره الكلى بايد آن‌قدر باشد كه از يك گرم كاوا تهيه شده باشد .\r\nچون ريشهء كاوا مخدّر است ، مصرف آن بايد با احتياط و در حد مجاز و زير نظر پزشك باشد .\r\nگونه ديگرى از خانوادهء  Piperaceae  درختچه‌اى است به نام علمى  Piper angustifolia L .  كه به فرانسوى  Matico  و به انگليسى  Matico plant  گفته مىشود و برگهاى آن كه مصرف دارويى دارد در بازار دارويى به ماتيكو معروف است . درختچه كوتاهى است به بلندى كمتر از 3 متر . برگهاى آن متناوب چرمى ، نوك‌تيز و داراى دمبرگ كوتاه است ، همچنين پوشيده شده‌اند از كرك ، روى برگها قهوه‌اى و زير برگها سبز روشن مىباشد . گلهاى آن اغلب نر و ماده به صورت سنبله و ميوه‌اش كه داراى يك دانه است ، معطّر مىباشد . اين گياه در نواحى امريكاى جنوبى انتشار دارد . وجود آن در ايران هنوز شناسايى نشده است . از برگهاى آن اسانس زردرنگ كه محتوى مواد  Azarone  و  Apiol  و يك مادهء تلخ به نام  Maticine  و يك اسيد به نام  Arthantic acid  است ، جدا شده است .\r\nاز برگهاى اين گياه براى قطع خونروى داخلى و خارجى استفاده مىشود ، به همين جهت به آن  Solder's herb  يا گياه مفيد براى سربازان نيز مىگويند . دم‌كرده و يا تنطور برگهاى آن را در موارد خون در ادرار و اخلاط خونى و براى جلوگيرى از خونريزى بينى تجويز مىكنند . براى تهيهء دم‌كرده يك قاشق مرباخورى از برگ گياه را در يك پيمانه ( 220 گرم ) آب جوش 10 دقيقه دم كرده و مصرف مىكنند .\r\n\r\n","description":"","footnote":"","page_name":" 84 ","page_number":92},
  {"content":"\r\n\r\n\r\nكافور\r\nبه فارسى « كافور » و در كتب طب سنتى نيز كافور نامبرده مىشود . جسم سفيد و شفاف و متبلورى است كه به فرانسوى  Camphre  يا  Camphre du japon  و به انگليسى  Camphor  و  Laurel camphor  گفته مىشود . كافور از درختى گرفته مىشود به نام درخت كافور كه به فرانسوى  Camphrier  و  Laurier du Japon  و به انگليسى  Camphor tree  نامبرده مىشود . گياهى است از خانوادهء  Lauraceae  نام علمى آن  Cinnamomum camphora ( L . ) Nees Eberum  و مترادفهاى آن  Camphora officinarum Nees .  و  Laurus comphora L .  مىباشد .\r\nتوضيح : در مدارك امريكايى نام اصلى گياه را منسوب به گياه‌شناسان ديگرى مىنويسند  ( Cinnamomum camphora ( L . ) J . S . Presl )  .\r\n\r\nمشخصات\r\n1 . درخت كافور درختى است بزرگ داراى تنهء صاف و قائم و تاج بزرگ . از كليهء اعضاى درخت از جمله چوب تنه ، شاخه‌ها ، برگ و . . . كافور گرفته مىشود ، البته در پوست آن بيشتر است . درخت شبيه درخت زيرفون است . درخت كافور در مناطق گرم شرقى آسيا در جنگلهاى هندوستان ، در چين ، در جزيرهء فورموز معروف به ماچين ، در ژاپن ، جاوه و سوماترا انتشار دارد و در مناطق ديگرى كاشته مىشود .\r\nتكثير درخت كافور از طريق كاشت دانه يا خوابانيدن شاخه‌هاى آن انجام مىگيرد .\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nدرخت كافور به ايران وارد شده و در باغ كشاورزى لاهيجان درخت 60 ساله‌اى از كافور ديده مىشود .\r\n2 . كافور : ماده‌اى است كه از جوشاندن و تبخير قطعات ريزشدهء ساقه ، شاخه و ريشهء درخت به دست مىآورند و به شكل قطعاتى به وزن 100 - 75 كيلوگرم به بازار مىآورند . البته اين كافور خام است و براى مصارف دارويى و طبى آن را از طريق تصعيد و يا تقطير تصفيه مىنمايند و با نامهاى كافور ژاپنى و كافور چينى در بازار به فروش مىرسد .\r\nكافور جسمى است سفيد شفاف متبلور ، داراى بوى تند ، نافذ و طعم تيز و معطّر .\r\nسبكتر از آب است و در مجاورت هواى آزاد فرّار مىباشد . فرمول خام آن  C 10 H 16 O  و در 175 درجه سانتىگراد ذوب شود . در آب كمى حل مىشود ولى در اتر و استون و الكل و كلروفورم و روغنهاى چرب و روغنهاى فرّار به خوبى حل مىشود . از هيدرژناسيون كافور الكلى به نام بورنئول به دست مىآيد كه اگر آب از بورنئول گرفته شود مادهء كامفن به دست مىآيد . كافور نه فقط در درخت كافور وجود دارد بلكه روغن فرّارى است كه در عدهء زيادى از گياهان يافت مىشود از جمله در گياهان صاصفراس ، دارچين ، خولنجان ، زرنباد ، هل و گياهان ديگرى نظير آزربه ، لاواند ، اكليل كوهى همه اسانس روغنى فرّارى دارند كه در آن مقدار زيادى كافور وجود دارد .\r\n\r\nتركيبات شيميايى\r\nاز نظر تركيبات شيميايى و مواد عامله در درخت كافور اسانس روغنى فرّار وجود دارد . در برگهاى آن در حدود 73 / 0 درصد كامفور « 1 » و 97 / 0 درصد كامفرول « 2 » مشخص شده است  [ G . I . M . P 
  ]  . در گزارش مطالعات ديگرى تركيبات شيميايى درخت كافور چنين شرح داده شده است :\r\nمواد كامفور ، ليمونن « 3 » كه همان دىپنتن « 4 » است و پى سيمول « 5 » ، پى نن ،\r\n\r\n\r\n","description":"","footnote":"\r\n( 1 ) .  Camphor \r\n( 2 ) .  Campherol \r\n( 3 ) .  Limonene \r\n( 4 ) .  Dipentene \r\n( 5 ) .  P - Cymol \r\n","page_name":" 86 ","page_number":94},
  {"content":"\r\n\r\nارتودن « 1 » و سالون « 2 » [ چونگ كوئو تونونگ يائوچى 
  ] در درخت كافور وجود دارد .\r\nآقاى كوبوتا نظر داده است كه در قسمت چوبى درخت در حدود 1 درصد اسانس روغنى ( كامفور و كامفوراويل ) يافت مىشود . از تقطير اسانس كافور در درجهء حرارت بالا در حدود 5 درصد سسكىترپن و 10 درصد سسكىترپن الكل « 3 » به دست مىآيد كه مصارف پزشكى دارد . در چربى دانه‌هاى درخت ، گليسيريدهاى لوريك اسيد « 4 » ، كاپريك اسيد « 5 » و اولئيك اسيد مشخص شده است  [ S . G . I . M . P 
  ]  .\r\n\r\nخواص - كاربرد\r\nكافور معمولا چون مخلوط و غير خالص به بازار عرضه مىشود بايد با آزمايشهايى از درجه خلوص آن اطمينان حاصل كرد . روشهاى مختلفى براى اين آزمايشها هست از جمله اگر كافور را روى يخ و برف بگذارند و آتش بزنند ، اگر مانند شمع مشتعل شد ، خالص است و الّا غير خالص مىباشد . دوم اينكه قطعهء شيشه‌اى را روى آتش گذارند و روى آن قدرى كافور بريزند ، اگر تمام كافور سوخت و چيزى نماند خالص است . راه ديگر اينكه اگر كمى از آن را بر شقيقه بمالند ، اگر خنكى و سردى بسيار در چشم ظاهر شد و آب از چشم آمد ، خالص است . سرانجام اينكه بوى كافور خالص شبيه بوى ترنج و ليمو است و براى حفظ آن بايد در شيشهء ضخيم سرتنگى بريزند و درب آن را محكم ببندند تا حتى الامكان سطح كمترى از آن در مجاورت هوا قرار گيرد .\r\nدر كره از كافور به عنوان داروى ضد تشنج و در عين حال حشره‌كش استفاده مىشود [ چونگ 
  ] . در چين به عنوان داروى معرّق ، بادشكن ، آرام‌بخش ، مسكّن و كرم‌كش و ضد روماتيسم « 6 » كاربرد دارد . در استعمال خارجى براى تسكين درد دندان ، مخلوط با پمادهايى براى معالجهء كچلى « 7 » به كار مىرود [ استوارت 
  ] .\r\n\r\n\r\n","description":"","footnote":"\r\n( 1 ) .  Orthodene \r\n( 2 ) .  Salvene \r\n( 3 ) .  Seaquiterpene alcohol \r\n( 4 ) .  Lauric acid \r\n( 5 ) .  Capric acid \r\n( 6 ) .  Antirheumatic \r\n( 7 ) .  Favus \r\n","page_name":" 87 ","page_number":95},
  {"content":"\r\n\r\nشاخه‌اى از درخت كافور\r\nمقدار زياد و خارج از حد مجاز آن سمّى است ، لذا مصرف كافور بايد زير نظر پزشك و در حد مجاز باشد [ اشتاين متز 
  ] . روا « 1 » معتقد است كه كافور تونيك است و در استعمال خارج براى معالجهء التهابها و ورم آبسه‌ها و روماتيسم كاربرد دارد . كافور خاصيت ضد عفونى كردن و تحريك قلب دارد [ موزيگ و شرام و كاريونه و كيمورا 
  ] .\r\nبه علاوه براى معالجهء بيمارىهاى جهاز تنفسى مفيد است و در مورد مسموميت از ترياك به عنوان پادزهر مورد توجه است . هاو « 2 » معتقد است كه ضدعفونىكننده و\r\n\r\n\r\n","description":"","footnote":"\r\n( 1 ) .  Roi , J \r\n( 2 ) .  How , et al . \r\n","page_name":" 88 ","page_number":96},
  {"content":"\r\n\r\nكرم‌كش است و معالج و با و فلج مىباشد . در هند و چين به عنوان ضد اسپاسم و براى كاهش ترشح شير مستعمل است [ كروست و پتلو 
  ] .\r\nكافور از نظر طبيعت طبق نظر حكماى طب سنتى ايران سرد و خشك است ولى با كمال تعجب در هند آن را گرم و خشك مىدانند . از نظر خواص حكما طب سنتى معتقدند كه فرح‌آور است و مقوى دماغ و قلب و براى رفع تبهاى عفونى و ذات الجنب و زخمهاى ريه ، سل و اسهال گرم مفيد است . رفع تشنگى و مسكّن التهاب كبد و كليه و سوزش مجارى ادرار است . اگر با گلاب و گل سرخ به پيشانى ماليده شود ، مسكن سردرد گرم مىباشد . اگر با آب گشنيز و سرمه ساييده و مخلوط كرده و به چشم ماليده شود ، باعث جلوگيرى از برآمدن دانه در پلك مىگردد و اگر دانه برآمده است ، فروكش مىكند . اگر قطرهء محلول آن با آب گشنيز تازه در گوش ريخته شود براى تسكين درد گوش گرم و قطع خونريزى از بينى نافع است . غرغرهء آن با گلاب براى تسكين درد دندان كرم‌خورده و زخمهاى دهان مفيد است . پاشيدن گرد آن روى زخمها و جراحتهاى بد در مورد زخمهاى گرم و جراحات تازه و قطع خون و تسكين درد آنها نافع است . براى سردمزاجان مضّر است و معده را ضعيف مىكند و نيروى جنسى را كاهش مىدهد . استشمام بيش از اندازهء آن موجب سفيد شدن مو ، پيرى ، قطع اشتها ، قطع نسل و توليد سنگ مثانه و سنگ كليه است لذا در اين قبيل موارد بايد ادويه گرم مانند گل قند ، روغن سوسن ، بنفشه و نرگس خورده شود .\r\nشيخ الرئيس ابو على سينا معتقد است اگر كافور در حد اعتدال خورده شود ، براى تقويت قلب و روح مفيد است . و در مزاجهاى گرم براى تعديل گرمى مزاج مؤثر و نافع است ولى در مزاجهاى سرد بايد مخلوط با داروهاى گرم خورده شود مانند مشك و زعفران و خشكى آن را با مخلوط كردن با روغن بنفشه و شب‌بو تعديل كرد . مقدار خوراك آن تا 5 / 0 گرم است . اگر 10 گرم آن خورده شود خطرناك است و قاطع نيروى جنسى مىشود ، ايجاد اختلال و فساد در معده و مسموميت مىكند .\r\nمواد ناسازگار : كافور را نبايد با سقز يا صمغهاى سقزى مصرف نمود .\r\n\r\n","description":"","footnote":"","page_name":" 89 ","page_number":97},
  {"content":"\r\n\r\n\r\nكافور بورنئو\r\nبه فارسى « كافور بورنئو » گفته مىشود . به فرانسوى  Borneol  و  Camphol  و  Camphure de Borneo  و به انگليسى  Borneol  و  Borneo camphor  گفته مىشود . جسمى است به شكل دانه‌هاى متبلور كه از درختى گرفته مىشود . درخت از خانوادهء  Dipterocarpaceae  و نام علمى آن  Dryobalanops aromatica Gaertn .  و مترادف آن  Dryobalanops camphora colebr .  مىباشد .\r\n\r\nمشخصات\r\n1 . درخت كافور بورنئو درختى است بزرگ ، به بلندى 60 - 50 متر ، برگهاى آن به رنگ سبز تيره تخم‌مرغى ، نوك‌تيز با بوى معطّر كافور . ميوهء آن به شكل بلوط كه در چين به عنوان چاشنى براى خوش‌طعم كردن غذا مصرف مىشود و مىخورند .\r\nمعمولا درخت را در بهار موقعى كه باردار است ، مىاندازند و تمام تنهء درخت را به قطعاتى تقسيم مىكنند تا دانه‌ها و قطعات متبلور كافور بورنئو را از داخل آن بيرون آورند . ابعاد اين دانه‌هاى متبلور بندرت از 5 / 2 سانتىمتر تجاوز مىكند . اين دانه‌ها در لاى شكاف يا در داخل سلولهاى بدنهء درخت به وجود مىآيد . در برخى موارد نيز در داخل تورّم بعضى شاخه‌هاى درخت تشكيل مىشود . از يك درخت بزرگ كافور بورنئو در حدود 4 / 1 كيلوگرم كافور بورنئو گرفته مىشود .\r\n2 . كافور بورنئو يا بورنئول كه به شكل دانه‌هاى متبلور قرمز مايل به سفيد يا\r\n\r\n","description":"","footnote":"","page_name":" 90 ","page_number":98},
  {"content":"\r\n\r\nصورتى مايل به سفيد در بازار عرضه مىشود ، از نظر شيميايى يك ترپن الكل « 1 » است كه فرمول خام آن  C 10 H 17 OH  مىباشد . در 208 درجهء سانتىگراد ذوب مىشود و در 212 درجهء سانتىگراد به جوش مىآيد . در آب حل نمىشود . بوى آن شبيه كافور معمولى و رنگ و طعم آن گرم و سوزاننده است .\r\nدرخت كافور بورنئو در سوماترا و بورنئو مىرويد .\r\n\r\nتركيبات شيميايى\r\nاز نظر تركيبات شيميايى در رزين روغنى درخت كافور بورنئو يا در كافور بورنئو مواد بورنئول « 2 » و كامفن و ترپينئول و سسكىترپن وجود دارد [ روا 
  ] .\r\n\r\nخواص - كاربرد\r\nدر چين گرد كافور بورنئو را اغلب سمّى مىدانند و تقريبا مصارف داخلى آن معمول نيست مگر به مقدار خيلى كم و بيشتر در استعمال خارجى ، در موارد تيره‌گى قرنيهء چشم مصرف مىشود [ روا 
  ] . از گرد آن در استعمال خارجى براى كاهش ورم و التهابهاى پوستى به كار مىبرند [ استوارت 
  ] . از گرد آن براى معالجهء آبله‌مرغان در استعمال خارجى مصرف مىشود [ چىيو 
  ] . در استعمال خارجى در موارد ناراحتىهاى غشاى مخاط بينى ، چشم و گلو و بواسير مصرف مىشود [ هو 
  ] .\r\nمطالعات اخير چينىها بر روى كافور نشان‌دهندهء اين است كه كافور بورنئو بدون دود و خوب مىسوزد و بوى مطبوعى دارد . اگر جويده شود بتدريج در دهان ذوب مىشود . كمى تلخ و گزنده و كمى خنك‌كننده است و داروى مفيدى براى تنظيم كارهاى طبيعى فيزيولوژيكى است . مقدار كمى از آن در مصارف داخلى براى موارد ضعف ديد چشم و التهاب گلو تجويز مىشود . معروف است كه داروى خوبى در استعمال خارجى براى بيمارى كاتاراكت « 3 » چشم است و براى كاهش ورم نيز مفيد است [ چونگ يائوچى 
  ] . در اندونزى از گرد مغز ميوه‌هاى درخت به عنوان قرمزكنندهء پوست « 4 » مصرف مىشود و براى معالجهء كوليك و درد شكم كاربرد دارد .\r\n\r\n\r\n","description":"","footnote":"\r\n( 1 ) .  Terpene alcohol \r\n( 2 ) .  Borneol \r\n( 3 ) .  Cataracts \r\n( 4 ) .  Rubefacient \r\n","page_name":" 91 ","page_number":99},
  {"content":"\r\n\r\nدر گذشته اشخاصى كه تصميم به خودكشى داشتند مقدار زيادى از آن را مىخوردند . ولى به علت گرانى قيمت آن خوشبختانه خيلى كم در اين مورد مصرف مىشود . در مصارف داخلى به مقدار خيلى كم ( كمتر از 5 / 0 گرم ) به عنوان محرّك ، معرّق ، مسكّن و ضد اسپاسم و براى تسكين درد مفاصل « 1 » و كشتن كرم معده و در موارد عادت ماهيانه دردناك تجويز مىشود . در مصارف خارجى ، گرد آن را براى التيام شانكر ،  Buboes  ( تورم  Lymphnode  كه اغلب چركين مىشود و معمولا بعد از بروز شانكر و سوزاك ظاهر مىشود ) و تاولهاى بزرگ و زخمهاى اكزمايى روى موضع مىپاشند . علاوه بر گرد كافور بورنئو روغن كافور بورنئو نيز در بازار هست كه شبيه روغن كافور معمولى است ولى از نظر خواص در سطح بالاترى قرار دارد . اين روغن را در موقعى كه درخت كافور بورنئو را مىاندازند و دانه‌هاى متبلور كافور را برمىدارند از چوبهاى شكستهء تنهء درخت روغنى نيز جارى مىشود كه همين روغن « 2 » كافور بورنئو است كه از آن به عنوان مرهم براى التيام زخم استفاده مىشود . از اين روغن براى تسكين درد روماتيسم نيز استفاده مىشود [ ريدلى 
  ] . معمولا براى حفظ و نگهدارى جسد براى مدتى تا قبل از دفن كردن از كافور بورنئو استفاده مىشود [ بركيل 
  ] .\r\nگياه ديگرى به نام علمى  Blumea balsamifera DC .  از خانوادهء  Compositae  در مناطق هندوستان تا جنوب شرقى چين انتشار دارد . از اين درخت نيز در هند و چين بورنئول گرفته مىشود . در اسانس آن دو مادهء لووروتاتورى « 3 » بورنئول و لووروتاتورى كامفور « 4 » وجود دارد . و به علاوه در برگهاى اين گياه يك اسانس متبلور كه داراى يك نوع كامفور به نام نگاى كامفور « 5 » و يك گلوكوزيد است وجود دارد .\r\nخوردن عصارهء اين برگها فشار خون را كاهش مىدهد و براى معالجهء هيجان ، بىخوابى و فشار خون بالا تجويز مىشود .\r\n\r\n\r\n","description":"","footnote":"\r\n( 1 ) .  Arthritis \r\n( 2 ) .  Oil of camphor \r\n( 3 ) .  Levorotatory borneol \r\n( 4 ) .  Levorotatory comphor \r\n( 5 ) .  Ngai camphor \r\n","page_name":" 92 ","page_number":100},
  {"content":"\r\n\r\n\r\nبابونه\r\nبابونه به‌طور كلى به تعدادى از گياهان گفته مىشود كه از خانوادهء گياهى  Compositae  تيرهء فرعى  Radiae  ولى از جنسها و گونه‌هاى مختلف و متفاوت مىباشند . از نظر شكل خارجى تا حدودى شبيه به هم هستند ضمن اينكه اختلافاتى كم و بيش در آنها وجود دارد . گونه‌هاى مختلف آنها عبارت‌اند از  Anthemis  ،  Matricaria  ،  Chrysanthemum  و  Pyrethrum  .\r\n\r\nمشخصات\r\nاين گياهان يك ساله يا چندساله عموما داراى برگهايى سبز با بريدگىهاى عميق است ، در بعضى از آنها بريدگى بقدرى عميق است كه برگ به شكل نخهايى درآمده مانند برگ شبت نظير  Matricaria camomille  . گلهاى آنها عموما به شكل طبق منفرد كه در  Matricaire  فلسى بين گلهاى طبق وجود ندارد ولى در جنس  Anthemis  بين گلهاى يك طبق فلس وجود دارد . عموما طبق آنها داراى دو نوع گل است . گلهاى زبانه‌اى سفيد در اطراف طبق و گلهاى لوله‌اى زرد يا قهوه‌اى در وسط طبق . از نظر ارتفاع گياه ، اغلب آنها كوتاه در حدود يك وجب حتى بعضى گسترده روى زمين و تك‌وتوك بلند و ساقه آنها تا يك متر مىرسد . در كتب طب سنتى قديم كه با تقسيم‌بندى گياه‌شناسى مدرن آشنايى نداشته‌اند با توجه به مشخصات ظاهرى آنها را طبقه‌بندى كرده و شرح مىدهند و انواع آنها را با نامهاى « بابونه » ، « بابونهء چشم گاو » ،\r\n\r\n","description":"","footnote":"","page_name":" 93 ","page_number":101},
  {"content":"\r\n\r\n« بابونج » ، « بابونه صغير » ، « بابونهء كبير » ، « اقحوان » ، « اقحوان متعفن » ، « اقحوان تلخ » ، « بابونهء رومى » ، « بابونهء شيرازى » ، « بابونهء زرد » و . . . نام مىبرند . از نظر خواص دارويى شباهت زيادى به هم دارند و نوعا گل آنها مصرف دارويى دارد و معمول است كه در بازار گل هريك بتنهايى و يا مخلوطى از گلهاى چند نوع مختلف از آنها تحت نام بابونه يا گل بابونه يا ساير نامهاى يادشده فروخته مىشود .\r\nدر اين كتاب از نظر اهميت ، به ذكر مختصرى از مشخصات و خواص دارويى تعدادى از معروف‌ترين آنها مىپردازيم .\r\n\r\n","description":"","footnote":"","page_name":" 94 ","page_number":102},
  {"content":"\r\n\r\n\r\nبابونهء كبير\r\nدر كتب طب سنتى با نامهاى « اقحوان » و « اقحوان كبير » و « بابونهء گاوى » و « كركاش » و « كركيش » نامبرده مىشود . به فرانسوى  Matricaire commune  و  Grande camomille  و  Pyrethre parthenium  و به انگليسى  Feverfew  و  Parthenium  و  Whitewort  ناميده مىشود . گياهى است از خانوادهء  Compositae  تيرهء فرعى  Rediae  نام علمى آن  Chrysanthemum parthenium ( L . ) Bernh .  و مترادفهاى آن  Phyrethrum parthenium ( L . ) Sm .  و  Matricaria parthenium L .  مىباشد . در برخى مدارك گياه‌شناسان انگليسى و امريكايى گياه را با نام  Tanacetum parthenium  نيز ذكر كرده‌اند .\r\n\r\nمشخصات\r\nگياهى است دوساله و چندساله . بلندى ساقها آن تا 70 سانتىمتر نيز مىرسد .\r\nمعمولا به علت گلهاى زيبايى كه دارد در باغها كاشته مىشود . برگهاى آن متناوب و سبز با بريدگى شبيه برگهاى داودى است و معمولا در اثر بريدگى به سه قسمت عمده تقسيم مىشود . گلهاى آن به صورت گروهى در يك طبق مجتمع ، اطراف و دور طبق را گلهاى سفيد و قسمت وسط آن را به شكل دايره‌اى گلهاى زرد طلايى بسيار زيبا تشكيل داده است . ) اين گياه بومى آسياى صغير و اروپا مىباشد ولى در ساير مناطق عالم نيز وارد شده است . در ايران در مناطق شمالى در گيلان ، لاهيجان و مازندران و\r\n\r\n","description":"","footnote":"","page_name":" 95 ","page_number":103},
  {"content":"\r\n\r\nدر آذربايجان در تبريز به‌طور خودرو مىرويد . گياهى است كه از تمام اعضاى هوايى آن عطر قوى بابونه استشمام مىشود . تكثير آن از طريق كاشت بذر در بهار انجام مىگيرد . گلهاى آن در تابستان ظاهر مىشود . برداشت گلها در تابستان و برگهاى آن در هر زمان كه روييده باشد ، ميسر است البته تا حدى كه به رشد طبيعى گياه صدمه نزند .\r\n\r\nتركيبات شيميايى\r\nاز نظر تركيبات شيميايى تمام اعضاى گياه داراى اسانس بسيار قوى است كه شامل نوعى الكل به نام بورنئول يا كامفول « 1 » است و به علاوه داراى مقدارى از انواع ترپن‌ها و ساير مواد مىباشد كه منشاء بوى قوى متصاعده از گياه در اثر مالش است . از نظر مصارف دارويى معمولا گل آن مصرف مىشود كه آن را خشك كرده و نگهدارى مىكنند .\r\n\r\nخواص - كاربرد\r\nاز گلهاى خشك آن به عنوان ضد اسپاسم براى تسكين تب مصرف مىشود و تنطور آن حشره‌كش است . در دورانى در اروپا بخصوص در بازار لندن به عنوان داروى پيش‌گيرى طاعون عرضه مىشده و مصرف مىشده است . گلهاى گياه بابونهء كبير از نظر طبيعت طبق رأى حكماى طب سنتى خيلى گرم و خشك است و از نظر خواص معتقدند كه گرم‌كنندهء قوى ، بازكنندهء گرفتگىها و انسداد مجارى كبد ، دهانهء عروق ، رقيق‌كنندهء خون غليظ در مثانه و تحليل‌برندهء ورم ركتوم مىباشد . ترشح ادرار و عرق را زياد مىكند و قاعده‌آور است و براى سقط جنين مؤثر مىباشد . سنگ مثانه را خرد مىكند ، براى درد مثانه ، ورم طحال ، استسقاء و رفع صدا و درد معده نافع است . بوييدن گل تازهء آن خواب‌آور است و اگر اسراف شود خواب‌آلودگى ايجاد مىنمايد . در مورد بىخوابى پيران اگر هر شب بابونهء كبير و جو پوست‌گرفته را در آب بجوشانند و روغن ايرسا داخل آن نموده و به سر بمالند خواب راحتى مىآورد .\r\nماليدن گرد آن براى تقويت طبقات چشم و جلوگيرى از كاهش ديد چشم و ترميم جاى زخم و رفع آب سفيد در چشم مفيد است . عده‌اى خاصيت اكتحال براى رفع آب سفيد يا آب مرواريد چشم را مختص بابونه صغير مىدانند . خوردن انگشت پيچ\r\n\r\n\r\n","description":"","footnote":"\r\n( 1 ) .  Camphol \r\n","page_name":" 96 ","page_number":104},
  {"content":"\r\n\r\nآن براى تنگى نفس ، سرفه و خونروى از سينه نافع است . آشاميدن 12 گرم برگ خشك آن با سكنجبين و نمك مسهل سودا مىباشد و خوردن 5 گرم آن با سكنجبين براى تقويت اشتها بسيار مؤثر است .\r\nاگر دم‌كردهء گل آن با عسل خورده شود مدّر قوى است و رقيق‌كنندهء خون منجمد در مثانه ، معده و مسكّن دردهاى آن مىباشد . شياف آن در مهبل قاعده‌آور قوى و پاك‌كنندهء رحم است . ماليدن آب تازهء آن بر بيضه‌ها ، كنج ران و آلت تناسلى مرد براى تقويت نيروى جنسى مؤثر است . كمپرس آن به اين ترتيب كه پارچه‌اى را با آب دم‌كردهء آن خيس كرده روى موضع بگذارند براى رفع پيچيدگى عصب و رفع زهر جانوران سمّى مفيد است . اسراف در خوردن آن ايجاد سردرد و سنگينى سر مىنمايد از اين نظر بايد با سكنجبين و گل نيلوفر خورده شود . مضر دهانه معده است و از اين نظر بايد با بنفشه و انيسون و سكنجبين خورده شود . مقدار خوراك آن تا 15 گرم است و اگر گل بابونهء كبير يافت نشود براى تمام موارد فوق مىتوان از بابونهء صغير با دو برابر وزن يعنى تا 20 گرم هر خوراك استفاده كرد . براى اين كار 20 گرم گياه را در 1000 گرم آب جوش دم كرده و يك فنجان قبل از هر غذا مىخورند . براى كمپرس 60 - 50 گرم گياه را در 1000 گرم آب مىجوشانند .\r\nبرگ و گل بابونه اثر كرم‌كشى نيز دارد و در دفع كرمك مفيد است چه با ماليدن دم‌كردهء آن در مقعد و چه با خوردن آن . گذاردن ضماد گياه روى پيشانى براى تسكين سردرد و همچنين در مورد ميگرن مفيد است . گرد سرشاخه گلدار گياه و تنطور آن حشره‌كش است .\r\n\r\nمطالعات جديد علمى دانشمندان در مراكز تحقيقاتى جهان بر روى گياه بابونه كبير\r\nبا بررسى تاريخ تحولات گياه‌درمانى روشن مىشود كه گياه بابونهء كبير تا قبل از سال 1970 در محافل علمى گياه‌درمانى اروپاى شمالى و امريكا مورد توجه نبوده و اطلاعى از آثار شفابخش آن نداشتند درحالىكه از چند قرن قبل از ميلاد مسيح در مدارك طب سنتى حكماى يونان و ايران و ساير مناطق خاور براى بابونه كبير خواص درمانى زيادى نوشته شده است . پس از سال 1970 مطالعات و تحقيقات جديدى كه در مورد اين گياه در مراكز تحقيقاتى مغرب زمين به عمل آمد نشان مىدهد كه دانشمندان آن ديار به خواص درمانى بابونهء كبير وقوف يافته و معتقد شدند كه اين گياه\r\n\r\n","description":"","footnote":"","page_name":" 97 ","page_number":105},
  {"content":"\r\n\r\nداراى خواص متعددى است ، از جمله براى پيش‌گيرى از ميگرن آثار مفيدى دارد .\r\nابتدا اغلب دانشمندان و مردم تصور مىكردند اين گياه تب‌بر است و به همين علت نام  Fever few  كه به معناى تب‌بر است براى آن برگزيده شده است و استدلال اين محافل پژوهشى اين بود كه ريشهء اين كلمه از لغت  Febrifugia  مشتق شده كه در لاتين به معناى تب‌بر مىباشد و در اثر مرور زمان كلمه  Ferevfew  به  Febrifugia  تبديل شده است . درحالىكه اين تصور و اين استنباط اشتباه و غلط است . اين گياه در هيچ زمانى نام  Febrifugia  نداشته است ، تمام حكما ، پزشكان معروف روزگاران كهن از جمله  Dioscorides  و جالينوس براى اين گياه در يادداشتهاى خود نام يونانى  Parthenion  را نوشته‌اند و در شرح خواص آن مىنويسند كه براى رفع ناراحتىها و اشكالات عادت ماهيانه و مسائل در ارتباط با تولد نوزاد مفيد است . و در هيچ كجا به تب‌بر بودن آن اشاره‌اى نشده است . در دوران تاريك قرون وسطى كم‌كم نام  Parthenion  از خاطره‌ها فراموش شد و بعدا در دوران تجديد حيات تحقيقات علمى در مدارك علمى آن زمان به علت اينكه برگهاى گياه مانند پر مرغان بريدگى دارد نام  Featherfoil  را براى آن برگزيدند كه اين نام هم به مرور زمان به  Featherfew  و سرانجام به  Feverfew  درآمده است . توجيه ديگر اين است كه محتملا  Feverfew  نام بابونهء رومى يا گل بابونه بوده و به اشتباه براى بابونهء كبير برگزيده شده است . تا قرنها كارشناسان گياه‌درمانى اين گياه را براى رفع سردرد نيز توصيه و تجويز مىكردند . در قرن هفدهم طبيب معروف انگليسى به نام  John parkinson  ادعا كرده است كه اين گياه براى رفع انواع دردهاى سر مفيد است و بيش از صد سال پس از آن طبيب معروف ديگرى به نام  John Hill  نوشته است در مورد سردردهاى خيلى شديد اثر اين گياه سرآمد اثر داروهاى شفابخش زمان است ، ولى اغلب كارشناسان گياه‌درمانى كماكان هم‌رأى با دانشمندان كهن يونان ، معتقد به خواص بابونهء كبير براى رفع ناراحتىهاى زنانگى بودند . دانشمند گياه‌درمان معروف قرن هفدهم انگليس به نام  Nicholas culpepper  اين گياه را از بهترين داروها براى سلامت و صلابت رحم مىدانسته و دم‌كردهء آن را براى رفع سرماخوردگى و ناراحتىها و التهاب سينه تجويز مىنموده است . و قبل از آن در حدود هزار سال قبل شيخ الرئيس ابو على سينا براى اين گياه خواص متعددى قائل بوده و براى رفع انسداد عروق و افزايش ترشح عرق و ادرار و رفع گرفتگى عادت ماهيانه زنان و حتى در برخى موارد براى سقط جنين ، قطع سرفه و خونروى از سينه و دهها ناراحتى ديگر تجويز مىنموده است\r\n\r\n","description":"","footnote":"","page_name":" 98 ","page_number":106},
  {"content":"\r\n\r\nاولين گروه‌هاى مهاجر اروپايى اين گياه را با خود به امريكا بردند و دانشمندان قرن نوزدهم امريكا بيشتر از اين گياه براى رفع ناراحتىهاى عادت ماهيانه و معالجهء هيسترىهاى زنان استفاده مىكردند . در اواخر سال 1970 يك تصادف موجب شده است كه شهرت قديمى در مورد مفيد بودن بابونهء كبير براى رفع سردرد تأييد شود و آن چنين بود :\r\nهمسر مدير عامل بهدارى كمپانى ملى زغال سنگ كه از يك ميگرن شديد مزمن رنج مىبرد ، به توصيه يكى از كارگران هر روز مقدارى برگ بابونهء كبير را مىجويد . با كمال تعجب متوجه شد كه پس از مدتى بيماريش كمى بهتر شده و پس از 14 ماه بهبودى كامل يافت . شوهر اين خانم داستان اين تجربه را به  Dr . E . Stewart Johnson  كه در كلينيك شهر لندن كار مىكرد ، گزارش داد . دكتر جانسون بىدرنگ خوردن برگهاى بابونهء كبير را به ده نفر از بيمارهايش كه مبتلا به ميگرن بودند ، توصيه كرد . پس از مدتى سه نفر آنها به كلى بهبود يافتند و 7 نفر ديگر گزارش دادند كه بهبودى محسوسى يافته‌اند . سپس دكتر جانسون اين دارو را به 270 نفر ديگر از بيمارهايش كه مبتلا به ميگرن بودند ، تجويز كرد . و نتيجه مطالعاتش نشان داد كه 70 درصد آنها بهبودى محسوسى پيدا كردند . پس از آن دكتر جانسون كه از اين توفيق به وجد آمده بود ، بررسى علمى وسيعى را طرح و آغاز كرد . در اين طرح به تعداد زيادى از بيماران برگ بابونه مىداد و به تعدادى نيز پلاسبو « 1 » ، وى طورى عمل مىكرد كه هيچ‌يك از بيماران داوطلب و مجريان تحقيق نمىدانستند كه كدام داوطلب بابونه كبير خورده است و كدام پلاسبو . نتيجه آزمايش نشان داد كه بابونه محسوسا آثار برتر و شفابخشى نسبت به پلاسبو داشته است .\r\nچندى بعد نتايج يك تحقيق بسيار وسيع علمى در اين‌باره در مجلهء پزشكى انگليسى  Lancet  انتشار يافت . در اين تحقيق 72 نفر مبتلا به ميگرن سخت ، داوطلب آزمايش شده بودند و به عده‌اى از آنها كه به‌طور اتفاقى و تصادفى طبق روش علمى آمار انتخاب شده بودند ، روزى يك كپسول محتوى پودر برگ بابونهء كبير و يا برگ منجمد خشك بابونه كبير « معادل دو برگ متوسط گياه » داده مىشد و به عده‌اى ديگر از آنها روزانه يك كپسول پلاسبو كه از نظر شكل ظاهرى هيچ تفاوتى با كپسولهاى برگ گياه نداشتند داده مىشد . به‌طورىكه هيچ‌يك از\r\n\r\n\r\n","description":"","footnote":"\r\n( 1 ) .  Placebo  يعنى مادهء بىاثرى كه از نظر شكل ظاهر دارويى كاملا شبيه شكل دارويى بابونهء كبير بوده است .\r\n","page_name":" 99 ","page_number":107},
  {"content":"\r\n\r\nداوطلبان و پزشكان مجرى برنامه نمىدانستند كه كدام از داوطلبان چه خورده است ، گياه يا پلاسبو . فقط مدير اجراى برنامه مىدانست كه چطور عمل كرده است . و پس از دو ماه عكس طرح اول اجرا شد ، يعنى آن عده‌اى كه پلاسبو خورده بودند ، كپسول گياه داده شد و به عده‌اى كه گياه خورده بودند ، كپسول پلاسبو داده شد . نتيجه آزمايش بسيار جالب بود . گياه بابونه كبير 24 درصد از داوطلبان را به كلى شفا داده و سردرد بقيه نيز خيلى ملايمتر شده بود . و خيلى كمتر آشفتگى و قى و استفراغ داشتند .\r\n\r\nبابونه كبير به عنوان عامل كاهش فشار خون\r\nدر آزمايشى كه در مورد اثر بابونهء كبير بر روى ميگرن انجام گرفت نشان داده شد كه اين گياه ممكن است براى كاهش فشار خون نيز مؤثر باشد . فشار خون بالا يكى از اختلالات جدّى است كه نياز به دقت و مراقبت شديد پزشكى دارد . مصرف بابونهء كبير هيچ عوارض جانبى نامساعدى بيشتر از داروهاى شيميايى صنعتى استاندارد فشار خون ، ندارد بنابراين اشخاصى كه مبتلا به فشار خون هستند به راحتى مىتوانند اين گياه را امتحان كنند .\r\n\r\nبابونه كبير به عنوان عامل مؤثر در رفع اختلالات هاضمه\r\nبابونه كبير شبيه گياه هم‌خانواده‌اش بابونهء رومى محتوى مادهء مؤثر شيميايى است كه عضلات نرم مجارى هاضمه را آرام مىكند و اثر ضد اسپاسم دارد . بنابراين توصيه مىشود اشخاصى كه اختلالات سوءهاضمه دارند ، خوردن بابونه كبير را پس از هر غذا آزمايش كنند .\r\n\r\nبابونه كبير به عنوان عامل مؤثر در رفع ناراحتىهاى زنانه\r\nخاصيت ضد اسپاسم بابونهء كبير نه فقط عضلات نرم مجارى هاضمه بلكه عضلات نرم رحم را نيز آرام مىكند . احتمالا يكى از دلايل تأثير بابونهء كبير بر روى ميگرن ، توانايى اين گياه در خنثى كردن آثار زيان‌آور موادى است به نام پروستاگلاندين « 1 » . در\r\n\r\n\r\n","description":"","footnote":"\r\n( 1 ) .  Prostaglandins .  ها گروهى از مشتقات اسيدهاى چرب مىباشند كه در تعداد زيادى از نسوج بدن از جمله در غدهء پروستات ، ترشحات عادت ماهيانه ، مغز ، ريه ، كليه ، تيموس ، مايع اسپرم و لوز المعده وجود دارد .\r\n","page_name":" 100 ","page_number":108},
  {"content":"\r\n\r\nبدن پروستاگلاندين‌ها مواد بيولوژيكى بسيار فعالى هستند كه با دردها و التهابها در قسمتهاى مختلف بدن ارتباط دارند و همچنين در گرفتگى و انقباض رحم نيز نقش دارند . و خواص ضد اسپاسم و ضد پروستاگلاندين بابونه كبير ، نقش مؤثر تاريخى اين گياه را در رفع ناراحتىهاى رحم تأييد مىكند .\r\nضمنا بررسىهايى كه در مورد جانوران آزمايشگاهى به عمل آمده روشنگر آثار ملايم آرام‌بخش بابونهء كبير است و اگر قبل از خواب خورده شود احتمالا موجب خواب عميق مىشود .\r\nتحقيق جديد ديگرى حاكى از ضد تومور بودن بابونه كبير است ولى هنوز خيلى زود است كه دربارهء آثار ضد سرطانى بابونهء كبير اظهارنظر شود و احتمالا در آتيه ممكن است اين خاصيت گياه نيز مورد توجه قرار گيرد .\r\n\r\nمقدار مصرف\r\nبراى كنترل ميگرن دو عدد برگ تازهء متوسط بابونه كبير و يا دو برگ منجمد آن را در روز بايد جويد . و يا از كپسولى كه حاوى 85 ميلىگرم برگ گياه است در روز استفاده كرد . بابونه كبير تلخ است و لذا اغلب خوردن كپسول آماده را به جويدن برگ ترجيح مىدهند .\r\nبراى استفاده از ساير خواص گياه از جمله براى كاهش فشار خون ، كمك به رفع سوءهاضمه ، رفع گرفتگى رحم و اختلالات عادت ماهيانه از دم‌كردهء برگ گياه استفاده مىشود . براى اين كار نصف تا يك قاشق مربّاخورى برگ بابونهء كبير را در يك پيمانه ( 220 گرم ) آب جوش 15 - 10 دقيقه بايد خيس كرد و 2 پيمانه در روز خورد .\r\nچون بابونه كبير عادت ماهيانه را افزايش مىدهد ، بنابراين زنان باردار بايد از خوردن آن احتراز كنند . در برخى موارد ممكن است خوردن بابونهء كبير موجب زخم يا التهابهايى در داخل دهان شود و يا ايجاد دل‌درد كند ، اين موارد با قطع خوردن آن رفع خواهد شد . چون بابونهء كبير ممكن است در جلوگيرى از لخته شدن خون مؤثر باشد ، اشخاصى كه مبتلا به اختلالات خونى از جمله اين اختلال هستند و از داروهاى ضد لخته شدن خون استفاده مىكنند ، براى خوردن بابونهء كبير بايد با پزشك مشورت نمايند . در مورد اشخاص مبتلا به ميگرن بابونهء كبير ميگرن را كاهش مىدهد ولى مصرف آن در كوتاه‌مدت معالجه نمىكند و بايد در مدت درازى مصرف شود . تا به\r\n\r\n","description":"","footnote":"","page_name":" 101 ","page_number":109},
  {"content":"\r\n\r\nحال عوارض جانبى براى مصرف درازمدت گياه گزارش نشده است .\r\nقابل ذكر است كه مصرف بابونهء كبير بايد در حد مقدار مجاز باشد و باستثناى زنان باردار ، مادران شيرده و اشخاصى كه اختلالات لخته شدن خون دارند و از داروهاى ضد لخته شدن خون استفاده مىكنند براى ساير اشخاص بالغ مصرف آن مجاز اعلام شده است ولى به‌هرحال بهتر است با نظر كارشناس گياه‌درمانى و پزشك مصرف شود .\r\n\r\n","description":"","footnote":"","page_name":" 102 ","page_number":110},
  {"content":"\r\n\r\n\r\nبابونهء رسمى\r\nدر كتب طب سنتى با نام هانه « بابونه » ، « بابونه صغير » و « اقحوان صغير » و در بازار به نامهاى « گل بابونه » و « بابونه رسمى » و در برخى كتب با نام « بهار » معرفى شده است . به فرانسوى  Matricaire camomille  و  Petite camomille  و  Camomille d'allemagne  و به انگليسى  Wild chamomile  ،  Common chamomile  و  German chamomile  و  Spelt chamomile  گفته مىشود . گياهى است از خانوادهء  Compositae  تيره فرعى  Radiae  نام علمى آن  Matricaria chamomilla L .  و مترادفهاى آن  Chamomilla vulgaris Gray .  و  Chamomilla officinalis C . Koch .  مىباشد .\r\n\r\nمشخصات\r\nگياهى است يك ساله ، كوتاه ، بلندى آن حد اكثر تا يك متر ، با برگهاى سبز بريده شده ، بسيار نازك شبيه برگ شبت ، گلهاى آن خيلى كوچك شبيه به داودىها  ( Chrysanthemes )  و يا شبيه انواع ديگر بابونه‌ها  ( Anthemis )  است . كه در يك طبق مدوّر كوچك قرار دارد ، هر طبق دو نوع گل دارد ، گلهاى سفيد كه در قسمت خارج دايره و كمى متمايل به طرف پايين و آويزان و گلهاى زرد مايل به قهوه‌اى يا زرد كه در وسط دايرهء مركزى قرار دارند و بسيار معطرند . گلها در طول فصلهاى بهار و تابستان مىرسند و مىتوان آنها را بتدريج كه مىرسند براى مصارف دارويى\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nچيد .\r\nاين گياه بومى اروپاست و در ساير مناطق دنيا نيز پرورش داده مىشود . در ايران در برخى مناطق شمال ايران و همچنين در جنوب در شوشتر به‌طور خودرو ديده مىشود و در باغچه‌ها نيز كاشته مىشود . تكثير آن از طريق كاشت بذر آن صورت مىگيرد و چون دانه‌هاى آن سخت است براى اينكه جوانه زدن آن تسريع شود معمول است كه قبل از كاشتن يك روز يا يك شب بذر را در آب خيس مىكنند و پس از آن از آب خارج كرده مدت كوتاهى در سايه پهن مىكنند تا كمى رطوبت آن گرفته شده و در موقع كاشتن از هم جدا شوند و سپس روى خطوطى به فاصلهء 30 - 20 سانتىمتر مىكارند . معمولا در اوايل بهار كاشته مىشود . گلهاى آن را كه مصرف دارويى دارد در تابستان برداشت و در سايه خشك مىكنند .\r\n\r\nتركيبات شيميايى\r\nگياه بابونه صغير داراى اسانس روغنى فرّار است و در اين اسانس در حدود 3 درصد از نوعى گلىكوزيد وجود دارد كه خاصيت ضد اسپاسم و متوقف كردن اسپاسم دارد و اگر مقدار زيادى خورده شود موجب فلج شدن عضلات نرم و صاف مىشود .\r\nاسانس بابونه همچنين وجود مادهء كامازولن ، آپيژنين « 1 » ، آلفا - هتروزيد « 2 » ، ساليسيليك اسيد « 3 » ، يك بتا - هتروزيد « 4 » غير متبلور و مقدارى مادهء آزولن خالص كه عامل ضد ورم است ، مشخص گرديده است  [ G . I . M . P 
  ]  .\r\nدر گزارش مطالعات شيميايى ديگرى آمده است كه در اسانس روغنى بابونه مادهء عاملى به نام كامازولين « 5 » وجود دارد كه خاصيت آنتىفلوژستيك و ضد التهاب دارو مربوط به آن مىباشد . به علاوه در آن مادهء كامازولن يافت مىشود كه از آن به عنوان دارو آنتىهيستامينيك « 6 » در مورد بيماران مبتلا به آلرژى استفاده مىشود .\r\n\r\n\r\n","description":"","footnote":"\r\n( 1 ) .  Apigenin \r\n( 2 ) .  a - Heteroside \r\n( 3 ) .  Salicylic acid \r\n( 4 ) .  B - Heteroside \r\n( 5 ) .  Chamazuline \r\n( 6 ) .  Antihistaminic \r\n","page_name":" 104 ","page_number":112},
  {"content":"\r\n\r\nبابونه صغير داراى خاصيت ضد اسپاسم است كه مربوط به وجود مادهء آپيژنين يا مربوط به آپىئين « 1 » و متوكسى كومارين « 2 » است كه در آن يافت مىشود .\r\nحد اكثر مقدار اسانس و مقدار آزولن در آن در موقعى است كه گلهاى گياه به خوبى ظاهر و باز شده‌اند . در برگ و ساقه‌هاى گياه نيز در حدود 9 / 0 درصد اسانس وجود دارد ولى عارى از مادهء آزولن مىباشد . مقدار اسانس و مقدار كامازولن در گياه وحشى و در گياه پرورشى متفاوت مىباشد و يكسان نيست .\r\nتوضيح : هيستامين ماده‌اى است كه در بدن انسان وجود دارد . اين ماده از اسيد امينه‌اى به نام هيستيدين « 3 » توليد مىشود . اثر اين ماده در مواردى كه به نسوج بدن آسيبى برسد ظاهر مىشود . لكه‌هاى ملتهب و قرمزرنگى كه در مواضع سوختگى پوست بروز مىكند ، نتيجه توليد موضعى هيستامين در آن نقطه از بدن مىباشد . در اشخاصى كه جريان گردش خون آنها طبيعى و نرمال است اگر مقدارى مادهء هيستامين زير پوست آنها تزريق شود ظرف چند ثانيه نقاط قرمز كوچكى روى پوست ظاهر مىشود و پس از حدود يك دقيقه به حد اكثر رسيده و پس از آن به رنگ آبى درمىآيد . پس از گزش پشه نيز اغلب چنين آثارى روى پوست ظاهر مىشود . اگر اين ماده از طريق رگ به بدن تزريق شود ، ترشحات معدى را افزايش داده و دانه‌هاى قرمز در پوست ظاهر شده فشار خون پايين مىآيد و سردرد ايجاد مىشود . اين سردرد ممكن است سردرد شديدى باشد كه آن را اصطلاحا سردرد هيستامينى مىنامند .\r\nبابونه‌اى كه در لهستان روييده مورد تجزيه و بررسى قرار گرفته است و از آن در حدود 67 / 0 - 46 / 0 درصد اسانس گرفته شده است كه مقدار مادهء آزولن محتوى اسانس 95 / 7 - 52 / 4 درصد بوده است .\r\nدر گزارش مطالعات ديگرى آمده است كه اسانس روغنى فرّار بابونهء صغير داراى آزولن ، ايزوآميل « 4 » ، ايزوبوتيل « 5 » ، و تركيبات الكلى ديگرى نظير استرهاى با\r\n\r\n\r\n","description":"","footnote":"\r\n( 1 ) .  Apiin \r\n( 2 ) .  Metoxycoumarin \r\n( 3 ) .  Hystidin \r\n( 4 ) .  Isoamyl \r\n( 5 ) .  Isobutyl \r\n","page_name":" 105 ","page_number":113},
  {"content":"\r\n\r\nآنژليك اسيد « 1 » و تيگليك اسيد « 2 » مىباشد و به علاوه در اسانس بابونه صغير آنتلميك اسيد « 3 » و تانن و ماليك اسيد « 4 » مشخص شده است [ يونگ كن 
  ] .\r\n\r\nخواص - كاربرد\r\nبابونهء صغير يا بابونه در اغلب مناطق چين ، جاوه و ژاپن كاشته مىشود و در نواحى اروپا و آسيا به‌طور خودرو مىرويد و كاشته مىشود . در چين و ژاپن گلهاى خشك‌شدهء آن را با چاى دم كرده و به عنوان بادشكن [ كاريونه و كيمورا 
  ] . و معرّق [ هين 
  ] مىخورند .\r\nدر هندوستان از گلهاى خشك آن به عنوان محرّك ، رقيق‌كننده ، محلل ورم و تومور ، بادشكن و در موارد ضعفهاى اساسى نظير ضعف هاضمه ، هيسترى و همچنين براى تسكين تبهاى نوبه‌اى استفاده مىشود . اسانس آن در استعمال خارجى در موارد روماتيسم و همچنين براى از بين بردن نفخ و كوليك به كار مىرود . خوردن دم‌كردهء گل بابونه موجب افزايش ترشحات صفرا مىشود .\r\nبابونهء صغير از نظر طبيعت طبق نظر حكماى طب سنتى مانند بابونهء كبير خيلى گرم و خشك است و از نظر خواص معتقدند كه تمام خواص بابونهء كبير را دارد ، منتهى با قدرت كمتر و به همين دليل مقدار خوراك آن دو برابر مقدار خوراك بابونه كبير يعنى 20 گرم در دم‌كرده‌ها براى 1000 گرم آب جوش مصرف مىشود و در مورد خواص آن آمده است :\r\nاز عصارهء گلهاى تازهء بابونه كه شامل اسانس فراوانى است براى ضد عفونى كردن مخاط دهان و لثه‌ها پس از كشيدن دندان و در موارد جرّاحىهاى دهان استفاده مىشود . از جوشاندهء گلهاى آن براى شفاف كردن و طلايى كردن رنگ موهاى بور و براى بور كردن رنگ موهاى بلوطى استفاده مىشود . در اين مورد در حدود 1000 گرم گلهاى خشك بازنشدهء گياه را در 1000 گرم آب در حدود 20 دقيقه جوشانيده و مصرف مىكنند . از ضماد آن براى نرم كردن ورمهاى سفت استفاده مىشود و جوشاندهء غليظتر گلهاى آن براى شست‌وشو ، ضد عفونى و التيام زخم بسيار مؤثر و\r\n\r\n\r\n","description":"","footnote":"\r\n( 1 ) .  Angelic acid \r\n( 2 ) .  Tiglic acid \r\n( 3 ) .  Anthelmic acid \r\n( 4 ) .  Malic acid \r\n","page_name":" 106 ","page_number":114},
  {"content":"\r\n\r\nبابونهء رسمى\r\n A \r\n- مقطع گل\r\nمفيد است . در استعمال داخلى از دم‌كردهء 30 - 20 گرم گل و غنچه‌هاى بابونه در يك ليتر آب جوش استفاده مىشود كه بتدريج ظرف روز فنجان فنجان ميل شود . در برخى موارد براى اثر بيشتر ممكن است 30 - 20 گرم گل بابونه را در 300 گرم آب جوش دم كرده و در 3 دفعه مصرف كنند .\r\nبراى تهيهء روغن بابونه صغير در حدود 450 گرم گل بابونه را گرفته و با حدود 2 كيلوگرم روغن زيتون يا روغن كنجد مخلوط مىكنند . اگر اين مخلوط را در 40 روز در آفتاب بگذارند آماده مصرف است . روش ديگر در داروسازى اين است كه اين مخلوط را با آتش ملايم حرارت مىدهند تا آب آن تبخير شود و روغن بماند البته نسوزد . قطرهء اين روغن در گوش براى تسكين درد گوش بسيار نافع است و ماليدن اين روغن براى لقوه ، پيچيدگى عصب و ورم قسمت سفلاى بدن ، مقعد ، ركتوم و سفتى رحم و تسكين درد روماتيسم نافع است و براى نرم كردن ورمهاى سخت نيز مفيد است . اگر چند قطرهء آن در بينى ريخته شود ، براى بىخوابى افراد پير مؤثر است . سابقا\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nدر شهرهاى ايران مرسوم بود كه در بهار گياه تازهء بابونه به نام جزئى از سبزى صحرايى در بازار عرضه مىشد و آن را مخلوط با ساير سبزىها در بعضى غذاها مصرف مىكردند .\r\n\r\n","description":"","footnote":"","page_name":" 108 ","page_number":116},
  {"content":"\r\n\r\n\r\nبابونهء وحشى\r\nدر كتب طب سنتى با نامهاى عربى آن « اقحوان » و « عين القط » آمده است .\r\nبه فرانسوى  Camomille sauvage  و  Anthemis des champs  و به انگليسى  Wild chamomile  گفته مىشود . گياهى است از خانوادهء  Compositae  نام علمى آن  Anthemis arvensis L .  و مترادف آن  A . anglica Spreng .  مىباشد .\r\n\r\nمشخصات\r\nگياهى است يك ساله و كوچك . بلندى آن در حدود يك وجب . برگها مانند بابونهء معمولى تقسيم شده و نوارى است . در طبق گل اين گياه دو نوع گل يكى به رنگ زرد و ديگر زبانه‌اى و به رنگ سفيد وجود دارد . اين گياه در آذربايجان غربى و در جنوب غربى ايران در شهبازان و در كشور و ازنا و در دامنه‌هاى نزديك دهلران ديده مىشود . اين گياه عطر ضعيفى دارد و آشفتگى ايجاد نمىكند ولى طعم آن بسيار تلخ است .\r\nاز نظر تركيبات شيميايى در گلهاى اين گياه مادهء آنته‌ميك اسيد « 1 » مشخص شده است .\r\nاز نظر طبيعت گرم و خشك و از نظر خواص درمانى گياهى است كه براى\r\n\r\n\r\n","description":"","footnote":"\r\n( 1 ) .  Anthemic acid \r\n","page_name":" 109 ","page_number":117},
  {"content":"\r\n\r\nضد عفونى و التيام زخم مفيد است و ضمنا تب‌بر مىباشد . از دم‌كردهء گلهاى آن براى شست‌وشوى زخم استفاده مىشود و در التيام زخم تسريع مىكند .\r\n\r\nساير تحقيقات علمى جديدى كه محققان در مراكز تحقيقاتى جهان دربارهء خواص درمانى بابونه انجام داده‌اند .\r\nبابونه به‌طور كلى به دو نوع گياه گفته مىشود كه هر دو از يك خانواده ولى از دو جنس متفاوت مىباشند . در فارسى يكى را بابونه رومى يا بابونه به نام علمى  Anthemis nobilis  و ديگرى را بابونهء رسمى يا بابونهء صغير و به‌طور كلى گل بابونه به نام علمى  Matricaria chamomilla  مىنامند . و در محافل گياه‌درمانى اروپا و امريكا چون هر دو گياه تقريبا داراى خواص مشابهى هستند ، لذا به‌طور كلى به هر دو بابونه  Chamomile  گفته مىشود . منتهى يكى را بابونه آلمانى يا هنگرى  ( German chamonile )  با نام علمى  Matricaria chamomilla  و ديگرى را بابونه رومى يا انگليسى  Roman chamomile )  يا  ( English chamomile  با نام علمى  Anthemis nobilis  نام مىبرند . هر دو گياه داراى اسانس روغنى به رنگ آبى روشن مىباشند كه تركيب شيميايى آنها متفاوت است ولى از روزگاران كهن هر دو اسانس در درمان بيمارىهاى مختلف تقريبا با اثر مشابهى به كار برده مىشدند . طبيب يونانى  Dioscorides  و طبيعىدان ايتاليايى  Pliny  بابونه را براى درمان انواع سردردها و ناراحتىهاى كليه ، كبد و مثانه تجويز و توصيه مىكردند . حكماى قديمى هند روش طبى آيورودا نيز بابونه را براى درمان همين ناراحتىها مؤثر مىدانستند . آلمانىها از دهها قرن پيش از بابونه براى رفع ناراحتىهاى هاضمه و افزايش ترشحات عادت ماهيانه و رفع گرفتگىهاى رحمى زنان مصرف مىكردند . دانشمند گياه‌درمان قرن هفدهم در انگليس به نام نيكولا كولپير « 1 » بابونه را براى رفع تب ، سوءهاضمه ، تسكين انواع دردها ، زردى ، سنگ كليه ، ناراحتىهاى قلبى در اثر جمع شدن مايع و براى افزايش عادت ماهيانه توصيه مىنموده است . مهاجران اوليهء آلمانى بابونه را با خود به امريكاى شمالى بردند و در حال حاضر قسمت عمدهء بابونه كه در امريكا مىرويد از نوع آلمانى است .\r\nپزشكان قرن نوزدهم در امريكاى شمالى ضماد بابونه را براى تسريع التيام زخم و\r\n\r\n\r\n","description":"","footnote":"\r\n( 1 ) .  Nicholas culpepper \r\n","page_name":" 110 ","page_number":118},
  {"content":"\r\n\r\nجلوگيرى از ايجاد قانقرايا به كار مىبردند و براى رفع سوءهاضمه و درمان مالاريا و گرفتگىهاى عادت ماهيانه و افزايش ترشحات عادت ماهيانه و خلاصه براى غالب ناراحتىهاى زنانه در ارتباط با زايمان و جلوگيرى از زايمان پيش‌رس و درمان زخمهاى پستان و نوك پستان و درمان دل‌دردهاى كودكان دم‌كردهء بابونه را توصيه مىنمودند . در حال حاضر بابونه در امريكاى شمالى از پرفروش‌ترين گياهان دارويى است كه به صورت بابونهء خالص و يا مخلوطى از بابونه و چند گياه مناسب ديگر در بازار عرضه مىشود . اسانس خوش‌بو شبيه عطر سيب بابونه ، براى معطر كردن اغلب كرمها و فرآورده‌هاى دارويى پوست به كار مىرود و از روزگاران كهن يعنى از دوران وايكينگ‌ها بابونه در تركيبات مواد شست‌وشوى سر براى شفاف و درخشان كردن موهاى بلوند زنها به كار مىرفته است . كارشناسان گياه‌درمانى معاصر در اروپا و امريكا بابونه را در مصارف خارجى براى تسريع التيام زخمها و معالجهء التهابها و در مصارف داخلى براى كاهش تب ، اختلالات هاضمه ، اضطراب و بىخوابى توصيه مىكنند .\r\n\r\nبابونه براى التيام زخمها\r\nدر آلمان كه كاربرد گياهان دارويى در حال حاضر بيشتر از ساير مناطق جهان رواج دارد يكى از كمپانىهاى داروسازى ، فرآوردهء خاصى از بابونه تهيه و به بازار عرضه كرده است به نام تجارتى كاميلوزان « 1 » كه آلمانىها آن را به صورت مصرف خارجى براى التيام زخمها و التهابها و مصرف داخلى آن را براى رفع اختلالات هاضمه و اولسرهاى هاضمه به كار مىبرند . مصرف بابونه آن‌چنان در آلمان رواج دارد كه اغلب مردم آن را با اصطلاح  Alles Zutraut  يعنى قابل تحمل و مفيد براى همه نام مىبرند . البته شايد اين اصطلاح كمى اغراق باشد ولى به‌هرحال بابونه واقعا از گياهان بسيار مفيد است .\r\n\r\nبابونه براى رفع اختلالات هاضمه\r\nدهها پژوهش علمى كاربرد مفيد بابونه را براى كمك به هاضمه تأييد\r\n\r\n\r\n","description":"","footnote":"\r\n( 1 ) .  Kamilosan \r\n","page_name":" 111 ","page_number":119},
  {"content":"\r\n\r\nمىكنند . مواد شيميايى متعددى از جمله مادهء مفيد بيزابولول « 1 » كه در اسانس بابونه وجود دارد به نظر مىرسد خاصيت آرام‌بخش براى عضلات نرم آستر مجارى هاضمه داشته باشد و براى آن عضلات آثار ضد اسپاسم دارد . يك پژوهش علمى جديد نشان مىدهد كه بابونه از نظر آرام كردن مجارى هاضمه حتى از داروى معروف پاپاورين « 2 » مشتق از ترياك ، مؤثرتر است .\r\n\r\nبابونه براى معالجهء اولسرها\r\nبابونه ممكن است از ايجاد اولسرهاى معده جلوگيرى كند و يا التيام آنها را تسريع نمايد . در يك پژوهش به دو گروه جانور آزمايشگاهى مواد شيميايى ايجادكنندهء اولسر معده خورانده شده و سپس جانورانى كه در آنها اولسر معده ايجاد شده بوده به دو دسته تقسيم و به يك دسته از آنها مرتبا بابونه داده شده و مشاهده گرديده است كه سريعا بهبود يافته و اولسر آنها رفع گرديده است .\r\n\r\nبابونه از نظر تأمين سلامتى زنان\r\nگياهان ضد اسپاسم نه فقط مجارى هاضمه را آرام مىكنند بلكه ساير عضلات نرم نظير عضلات رحم نيز تحت تأثير آرام‌بخشى بابونه قرار مىگيرند . و خاصيت ضد اسپاسم بابونه شهرت كهن اين گياه در مورد آثار آن در آرام كردن گرفتگىهاى عادت ماهيانهء دردناك و كاهش احتمال زايمان نارس را تأييد مىنمايد . و جالب اين است كه در عين حال بابونه براى تحريك و افزايش عادت ماهيانه نيز به كار مىرود .\r\nعلت وجود اين دو خاصيت متناقض در بابونه هنوز كاملا روشن نشده است ولى دانشمندان و محققان اروپا ماده‌اى از بابونه جدا كرده‌اند كه موجب انقباض رحم مىشود . و زنان براحتى مىتوانند بابونه را براى آرام كردن گرفتگىهاى عادت ماهيانه و در عين حال در موارد لازم براى باز شدن عادت ماهيانه امتحان كنند . بديهى است زنان حامله در صورت احتياج بايد با نظر پزشك خود در حد مجاز از بابونه استفاده كنند .\r\n\r\n\r\n","description":"","footnote":"\r\n( 1 ) .  Bisabolol \r\n( 2 ) .  Papaverine \r\n","page_name":" 112 ","page_number":120},
  {"content":"\r\n\r\n\r\nبابونه به عنوان مسكن و آرام‌بخش\r\nشهرت تاريخى بابونه به عنوان مسكن و آرام‌بخش نيز مبناى علمى دارد و تحقيقات جديدى كه در اين‌باره انجام شده است نشان مىدهد كه گياه بابونه سيستم اعصاب مركزى را تحت تأثير آرام‌بخشى قرار مىدهد . و توصيه اين است كه هر وقت احساس اضطراب و نگرانى شديد كرديد ، فورا دم‌كرده‌اى از بابونه را ميل فرماييد و يا چند مشت گل بابونه را در آب داغ وان حمام ريخته و با آن حمام كنيد و دقايقى در آن استراحت نماييد اثر آرام‌بخشى آن را احساس خواهيد كرد .\r\n\r\nآثار بابونه در بيمارى آرتروز و دردهاى مفاصل\r\nتحقيقاتى كه در مورد جانوران آزمايشگاهى به عمل آمده نشان مىدهد كه بابونه التهاب و ورمهاى دردناك ارتروز در مفاصل را تسكين مىدهد . البته نتايجى كه از تحقيقات روى جانوران گرفته مىشود صددرصد قابل تسرى براى انسان نيست ولى به‌طور سنتى قرنهاست كه بابونه براى ناراحتىهاى آرتروز به كار مىرود . و تأثير محسوسى داشته است . توصيه مىشود اشخاص مبتلا به آرتروز آن را امتحان كنند .\r\n\r\nاثر بابونه براى پيش‌گيرى از عفونتها\r\nپزشكان محقق و پيشرو امريكا حق دارند كه از كمپرس بابونه براى جلوگيرى از عفونت زخمها استفاده مىكنند . زيرا چندين پژوهش علمى نشان مىدهد كه كاربرد اسانس بابونه روى پوست سوخته‌شده ، زمان ترميم سوختگى پوست را محسوسا كاهش مىدهد . تحقيقات جديد ديگرى نشان مىدهد كه گياه بابونه قارچ معروف عامل عفونت جهاز تناسلى زنان به نام كانديدا آلبىكانس « 1 » را از بين مىبرد و در عين حال براى از بين بردن انواعى از باكترىها ( استافيلوكوكوس ) « 2 » نيز مؤثر است . بابونه همچنين براى ايجاد اختلال در تكثير ويروس پوليو « 3 » مؤثر\r\n\r\n\r\n","description":"","footnote":"\r\n( 1 ) .  Candida albicans \r\n( 2 ) .  Staphylococcus \r\n( 3 ) .  Polio virus  عامل مسبب بيمارى التهاب ماده خاكسترى نخاع است .\r\n","page_name":" 113 ","page_number":121},
  {"content":"\r\n\r\nاست .\r\nبراى بريدگى و خراشهاى شديد و سوختگى پوست بايد دم‌كردهء غليظى از بابونه تهيه كرده و پس از خنك شدن به صورت كمپرس روى پوست انداخت .\r\n\r\nآثار بابونه در سيستم دفاعى بدن\r\nتا چندى پيش روشن نبود كه چرا بابونه از عفونتها جلوگيرى مىكند تا اينكه محققان انگليسى كشف كردند كه بابونه عامل مؤثرى براى تحريك گلبولهاى سفيد مدافع عفونت در سيستم دفاعى بدن به نام  Macrophages and B - lymphocytes  مىباشد . بنابراين هر وقت مبتلا به سرماخوردگى يا انفلوانزا شديد بىدرنگ از دم‌كردهء بابونه استفاده كنيد ، در عين حال كه هيچ ضررى ندارد به احتمال زياد براى رفع سرماخوردگى شما مؤثر خواهد بود .\r\n\r\nمقدار مصرف بابونه\r\nبراى استفاده از خواص درمانى بابونه مىتوان از دم‌كرده و يا از تنطور آن استفاده كرد . براى تهيه يك دم‌كردهء مطبوع بايد 4 - 2 قاشق مربّاخورى سر پر گلهاى بابونه را در يك ليتر پيمانه ( 220 گرم ) آب جوش ريخته بگذاريد 20 - 15 دقيقه خيس بخورد و تا 3 پيمانه در روز بخوريد . در مورد تنطور نصف تا يك قاشق مربّاخورى سه بار در روز خورده شود و اگر از فرآورده‌هاى تجارتى استفاده مىكنيد ، طبق دستور روى بستهء دارو عمل كنيد .\r\nبراى رفع دل‌درد كودكان زير دو سال مىتوان از دم‌كردهء رقيق بابونه استفاده كرد .\r\nبراى كودكان بزرگتر و افراد بالاتر از 65 سال از دم‌كردهء رقيق شروع و بتدريج تا حد مجاز اضافه شود .\r\nبراى استفاده از آثار آرام‌بخشى آن در حمام بايد مشتى از گلهاى بابونه را در پارچهء نازكى ريخته و بسته را در آب داغ وان بيندازيد و پس از آنكه آب داغ وان كمى ملايم و حرارت آن قابل تحمل شد ، چندين دقيقه در آن دراز كشيده و استحمام كنيد .\r\nبراى بريدگىها ، خراشها و سوختگىهاى پوست دم‌كردهء غليظ بابونه را تهيه كرده و به صورت كمپرس با يك پارچه تميز روى پوست بيندازيد .\r\n\r\n","description":"","footnote":"","page_name":" 114 ","page_number":122},
  {"content":"\r\n\r\n\r\nبحثى دربارهء فاكتورهاى ايمنى در مصرف بابونه\r\nچند سال قبل ، در گزارشى كه در مجلهء آلرژى و ايمن‌شناسى كلينيكى « 1 » منتشر شد ، ادعا شده بود كه مصرف دم‌كردهء بابونه براى اشخاصى كه به گياه « 2 »  Ragweed  حساسيت دارند ايجاد آلرژى شديد و خطرناك مرگبار مىكند ، بلافاصله كارشناسان گياه‌درمانى محافظه‌كار اعلام كردند اشخاصى كه نسبت به گياه  ragweed  حساسيت دارند از خوردن بابونه خوددارى نمايند . ولى پس از آن براى اينكه تكليف اين اعلام خطر به‌طور علمى روشن شود ، محققان مطالعه وسيعى را آغاز نمودند و تمام گزارشهاى پزشكى مصرف بابونه در تمام مناطق جهان از سال 1887 تا سال 1982 را با مكاتبه جمع‌آورى و از نظر اثر آلرژىزايى بررسى نمودند . مطالعهء دقيق كليه اين گزارشها نشان داده است كه هيچ حادثهء مرگ در اثر خوردن بابونه گزارش نشده و فقط در تمام اين دورهء حدود صد سال مصرف بابونه در 50 مورد عكس العمل داشته كه 45 مورد آن از بابونه رومى و 5 مورد از بابونهء آلمانى كه در امريكا معمولا مصرف مىشود ، بوده است .\r\nنتيجه : مصرف بابونه هيچ عوارض جانبى خطرناك مغاير با سلامتى ندارد و فقط اشخاصى كه قبلا در مورد گياه  ragweed  حساسيت داشته‌اند ، بهتر است در خوردن بابونه و منسوب نزديكش بومادران دوباره فكر كنند . اين نتيجه به آن معنى نيست كه مصرف بابونه در هيچ شرايطى عكس العمل و عوارضى ندارد و البته خوردن مقدار زياد دم‌كردهء بابونه غليظ ممكن است ايجاد آشفتگى و قى و استفراغ كند . بابونه در ليست داروها ، طبق نظر سازمان نظارت بر مواد خوراكى و داروى امريكاى شمالى در رديف گياهان بدون عوارض جانبى خطرناك منظور مىباشد . باستثناى زنان باردار و زنان شيرده خوردن بابونه در حد مجاز براى همه افراد توصيه شده ولى بهتر است به هر حال با مشورت پزشك مصرف شود .\r\n\r\n\r\n","description":"","footnote":"\r\n( 1 ) .  Journal of Allergy and clinical immunology \r\n( 2 ) .  Ragweed  گياهى است يك ساله علفى داراى برگهاى خيلى بريده و تقسيم‌شده از جنس  Ambrosia  كه گونه‌اى از آن به نام  A . artemisiifolia  در مكزيك فراوان است . اين گياه داراى پولنهايى است كه در فصل گل ايجاد حساسيت شديد در برخى اشخاص مىنمايد و آثار شديدى در بيمارى آسم و تب يونجه دارد .\r\n","page_name":" 115 ","page_number":123},
  {"content":"\r\n\r\n\r\nبابونهء رومى\r\nدر كتب طب سنتى با نامهاى « بابونه » ، « بابونهء رومى » ، « بابونهء حقيقى » ، « بابونج » و « بابونق » و « بابونهء شيرازى » نامبرده شده است . به فرانسوى  Camomille odorante  ،  Camomille romaine  ،  Anthemis odorante  و  Anthemis noble  و به انگليسى  Roman chamomile  و  Common chamomile  گفته مىشود . گياهى است از خانوادهء  Compositae  تيرهء فرعى  Radiae  نام علمى آن  Anthemis nobilis L .  و نامهاى مترادف آن  Ormenis nobilis J . Gay .  و  Anthemis aurea DC .  مىباشد .\r\n\r\nمشخصات\r\nبابونهء رومى گياهى است پايا و كوتاه . بلندى آن از يك وجب كمتر ، بسيار معطّر و در بعضى ارقام ساقهء آن گسترده روى زمين است . ساقهء آن به رنگ سبز مايل به سفيد ، برگها متناوب بسيار بريده‌بريده مانند شبت ولى پوشيده از كرك است . گلهاى آن مجتمع در يك طبق كه به‌طور منفرد در انتهاى ساقهء گل‌دهنده در تابستان ظاهر مىشود . در هر طبق گلهاى سفيد در اطراف دايره و گلهاى زرد در قسمت مدوّر و برجستهء وسط طبق قرار دارند . اين گياه در اروپا و آسيا انتشار دارد . و به علت خواص دارويى معروف آن كاشته مىشود . در ايران به‌طور وحشى و خودرو نمىرويد ولى سابقا مرسوم بود در باغچه‌ها به‌طور پرورشى كاشته مىشد [ شليمر 
  ] . تكثير آن از طريق كاشت بذر ميسر است ولى اغلب از طريق كاشت قسمتى از بوتهء گياه در بهار با فواصل\r\n\r\n","description":"","footnote":"","page_name":" 116 ","page_number":124},
  {"content":"\r\n\r\n30 * 20 سانتىمتر انجام مىگيرد و در آغاز كاشت پس از چند آبيارى گياه در زمين مستقر مىشود . برداشت گلها هر تابستان انجام مىشود و معمولا هربار در حدود 4 / 3 گلهاى بازشده را برداشت و در سايه خشك مىكنند و مرتبا زيرورو مىكنند تا قبل از خشك شدن تخمير نشود . در مصارف دارويى از گلهاى خشك آن استفاده مىشود .\r\n\r\nتركيبات شيميايى\r\nاز نظر تركيبات شيميايى بابونهء رومى داراى اسانس روغنى آنته‌من « 1 » ، يك گلوكوزيد تلخ ، آنتميك اسيد و يك آلكالوئيد بنام آنتمين « 2 » است . بررسى ديگرى نشان مىدهد كه در حدود 25 / 0 درصد اسانس روغنى و 19 / 0 - 3 / 0 درصد سولفور در آن وجود دارد . آزمايش ديگرى نشان مىدهد كه در گلهاى آن در حدود يك درصد اسانس وجود دارد كه بوى آن كافورى قوى و طعم آن تلخ و سوزاننده و معطّر است  [ G . I . M . P 
  ]  . مطالعات ديگرى نشان مىدهد كه حد اكثر مقدار اسانس كه از گلهاى بابونهء رومى گرفته شده تا 25 / 5 درصد نيز رسيده است كه شامل استرها ، اسيدها ، الكل‌ها ، آنتمول « 3 » و آزولن‌ها مىباشد .  [ S . G . I . M . P 
  ]  .\r\n\r\nخواص - كاربرد\r\nاز نظر طبيعت گل بابونه رومى طبق نظر حكماى طب سنتى مانند ساير بابونه‌ها گرم و خشك است و از نظر خواص معتقدند كه شبيه بابونه صغير است . لطيف‌كننده ، تحليل‌برنده ، مقوى دماغ ، اعصاب و نيروى جنسى است و براى رفع تب و لرزهاى تبهاى نوبه‌اى از زمان جالينوس طرف توجه بوده است . مدّر است و قاعده‌آور و ترشح شير را افزايش مىدهد و براى رفع سردرد و تحليل ورمها و خرد كردن سنگ مثانه مفيد است . در موارد قطره‌قطره ادرار كردن و بند آمدن و كم بودن ترشحات عادت ماهيانه نافع است . نشستن در دم‌كردهء آن و يا ريختن دم‌كردهء آن روى اعضاى مختلف نيز در رفع ناراحتىهاى فوق مؤثر است . بخور دم‌كردهء آن با سركه براى چشم\r\n\r\n\r\n","description":"","footnote":"\r\n( 1 ) .  Anthemene \r\n( 2 ) .  Anthemine \r\n( 3 ) .  Anthemol \r\n","page_name":" 117 ","page_number":125},
  {"content":"\r\n\r\nبابونهء رومى\r\nو كاهش درد آن خوب است . جويدن آن براى التيام زخمهاى دهان مفيد است . دود سوختهء آن براى گريز حشرات مؤثر است . مقدار خوراك آن تا 15 گرم است . براى حلق مضّر است از اين نظر بايد با عسل و شربت انار خورده شود . ريشهء آن گرمتر و خشك‌تر از گل آن است و خواص آن بيشتر از گل آن مىباشد . خوردن 5 گرم آن با سركه رقيق بسيار محرك نيروى جنسى است .\r\nبراى تهيهء روغن آن ، گل آن را در 4 برابر وزن آن روغن كنجد ريخته و با دو برابر آن آب مىجوشانند تا آب آن به كلى تبخير شود و روغن بماند البته بايد احتياط كرد كه روغن آن نسوزد . اگر گل خشك مصرف شود ، نصف مقدار آن كافى است .\r\nماليدن روغن آن براى تحليل ورمهاى سرد و تحليل باد و گاز در اعضاى مختلف و كاهش درد كمر و درد مفاصل و نقرس نافع است و قطرهء آن در گوش براى كاهش درد گوش و رفع سنگينى شنوايى مفيد است .\r\nدر فرانسه معمول است 20 - 10 گرم گل بابونهء رومى را در يك ليتر آب جوش\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nبه مدت نيم ساعت دم مىكنند و آن را براى اسپاسم و تسكين دردهاى عصبى مىخورند .\r\nروش تهيهء گرد بابونهء رومى : گل بابونه را به مقدار مورد نظر در گرم‌خانهء 25 درجه سانتىگراد مىخشكانند و نرم ساييده از الك ابريشمى نمرهء 120 مىگذرانند . اين گرد مانند تقويت‌كننده‌هاى معدى است و 2 - 1 گرم و در برخى موارد بيشتر مصرف مىشود .\r\nعرق گل بابونه : 1 واحد گل بابونه را در 6 واحد آب در حمام ماريه تقطير مىكنند تا 4 واحد مقطر به دست آيد و اين عرق اساس تهيه پوسيونهاى محرك قرار مىگيرد . مقدار خوراك آن 100 - 25 گرم است . براى تهيهء اسانس بونه نيز ضمن تهيه عرق بابونه همين‌كه اسانس آن جمع شد ، عمل تقطير را متوقف كرده و آن را جمع‌آورى مىكنند . مقدار خوراك اسانس بابونه كه مقوى و محرّك است 10 - 1 قطره است .\r\nدم‌كردهء بابونه رومى : 5 گرم گل بابونه را در 500 گرم آب جوش دم كرده و صاف مىنمايند . اين دم‌كرده براى تقويت معده استعمال مىشود و چون تهوع‌آور است براى تسهيل عمل قى كردن در مواردى كه مواد قىآور استعمال شده است فنجان فنجان خورده مىشود .\r\nعصارهء بابونه : گل خشك بابونه 1 واحد و آب جوش 8 واحد . گلها را نيم‌كوب كرده در 6 جزء آب مدت 12 ساعت دم مىكنند و با فشار از پارچه مىگذرانند و تفاله را در باقيماندهء آب دم مىنمايند و صاف مىكنند و هر دو صاف‌شده را مخلوط كرده در حمام ماريه در حد غلظت عصاره نرم قوام مىآورند . اين عصاره مقوى معده و قاطع تب است . مقدار خوراك آن 5 - 1 گرم مىباشد .\r\nشربت بابونه : گل خشك بابونه 1 واحد ، آب مقطر 15 واحد و قند به مقدار كافى . گلها را نيم‌كوب كرده مدت 6 ساعت در آب جوش دم مىكنند و با فشار صاف مىنمايند تا ته‌نشين شود و صاف روى آن را برداشته به نسبت 18 در 10 قند اضافه مىكنند و مىجوشانند تا قوام آيد و حفظ مىكنند .\r\nروغن بابونه با روغن زيتون : گل خشك بابونه 1 واحد و روغن زيتون 10 واحد .\r\nآن دو را مخلوط كرده روى آتش ملايم مدت 2 ساعت مىگذارند دم بكشد و گاه به گاه به هم مىزنند بعد مىگذارند 24 ساعت بماند و با فشار از پارچه ردّ مىكنند و با كاغذ نيز صاف مىكنند تا تقريبا 6 واحد روغن به دست آيد . اين روغن را در موارد\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nقولنجهاى باد و نفخ روى شكم مىمالند . بسيار مؤثر است .\r\nماليدنى براى درد مفاصل : گل بابونهء خشك 1500 گرم و اسانس تربانتين 125 گرم . بابونه را خرد كرده در كمى آب باز مىكنند بعد اسانس را اضافه مىكنند و خوب به هم مىزنند و صاف مىكنند . اسانس در سطح آب قرار مىگيرد آن را جدا مىكنند مايعى به رنگ آبى به دست مىآيد كه براى مالش تسكين درد مفاصل استفاده مىشود .\r\nتوجه : بابونه رومى با گردو ، گنه‌گنه ، تانن ، املاح نقره ، املاح جيوه و سرب و سولفات آهن ناسازگار است و نبايد توأما خورده شود .\r\n\r\n","description":"","footnote":"","page_name":" 120 ","page_number":128},
  {"content":"\r\n\r\n\r\nپير تر\r\nاز بعضى از گونه‌هاى پير ترها به سبب بوى نافذى كه اسانس رزينى آنها دارد به عنوان حشره‌كش استفاده مىشود . اين‌گونه از گياهان كه به فارسى « پيرتر » گفته مىشوند به فرانسوى با اسامى زير خوانده مىشوند :\r\n1 .  Pyrethre feuilles cineraire \r\n2 .  Pyrethre coccine  يا  Pyrethre de Caucase \r\n3 .  Pyrethre rose \r\nكاشت دو گونهء آخر در قفقاز و ايران قدمت تاريخى دارد ولى در 50 - 40 سال اخير ورود حشره‌كشهاى خارجى تركيبى كشت آنها را كاهش داده است . عده‌اى از گياه‌شناسان دو گونهء اخير را يك نوع مىدانند . بين سه نوع يادشده گونهء اول از نظر خاصيت حشره‌كشى سرآمد مىباشد و بسيار قوى است و گياهى است از خانوادهء  Compositae  تيرهء فرعى  Radiae  نام علمى آن  Chrysanthemum cinerariaefolium Vis .  و مترادف آن  Pyrethrum cimerarifolium Trev .  مىباشد .\r\n\r\nمشخصات\r\nپير تر گونهء اول  ( P . Feuilles Cineraire )  گياهى است چندساله بلندى آن در حدود 50 سانتىمتر خيلى شبيه بابونه . پوشيده از كرك نرم سفيد ، برگهاى آن داراى\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nبريدگى زياد ، گلهاى آن در وسط طبق زرد و در اطراف سفيد است . اين گياه در ايران به‌طور وحشى ديده نشده ولى براى ساخت حشره‌كش كاشته مىشود و خوب رشد مىكند . براى تكثير آن در بهار تخم آن را در خزانه مىكارند ، دو سه هفته طول مىكشد كه جوانه بزند وقتى كه گياهان 8 - 7 برگه شدند ، بيرون آورده به محل اصلى با فواصل 60 سانتىمتر از هر طرف منتقل مىكنند . اين گياه زمينهاى شنى سبك و رو به آفتاب را دوست دارد .\r\n\r\nتركيبات شيميايى\r\nاز نظر تركيبات شيميايى در گلهاى اين گياه كه سمّى است و حشره‌كش مىباشد ، مواد پيرترين « 1 »  I  و پيرترين « 2 »  II  وجود دارد . هر دو مادهء فوق حشره‌كش قوى هستند ، اولى از دومى نيز قوىتر است . نمونه‌اى از اين گياه كه در هند كاشته شده و از نظر مواد عامل مورد بررسى قرار گرفته ، مقدار مواد عامل موجود در آن قابل ملاحظه است .\r\nگياه برداشت‌شده در هند را تجزيه كرده‌اند در نمونه‌اى داراى 247 / 0 درصد و در نمونهء ديگر 491 / 0 درصد و در دوازده نمونه به‌طور متوسط 3 / 1 - 7 / 0 درصد داراى مادهء عامل بوده است . به‌علاوه در گياه وجود بتا - كاروتن « 3 » مشخص شده است .\r\nدر گلهاى گياه 4 / 0 - 2 / 0 درصد از دو نوع پيرترين  I  و  II  يافت مىشود و به‌علاوه در گلها مواد كريزانتين « 4 » ، پالميتيك اسيد و لينولئيك اسيد و مقدار كمى اسانس روغنى فرّار مشخص شده است . مادهء پيرترين در اتر و پتروليوم اتر « 5 » بهتر از بنزن « 6 » حل مىشود .\r\nگونه  Pyrethre rose  به نام علمى  Chrysanthemum roseum Bieb .  مىباشد . و گونهء  Pyrethre coccine  به نام علمى  Chrysanthemum coccineum Willd .  مىباشد .\r\nبرخى از گياه‌شناسان دو نام بالا را مترادف مىدانند . دكتر پولاك در يادداشت‌هاى تحقيقاتى خود آورده است كه گونهء  Pyrethre rose  به نام علمى\r\n\r\n\r\n","description":"","footnote":"\r\n( 1 ) .  Pyrethrin I \r\n( 2 ) .  Pyrethrin II \r\n( 3 ) .  B - Carotene - \r\n( 4 ) .  Chrysanthin \r\n( 5 ) .  Petroleum ether \r\n( 6 ) .  Benzene \r\n","page_name":" 122 ","page_number":130},
  {"content":"\r\n\r\n Pyrethrum roseum \r\nبه ميزان فراوانى در كوههاى طالش شمال ايران وجود دارد و نام آن « كيك واش » است .\r\n\r\nخواص - كاربرد\r\nگرد گياه پيرتر و بخصوص گرد گلهاى خشك آن داراى خاصيت حشره‌كشى است و از آن مخلوط با ساير مواد مناسب نظير نفت مىتوان محلولهاى حشره‌كش ساخت . براى نمونه نسخه‌اى از آن ارائه مىشود .\r\nگرد گل پيرتر حدود 100 گرم ، متيل ساليسيلات « 1 » 50 گرم ، نفت چراغ 1000 گرم و يك اسانس خوش‌بو نظير اسانس سيترونل كه از گياه  Cymbopogon nardus  گرفته مىشود ، 15 گرم . گرد گياه و ساير اجزا را در محلول ريخته ، مدت يك هفته مىگذارند كه خوب خيس بخورد پس از آن صاف كرده و آمادهء مصرف است .\r\nبا مخلوط كردن گلهاى خشك‌شدهء سه گونهء فوق ، گرد حشره‌كش تهيه مىشود . و براى كشتن حشرات منازل مسكونى مانند ساس ، شپش ، مگس و حشرات موذى كه به پارچه‌هاى پشمى و پوست خز حمله مىكنند ، مصرف مىشود . پيرترها براى از بين بردن برخى از حشرات آفات گياهى نظير آفات حشره‌اى سبزى و درختان ميوه نيز تا حدودى البته به‌طور ضعيف مىتواند مؤثر باشد . در گذشته براى از بين بردن كرمهاى اسكاريس و كدو ، 15 - 10 گرم از اين گياه را به صورت حب يا گرد همراه با يك مسهل مىخوردند ولى به علت سميت آن فعلا مصرف نمىشود . ولى در دامپزشكى براى از بين بردن كرم شكم در اسب ، گاو و سگ با دوزهاى متفاوت مصرف دارد .\r\nدر گذشته معمول بود كه براى مبارزه با لارو تخمهاى نسل اول حشرهء  Cochylis  كه به مو حمله مىكند ، 1500 گرم گل خشك پيرتر را در الكل مىخيساندند و پس از آن يك محلول آبى شامل 2 كيلوگرم صابون سياه مخلوط با خيساندهء پيرتر را در مقدارى آب مىريختند كه مجموعا 100 ليتر مىشد . اين محلول را در خردادماه با سمپاش فشارى روى خوشه‌هاى مو مىپاشيدند .\r\n\r\n\r\n","description":"","footnote":"\r\n( 1 ) .  Methyl salicylate \r\n","page_name":" 123 ","page_number":131},
  {"content":"\r\n\r\n\r\nاقحوان متعفن\r\nدر كتب طب سنتى با نامهاى « اقحوان منتن » و « اقحوان » نامبرده شده است . به فرانسوى  Camomille puante  و  Maroute  و به انگليسى  Fetide chamomile  و  May weed  گفته مىشود . گياهى است از خانوادهء  Compositae  تيرهء فرعى  Radiae  نام علمى آن  Anthemis cotula L .  و مترادفهاى آن  Anthemis foetida Lam .  و  Chamaemelum cotula All .  مىباشد .\r\n\r\nمشخصات\r\nگياهى است يك ساله ، كوچك و از نظر شكل خارجى شبيه ساير بابونه‌ها . گلهاى آن مجتمع در يك طبق و به صورت منفرد در انتهاى شاخه‌هاى گل‌دهنده ظاهر مىشود . اطراف طبق گلهاى سفيد و در دايرهء وسط آن گلهاى زرد قرار دارند . برگهاى آن پوشيده از كرك داراى بريدگى زياد ولى نه بشدت بريدگى ساير بابونه‌ها و ساقه آن بىكرك است . فرق عمدهء آن با ساير بابونه‌ها و اقحوانها بوى بسيار نامطبوعى است كه پس از دست كشيدن روى گياه از تمام اندام گياه برمىخيزد و به همين جهت سرشاخه‌هاى گلدار و برگهاى خشك‌شدهء آن اثر ضد حشره‌اى دارد .\r\nاين گياه معمولا در كنار جاده‌ها و در گودالهاى منطقهء وسيعى از اروپا و شمال ، افريقا ، آسيا و امريكاى شمالى انتشار دارد در ايران در بلوچستان و در مناطق مرزى ايران و عراق به‌طور خودرو ديده مىشود .\r\n\r\n","description":"","footnote":"","page_name":" 124 ","page_number":132},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در اين گياه اسانس روغنى فرّار با بوى نامطبوع وجود دارد .\r\n\r\nخواص - كاربرد\r\nاز نظر كاربرد دارويى خيلى شبيه بابونه رومى است و معمولا گلها و برگهاى خشك آن ، مقوى ، ضدعفونىكننده و قاعده‌آور و قىآور است و در رفع سردردهاى شديد مؤثر است . گياه و گل آن تلخ و سوزاننده است و ممكن است در پوستهاى لطيف تاول ايجاد كند .\r\nبه علت بوى نامطبوعى كه دارد ، حشرات از آن گريزانند . لذا كسانى كه كندوى عسل دارند براى نزديك شدن به كندو دستان خود را به گرد گلهاى خشك گياه آلوده مىكنند . برگها و گلهاى خشك براى حشره‌كشى بخصوص براى دفع شته مؤثر است .\r\n\r\n","description":"","footnote":"","page_name":" 125 ","page_number":133},
  {"content":"\r\n\r\n\r\nبابونهء زرد\r\nدر كتب طب سنتى با نامهاى « بابونهء اصفر » و « عين الثور » نامبرده شده است . به فرانسوى  Camomille jaune  و  Camomille des teinturiers  و  Oeil de boeuf  و به انگليسى  Camomile  و  Yellow ox eye  و  Dyer's Camomile  گفته مىشود .\r\nگياهى است از خانوادهء  Compositae  تيرهء فرعى  Radiae  نام علمى آن  Anthemis tinctoria L .  و  Cota tinctoria J . Gay .  و  Anthemis maritima Salisb . Sm .  مىباشد .\r\n\r\nمشخصات\r\nگياهى است 2 ساله يا چندساله از نظر شكل خارجى تا حدود زيادى شبيه ساير بابونه‌ها و اختلاف محسوسى كه موجب تشخيص آن از ديگر بابونه‌ها مىشود اين است كه گلهاى اطراف طبق و گلهاى دايره وسط طبق هر دو زرد هستند . در صورتى كه در ساير بابونه‌ها گلهاى اطراف سفيد بودند . در گلهاى آن يك مادهء زردرنگى قابل استخراج وجود دارد كه در رنگ‌رزى استفاده مىشود . گلها در اواخر بهار و تابستان ظاهر مىشوند . ميوهء آن كوچك به رنگ سفيد با 5 خط طولى و در آن يك مادهء روغنى تلخ قابل استخراج وجود دارد .\r\nاين گياه در اراضى سنگلاخى و آفتابى و آهكى مناطق مختلف اروپا و آسيا و در ايران وجود دارد . در ايران در مناطق شمال ايران و اطراف تهران و گچ‌سر و مناطق\r\n\r\n","description":"","footnote":"","page_name":" 126 ","page_number":134},
  {"content":"\r\n\r\nخشك گلپايگان و مرند و اشنويه و در تپه‌هاى ميبد در آذربايجان و در آذربايجان غربى به‌طور خودرو مىرويد . از نظر تركيبات شيميايى در گلهاى آن علاوه بر كاروتن و گزانتوفيل داراى يك مادهء رنگى زرد قابل استخراج است .\r\n\r\nخواص - كاربرد\r\nدانه يا تخم بابونه زرد روغن تلخى دارد كه داراى خاصيت مسهلى است . دم‌كردهء گلهاى گياه اشتهاآور است و از جوشاندهء گل آن براى شستن زخمها و التيام آنها استفاده مىشود .\r\n\r\n","description":"","footnote":"","page_name":" 127 ","page_number":135},
  {"content":"\r\n\r\n\r\nعاقرقرحا\r\nگياهى است كه به فارسى در ايران و در كتب طب سنتى « عاقرقرحا » و « تاغندست » مىنامند . به فرانسوى  Pyrether  و  Pyrethre d'Afrique  و  Salivaire  و  Comomile grandes fleurs  و به انگليسى  Pellitory of Spain  ( ريشهء گياه ) و  Pellitory  گفته مىشود . گياهى است از خانوادهء  Compositae  تيرهء فرعى  Radiae  نام علمى آن :  Anacyclus pyrethrum DC .  و مترادف آن  Anthemis pyrethrum L .  است . اين گياه را به هندى آكاراكارا مىنامند .\r\nتوضيح : گياه ديگرى را كه از نظر خواص ريشهء آن شبيه عاقرقرحا مىباشد ديوسكوريدس مورد توجه قرار داده است . اين گياه كه برگهاى آن شبيه عاقرقرحا و مانند شبت است ، به يونانى در يادداشتهاى ديوسكوريدس « فوريون » نامبرده شده كه به معناى عاقرقرحا مىباشد . نام اين گياه در كتب تحقيقى معتبر « عود القريح » ذكر شده است . در سوريه مىرويد و نام ديگر آن كه در كتب طب سنتى آمده « اصل طرخون جبلى » است . تشابه خواص بيخ اين گياه با عاقرقرحا موجب شده است كه در عده‌اى از مدارك گياه عاقرقرحا با نام « اصل طرخون جبلى » نيز آورده‌اند ، در صورتى كه اصل طرخون جبلى ريشهء گياه ديگرى است به نام عود القريح .\r\n\r\nمشخصات\r\nعاقرقرحا گياهى است علفى ، چندساله ، خيلى كوتاه ، بلندى آن از يك وجب هم\r\n\r\n","description":"","footnote":"","page_name":" 128 ","page_number":136},
  {"content":"\r\n\r\nكمتر است . شبيه بابونه است و برگهاى آن داراى بريدگىهاى عميق و باريك و پوشيده از كرك است . طبق گل آن كه در تابستان ظاهر مىشود نسبتا بزرگ است . دو نوع گل دارد ، گلهاى لولهء آن زردرنگ و گلهاى زبانه‌اى و مادهء آن روى آنها سفيد و زير گلها بنفش است . ريشه يا بيخ آن كه در طب سنتى مستعمل است ، دراز به طول 25 - 20 سانتىمتر و به ضخامت يك انگشت مىباشد . طعم آن سوزندهء زبان و گرم است . نوع افريقاى شمالى آن كه در الجزيره مىرويد از نوع هندى آن مرغوبتر است .\r\nاين گياه بومى افريقاى شمالى و الجزيره مىباشد و در ساير مناطق از قبيل هند ، جنوب اروپا و اسپانيا نيز انتشار دارد .\r\n\r\nتركيبات شيميايى\r\nاز نظر تركيبات شيميايى در آن اسانس روغنى فرّار و پلىتورين « 1 » يا پيرترين وجود دارد .\r\n\r\nخواص - كاربرد\r\nعاقرقرحا در هند به عنوان مولد بزاق ، محرّك قلب ، مسكّن درد دندان ، تسكين‌دهندهء درد روماتيسم مصرف دارد .\r\nاز نظر طبيعت ريشهء عاقرقرحا طبق نظر حكماى طب سنتى خيلى گرم و خشك است . در مورد خواص آن معتقدند كه انسداد مجارى را باز مىكند و براى لقوه ، فلج ، رعشه ، كزاز ، سستى و رخوت ، لكنت زبان ، درد سينه و دندان ، درد مفاصل ، سياتيك ، استسقاء و تقويت نيروى جنسى سردمزاجان مفيد است . مسهل بلغم ، مدّر ، قاعده‌آور است و ترشح شير و عرق را افزايش مىدهد . ماليدن ضماد آن در استعمال خارجى براى دردها و بيمارىهاى مفاصل و اعصاب و درد سينه مفيد است . ماليدن آن با روغن زيتون براى كزاز ، بىحسّى عضلات و اعضا و سستى مزمن نافع است . جويدن آن خصوصا با مصطكى و همچنين دميدن گرد آن در بينى انسداد مجارى بين بينى را باز مىكند و ريختن قطرهء آن كه مخلوط با روغن گل سرخ باشد در بينى براى سردرد و شقيقه‌درد شديد بلغمى مفيد است . اگر آن را در سركه بخيسانند و در دندان دردناك بگذارند ، تسكين‌دهنده است و اگر آن را جويده و يا گرد آن را زير زبان بپاشند\r\n\r\n\r\n","description":"","footnote":"\r\n( 1 ) .  Pellitorine \r\n","page_name":" 129 ","page_number":137},
  {"content":"\r\n\r\nرطوبتهاى موضع را خشك كرده و لكنت زبان را كاهش مىدهد . اگر دم‌كردهء آن را در دهان نگهدارند دندانهاى سست‌بن را محكم مىنمايد و مزمزه يا غرغرهء آن با سركه براى ديفترى نافع است . اگر از گرد آن با عسل مخلوط و انگشت‌پيچ درست كنند و بخورند درد سينه را تسكين مىدهد و سرفه كهنه بلغمى سرد را آرام مىسازد و براى تقويت نيروى جنسى سردمزاجان مفيد است . خوردن 2 گرم آن مسهل بلغم است و اگر روغن آن را قبل از هم‌بسترى بر قضيب بمالند ، محرّك است و در صورتى كه بخواهند انزال را سريع مىكند . اگر گرد عاقرقرحا را با نوشادر نرم مخلوط كنند و بسايند و بر كام و دهان بمالند ، مانع سوختن دهان از آتش مىشود و اين وسيله‌اى است كه بازيگرها براى نمايش از آن استفاده مىكنند . عاقرقرحا مضر ريه است از اين نظر بايد با كتيرا و مويز خورده شود . مقدار خوراك آن تا 4 گرم و جانشين آن در بيمارىهاى كبد آب‌دار فلفل و عسل است و در بيمارىهاى معده جانشين آن راسن است و اگر هيچ‌يك نباشد جانشين آن نصف وزن آن يعنى 2 گرم زنجبيل و فلفل است .\r\nبراى تهيه روغن عاقرقرحا در حدود 30 گرم عاقرقرحاى خشك را گرفته و در 450 گرم آب ريخته جوش مىدهند . تا آنكه در مجموع 30 گرم بماند ، بعد آن را صاف كرده با 60 گرم روغن زيتون مخلوط نموده و به كار مىبرند .\r\nگرد عطسه‌آور عاقرقرحا : ريشهء عاقرقرحا ، دانهء مويز ج ، زنجبيل ، دار فلفل از هركدام به‌طور مساوى گرفته هريك را جداگانه نرم كوبيده و ساييده ، مخلوط مىكنند . اين گرد از داروهاى عطسه‌آور قوى است .\r\nتوضيح : مويز ج ميوهء گياه دارواش است كه به‌طور مشروح در ساير جلدهاى اين كتاب شرح آن آمده است . همين‌طور دار فلفل و ساير اجزاى گرد .\r\n\r\n","description":"","footnote":"","page_name":" 130 ","page_number":138},
  {"content":"\r\n\r\n\r\nشوكران كبير\r\nبه فارسى « شوكران » گويند و در كتب طب سنتى « شوكران » و « حفوظه » نامبرده مىشود . در كتب قديم فارسى با نامهاى « شيكران » و « سيكران » و « دورس تفتى » و « بيخ كوهى » و « بيخ تفتى » و « باريقون » و « قونيون » و « جقوطه » و « شوكران آتنى » آمده است ( دهخدا ) . به فرانسوى  Grande cigue  و  Cigue tachetee  و  Gigue de socrate  و به انگليسى  Hemlock  و  Conium  گويند . گياهى است از خانوادهء  Umbelliferae  نام علمى آن  Conium maculatum L .  و مترادف آن  Cicuta officinalis Crantz .  است .\r\n\r\nمشخصات\r\nشوكران كبير گياهى است علفى 2 ساله . اين گياه كه همان شوكران معروف قديم است كه طبق گفتهء تاريخ به سقراط خورانده شده است ، گياهى است بلند كه تا يك متر و يا بيشتر ارتفاع دارد . ساقهء آن استوانه‌اى توخالى و قوى با شاخه‌هاى منشعب در قسمت فوقانى ساقه و اغلب در قسمتهايى از ساقه بخصوص زير چتر گلها لكه‌هاى ارغوانى بنفش ديده مىشود . برگهاى آن متناوب و در بعضى قسمتهاى ساقه متقابل ، به رنگ سبز تيره با بريدگى زياد ، كمى شبيه برگ جعفرى منتهى با رنگ سبز تيره‌تر با يك بوى قوى سمّ بخصوص اگر آن را لاى انگشتان بمالند بوى آن خيلى بيشتر مىشود . گلهاى سفيد به صورت گروهى مانند چتر در رأس ساقهء گل‌دهنده ظاهر\r\n\r\n","description":"","footnote":"","page_name":" 131 ","page_number":139},
  {"content":"\r\n\r\nمىشوند . ميوهء آن گرد خيلى كوچك و داراى تعدادى برجستگى با سطح خارجى ناصاف است . تمام اعضاى گياه سمّى است و سميت آن در شرايط اقليمهاى متفاوت مختلف است مثلا شوكران كبير كه در مناطق شمال اروپا كه سرد است مىرويد تقريبا سميت ندارد و خيلى سميت آن كم است به‌طورى كه حيوانات ضمن علوفه مىخورند و خطر ندارد ، ولى ارقامى كه در جنوب اروپا ، آسيا و در ايران در آب‌وهواى گرم مىرويد خيلى سمّى و خطرناك هستند . شوكران كبير در ايران در مناطق شمال و جنوب ايران و در ساير مناطق مانند فارس و خراسان مىرويد . در شمال ايران در دامنه‌هاى سنگى پوشيده از درختان سرو كوهى در ارتفاعات 2000 متر و بالاتر ديده شده است . به‌طور كلى اين گياه در اراضى سنگلاخ و متروكه و مرطوب مىرويد و گلهاى آن معمولا در تير و مردادماه سال دوم ظاهر مىشوند . معمولا برگ و ميوهء شوكران كبير مصرف دارويى دارد .\r\n\r\nتركيبات شيميايى\r\nاز نظر تركيبات شيميايى در گياه شوكران كبير آلكالوئيدهاى دى - كونىئين « 1 » [ كه سابقا آن را سيكوتين « 2 » و يا كونىسين « 3 » نيز مىناميده‌اند 
  ] . گاما - كونىسئين « 4 » ، كونيدرين « 5 » ، ان - متيل كونىئين « 6 » ، هسپريدين « 7 » و اسانس وجود دارد . نسبت درصد مقدار آلكالوئيدها در اعضاى مختلف گياه به شرح زير است :\r\nدر ساقه‌ها و شاخه‌ها ( 06 / 0 - 01 / 0 ) درصد ، در برگها ( 8 / 0 - 03 / 0 ) درصد ، در گل‌ها ( 24 / 0 - 09 / 0 ) درصد و در ميوهء نارس و سبز آن ( 98 / 0 - 73 / 0 ) درصد  [ G . I . M . P 
  ]  .\r\nدر گزارش ديگرى در مورد تركيبات شيميايى گياه شوكران كبير چنين آمده است .\r\n\r\n\r\n","description":"","footnote":"\r\n( 1 ) .  d - Coniine \r\n( 2 ) .  Cicutine \r\n( 3 ) .  Conicine \r\n( 4 ) .  Y - Conicein \r\n( 5 ) .  Conydrine \r\n( 6 ) .  n - Methyl Coniine \r\n( 7 ) .  Hesperidine \r\n","page_name":" 132 ","page_number":140},
  {"content":"\r\n\r\nدر گياه وجود كونىئين « 1 » ، متيل كونىئين « 2 » ، كونيدرين ، پزودو كونيدرين « 3 » ، كونىسئين و روغن ثابت تأييد شده است [ يونگ كن 
  ] .\r\n\r\nخواص - كاربرد\r\nدر چين و هند و چين از گياه شوكران كبير در استعمال خارجى براى معالجهء ناراحتىهاى جلدى و گرفتگىهاى غدد و سرطان استفاده مىكنند . اين گياه را به عنوان داروى ضد اسپاسم ، آرام‌بخش ، ضد هارى « 4 » و ضد كزاز « 5 » مىشناسند . از اين دارو به عنوان ترياق يا ضد سم در مورد مسموميتهاى ناشى از استريكنين « 6 » به كار مىبرند . ولى به‌هرحال ميوه‌ها ، برگها و ريشه خلاصه تمام قسمتهاى گياه سمّى است [ پروت و هرير و كروست و پتلو 
  ] .\r\nدر كتب طب سنتى حكماى ايران چنين آمده است كه شوكران از نظر طبيعت خيلى سرد و خيلى خشك است . از نظر خواص ، خيلى مخدّر و مسكر است و از نظر دارويى بيشتر استعمال خارجى دارد . براى استعمال داخلى ، با مقدار خيلى كم و خيلى با احتياط تجويز مىشود . مقدار خوراك اين گياه و عصارهء آبى آن 2 / 0 گرم است كه عصارهء آبى را مىتوان به صورت حب مصرف كرد . از عصارهء الكلى و تنطور آن 30 - 10 قطره ممكن است در داخل يك پوسيون خورده شود . چون سمّى است در مواردى كه مصرف داخلى آن لازم مىشود ، حتما بايد زير نظر پزشك و با نظر پزشك باشد . شوكران اگر به مقدار بيش از حد مجاز مصرف شود موجب بروز تهوع و سردرد و سرگيجه مىشود . ابتدا عضلات اراده را فلج مىكند بعد عضلات تنفسى سينه و در آخر عضلات ديافراگم فلج مىشود و حالت اختناق عارض شده و موجب مرگ مىگردد ، ولى مقدار كم آن از عوامل مؤثره براى تسكين دردها مىباشد .\r\nمعمولا شوكران كبير را براى درمان اقسام سرطان تجويز مىنمايند و در اقسام تومورهاى خنازيرى نتايج خوب داده است . ضمنا براى كنترل آسم و سياه‌سرفه و\r\n\r\n\r\n","description":"","footnote":"\r\n( 1 ) .  Coniine \r\n( 2 ) .  Methyl coniine \r\n( 3 ) .  Pseudo conhydrine \r\n( 4 ) .  Antirabies \r\n( 5 ) .  Antitetanic \r\n( 6 ) .  Strychnine \r\n","page_name":" 133 ","page_number":141},
  {"content":"\r\n\r\nارقام شوكران  A  - دانه\r\n1 - شوكران آبى 2 - شوكران صغير 3 - شوكران كبير\r\nسرفه‌هاى شديد و بيشتر اختلالات عصبانى سودمند است . در رفع سل ريه نيز تجويز مىشود . از نظر ساير خواص معتقدند كه اگر خوشهء دانه بستهء آن را قبل از آنكه تخم آن كامل و خشك شود گرفته و بكوبند و عصارهء آن را گرفته در آفتاب خشك كنند ، داروى بسيار نافعى است ، براى تسكين دردهاى چشم خيلى مفيد است و اگر بر پستان دختران گذارده شود مانع بزرگ شدن بيش از حد متعارف پستان مىگردد و اگر ضماد آن بر بيضهء پسران و يا بر كشالهء ران پسران گذارده شود مانع احتلام و مانع نعوظهاى دردناك شديد مىشود ، اگر بر قضيب گذارده شود نيروى جنسى را ضعيف مىكند و مانع بزرگ شدن خارج از حد متعارف قضيب مىگردد و اگر بر زهار يا هر عضوى كه بخواهند مو بر آن نرويد بگذارند مانع رويش مو مىشود . اگر ضماد آن را بر شكم بگذارند اسهال را قطع مىكند و بر روى هر عضوى بگذارند مانع خونريزى آن مىشود . اگر ضماد يا عصارهء آن را بر پيشانى بمالند خونروى از بينى را قطع مىكند و حكيم مير محمد مؤمن نوشته است كه اگر 20 گرم از ريشهء آن را گرفته و با 20 گرم\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nبنگ دانه باهم كوبيده با 750 گرم آب مخلوط و 150 گرم مويز درشت نيز در آن بريزند و روى آتش بگذارند تا آب آن به كلى تبخير شود ، بعد مويزها را از داروها جدا كرده و نگهدارند . خوردن 3 - 1 عدد از اين مويزها مسكر قوى است و ترشح اسپرم را قطع مىكند و اگر بيشتر از 3 دانه بخورند خواب‌آور است .\r\nدو گونهء ديگر از جنس شوكران نيز وجود دارد كه در ايران تا به حال شناسايى نشده ولى در اروپا و ساير مناطق نيمكرهء شمالى بخصوص در هندوستان و چين و ژاپن مىرويند كه چون به عنوان دارو مصرف دارند مختصرا به ذكر آنها مىپردازيم .\r\n\r\n1 . شوكران آبى\r\nدر كتب مختلف طب سنتى با نامهاى « شوكران آبى » ، « شيكران مائى » ، « چقوطه » ، « فيروزا » ، « قاتل البقر » و « شيكران آبى » آمده است . به فرانسوى  Cicutaire  و  Gigue vireuse  و به انگليسى  Cow bane  و  European water hemlock  گفته مىشود . گياهى است از خانوادهء  Umbelliferae  نام علمى آن  Cicuta virosa L .  و مترادف آن  C . angustifolia Kit .  مىباشد .\r\n\r\nمشخصات\r\nبه‌طورى كه در شكل ملاحظه مىشود اين گياه نيز به‌طور كلى شبيه شوكران كبير است ، با اين تفاوت كه داراى ريشه‌هاى گوشتى و ضخيم و خيلى سمّى است و كوتاهتر از شوكران كبير مىباشد . اين گياه داراى بوى خيلى متعفنى است . در مورد اين گياه ريشهء ضخيم آن مصرف دارويى دارد و خواص ريشهء آن تا حدود زيادى مشابه خواص و برگ و ميوهء شوكران كبير است . اين گياه معمولا در مردابها مىرويد . در اروپا و هندوستان در مردابها و نهرهاى آب سرىناگار اطراف كشمير فراوان است . در ايران تا به حال شناسايى نشده است .\r\n\r\nتركيبات شيميايى\r\nتمام اندام گياه داراى مادهء سيكوتوكسين « 1 » كه سمّى است و مراكز اعصاب را تا آن حد تحريك مىكند كه منجر به تشنج و تسريع ضربان نبض و سخت شدن تنفس و\r\n\r\n\r\n","description":"","footnote":"\r\n( 1 ) .  Cicutxin \r\n","page_name":" 135 ","page_number":143},
  {"content":"\r\n\r\nگاهى مرگ مىشود [ كاريونه و كيمورا 
  ] . در اسانس روغنى فرّار ميوه‌هاى گياه سيمول « 1 » و كومين آلدئيد « 2 » يافت مىشود . [ كاريونه و كيمورا 
  ] .\r\n\r\nخواص - كاربرد\r\nخواص ريشهء آن شبيه خواص برگ و ميوهء شوكران كبير است .\r\n\r\n2 . شوكران صغير\r\nدر كتب طب سنتى با نامهاى « شوكران صغير » ، « كزبرة الثعلب » ، « شوكران بستانى » ، « شوكران باغى » و « بقدونس كاذب » آمده است . به فرانسوى  Petite cigue  و  Ethuse  و  Gigue des Jardins  و چون برگهاى آن كمى شبيه برگ جعفرى است  Faux persil  گفته مىشود . گياهى است از خانوادهء  Umbelliferae  نام علمى آن  Aethusa cynapium L .  مىباشد .\r\n\r\nمشخصات و كاربرد\r\nگياهى است علفى در مزارع و باغها مىرويد . خيلى كوتاه و از يك وجب نيز كوتاه‌تر است و در برخى مكانها كه مساعد باشد تا يك متر نيز مىرسد . از نظر ميزان سميت اين گياه اختلاف نظر هست در مدارك علمى قديم يعنى مدارك و اسناد كه قبل از 50 - 40 سال قبل تهيه شده آن را خيلى سمّى نوشته‌اند ولى در سالهاى اخير بررسىهاى جديد دانشمندان شيمى اين سميت را نشان نمىدهد . اين گياه در اروپا مىرويد و در ايران تا به حال شناسايى نشده است به‌هرحال آنچه كه به نام شوكران مطلق مورد نظر است و از نظر خواص قابل توجه مىباشد همان شوكران كبير است كه از اعصار قديم از زمان سقراط تاكنون تمام بررسىها و تجربيات در مورد آن متفق القول مىباشند كه مشروحا ذكر گرديد .\r\n\r\n\r\n","description":"","footnote":"\r\n( 1 ) .  Cymol \r\n( 2 ) .  Cumin aldehyde \r\n","page_name":" 136 ","page_number":144},
  {"content":"\r\n\r\n\r\nشوكران الماء\r\nبه فارسى « شوكران آبى » و در كتب طب سنتى با نامهاى « شوكران الماء » ، « فلاندرى » ، « رازيانهء آبى » و « باديان آبى » آمده است . به فرانسوى  Phellandrie  و  Fenouillet  و  Fenouil d ? eau  و  Cigue d ? eau  و به انگليسى  Drop wort  و  Water hemlock  و  Horse bane  « قاتل الفرس » گفته مىشود . گياهى است سمّى از خانوادهء  Umbelliferae  نام علمى آن  Oenanthe aquaticum ( L . ) Poir .  و مترادف آن  Phellandrium aquaticum L .  مىباشد . در برخى مدارك نام اصلى گياه  Phellandrium aquaticum  آورده شده است .  [ Larousse agricile 
  ]  .\r\n\r\nمشخصات\r\nگياهى است چندساله و علفى . ساقه آن استوانه‌اى و توخالى و مخطط به بلندى تا 2 متر است . برگهاى آن سبز تيره با بريدگى زياد و خيلى ظريف مىباشد . گلهاى آن سفيد در گروه‌هاى كوچك مجتمع به صورت چتر در انتهاى ساقهء گل‌دهنده ظاهر مىشوند .\r\nبيخ يا سوش زيرزمينى گياه متورم و سفيدرنگ پوشيده از ريشه‌هاى دراز ، ميوهء آن تخم‌مرغى است اين گياه سمّى است ولى بيشتر براى حيوانات بخصوص اسب مسموميت ايجاد مىكند .\r\nاين گياه در اراضى مردابى و آبهاى راكد و كنار نهرها خوب رشد مىكند . در اروپا ، آسيا و ايران مىرويد . در ايران در شمال ايران بين رشت و لاهيجان در مردابها\r\n\r\n","description":"","footnote":"","page_name":" 137 ","page_number":145},
  {"content":"\r\n\r\nشوكران الماء\r\n B \r\n- ميوه  A  - گل\r\nو كنار آب‌بندها به‌طور خودرو مىرويد .\r\n\r\nتركيبات شيميايى\r\nاز نظر تركيبات شيميايى برخى از دانشمندان وجود مادهء فلاندرين « 1 » را در ميوهء گياه تأييد نموده‌اند ولى همه در اين امر متفق القول نيستند و عده‌اى از جمله تلونگ « 2 » منكر وجود اين ماده در ميوهء گياه هستند . به علاوه در ميوهء گياه وجود رزين ، صمغ ، مواد چرب و مانان « 3 » و اسانسى داراى فلاندرن « 4 » راست تأييد شده است .\r\nتوضيح : فلاندرن راست معمولا در اسانس رازيانه وجود دارد به همين دليل بوى اين گياه شبيه رازيانه است .\r\n\r\n\r\n","description":"","footnote":"\r\n( 1 ) .  Phellandrine \r\n( 2 ) .  Thellung \r\n( 3 ) .  Mannan \r\n( 4 ) .  Phellandrene \r\n","page_name":" 138 ","page_number":146},
  {"content":"\r\n\r\n\r\nخواص - كاربرد\r\nميوهء شوكران آبى يا فلاندرى اشتهاآور است و مدّر ، قاعده‌آور و معرّق مىباشد و در موارد سل و برونشيت از آن استفاده مىكنند . معمولا 10 - 5 گرم ميوهء آن را در 1000 گرم آب جوش دم مىكنند و صاف‌كرده را 6 دفعه در عرض 24 ساعت مىخورند . براى برونشيتهاى مزمن ، سياه‌سرفه ، تسكين سرفه مسلولين و آسم اثر محسوس دارد .\r\nگرد ميوه فلاندرى : مقدار خوراك از گرد ميوهء خشك فلاندرى 2 - 1 گرم است .\r\nممكن است اين گرد را در مغز نان بگذارند و بخورند و يا با عسل و يا با شربت ساده مخلوط نموده 5 - 4 دفعه در روز بخورند .\r\nمعجون فلاندرى : 2 - 1 گرد ميوهء فلاندرى را در مقدار كافى شربت ساده ريخته و صبح و عصر بياشامند . ساندراس از دانشمندان قديم طب سنتى معتقد بوده است كه اگر مسلول هشت روز از اين معجون بخورد احساس بهبودى مىكند و مشاهده مىشود كه اخلاط سينه كم شده ، خروج آن آسان گشته ، تب كاهش يافته و يا به كلى قطع شده ، اشتها برگشته و خواب برقرار مىشود و عموما در نزله‌ها و زكامهاى مزمن و برونشيت آن را منظما استعمال مىكنند ، تخفيف كلى مىدهد .\r\nگرد مخلوط فلاندرى : لاكتوز يا قند شير كوبيده و نرم شده 60 گرم ، صمغ عربى كوبيده و نرم شده 30 گرم خصية الثعلب كوبيده و نرم 30 گرم و ميوهء فلاندرى كوبيده 5 گرم . اينها را مخلوط كرده 4 - 3 دفعه در روز يك قاشق چاىخورى آن را در قدرى شربت قند مخلوط كرده و بخورند در رفع زكام ، ناراحتى ريه و سل مفيد است .\r\nتوضيح : منظور از خصية الثعلب  Orchis  است كه شرح آن در بخش خاصى در جلدهاى اين كتاب آمده است .\r\n\r\n","description":"","footnote":"","page_name":" 139 ","page_number":147},
  {"content":"\r\n\r\n\r\nچوبك\r\nتعدادى از گياهان هستند كه سابقا از ريشهء آنها به علت داشتن مادهء ساپونين براى شستن و تميز كردن لباس مانند صابون استفاده مىكرده‌اند . اين گياهان از خانوادهء  Caryophyllaceae  مىباشند . تعدادى از آنها كه به صورت درختچه و داراى ريشهء ضخيمى هستند و بيشتر در ايران مىرويند از جنس  Acanthophyllum  و تعدادى ديگر كه يك ساله و چندساله ولى علفى مىباشند از جنس  Saponaria  هستند كه بيشتر در اروپا مىرويند و تك‌وتوك از دستهء دوم در ايران نيز ديده مىشود .\r\nبه‌طور كلى اين‌گونه گياهان به فارسى در مناطق مختلف ايران با نامهاى « چوبك » ، « چوبك اشنان » و « چوبه » و « آذربو » و در همدان به اصطلاح محلى « اسپرون » و در آذربايجان و در كردستان « چوغان » و در ساير مناطق « فلار » و « گليم‌شوى » ناميده مىشوند . در كتب طب سنتى با نامهاى عربى آن « غاسول » ، « عرطنيثا » ، « صابونيه » ، « عرطنيثه » ( بيخ گياه ) و « سطرونيون » نامبرده مىشود . به فرانسوى به‌طور كلى  Saponaire  و به انگليسى  Soapwort  نامند .\r\nنام علمى چند گونه از درختچه‌هاى اين خانواده كه در ايران در مناطق مختلف مىرويند و سابقا در دهات ريشهء آنها را خشك و آسياب كرده و به جاى صابون مصرف مىكردند ، عبارت‌اند از :\r\n1 .  Acanthophyllum squarrosum Boiss .  - درختچهء كوچكى است كبودرنگ ، كركدار خزى ، در دامنه‌هاى جنوبى البرز تا جلفا و تبريز ، در اراك ،\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nهمدان ، اصفهان ، يزد ، خراسان و بلوچستان انتشار دارد . گلهاى آن سفيد يا صورتى و داراى ريشه‌هاى ضخيم است .\r\n2 .  Acantophyllum microcephalum Boiss .  - اين درختچه در دامنه‌هاى جنوبى البرز در شاهرود ديده مىشود . برگهاى آن نخلىشكل ، گلها كوچك با كاسه مخروطى و جام سفيد .\r\n3 .  Acanthophyllum gracilis Bge .  - درختچهء كوچكى است كه در مناطق شاهرود و خراسان ديده مىشود .\r\n4 .  Acanthophyllum glandulosum Bge .  - درختچهء كوچكى است كه كمى كركدار و چسبناك در منطقهء شاهرود و دامنه‌هاى شرقى البرز ديده مىشود . برگهاى آن ريز ، روى برگها شياردار و پشت آن برجسته و گلهاى آن سفيد است .\r\n5 .  A . fontanesil Boiss .  - درختچه‌اى است با كركهاى ريز ، برگهاى كشيده ، در ارتفاعات جبال دنا مىرويد .\r\n6 .  A . crassifolium Boiss .  - درختچهء كوچكى است كه در دامنه‌هاى نيم‌خشك جنوبى البرز ، درّهء جاجرود ، بومهن ، اراك ، همدان ، فارس و كهكيلويه مىرويد .\r\n7 .  A . bracteatum Boiss .  - درختچهء كوچكى است پوست آن به رنگ كبود ، صاف يا كمى كركدار . برگهايش كشيده نوك‌تيز و گلهايش در مجموعه‌اى در روى يك پايك بلند قرار دارد . اين درختچه در اصفهان ، يزد ، شيراز ، دربند كرج و اطراف تهران ديده مىشود .\r\n\r\nتركيبات شيميايى\r\nاز نظر تركيبات شيميايى در ريشهء گياهان چوبك ايران جنس  Acanthophyllum  مادهء ساپونين و غيره يافت مىشود .\r\n\r\nخواص - كاربرد\r\nريشهء چوبكها از نظر طبيعت گرم و خشك است و خواص آن : عطسه‌آور مىباشد و سكسكه را تسكين مىدهد . مدّر و قاعده‌آور است و براى خرد كردن سنگ مثانه مفيد است . ريختن قطرهء دم‌كردهء آن در بينى بسيار عطسه‌آور است و براى باز كردن مجارى گرفته شده در موارد زكام بسيار نافع است . به قدرى\r\n\r\n","description":"","footnote":"","page_name":" 141 ","page_number":149},
  {"content":"\r\n\r\nعطسه‌آور است كه در برخى موارد بوييدن يا قطرهء بينى آن براى زنهاى باردار خطرناك است . زيرا ممكن است آن‌قدر عطسه كنند كه بچه را ساقط نمايند . ضماد آن با سركه براى تسكين درد سياتيك و ورم طحال نافع است و اگر در محلول تنقيه داخل شود ، تنقيهء آن براى اشخاص مبتلا به سياتيك داروى مسكّن خوبى است . ضماد خاكستر ريشهء آن با سركه براى درد مفاصل و سياتيك و درد سرين نافع است . گرد آنكه روى زخمهاى بد پاشيده شود براى التيام زخم نافع است .\r\nمقدار خوراك آن تا 5 گرم است ، توجه شود چون مادهء ساپونين سم است بيش از 3 - 2 گرم و حد اكثر در مورد اشخاص قوى تا 5 گرم خوردن آن خطرناك است و خوردن 15 گرم آن به‌طور قطع كشنده است . بنابراين مصرف آن بايد زير نظر پزشك باشد . براى تهيهء دم‌كردهء آن 5 - 2 گرم گرد ريشه را در 300 - 200 گرم آب جوش دم كرده پس از صاف كردن با قاشق كوچك بتدريج بياشامند .\r\nاز جنس  Saponaria  گونه‌اى در ايران مىرويد كه اين‌گونه گياهى است كه در كتب طب سنتى با نام « فول العرب » ذكر مىشود . به فرانسوى  Vaccaire  و  Saponaire des vaches  و به انگليسى  Cow - herbe  و  Cow soapwort  گويند . از خانوادهء  Caryophyllaceae  و نام علمى آن  Saponaria vaccaria L .  و مترادف آن  Vaccaria pyramidata Medic .  مىباشد . به هندى اين گياه را « صابونى » گويند .\r\n\r\nمشخصات\r\nگياه فول العرب يا غاسول ايرانى گياهى است علفى يك ساله و كوچك ، برگهاى آن متقابل ، بدون كرك ، دراز ، نوك‌تيز و مثلثىشكل كه قاعده آن ساقه را در آغوش گرفته است . گلهاى آن قرمزرنگ و اغلب در مزارع به عنوان علف هرز مىرويد . در ايران و هندوستان علف هرز مزارع است . اين گياه در ايران در مناطق شمالى در گيلان ، در قزوين ، اصفهان ، اراك ، كرمانشاه ، خرم‌آباد ، آذربايجان ، بوشهر ، زابل ، خراسان ، شاهرود ، خلاصه كه معمولا در تمام مناطقى كه درختچه  Acanthophyllum squarrosum  مىرويد انتشار دارد .\r\nريشهء اين گياه كوچك است و مانند ريشه‌هاى درختچه‌هاى چوبك ضخيم و بزرگ نيست .\r\n\r\n","description":"","footnote":"","page_name":" 142 ","page_number":150},
  {"content":"\r\n\r\nغاسول\r\n A \r\n- مقطع گل  B  - ميوه\r\n\r\nتركيبات شيميايى\r\nاز نظر تركيبات شيميايى در ريشه و دانه اين گياه مادهء ساپونين مشخص شده است [ موزيگ و شرام 
  ] . به علاوه در دانه‌هاى گياه يك هيدرات كربن بنام لاكتوزين « 1 » مشخص شده است [ ليو 
  ] .\r\n\r\nخواص - كاربرد\r\nدر هند از شيرهء گياه غاسول ايرانى به عنوان تب‌بر و مقوى در دوران تبهاى مداوم و ضعيف تجويز مىشود . از گياه براى معالجهء ناراحتىهاى پوست توأم با خارش\r\n\r\n\r\n","description":"","footnote":"\r\n( 1 ) .  Lactosin \r\n","page_name":" 143 ","page_number":151},
  {"content":"\r\n\r\nاستفاده مىكنند . در چين از ميوه‌ها و يا دانه‌هاى گياه به عنوان التيام‌دهندهء زخم ، ضدعفونىكننده ، بندآورندهء خون‌روى و ضد درد در موارد بريدگىهاى اعضا استفاده مىشود [ چيو 
  ] . به علاوه براى بيرون آوردن خار و تيغ [ موزيگ و شرام 
  ] . و در استعمال داخلى براى افزايش ترشح شير مىخورند . سرشاخه‌هاى سبز ، گلها ، ريشه و برگهاى گياه همان خاصيت دانه را دارند .\r\n\r\n","description":"","footnote":"","page_name":" 144 ","page_number":152},
  {"content":"\r\n\r\n\r\nغاسول\r\nبه فارسى و در كتب طب سنتى با نامهاى « غاسول » و « صابونى » آمده است . به فرانسوى  Saponaire officinale  و  Savonniere  و  Herbe foulon  و  Herbe savon  و به انگليسى  Soapwort  و  Bouncing bet  گفته مىشود . گياهى است از خانوادهء  Caryophyllaceae  نام علمى آن  Saponaria officinalis L .  و مترادف آن  S . vulgaris Pall .  و  S . hybrida Mill .  مىباشد .\r\n\r\nمشخصات\r\nغاسول گياهى است علفى ، چندساله ، كوچك كه بلندى آن تا نيم متر است . گلهاى آن به رنگ حنائى يا صورتى است . برگهاى آن متقابل ، ساقه آغوش ، مثلثىشكل و نوك‌تيز و كمى دراز مىباشد . ميوهء آن كپسولى است كه تعداد زيادى دانه به رنگ قرمز در آن قرار دارد . در ساقه زيرزمينى اين گياه در حدود 35 - 30 درصد مادهء صابونى يافت مىشود .\r\nاين گياه در كنار گودالها و در داخل پرچينها و در مزارع مىرويد . در مناطق مختلف اروپا و بخصوص در فرانسه انتشار دارد . در ايران تا به حال شناسايى نشده است . در چين و ژاپن اين گياه به عنوان گياه دارويى مفيدى كاشته و تكثير مىشود .\r\n\r\n","description":"","footnote":"","page_name":" 145 ","page_number":153},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در برگهاى اين گياه وجود ساپونارين « 1 » تأييد شده است [ كاريونه و كيمورا 
  ] . و در ريشهء آن 35 - 30 درصد از يك نوع مادهء صابونى وجود دارد .\r\n\r\nخواص - كاربرد\r\nدر چين از ريشهء اين گياه براى معالجهء سيفيليس و همچنين درمان بيمارىهاى مزمن پوستى استفاده مىشود [ ليو 
  ] . سابقا از خيس‌كردهء ريشهء گياه يا به عبارت بهتر گرد ريشهء گياه كه در آب كف مىكند براى شستن و پاك كردن چرك لباسهاى برخى پارچه‌هاى ابريشمى و پارچه‌هايى كه با الياف شكننده تهيه مىشوند ، استفاده مىشده است .\r\nدر مورد ريشه مناسب است كه از ريشهء گياه 5 - 4 ساله استفاده شود . اين ريشه نسبتا ضخيم داراى رنگ قهوه‌اى قرمز است و پوست آن به آسانى جدا مىشود و پس از مقشه نمودن آن را به قطعات كوچكى خرد كرده ، خشك و نگهدارى مىنمايند . از نظر دارويى اين ريشه خواصى نظير ريشهء گونه  S . vaccaria  دارد و در موارد روماتيسم ، نقرس ، بيمارىهاى پوست و براى رفع كم‌خونى دختران جوان مؤثر است .\r\nبراى تهيهء دم‌كرده يا جوشاندهء آن 40 - 30 گرم گرد ريشه را در هزار گرم آب جوش دم كردم و يا مىجوشانند هر روز 2 - 1 ليوان براى تصفيهء خون مىخورند . ممكن است در مايع جوشانده كمى شكر مخلوط شود . از برگهاى گياه در استعمال داخلى مصرف نمىشود .\r\n\r\n\r\n","description":"","footnote":"\r\n( 1 ) .  Saponarin \r\n","page_name":" 146 ","page_number":154},
  {"content":"\r\n\r\n\r\nبيدگياه - مرغ\r\nدر زبان فارسى معمولا « مرغ » مىگويند ولى نام اصيل فارسى آن « بيدگياه » است و نام محلى آن در تنكابن و مازندران « كرك جرواش » مىباشد . در كتب طب سنتى « ثيل صغير » ، « نجيل » و « نجم » نامبرده شده است . به فرانسوى  Chiendent  و  Petit chiendent  و  Chiendent rampant  و  Chiendent officinal  و به انگليسى  Common wheat grass  و  Quick grass  مىنامند . گياهى است از خانوادهء گندميان  Graminaceae  نام علمى آن :  Agropyron repens ( L . ) Beaw .  و مترادف آن  Triticum repens L .  مىباشد .\r\nدر برخى مدارك علمى نام آن را  Agropyrom repens  يا  Triticum repens  مىنويسند .\r\n\r\nمشخصات\r\nمرغ يا بيدگياه ، گياهى است علفى چندساله ، رنگ آن سبز غبارى . ساقه‌هاى هوايى آن بلند نيست و به صورت كاه قسمتى خزنده و قسمتى قائم و ايستا از ساقه‌هاى زيرزمينى آن منشاء مىگيرد . ساقهء زيرزمينى آن داراى انشعابات متعدد زيرزمينى است و گره‌دار كه از هر گره‌اى ريشكها خارج مىشوند . برگهاى آن كه از محل هر گره در ساقه خارج مىشود متناوب سبز غبارى ، دراز ، باريك ، افتاده و گلهاى آن كه در اواخر بهار ظاهر مىشود ، سبز روشن خوشه‌اى شبيه گل گندم و دانه‌هاى آن شبيه گندم\r\n\r\n","description":"","footnote":"","page_name":" 147 ","page_number":155},
  {"content":"\r\n\r\nكوچك به صورت خوشه مانند خوشه گندم در انتهاى ساقهء گل‌دهنده ، تشكيل مىشود .\r\nمرغ بسرعت از طريق پخش دانه و همچنين گسترش ساقه زيرزمينى آن تكثير مىشود و در اراضى باير نسبتا مرطوب و كنار آبها در مناطق معتدل مىرويد . در ايران معمولا در تمام نقاط ايران ، دامنه‌هاى البرز ، بين تهران و قزوين ، دماوند و در مناطق شمالى ايران در مازندران و در آذربايجان در اطراف تبريز و خراسان و در قسمت مركزى در تفرش ، اراك به‌طور خودرو مىرويد . از نظر كشاورزى يك علف هرز سمج است كه با زحمت در براندازى آن مىكوشند ولى از نظر دارويى اين‌گونه مورد بحث بسيار مفيد و جالب است و اشخاص مطلع از ساقه‌هاى زيرزمينى آن استفاده دارويى متنوعى مىنمايند .\r\n\r\nتركيبات شيميايى\r\nاز نظر تركيبات شيميايى ، ساقهء زيرزمينى مرغ داراى مقدارى اسانس و دو نوع گلىكوزيد و مادهء متبلور اينوزيت و مادهء ترىتيسين « 1 » است . در گزارش ديگرى آمده است كه ساقهء زيرزمينى گياه داراى دكستروز « 2 » ، ترىتيسين « 3 » ، لعاب « 4 » ، مانيتول « 5 » ، اينوزيتول « 6 » است [ بر 
  ] .\r\n\r\nخواص - كاربرد\r\nقسمت مورد استفاده گياه مرغ ساقه‌هاى زيرزمينى آن است كه پس از خارج كردن از زمين بايد آن را خوب شسته و ريشكهاى آن را گرفته و قطعه‌قطعه كرده و خشك كنند . رنگ آن زرد و طعم آن كمى شيرين و لعاب‌دار است .\r\nاز نظر طبيعت طبق نظر حكماى طب سنتى كمى سرد و خشك است و قابض مىباشد . در مورد خواص آن معتقدند كه دم‌كردهء بيخ يا ساقهء زيرزمينى آن براى\r\n\r\n\r\n","description":"","footnote":"\r\n( 1 ) .  Triticin \r\n( 2 ) .  Dextrose \r\n( 3 ) .  Triticin \r\n( 4 ) .  Mucilage \r\n( 5 ) .  Mannitol \r\n( 6 ) .  Inositol \r\n","page_name":" 148 ","page_number":156},
  {"content":"\r\n\r\nدل‌پيچه و زخمهاى مثانه و سخت و قطره‌قطره ادرار كردن مفيد است . و همچنين دم‌كرده يا جوشاندهء بيخ آن براى خرد كردن سنگ مثانه و كليه بسيار نافع است و آب گياه نيز از 500 - 250 گرم براى دفع سموم اقسام مارها به عنوان ضد سم و براى رفع سوزش مجراى ادرار و حبس ادرار و خرد كردن سنگ مثانه و سل بسيار نافع است و ضماد گياه براى ورمهاى گرم مفيد است . ضماد خاكستر آن براى قطع خون بواسير ، تحليل ورمها ، خشك كردن جراحتها بسيار نافع است . عصارهء بيخ آن براى بيمارى قند مفيد است . در دم‌كرده‌ها به نسبت 20 گرم ساقهء زيرزمينى گياه در 1000 گرم آب جوش استفاده مىشود .\r\nدر هندوچين ريشهء مرغ را با ريشهء پنبه جوشانده و از بخور آن و همچنين از آب جوشاندهء آن براى شست‌وشو و بخور بواسير استفاده مىكنند [ مىنات 
  ] .\r\nجوشاندهء بيدگياه : ريشهء بيدگياه 20 گرم و آب 1000 گرم . ريشه را نيم‌كوب كرده و مدت نيم ساعت در آب بجوشانند و صاف كنند و مانند مدرّات بياشامند .\r\nجوشانده بيدگياه و شيرين‌بيان : ريشهء بيدگياه 20 گرم ، ريشهء شيرين‌بيان 10 گرم و آب به قدرى كه صاف شده به تنهايى 1000 گرم شود . اول مدت يك ساعت ريشهء بيدگياه را در آب بجوشانند و صاف كنند و بعد ريشهء شيرين‌بيان را به آن بيفزايند و آن را مدت يك ساعت دم كنند و صاف نمايند و بتدريج بياشامند . مدّر است و تمام خواص مذكوره در شرح گياه را دارا مىباشد .\r\n\r\n","description":"","footnote":"","page_name":" 149 ","page_number":157},
  {"content":"\r\n\r\n\r\nثيل كبير\r\nگياهى است كه در كتب طب سنتى با نام « ثيل كبير » آمده است . به فرانسوى  Grand chiendent  و  paspale  و به انگليسى  Bermuda grass  و  Star grass  گفته مىشود . گياهى است از خانوادهء غلات  Gramina ceae  نام علمى آن  Cynodon dactylon ( L . ) Pers .  مىباشد .\r\n\r\nمشخصات\r\nثيل كبير گياهى است چندساله خيلى از نظر شكل متنوع و متغيّر . از طريق ساقه زيرزمينى گياه سريعا انتشار مىيابد و مثل قاليچه سطح خاك را مىپوشاند . ساقهء گل‌دهندهء آن به ارتفاع 70 - 10 سانتىمتر مىرسد . گلها بنفش و ميوه‌هاى آن معمولا شش شاخه و گاهى كمتر كه همه شاخه‌ها از يك نقطه خارج مىشوند و هر شاخه به شكل سنبله با دانه‌هاى خيلى ريز مىباشد .\r\nدر تمام مناطق عالم در نواحى حارّه ، نيم‌گرم ، معتدله و در سواحل درياها مىرويد . در ايران در دامنه‌هاى البرز ، اطراف تهران ، كرج ، سواحل شنزار شمال ايران ، در گرگان ، بندر گز ، آستارا و در آذربايجان و در كردستان ، كرمانشاه ، همدان ، تفرش ، اصفهان ، خوزستان و عملا در تمام مناطق شرق و غرب ايران مىرويد .\r\n\r\n","description":"","footnote":"","page_name":" 150 ","page_number":158},
  {"content":"\r\n\r\n\r\nخواص - كاربرد\r\nدر چين از جوشاندهء گياه مخلوط با نوعى برنج تخمير شده كه به چينى  \" Lau - ts ? ao \"  نامند ، در موارد خونريزىهاى شديد از زخمها و يا پس از زايمان كه خونروى شديد باشد و به علاوه براى معالجه خونريزى زياد و مفرط عادت ماهيانه تجويز مىشود كه بخورند ، ساقهء زيرزمينى آن تصفيه‌كنندهء خون است [ هاو 
  ] . و معروف به مدّر بودن است . به علاوه نرم‌كننده و مسهل ملايمى است [ پرّوت و هرير 
  ] .\r\nداروى خوبى براى ناراحتىهاى معده است و در موارد تب و هذيان و لرز خيلى مفيد است [ ويدال 
  ] . در فيليپين از جوشاندهء آن به عنوان مدّر و براى نرم كردن سينه استفاده مىشود [ گررو و كوئى زمبينگ 
  ] . و براى معالجهء بيمارىهاى اعضاى تناسلى و ادرار مصرف مىشود [ ديگانگ كو 
  ] . ساقه‌هاى آن را جويده و مخلوط با بزاق دهان روى زخم مىمالند [ آبرامس 
  ] . در هند : جوشاندهء اعضاى زيرزمينى گياه براى استسقا و در مرحله دوم سيفيليس تجويز مىشود . از دم‌كردهء ساقه‌هاى زيرزمينى آن براى بند آوردن خون از بواسير استفاده مىشود . ريشه‌هاى له‌شدهء آن را مخلوط با كشك براى تسكين التهاب مجارى ادرار و سوزش آن مصرف مىكنند . شيرهء گياه قابض است و روى زخم تازهء قسمت بريده‌شدهء اعضاى بدن ماليده مىشود . مدّر است و در موارد استسقا ، هيسترى ، صرع و در مورد اسهالهاى مزمن و اسهال خونى مصرف مىشود .\r\nثيل كبير از نظر طبيعت شبيه مرغ و سرد و خشك است .\r\n\r\n","description":"","footnote":"","page_name":" 151 ","page_number":159},
  {"content":"\r\n\r\n\r\nآراقيطون ( بابا آدم )\r\nبه فارسى به آن « بابا آدم » و « فيل گوش » گويند و در كتب طب سنتى با نامهاى « لوف كبير » ، « آراقيطون » و « فيلجوش » آمده است . به فرانسوى  Bardane  و  Glouteron  و  Gratteron  و  \" Greatteau \"  و  \" Herbe aux teigneux \"  زيرا سابقا از برگ و عصارهء برگ آن در فرانسه براى معالجهء كچلى استفاده مىشده است و به انگليسى  Burdock  و  Cockle - bur  گفته مىشود . گياهى است از خانوادهء  Compositae  تيرهء فرعى  Tubuliflorae  نام علمى آن  Arctium lappa L .  و مترادف آن  Lappa major Gaertn .  و  Arctium majus Bernh .  مىباشد .\r\n\r\nمشخصات\r\nبابا آدم گياهى است علفى دوساله به ارتفاع 120 - 60 سانتىمتر داراى ساقه‌هاى منشعب و مانند پوست مار ابلق و پوشيده از كركهاى زبر و خشن است . برگهاى آن پهن موج‌دار بزرگ . گلهاى آن قرمز به صورت كاپىتول كروى كه پوشيده از فلس‌هايى است كه به قلابهاى كوچكى ختم مىشود و به همين علت برگ و ميوهء آن به لباس اشخاصى كه از كنار گياه عبور مىكنند و همچنين به پشم گوسفندانى كهن در اطراف گياه چرا مىنمايند ، مىچسبد . ريشهء گياه دراز كمى ضخيم در حد ضخامت انگشت دست دوكىشكل و داراى مقدار زيادى كربنات دو پتاس و نيترات دو پتاس است ، پوست آن قهوه‌اى و مغز آن سفيد و طعم آن كمى شيرين و بوى آن تهوع‌آور\r\n\r\n","description":"","footnote":"","page_name":" 152 ","page_number":160},
  {"content":"\r\n\r\nاست . ميوهء آن پس از رسيدن به صورت فندقه چندوجهى درمىآيد و پس از اينكه كاملا رسيد رنگ آن زرد و حنايى مىشود . در بالاى ميوه دسته‌اى تار زردرنگ ديده مىشود كه چسبناك است و به پشم گوسفندان در موقع عبور مىچسبد و موجب پخش تخم و گسترش گياه مىشود . تكثير بابا آدم از طريق كاشت تخم آن در شهريورماه و برداشت محصول در اسفند يا ارديبهشت‌ماه سال دوم انجام مىگيرد .\r\nريشه و برگ گياه موارد استعمال درمانى دارد .\r\nاين گياه در اروپا و آسيا انتشار دارد . در ايران در اطراف تهران ، دامنه‌هاى البرز ، چالوس ، رودبار ، زير درختان زيتون ، ولىآباد ، كوهستانهاى خراسان ، كرمان ، تفرش و در آذربايجان در قره‌داغ حسن بيگلو ، نعمت‌آباد نزديك تبريز ، در همدان ، اراك ، در مازندران و گرگان به‌طور خودرو ديده مىشود .\r\n\r\nتركيبات شيميايى\r\nدر ريشهء گياه در حدود 45 درصد مادهء اينولين « 1 » وجود دارد . برگها و ريشهء آن داراى اسانس روغنى فرّار است . در دانه‌هاى آن گلوكوزيد آركتىئين « 2 » مشخص شده است و به علاوه دانه آن داراى 20 - 16 درصد روغن ثابت به رنگ زرد با طعم تلخ است كه شامل مقدار زيادى حدود 60 درصد لينولئيك اسيد و كمى يعنى حدود 10 درصد اولئيك اسيد است .\r\nدر گزارش ديگرى آمده است كه ريشهء بابا آدم داراى مقدار زيادى كربنات دو پتاسيم و نيترات دو پتاسيم ، رزين ، و يك گلوكوزيد به نام لاپين « 3 » است .\r\n\r\nخواص - كاربرد\r\nدر هندوستان از ريشهء بابا آدم براى تصفيهء خون ، به عنوان مدّر ، معرّق و آنتىفلوژيستيك « 4 » مصرف مىشود . و از نظر طبيعت بابا آدم طبق رأى حكماى طب سنتى گرم و خشك است . در چين و ژاپن از تخم ، ساقه و ريشهء آن به عنوان مقوى ، نيرودهنده ، تصفيه‌كنندهء خون ، زيادكنندهء ترشح عرق و مدّر استفاده مىشود . از تخم\r\n\r\n\r\n","description":"","footnote":"\r\n( 1 ) .  Inulin \r\n( 2 ) .  Arctiin \r\n( 3 ) .  Lappine \r\n( 4 ) .  Antiphlogistic \r\n","page_name":" 153 ","page_number":161},
  {"content":"\r\n\r\nآن در جوشانده‌ها با عسل و يا با سركه رقيق مصرف مىكنند و از ريشه و ساقهء آن نيز در جوشانده و يا در تنطورها استفاده مىشود [ استوارت 
  ] . از جوشاندهء ساقه‌هاى پربرگ آن براى معالجهء سرگيجه و روماتيسم و اگر كمى شكر قهوه‌اى به آن اضافه شود ، براى معالجهء سرخك استفاده مىشود [ هو 
  ] . در ساير مناطق بيشتر از تخم آن استفاده مىشود و از آن به عنوان ضد عفونى و مدّر [ موزيگ و شرام 
  ] . و براى معالجهء نوعى استسقا كه مايع سروز در حفره‌ها و بافتهاى بدن جمع مىشود ، [ روا 
  ] و به عنوان داروى ضد كرم روده و همچنين براى رفع جوش و دانه‌هايى كه در صورت مىزند [ لوئى 
  ] استفاده مىشود . ضمنا در معالجهء ذات الريه [ لو 
  ] ، براى آبسه‌هاى چركى و ناراحتىهاى گلو و حلق [ روا 
  ] ، به عنوان ترياق و در موارد نيش زدن جانوران سمّى و مار [ كاريونه و كيمورا 
  ] ، انفلوانزا و تبهاى مخملك ، آبله ، خنازير [ لو 
  ] ، يبوست و سرخك [ چيو 
  ] آن را مفيد مىدانند .\r\nبرگ بابا آدم براى پايين آوردن قند خون مفيد است . ماليدن دم‌كردهء برگ آن براى ناراحتىهاى جلدى بخصوص براى پوست سر و كچلى نافع است . مرهمى كه از يك واحد عصارهء برگ بابا آدم و يك واحد روغن زيتون حاصل مىشود براى ماليدن و التيام جراحات و زخم خيلى مفيد است . مقدار خوراك از برگ يا گرد ريشهء بابا آدم تا 4 گرم است و در دم‌كرده‌ها 50 - 30 گرم برگ در هزار گرم آب جوش مصرف مىشود كه در 24 ساعت بتدريج فنجان فنجان ميل كنند . در مورد تركيب دارويى براى رويش مو به بخش گزنه مراجعه فرماييد .\r\nدر فرانسه معمول است از جوشاندهء 100 - 60 گرم ريشهء بابا آدم در يك ليتر آب در استعمال خارج براى بيمارىهاى پوست مصرف مىكنند و منظما تا مدتى صبح و عصر روى پوست عضو مورد نظر مىمالند .\r\nعصارهء ريشه بابا آدم : ريشهء بابا آدم 1 واحد ، آب مقطر 8 واحد . ريشه را قطعه قطعه كرده و مدت 12 ساعت در 5 واحد از آب مىخيسانند و با فشار صاف مىكنند و تفاله را در ما بقى آب مىخيسانند و با فشار صاف مىكنند و دو صاف‌شده را مخلوط كرده ، مىگذارند ته‌نشين شود و صاف روى آن را با انحراف برداشته در حمام ماريه به قوام عصارهء نرم تبخير مىكنند . اين عصاره از عوامل مقوى است و مقدار خوراك آن 10 - 1 گرم مىباشد .\r\nدم‌كردهء ريشهء بابا آدم براى تصفيهء خون : ريشهء بابا آدم 30 گرم ، مغز ريشهء شيرين‌بيان 30 گرم ، ريشهء تاج‌ريزى 30 گرم ، آب جوش 1000 گرم . مخلوط اينها را\r\n\r\n","description":"","footnote":"","page_name":" 154 ","page_number":162},
  {"content":"\r\n\r\nدر آب در حدود نيم ساعت دم مىكنند و بيش از نصف آن را در روز ميل مىنمايند .\r\nجوشاندهء ريشهء بابا آدم براى رفع سوداوى : ريشهء بابا آدم را با هم‌وزن آن ريشهء راسن جوشانده و پس از خنك شدن روى پوست مىمالند خارش خيلى زود رفع مىشود .\r\n\r\n","description":"","footnote":"","page_name":" 155 ","page_number":163},
  {"content":"\r\n\r\n\r\nكرفس وحشى\r\nكرفس وحشى در كتب فارسى با نامهاى « كرفس » ، « كرفس الماء » ، « كرفش » و « كرسب » آمده است . به فرانسوى  Ache  و  Celeri sauvage  و  Ache des marais  و  Persil des marais  و به انگليسى  Wild celery  و  Tape grass  گفته مىشود . گياهى است از خانوادهء  Umbelliferae  نام علمى آن  Apium graveolens L .  و مترادفهاى آن  Sium apium Roth .  و  Seseli graveolens Scop .  و  Apium celleri Gaertn .  مىباشد .\r\n\r\nمشخصات\r\nكرفس وحشى گياهى است دوساله ريشهء آن كوتاه ، عمودى و كمى ضخيم . ساقهء آن علفى ريشه‌دار توخالى به بلندى 90 - 30 سانتىمتر و برگهاى آن شبيه برگ جعفرى و داراى بريدگى عميق و مركب از چند برگچه ، هر برگچه دندانه‌دار به رنگ سبز تيره است . گلهاى آن سفيد مايل به سبز كه در انتهاى شاخهء گل‌دهنده به صورت مجتمع و چترى ظاهر مىشود . ميوهء آن تخم‌مرغىشكل قهوه‌اى با خطوط سفيد فندقه كه در آن دو عدد تخم قرار دارد . تخم آن داراى مقدار زيادى آلبومين و كمى گوشت‌دار است .\r\nاين گياه در اراضى شور و مرطوب باتلاقها كنار درياها ، نهرها و مردابها ، تقريبا در تمام مناطق اروپا ، آسيا و افريقا مىرويد . از پرورش اين گياه واريته‌اى به دست\r\n\r\n","description":"","footnote":"","page_name":" 156 ","page_number":164},
  {"content":"\r\n\r\nآورده‌اند كه كرفس اهلى است و با نام كرفس معمولى در سبزيكاريها كاشته مىشود و به عنوان سبزى مصرف مىشود كه شرح آن جداگانه با ذكر خواص در جلد اول كتاب آمده است .\r\nكرفس وحشى به‌طور خودرو در ايران مىرويد و در مناطق گرمسيرى بلوچستان ، كوهستانات بختيارى ، بندر عباس ، مكران و خوى ديده شده است . تكثير اين گياه از طريق كاشت بذر آن انجام مىگيرد . از نظر خواص طبى برگ ، تخم و ريشهء آن مستعمل است .\r\n\r\nتركيبات شيميايى\r\nاز نظر تركيبات شيميايى كرفس وحشى طبق بررسىهاى دانشمندان شيمى و آزمايشگاهها داراى كمى اسانس روغنى فرّار و آپىئين است . ميوهء آن در حدود 3 - 2 درصد اسانس زردرنگ مايل به سفيد دارد كه شامل دى - ليمونن 60 « 1 » ، دى - سلينن « 2 » و 3 - 5 / 2 درصد سدانوليد « 3 » و 5 / 0 درصد از سدانوئيك اسيد انيدريد « 4 » مىباشد . به علاوه در تخم آن در حدود 10 درصد مواد غير محلول وجود دارد  [ G . I . M . P 
  ]  .\r\nدر گزارش بررسىهاى ديگرى آمده است كه در كرفس وحشى مواد آپىئين ، آپىژنين ، مانيت « 5 » ، اينوزيت « 6 » ، آسپاراژين « 7 » ، گلوتامين « 8 » ، كولين ، ليناماروز « 9 » و ويتامينهاى  C , B , A  [ روا 
  ] وجود دارد . والتروئلا در گزارشى از تركيبات وحشى به جاى مواد ليناماروز و ويتامينها ، مواد پروتئين و ليناز « 10 » را ذكر كرده است . كل اسيدهاى\r\n\r\n\r\n","description":"","footnote":"\r\n( 1 ) .  d . Limonene 60 \r\n( 2 ) .  d . Selinene \r\n( 3 ) .  Sedanolide \r\n( 4 ) .  Sedanoic acid anhydride \r\n( 5 ) .  Mannite \r\n( 6 ) .  Inosite \r\n( 7 ) .  Asparagine \r\n( 8 ) .  Glutamine \r\n( 9 ) .  Linamarose \r\n( 10 ) .  Linase \r\n","page_name":" 157 ","page_number":165},
  {"content":"\r\n\r\nموجود در آن عبارت‌اند از اسيدهاى رزينى « 1 » و اسيدهاى چرب كه شامل پالميتيك اسيد ، پتروسلينيك اسيد « 2 » ( قسمت عمده ) ، اولئيك اسيد و لينولئيك اسيد مىباشد [ فاروق و ديگران 
  ] .\r\n\r\nخواص - كاربرد\r\nدر هند ريشهء گياه به عنوان مدّر و اصلاح‌كننده مزاج و در موارد استسقا و كوليك تجويز مىشود . تخم آن محرّك ، مقوى قلب ، بادشكن ، مدّر و قاعده‌آور و به عنوان ضدعفونىكننده در موارد برونشيت و آسم و براى رفع ناراحتىهاى كبد و طحال مصرف مىشود .\r\nدر چين از كرفس وحشى براى تقويت معده [ روا 
  ] و به عنوان خنك‌كننده ، آرام‌بخش ، اصلاح‌كنندهء مزاج ، براى كمك به هاضمه ، براى معالجهء ترشحات عادت ماهيانه و اختلالات گوارشى كودكان تجويز مىشود [ استوارت 
  ] . كمك بسيار مؤثرى براى ازدياد ترشح ادرار است [ لوئى 
  ] . در هندوچين كرفس وحشى خام مهيّج است ولى پس از پخته شدن قسمت عمدهء خواص آن از دست مىرود [ پتلو 
  ] . در فيليپين از جوشاندهء گياه به عنوان مدّر و قاعده‌آور استفاده مىشود [ گررو 
  ] . ريشهء آن براى معالجهء استسقا و كوليك مصرف مىشود . و تخم آن را براى كمك به رفع سوءهاضمه به عنوان محرّك و ضد اسپاسم براى كنترل آسم و برونشيت مىخورند [ والنزوئلا 
  ] .\r\nكرفس وحشى از نظر طبيعت طبق رأى حكماى طب سنتى گرم و خشك است .\r\nريشهء آن يا بيخ آن سياه‌رنگ با ريشك‌هاى دراز باريك كه كلا مصرف مىشود و از نظر خواص دارويى از ساير اعضاى آن قوىتر است و پس از آن از تخم آن كه از نظر خواص در درجهء بعدى قرار دارد استفاده مىشود . در مورد خواص آن معتقدند كه خوردن آن براى نفس‌تنگى ، درد پهلو ، سكسكه ، رفع قى و دل‌پيچه و درد شكم مفيد است . محرك اشتها و نيروى جنسى مىباشد . اگر با داروهاى مسهل خورده شود به عمل آنها كمك مىكند . ضد نفخ و بازكنندهء گرفتگىها و انسداد كبد و طحال مىباشد . مدّر است و قاعده‌آور و براى پاك كردن كليه ،\r\n\r\n\r\n","description":"","footnote":"\r\n( 1 ) .  Resin acids \r\n( 2 ) .  Petroselinic acid \r\n","page_name":" 158 ","page_number":166},
  {"content":"\r\n\r\nمثانه ، سرخجه ، سرخك ، لرزهاى بلغمى ، دردهاى لگن خاصره ، سياتيك ، نقرس ، درد پشت و اكثر بيمارىهاى سرد بلغمى مفيد است . اگر آب آن با آب انار و شكر جوشانيده و خورده شود به عنوان ضد سم اثر مىكند و خوردن دم‌كردهء برگ و بيخ آن براى مقابله با داروهاى سمّى كشنده و نيش گزندگان سمّى مفيد است .\r\nضماد آن بتنهايى و يا با عسل ورمها را تحليل مىبرد . كرفس براى گرم‌مزاجان مضّر است و محرّك صرع مىباشد . مقدار خوراك از جرم ريشهء آن تا 12 گرم و اگر دم‌كردهء ريشه خورده شود 40 - 20 گرم است . ريشهء گياه براى رفع عوارض مربوط به وجود اسيد اوريك و سنگ كليه و مثانه و يرقان و وجود آلبومين در ادرار و رفع سرفه مفيد است . در موارد التهاب كليه مصرف آن تجويز نمىشود .\r\nعصارهء كرفس وحشى به مقدار 50 گرم در روز مدّر و 150 گرم در روز تب‌بر است . غرغرهء عصارهء تازه برگ خام كرفس براى رفع عوارض كمبود ويتامين  C  مفيد است .\r\n\r\nساير تحقيقات علمى كه دانشمندان در مورد كرفس وحشى انجام داده‌اند .\r\nدر يونان قديم مرسوم بوده است به پهلوانانى كه در مسابقات ورزشى و پهلوانى ركوددار بودند به عنوان جايزه در مراسمى شراب تخم كرفس داده مىشد . و الكسير كرفس در تمام دوران تاريخ از روزگاران كهن تا حال هميشه به عنوان داروى شفابخش مصرف مىشده است . در حال حاضر نوشابهء غير الكلى با اسانس و عطر كرفس به نام تجارتى  Dr Brown's Cel - Ray Soda  كه در بازارهاى دنيا عرضه مىشود ، نشانه‌اى از اين توجه است . در مكتب پزشكى سنتى هندى آيورودا از قرنها پيش تخم كرفس را براى معالجهء سرماخوردگى ، انفلوانزا ، سوءهاضمه ، آرتروز و بيمارىهاى كبد و طحال تجويز مىكردند . كارشناس گياه‌درمانى معروف آلمانى به نام  Hildegard of Bingen  در يادداشتهايش مىنويسد : هركسى كه مبتلا به آرتروز و نقرس است بايد از گرد تخم كرفس استفاده كند . زيرا تخم كرفس داروى شفابخشى براى اين بيمارىهاست . كارشناس گياه‌درمانى ديگر انگليسى به نام  John Gerard  ادعا مىكند كه كرفس ترشحات ادرار را زياد مىكند و براى كم كردن وزن و خارج نمودن بلغم از سر انسان مفيد است . كارشناس گياه‌درمانى ديگر انگليسى قرن هفدهم\r\n\r\n","description":"","footnote":"","page_name":" 159 ","page_number":167},
  {"content":"\r\n\r\nبه نام  Nicholas Culpepper  نيز تخم كرفس را به عنوان مدّر و مفيد براى بيمارى  Dropsy  « 1 » توصيه مىكنند . ساير دانشمندان گياه‌درمانى غربى تخم كرفس را براى رفع بىخوابى ، كاهش وزن ، عصبانيت ، انواعى از سرطان ، افزايش ترشحات عادت ماهيانه و سقط جنين توصيه كرده‌اند . در برخى موارد براى تحريك نيروى جنسى نيز تجويز شده است . ولى عجيب است كه پزشكان گياه‌شناس و بتانيست قرن نوزدهم امريكا توجهى به اين خواص درمانى مفيد كرفس نداشته‌اند و كرفس را به صورت يك زيرنويس ساده و ذيل شرح گياه جعفرى به عنوان گياهى از منسوبان نزديك جعفرى معرفى مىكردند ولى كارشناسان گياه‌درمانى معاصر امريكا كرفس را به عنوان يك گياه مدّر ، آرام‌بخش ، مسكن و افزايش‌دهنده و بازكنندهء عادت ماهيانه و داروى مؤثرى براى درمان نقرس ، آرتروز ، چاقى ، اضطراب و بىاشتهايى به غذا معرفى مىكنند .\r\n\r\nكرفس از نظر مبارزه با چاقى\r\nدر تخم كرفس يك مادهء مدّر وجود دارد و وجود اين ماده به اعتقاد عامه دربارهء خاصيت تخم كرفس براى كاهش وزن اعتبار مىبخشد زيرا كم شدن آب بدن در اثر ادرار زياد به كم شدن وزن منجر مىشود . البته بايد توجه شود كه معمولا اگر وزن كسى در اثر خوردن داروهاى مدّر كم شود ، اساسى نيست و اگر ساير مراقبتهاى لازم اعمال نشود وزن به صورت اول بازمىگردد و كليد اساسى كاهش وزن كم كردن چربى در خوراكىها و استفاده از هيدراتهاى كربن پيچيده به جاى هيدرات كربن ساده چون قند و شكر سفيد و نظاير آن و همچنين انجام تمرينهاى ورزشى و راه‌پيمايى مىباشد .\r\n\r\nاثر تخم كرفس در كاهش فشار خون بالا\r\nپزشكان معمولا براى كاهش فشار خون داروهاى مدّر تجويز مىكنند . در يك تحقيق علمى جديد نشان داده شده است كه تزريق اسانس و روغن كرفس به خرگوش و سگ به مقدار محسوسى فشار خون را كاهش داده است البته مردم اسانس و روغن\r\n\r\n\r\n","description":"","footnote":"\r\n( 1 ) .  dropsy  يك اصطلاح كلى براى استسقا و تمركز مايعات در حفره‌هاى قسمتهاى مختلف بدن است و در اينجا منظور نارسايى قلب ناشى از جمع شدن مايع مىباشد .\r\n","page_name":" 160 ","page_number":168},
  {"content":"\r\n\r\nكرفس را از طريق تزريق و يا سرنگ نمىخورند ولى دانشمندان چينى گياه كرفس را به 16 نفر كه از فشار خون بالا رنج مىبردند داده‌اند و در 14 نفر آنها كاهش محسوس در فشار خون ايجاد شده است .\r\n\r\nاثر تخم كرفس در بيمارىهاى قلبى ناشى از جمع شدن مايع\r\nوجود مادهء شيميايى فعّال با اثر مدّر در تخم كرفس ، شهرت سنتى آن را در كنترل بيمارى قلبى ناشى از تمركز مايع تأييد مىكند . اگر مبتلا به چنين بيمارى هستيد در مورد مصرف تخم كرفس با پزشك خود مشورت نماييد .\r\n\r\nاثر تخم كرفس در رفع اضطراب و بىخوابى\r\nدر اسانس روغنى تخم كرفس يك مواد شيميايى به نام  Phthalides  وجود دارد كه در جانوران آزمايشگاهى اثر مسكن نشان داده است . با اينكه معمولا آزمايشهايى كه روى جانوران آزمايشگاهى ديده مىشود هميشه قابل تسرى به انسان نيست ولى معهذا اگر دچار حالت نگرانى ، دلواپسى ، دل‌شوره ، اضطراب و عصبانيت هستيد خوردن تخم كرفس را امتحان كنيد .\r\n\r\nاثر تخم كرفس در بيمارى قند\r\nتحقيقات متعددى نشان داده است كه تخم كرفس در كاهش قند خون مؤثر است .\r\nچون بيمارى قند از بيمارىهاى موذى و ناراحت‌كننده است ، توصيه مىشود كه تخم كرفس را نيز براى كاهش قند خون امتحان كنيد .\r\n\r\nاثر تخم كرفس در تأمين سلامتى زنان\r\nتخم كرفس در جانوران انقباض رحمى را تحريك مىكند و موجب افزايش ترشحات عادت ماهيانه و سقط جنين مىشود . با اينكه آزمايشهاى روى جانوران هميشه قابل تسرى به انسان نيست ولى توصيه اين است كه زنان باردار از مصرف تخم كرفس خوددارى كنند ولى ساقه‌هاى كرفس زيان‌آور نيست و ساير زنان غير باردار ممكن است آن را براى باز شدن عادت ماهيانه قطع شده امتحان كنند ولى تخم كرفس را هيچ‌وقت براى سقط جنين نبايد امتحان كرد .\r\nاصولا مواد مدّر براى رفع ورمها و نفخهايى كه در اثر جمع شدن مايعات قبل از\r\n\r\n","description":"","footnote":"","page_name":" 161 ","page_number":169},
  {"content":"\r\n\r\nعادت ماهيانه ايجاد مىشود كمك مىكنند و لذا زنهايى كه از نفخ و ناراحتىهاى قبل از عادت ماهيانه رنج مىبرند ممكن است از تخم كرفس در دورهء ناراحتى قبل از عادت ماهيانه استفاده كنند .\r\n\r\nساير درمانهاى احتمالى كرفس\r\nكرفس داراى موادى است به نام پسورالن « 1 » كه براى درمان سودا و اخيرا براى درمان شكلى از سرطان به كار رفته است . ولى براى اينكه كرفس براى بيمارىهاى فوق به عنوان درمان مطمئن مورد توجه قرار گيرد احتياج به بررسىها و پژوهشهاى بيشترى است .\r\n\r\nمقدار مصرف\r\nتخم كرفس با نظر پزشك ممكن است براى درمان فشار خون بالا و ناراحتىهاى قلبى ناشى از تمركز مايعات و بيمارى قند مصرف شود . از دم‌كردهء مطبوع آن مىتوان به عنوان آرام‌بخش و باز كردن عادت ماهيانه استفاده نمود . براى اين كار بايد 2 - 1 قاشق مربّاخورى از تخم كرفس كه تازه كوبيده شده باشد در يك پيمانه آب جوش ( 220 گرم ) مدت 20 - 10 دقيقه خيس نمود و تا 3 پيمانه در روز خورد . از نظر مصرف تنطور آن نصف تا يك قاشق مربّاخورى تا سه بار در روز خورده شود . از فرآورده‌هاى تخم كرفس به كودكان زير دو سال نبايد داده شود و براى كودكان بزرگتر و افراد بزرگتر از 65 سال مىتوان با دم‌كردهء رقيق آن آغاز نمود و بتدريج غلظت آن را تا حد مجاز رسانيد .\r\n\r\nفاكتورهاى ايمنى در مصرف فرآورده‌هاى كرفس\r\nاصولا مواد مدّر هميشه بايد با نظر پزشك مصرف شود ، زيرا اين مواد ذخيرهء پتاسيم بدن را خارج مىسازند . پتاسيم از مواد مغذى بسيار لازم براى بدن است و اشخاصى كه از مواد مدّر استفاده مىكنند بايد با نظر كارشناس گياه‌درمانى از خوراكىهاى داراى پتاسيم زياد مانند سبزىهاى تازه ، موز ، ملاس سياه و نظاير آن استفاده كنند كه جانشين الكتروليت از دست رفته بشود .\r\n\r\n\r\n","description":"","footnote":"\r\n( 1 ) .  Psoralens \r\n","page_name":" 162 ","page_number":170},
  {"content":"\r\n\r\nتخم كرفس و اسانس روغنى كرفس از مواد غير سمّى هستند و در ليست سازمان نظارت بر خوراك و دارو در امريكا در رديف مواد گياهى بدون زيان قرار داده شده‌اند . بنابراين باستثناى زنان باردار و مادران شيرده و كودكان زير دو سال بقيه افراد اگر داروهاى مدّر ديگرى مصرف نمىكنند مىتوانند از فرآورده‌هاى كرفس در حد مجاز استفاده كنند و اگر در جريان استفاده ناراحتىهايى از قبيل اختلال معده يا اسهال ايجاد شد مقدار مصرف را كاهش داده و يا قطع كنند و اگر اين علايم حد اكثر ظرف دو هفته رفع نشد به پزشك خود اطلاع دهند .\r\n\r\n","description":"","footnote":"","page_name":" 163 ","page_number":171},
  {"content":"\r\n\r\n\r\nآسارون\r\nدر بازار و در كتب طب سنتى « آسارون » نامبرده مىشود . بيخ يا ساقهء زيرزمينى گياه كه در طب سنتى مصرف دارويى دارد نيز « اسارون » گفته مىشود . به فرانسوى آن را  Asaret  و  Oreille d ? homme  و به انگليسى  Foalfoot  و  Cabaret  مىنامند .\r\nگياهى است از خانوادهء  Aristolochiaceae  نام علمى آن  Asarum europaeum L .  و مترادفهاى آن  Asarum officinale Moench .  و  Asarum reniforme Gilib .  مىباشد .\r\n\r\nمشخصات\r\nگياهى است علفى چندساله خيلى كوچك بلندى آن كمتر از 15 سانتىمتر است .\r\nبه‌طورىكه گياه روى زمين خوابيده و گسترده است . ريشهء آن كمى دراز و كمى كج و گره‌دار و كمى افقى در خاك قرار دارد ، رنگ آن زرد و قطر آن كمى كمتر از قطر ساقه زيرزمينى زردچوبه است . برگهاى آن مدوّر به شكل گوش انسان و يا به شكل كف پاى شتر . گلهاى آن منفرد ، رنگ قسمت خارجى آن سبز كثيف مخلوط با قرمز و رنگ داخل آن قرمز است و در ارديبهشت‌ماه ظاهر مىشود .\r\nاين گياه در جنگلها و كوهستانات كنار نهرها و نقاط سايه‌دار مناطق معتدل اروپا و شمال آسيا به‌طور خودرو مىرويد . در ايران تا به حال شناسايى نشده است . چون در اجزاى اغلب داروهاى تركيبى گياهى از آن نامبرده مىشود و در بازار نيز عرضه\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nمىشود لذا به ذكر مشخصات و خواص آن مبادرت مىشود .\r\n\r\nتركيبات شيميايى\r\nمعمولا ساقه زيرزمينى و برگ گياه به عنوان دارو مصرف مىشود . از نظر تركيبات شيميايى گياه داراى اسانس روغنى فرّار و گلوكوزيد است . همچنين وجود بورنيل آستات « 1 » ، متيل اوژنول « 2 » و آزارون « 3 » در آن تأييد شده است . در ريشهء آن 17 / 1 درصد آلكالوئيد آزارين « 4 » و آزارون وجود دارد . در برگهاى آن ماده آزارون و يك گلوكوزيد يافت مىشود . سميّت ريشهء آن ضعيف است و تأثير آن در قورباغه و سگ و خرگوش در حد ازدياد شتاب تنفس ، تحريكات موضعى ، تهوع و استفراغ مىباشد  [ G . I . M . P 
  ]  . بررسىهاى جديد ديگرى نشان مىدهد كه اسانس روغنى گياه تازه شامل حدود 50 درصد آزارون مىباشد كه 65 درصد از اسانس نعنا فلفلى بيشتر سميّت دارد .\r\n\r\nخواص - كاربرد\r\nدر هند ، مادهء عامل گياه كه اسانس روغنى فرّار آن است قىآور و نرم‌كنندهء سينه است و در موارد جراحات جهاز هاضمه و بيمارى سيليكوزيس « 5 » كه نوعى بيمارى ريوى ناشى از استنشاق هواى داراى ذرات سيليس مىباشد و همچنين براى خشكى حلق و التهاب غشاى حنجره كه با ترشح همراه باشد ، آثار مفيدى نشان داده است .\r\nآسارون از نظر طبيعت طبق رأى حكماى طب سنتى گرم و خشك است و ريشه و برگ آن به عنوان دارو مصرف مىشود . لطيف‌كننده است و بازكنندهء انسداد و گرفتگىهاى مجارى عروق مىباشد . مقوى و پاك‌كنندهء دماغ و اعصاب و كبد و سپرز و كليه است . خوردن آن بتنهايى يا با داروهاى مناسب ديگر براى بيمارىهاى سرد دماغى نظير صرع ، لقوه ، فلج ، سستى اعضا ، تشنج امتلايى و خواب‌رفتگى نافع است .\r\nاگر 15 گرم از ريشهء خشك آن را در 5 / 2 - 2 كيلوگرم آب انگور براى مدت\r\n\r\n\r\n","description":"","footnote":"\r\n( 1 ) .  Bornyl acetate \r\n( 2 ) .  Methyl eugenol \r\n( 3 ) .  Asarone \r\n( 4 ) .  Asarine \r\n( 5 ) .  Silicosis \r\n","page_name":" 165 ","page_number":173},
  {"content":"\r\n\r\n60 - 50 روز خيسانده و پس از آن مصرف كنند براى دردهاى داخلى ، استسقا ، يرقان ، ورم كبد و طحال و پاك كردن آلات بول و رحم از رطوبتهاى لزجه و پاك كردن كليه و مثانه و تسكين درد آنها و سختى ادرار و قطع قاعدگى و درد مفاصل و لگن خاصره و سياتيك و نقرس مفيد است . خوردن 5 گرم آن با آب عسل مسهل است و اگر با شير شتر يا شير گوسفند خورده شود براى تقويت نيروى جنسى سردمزاجان مفيد است . آسارون براى ريه مضّر است و از اين نظر بايد با مويز خورده شود و مقدار خوراك آن 15 - 5 گرم است . جانشين آن از نظر دارويى هم‌وزن آن وج يا زنجبيل و يا نصف وزن آن خولنجان و نصف ديگر وج مىباشد . از اين گياه نوعى رنگ سبز گرفته مىشود . به علت سمّى بودن اين گياه به‌ندرت مصرف داخلى آن توصيه مىشود و در مواردى كه مصرف داخلى آن لازم باشد بايد زير نظر پزشك باشد .\r\n\r\n","description":"","footnote":"","page_name":" 166 ","page_number":174},
  {"content":"\r\n\r\n\r\nمازريون\r\nدر كتب طب سنتى با نامهاى « مازريون » و « هفت برگ » و « خامالا » و « خاماليوس » و « زيتون الارض » نامبرده مىشود . نام محلى آن در ارتفاعات نوشهر « مرخا » مىباشد . به فرانسوى  Daphne  و  Bois de Garou  و  le Daphne morillon  و  Mezereon  و  Bois joli  و  Bois gentil  و به انگليسى  Mezerum  و  Mezereon  و  February daphne  و  Dwarf laurel  و  Spurge olive  گفته مىشود . گياهى است از خانوادهء  Thymelaeaceae  نام علمى آن  Daphne mezereum L .  و مترادفهاى آن  Thymelaea Praecox Gilib .  و  Thymelaea mezereum Scop .  مىباشد .\r\nديوسكوريدس اين گياه را « كاملايا » ناميده است . كلمهء  Daphne  اصطلاح يونانى براى درخت برگ بو مىباشد كه به جنس مازريون منتقل شده است .\r\n\r\nمشخصات\r\nمازريون درختچه‌اى است كوتاه كه بلندى آن تا 5 / 1 متر مىباشد در حد درختچه سماق . برگهاى آن بيضى دراز از دو سر باريك ، رنگ زير برگ سبز غبارى است كه سفيد به نظر مىرسد . گلهاى آن قرمز ارغوانى و بندرت سفيد ، معطّر كه به‌طور مجتمع در امتداد قسمت انتهايى محور شاخهء گل‌دهنده در اواخر زمستان و اوايل بهار ظاهر مىشود و برگها معمولا پس از ظهور گلها مىرويند . اين درختچه به سبب گلهاى زيبا و در عين حال زودرس خارج فصل كه دارد ، در گل‌كارى و باغچه كاشته مىشود .\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nميوهء آن قرمز كوچك تخم‌مرغىشكل و سمّى است . تكثير آن از طريق قلمه‌هاى تابستانى نارس است كه در ماسه و پيت « 1 » كاشته مىشود و ريشه مىدهد . آن را از طريق كاشت تخم نيز تكثير مىكنند . اين گياه در اروپا و آسيا به‌طور خودرو مىرويد . در ايران در مناطق مختلف شمال غرب كشور و در جنگلهاى طالش و كلاردشت و دينوچال و گلندرود و زير آب به‌طور وحشى ديده مىشود و ضمنا در شهرها براى گل زيباى آن پرورش داده مىشود . معمولا به قطعات پوست نازك درختچه دافنه « گارو » گفته مىشود . خيلى سخت است در سطح آن خالهاى سفيد كوچكى ديده مىشود ، رنگ چوب داخل آن زرد مايل به سفيد است .\r\n\r\nتركيبات شيميايى\r\nاز نظر تركيبات شيميايى در پوست درختچه مازريون وجود نوعى رزين به نام مزرئين رزين « 2 » و دافنين « 3 » و يك قند متبلور گزارش شده است [ كاريونه و كيمورا 
  ] .\r\n\r\nخواص - كاربرد\r\nدر ژاپن پوست درختچه را به عنوان يك جزء محرّك در داروهاى معالج روماتيسم وارد مىكنند زيرا سرخ‌كنندهء پوست است . ضمنا در استعمال داخلى نيز به عنوان داروى محرّك و مدّر براى معالجهء روماتيسم مصرف دارد . در تعدادى از اسناد علمى طب سنتى ايرانى از جوشانده و شربت آن در مصرف داخلى براى دفع عوارض سيفيليس و اختلالات جلدى استفاده شده است و در تهيهء جوشانده و شربت آن سابقا تركيبات زير توصيه مىشده است :\r\nجوشاندهء پوست مازريون : 5 گرم پوست مازريون را در 1500 گرم آب آن‌قدر بايد جوشاند كه پس از صاف شدن در حدود 1000 گرم باقى بماند و پس از آن 10 گرم مغز ريشهء شيرين‌بيان در آن بجوشانند و صاف كنند و در عرض روز فنجان فنجان براى معالجهء سيفيليس بياشامند .\r\nعصارهء اترى پوست مازريون ( گارو ) : پوست درختچه 1 واحد ، الكل 80 درجه\r\n\r\n\r\n","description":"","footnote":"\r\n( 1 ) .  Peat \r\n( 2 ) .  Mezerein resin \r\n( 3 ) .  Daphnin \r\n","page_name":" 168 ","page_number":176},
  {"content":"\r\n\r\n7 واحد و اترسولفوريك 1 واحد . پوست را نيم‌كوب كرده و با الكل در ظرف دپلاسمان ريخته و صاف‌شده را در حمام ماريه تقطير كنند تا الكل آن خارج گردد و محصول را در صراحى با اتر مخلوط نمايند و مدت 24 ساعت بگذارند بماند و صاف روى آن را برداشته و براى گرفتن اتر مجددا آن را در حمام ماريه تقطير نمايند و عمل تبخير را تا حد غلظت عصاره ادامه دهند . اين عصاره تاول‌آور است و در ساختن پوماد سرخ‌كننده و تاول‌آور گارو و كاغذ آن كاربرد دارد .\r\nشربت مازريون : 1 دسىگرم عصارهء الكلى مازريون را در 50 گرم شربت ساده مخلوط كنند و در موارد سيفيليس از 60 - 40 گرم در روز بخورند .\r\nجوشانده براى معالجهء هرپس « 1 » : 60 گرم عشبه ، 4 گرم پوست مازريون ، 5 گرم تخم گشنيز و 5 گرم ريشهء شيرين‌بيان را در 1000 گرم آب بجوشانند و صاف كرده ، در عرض روز فنجان فنجان ميل كنند .\r\nدر عين حال كه در اكثر مدارك كهن پوست درختچه از نظر طبى مورد توجه مىباشد در معدودى از اسناد از جمله در مخزن الادويه آمده است كه اطباى سنتى ايران از نظر خواص دارويى توجه به برگ گياه نيز داشته‌اند و نوشته شده كه برگ آن از نظر مسهلى خيلى قوى است و پس از خوردن آن عوارض شديد غير قابل كنترلى ايجاد مىشود و لذا بايد قبل از خوردن اصلاح و تعديل شود و پس از آن خورده شود . براى اين اصلاح دستور اين است كه برگهاى آن را به مقدار مورد نظر گرفته و تميز كرده و 48 ساعت در سركه بخيسانند و در اين مدت 3 - 2 بار سركه آن را عوض كنند ، سپس خشك كرده و كوبيده و با روغن بادام چرب و آغشته نمايند . در مواردى كه به عنوان مسهل مواد سوداوى مصرف مىشود با تربد تعديل شده و افتيمون ، پوست هليله زرد ، گل سرخ ، ربّ ريشهء شيرين‌بيان و زيرهء كرمانى و نمك هندى با آن مخلوط كرده و بخورند و در مواردى كه به منظور مسهل زردآب و بلغم خورده شود با موادى نظير ايرسا و آسارون ، عصارهء غافث ، افسنطين ، سنبل الطيب ، مصطكى ، مرّمكى ، سكبينج ، نمك هندى ، هليله زرد و تخم كرفس مخلوط كرده و بخورند بسيار مؤثر است و عوارضى نيز ايجاد نمىكند . در مورد ضرورت تدبير و اصلاح مازريون داستانى در كتب طب سنتى نقل مىكنند كه چون نشانه‌اى از روشهاى تحقيق عملى حكماى طب سنتى است براى اطلاع علاقه‌مندان محقق عينا در اينجا مىآوريم :\r\n\r\n\r\n","description":"","footnote":"\r\n( 1 ) .  Herpes \r\n","page_name":" 169 ","page_number":177},
  {"content":"\r\n\r\nحكيم احمد تبتى در تاريخ الحكما نوشته است كه شخصى در بصره مبتلا به بيمارى استسقا بوده ( البته چه نوع استسقا ذكر نشده است ) و پس از سالها معالجه سرانجام بهبود نيافت و تمام اطبا منطقه او را جواب كردند . اين مرد كه از ادامهء زندگى قطع اميد كرده بود گفت حال كه مىميرم چه بهتر است در اين مدت كوتاه باقيمانده از عمر هرچه مىخواهم بخورم و پرهيز خردكننده‌اى را كه سالهاست به من تحميل شده بشكنم . اين مرد آزاد گذارده شد و اطبا نيز كه از معالجهء او مأيوس بودند به او اجازه دادند هرچه مىخواهد بخورد . آن مرد گفت كه او را در كوچه و كنار محل عبور عمومى بگذارند تا از چيزهايى كه در بازار براى فروش عرضه مىشود آنچه كه دلش مىخواهد انتخاب كرده بخرد و بخورد و چنان كردند . اتفاقا اولين فروشنده‌اى كه از آن محل عبور مىكرد ملخ پخته مىفروخت و در مرد ميل وافرى به خوردن ملخ پخته ايجاد شد و از اين ملخ پخته خريد و خورد . پس از ساعتى معده او منقلب شد و شروع كرد به كار كردن و اين اسهال ادامه يافت و تا چندين ساعت در اثر اين اسهال آن‌قدر آب زرد متعفن از شكم او بيرون آمد كه هيچ‌كس باور نمىكرد آن همه مايع در شكم او بوده است . و پس از آن بتدريج و بسرعت استسقاى او شفا يافت و نجات پيدا كرد . وقتى اين خبر عجيب به گوش اطبايى كه از علاج او دست شسته بودند ، رسيد همه حيران و متعجب كه چه ارتباطى ممكن است بين ملخ پخته و خاصيت مسهلى شديد زردآب باشد . زيرا اصولا ملخ پخته قابض است و قاعدتا بايد عكس اين عمل رخ داده باشد و هيچ نوع ارتباط منطقى بين خاصيت ملخ پخته و رفع بيمارى استسقا به نظرشان نمىآمد . يكى از اطبا كه اهل تحقيق و بررسى بود موضوع را دنبال كرد و به فروشنده ملخ پخته مراجعه نمود و از او پرسشهايى كرد كه اين ملخها را از كجا صيد كرده است ، شرايط آن منطقه و گياهان آن محل چيست . فروشنده گفت اين ملخها را از محلى صيد كرده‌ام كه تقريبا گياه غالب آن منطقه درختچه‌هاى مازريون است و چيز ديگرى نمىرويد و خوراك اين ملخها فقط برگهاى مازريون بوده است . طبيب محقق با شنيدن اين اطلاعات به ريشهء ماجرا پى برد زيرا مىدانست برگ مازريون خاصيت مسهلى دارد ولى خاصيت آن به قدرى شديد و قوى است كه اگر بدون اصلاح و تدبير و تعديل تا 4 گرم آن خورده شود آن‌قدر اسهال ايجاد مىكند كه بند آوردن آن از اختيار خارج مىشود و به همين دليل برگ را قبل از خوردن اصلاح و تدبير مىكنند و پس از آن مىخورند و برگهايى را كه ملخها خورده بودند در جريان دو نوع اصلاح و تعديل و كاهش شدت خاصيت مسهلى قرار گرفته اول اينكه در شكم ملخ در جريان\r\n\r\n","description":"","footnote":"","page_name":" 170 ","page_number":178},
  {"content":"\r\n\r\nتبديل و تبدلات عصير هاضمه ملخ قرار گرفته و مقدارى از حدّت آن كاسته شده است و پس از آن در مرحله پختن در آب جوش پخته شده و مجددا تعديل گرديده است و به اين ترتيب خوردن ملخ پخته‌ها اين‌چنين شكل شفابخش به خود گرفته است .\r\nاز نظر طبيعت طبق رأى حكماى طب سنتى مازريون خيلى گرم و خشك است و از نظر خواص معتقدند كه دم‌كردهء برگ آن اگر مضمضه شود ، مسكّن درد دندان است . مسهل زردآب و دافع كرم كدو و كرم معده مىباشد و براى استسقاء لحمى « 1 » ، استسقاى زقى ( نوعى استسقا كه مايع در پردهء صفاق شكم جمع مىشود ) ، يرقان و ضعف كليه نافع است خصوصا برگ تازهء آنكه در دوران گل درختچه چيده شود و پس از تدبير و اصلاح و خشك كردن اگر مقدار 5 / 1 گرم از آن را در 750 گرم آب جوش مخلوط با فودنج جبلى جوش دهند تا به ثلث برسد و صاف كرده و بياشامند ، دافع كرم شكم و بخصوص كرم كدو خواهد بود . اگر 80 گرم آن را در 150 گرم سركه رقيق مدت دو ماه بخيسانند و آن را ماليده و صاف كنند و دو ماه ديگر بگذارند بماند و پس از آن بياشامند براى استسقا و پاك كردن ترشحات پس از زايمان مفيد است .\r\nاگر 24 گرم آن را در 750 گرم آب بجوشانند تا به ثلث برسد و ماليده و صاف كنند و با 30 گرم روغن بادام شيرين مجددا بجوشانند آن‌قدر كه فقط روغن بماند امّا نسوزد ، 4 گرم تا 20 گرم از اين روغن مسهل مناسب و راحتى خواهد بود . خوردن دم‌كردهء آن براى عسر البول يا سخت ادرار كردن نافع است . مقدار خوراك آن در 2 - 5 / 1 گرم مىباشد .\r\nخوردن برگ مازريون براى گرم‌مزاجها مضّر است و همچنين براى اطفال و اشخاص ضعيف نبايد تجويز شود . در فصل گرما و مناطق حارّه خشك از خوردن آن بايد اجتناب شود و به‌هرحال در مواردى كه خورده مىشود قبلا بايد طبق دستور تعديل و تدبير اصلاح شود . مازريون شديدا براى كبد مضّر است و قىآور مىباشد و غم و اندوه مىآورد و اگر 8 گرم آن بدون اينكه اصلاح شود خورده شود آن‌قدر قى و اسهال‌آور است كه هلاك مىكند و براى معالجهء اين مسموميت بايد به‌طور مكرر شير گاو تازه خورد و آب سرد بر بدن ريخت و همچنين با خوردن آشهاى چرب و داروهاى خيلى سرد از خطر آن جلوگيرى كرد و شيرهء درختچه آن سمّى و مهلك است و مصرف داخلى اصولا ندارد و در استعمال خارجى ماليدن آن براى رفع\r\n\r\n\r\n","description":"","footnote":"\r\n( 1 ) .  Anasarca \r\n","page_name":" 171 ","page_number":179},
  {"content":"\r\n\r\nلكه‌هاى پوست مفيد است . مصرف اين گياه بايد زير نظر پزشك باشد .\r\nتوضيح : نمك هندى كه در شرح فوق به آن اشاره شد از حل كردن خاكستر حاصل از سوزاندن چند گياه در آب و پس از آن تقطير محلول و جدا كردن املاح آن و ادامه تبخير آن تا آنجا كه به صورت قوام درآيد و در آخر منعقد و خشك شود ، به دست مىآيد . مادهء خشك حاصل را مىكوبند و با نام نمك هندى در بازار عرضه مىشود . هربار 6 - 4 گرم از آن را در تركيبها ريخته و مصرف مىكنند .\r\nاز گونه‌هاى مختلف دافن چند گونه ديگر كه در طب سنتى مستعمل است در ايران مىرويد كه به ذكر دو گونهء معروف مبادرت مىشود :\r\n1 . گونه  Daphne oleoides Schreb .  يا  Daphne oleoides Lam . var Kurdica Born .  . اين‌گونه در ايران با اسامى محلى شناخته مىشود . در جبال بارز كرمان با نام « توربيد » و « توربيت » و در لرستان با نام « الف » و در برخى مناطق نيز « تورونگ » گفته مىشود .\r\n\r\nمشخصات\r\nدرختچه‌اى است به بلندى يك متر با شاخه‌هاى پوشيده از كرك خزى پرپشت .\r\nبرگها چرمى هميشه سبز پوشيده از كرك به ابعاد 12 - 3 * 45 - 10 ميلىمتر . گلها سفيدرنگ . ميوهء آن نيز سرخ‌رنگ است . اين‌گونه در ايران در سپيددشت لرستان ، قلعه دختر و در سيرجان و جبال بارز كرمان مىرويد .\r\n\r\nخواص - كاربرد\r\nگياهى است سمّى در هند از ريشهء آن به عنوان مسهل مؤثرى استفاده مىشود . از برگها و پوست درخت در استعمال خارجى براى رفع ناراحتىهاى پوست به كار مىرود . دم‌كردهء برگهاى آن را در موارد سوزاك مىخورند و روى آبسه‌ها و ورمها مىريزند و مىمالند كه ورم را كاهش دهد . آزمايش شيميايى برگهاى آن كمى خاصيت ميكرب‌كشى در مقابل مايكرو كوكوس پيوژنس واريته اورئوس نشان مىدهد .\r\n\r\n2 . ميخك هندى\r\nاين‌گونه به فارسى « ميخك هندى » و به انگليسى  Winter daphne  گفته مىشود ، نام علمى آن  Daphne odora Thunb . var alba Hemsl .  و مترادف آن\r\n\r\n","description":"","footnote":"","page_name":" 172 ","page_number":180},
  {"content":"\r\n\r\n Daphne indica Loisel . non L . \r\nمىباشد .\r\n\r\nمشخصات\r\nدرختچه‌اى است بومى چين و ژاپن . هميشه سبز ، زيبا با برگهاى سبز تيره و يشمىرنگ . گلهاى آن سفيد و معطّر و در اوايل ارديبهشت شكفته مىشود . در ايران به صورت گل داخل ساختمان پرورش داده مىشود زيرا در مقابل سرما نابردبار است .\r\nدر باغهاى شمال ايران در خارج از گل‌خانه نيز دوام مىآورد . باغبانها آن را ميخك هندى مىنامند .\r\n\r\nتركيبات شيميايى\r\nاز نظر تركيبات شيميايى داراى دافنين مىباشد .\r\n\r\nخواص - كاربرد\r\nدر چين از جوشاندهء ريشه و برگهاى درختچه ميخك هندى براى معالجهء لارنژيت و ناراحتى حنجره « 1 » [ روا 
  ] . و زخم گلو و به صورت شست‌وشو براى تاولهاى آبله به كار مىرود [ هوپر 
  ] . براى التيام ورم پستان « 2 » كاربرد دارد [ استوارت 
  ] .\r\nاين گياهان سمّى هستند و در صورت ضرورت مصرف بايد زير نظر پزشك استفاده شود .\r\n\r\n\r\n","description":"","footnote":"\r\n( 1 ) .  Laryngitis \r\n( 2 ) .  Mastitis \r\n","page_name":" 173 ","page_number":181},
  {"content":"\r\n\r\n\r\nانجبار\r\nدر كتب طب سنتى و در بازار دارويى با نام « انجبار » معروف است و « اناريف » هم ذكر مىكنند . به فرانسوى آن را به‌طور كلى  Renouee  ( تمام گياهان جنس پولى گونوم را به فرانسوى  Renouee  مىنامند ) و نام اختصاصى آن  La renouee bistort  و  Serpentaire  و  Bistort  و به انگليسى  Bistort  و  Serpentary  و  Snakeroot  و  Snakeweed  گفته مىشود . گياهى است از خانوادهء  Polygonaceae  نام علمى آن  Polygonum bistorta L .  و مترادف آن  Bistorta officinalis Rafin .  مىباشد . در زبان اردو در هند گونه  Polygonum viviparum L .  را « انجبار » نامند و خواص ريشهء آن خيلى شبيه خواص دارويى ريشهء گونه  Polygonum bistorta  مىباشد .\r\n\r\nمشخصات\r\nانجبار گياهى است چندساله بلندى آن كمى كمتر از يك متر ولى در برخى نقاط خيلى كوتاه و تا 20 سانتىمتر مىشود . از مشخصات بارز گياه ساقهء زيرزمينى ضخيم آن است كه استوانه‌اى و به هم چسبيده و اطراف سطح خارجى آن را ريشك‌هاى فراوانى كه از نظر دارويى مصرف دارند پوشيده است . از اين ساقهء زيرزمينى تعدادى برگ و ساقهء گل‌دهنده بدون شاخه بيرون مىآيد . برگهاى آن دراز ، بيضى ، نوك‌تيز ، به رنگ سبز روشن شفاف ، رنگ زير برگ سبز غبارى است كه با دمبرگ درازى به ساقهء زيرزمينى وصل مىشود . برگهاى قسمت بالاى گياه بدون دمبرگ است . گلهاى آن\r\n\r\n","description":"","footnote":"","page_name":" 174 ","page_number":182},
  {"content":"\r\n\r\nقرمز بندرت سفيد به‌طور مجتمع در انتهاى شاخهء گل‌دهنده ظاهر مىشود . از گياهانى است كه به واسطهء گلهاى زيبايش در گل‌كارىها كاشته مىشود .\r\nاين گياه بومى اروپا و در انگلستان در مرغزارهاى مرطوب مىرويد و در آسيا نيز انتشار دارد . در ايران در مناطق غرب كشور در تخت سليمان ، همدان ، در ارتفاعات كوهستان الوند و در ارتفاعات كوه سهند در آذربايجان ديده مىشود . تكثير اين گياه از طريق تقسيم بوتهء آن انجام مىگيرد .\r\n\r\nتركيبات شيميايى\r\nاز نظر تركيبات شيميايى در ريزوم خشك و ريشه گياه مقدار قابل ملاحظه‌اى در حدود 20 درصد انواع تانن ، در حدود 30 درصد نشاسته ، كمى قند ، اسيد گاليك و يك مادهء رنگى قرمز به نام « قرمز انجبار » وجود دارد .\r\n\r\nخواص - كاربرد\r\nدر چين از ريشهء گياه به عنوان بندآورندهء خون ، ضد تب ، مدّر و مليّن استفاده مىشود . در فرانسه از خيس‌كردهء 60 - 30 گرم ريشهء خشك انجبار در يك ليتر آب به صورت شست‌وشو در موارد بواسير براى قطع خونريزى به كار مىرود . در انگلستان در ناحيهء  English Lake District  مرسوم است كه برگهاى انجبار را با نام  Easterledges  مىخورند . و از ريشهء آن به عنوان قابض و تونيك استفاده مىشود . در هند از ريشهء گونهء  P . viviparum  كه آن را انجبار مىنامند به عنوان قابض استفاده مىشود ، له‌شدهء آن را روى آبسه‌ها مىاندازند و از جوشاندهء ريشه براى رفع التهاب مزمن و سوزاكى مجراى ادرار « 1 » و رفع ترشحات سفيد مهبل « 2 » استفاده مىشود . به صورت غرغره براى التيام زخم ، ناراحتىهاى حلق ، و براى سفت كردن لثه‌هاى نرم به كار مىرود . براى قطع اسهال نيز مىخورند .\r\nانجبار از نظر طبيعت طبق رأى حكماى طب سنتى سرد و خشك است و از نظر خواص معتقدند كه در بند آوردن خونروى و خونريزى از هر عضو خصوصا از سينه و ريه و بواسير بسيار مؤثر است . در جلوگيرى از اسهال خونى نافع مىباشد . مسكّن قى\r\n\r\n\r\n","description":"","footnote":"\r\n( 1 ) .  Gleet \r\n( 2 ) .  Leucorrhea \r\n","page_name":" 175 ","page_number":183},
  {"content":"\r\n\r\nانجبار\r\n A \r\n- گل  B  - ميوه\r\nاست و به علت تانن زيادى كه دارد مقوى اعضا و روده‌هاست و براى تسكين التهاب صفرا و خون و همچنين در بهبود سل و رفع ضعف اشتها خورده مىشود . براى قطع خون در ادرار بسيار مؤثر است . مقدار خوراك آن در تعدادى از اسناد 5 - 4 گرم است كه در آب نيم‌گرم با قدرى قند يا در دوشاب انگور بخورند . در استعمال خارجى براى قطع خونريزى و گوشت آوردن زخمها بسيار مفيد است . براى سردمزاجان مضّر است از اين نظر بايد با زنجبيل خورد . معمولا از ساقهء زيرزمينى با ريشكهاى اطراف آن و همچنين از پوست ساقه زيرزمينى و عصارهء آن استفاده مىشود . رنگ قسمت داخل ريشه و ساقهء زيرزمينى قرمز است و دم‌كردهء آن مايع قرمزرنگ مىشود .\r\nتوجه : املاح آهن و البومين و ژلاتين با ريشهء انجبار ناسازگار است .\r\nروش تهيهء محلول ريشهء انجبار : ريشهء انجبار را به مقدار 60 - 15 گرم نيم‌كوب\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nكرده در 1000 گرم آب نيم‌گرم مىخيسانند و صاف مىكنند آماده مصرف است .\r\nتوجه شود كه در مورد ريشهء انجبار نبايد آب جوش مصرف شود و بايد آب نيم‌گرم باشد تا نشاسته حل نشود زيرا اگر نشاسته حل شود با تانن ريشه تركيب غير محلولى به وجود مىآورد .\r\nروش تهيهء عصارهء ريشهء انجبار : ريشهء انجبار يك واحد و آب مقطر 8 واحد .\r\nريشه را نيم‌كوب كرده مدت 12 ساعت در 5 واحد از آب مقطّر مىخيسانند و با فشار صاف مىكنند و تفالهء باقىمانده را در بقيهء آب مىخيسانند و آن را نيز صاف مىكنند و دو صاف‌شده را مخلوط كرده مىگذارند ته‌نشين شود و قسمت صافى روى آن را برداشته در حمام ماريه تا حد عصاره تبخير مىنمايند كه قوام آيد . مقدار خوراك از اين عصاره 10 - 1 گرم است .\r\n\r\n","description":"","footnote":"","page_name":" 177 ","page_number":185},
  {"content":"\r\n\r\n\r\nعلف هفت بند مرغان\r\nبه فارسى « هزار بندك » و « علف هفت بند مرغان » و در كتب طب سنتى با نام عربى آن « طرنه » ذكر شده . از گروه گياهان جنس  Polygonum  مىباشد . به فرانسوى به آن  Renouee des oiseaux  و  Centinode  و  Trainasse  و به انگليسى  Knot grass  و  Bird ? s knotgrass  گويند . گياهى است از خانوادهء  Polygonaceae  نام علمى آن  Polygonum aviculare L .  مىباشد .\r\n\r\nمشخصات\r\nعلف هفت بند مرغان گياهى است يك ساله ، كوتاه ، داراى ساقه‌اى پرگره ، خوابيده روى زمين طول آن در حدود 50 - 20 سانتىمتر است ، برگهاى آن ريز نوك‌تيز .\r\nگلهاى آن قرمزرنگ كمى مايل به سبز و كوچك است . اين گياه از علفهاى بسيار سمج در كشاورزى است و به سادگى از بين نمىرود و حتى اگر مدتها لگدمال شود ، باز به گل و دانه مىنشيند .\r\nمعمولا در چمنها و اراضى متروك و زمينهاى زراعتى در همه جا ديده مىشود .\r\nدر اغلب مناطق اروپا و آسيا و امريكاى شمالى انتشار دارد . در ايران تقريبا در تمام مناطق كشور مىرويد . در اطراف تهران ، قلهك ، كرج در مناطق شمال ايران در بندر گز ، گيلان ، آذربايجان ، اصفهان ، تفرش ، نهاوند ، بلوچستان ، سرحدات شرقى كشور و در درّه هريرود به‌طور خودرو شناسايى شده است .\r\n\r\n","description":"","footnote":"","page_name":" 178 ","page_number":186},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در گياه هفت بند مرغان پوليگونيك اسيد ، اسانس و همچنين گلىكوزيدهاى كوئرستين - 3 - آرابينوزيد « 1 » و آويكولارين « 2 » مشخص شده است . عصارهء آبى و عصارهء الكلى برگهاى گياه براى گربه و خرگوش مسموم‌كننده است  [ G . I . M . P 
  ]  . تخم آن سمّى است و گرد ريشهء آن خاصيت حشره‌كشى دارد . در گزارش بررسىهاى ديگرى آمده است كه در گياه قند ، موم ، تانن ، كوئرستين « 3 » ، آرابينوزيد « 4 » و آويكولارين يافت مىشود [ چونگ يائوچى 
  ] . در گياه مقدار لعاب و اسيد اكساليك « 5 » نيز وجود دارد .\r\n\r\nخواص - كاربرد\r\nدر هند از گياه به عنوان قابض و بندآورندهء خون استفاده مىشود . از ريشهء خشك آن در استعمال خارجى به عنوان مسكّن درد مصرف مىشود . تخم آن كمى سمّى و مسهل و قىآور است . طبق بررسىهاى جديد روشن شده است كه گياه به عنوان جانشين ارگوت در ناراحتىهاى رحمى اثر مفيد دارد  [ G . I . M . P . S 
  ]  .\r\nدر مناطق خاور دور در اغلب مدارك دارويى آمده است كه از گياه به عنوان ضد كرم بخصوص براى معالجه و رفع آسكاريد « 6 » استفاده مىشود . در برخى مدارك آمده است كه براى رفع كرمهاى رودهء بچه‌ها مؤثر است .\r\nدر كره از برگها و سرشاخه‌هاى سبز گياه براى تخفيف تب و در رفع اكزما استفاده مىشود [ چونگ 
  ] . در چين مرسوم است كه گياه را در ماه‌هاى خرداد تا مرداد جمع‌آورى و در آفتاب خشك مىكنند . گياه تلخ و مدّر است و براى بيمارىهاى پوستى و زردى و بيمارىهاى زنان تجويز مىشود [ چونگ يائوچى 
  ] . همچنين براى آفتاب‌زدگى و رفع دردهاى معده و و با مفيد است [ ايچى سورا 
  ] . در هندوچين گياه را\r\n\r\n\r\n","description":"","footnote":"\r\n( 1 ) .  Quercetin - 3 - arabinoside \r\n( 2 ) .  Avicularin \r\n( 3 ) .  Quercetin \r\n( 4 ) .  Arabinosid \r\n( 5 ) .  Oxalic acid \r\n( 6 ) .  Ascarids \r\n","page_name":" 179 ","page_number":187},
  {"content":"\r\n\r\nكه داراى مقدار قابل ملاحظه‌اى تانن است براى جوش خوردن زخمها توصيه مىكنند [ پتلو 
  ] . در شبه جزيرهء مالايا گياه علف هفت بند مرغان از چين وارد مىشود و براى مداواى سوزاك مصرف مىكنند و براى اين گياه خواص مدّر ، قابض و تونيك قايل هستند [ هوپر 
  ] .\r\nدر فرانسه معمول است از جوشاندهء 50 - 30 گرم گياه در يك ليتر آب قند و در صورت امكان در يك ليتر شربت گياه قره‌قاط « 1 » روزانه 3 - 2 فنجان براى قطع اسهال مىخورند .\r\nاز گياه هفت بند مرغان براى كاهش ورم رودهء بزرگ و قطع خونروىهاى رحم به جاى ارگوت استفاده مىشود . خوردن جوشاندهء برگ گياه در بهبودى مسلولين و كاهش عرق مفرط و كم شدن اخلاط آنها اثر مفيد دارد . شيرهء آن براى جلوگيرى خونروى از بينى مؤثر است و كمى از آن را در بينى بالا مىكشند خون قطع مىشود .\r\nريشهء جوشاندهء برگ آن براى كاهش حدت حمله‌هاى آسم و برونشيت اثر نافع دارد .\r\nميزان قند در ادرار را كاهش مىدهد و در عين حال مدّر است و براى رفع سنگ كليه و رفع ناراحتىهاى مثانه مؤثر است . مقدار خوراك آن 50 - 30 گرم برگ گياه يا گياه با ريشه به صورت جوشانده در 1000 گرم آب است كه روزانه چند فنجان بخورند .\r\n\r\n\r\n","description":"","footnote":"\r\n( 1 ) .  Myrtille \r\n","page_name":" 180 ","page_number":188},
  {"content":"\r\n\r\n\r\nسگ زبان\r\nدر كتب طب سنتى با نام « لسان الكلب » و در بازار دارويى ايران « سگ زبان » ناميده مىشود . به فرانسوى  Cynoglosse  و  Langue de chien  و به انگليسى  Dog's tongue  و  Hound's tongue  گفته مىشود . گياهى است از خانوادهء گاو زبان  Boraginaceae  نام علمى آن  Cynoglossum officinale L .  مىباشد .\r\n\r\nمشخصات\r\nسگ زبان گياهى است دوساله داراى گلهاى قرمزرنگ به شكل خوشه پراكنده .\r\nبرگهاى آن بيضى ، دراز ، نرم و مواج پوشيده از تار به رنگ غبار مايل به سفيد كه از نظر درازى و باريكى شكل زبان سگ دارد . ساقهء آن به بلندى تا 70 سانتىمتر ، كبود و پوشيده از تار است . ريشهء آن ضخيم ، گوشتى ، كمى دراز دوكىشكل به رنگ خاكسترى است .\r\nاين گياه معمولا در اراضى سنگلاخ خشك در اروپا ، امريكاى شمالى و آسيا انتشار دارد . در ايران در شمال غرب ايران در آذربايجان در نقاط سنگلاخ و در شمال ايران در مناطق رودبار و مازندران به‌طور خودرو ديده مىشود .\r\nتكثير آن از طريق كاشت بذر آن صورت مىگيرد كه مستقيما در زمين اصلى در پاييز كاشته مىشود . چون ريشهء آن دراز است خاك مزرعه را بايد شخم عميق زد .\r\n\r\n","description":"","footnote":"","page_name":" 181 ","page_number":189},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در گياه يك مادهء عامل تلخ به نام سينوگلوسيدين « 1 » وجود دارد و به علاوه در گياه مقدار كمى از آلكالوئيدهاى سينوگلوسين « 2 » ، سينوگلوسئين « 3 » و . . . مشخص شده است .\r\n\r\nخواص - كاربرد\r\nريشهء گياه گوشتى ضخيم ، رنگ خارج آن خاكسترى و مقطع آن سفيد است و بوى آن تهوع‌آور مىباشد . از اين ريشه به عنوان مسكّن و در رفع خونروى از سينه و اسهال استفاده مىشود و ضمنا از داروهاى ضد تشنج و مخدّر محسوب مىشود .\r\nضماد برگهاى تازهء آن و يا ضماد ريشهء له‌شدهء آن و همچنين كمپرس جوشاندهء برگ و ساقهء آن در سوختگىها و تسكين درد آنها و التيام زخمهاى سطحى بدن و در موارد شقاق پستان و بواسير و رفع خارش نافع است . در فرانسه از دم‌كردهء برگهاى آن به عنوان نرم‌كننده استفاده مىشود .\r\nجوشاندهء سگ زبان : 10 - 8 گرم ريشهء سگ زبان را در 1000 گرم آب جوشانيده و صاف كنند و مانند مسكّنها براى بند آوردن اسهال بتدريج بنوشند .\r\nشربت خيساندهء سگ زبان : ريشهء سگ زبان را خرد كرده 32 گرم از آن را در مدت 12 ساعت در 192 گرم آب بخيسانند و بدون فشار صاف كنند و 1000 گرم شربت ساده قند به آن بيفزايند و تبخير كنند آن‌قدر كه قوام آيد . آماده مصرف است .\r\nدر استعمال خارج و براى كمپرس ممكن است 60 گرم ريشهء خردشده را در يك ليتر آب جوش بخيسانند و پس از 10 ساعت صاف كنند و براى پاك كردن زخمها و كمپرس و ماليدن روى شقاق پستان ، بواسير و . . . مصرف نمايند .\r\n\r\n\r\n","description":"","footnote":"\r\n( 1 ) .  Cynoglossidine \r\n( 2 ) .  Cynoglossine \r\n( 3 ) .  Cynoglosseine \r\n","page_name":" 182 ","page_number":190},
  {"content":"\r\n\r\n\r\nسرو كوهى\r\nدر كتب طب سنتى انواع آن را با نامهاى « عرعر » و « شجرة الابهل » و در كتب فارسى قديم انواع آن با نام فارسى « كوكلان » ، « ناژون » ، « سرو كوهى » ، « ورس » ، « آورس » ، « سندروس » ، « ارس » و تعدادى نامهاى ديگر آمده است . به فرانسوى به‌طور كلى جنس آن را  Genevrier  و به انگليسى  Juniper  و  geneva  گويند . درختان يا درختچه‌هايى هستند از ردّه سوزنىبرگان  Coniferae  تيرهء  Cupressaceae  جنس  Juniperus  و داراى انواع و گونه‌هاى متعددى است . تعدادى از آنها كه از نظر خواص دارويى مورد توجه هستند به ترتيب به شرح آنها مبادرت مىشود .\r\n\r\nپيرو\r\nاز انواع سرو كوهى است . در ايران با نامهاى محلى مختلفى شناخته مىشود از جمله در گرگان « پيرو » ، در درفك و شيركوه گيلان « اربس - اربز » ، در ديلمان « ابرسك » ، در نور و كجور « ريس » ، در رودسر « ارس » در سوادكوه « لمبير » ، در ارسباران « چتنه » ، در قطور آذربايجان « چچم » و در آذربايجان « آردوش ، سلوآغاجى » مىنامند . در كتب طب سنتى با نامهاى « عرعر » و « سرو جبلى » و « شيزى » آمده است . به هندى نيز « عرعر » و در مناطقى از هند « ابهل » نامند . به فرانسوى  Cenevrier  و ميوهء آن را  Genievre  و  Baie de genievre  و به انگليسى درختچه را  Gommon juniper  و  Juniper bush  گويند . گياهى است\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nاز سوزنىبرگان تيرهء  Cupressaceae  نام علمى آن  Juniperus communis L .  مىباشد كه بومى اروپاست و دو تحت‌گونه آن كه در ايران مىرويند به نامهاى  Juniperus communis sub communis Riedl .  ( به نام پيرو ) و ديگرى  Juniperus communis sub nana Syme  ( به نام لمبير ) مىباشند .\r\nميوهء اين درخت را كه از داروها مىباشد ، « جوز السرو » گويند .\r\nتوضيح : عرعر معمولا در ايران به درختى از پهن‌برگان به نام  Ailanthus altissim  گفته مىشود كه خواص و شرح آن در ساير مجلدات اين كتاب آمده است .\r\n\r\nمشخصات\r\nپيرو درختچه‌اى است كوچك يك پايه يا دو پايه بلندى آن در بعضى نقاط تا 12 متر مىرسد ولى اغلب به صورت درختچهء كوتاه و گسترده روى زمين است كه با پنجه زدن و خوابيدن ساقه مرتبا تكثير مىشود و بتدريج قطعه زمين را مفروش مىكند .\r\nبه همين دليل يكى از نامهاى انگليسى آن سرو زمينى  ( Ground juniper )  است .\r\nپوست ساقهء آن ابتدا تيره‌رنگ و بعدا خاكسترى و قهوه‌اى مىشود . برگهاى آن سوزنى ، راست ، نوك‌تيز مانند سوزن ، روى برگ شياردار و در طول آن خطى كبودرنگ ديده مىشود . ابعاد برگ 18 - 4 * 1 ميلىمتر است . ميوهء آن تقريبا گرد و كروى ، كبودرنگ به قطر 9 - 6 ميلىمتر و معمولا داراى 3 عدد دانه سه‌وجهى است كه در سال دوم مىرسد . اين درختچه بومى اروپاست و گونهء اصلى و تحت گونه‌هاى آن در ايران از گرگان تا ارسباران و در ارتفاعات گدوك و هزار جريب و كندوان و پل زنگوله و در گيلان در ايسپيلى ييلاق و در آذربايجان در قره‌داغ و كوه ميشوداغ و كليبر ديده مىشود . در هند نيز در مناطق غربى هيماليا انتشار دارد . قسمت مورد استفادهء دارويى سروهاى كوهى ميوهء آن است كه در سال دوم وقتى رنگ آن بنفش تيره مىشود در ماه‌هاى مهر و آبان چيده شده و در هواى آزاد گسترده و خشك مىكنند .\r\nسطح خارجى ميوه از يك قشر نازك مومى به رنگ غبارى سفيد پوشيده شده است .\r\nميوه‌ها معطّر ، طعم آنها تلخ و كمى شيرين ، شبيه طعم تربانتين است . به علاوه از چوب و سرشاخه‌ها و برگ آن نيز در جوشانده‌ها استفاده مىشود .\r\nدر مقطع ميوه از خارج به داخل اولا قشر خارجى ميوه ديده مىشود ثانيا گوشت داخلى ميوه به رنگ سبز مايل به زرد و بالاخره مغز ميوه كه 3 عدد دانه با غشاء سخت\r\n\r\n","description":"","footnote":"","page_name":" 184 ","page_number":192},
  {"content":"\r\n\r\nدر آن وجود دارد .\r\n\r\nتركيبات شيميايى\r\nدر ميوه‌هاى سرو كوهى پيرو اكساليك اسيد و به مقدار جزئى چند اسيد ديگر و كمى قند و در حدود 20 / 1 - 8 / 0 درصد اسانس يافت مىشود . علاوه بر اسانس در ميوهء آن در حدود 8 درصد رزين و 36 / 0 درصد يك مادهء تلخ جونيپرين « 1 » مشخص شده است .  [ G . I . M . P 
  ]  .\r\nبررسىهاى ديگرى نشان مىدهد كه در ميوه‌هاى آن در حدود 83 / 0 درصد اسانس مشخص شده است كه شامل دى - آلفا - پينن « 2 » و به علاوه از ميوهء آن مادهء مدّرى به نام ترپينئول 4 « 3 » جدا شده است . روغنى كه از پوست درختچه گرفته مىشود داراى جونيپرول « 4 » و جونيپرن « 5 » است . در پوست درخت تركيبات شيميايى لونگى فلن « 6 » ، جونيپرول ، بتا - سيتوسترول « 7 » ، استيگماسترول « 8 » و ديترپن فنول « 9 » و توتارول « 10 » مشخص شده است  [ S . G . I . M . P 
  ]  . از اسانس ميوه آن پس از اكسيده شدن رسوبى به دست مىآورند به نام كافور ميوه سرو كوهى و از عطر اسانس ميوهء آن براى معطّر كردن برخى آشاميدنىها استفاده مىشود .\r\n\r\nخواص - كاربرد\r\nدم‌كردهء ميوهء سرو كوهى از مدّرهاى خيلى قوى است و در مواردى كه اشخاص دچار التهاب كليه هستند بايد از خوردن آن پرهيز نمايند و اگر بخورند و كمى هم اسراف كنند احتمال دارد خون در ادرار آنها ديده شود .\r\n\r\n\r\n","description":"","footnote":"\r\n( 1 ) .  Juniperin \r\n( 2 ) .  d - a - Pinene \r\n( 3 ) .  Terpineol - 4 \r\n( 4 ) .  Juniperol \r\n( 5 ) .  Juniperene \r\n( 6 ) .  Longi folene \r\n( 7 ) .  B - Sitosterol \r\n( 8 ) .  Stigmasterol \r\n( 9 ) .  Diterpene Phenol \r\n( 10 ) .  Totarol \r\n","page_name":" 185 ","page_number":193},
  {"content":"\r\n\r\nدر هند از ميوه و اسانس آن به عنوان مدّر ، بادشكن و محرّك استفاده مىشود . در موارد استسقا و سوزاك ، ترشحات زياد رحم ، التهاب مجارى ادرار و تصفيهء خون و برخى بيمارىهاى جلدى تجويز مىشود . از دم‌كردهء ميوهء آن در موارد قطع عادت ماهيانه كه ناشى از ضعف باشد و نيز دردهاى يك‌طرفه و درد معده نيز مصرف مىشود .\r\nپيرو يا عرعر از نظر طبيعت طبق رأى حكماى طب سنتى ايران خيلى گرم و خشك است . خواص آن گرم‌كننده و بازكنندهء انسداد مجارى و قابض و مقاوم سموم و بسيار مدّر و قاعده‌آور است . خوردن 5 گرم از ميوهء آن براى باز كردن گرفتگى مجارى ، سرفه ، درد سينه ، طحال ، ضعف معده ، رفع دل‌پيچه و درد رحم خصوصا اگر با سركه انجير خورده شود مفيد است . نشستن در دم‌كردهء آن براى رفع اختناق رحم مفيد است . ضماد آن براى قطع عرق و تقويت بدن مفيد است . خوردن ميوهء آن خشونت سينه ايجاد مىكند و براى رفع آن بايد كتيرا خورد . مقدار خوراك آن تا 5 گرم است كه معمولا به صورت دم‌كرده خورده مىشود .\r\nخوردن دم‌كردهء 20 - 8 گرم ميوهء عرعر در 1000 گرم آب موجب ازدياد ترشح ادرار و دفع سنگ كليه مىشود . و براى اينكه تأثير آن زياد شود معمول است كه در 2 ليتر آب در حدود 50 گرم جو سفيد پوست كنده و در حدود 30 گرم نيز ميوهء عرعر ريخته و جوشانيده و با مخلوط كردن با عسل يا قند به صورت جوشاندهء مطبوعى درمىآورند .\r\nتهيهء عصارهء ميوهء عرعر يا عصارهء ژانيور : ميوهء عرعر كه تازه خشك شده باشد 1 واحد ، آب مقطر با حرارت 30 درجه 6 واحد . ابتدا ميوه‌ها را در هاون مرمر نيم‌كوب كرده و در نصف مقدار آب 24 ساعت بخيسانند و با كمى فشار از پارچه بگذرانند ، و نصف باقيماندهء آب را روى تفاله ريخته و بعد از 12 ساعت آن را نيز صاف كنند و هريك از دو صاف‌شده را مجددا جداگانه از پارچه ابريشمى بگذرانند و سپس صاف‌شدهء اول را در حمام ماريه تبخير نمايند تا به غلظت شربت درآيد و بعد صاف‌شدهء دوم را روى آن بريزند و تبخير كنند تا به غلظت عصارهء نرم درآيد . مقدار خوراك از اين عصاره 5 - 2 گرم است . محرّك معده است و ساير خواص را نيز دارا مىباشد .\r\nمحلول خلطآور عرعر : دم‌كردهء زوفا 150 گرم ، عصارهء ميوهء عرعر 10 گرم و سكنجبين عنصل 10 گرم . اينها را مخلوط كرده با قاشق كوچك بتدريج بياشامند .\r\nدم‌كردهء ميوهء عرعر : 20 گرم ميوهء عرعر را در 1000 گرم آب جوش دم كرده\r\n\r\n","description":"","footnote":"","page_name":" 186 ","page_number":194},
  {"content":"\r\n\r\nصاف كنند و با شربت تلو آن را شيرين كنند و فنجان فنجان ميل كنند .\r\nدود دادن با ميوهء سرو عرعر : ميوهء عرعر 250 گرم گرفته منقلى را از زغال پر كرده و ميوه‌ها را روى آن ريخته و در بستر مريض دود دهند . اين دود براى رفع روماتيسم و دردهاى نقاط مختلف بدن مفيد است .\r\n\r\nساير بررسىها و تحقيقات كه در مورد خواص سرو كوهى در مراكز تحقيقاتى جهان به عمل آمده است و مرورى بر تاريخ تحول درمانى اين گياه\r\nطى قرون وسطى در اروپا معتقد بودند كه دود سرو كوهى براى درمان جذام مؤثر است . پس از آن در جنگ بين المللى دوم پرستارهاى فرانسوى از دود ميوهء سرو كوهى در بيمارستانها براى ضد عفونى كردن بيمارستان استفاده مىكردند . در قرن هفدهم كارشناسان گياه‌درمانى جوز السرو را به عنوان مدّر تجويز مىكردند ، بنابراين در مورد استسقا بخصوص جمع شدن آب در ريه در بيمارىهاى قلبى توصيه مىشد .\r\nكارشناس گياه‌درمانى معروف انگليسى به نام نيكولا كولپپر « 1 » جوز السرو را علاوه بر موارد فوق براى درمان سرفه ، كوتاهى تنفس ، سل و براى تحريك و ازدياد عادت ماهيانه و تسريع زايمان مصرف مىكرد . سرخ‌پوستان امريكايى قبل از اينكه با مهاجران اروپايى تماس پيدا كنند خودشان به خواص درمانى اين گياه واقف بودند و از ميوهء سرو براى كمك به تسريع زايمان نوزاد استفاده مىكردند . زمانى كه كاشفان اسپانيايى اولين بار در سال 1540 به نقطه‌اى در امريكا كه حالا نيومكزيكو ناميده مىشود وارد شدند مشاهده كردند زنهاى ماماى سرخ‌پوست كه  Zuni  ناميده مىشدند از ميوهء سرو براى بهبود زائو پس از زايمان مصرف مىنمايند و به علاوه براى ضد عفونى زخمها و درمان ارتروز نيز به كار مىبردند . در قرن نوزدهم پزشكان در امريكا به خاصيت سرو براى تسريع تولد نوزاد توجهى نداشتند ولى آن را در ابعاد گسترده‌اى براى درمان استسقا و جمع شدن آب در موارد بيمارىهاى قلبى مصرف مىكردند . و به علاوه به صورت مصرف خارجى براى درمان اكزما و سودا « 2 » و در مصرف داخلى براى درمان سوزاك و عفونتهاى مثانه و كليه و ساير بيمارىهاى\r\n\r\n\r\n","description":"","footnote":"\r\n( 1 ) .  Nicholas culpeper \r\n( 2 ) .  Psoriasis \r\n","page_name":" 187 ","page_number":195},
  {"content":"\r\n\r\nمجارى ادرار و تناسلى توصيه مىكردند .\r\nكارشناسان گياه‌درمانى معاصر امريكا جوز السرو يا ميوهء سرو را در مصرف خارجى به عنوان مايع ضد عفونى و در مصرف داخلى براى رفع عفونتهاى مثانه ، كنترل آرتروز ، رفع گرفتگىهاى روده‌اى « 1 » و نقرس توصيه مىنمايند . برخى از آنها براى رفع بوى بد ادرار در موارد عدم تخليه كامل ادرار تجويز مىكنند زيرا اين گياه ضمن مدّر بودن بوى مطبوع بنفشه دارد . عده‌اى نيز معتقدند كه جوز السرو انواع قارچهاى پوستى را از بين مىبرد .\r\n\r\nموارد شفابخشى سرو كوهى\r\nدر اسانس سرو كوهى يك مادهء شيميايى مدّر به نام ترپينئول 4 وجود دارد كه قدرت تصفيه‌كنندگى مايعات در كليه را افزايش مىدهد و اين كشف ، خاصيت سنتى مدّر بودن سرو كوهى را تأييد مىكند .\r\n\r\nميوهء سرو براى فشار خون\r\nپزشكان اغلب براى كاهش فشار خون داروهاى مدّر تجويز مىكنند . فشار خون يكى از شرايط سخت و جدّى است و مستلزم مراقبتهاى پزشكى دقيق مىباشد . اگر تصميم گرفته شود از خاصيت مدّر بودن ميوه سرو براى كاهش فشار خون استفاده شود حتما بايد زير نظر پزشك باشد زيرا مواد مدّر بدن را از مادهء مهم و لازم پتاسيم تخليه مىكنند و بايد به موازات داروهاى مدّر نظير سرو كوهى از خوراكىهاى غنى از پتاسيم نيز استفاده شود .\r\n\r\nميوه سرو براى كنترل ناراحتى ناشى از جمع شدن مايع در ريه در موارد بيمارىهاى قلبى\r\nالبته دكتر  Culpeper  انگليسى در قرن نوزدهم در اظهار اين نظر كه سرو كوهى معالج قطعى اين بيمارى است كمى اغراق كرده است ولى به‌هرحال چون ميوهء سرو كوهى مدّر است مىتواند يكى از عوامل كمك به درمان اين بيمارى باشد .\r\nبيمارىهاى قلبى پيچيده است و تنها با خوردن داروهاى مدّر درمان نمىشود و ساير\r\n\r\n\r\n","description":"","footnote":"\r\n( 1 ) .  Intestinal cramps \r\n","page_name":" 188 ","page_number":196},
  {"content":"\r\n\r\nجوانب امر را نيز بايد با دقت زير نظر پزشك مورد توجه قرار داد .\r\n\r\nميوهء سرو دارويى براى رفع ناراحتىهاى زنانه\r\nپژوهشهايى كه در مورد جانوران آزمايشگاهى به عمل آمده ، نشان مىدهند كه ميوه سرو كوهى انقباض رحم را تحريك مىكند و زنان باردار بايد از خوردن آن اجتناب كنند . البته بجز در موارد استثنايى كه پزشك براى تسريع و تحريك زايمان مصرف آن را لازم مىداند . در مورد ساير زنان نيز ممكن است براى تحريك و شروع عادت ماهيانه نيز از آن استفاده كرد و به علاوه چون مواد مدّر در رفع ناراحتىهاى قبل از عادت ماهيانه كه به علت تراكم مايع به شكل نفخ شديد ايجاد مىشود مؤثر هستند ، زنانى كه از ناراحتى نفخ شديد قبل از عادت ماهيانه رنج مىبرند ممكن است در روزهاى قبل از عادت ماهيانه از ميوه سرو استفاده كنند .\r\n\r\nميوه سرو براى كنترل ارتروز\r\nسرو كوهى ممكن است در مواردى اثر ضد التهاب داشته باشد و براى درمان ارتروز مؤثر باشد . كاربرد ميوه سرو كوهى براى درمان ارتروز از روشهاى كهن هندى است كه هنوز هم رواج دارد . در آلمان مرسوم است ، پزشكان فرآورده‌هاى سرو كوهى را براى درمان آرتروز و نقرس تجويز مىكنند . در مورد مفيد بودن يا نبودن سرو كوهى براى درمان سوزاك و همچنين براى رفع عفونتهاى مثانه و كليه كه سابقا مرسوم بوده تاكنون هيچ آزمايش و پژوهش علمى انجام نشده و ضمنا ضد قارچ بودن ميوه سرو نيز تا حال از طريق پژوهشهاى علمى جديد تأييد نشده است .\r\n\r\nمقدار و نحوهء مصرف\r\nبه عنوان مدّر و براى درمان التهابهاى ناشى از آرتروز و يا براى رفع انسداد عادت ماهيانه مىتوان از دم‌كردهء ميوهء سرو كوهى استفاده نمود . براى تهيه دم‌كرده يك قاشق مربّاخورى ميوهء خردشده سرو كوهى در يك پيمانه ( 220 گرم ) آب جوش ريخته و 20 دقيقه خيس كنيد و 2 پيمانه در روز بخوريد . توجه شود كه مصرف اين دم‌كرده بيش از 6 هفته طول نكشد . اين گياه به كودكان زير دو سال نبايد داده شود و در مورد كودكان بزرگتر و اشخاص بزرگتر از 65 سال دم‌كرده با مقدار كمتر سرو كوهى آغاز و بتدريج تا حد مجاز افزايش داده شود .\r\n\r\n","description":"","footnote":"","page_name":" 189 ","page_number":197},
  {"content":"\r\n\r\n\r\nنكات احتياطآميز از نظر مصرف ميوهء سرو كوهى\r\nمصرف مقدار زايد بر حد مجاز يعنى مصرف دم‌كردهء غليظتر از حد مجاز كليه‌ها را تحريك مىكند و ممكن است به كليه‌ها آسيب برساند . اشخاصى كه داراى سابقه عفونت و ناراحتى كليه هستند نبايد سرو كوهى مصرف كنند . و حتى مقدار مجاز سرو كوهى نيز اگر در مدت دراز بيش از 6 هفته خورده شود مضّر است . نظر كارشناس آلمانى دكتر  Rudolph Fritz Weiss  اين است « هيچ‌وقت سرو كوهى را بيش از 6 هفته متوالى مصرف نكنيد » . عوارض زياد خوردن ميوهء سرو كوهى علاوه بر آسيب به كليه ، عبارت است از اسهال ، دردهاى روده‌اى ، درد كليه ، پيدا شدن پروتئين در ادرار ، قرمز شدن رنگ ادرار ، تند شدن ضربان قلب و افزايش فشار خون . به‌هرحال اگر در جريان خوردن سرو كوهى كوچكترين ناراحتى از انواع فوق احساس كرديد فورا خوردن را متوقف كنيد . طبق پژوهشى كه در مركز آلرژىهاى كلينيكى انجام شده است در حدود ثلث اشخاصى كه مبتلا به تب ينجه هستند در تماس با ميوهء سرو كوهى احساس آلرژى مىكنند . بنابراين اگر مبتلا به تب ينجه هستيد از خوردن سرو كوهى اجتناب كنيد .\r\nسازمان نظارت بر خوراك و دارو در امريكا سرو كوهى را در رديف گياهان به طور كلى بىخطر طبقه‌بندى كرده است . باستثناى زنان باردار ، مادران شيرده ، اشخاصى كه سابقه ناراحتى كليه دارند و اشخاصى كه داروهاى مدّر ديگرى مصرف مىنمايند براى ساير اشخاص مصرف آن را در حد مجاز و زير نظر پزشك بلامانع اعلام كرده است .\r\n\r\n","description":"","footnote":"","page_name":" 190 ","page_number":198},
  {"content":"\r\n\r\n\r\nسرو كاد\r\nاز انواع سروهاى كوهى است . به فارسى « سرو كاد » و در گرگان با نام محلى « پيرو » ناميده مىشود . در كتب طب سنتى اين درختچه را نيز نوعى عرعر ذكر مىكنند . به فرانسوى  Genevrier cade  و  Cadier  و  Genevrier oxycedre  و به انگليسى  Cade - oil - plant  و  Prickly cedar  گفته مىشود . گياهى است از ردهء كاج تيرهء  Cupressaceae  نام علمى آن :  Juniperus oxycedrus L .  و مترادفهاى آن  J . marschalliana Stev .  و  J . rhodocarpa Stev .  و  J . rufescens Link .  مىباشند .\r\n\r\nمشخصات\r\nدرختچه‌اى است به بلندى 6 متر و قطر حدود 30 سانتىمتر ، دو پايه ، پوست انشعابات آن خاكسترى روشن است . شاخه‌هاى آن راست يا كمى خميده و شاخه‌هاى جوان آن كوتاه و سه‌ضلعى سبزرنگ است . برگهايش سوزنى و هر سه برگ از يك گره خارج مىشود . انتهاى برگها تيز مانند سوزن . رگبرگ وسطى آن در پشت برگ برجسته و ابعاد برگ 20 - 15 * 5 / 1 ميلىمتر است . ميوهء آن كروى و رنگ آن قرمز و از نظر ابعاد 3 - 2 برابر بزرگتر از ميوهء پيرو است . اين درختچه در اروپاى جنوبى ، تركيه ، قفقاز ، عراق و ايران انتشار دارد . در ايران در زيارت گرگان ديده شده است .\r\n\r\n","description":"","footnote":"","page_name":" 191 ","page_number":199},
  {"content":"\r\n\r\nسرو كاد\r\n\r\nتركيبات شيميايى\r\nاز تنه و شاخه‌هاى درخت قطران و روغن كاد گرفته مىشود . در ميوهء درختچه سرو كاد در حدود 6 درصد رزين ، كمى قند ساكاروز و گلوكوز و اسانس وجود دارد .\r\n\r\n","description":"","footnote":"","page_name":" 192 ","page_number":200},
  {"content":"\r\n\r\n\r\nخواص - كاربرد\r\nسرو كاد از نظر طبيعت شبيه سرو كوهى ( عرعر ) است يعنى خيلى گرم و خشك مىباشد و خوردن ميوه يعنى دم‌كردهء ميوهء آن داراى خواص مشابه خواص سرو عرعر مىباشد و امّا روغن كاد براى تسكين درد دندان استعمال مىشود و معمول است كه يك قطره از آن را در دندان كرم‌خورده كه درد مىكند مىريزند ساكت مىشود .\r\nخوردن 20 قطره روغن كاد را سابقا براى كشتن كرم كدو به كار مىبردند .\r\nدر استعمال خارجى در دفع جرب و ناراحتى پوست استعمال مىشود و هرگاه يكى دو بار به بدن بمالند و قدرى مالش دهند ناراحتى رفع مىشود . روغن كاد در رفع اكزما اعم از ساده يا مركب و زردزخم « 1 » و همچنين در بيمارىهاى پوستى خشك ريشه احتمالا تأثير مفيدى دارد ولى در ساير بيمارىهاى جلدى كم‌اثر است .\r\nاگر مخلوطى از 2 گرم روغن كاد و 4 گرم روغن بادام و 30 گرم گليسرين را در موارد شقاق پستان بمالند مفيد است . اگر شقاق خيلى عميق باشد ، مقدار روغن كاد را مىتوان بيشتر كرد و قلم‌مو را به محل آلوده نموده و به موضع ماليد به‌طورى كه كاملا آن را بپوشاند و پس از هربار كه بيمار به طفل شير مىدهد باز اين عمل تجديد شود . البته هر بار قبل از شير دادن بايد پستان كاملا تميز و بدون آلودگى شود .\r\nروغن كاد در بيمارى جلدى براى التيام گال گوسفندان در دامپزشكى نيز كاربرد دارد .\r\nدر مورد اكزما 15 گرم روغن كاد را با 60 گرم روغن بادام شيرين مخلوط و در موضع اكزما مىمالند . مصرف فرآورده‌هاى سرو كاد بايد با نظر پزشك انجام گيرد .\r\n\r\n\r\n","description":"","footnote":"\r\n( 1 ) .  Impetigo \r\n","page_name":" 193 ","page_number":201},
  {"content":"\r\n\r\n\r\nسرو كوهى ( ابهل )\r\nدر شمال ايران با نامهاى محلى « سرو كوهى » و « ماى مرز » در راميان - « ريس » در نور - « لمبير » در سوادكوه شناخته مىشود . در كتب طب سنتى با اسامى « ابهل » و « صافينا » نامبرده شده است . به فرانسوى  Sabine  و  Genevrier sabine  و  Sabinier  و  Savinier  و به انگليسى  Savin  و  Savine  گفته مىشود . گياهى است از ردهء  Coniferae  تيرهء  Cupressaceae  نام علمى آن  Juniperus sabina L .  و مترادف آن  Sabina officinalis Garcke  و  Juniperus lycia Pall .  مىباشد . ثمر درختچه را نيز « ابهل » يا « تخم وهل » مىنامند .\r\n\r\nمشخصات\r\nابهل درختچه‌اى است كوچك كوتاه كه معمولا روى دامنه‌هاى كوهستان به شكل پشته مىخزد . برگهاى آن معطّر به رنگ سبز غبارى و برگهاى اوليه سوزنى تيز و برگهاى ساقه‌ها فلسى است كه اطراف ساقه‌ها را در آغوش گرفته است . ميوهء آن كوچك ، كمى بزرگتر از نخود ، كروى به رنگ آبى تيرهء غبارآلود با 6 - 4 فلس مىباشد .\r\nاين درختچه در كوهستانهاى اروپاى مركزى و جنوبى و غرب آسيا تا شمال سيبريه انتشار دارد . در ايران در ارتفاعات و در مرز فوقانى جنگلهاى شمال ايران ديده مىشود و در جنگلهاى نور و كجور تا ارتفاع 3300 متر بالا مىرود . معمولا از\r\n\r\n","description":"","footnote":"","page_name":" 194 ","page_number":202},
  {"content":"\r\n\r\nسرشاخه‌هاى اين گياه كه پوشيده از برگهاى فلسىشكل كوچك و به شكل استوانه باريك و نازك است ، به عنوان دارو استفاده مىشود و اغلب با گل و گاهى با ميوه نيز همراه است .\r\n\r\nتركيبات شيميايى\r\nاز نظر تركيبات شيميايى در برگها و سرشاخه‌هاى گياه در حدود 3 - 2 درصد اسانس به نام اسانس سابين « 1 » وجود دارد . به علاوه داراى تانن ، رزين و كمى قند مىباشد . در اسانس برگهاى گياه قسمت عمده يعنى در حدود نصف آن الكلى به نام سابينول « 2 » مىباشد . به علاوه داراى ژرانيول « 3 » ، سيترونلّول « 4 » ، سابينن « 5 » و . . . مىباشد . مادهء سابينن در شكل راست آن در اسانس ابهل و همچنين در اسانس پونهء كوهى وجود دارد .\r\n\r\nخواص - كاربرد\r\nبرگ و ساقه‌هاى برگ‌دار باريك اين گياه داراى بويى تند شبيه بوى تربانتين و طعم آن تند و بسيار تلخ است كه مربوط به اسانس عامل آن مىباشد . ابهل مانند سداب به‌طور كلى بسيار قاعده‌آور است و اثر ابهل خيلى بيشتر مىباشد تا حدى كه گاهى موجب التهاب خارش‌آور شديدى در رحم شده و ممكن است موجب خونريزى شديد رحم شود و براى سقط جنين به كار مىرود كه خيلى مؤثر است . از نظر سقط جنين معمولا گرد آن را در حد خوراك روزانه 5 / 1 - 1 گرم در 24 ساعت تجويز مىكنند . در مورد استعمال داخلى و خوردن آن بايد خيلى بااحتياط عمل كرد و زير نظر پزشك باشد . در استعمال خارجى نيز براى بيمارىهاى جلدى نظير زگيلها مفيد است .\r\nابهل از نظر طبيعت طبق رأى حكماى طب سنتى گرم و خشك است خواص آن :\r\nضماد برگ آن به سر براى سرسام مفيد است و خوردن ميوهء آن براى فلج و سستى\r\n\r\n\r\n","description":"","footnote":"\r\n( 1 ) .  Essence de Sabine \r\n( 2 ) .  Sabinol \r\n( 3 ) .  Geraniol \r\n( 4 ) .  Citronellol \r\n( 5 ) .  Sabinene \r\n","page_name":" 195 ","page_number":203},
  {"content":"\r\n\r\nنافع مىباشد . ريختن قطرهء روغن ميوهء آن در گوش براى رفع سنگينى شنوايى بسيار نافع است . و براى تهيهء روغن آن ميوه را كوبيده در روغن كنجد ريخته در ظرف آهنى مىجوشانند تا سياه شود . اگر مخلوط ميوهء آن را با عسل و آب غرغره كنند براى رفع درد بن دندان و تعفن دهان مفيد است . اگر 40 گرم از ميوهء آن را با 20 گرم روغن گاو و 20 گرم عسل مخلوط و بخورند براى نفس‌تنگى مفيد است . خوردن دم‌كردهء ميوهء آن براى تحليل نفخ معده ، استسقا ، قاعده آوردن و سقط جنين مؤثر است . شياف آن كه با عسل تهيه شود نيز همين خواص را دارد . خوردن 12 گرم آن كرمهاى معده را مىكشد . اگر 40 گرم پاك‌كردهء ميوهء آن را با روغن گاو به قدرى كه روى آن را بپوشاند بپزند تا روغن جذب شود بعد آن را ساييده با 40 گرم قند مخلوط و هر روز صبح 8 گرم آن را اشخاص سردمزاج با آب گرم بخورند براى دردهاى اعضاى پايين بدن و بواسير و دفع كرمهاى روده نافع است . پاشيدن گرد آن روى زخمهاى بد و خورنده و التيام زخمهاى متعفن مفيد است . ماليدن آن با سركه به سر براى جلوگيرى از ريختن موى سر نافع است . مقدار خوراك آن طبق نظر حكماى طب سنتى تا 12 گرم است . مضّر معده و حلق است و از اين نظر بايد با عسل خورد . مضر كبد گرم است . و از اين نظر بايد با خولنجان خورد .\r\nگرد ابهل : برگ ابهل به مقدار مورد نظر گرفته و در گرمخانه 25 درجهء سانتىگراد بخشكانند و نرم كوبيده از الك ابريشمى 120 بيرون كنند . اين گرد ميخچه را از بين مىبرد و مدّر و قاعده‌آور است\r\nگرد مخلوط براى ازدياد ترشح عادت ماهيانه : گرد ابهل 5 گرم ، گرد زنجبيل 5 گرم و قند وانيل‌دار 40 گرم . اينها را مخلوط كرده در 16 بستهء مساوى ببندند و روزى 2 - 1 بسته به‌طور گرد بخورند .\r\nتوجه : تكرار مىشود كه مصرف داخلى برگ و ميوهء آن بايد زير نظر پزشك و با احتياط صورت گيرد .\r\nگونه‌هاى ديگرى از اين جنس نيز در ايران مىرويند كه خيلى شبيه ابهل و در خواص دارويى نيز شبيه هستند كه به ذكر نام و مشخصات و محل رويش چند گونه معروف مىپردازيم .\r\n\r\nاردوج\r\nنام محلى آن در ايران در ارسباران و زنجان و ترك‌زبانهاى رودبار\r\n\r\n","description":"","footnote":"","page_name":" 196 ","page_number":204},
  {"content":"\r\n\r\n« اردوج و آردوج » ، در قطور « چچم » ، در ارتفاعات رودبار « ارس » ، كردهاى آذربايجان « اروس » و در آذربايجان مانند ساير گونه‌ها « سلب آغاجى » نامند .\r\nبه فرانسوى  Genevrier en arbre  و  Genevrier d ? orient  و به انگليسى  Greek juniper  گفته مىشود . گياهى است از تيرهء  Cupressaceae  نام علمى آن  Juniperus excelsa M . Bieb .  و مترادفهاى آن  Juniperus sabina Pall . ( nonL . )  و  J . sabina var taurica Pall .  و  J . isophyllos Antoine  و  J . foetida var excelsa Spach  مىباشند .\r\n\r\nمشخصات\r\nاردوج درختى است يك‌پايه به ارتفاع حدود 10 متر با تاج مخروطى كبود و پوست خاكسترىرنگ تيره و پوسته‌پوسته . انشعابات جوان درخت باريك ، كوتاه ، چهاروجهى و قهوه‌اى سرخ‌رنگ است . برگهاى اوليهء آن تخم‌مرغى با انتهاى باز و ناوىشكل و در چهار رديف روى شاخه‌ها تكيه نموده است . رنگ آنها سبز تيره و بر پشت آنها غدّهء كشيده‌اى وجود دارد . ميوهء آن منفرد سياه‌رنگ و به قطر 1 سانتىمتر مىباشد و معمولا داراى چهار فلس است كه در آن 8 - 4 دانهء تخم‌مرغى يافت مىشود .\r\nاين درخت در ارتفاعات نيم‌خشك و آهكى آسياى صغير ، يونان ، قفقاز و استپهاى شمال ايران ، ارسباران و آذربايجان در ارتفاعات البرز تا 2700 متر انتشار دارد و با گونه ارس معمولا مخلوط است و عده‌اى از گياه‌شناسان اين دو گونه را با يك نام مىشناسند در صورتى كه كمى متفاوت هستند .\r\nاز نظر تركيبات شيميايى سرشاخه‌هاى آن داراى اسانس است و از دود سرشاخه‌هاى آن براى رفع هذيان تب استفاده مىشود .\r\n\r\nارس\r\nدر ايران با نامهاى محلى مختلفى شناخته مىشود و از جمله در درّه كرج « اورس - هورس » ، در خراسان « ارس » ، در منجيل « اربس » ، در خلخال « اردوج » ، در آمل و درّه هراز « ورس » ، در قوشخانه « ارچه » ، در بختيارى « ابول » و در كتب طب سنتى با نامهاى « ارچا » - « قره‌ارشا » - و نوعى ابهل نام مىبرند . به فرانسوى  Genevrier en arbre  و به انگليسى  Persian juniper  گفته مىشود . درختى است از\r\n\r\n","description":"","footnote":"","page_name":" 197 ","page_number":205},
  {"content":"\r\n\r\nتيرهء  Cupressaceae  نام علمى آن  Juniperus polycarpos C . Kech  و از مترادفهاى آن  J . macropoda Boiss .  و  Sabina polycarpos Ant .  مىباشند . در مدارك گياه‌شناسى هند نام  J . macropoda  را نام اصلى گياه ذكر مىكنند .\r\n\r\nمشخصات\r\nارس درختى است دوپايه بلندى آن متوسط تا 7 متر ، مخروطى ، سبزرنگ ، پوست تنهء آن خاكسترى متمايل به سرخ . برگهاى آن فلسى تخم‌مرغى يا مثلثى كه در 4 رديف روى شاخه خوابيده ، پشت آنها غدّهء تخم‌مرغىشكل ديده مىشود . ميوهء آن كروى نيلى مايل به سياه پوشيده از غبار سفيد است . ميوه‌هاى نارس آن غبار بنفش دارد . مانند اردوج 4 فلس دارد و در داخل آن 5 - 4 دانه قرار گرفته است .\r\nاين درخت در قفقاز ، آذربايجان شوروى ، گرجستان ، آسياى صغير تا ايران انتشار دارد . در ايران در مشهد ، نيشابور ، بجنورد ، كتل يك چنار ، شاهواركوه ، خوش‌ييلاق و در مينودشت ، راميان ، كتول تا زيارت و در دامنه‌هاى جنوبى البرز و درّه‌هاى هراز و در كرج و هرزويل و الموت تا ارسباران و در ارتفاعات زاگروس در سيلاخور كردستان ، اشتران‌كوه ، بختيارى ، راه‌بر كرمان ، در فارس در خانه‌زنيان ، دشت ارژن ، اصطهبانات ، دنا ، سىسخت و در بندر عباس انتشار دارد .\r\nاز نظر تركيبات شيميايى داراى اسانس است و خواص آن شبيه سرو كوهى عرعر است .\r\n\r\n","description":"","footnote":"","page_name":" 198 ","page_number":206},
  {"content":"\r\n\r\n\r\nفاشرا\r\nدر ايران در مناطق مختلف با نامهاى محلى « روناس كوهى » و « هزار نشان » و « هزار فشان » و « گشان » و « هزار جشان » و « مار دارو » و « سياه دارو » و « كرم دشتى » و « نخوشى » ( شيراز ) و « الامليك » ( مازندران ) ناميده مىشود . در كتب طب سنتى با اسامى « فاشرا » و « كرمة البيضا » و « تاك سياه » و « ششبداز » و « شش پياز » و ميوهء آن را « عنب الحيه » ذكر مىكنند . به فرانسوى  Bryone  و  Bryone dioique  و  Vigne noire  و  Navet du diable  و  Couleuvree  و به انگليسى  Bryony  ناميده مىشود . گياهى است از خانوادهء كدو  Cucurbitaceae  نام علمى دو گونهء آن كه معروف‌اند  Bryonia alba L .  ( فاشراى سفيد با ميوهء سياه و تك‌پايه ) و  Bryonia dioica  ( فاشراى دوپايه با ميوهء قرمزرنگ ) مىباشد .\r\n\r\nمشخصات\r\nگياهى است چندساله تك‌پايه يا دوپايه بالارونده با گلهاى نر و ماده در مورد دوپايه گلها روى دو پايه مختلف . گلها به رنگ سفيد مايل به سبز . ميوه‌هاى آن ابتدا زرد و بعدا قرمز مىشود و در مورد تك‌پايه به رنگ سياه درمىآيند . ميوه در ابعاد يك نخود و برگهاى آن پنجه‌اى بزرگ شبيه برگ مو داراى 5 قسمت است . ريشهء آن ضخيم گوشتى كه ضخامت آن 15 - 10 سانتىمتر مىشود و وزن آن تا 2 كيلوگرم هم مىرسد . ريشهء گياه كه داراى خاصيت مسهلى قوى است در طب سنتى مصرف دارد .\r\n\r\n","description":"","footnote":"","page_name":" 199 ","page_number":207},
  {"content":"\r\n\r\nاين گياه در كنار و امتداد پرچينها در خاكهاى عميق و باير مىرويد . در اغلب مناطق اروپا و افريقاى شمالى و آسيا و در ايران انتشار دارد . در ايران در مناطق شمال ايران در فارس در ارسباران و در اشنويه در دامنه‌هاى البرز در هرزويل ، لشگرك ، در ميان كوه بين اراك و كاشان و در خلجستان و نهاوند و كرمان ديده شده است .\r\n\r\nتركيبات شيميايى\r\nاز نظر تركيبات شيميايى در ريشهء گياه يك مادهء عامل سمّى تلخ گلوكوزيد به نام بريونين « 1 » وجود دارد . اين گلوكوزيد در آب و الكل حل مىشود و به علاوه در ريشه مقدار اسانس و رزين به نام بريورزين « 2 » و مقدار زيادى نشاسته يافت مىشود .\r\n\r\nخواص - كاربرد\r\nريشهء فاشرا در موارد مشابه در رديف حنظل و قثاء الحمار به عنوان مسهل قوى به كار مىرود . مقطع آن سفيد طعم آن قابض و تلخ و خيلى شبيه به قسط تلخ است و اغلب عطّاران و فروشندگان گياه دارويى ممكن است دانسته يا ندانسته به جاى قسط تلخ آن را بفروشند . علاوه بر ريشه از برگ و شاخه‌هاى جوان فاشرا نيز استفاده مىشود . چون فاشرا سمّى قوى است در مصرف داخلى بايد خيلى احتياط شود و حتما زير نظر پزشك باشد . به تجربه ديده شده است كه خوردن 15 - 10 عدد از ميوهء آن در مواردى موجب هلاكت كودكى شده است .\r\nفاشرا از نظر طبيعت طبق رأى حكماى طب سنتى خيلى گرم و خشك است . اگر تا 4 گرم از گرد ريشهء آن با كتيرا و آب عسل مخلوط و خورده شود مسهل قوى است كه با قى و استفراغ همراه است و ترشح ادرار و شير را افزايش مىدهد . پختهء ريشهء آن در روغن زيتون براى بواسير و نواسير مقعد و تمام دردهاى سرد و نرم كردن سفتىها و رفع چركهاى زخم نافع است . ضماد ريشهء آن كه با سركه تهيه شود براى تحليل ورم و قطع زگيل مفيد است . ضماد ميوهء آن براى جرب پوست نافع است . ضماد ريشهء آن با آرد خلّر و شنبليله براى تحليل ورم و سرباز كردن دمل مفيد است . خوردن 5 گرم از ريشهء آن براى مقابله با نيش افعى و ساير گزندگان سمّى ترياق نافعى است . ضماد ريشهء\r\n\r\n\r\n","description":"","footnote":"\r\n( 1 ) .  Brionin - Bryonin \r\n( 2 ) .  Bryoresine \r\n","page_name":" 200 ","page_number":208},
  {"content":"\r\n\r\nفاشرا\r\nآن با آرد خلّر و شنبليله براى رفع لكه‌هاى سياه كه بعد از جراحات و زخمها مىمالند مفيد است . ضماد ميوهء آن براى كندن و ستردن مو مؤثر است و از اين خاصيت دباغان براى پاك كردن موى پوستها استفاده مىكنند .\r\nخوردن روزى 2 - 1 گرم از گرد ريشهء خشك آن براى رفع صرع و فلج و سستى اعضا و فراموشى مفيد است و اگر با عسل مخلوط و پخته و انگشت‌پيچ شود براى خّناق بلغمى و سرفه كهنه و درد پهلو و نفخ آن مفيد است . دم‌كردهء برگ و سرشاخه‌هاى جوان آن براى تقويت معده و پاك كردن معده از مواد لزج و براى رفع درد قلب و درد معده مفيد است و مسهل خوبى بوده ترشح شير و ادرار را زياد مىكند . اسراف در خوردن فاشرا خطرناك است و براى طحال مضّر است و ايجاد اختلال در ذهن و عقل مىنمايد و در اين قبيل موارد بايد فورا كتيرا خورد و با قى كردن و خوردن ربّ ميوه‌هاى ترش از شدت آثار بد آن جلوگيرى كرد .\r\nتهيه گرد فاشرا : ريشهء فاشرا را به مقدار مورد نظر گرفته رنده كرده و در گرم‌خانه\r\n\r\n","description":"","footnote":"","page_name":" 201 ","page_number":209},
  {"content":"\r\n\r\n40 درجه سانتىگراد مىخشكانند و در هاون آهنى نرم كوبيده از الك ردّ مىكنند .\r\n2 - 1 گرم از اين گرد به صورت حب ، مسهل قوى مىباشد .\r\nدر فرانسه معمول است 45 گرم ريشهء پوست‌كندهء آن را در 750 گرم سركه و 500 گرم عسل در حدود نيم ساعت مىجوشانند و 3 - 2 قاشق سوپ‌خورى در روز مىخورند ، براى نرم كردن سينه و در موارد آسم بسيار مفيد است .\r\n\r\n","description":"","footnote":"","page_name":" 202 ","page_number":210},
  {"content":"\r\n\r\n\r\nسداب\r\nبه فارسى به‌طور كلى « پيم » و در گيلان به آن « سياب » گويند . در كتب طب سنتى با نام « سداب » آمده است . به فرانسوى  Rue  و  Rue officinale  و  Rue fetide  و به انگليسى  Rue  و  Wild rue  گفته مىشود . گياهى است از خانوادهء  Rutaceae  نام علمى آن  Ruta graveolens L .  مىباشد .\r\n\r\nمشخصات\r\nسداب گياهى است چندساله . برگهاى آن در قسمت ، پايين ساقه داراى بريدگى و منقسم به چند قسمت و در قسمت بالا ساده و كامل است . برگها كه داراى بريدگى هستند به چند برگچه تقسيم شده‌اند ، برگچه‌ها و برگها به رنگ سبز غبارى ، كمى ضخيم و گوشت‌دار مىباشند . گلهاى آن درشت ، زردرنگ و در تابستان ظاهر مىشود . بلندى ساقهء آن 70 - 40 سانتىمتر مىشود . از اعضاى گياه بخصوص برگهاى آن در اثر فشار با انگشتان بوى نامطبوع متعفنى متصاعد مىشود . ميوهء آن در محفظه‌اى محتوى تعدادى دانه به هم پيوسته مثلث‌شكل به رنگ تيره مىباشد .\r\nاين گياه در اروپا و آسيا انتشار دارد در ايران در مناطق شمالى ايران به‌طور خودرو مىرويد . در رشت آن را مىكارند . تكثير سداب از طريق كاشت بذر و يا كاشت قطعاتى جوانه‌دار از پايه‌هاى مسن انجام مىشود . بذر را معمولا قبل از بهار مىكارند و گياه جوان حاصله را در تيرماه و يا در پاييز به محل اصلى منتقل مىنمايند .\r\n\r\n","description":"","footnote":"","page_name":" 203 ","page_number":211},
  {"content":"\r\n\r\nبرداشت برگها و شاخه‌ها از سال دوم شروع مىشود به اين ترتيب كه شاخه‌هاى جوان را با برگها قطع مىكنند و يا برگها را مىچينند .\r\n\r\nتركيبات شيميايى\r\nدر گياه سداب يك گلوكوزيد به نام روتين « 1 » ، يك اسانس روغنى فرّار و ماده‌اى به نام روتوزيد « 2 » يافت مىشود . در گياهى كه در هونگ‌كونگ برداشت شده ، در حدود 002 / 0 درصد آلكالوئيد گراوئولين « 3 » مشخص شده است . در واريته‌اى از سداب كه در ژاپن برداشت شده ، در گياه خشك مواد كوكوزاژينين « 4 » و اسكيميانين « 5 » يافت مىشود . [ اوتا ميازاكى 
  ] . در برگهاى گياه علاوه بر مواد فوق برگاپتن « 6 » نيز مشخص شده است [ اوتا 
  ] . مقدار اسانس سداب در حدود 1 / 0 درصد گياه است كه 90 درصد آن را متيل نونيل‌ستون « 7 » تشكيل مىدهد .\r\n\r\nخواص - كاربرد\r\nدر چين تمام گياه سداب را با ريشه از زمين خارج كرده و با ماش مىپزند و به صورت سبزى پخته مىخورند كه براى پراكنده كردن و دفع سموم بسيار مفيد است [ مك كلور و هوانگ 
  ] . در هندوچين در موارد كزاز ، سنكوب ، استسقا ، دردهاى اعصاب و روماتيسم تجويز مىشود . با اين ملاحظه كه براى زنان باردار و اشخاص ضعيف توصيه نمىشود [ فوكور 
  ] . سداب داراى خواص ضد كرم و معرّق و ضد اسپاسم و قاعده‌آور است [ پتلو 
  ] . شيرهء گياه را در گوش مىچكانند براى تسكين گوش‌درد نافع است [ هولمز 
  ] . برگهاى گياه را له كرده و با زردچوبه مخلوط مىنمايند و براى خارش پوست مىاندازند [ ريدلى 
  ] . برگهاى گياه را در مخلوطى از سركه و پياز و زنجبيل مىخوابانند و آن را به صورت ضماد روى نبض دست و پا و يا روى گيجگاه در دو\r\n\r\n\r\n","description":"","footnote":"\r\n( 1 ) .  Rutin \r\n( 2 ) .  Rutoside \r\n( 3 ) .  Graveoline \r\n( 4 ) .  Kokusaginine \r\n( 5 ) .  Skimmianine \r\n( 6 ) .  Bergaptene \r\n( 7 ) .  Methyl nonylcetone \r\n","page_name":" 204 ","page_number":212},
  {"content":"\r\n\r\nسداب داروئى\r\nطرف پيشانى بچّه‌ها مىاندازند ، براى رفع تشنج نافع است [ هين 
  ] . سداب معرّق است و براى معالجهء تشنج و يرقان خورده مىشود [ وان‌استىنيس - كروزمان 
  ] . اگر سداب به مقدار زايد بر حد مجاز مصرف شود سم قويى است و ممكن است منجر به مرگ شود [ پتلو و بركيل 
  ] .\r\nسداب از نظر طبيعت طبق نظر حكماى طب سنتى خيلى گرم و خشك است و تازهء آن از نظر گرمى و خشكى معتدل مىباشد . از نظر خواص معتقدند كه بازكنندهء گرفتگىها و انسداد مجارى است . گازها ، باد و نفخ را تحليل مىبرد و مقوى معده و اشتهاآور است . مدّر و قاعده‌آور است و ترشح اسپرم را كاهش مىدهد و نيروى جنسى را ضعيف مىنمايد و جنين را سقط مىكند و براى بيمارىهاى دماغى عصبى مانند فلج ، رعشه ، تشنج امتلائى ، دردهاى مفاصل ، سياتيك و خرد كردن سنگ مثانه نافع است . در استعمال داخلى از دم‌كردهء 5 - 2 گرم سداب در 1000\r\n\r\n","description":"","footnote":"","page_name":" 205 ","page_number":213},
  {"content":"\r\n\r\nگرم آب استفاده مىشود و از گرد آن 10 - 5 سانتىگرم هربار و حد اكثر يك گرم در هر شبانه‌روز مىتوان خورد . خوردن 60 گرم آب دم‌كردهء آن با عسل براى تسكين سكسكه مفيد است . اگر با شبت خشك خورده شود براى تسكين درد پهلو ، سينه ، تنگى نفس ، سرفهء مزمن ، تسكين دل‌پيچه ، درد مفاصل ، سياتيك و لرزهاى سرد نافع است . دم‌كردهء آن با روغن زيتون براى اخراج كرم معده و دم‌كردهء آن با سركه رقيق به‌طورىكه پس از دم شدن به نصف رسيده باشد براى رفع استسقا لحمى نافع است .\r\nجويدن برگ آن براى رفع بوى پياز و سير از دهان اثر سريع دارد . اگر با انجير و گردو خورده شود به عنوان ترياق سموم گزندگان اثر مىكند . اگر هر روز تا مدتى از برگ و تخم آن خورده شود ، موجب سقط جنين مىشود . ضماد برگ آن براى رفع درد گزيدن عقرب و سگ هار مفيد است . ريختن قطرهء عصارهء آن در گوش براى رفع سنگينى شنوايى مفيد است . ريختن دم‌كردهء آن با سركه در بينى اطفال و يا دميدن گرد آن در بينى اطفال موجب قطع خونريزى بينى مىشود . دم‌كرده و يا جوشاندهء آن در سركه و روغن گل سرخ و ماليدن به سر براى كچلى و رفع جراحت سر نافع است . اگر با عسل مخلوط كرده و بمالند براى تسكين دردهاى مفاصل مفيد است . اگر هر روز 4 گرم از گرد برگ آن خورده شود از آبستن شدن جلوگيرى مىكند . اسراف در خوردن آن مضّر است و موجب كمى ديد چشم مىشود و جريان اسپرم را قطع مىكند و نيروى جنسى را ضعيف مىنمايد و از اين نظر بايد با سكنجبين و انيسون خورده شود . مقدار خوراك آن در اشخاص بالغ 5 - 2 گرم و براى اطفال 8 / 0 - 2 / 0 گرم مىباشد كه معمولا از برگ و سرشاخه‌هاى گلدار آن استفاده مىشود .\r\nروغن سداب : برگ و گل خشك سداب 1 واحد ، آب 4 واحد ، روغن زيتون 10 واحد . اجزا را مخلوط كرده و مىجوشانند تا آب آن كاملا تبخير شود و روغن بماند . اين روغن براى سستى بدن ، سردى كليه ، مثانه ، درد پهلو و كمر و رحم ، تحليل باد ، نفخ و تب و لرز نافع است . اگر 5 / 0 گرم آن در گوش ريخته شود براى كاهش سنگينى شنوايى مفيد است . شياف آن براى اخراج جنين و مشيمه مفيد است و مدّر و قاعده‌آور است .\r\nگرد سداب : شاخه‌هاى گلدار سداب را به مقدار مورد نظر گرفته در گرم‌خانهء 25 درجهء سانتىگراد بخشكانند و نرم كوبيده از الك ريز بيرون كنند اين گرد قاعده‌آور است و مقدار خوراك آن 2 - 1 گرم است . سداب در اثر خشك شدن تا حدود زيادى\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nمادهء عاملش را از دست مىدهد .\r\nحب سداب و ابهل : گرد سداب 15 / 0 گرم ، گرد ابهل 05 / 0 گرم . با مقدار كافى شربت ساده 6 حب مىسازند و يك حب صبح و يك حب شب بخورند ، براى رفع خونريزى رحم نافع است .\r\nدر امريكا مرسوم است براى تهيه دم‌كردهء سداب يك قاشق غذاخورى گياه خشك را در 500 گرم آب جوش ريخته مىگذارند نيم ساعت خيس بخورد و پس از صاف كردن هر دو ساعت يك فنجان مىخورند .\r\n\r\n","description":"","footnote":"","page_name":" 207 ","page_number":215},
  {"content":"\r\n\r\n\r\nسيكلامن\r\nبه فارسى « سيكلامن » و در كتب طب سنتى با نامهاى « بخور مريم » ، « قرن الغزال » ، « خبز الخنزير » ، « پنجهء مريم » و « نوعى عرطنيثا » نامبرده مىشود . به فرانسوى آن را  Cyclamen  و  Cyclamen d ? Europe  و  Cyclamen de Perse  و  Arthanite  و به انگليسى  Sowbread  و  European cyclamen  و  Cyclamen  گفته مىشود . گياهى است از خانوادهء  Primulaceae  داراى گونه‌هاى مختلفى است كه نام علمى دو گونهء معروف آن كه در ايران مىرويند  Cyclamen europaeum L .  و  Cyclamen persicum : hybr . Miller  مىباشد . در بازار دارويى هند نيز گونهء دومى به نام « بخور مريم » خوانده مىشود .\r\n\r\nمشخصات\r\nسيكلامن گياهى است علفى و چندساله داراى غدهء زيرزمينى بزرگى است كه از آن ريشه‌هاى اليافى ايجاد مىشود . برگهاى آن پهن ، قلبىشكل ، يك روى آن سبز با لكه‌هاى سياه و نقره‌اى و روى ديگر آن نقره‌اى و كركدار كه به‌طور مجتمع در اطراف يقهء گياه مىرويند . شاخه‌هاى گل‌دهنده هريك منتهى به يك گل زيباى واژگون مىشود . رنگ گلها صورتى مخلوط با كمى بنفش كه آن را معمولا رنگ سيكلامن گويند .\r\nاين گياه بومى شرق مديترانه است و به‌طور خودرو در مناطق كوهستانى و جنگلى\r\n\r\n","description":"","footnote":"","page_name":" 208 ","page_number":216},
  {"content":"\r\n\r\nاروپا و افريقا و آسيا مىرويد . گونه‌اى از سيكلامن در مناطق شمالى ايران در بندر گز و ساير مناطق شمال و نواحى كوهستانى ايران مىرويد و در باغات براى داشتن گل زيباى آن به عنوان گل زينتى قشنگ پرورش مىدهند كه پرورشى آن كه هيبريد است داراى گلهاى درشت‌تر و زيباتر است . و گونهء  C . persicum  به رغم نام آن تاكنون در ايران شناسايى نشده است . تكثير گل سيكلامن از طريق كاشت بذر در بهار در زير شالى مىباشد . در سال اول غده‌هاى زيرزمينى در حد بزرگى يك نخود به دست مىآيد ، آنها را باز در زير شالى با فاصلهء بيشترى در سال دوم مىكارند و در سال سوم گياه حاصل را به محل كاشت اصلى در باغ منتقل نموده با فواصل 25 سانتىمتر مىكارند .\r\nمعمولا در سال سوم يا چهارم گل مىدهد . بايد توجه كرد كه آبيارى سيكلامن با آبهايى كه آهكى باشد انجام نگيرد زيرا آهك‌گريز است .\r\n\r\nتركيبات شيميايى\r\nغدّهء زيرزمينى اين گياه داراى يك مادهء عامل به نام سيكلامين « 1 » است . اين ماده يك ساپونين گلىكوزيدى « 2 » مىباشد . مقدار اين ساپونين در گياهان مختلف سيكلامن متفاوت است . سيكلامين يك ساپونين گلوكوزيدى سمّى است كه در مصرف داخلى آن بايد خيلى احتياط كرد . با حرارت دادن غدّه سميت آن تا مقدار زيادى از بين مىرود .\r\n\r\nخواص - كاربرد\r\nاز غدّهء زيرزمينى گونه  C . persicum  به مقدار كم براى تسكين كوليك ، درد شكم و تسكين دندان‌درد مصرف مىشود . و از غدّهء زيرزمينى گونهء اروپايى آن براى تسكين درد و به عنوان مسهل قوى تجويز مىشود [ سيمون و شوسترس 
  ] .\r\nسيكلامن از نظر طبيعت طبق نظر حكماى طب سنتى خيلى گرم و خشك است . در مورد خواص آن معتقدند كه بازكنندهء انسداد مجارى است و مدّر و قاعده‌آور مىباشد و ترشح شير و عرق را افزايش مىدهد . جنين را سقط مىكند . براى باز كردن انسداد مجارى كبد و پاك كردن كبد مؤثر و معالج يرقان مىباشد . ضماد غدهء آن\r\n\r\n\r\n","description":"","footnote":"\r\n( 1 ) .  Cyclamin \r\n( 2 ) .  Glycosidal saponin \r\n","page_name":" 209 ","page_number":217},
  {"content":"\r\n\r\nپادزهر داروهاى سمّى كشنده است و سم را جذب مىكند . ماليدن آب غدّه آن مخلوط با سركه براى جلوگيرى از ريزش مو و نقرس و پيچيدگى عصب و بيرون‌آمدگى ركتوم مفيد است . و ماليدن آب آن با عسل به چشم براى جلوگيرى از نزول آب چشم مفيد است . توجه شود كه هيچ‌وقت به تنهايى به چشم كشيده نشود چون خيلى حادّ است بلكه قبلا بايد حدّت آن با نشاسته گرفته شود . شياف آن در مهبل موجب سقط جنين مىشود . براى ركتوم اشخاص گرم‌مزاج مضّر است از اين نظر بايد با كتيرا و آب انار مصرف شود . مقدار خوراك از عصارهء آن تا 2 گرم و از جرم غدّه آن براى تهيهء ضماد تا 15 گرم است . غدّهء زيرزمينى آن به صورت تازه داراى سميت زيادى است و در مصارف داخلى بايد از غدّه خشك آن استفاده شود . به‌هرحال توجه شود كه غده سيكلامن داراى سميت زيادى است به صورت مسهل تازهء آن به قدرى قوى است كه ممكن است عوارض ناراحت‌كننده‌اى ايجاد كند . اگر لازم شود كه مصرف كنند بايد زير نظر پزشك به مقدار خيلى كم و مجاز باشد . از غدّهء تازهء آن فقط در استعمال خارجى به صورت ضماد روى تومورهاى خنازيرى و روى قسمتهاى متورم بدن در موارد استسقا ممكن است انداخته شود .\r\nسيكلامن\r\n\r\n","description":"","footnote":"","page_name":" 210 ","page_number":218},
  {"content":"\r\n\r\n\r\nسياه‌دانه\r\nبه فارسى « سياه‌دانه » و « سياه‌تخمه » و در كتب قديم طب سنتى با نامهاى « شونيز » و « شونوز » آمده است . و به عربى آن را « حب السودا » و « كمون اسود » مىنامند . به فرانسوى  Nigelle cultivee  و  Anis noir  و  Cumin noir  و  Patte d ? araignee  و  Nigelle  و  Cheveux de Venus  و به انگليسى  Black cumin  گفته مىشود . گياهى است از خانوادهء  Ranunculaceae  جنس  Nigella  و نام علمى آن  Nigella sativa L .  مىباشد .\r\nگونهء  N . sativa  معمولا گونه‌اى است كه كاشته مىشود و گونهء ديگرى نيز كه در ايران مىرويد و از نظر شكل و خواص مشابه آن است به نام  Nigella arvensis L .  مىباشد كه به فرانسوى  Nigella des champs  و  Nigelle sauvage  و به انگليسى  Small garden fennel flower  گفته مىشود .\r\nتوضيح : سياه‌تخمه مزروع  ( N . sativa )  كه به فرانسوى به زيره سياه نيز معروف است كه البته زيره سياه نيست ، به عنوان ادويه نيز با نام  Toute - epice  و  Poivrette  گفته مىشود . توجه فرماييد كه نام  Toute epice  به گرد ميوهء گياه ادويه‌اى ديگرى نيز اطلاق مىشود كه نام علمى آن  Pimenta officinalis  است كه شرح و خواص آن در مجلات اين كتاب تحت نام « فلفل افرنجى » آمده است .\r\n\r\n","description":"","footnote":"","page_name":" 211 ","page_number":219},
  {"content":"\r\n\r\n\r\nمشخصات\r\n1 . سياه‌تخمهء مزروع  ( N . sativa )  گياهى است علفى يك ساله پوشيده از كرك ظريف با برگهاى تقسيم‌شده با بريدگىهاى خيلى عميق به‌طورى كه برگ را به صورت تعدادى نوار باريك درمىآورد . رنگ برگ سبز غبارى . گلهاى آن منفرد ، برگچه‌هاى زير گل درشت به رنگ آبى يا سفيد و گلبرگها خيلى كوچك و به شكل سر چپق است . دانه‌هاى آن كوچك سياه و وقتى فشار داده شود بوى مطبوعى از آن استشمام مىشود . و به همين علت سياه‌تخمه را در بعضى مناطق به عنوان ادويه مصرف مىكنند .\r\nسياه‌تخمه مزروع در اغلب مناطق ايران از جمله اراك مىرويد و در اصفهان و ساير مناطق كاشته مىشود و معمولا روى نان مىريزند .\r\n2 . سياه‌تخمه دشتى يا سياه‌تخمه وحشى  ( N . arvensis )  گياهى است علفى يك ساله خيلى كوتاه . برگهاى آن شبيه سياه‌تخمهء مزروع با تقسيمات باريك نخى . گلهاى آن آبى با خطوط سبزرنگ است . دانه آن بيضى ، مثلثىشكل به رنگ سياه و به ابعاد 2 - 1 ميلىمتر مىباشد .\r\nاين گياه اغلب در مزارع غلات و در نقاط متروك در مناطق اروپا ، افريقاى شمالى ، آسياى صغير و آسيا مىرويد . در ايران در آذربايجان و در مناطق شمالى ايران در شمال لوشان مىرويد و به‌طور پرورشى نيز كاشته مىشود .\r\n\r\nتركيبات شيميايى\r\nاز نظر تركيبات شيميايى در دانه‌هاى سياه‌تخمه مزروع  ( N . sativa )  اسانس و يك گلوكوزيد سمّى به نام ملانتين « 1 » و يك مادهء تلخ غير متبلور زردرنگ محلول در آب و الكل به نام نيژلين « 2 » مىباشد . مقدار اسانس دانه در حدود 5 / 1 درصد است و در حدود 35 درصد نيز در دانه روغن ثابت وجود دارد . ملانتين يك ساپونين گلوكوزيدى بىشكل است كه در آب حل نمىشود . به علاوه در دانه در حدود يك\r\n\r\n\r\n","description":"","footnote":"\r\n( 1 ) .  Melanthin \r\n( 2 ) .  Nigelline \r\n","page_name":" 212 ","page_number":220},
  {"content":"\r\n\r\nدرصد ماده‌اى به نام ملانتىژنين « 1 » يافت مىشود  [ G . I . M . P 
  ]  .\r\nدر دانهء سياه‌تخمه دشتى  N . arvensis  نيز مادهء تلخ نيژلين و حدود 25 درصد روغن ثابت و اسانس وجود دارد .\r\nدر گزارش بررسى ديگرى آمده است كه در اسانس سياه‌تخمه مادهء عامل متبلورى به نام نيژلون « 2 » وجود دارد .\r\n\r\nخواص - كاربرد\r\nدر هند سياه‌تخمه به عنوان محرّك ، بادشكن ، مدّر ، قاعده‌آور و زيادكنندهء ترشح شير تجويز مىشود . سياه‌دانه را به منظور كاستن حدّت اثر آن با روغن كنجد مخلوط كرده و در استعمال خارجى براى فروكش كردن تاولهاى پوست مىمالند . به علاوه در موارد گزش نيش عقرب نيز مىمالند ، مفيد است .\r\nدر شبه جزيرهء مالايا از سياه‌تخمه مخلوط با داروهاى ديگرى به صورت ضماد براى آبسه‌ها ، روماتيسم ، ورم گوش و زخم بينى و سردرد مصرف مىشود و همچنين از آن محلولى درست مىكنند كه بيماران تب‌دار را با آن كمپرس مىكنند و يا از آن محلول به صورت غرغره استفاده مىشود . از سياه‌تخمه براى ترميم ضعف بدن و رفع مسموميتهاى خون و در موارد بزرگ بودن كبد ، تهوع ، شكم‌درد ، يبوست و براى تقويت زنان پس از وضع حمل تجويز مىشود [ بركيل 
  ] .\r\nاز نظر طبيعت سياه‌تخمه طبق نظر حكماى طب سنتى خيلى گرم و خشك است .\r\nرنگ تخم سياه است ولى مغز آن سفيد مىباشد و نيروى داروئى آن تا هفت سال باقى مىماند . خواص آن گرم‌كننده است ، رطوبتها را خشك مىكند و اخلاط را اعتدال مىبخشد و اخلاط غليظ را رقيق مىنمايد . قاعده‌آور است و ترشح شير را نيز افزايش مىدهد . زياد خوردن آن موجب سقط جنين زنده و مرده مىشود . در مورد سموم سرد اثر ترياق و ضد سمّ دارد ( در اثر وجود ملانتين ) . در تمام موارد فوق ممكن است از دم‌كرده يا از بخور آن و يا به صورت شياف با روغن سوسن استفاده مىشود . براى تسكين سرفهء سرد ، درد سينه ، ناراحتى تنفس ( انتصاف نفس ) ، قى ، آشفتگى ، استسقا ، يرقان و ناراحتى طحال ، قولنجهاى نفخى به صورت خوردن يا ضماد مفيد است . اگر\r\n\r\n\r\n","description":"","footnote":"\r\n( 1 ) .  Melanthigenin \r\n( 2 ) .  Nigellone \r\n","page_name":" 213 ","page_number":221},
  {"content":"\r\n\r\nهر صبح خورده شود قاعده‌آور است و ترشح ادرار و شير را زياد مىكند و اگر با روغن سرخ شود و خورده شود براى درخشان كردن رنگ صورت خوب است . اگر با سركه خورده شود براى اخراج اقسام كرم معده نافع است . براى رفع ناراحتى تنفس بايد با آب و عسل خورد . خوردن آن با عسل براى خرد كردن سنگ كليه و مثانه و رفع تبهاى مزمنه و سوختهء آن براى بواسير خوب است خصوصا اگر با ربّ مورد خورده شود . اگر 8 - 7 عدد از دانهء آن را در شير تازه بخيسانند و پس از يك ساعت آن را بسايند و در بينى كسى كه زردى دارد و چشمهاى او زرد شده بچكانند بسيار مفيد است . و زردى را رفع مىنمايند . اگر دم‌كردهء آن با سركه مضمضه شود براى درد دندان سرد نافع است و ضماد آن روى پيشانى براى جلوگيرى از حدّت زكام و رفع سردرد سرد مفيد است . اگر با عسل و روغن خورده شود براى تسكين درد رحم و دردهاى پس از زايمان نافع است . و اگر آن را سرخ كرده و كوبيده و با گلاب ضماد درست كنند ، براى زخمهاى سوداوى پا مجرب است . اگر سرخ‌كردهء آن را كوبيده و با روغن زيتون چند جوش بدهند و چند قطره از آن را در بينى بچكانند براى رفع زكام كه با عطسه بسيار همراه باشد ، مفيد است . اسراف در خوردن سياه‌تخمه در گرم‌مزاجان موجب ورم و دردهاى گلو و گرفتگىهايى مىشود از اين جهت گرم‌مزاجان بايد در سركه بخيسانند و سپس بخورند . براى كليه مضّر است از اين نظر بايد با كتيرا خورده شود .\r\nمقدار خوراك آن در سردمزاج‌ها تا 8 گرم و در گرم‌مزاج‌ها تا 2 گرم است .\r\nخوردن يا ماليدن روغن آن مخلوط با روغن زيتون و كندر براى افزايش نيروى جنسى بسيار مفيد است .\r\n\r\n","description":"","footnote":"","page_name":" 214 ","page_number":222},
  {"content":"\r\n\r\n\r\nلاواند\r\nلاواندها كه به‌طور كلى به فرانسوى  Lavande  و به انگليسى  Lavender  گفته مىشود ، دسته‌اى از گياهان هستند از خانوادهء  Labiatae  جنس  Lavandula  داراى گلهاى به رنگ بنفش يا آبى به شكل خوشه و داراى گونه‌هاى مختلفى مىباشند كه بومى مناطق مديترانه‌اى هستند و از نظر زيتنى و عطرى نيز كاشته مىشوند . در اينجا به شرح مشخصات چند گونهء از آنها كه از نظر خواص طبى مورد توجه مىباشند ، مىپردازيم از جمله :\r\n1 .  Lavandula stoechas L .  كه به اسطوخودوس معروف است .\r\n2 .  Lavandula vera DC .  كه به خزامى مشهور است .\r\n3 .  Lavandula spica Cav . \r\nلاواندها بومى ايران نيستند ولى عده‌اى از گياه‌شناسان معتقدند كه در ايران در بعضى مناطق كاشته مىشود و حاليه مىرويد . در مخزن الادويه آمده است كه اسطوخودوس در مازندران مىرويد و اهالى تنكابن آن را « تروم » نامند .\r\nو در فلور ايران نيز از گونهء  L . coronopifolia L .  و مترادف آن  L . burmanni Benth .  ذكرى آمده است كه در جنوب ايران مىرويد .\r\n\r\n1 . اسطوخودوس\r\nدر ايران « اسطوخودوس » مشهور است . در كتب طب سنتى با نامهاى\r\n\r\n","description":"","footnote":"","page_name":" 215 ","page_number":223},
  {"content":"\r\n\r\n« اسطوخودوس » و « شاهسبرم رومى » و « آنس الارواح » و « ممسك الارواح » آمده است . در بازار مكّه به نام « ضرم » گفته مىشود . به فرانسوى  Lavande stoechas  و  Stoechas Arabique  و به انگليسى  Topped lavender  و  French lavender  نامند .\r\nگياهى است از خانوادهء  Labiatea  نام علمى آن  Lavandula stoechas L .  مىباشد .\r\n\r\nمشخصات\r\nاسطوخودوس گياهى است چندساله به شكل بوته كوچك به بلندى نيم متر خيلى پرشاخه . ساقه‌هاى آن 4 گوشه ، برگهاى آن دراز ، متقابل و پوشيده از كرك سفيد پنبه‌اى . گلهاى آنكه در بهار ظاهر مىشود به رنگ بنفش تيره به صورت سنبله .\r\nاين‌گونه در پرتغال ، جزاير قنارى و مناطق حاشيهء مديترانه ، الجزاير ، عربستان تا استانبول و آسياى صغير انتشار دارد . وجود آن در ايران به‌طور خودرو تا به حال گزارش نشده است . تكثير لاواندها از طريق كاشت قطعه‌اى از سوش گياه وحشى در زمين زراعتى يا با كاشت دانهء آن انجام مىگيرد . دانه را قبلا در آذرماه در خزانه مىكارند و در بهار گياه چند برگه را به مزرعه منتقل مىكنند . در ايران در بعضى نقاط كاشته مىشود . از طريق قلمهء شاخه‌هاى جوان نيمه‌چوبى گياه و يا با خوابانيدن نيز تكثير مىشود .\r\n\r\nتركيبات شيميايى\r\nاز نظر تركيبات شيميايى گياه اسطوخودوس داراى اسانس است كه شامل ستون و سينئول و يك الكل ، لينالول مىباشد . از برگها و قسمت سبز گياه در حدود 315 / 0 درصد از اين اسانس روغنى فرّار به دست مىآيد .\r\n\r\nخواص - كاربرد\r\nاسطوخودوس داراى گل و برگهاى معطّر است ، طعم آن تلخ و تخم آن بسيار ريز و كمى پهن به رنگ زرد تيره مايل به سياه . از برگ ، گل و تخم آن پس از مالش بويى شبيه كافور متصاعد مىشود . از نظر طبيعت طبق نظر غالب حكماى طب سنتى گرم و خشك است و از نظر خواص معتقدند كه محلل و بازكنندهء گرفتگىها مىباشد . دم‌كردهء 5 گرم از برگ و سرشاخه گلدار آن مقوى بدن و قواى دماغى و تفكر و همچنين مقوى احشا و آلات داخل شكم و مفرّح\r\n\r\n","description":"","footnote":"","page_name":" 216 ","page_number":224},
  {"content":"\r\n\r\nاست و براى بيمارىهاى سينه ، سرفه ، ورم‌هاى نزله‌اى و زكام نافع است و خاصيت مسهلى دارد . اخلاط فاسدشده و بلغمى و سوداوى را رفع مىكند و براى بيمارىهاى كبدى و طحال و مجارى ادرار نافع و مفيد است . اگر مقدارى از برگ و سرشاخه‌هاى گلدار خشك آن را ساييده و با آب عسل به‌طور ساده و يا به صورت مربّا با شكر و عسل تهيه و مقدارى از آن را كه حدود 5 گرم اسطوخودوس در آن باشد ، هر شب تا مدتى بخورند براى رعشه و سرگيجه و تقويت ذهن ، حافظه ، رفع فراموشى ، صرع ، وسواسهاى سوداوى ، ماليخوليا ، سستى ، تشنج ، خواب‌رفتگى اعضا ، پريدن ناگهانى بعضى از اعضا و رفع غم و اندوه مفيد است . اگر اسطوخودوس با عاقرقرحا و سكبينج خورده شود براى صرع مفيد است و همچنين اگر آن را با گوشت حنظل مخلوط نموده و بخورند كه استفراغ آورد و سالى چند مرتبه اين كار تكرار شود كه تنقيهء خوبى از معده شود براى صرع‌هاى بلغمى و سوداوى مفيد است . روىهم‌رفته حكماى طب سنتى اسطوخودوس را جاروى دماغ مىدانند كه دماغ را از تمام فضولات بلغمى تميز مىكند و گرفتگىها را باز مىنمايد و مقوى همه قوا مىباشد . توصيهء ديگر اين است كه اسطوخودوس 1 واحد ، گشنيز 3 / 1 واحد ، مرزنجوش 4 / 1 واحد ، مصطكى 6 / 1 واحد ، هليله كابلى 6 / 1 واحد و كندر 6 / 1 واحد . اينها را مخلوط كنند و بجوشانند و قبل از خواب بياشامند ( مقدار خوراك در هربار آن‌قدر باشد كه در حدود 5 گرم اسطوخودوس خورده شود ) و مدتى اين كار را ادامه دهند براى رفع نزله و سنگينى شنوايى و ضعف قوهء ديد چشم و تنگى نفس بسيار مفيد است .\r\nتوصيه ديگر اين است كه 2 واحد اسطوخودوس و يك واحد ريشهء كبر را با عسل مخلوط نموده و بخورند و براى برودت معده و بواسير نافع است و با سكنجبين و نمك هندى مسهل بسيار قوى مىباشد . ضماد آن براى دردهاى مفاصل مفيد است و اگر اسطوخودوس را با آويشن و تخم كرفس بجوشانند و با دواى مسهل بخورند براى رفع دل‌پيچه مفيد است .\r\nاسطوخودوس براى اشخاص صفراوىمزاج مضرّ و عطش‌آور است و ايجاد آشفتگى مىنمايد از اين نظر بايد با سكنجبين خورده شود . براى ريه مضّر است از اين نظر بايد با كتيرا و صمغ عربى خورده شود . مقدار خوراك آن 5 گرم و حد اكثر 20 گرم است .\r\n\r\n","description":"","footnote":"","page_name":" 217 ","page_number":225},
  {"content":"\r\n\r\n\r\n2 . لاواند حقيقى\r\nبه فرانسوى  Lavande vrai  و  Lavande officinale  و  Lavande femelle  و نام‌هاى محلى  Spicanard  يا  Spiquenard  و به انگليسى  True lavender  گفته مىشود . گياهى است از خانوادهء  Labiatae  نام علمى آن  Lavandula vera DC .  و مترادفهاى آن  Lavandula officinalis Chaix  و  Lavandula spica Loisel .  مىباشد .\r\nاين گياه در اروپا در مناطق جنوبى آلپ مىرويد و وجود آن در ايران به‌طور خودرو تا حال گزارش نشده است .\r\n\r\n3 . لاواند كبير\r\nبه فرانسوى  Aspic  و  Lavande aspic  و  Lavande m le  و  Grande lavande  و  Lavande blanche  و به انگليسى  Spick  ناميده مىشود . گياهى است از خانوادهء  Labiatae  نام علمى آن  Lavandula spica Car .  و مترادف آن  Lavandula fragrans Salisb .  مىباشد .\r\nدو گونهء فوق در كتب طب سنتى با نامهاى « خزامى » و « اروانهء شيرازى » نامبرده شده است . اين دو از نظر مشخصات گياهى شبيه يكديگرند و اختلافات كمى دارند از جمله گونهء  L . vera  مانند اسطوخودوس داراى بوتهء كوچك به بلندى تقريبا 60 - 50 سانتىمتر است درحالىكه گونهء  L . spica  داراى بوتهء بلند به ارتفاع حدود يك متر است . كاسهء گل گونهء  L . spica  پنبه‌اى است به‌طورىكه گل آن سفيد به نظر مىرسد و آن را لاواند سفيد هم مىگويند . از نظر تركيبات شيميايى نيز كمى متفاوت‌اند . مثلا اسانس لاواند كبير به اسانس اسپيك  E . d'aspic  يا  L'huile d'aspic  معروف است كه در نقاشى مصارف مخصوص دارد . راندمان اسانس از شاخه‌هاى گلدار و گلها و برگ لاواند در حدود 7 / 0 درصد است .\r\nلاواندهاى فوق از نظر خواص دارويى مورد توجه هستند و خواص آنها شبيه يكديگر است و مشابه اسطوخودوس مىباشد . در اسانس آنها كافور و ايزومرهاى مختلف آن وجود دارد .\r\nاز نظر طبيعت خزامى گرم و خشك است و گل آنها مانند ساير گونه‌ها از ساير اندام گياه گرمتر است . از نظر خواص معتقدند كه گرم‌كننده است و بازكنندهء گرفتگىها\r\n\r\n","description":"","footnote":"","page_name":" 218 ","page_number":226},
  {"content":"\r\n\r\nبوتهء لاواند شاخه‌اى از لاواند حقيقى  A  - گل\r\nمىباشد . سردرد را رفع مىكند ، نفخ و گاز را تحليل مىبرد . مقوى معده و كبد و طحال و بازكنندهء انسداد آنها است و مدّر نيز مىباشد .\r\nشياف خزامى در مهبل براى پاك كردن و خشك كردن رطوبتهاى مزمن رحم و خوش‌بو كردن آن و ضماد آن با آرد جو براى التيام زخمها و تحليل ورمها مفيد است .\r\nبراى گرم‌مزاجان مضّر است از اين نظر بايد با مورد مصرف شود .\r\nمقدار خوراك آن 5 و حد اكثر تا 10 گرم است كه در 1000 گرم آب جوش دم كرده و خورده شود . لاواند حقيقى شبيه اسطوخودوس در استعمال خارجى با ماليدن جوشاندهء آن روى عضو براى كاهش درد و ناراحتىهاى روماتيسم و نقرس و كوبيدگى و خون‌مردگى و دررفتگى اعضا مفيد مىباشد و براى ضد عفونى زخمها نيز به كار مىرود . در اروپا مرسوم است از گلهاى گونه  L . Stoechas  براى تهيهء بالشهاى\r\n\r\n","description":"","footnote":"","page_name":" 219 ","page_number":227},
  {"content":"\r\n\r\nبهداشتى و از گرد آن براى دود كردن استفاده مىشود . اسانس اسطوخودوس براى ناراحتىهاى سينه و درد شكم و براى رفع سردردهاى عصبى و صفراوى به كار مىرود . از كمپرس تهيه شده از گلهاى اسطوخودوس براى كاهش درد روماتيسم و دردهاى عصبى استفاده مىكنند .\r\nدر فرانسه مرسوم است براى عرق كردن و تسكين تب و به عنوان مدّر و در موارد گريپ ، دم‌كردهء 5 گل را مخلوط كرده و به شرح زير عمل مىكنند .\r\nگل لاواند حقيقى 10 گرم ، گل هميشه بهار 5 گرم ، گل گاو زبان 5 گرم ، گل رتم « 1 » 5 گرم و گل بنفشه وحشى 5 گرم . اينها را خوب مخلوط مىكنند و يك قاشق مرباخورى از اين مخلوط را در يك فنجان آب جوش به مدت 10 دقيقه دم مىكنند .\r\nاز اين دم‌كرده 4 - 3 بار يعنى 4 - 3 فنجان در روز مىخورند ، بسيار مفيد است .\r\n\r\n\r\n","description":"","footnote":"\r\n( 1 ) .  Genet \r\n","page_name":" 220 ","page_number":228},
  {"content":"\r\n\r\n\r\nاسبروله معطّر\r\nدر كتب طب سنتى با نامهاى « اسبروله معطّر » و « اسبروله عطريه » و « كوكب الوعر » آمده است . به فرانسوى  Asperule odorante  و  Hepatique des bois  و  Petit muguet  و  Reine des bois  و به انگليسى  woodruff  و  Sweet grass  و  Sweet scented  و به آلمانى  Waldmeister  گفته مىشود . گياهى است از خانوادهء  Rubiaceae  نام علمى آن  Asperula odorata L .  مىباشد .\r\n\r\nمشخصات\r\nگياهى است چندساله و علفى خيلى كوتاه . بلندى آن كوچكتر از يك وجب است . برگها از نقاط مختلف ساقه به‌طور گروهى مانند چتر در اطراف ساقه از يك نقطه خارج مىشوند . هر برگ كوچك ، نوك‌تيز ، بدون دندانه بيضىشكل است .\r\nگلهاى آن سفيدرنگ معطّر در انتهاى شاخه‌هاى گل‌دهنده در ماه‌هاى مرداد تا مهرماه ظاهر مىشوند . اين گياه در اروپا و آسيا انتشار دارد . در ايران در مناطق شمالى ايران در ارتفاعات هرزويل و در جنگلهاى شاخه‌زاد راش و همچنين در بندر گز و ارسباران ديده شده است .\r\n\r\n","description":"","footnote":"","page_name":" 221 ","page_number":229},
  {"content":"\r\n\r\n\r\nتركيبات شيميايى\r\nاز نظر تركيبات شيميايى و مواد مؤثرهء وجود مادهء كومارين « 1 » در آن تأييد شده است . در پاييز مقدار مادهء عامل كمتر از بهار است و در گياه خشك بيشتر از گياه سبز و تازه مادهء عامل وجود دارد . به علاوه يك اسيد تلخ به نام آسپرتانيك اسيد « 2 » و يك گلوكوزيد به نام آسپرولوزيد « 3 » در گياه مشخص شده است . در ريشهء گياه ماده‌اى به رنگ قرمز يافت مىشود .\r\n\r\nخواص - كاربرد\r\nچون گياه داراى كومارين است بنابراين به حالت خالص خواب‌آور و مسكّن دردهاى عصبى است . درعين‌حال به همين علت مصرف زياد آن اختلالاتى ايجاد مىكند . خوردن دم‌كردهء 40 گرم گياه خشك در 1000 گرم آب جوش 15 دقيقه دم شود آرام‌بخش ، مدّر ، ضدعفونىكننده و مسكّن دردهاى عصبى مىباشد .\r\nدر مناطقى از اروپا برگهاى سبز گياه را قبل از گل كردن دم مىكنند و مىخورند اثر مفيد روى قلب و كبد دارد . در فرانسه معمول است گياه خشك را گرفته خرد كرده و يك قاشق سوپ‌خورى از آن را در يك پيمانه ( 220 گرم ) آب جوش مدت 15 دقيقه دم مىكنند و موقع خواب مىخورند . ضد اسپاسم است و براى رفع بىخوابى بسيار مؤثر مىباشد . اين گياه در مراتع بسيار مورد علاقه دام است و گاوهاى شيرى كه از آن تعليف مىكنند بوى مطبوعى به شير آنها داده مىشود . در امريكا مخلوطى از اسبروله معطّره و توت‌فرنگى سياه جنگلى و برآمدگى زير گل نسترن و يا گل سرخ ، برگ تمشك جنگلى ، دارچين ، كيوى و گل ساعتى را به صورت دم‌كرده براى آرامش اعصاب و رفع بىخوابى مىخورند . اين گياهان در بسته‌هايى شامل 25 پاكت كوچك هر پاكت براى يك‌بار به فروش مىرسد و پس از دم كشيدن با عسل يا آب ليموى تازه مخلوط و مىخورند .\r\n\r\n\r\n","description":"","footnote":"\r\n( 1 ) .  Coumarine \r\n( 2 ) .  Aspertannic acid \r\n( 3 ) .  Asperuloside \r\n","page_name":" 222 ","page_number":230},
  {"content":"\r\n\r\n\r\nماميشا\r\nدر ايران در غرب ايران به نام « لالهء كوهى » معروف است . در كتب طب سنتى با نامهاى « ماميشا » و « خشخاش بحرى » و در برخى كتب « خشخاش مقرّن » نام برده مىشود . به فرانسوى  Chelidoine fleurs rouges  و به انگليسى  Red horned poppy  گفته مىشود . گياهى است از خانوادهء خشخاش  Papaveraceae  نام علمى آن  Glaucium corniculatum L .  و مترادفهاى آن  Glaucium corniculatum Curt .  و  Chelidonium corniculatum L .  مىباشد .\r\nتوضيح : ماميشا  ( Mamisha )  و ماميثا  ( Mamissa )  نامهاى دو گياه متفاوت است كه در كتب طب سنتى اغلب به علت تشابه حروف كلمات آنها باهم اشتباه شده و به جاى يكديگر نوشته مىشوند . در صورتى كه مربوط به دو گياه مختلف مىباشند اولى گياهى است از خانوادهء خشخاش كه شرح مشخصات آن در اين بخش آمده است و دومى يعنى ماميثا نام گياهى است از خانوادهء  Dipsaceae  كه به نام حشيشة الجرب معروف است و به فرانسوى آن را  Scabieuse  نامند و شرح آن نيز در ساير مجلدات اين كتاب خواهد آمد .\r\n\r\nمشخصات\r\nماميشا گياهى است يك ساله ، علفى ، با برگهاى پهن كه بريدگىهاى عميق دارد و بدون دمبرگ ساقه را در آغوش گرفته است . برگها پوشيده از كرك و ساقه\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nپوشيده از تار است . رنگ برگها كبود مايل به سفيد مىباشد . گلهاى آن به رنگ زرد نارنجى و يا قرمز و ميوهء آن دراز كمى منحنى و شبيه به شاخ گاو خميده است و به همين علت آن را مقرّن نامند . در داخل ميوه دانه‌هاى آن قرار دارند . اين گياه كه در كنار درياها نيز مىرويد در مناطق وسيعى از ايران انتشار دارد در آذربايجان غربى در سواحل درياچه و در دامنه‌هاى البرز و در دشت كرج و در چهريق و ديلمان و در غرب ايران در دامنه‌هاى كوه گرّو و در تفرش ديده مىشود .\r\nو واريته‌اى از اين گياه به نام  Glaucium corniculatum var phaeniceum DC .  و مترادف آن  Glaucium phaeniceum M . B .  نيز در اطراف تهران و در خراسان بين رباط سفيد و تربت حيدريه ديده مىشود .\r\n\r\nتركيبات شيميايى\r\nاز نظر تركيبات شيميايى و مواد عامله در سرشاخه‌هاى گلدار گياه كه مصرف طبى دارد وجود مواد گلوسين « 1 » ، كلريترين « 2 » ، پروتوپين « 3 » ، سانگينارين « 4 » و مادهء تلخى به نام گلوكوپيكرين « 5 » تأييد شده است .\r\n\r\nخواص - كاربرد\r\nماميشا از نظر طبيعت طبق نظر حكماى طب سنتى خيلى گرم و خشك است و اگر با عسل خورده شود اخلاط را باقى و اسهال را قطع مىكند . دم‌كردهء قسمت هوايى گياه يعنى برگها و سرشاخه‌هاى گلدار آن براى بيمارى قند مفيد است و ضمنا چون خواب‌آور و كمى مخدّر است ، رقيق آن را كمى براى خواب به بچه‌ها مىدهند . اگر 5 گرم از تخم آن خورده شود مسهل قوى اخلاط لزجه است و دم‌كردهء ريشهء آن براى رفع سردى كبد و كنترل سياتيك مفيد است .\r\nگونهء ديگرى از اين گياه نيز در ايران مىرويد كه چون در طب سنتى مورد توجه است شرح داده مىشود . در كتب طب سنتى اين‌گونه را نيز خشخاش بحرى گويند\r\n\r\n\r\n","description":"","footnote":"\r\n( 1 ) .  Glaucine \r\n( 2 ) .  Chelerythrine \r\n( 3 ) .  Protopine \r\n( 4 ) .  Sanguinarine \r\n( 5 ) .  Glucopicrine \r\n","page_name":" 224 ","page_number":232},
  {"content":"\r\n\r\nچون در اروپا در برخى مناطق در شنهاى سواحل درياها نيز مىرويد . به فرانسوى به طور كلى  Glauiciere  و نام اختصاصى فرانسوى آن  Pavot cornu  و با نامهاى ديگرى از جمله  Glaucie  و  Glaucier  و  Glaucion  نيز ناميده مىشود . گياهى است از خانوادهء خشخاش  Papaveraceae  نام علمى آن  Glaucium flavum Crantz  و نامهاى مترادف آن  G . luteum Scop .  و  Chelidonium glaucium L .  مىباشد .\r\n\r\nمشخصات\r\nگونه  G . flavum  گياهى است يك ساله و چندساله . ساقه و برگهاى آن بدون تار بلندى ساقه 90 - 20 سانتىمتر و خيلى پرشاخه و كمى پوشيده از كرك است . برگهاى آن ضخيم ، برگهاى قسمت پايين آن پوشيده از كرك و دندانه‌دار و داراى بريدگىهاى نامنظم است . گلهاى به رنگ سبز و كم‌وبيش كركدار در انتهاى شاخهء گل‌دهنده به‌طور منفرد ظاهر مىشود . ميوهء آن كپسولى است خيلى دراز قوسى و خميده صاف و يا ناصاف مىباشد . اين گياه در اروپا در برخى مناطق در شنهاى سواحل درياها مىرويد . در ايران در تپه‌هاى اطراف شيراز و با احتمالى در آذربايجان نيز مىرويد .\r\n\r\nخواص - كاربرد\r\nاز نظر خواص تا حدودى شبيه ماميران است . دانه‌هاى آن مسهل است و داراى در حدود 27 درصد روغن قابل استخراج است كه شبيه دانهء خشخاش است .\r\n\r\n","description":"","footnote":"","page_name":" 225 ","page_number":233},
  {"content":"\r\n\r\n\r\nشاهتره\r\nبه فارسى « شاهتره » و در كتب طب سنتى با نامهاى « شاهتره » و « بقلة الملك » و « شاهترج » نامبرده مىشود . به هندى « پيت پاپارا » گويند . به فرانسوى  Fumeterre  ( نام كلى انواع گونه‌ها ) و به انگليسى  Fumitory  نامند . گياهى است از خانوادهء  Fumariaceae  جنس  Fumaria  نام علمى آن  Fumaria parviflora Lam .  مىباشد .\r\n\r\nمشخصات\r\nشاهتره گياهى است يك ساله و علفى . برگهاى آن سبز غبارآلود و كوچك خيلى بريده‌بريده و نوارى . گلها نامنظم به رنگ سفيد و به صورت خوشه‌اى . ميوهء آن كوچك كروى كمى گوشتى پوشيده از دانه‌هاى ريز نوك‌تيز .\r\nاين گياه در نقاط مرطوب و سايه‌دار و كنار نهرهاى آب مىرويد . در ايران در اطراف تهران ، ورامين و در دامنه‌هاى البرز ، گيلان ، مازندران ، گرگان ، آذربايجان ، در فارس در اطراف شيراز و كازرون ، در خراسان در قوچان ، فريمان و نيشابور ، در كرمان در بم و در جيرفت ، در مناطق جنوبى در جزيرهء خارك و در بلوچستان انتشار دارد . تكثير اين گياه از طريق كاشت بذر آن صورت مىگيرد .\r\n\r\nتركيبات شيميايى\r\nطبق بررسىهاى شيميايى در برگها و ساقه گياه تركيبات غير آلكالوئيدى\r\n\r\n","description":"","footnote":"","page_name":" 226 ","page_number":234},
  {"content":"\r\n\r\nپنتاترياكونتان « 1 » ، گلوكوز ، تانن و فوماريك اسيد « 2 » مشخص شده است .  [ S . G . I . M . P 
  ]  .\r\n\r\nخواص - كاربرد\r\nدر هند از گياه خشك به عنوان ضد كرم ، مدّر ، معرّق و تب‌بر و در مورد تبهاى ضعيف مصرف مىشود . و به علاوه به عنوان صاف‌كنندهء خون در رفع بيمارىهاى جلدى از آن استفاده مىشود . گياه بخصوص برگهاى آن تلخ و قابض است .\r\nشاهتره از نظر طبيعت طبق نظر حكماى طب سنتى مركب القوى است يعنى در حرارت ، معتدل و خيلى خشك است . عده‌اى آن را گرم و خشك مىدانند ولى شيخ الرئيس ابو على سينا آن را كمى سرد هم گفته است . از نظر خواص معتقدند كه بازكنندهء انسداد كبد و طحال و مقوى اين دو عضو است و مسهل اخلاط سه‌گانه خصوصا سودا و تلخى صفرا و سوداى سوخته است . خون را صاف مىكند و مدّر است و اشتها را تحريك مىكند . خشك آن براى تقويت معده قوىتر از تازهء آن است و براى تب ، بيمارىهاى سوداوى ، بيمارىهاى جلدى و تقويت بن دندان مفيد است . اگر با سركه يا با آب عسل و يا مخلوطى از سركه و عسل خورده شود براى رفع قى صفراوى و آشفتگىهاى بلغمى و پاك كردن معده از فضولات حبس شده در معده بسيار نافع است . آب برگ تازهء آن با شكر و يا با تمر هندى براى پاك كردن معده و روده‌ها و باز كردن گرفتگىهاى كبد و طحال و تقويت معده و رفع يرقان و بيمارىهاى پوستى نظير جرب و خارش مفيد است . عرق شاهتره كه از تقطير گياه به دست مىآيد از اسهال جلوگيرى مىكند . ماليدن عصارهء شاهتره به چشم براى تقويت ديد چشم و ممانعت از ريختن اشك زياد نافع است . اگر با صمغ عربى به پلك ماليده شود از روئيدن مجدد موى منحرف در پلك چشم كه كنده شده باشد ممانعت به عمل مىآورد . مضمضهء عرق شاهتره براى التيام جراحت كام دهان و زبان و استحكام لثه و ضماد آن با حنا براى معالجهء جرب و خارش پوست مفيد است .\r\nشاهتره مضّر ريه است از اين نظر بايد با كاسنى خورده شود . در يادداشتهاى شليمر آمده است كه سابقا در ايران مرسوم بوده است كه مخلوطى از 150 گرم عصارهء كاسنى ( چكيدهء كاسنى ) و 150 گرم عصارهء شاهتره و 150 گرم سكنجبين عسل را\r\n\r\n\r\n","description":"","footnote":"\r\n( 1 ) .  Pentatriacontane \r\n( 2 ) .  Fumaric acid \r\n","page_name":" 227 ","page_number":235},
  {"content":"\r\n\r\nتهيه كرده و در مدت 25 - 20 روز صبح‌ها ناشتا در فصل بهار مىخوردند ، براى رفع اختلالات كبدى و تبهاى نوبه‌اى پيچيده بدون اينكه عوارضى براى ريه داشته باشد ، بسيار مفيد بوده است .\r\nمقدار خوراك شاهتره از گرد برگهاى خشك آن 20 - 12 گرم و از آب آن 200 - 150 گرم است . آب برگ شاهتره را معمولا با آب خيس‌كردهء هليله زرد و شكر مىخوردند .\r\nروش تهيهء عرق شاهتره : اگر شاهتره تازه باشد به نسبت شاهتره يك واحد - آب صاف و تميز و شيرين 4 واحد و اگر شاهتره خشك باشد در مقابل هريك واحد شاهتره 6 واحد آب شيرين مخلوط مىنمايند . در مورد شاهتره خشك 24 ساعت شاهتره را در آب خيس مىكنند و پس از آن طبق معمول با روش تقطير عرق آن را مىگيرند . اين عرق براى بيمارىهاى صفراوى و سوداوى و تصفيه خون مفيد است .\r\nروش تهيه شربت شاهتره : شاهترهء خشك و نيم‌كوب 1 واحد و آب مقطر 15 واحد . شاهتره را در مدت 6 ساعت دم كنند و با فشار صاف نموده بگذارند ته‌نشين شود و صاف روى آن را برداشته و در حدود نصف آن شكر داخل كرده بجوشانند تا قوام آيد . معمولا براى رفع عوارض آن براى طحال مقدارى پوست هليله زرد نيز كه قبلا يك شب خيس خورده باشد در آن مىريزند . اگر منظور باز كردن گرفتگىهاى كبد و تصفيه خون باشد به جاى شكر با سكنجبين و عناب مىخورند . به‌هرحال 200 - 150 گرم از اين شربت را بتدريج ميل مىكنند اثر آن ظاهر مىشود .\r\nگونه ديگرى از گياه شاهتره نيز به علت خواص داروئى آن كه شبيه شاهتره گونه يادشده است ، معروف مىباشد . اين گياه تا به حال در ايران ديده نشده است و در اروپا مىرويد . اين گياه كه آن را در كتب مختلف با نامهاى مشابه شاهتره نوشته‌اند از خانوادهء  Fumariaceae  و نام علمى آن  Fumaria officinalis L .  مىباشد . به فرانسوى  Fumeterre  و به انگليسى  Fumitory  گفته مىشود . مشخصات آن شبيه شاهتره ايران است با اين اختلاف كه گلهاى آن اغلب صورتى است و ريشهء آن كمى درازتر و سفيدرنگ است . از نظر تركيبات شيميايى داراى كمى لعاب و يك مادهء تلخ به نام كلريترين و اسيد آلى به نام فوماريك اسيد و به علاوه داراى آلكالوئيدى به نام فومارين « 1 » مىباشد .\r\n\r\n\r\n","description":"","footnote":"\r\n( 1 ) .  Fumarine \r\n","page_name":" 228 ","page_number":236},
  {"content":"\r\n\r\nاز نظر خواص تصفيه‌كنندهء خون و صفرابر و اشتهاآور است و مدّر و قاعده‌آور مىباشد و در بيمارىهاى جلدى نيز به علت اثرى كه در تصفيهء خون دارد مفيد است .\r\nمقدار خوراك آن به صورت جوشانده 50 - 60 گرم گياه خشك در 1000 گرم آب مىخورند .\r\n\r\n","description":"","footnote":"","page_name":" 229 ","page_number":237},
  {"content":"\r\n\r\n\r\nينجه\r\nبه فارسى « اسيست » و به تركى « يونجه » و در كتب طب سنتى با نامهاى « رطبه » ( يونجه تر ) ، « قتّ » ( يونجه خشك ) ، « برشين » و « برسيم حجازى » نامبرده شده است . به فرانسوى  Luzerne  و  Luzerne Cultivee  و  Trefle de Bourgogne  و  Sainfoin fleur violette  و به انگليسى  Alfalfa  و  Lucerne  و  Medicks  گفته مىشود . گياهى است از خانوادهء  Leguminosae  نام علمى آن  Medicago sativa L .  مىباشد .\r\n\r\nمشخصات\r\nينجه گياهى است علفى چندساله با ريشه‌اى بسيار عميق كه 3 - 2 متر در عمق خاك فرومىرود . بلندى گياه 100 - 50 سانتىمتر است . برگهاى آن داراى 3 برگچه و هر برگچه بيضى با رنگ سبز تيره و تقريبا بىكرك و نوك‌تيز است ( صفتى كه برگ ينجه را از برگ شبدر از نظر شكل متمايز مىسازد ) . گلهاى آن به صورت سنبله با رنگ بنفش تيره يا آبى روشن است . ميوهء آن به شكل مارپيچى است مثل صدف حلزون كه معمولا 3 بار دور مارپيچى دارد . دانهء آن در داخل ميوه به شكل لوبياى كوچك است . دانه‌هاى جوان آن زرد روشن و دانه‌هاى گياه مسنّ قهوه‌اى مىباشد .\r\nتكثير گياه از طريق كشت بذر آن صورت مىگيرد كه در ايران در بهار يا در پاييز كاشته مىشود . اگر در پاييز كاشته شود مستقيما در مزرعه مىكارند . در مواردى كه در بهار\r\n\r\n","description":"","footnote":"","page_name":" 230 ","page_number":238},
  {"content":"\r\n\r\nكاشته مىشود ممكن است زير يك گياه پوشش مانند جو پاشيده شود . در اين قبيل موارد براى اينكه نور بيشترى به گياه جوان ينجه برسد جو را كم‌پشت مىكارند و مقدار بذر جو كمترى در هكتار مصرف مىكنند . 25 - 20 كيلوگرم بذر ينجه در هكتار كافى است . ينجه در خاكهاى قليايى خوب مىشود و در اراضى اسيد رشد خوبى ندارد . براى تهيهء بذر ينجه معمولا گياه سال سوم و چهارم براى بذرگيرى انتخاب مىشود كه پايه‌ها كاملا قوى و نيروى بذردهى كافى داشته باشند و پس از چين دوم و سوم زراعت را براى بذرگيرى باقى مىگذارند .\r\nينجه به خصوص در مناطق گرمسير به آب زياد احتياج دارد و هركجا كه ينجه‌كارى مىشود بايد قبلا به فكر تدارك آب بود . موقع برداشت بذر ينجه موقعى است كه قسمت عمدهء بذرها سياه شده باشد . و موقع برداشت هر چين از علوفه ينجه موقعى است كه در حدود 30 درصد گلها باز شده باشد زيرا در اين موقع برگها داراى حد اكثر پروتئين هستند . ينجه از اولين گياهانى است كه بشر به آن دست يافته و براى علوفه كاشته است . با احتمال زياد براى اولين بار در سالهاى 700 قبل از ميلاد در ايران كاشته مىشده است و در اوايل 500 قبل از ميلاد از ايران به يونان برده شده است . شايد سپاهيان خشايار شاه آن را به يونان برده باشند . در قرن اول پس از ميلاد به ايتاليا وارد شده و در قرون هفت و هشت پس از ميلاد به فرانسه و آلمان رفته است .\r\nدر انگلستان تا اوايل قرن هجدهم ينجه كاشته نمىشده و شناخته نبوده است و در حال حاضر هم به علت شرايط اقليمى نامساعد و خاكهاى اسيد و مسايل ديگرى اصولا در انگليس خيلى كم كاشته مىشود . پس از قرن هجدهم به ساير مناطق عالم انتشار يافته و در اروپا ، امريكا ، آسيا و ساير نقاط دنيا در مناطق مساعد با خاكهاى قليايى در مساحت وسيعى كاشته مىشود . در ايران به علت وجود خاكهاى قليايى ( آسياى شمالى ) و در مناطقى كه آب كافى وجود دارد بخصوص در مناطق مركزى و جنوبى كاشته مىشود .\r\n\r\nتركيبات شيميايى\r\nاز نظر تركيبات شيميايى ينجه منبع غنى از ويتامينهاى  A  ،  E  و  K  است . ينجه تازه منبع غنى از ويتامين  C  نيز مىباشد . آنزيمهاى موجود در يونجه آميلاز « 1 » ،\r\n\r\n\r\n","description":"","footnote":"\r\n( 1 ) .  Amylase \r\n","page_name":" 231 ","page_number":239},
  {"content":"\r\n\r\nامولسين « 1 » ، انورتاز « 2 » و پكتيناز « 3 » گزارش شده است . ساير تركيبات متفرقهء موجود در يونجه عبارت‌اند از ( 5 / 2 - 5 / 0 ) درصد ساپونين‌هاى سمّى « 4 » ، يك آلكالوئيد به نام ال - استاچيدرين « 5 » در حدود 14 / 0 درصد ، دو كتون « 6 » ، ميريستون « 7 » و آلفالفون « 8 » . در برگهاى يونجه در حدود 20 درصد پروتئين « 9 » نسبتا خوب وجود دارد كه داراى اسيدهاى امينه ليزين « 10 » ، آرژينين « 11 » ، هيستيدين « 12 » ، آدنين ، فنيل‌آلانين « 13 » ، آسپاراژين و سيستين « 14 » است . بيشترين مقدار پروتئين در مرحلهء شروع گل دادن گياه مىباشد . در برگهاى يونجه مادهء بتا - متيل - دى - گلوكوزيد « 15 » يافت مىشود  [ S . G . I . M . P 
  ]  .\r\n\r\nخواص - كاربرد\r\nيونجه در دامپرورىهايى كه با تكنولوژى جديد اداره مىشود به عنوان منبع غنى ويتامين  A  در خوراك طيور ، گاو ، اسب و خوك به كار مىرود و به سبب مصارف وسيعى كه براى علوفه دام دارد از نظر گياه دارويى كمتر مورد توجه است ولى به هر حال در درمان برخى ناراحتىهاى انسان آثار مفيدى دارد . يونجه از نظر طبيعت طبق نظر حكماى طب سنتى گرم و تر است ( تازهء آن ) و خشك آن گرم و خشك است . از نظر خواص به علت مواد معدنى كه دارد شيرهء تازهء آن براى استخوان‌بندى\r\n\r\n\r\n","description":"","footnote":"\r\n( 1 ) .  Emulsin \r\n( 2 ) .  Invertase \r\n( 3 ) .  Pectinase \r\n( 4 ) .  Toxic Saponins \r\n( 5 ) .  L - Stachydrine \r\n( 6 ) .  Ketone \r\n( 7 ) .  Myristone \r\n( 8 ) .  Alfalfone \r\n( 9 ) .  Protein \r\n( 10 ) .  Lysine \r\n( 11 ) .  Arginine \r\n( 12 ) .  Hystidine \r\n( 13 ) .  Pyenylalanine \r\n( 14 ) .  Cystine \r\n( 15 ) .  B - Methyl - D - glucoside \r\n","page_name":" 232 ","page_number":240},
  {"content":"\r\n\r\nينجهء مزروع  A  - ميوه\r\nبخصوص در مراحل رشد مفيد است . براى اين كار از جوشاندهء 300 گرم خشك آن در 300 گرم آب مىخورند و در مورد بچه‌ها جوشانده را صاف كرده با عسل مخلوط و به بچه‌ها مىدهند . مقدار خوراك آن روزانه يك ليوان كوچك براى بچه‌ها مىباشد . در چين يونجه تازه را مانند برگ چغندر و برگ اسفناج و ساير سبزيجات مىخورند ولى توجه شود كه يونجه نفّاخ است و به علت ساپونين كه دارد خوردن آن به مقدار زياد و به صورت تازه حتى در مورد حيوانات نيز عوارض ناراحت‌كننده‌اى ايجاد مىكند . و در برّه‌هاى كوچك گاهى چريدن در يونجهء تازه چنان نفخ ايجاد مىكند كه چوپانها مجبورند با سوراخ كردن شكم نفخ را خارج و حيوان را راحت كنند .\r\nيونجه مليّن ، مبهى ، نفّاخ و خون‌ساز است . ضماد كوبيدهء آن با عسل محلل\r\n\r\n","description":"","footnote":"","page_name":" 233 ","page_number":241},
  {"content":"\r\n\r\nورمهاى سرد است و با سركه براى ورمهاى گرم و ضماد پختهء آن روزى چند بار براى رعشه نافع است . تخم يونجه قابض و قاعده‌آور است و براى نرم كردن سينه و تسكين سرفه نافع است . مقدار خوراك آن 20 - 8 گرم است . روغن تخم آن كه با روغن زيتون درست مىكنند ، براى لقوه و رعشه چه از طريق خوردن و چه ماليدن مفيد است .\r\n\r\n","description":"","footnote":"","page_name":" 234 ","page_number":242},
  {"content":"\r\n\r\n\r\nرازك\r\nبه فارسى و در كتب طب سنتى با نامهاى « رازك » ، « رزك » ، « ككيمور » و « حشيشة الدينار » نامبرده مىشود . به فرانسوى  Houblon  و به انگليسى  hop  و  Common Hop  گفته مىشود . گياهى است از خانوادهء شاهدانه  Cannabinaceae  نام علمى آن  Humulus lupulus L .  مىباشد .\r\n\r\nمشخصات\r\nرازك گياهى است چندساله ، با ساقه‌هاى يك ساله ، دوپايه ، با ساقه‌هاى زاويه‌دار و موجى كه چرخش پيچش موج آن از راست به چپ است . بلندى آن 10 - 5 متر است .\r\nبرگهاى آن خيلى شبيه برگ مو داراى 5 - 3 قسمت و پوشيده از كركهاى خشن است .\r\nگلهاى مادهء آن كوچك سفيد به شكل خوشه كه در تابستان تمام مىشود . مجتمع گلهاى مادهء آن به شكل يك خوشه شامل مخروطه‌هاى ميوه است كه در كنار برگچه‌ها و برگهاى كامل قرار دارد . هر مخروطه داراى فلسهايى مىباشد و در كنار فلسها گلهاى كوچك سفيد گياه قرار دارد . در اين فلسها يك مادهء زردرنگ رزينى معطّر و تلخ ترشح مىشود كه آن را لوپولين « 1 » نامند و اين همان ماده است كه طعم تلخ و معطّر خاص را به آب جو مىدهد . اصولا رازك بيشتر براى توليد لوپولين كاشته\r\n\r\n\r\n","description":"","footnote":"\r\n( 1 ) .  Lupuline \r\n","page_name":" 235 ","page_number":243},
  {"content":"\r\n\r\nمىشود . از لوپولن يك آلكالوئيد به نام لوپولين « 1 » به دست مىآيد .\r\nرازك به‌طور خودرو در جنگلهاى پرپشت كنار چپرها و پرچينها مىرويد . در ايران در مناطق شمال ايران گرگان ، مازندران ، گيلان در سواحل دريا به‌طور خودرو فراوان ديده مىشود . به ويژه در امتداد كانالى كه پيربازار را به پيله‌بازار وصل مىكند ديده مىشود [ شليمر 
  ] . در اغلب مناطق دنيا به‌طور وسيع براى توليد لوپولن كاشته مىشود .\r\n\r\nتركيبات شيميايى\r\nدر گياه رازك اسانس و يك مادهء تلخ و كولين و آسپاراژين يافت مىشود . مقدار متوسط اسانس رازك در حدود 5 / 0 - 4 / 0 درصد است . در بدنهء رزينى رازك آلفا - رزين « 2 » و بتا - رزين « 3 » يافت مىشود كه داراى مواد عامل مؤثرى به نام هومولون « 4 » و لوپولون « 5 » است . اين دو مادهء باكترىكش قوى بر ضد باكترىهاى گرام مثبت « 6 » و اسيد فاست « 7 » مىباشد . وجود غده‌هاى محتوى مادهء لوپولن ارزش تجارتى به گياه رازك مىدهد . مادهء لوپولن در حدود 16 - 15 درصد مخروطه را تشكيل مىدهد . طبق مطالعات جديد كه توسط [ موزيگ و شرام 
  ] انجام گرفته در واريته‌اى از اين گياه به نام علمى  Humulus lupulus var cordifolius Maxim .  يك آنتىبيوتيك جديدى به نام لوپولون يافت مىشود كه داراى خاصيت متوقف كردن پيشرفت سل است .\r\n\r\nخواص - كاربرد\r\nرازك مقوى معده و مدّر است و آثار ضدعفونىكننده دارد . جوشاندهء آن آرام‌كننده و مسكّن و مقوى و تونيك است . مادهء لوپولن رازك از عوامل مخدّر و مسكّن است . اين ماده براى قطع احتلامهاى شبانه و رفع نعوظهاى دردناك شبانه بسيار\r\n\r\n\r\n","description":"","footnote":"\r\n( 1 ) .  Lupuline \r\n( 2 ) .  a - Resins \r\n( 3 ) .  B - Resins \r\n( 4 ) .  Humulone \r\n( 5 ) .  Lupulone \r\n( 6 ) .  Gram Positive bacteria \r\n( 7 ) .  Acid - fast bacteria \r\n","page_name":" 236 ","page_number":244},
  {"content":"\r\n\r\nخوشهء رازك ( مخروطه )\r\n A \r\n- گل نر  B  - گل ماده\r\nمؤثر است . به علاوه ضد كرم معده است . در استعمال خارجى براى تسكين دردهاى مفاصل و حتى برخى از سرطانها مؤثر است كه به‌طور ضماد از سرشاخه‌هاى گلدار و برگ آن استفاده مىشود . خوردن جوشاندهء آن براى رفع عوارض خنازيرى مفيد است و براى اين كار 30 گرم رازك را در يك ليوان آب جوش دم كرده و صاف نموده و كمى شيرين نموده به بچه‌ها مىدهند ، براى خنازير خيلى نافع است .\r\nعصارهء مخروطه‌هاى رازك : مخروطه نيم‌كوب‌شدهء رازك 1 واحد ، الكل 60 درجه 8 واحد . رازك را به مدت ده روز در 6 واحد از الكل مىخيسانند و با فشار صاف مىكنند و تفاله باقيمانده را در باقيماندهء الكل به مدت سه روز خيسانده و با فشار صاف مىكنند . دو صاف‌شده را مخلوط كرده و براى اينكه الكل آن گرفته شود در حمام ماريه تقطير مىكنند و بعد به غلظت عصارهء نرم تبخير مىنمايند . مقدار\r\n\r\n","description":"","footnote":"","page_name":" 237 ","page_number":245},
  {"content":"\r\n\r\nخوراك از اين عصاره كه مقوى معده است 2 - 3 / 0 گرم مىباشد .\r\nشربت مخروطه رازك : نيم‌كوب‌شدهء رازك 1 واحد ، آب مقطر جوش 15 واحد و قند به مقدار كافى . مدت 6 ساعت رازك را در آب جوش دم كرده و صاف نمايند و بگذارند ته‌نشين شود و با انحراف قسمت صاف روى آن را بردارند و در هر 10 واحد صاف‌شده 18 واحد قند مخلوط كرده بجوشانند تا خوب حل شود . اين شربت مقوى معده است و خوراك آن 100 - 20 گرم مىباشد .\r\nضماد رازك : 100 واحد مخروطه رازك را با مقدار كافى آب جوش مخلوط كرده و ضماد بسازند . در هر ضماد تقريبا 100 گرم مخروطه كافى است . اين ضماد براى جراحت‌هاى دردناك بسيار مؤثر است .\r\nگرد لوپولن : 5 گرم لوپولن نرم كوبيده شده را با 10 گرم قند مخلوط و در 10 بستهء مساوى ببندند و از 8 - 1 بسته در عرض روز بتدريج بخورند . در رفع احتلامهاى شبانه بسيار مؤثر است .\r\nحب مسكّن لوپولن : لوپولن 4 گرم با مقدار كافى صمغ عربى 10 حب بسازند .\r\nبراى رفع بىخوابى و تسكين هيجان شهوت « 1 » و جلوگيرى از احتلام شبانه از 2 - 1 حب قبل از رفتن به بستر بخورند . اگر لازم شد 2 - 1 حب نيز وسط شب بخورند .\r\nپماد لوپولن : لوپولن 1 واحد ، پيه مذاب و يا وازلين 2 واحد . اينها را مخلوط كرده مدت 6 ساعت در حمام ماريه دم كنند . اين پماد مسكّن است و در زخمهاى دردناك سرطانى مؤثر است .\r\n\r\nساير تحقيقات علمى كه در مراكز تحقيقاتى جهان در مورد گياه رازك انجام گرفته است .\r\nپزشكان چينى طى قرنها رازك را به عنوان داروى مقوى معده و رفع سوءهاضمه و درمان صرع و سل و اسهال خونى تجويز مىكردند . يونانيان قديم و پزشكان گياه‌درمان قديم ايتاليا ( رومى ) نيز رازك را براى تقويت معده ، هاضمه و درمان ناراحتىهاى روده‌اى توصيه مىنمودند .\r\nپلينى « 2 » ، طبيعىدان معروف رومى ، شاخه‌هاى سبز ، جوان و تازهء رازك را در\r\n\r\n\r\n","description":"","footnote":"\r\n( 1 ) .  Satyriasis \r\n( 2 ) .  Pliny \r\n","page_name":" 238 ","page_number":246},
  {"content":"\r\n\r\nبهار قبل از اينكه كاملا برسند مانند سبزى تازه با غذا مصرف مىكرد . از قديم مردم انگليس رازك را مىشناختند و آن را به عنوان سبزى تلخ براى تحريك اشتها و هاضمه مصرف مىكردند . از سال 1500 ميلادى كارخانه‌هاى آبجوسازى انگليس دريافتند كه رازك داراى خاصيت نگهدارى خوبى است و با استفاده از رازك نوشابهء سنتى انگليس به نام  ale  را به آبجو تلخ مبدل مىكردند . مخالفان مصرف رازك در پارلمان انگليس به اين امر اعتراض كرده و اعلام نمودند كه مخلوط نمودن رازك در نوشابهء سنتى سلامت مردم را به خطر مىاندازد . و هانرى ششم پادشاه وقت انگليس كه به نوشابهء سنتى انگليس  ( ale )  خيلى علاقه داشت فرمانى براى ممنوعيت مصرف رازك در انگليس صادر كرد . و رازك همچنان در انگليس غير قانونى باقى بود تا اينكه در سال 1552 پسرش ادوارد ششم اين ممنوعيت را لغو كرد .\r\nرازك طى قرنها به عنوان داروى مسكّن و آرام‌بخش مصرف مىشده است و مصرف آن به صورت دم‌كردهء گرم ، خواب‌آور است . پزشكان قرن هفدهم انگليس رازك را به عنوان مفتح براى باز كردن انسداد مجارى كبد و طحال و تصفيهء خون و براى درمان سيفيليس كه در آن دوران به نام بيمارى فرانسوى معروف بود و همچنين براى تنظيم مقدار ترشحات عادت ماهيانه توصيه مىكردند . در امريكاى شمالى نيز سرخ‌پوستان بومى امريكا از رازك به عنوان مسكّن و كمك به هاضمه استفاده مىكنند . پزشكان قرن نوزدهم به خاصيت آرام‌بخشى رازك زياد معتقد نبودند ولى آن را براى كمك به هاضمه و براى رفع هيجانات و ناراحتىهاى حاصل از مسموميت مصرف الكل ، مؤثر و مفيد مىدانستند . رازك بين سالهاى 1916 - 1831 به عنوان مسكّن و آرام‌بخش در فارماكوپه رسمى آمريكا منظور بوده است . و در حال حاضر كارشناسان گياه‌درمانى امريكا رازك را براى كمك به هاضمه و به عنوان مسكّن و آرام‌بخش توصيه مىكنند . رازك داراى دو مادهء شيميايى ضد عفونت به نامهاى هومولون « 1 » و لوپولون « 2 » مىباشد . اين دو ماده باكترىهاى مولد فساد در مواد غذايى را از بين مىبرند .\r\n\r\n\r\n","description":"","footnote":"\r\n( 1 ) .  Humulon \r\n( 2 ) .  Lupulone \r\n","page_name":" 239 ","page_number":247},
  {"content":"\r\n\r\n\r\nرازك از نظر پيش‌گيرى عفونت\r\nمواد شيميايى ضد عفونت موجود در رازك براى پيش‌گيرى از عفونت مؤثرند .\r\nالبته رازك از آنتىبيوتيكهاى عمده محسوب نمىشود ولى به عنوان كمكهاى فورى اوليه تا دسترسى به آنتىبيوتيك لازم و قوى در موارد بريدگىهاى در حين كار مىتوان مقدارى از گلهاى آن را با دست له كرده و پس از تميز كردن موضع روى محل بريدگى قرار داد . يك پژوهش جديد نشان مىدهد كه رازك بر ضد باكترى سل مؤثر است و اين تحقيق خاصيت سنتى رازك در درمان سل را كه طى قرنها مورد عمل چينىها بوده ، تأييد مىكند .\r\n\r\nرازك به عنوان مسكن و آرام‌بخش\r\nتا قرنها دانشمندان و پزشكان مفيد بودن رازك به عنوان مسكّن و آرام‌بخش را باور نداشتند و حتّى مسخره مىكردند تا اينكه در سال 1983 يك مادهء شيميايى مسكن به نام  2 - Methyl - 3 - butene - 2 - ol  در آن كشف شد . اين مادهء شيميايى به مقدار خيلى كم فقط در برگهاى رازك وجود دارد ولى پس از مسن شدن گياه و خشك شدن برگ غلظت آن در برگ افزايش مىيابد . پس اگر در نظر است از رازك به عنوان مسكّن استفاده شود بايد از برگهاى خشك گياه مسن مصرف شود .\r\n\r\nرازك به عنوان كمك به هاضمه\r\nرازك ممكن است عضلات نرم آستر مجارى هاضمه را آرام كند . اين پژوهش را كه دانشمندان محقق فرانسوى به عمل آورده‌اند مصرف سنتى كهن رازك را به عنوان ضد اسپاسم و كمك به هاضمه تأييد مىكند .\r\n\r\nرازك براى سلامتى زنان\r\nدانشمندان آلمانى ادعا مىكنند كه رازك داراى مواد شيميايى نظير استروژن « 1 » كه هورمون جنسى زنان است مىباشد . وجود اين ماده شيميايى در رازك مؤيد خاصيت آن در كمك به تنظيم عادت ماهيانه است . ولى تحقيقات ديگرى اين نظر را تأييد\r\n\r\n\r\n","description":"","footnote":"\r\n( 1 ) .  Estrogen \r\n","page_name":" 240 ","page_number":248},
  {"content":"\r\n\r\nنكرده است و به همين دليل اين خاصيت رازك هنوز به صورت نظريه قطعى درنيامده است .\r\n\r\nمقدار مصرف\r\nبه منظور پيش‌گيرى از عفونت‌هاى احتمالى و براى كمك به هاضمه بايد گياه رازك تازه و جوان مصرف شود و براى رفع بىخوابى از گياه مسن و خشك بايد استفاده كرد .\r\nبراى تهيه دم‌كردهء آن يك قاشق سوپ‌خورى گياه را در يك پيمانه ( 220 گرم ) آب جوش 5 دقيقه خيس كنيد . اين دم‌كرده گرم‌كننده و داراى طعم تلخ مطبوعى است . به كودكان زير دو سال نبايد داده شود و براى كودكان بزرگتر و افراد مسنتر از 65 سال مصرف آن بايد از مقدار كم شروع و بتدريج تا حد لازم افزايش يابد .\r\n\r\nفاكتورهاى ايمنى مصرف رازك\r\nدر پوست بعضى افراد كه از رازك به عنوان دارو استفاده مىكنند ، خارش ايجاد مىشود كه آن را عوارض پوستى رازك مىنامند . در غير اين موارد تا به حال هيچ عوارض جانبى ديگرى از خوردن رازك گزارش نشده است . اگر نظر كارشناسان آلمانى در مورد وجود مواد شيميايى مشابه استروژن در رازك درست باشد ، طبيعى است كه زنان باردار نبايد رازك مصرف كنند . و زنان مبتلا به سرطان پستان نيز بايد از خوردن آن اجتناب كنند .\r\nسازمان نظارت بر خوراك و دارو  ( FDA )  امريكا رازك را به‌طور كلى در ليست گياهان بدون خطر آورده است و بجز براى زنان باردار و مادران شيرده و كودكان زير دو سال مصرف آن را براى ساير افراد كه از مسكن ديگرى استفاده نمىكنند ، بدون مانع مىداند . رازك بايد با نظر پزشك مصرف شود و اگر در جريان مصرف ناراحتىهاى كمى از قبيل خارش و يا ناراحتى معده و اسهال ايجاد شود ، مصرف آن كم و يا به‌طور كلى قطع شود .\r\n\r\n","description":"","footnote":"","page_name":" 241 ","page_number":249},
  {"content":"\r\n\r\n\r\nآبرون كبير\r\nدر كتب مختلف فارسى و كتب طب سنتى با نامهاى « آبرون » ، « آبرون كبير » ، « حى العالم » ( عربى ) ، « هميشه جوان » ، « پيش بهار » ، « ميش بهار » ، « ميشا » ، « اذن القاضى » و « اذن القسيس » آمده است . به فرانسوى  Joubarbe  و  Grande joubarbe  و  Joubarbe des toits  و  Artichaut sauvage  و  Herbe aux cors  و به انگليسى  House leek  و  Hen and chickens  و  St Patrick's cabbage  و  Sempervivum  گفته مىشود . گياهى است از خانوادهء  Crassulaceae  نام علمى آن  Sempervivum tectorum L .  مىباشد .\r\n\r\nمشخصات\r\nگياهى است علفى يا نيمه‌علفى و چندساله . ساقهء گل‌دهندهء آن به ضخامت يك انگشت است و رطوبتى دارد كه به دست مىچسبد . برگها گوشتى ، سبزرنگ يا كمى مايل به قرمز و بيضىشكل كه در قاعده پهن و نوك آن تيز كه به شكل رزت است ، در قاعده ساقه گياه مىرويند . گلهاى آن كوچك سفيد مايل به زرد يا ارغوانى به شكل گروهى مانند يك دسته گل در انتهاى ساقهء گل‌دهنده به بلندى 30 - 20 سانتىمتر ظاهر مىشود . تمام طول بدنهء ساقهء گل‌دهنده از برگهاى كوچك گوشتى بدون دمبرگ ارغوانى پوشيده شده است . اين گياه را سابقا روى بامها مىكاشتند كه سالها دوام داشته است ، زيرا به نور كامل آفتاب احتياج دارد . معمولا روى ديوارها و در گل‌كارىها\r\n\r\n","description":"","footnote":"","page_name":" 242 ","page_number":250},
  {"content":"\r\n\r\nبراى پوشيدن سنگچينهاى زينتى باغچه كاشته مىشود .\r\nتكثير آبرون از طريق كاشت بذر امكان دارد ولى معمولا از طريق كاشت پاجوشهاى آن و يا تقسيم گياه يعنى كندن يك دسته رزت از برگها با ريشه و كاشت آن در محل اصلى صورت مىگيرد . اين گياه بومى دامنه‌هاى آلپ و پيرنه در اروپا مىباشد و به ساير مناطق عالم وارد شده و پرورش داده مىشود . در ايران در مناطق كوهستانى شمال ايران در كوه جلفك به‌طور خودرو مىرويد و انواعى از آن در گل‌كارى و باغبانى كاشته مىشود .\r\n\r\nتركيبات شيميايى\r\nدر گياه آبرون وجود ماليك اسيد و فورميك اسيد « 1 » به مقدار قابل ملاحظه‌اى تأييد شده و به علاوه گياه داراى لعاب و كمى تانن است .\r\n\r\nخواص - كاربرد\r\nآبرون كبير از نظر طبيعت طبق نظر حكماى طب سنتى گرم و خشك است و عده‌اى از حكماء و از جمله حكيم محمد مؤمن آن را سرد و خشك مىدانند . از نظر خواص معتقدند كه بازكنندهء گرفتگىها و انسداد مجارى كبد و طحال است . براى سردرد و چشم‌درد و ورم گوش و گوش‌درد و سرفه و تقويت معده و كشتن كرم معده و روده و جلوگيرى از خونريزى و خشك كردن رطوبتهاى رحم و رفع باد سرخ و نقرس و دردهاى مفاصل و التيام زخمها و جراحتها نافع است . اگر شيرهء تازهء برگهاى گياه را با كمى آب قند مخلوط و به اندازهء نصف قاشق قهوه‌خورى 4 - 3 بار در روز بخورند براى رفع اختلالات عصبى رحم نافع است . براى تسكين تب‌هاى صفراوى و التيام زخم معده و رفع اسهال خونى و داء الرقص ، سنگ مثانه و صرع مفيد است . در مورد عادت ماهيانه دردناك زنان جوان اثر مسكّن دارد و در موارد سرطان رحم نيز توصيه مىشود . اگر 20 گرم از آب گياه خورده شود و يا ماليدن عصارهء گياه مخلوط با سركه براى سردرد گرم نافع است . ضماد آن با آرد جو براى ورم چشم و اكتحال عصارهء آن براى رفع درد چشم مفيد است . اگر عصارهء برگ آن را مخلوط با روغن زيتون جوشانده و چند قطره در گوش بچكانند درد گرم گوش را تسكين مىدهد .\r\n\r\n\r\n","description":"","footnote":"\r\n( 1 ) .  Formic acid \r\n","page_name":" 243 ","page_number":251},
  {"content":"\r\n\r\nخوردن 80 گرم از آب آن انسداد مجارى كبد را باز مىكند و مسهل صفرا مىباشد .\r\nخوردن برگ كوبيدهء خشك آن براى قطع اسهال مزمن تجويز مىشود . ضماد آن با آرد جو براى التيام زخمها ، جراحتهاى بد ، زخمهاى كهنه ، ورمهاى گرم و درد مفاصل ، نقرس ، سوختگى آتش و رفع باد سرخ توصيه مىشود و مخلوط با حنا براى رفع خارش بدن مفيد است . شياف له‌شدهء برگ آن در مهبل براى قطع سيلان رحم نافع است . مقدار خوراك از عصارهء آب گياه 35 - 16 گرم و از برگ خشك ساييدهء آن تا 25 گرم است . مضر طحال است از اين جهت بايد با گل ارمنى خورده شود .\r\nخوردن 20 گرم از آب برگهاى آن مخلوط با سكنجبين را عده‌اى از حكما براى تسكين حدت خون و صفرا و تقويت بدن مفيد مىدانند .\r\nابرون كبير\r\n\r\n","description":"","footnote":"","page_name":" 244 ","page_number":252},
  {"content":"\r\n\r\n\r\nابرون صغير\r\nدر كتب طب سنتى با نامهاى « آبرون صغير » ، « آبرون ريشه‌دار » و « آبرون » نام برده مىشود . به فرانسوى  Orpin reprise  و  Grand orpin  و  Herbe au charpentier  و  Herbe la coupure  و به انگليسى  Orpin  و  Orpine  گفته مىشود . گياهى است از خانوادهء  Crassulaceae  نام علمى آن  Sedum telephium L .  مىباشد . دو تحت گونه از اين گياه در چين مىرويد با نامهاى علمى\r\n Sedum telephium L . ssp alborosum ( Baker ) Frod . \r\nكه مترادف آن  S . alborosum Baker  است و ديگرى\r\n S . telephium ssp purpureum ( Link ) var orientale Frod . \r\nكه مترادف آن  Sedum erythrosticum Miq .  مىباشد ، در چين در رديف داروهاى مورد توجه هستند .\r\nتوضيح : در فرهنگ شليمر آمده است آنچه كه در ايران در بازار دارويى با نامهاى « فاوانيا » و « عود الصليب » فروخته مىشود ريشهء  S . telephium  است .\r\n\r\nمشخصات\r\nآبرون صغير گياهى است چندساله به بلندى 60 - 30 سانتىمتر . برگهاى آن بيضى دندانه‌دار ، كوچك و پرآب به رنگ سبز بدون دمبرگ و به ساقه چسبيده است . گلها كوچك به رنگ زرد مايل به قرمز يا ارغوانى كه در انتهاى ساقهء گل‌دهنده در بهار ظاهر مىشود . ريشهء آن ضخيم و كلفت كه داراى بوى بنفشه است .\r\n\r\n","description":"","footnote":"","page_name":" 245 ","page_number":253},
  {"content":"\r\n\r\nاين گياه در شكاف تخته سنگها و روى ديوارهاى كهنه و در گودالها و نقاط سايه‌دار در مناطق معتدله و بيشتر در فرانسه و در ساير مناطق دنيا كم‌وبيش انتشار دارد . در تحفه آمده است كه آبرون صغير در اطراف اصفهان مىرويد ولى گزارشى در اين مورد تا به حال از طرف گياه‌شناسان وجود ندارد .\r\n\r\nخواص - كاربرد\r\nاصولا علت اينكه اين گياه را به فرانسوى  Herbe la coupure  گويند اين است كه معمولا از كنسرو برگهاى له‌شدهء آن در روغن زيتون و يا روغن كنجد به صورت مرهم براى التيام زخم قسمتهاى بريده‌شدهء اعضاى بدن استفاده مىشود . عده‌اى از حكماى طب سنتى از نظر طبيعت اين گياه را گرم و خشك و عده‌اى ديگر از جمله حكيم محمد مؤمن در تحفه آن را سرد و خشك مىدانند و از نظر خواص آن را خيلى شبيه به آبرون كبير مىدانند و در همان موارد تجويز مىشود .\r\nدر چين از آبرون صغير تحت گونه  S . telephium ssp alborosum  به صورت ضماد روى آبسه‌ها و محل مارگزيدگى و محل گزيدگى مارهاى سمّى مىگذارند ، خيلى مؤثر است [ كاريونه و كيمورا 
  ] . از برگهاى واريتهء  S . telephium ssp purpureum var orientale  به عنوان داروى ضد تب و رفع التهاب تجويز مىشود و از عصارهء برگهاى آن براى فروكش كردن تاول در موارد سوختگى اعضاى بدن به كار مىرود [ استوارت و روا 
  ] . در چين از برگهاى گياه براى رفع ناراحتى اعصاب كودكان نيز استفاده مىشود .\r\nدر يادداشتهاى دكتر شليمر آمده است كه از دانه‌هاى گياه آبرون صغير براى تسكين هيسترى و رفع كابوس به مقدار 25 گرم دانه مخلوط با آب عسل مىخورند .\r\nو از ريشهء آن به اندازهء يك بادام براى رفع انسداد و گرفتگىهاى كليه و كبد تجويز مىشده است و مصرف كمى زيادتر آن براى نقرس توصيه مىشود . از ريشهء آن براى قطع ترشحات خونى مفرط دوران پس از زايمان به كار مىرود .\r\nگونه‌هايى از اين گياه كه در ايران شناسايى شده است :\r\n1 .  Sedum lineare Pau .  . گياهى است چندساله و در جنوب ايران در منطقه كارون در گوتوند ديده مىشود .\r\n2 .  S . obtusifolium C . A . M .  چندساله است ،  S . spurium M . B .  چندساله و  S . gracile C . A . M .  چندساله كه سه گونهء فوق در كندوان ، دامنه‌هاى البرز و درّه\r\n\r\n","description":"","footnote":"","page_name":" 246 ","page_number":254},
  {"content":"\r\n\r\nچالوس ديده مىشود .\r\n3 .  S . rubens L .  گياهى است يك ساله كه در بابلسر شمال ايران ديده مىشود .\r\n4 .  S . oppositifolium Sims .  گياه چندساله است كه در گيلان شمال ايران و در كوههاى سبلان ديده مىشود .\r\nدر چين از گونه‌اى به نام  Sedum lineare Thunb .  كه كمى سمّى است مانند ساير گونه‌ها در موارد سوختگىهاى ناشى از آب و آتش به استعمال خارجى مصرف مىكنند [ استوارت 
  ] .\r\n5 .  Sedum album L .  گياهى است يك ساله با برگهاى گوشتى به رنگ سبز مايل به قرمز . گلها سفيد كه در شمال ايران در عمارلو و هرزويل در ارتفاعات 800 - 500 مترى و در آذربايجان در ديلمان و بازرگان و جنوب شرقى سلماس و كوههاى ميشوداغ ديده مىشود . اهالى محل برگهاى خام آن را در سالاد مصرف مىكنند و مىخورند و مانند ساير آبرونهاى صغير از له‌شدهء برگ آن نيز براى رفع التهابهاى پوست استفاده مىكنند .\r\nچندين رقم ديگر هم وجود دارد كه متأسفانه در مورد كاربرد دارويى آنها گزارش معتبر و دقيقى در دست نيست .\r\n\r\n","description":"","footnote":"","page_name":" 247 ","page_number":255},
  {"content":"\r\n\r\n\r\nكتان\r\nدر كتب طب سنتى با نام « كتّان » و تخم آن را « بزرك » نام مىبرند . به فرانسوى  Lin  و به انگليسى  Line  و تخم آن را  Linseed  نامند . گياهى است از خانوادهء  Linaceae  كه دو گونهء آن از نظر خواص دارويى در طب سنتى مورد توجه است يكى كتان معمولى كه تخم آنها به بزرك معروف است و ديگرى كتان مسهل كه خاصيت مسهلى برگ آن مورد توجه مىباشد .\r\n\r\n1 . كتان معمولى\r\nبه فرانسوى  Lin ordinaire  و به انگليسى  Line  و  Flax  و  Common flax  گفته مىشود . گياهى است از خانوادهء  Linaceae  نام علمى آن  Linum usitatissimum L .  و مترادفهاى آن  Linum mucronatum Gilib .  و  Linum crepitans Dum .  مىباشد .\r\n\r\nمشخصات\r\nكتان معمولى گياهى است علفى ، يك ساله ، با برگهاى دراز ، باريك به رنگ سبز تيره و با ريشه‌بندى ضعيف . بلندى ساقهء آن 12 - 60 سانتىمتر است . بين پوست ساقه و قسمت چوبى ساقه را الياف نسجى كتان تشكيل مىدهد كه براى نساجى استخراج مىشود و پارچه‌هاى معروف كتانى را با آن تهيه مىكنند . گلهاى آن سفيد يا آبى و\r\n\r\n","description":"","footnote":"","page_name":" 248 ","page_number":256},
  {"content":"\r\n\r\nميوهء آن به شكل كپسول است كه ده تخم قهوه‌اى مايل به زرد در آن قرار دارد . اين گياه در مناطق معتدل اروپا و آسيا به‌طور خودرو مىرويد . در ايران در آذربايجان اطراف تبريز ، بندر عباس ، آبادان ، لار و بلوچستان مىرويد و در ساير مناطق كاشته مىشود . تكثير كتان با كاشت بذر آن مستقيما در مزرعه اصلى صورت مىگيرد و معمولا در شرايط اقليمى مناطق معتدل ايران بذر آن را در فروردين‌ماه مىكارند . در هر هكتار در حدود 250 كيلوگرم بذر لازم است .\r\n\r\nتركيبات شيميايى\r\nدر تخم كتان معمولى مواد  HCN  گلوكوزيد « 1 » و لينامارين « 2 » مشخص شده است . به علاوه در هر يك كيلوگرم تخم كتان در حدود 0812 / 0 ميلىگرم ارسنيك « 3 » وجود دارد . گلهاى كتان با دانه‌هاى نارس آن داراى 69 / 0 درصد اسيد سيانيدريك است ، به‌طورى كه خوردن 250 گرم از اين نوع گل و تخم نارس موجب مرگ يك گاو نر مىشود . در تخم كتان در حدود 40 - 30 درصد روغن ثابت قابل استخراج ، 6 درصد لعاب ، 25 درصد پروتئين ، مقدارى موم ، قند ، املاح فسفات ، مقدار كمى گلىكوزيد و سرانجام مقدار كمى لينامارين  [ G . I . M . P 
  ]  . در گزارش ديگرى آمده است كه تخم كتان مورد مصرف دارويى بايد داراى در حدود 25 درصد روغن ، 5 درصد خاكستر و 15 درصد عصاره‌هاى محلول در آب باشد . مقدار فسفاتيدهاى « 4 » تخم كتان شامل لسيتين « 5 » و سفالين « 6 » در حدود 25 / 1 درصد روغن خام آن است . مقدار پروتئين روغن تخم كتان در حدود 31 - 16 درصد به‌طور عمده شامل دو گلوبولين « 7 » است به نامهاى لينين « 8 » و ديگرى كولينين « 9 » . در روغن تخم كتان اسيد اشباع‌نشده\r\n\r\n\r\n","description":"","footnote":"\r\n( 1 ) .  HCN - Glucoside \r\n( 2 ) .  Lina marin \r\n( 3 ) .  Arsenic oxide \r\n( 4 ) .  Phosphatides \r\n( 5 ) .  Lecithin \r\n( 6 ) .  Cephalin \r\n( 7 ) .  Globuline \r\n( 8 ) .  Linin - Linine \r\n( 9 ) .  Colinin \r\n","page_name":" 249 ","page_number":257},
  {"content":"\r\n\r\n Linoleic acid \r\nبه مقدار قابل ملاحظه‌اى يافت مىشود كه از نظر ويتامين  F  قوى است و مصارف دارويى وسيعى دارد . در تخم كتان علاوه بر لينامارين و سيانوژنتيك گلوكوزيد « 1 » ، دو گلوكوزيد ديگر متبلور و غير متبلور يافت مىشود . لينامارين در برگهاى گياه و همچنين در ساقه ، گل و ريشهء گياه نيز وجود دارد به همين علت خوردن گياه به صورت علوفه ممكن است منجر به مرگ دام شود . ساير تركيبات شيميايى كتان عبارت‌اند از فيتين « 2 » ، لسيتين و . . . . از كل مواد كاروتنوئيد « 3 » گياه در حدود 30 - 22 درصد آن بتا - كاروتن است  [ S . G . I . M . P 
  ]  .\r\nدر گزارش ديگرى آمده است كه در كنجالهء تخم كتان اسيد امينهء آرژينين « 4 » يافت مىشود [ راما چاندران 
  ] . به علاوه در آن در حدود 4 درصد وزن خشك گلوتاميك اسيد « 5 » يافت مىشود . طبق بررسى و گزارش راماچاندران مادهء ال - گلوتاميك اسيد « 6 » در حالت آزاد براى معالجهء كمبودهاى مغزى در بچه‌ها و جوانان اثر قابل ملاحظه‌اى دارد [ كريشناماچار راماچاندران 
  ] .\r\n\r\nخواص - كاربرد\r\nاعضاى هوايى گياه كتان معمولى طبق نظر حكماى طب سنتى از نظر طبيعت سرد و خشك است و پوشيدن لباسى كه پارچه‌اش با الياف كتان معمولى بافته شده باشد ، بدن را خنك مىكند و موجب كاهش عرق و خشك شدن عرق مىشود . بخور دم‌كردهء گياه كنف بازكنندهء گرفتگىهاى دماغ و زكام است و گرد تهيه شده از سوختهء گياه كتان براى خشك كردن جراحتها و قطع خونريزى و التيام آنها مفيد است .\r\nگل و تخم آن بخصوص تخم آن كه بزرك ناميده مىشود ، از نظر طبيعت گرم و خشك است و از نظر خواص معتقدند كه مليّن مزاج و نرم‌كنندهء سينه است زيرا لعاب فراوان دارد . ضماد آرد بزرك با تخم اسپرزه براى تسكين درد مفاصل ، سياتيك و نقرس نافع است . اگر قطرهء لعاب بزرك را در چشم بريزند ، سرخى چشم را رفع\r\n\r\n\r\n","description":"","footnote":"\r\n( 1 ) .  Cyanogenetic glucoside \r\n( 2 ) .  Phytin \r\n( 3 ) .  Carotenoide \r\n( 4 ) .  Amino acid arginine \r\n( 5 ) .  Glutamic acid \r\n( 6 ) .  L . Glutamic acid \r\n","page_name":" 250 ","page_number":258},
  {"content":"\r\n\r\nشاخه‌هاى كتان با گل و ميوه  A  - دانه كتان\r\nمىكند . انگشت‌پيچ آن با عسل براى سرفه بلغمى نافع است . اگر 14 گرم آن را با عسل انگشت‌پيچ كرده و بخورند براى پاك كردن سينه از اخلاط و تحليل ورم كبد مفيد است . اگر بزرك را سرخ و برشته كرده و انگشت‌پيچ سازند قابض است و براى خونروى از رحم و سرفه‌هاى رطوبى نافع است . اگر تا چندين روز روزانه 2 گرم بزرك خورده شود براى درد روده‌ها و ازدياد ترشح ادرار و عرق و شير و لينت دادن مزاج مفيد است ، به علاوه قاعده‌آور است و براى التيام زخم كليه و مثانه بسيار نافع است . اگر 15 گرم بزرك را در 500 گرم آب جوش و 8 گرم گرد مغز شيرين‌بيان دم كرده ( 2 ساعت ) و لعاب آن را با تخم توأما بخورند ، براى خرد كردن سنگ كليه نافع است و با عسل براى ورم طحال مفيد است . اگر با كمى فلفل و عسل بخورند براى تحريك نيروى جنسى نافع است . اگر دم‌كردهء آن را تنقيه كنند براى خارج كردن فضول روده‌ها و رحم بسيار نافع است و اگر در دم‌كردهء آن بنشينند براى ورم و جراحات رحم نافع است . كتان براى ديد چشم مضر است از اين نظر بايد با گشنيز\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nخورده شود و براى هاضمه مضر است و لذا بايد با سكنجبين خورده شود . براى بيضه‌ها مضر است و لذا بايد با عسل خورده شود . مقدار خوراك آن 16 - 12 گرم است .\r\nتنقيه يا حقنه بزرك : 15 گرم بزرك را 15 دقيقه بجوشانند كه صاف‌شدهء آن 500 گرم شود و صاف‌شده را براى لينت مزاج پس از خنك شدن تنقيه كنند .\r\nلعاب بزرك : بزرك 1 واحد ، آب گرم 10 واحد . مدت 6 ساعت بخيسانند و گاه بهم بزنند و صاف كنند .\r\nروغن بزرك داراى لينولئيك اسيد است و لذا در استعمال خارج براى رفع ناراحتىهاى پوستى نظير اكزما و خشكى پوست بدن اثر مفيد دارد . از گرد دانهء كتان نيز به علت داشتن همين ماده در استعمال خارج براى رفع التهاب پوست و زخمهاى دردناك به صورت ضماد استفاده مىشود .\r\nتوجه شود كه گرد دانه بزرك خيلى زود اكسيده و فاسد مىشود و لذا به عنوان دارو هميشه بايد تازه باشد و از مصرف كهنهء آن بايد پرهيز كرد .\r\nدم‌كردهء بزرك : بزرك يا دانهء كتان 15 گرم ، گرد مغز ريشهء شيرين‌بيان 8 گرم و آب جوش 500 گرم . به مدت 2 ساعت دم كنند و كمى عسل به آن بيفزايند و در موارد مورد نظر بخورند .\r\nضماد آرد بزرك : 4 واحد آرد بزرك را با 13 واحد آب جوش مخلوط كنند و تازه‌تازه قبل از آنكه كهنه شود ، مصرف كنند زيرا آرد بزرك در اثر ماندن زود فاسد و متعفن مىشود و به علاوه ايجاد ناراحتىهاى پوست و جوشهاى اكزمائى مىكند .\r\nروش ديگر اين است كه آرد بزرگ تازه را در آب سرد باز مىكنند تا خمير شود و سپس آن را كمى حرارت مىدهند كه خمير روانى گردد بعد قطعه پارچه‌اى را در آن داخل كرده و به حالت نسبتا گرم روى پوست بدن مىاندازند . در مواردى كه براى تسكين درد مفاصل و سياتيك است با اسفرزه مخلوط كنند و پارچه را با مخلوط آنها آغشته نموده و سپس روى موضع بياندازند .\r\n\r\n2 . كتان مسهل\r\nبه فرانسوى  Lin purgatef  و  Lin sauvage  و به انگليسى  Purging flax  و  Cathartic flax  يا  Mountain flax  نامند . نام علمى گياه  Linum catharticum L .  مىباشد .\r\n\r\n","description":"","footnote":"","page_name":" 252 ","page_number":260},
  {"content":"\r\n\r\n\r\nمشخصات\r\nگياهى است علفى يك ساله كه به‌طور وحشى در سايهء درختان جنگل ، كنار رودخانه‌ها و نواحى معتدل اروپا و آسيا مىرويد . در ايران در دامنه‌هاى البرز ، پلور ، لوشان ، شهرستانك ، كندوان ، توچال ، پس‌قلعه ، دربند ، بروجرد ، لرستان و همدان به طور خودرو مىرويد . از نظر تركيبات شيميايى كتان مسهلى داراى مادهء تلخى به نام لينين و رزين ، يك مادهء رنگى و نوعى گلوكوزيد بىشكل است .\r\n\r\nخواص - كاربرد\r\nاز برگ كتان مسهلى به عنوان مسهل استفاده مىشود و در موارد استسقا نيز به كار مىرود . در حدود 5 گرم برگ تازه و كوبيدهء آن را در 150 - 100 گرم آب جوش و اگر برگ خشك باشد 4 - 3 گرم گرد آن را در 150 - 100 گرم آب جوش ريخته و پس از خنك شدن و صاف كردن مىخورند . ممكن است از دم‌كردهء 15 گرم برگ خشك در 1000 گرم آب جوش نيز استفاده كرد .\r\n\r\n","description":"","footnote":"","page_name":" 253 ","page_number":261},
  {"content":"\r\n\r\n\r\nبابّارتو - به هندى\r\nنام محلى آن در بلوچستان « بابّارتو » و به هندى « بل » ناميده مىشود . در كتب طب سنتى با نامهاى « سفر جل هندى » ، « قثاء الهند » و « بل » آمده است . به فرانسوى  Bel indian  و  Coing de Bengale  و به انگليسى  Bael tree  و  Marmelos  و  Bengal quince  گفته مىشود . گياهى است از خانوادهء مركبات  Rutaceae  نام علمى آن  Aegle marmelos Corr .  مىباشد .\r\n\r\nمشخصات\r\nبابّارتو درختچه‌اى است خاردار برگهاى آن مركب داراى 3 برگچه كه با يك دمبرگ دراز به ساقه متصل مىشود . هر برگچه بيضى نوك‌تيز . گلهاى آن سفيد مايل به زرد گوشت‌دار . گوشت يا پولپ آن شيرين و خوراكى است .\r\nدانه‌هاى آن مانند مركبات به مقدار زياد در داخل پولپ ميوه قرار گرفته و اطراف هر دانه را لعاب فراوان و كرك پشم‌مانندى فراگرفته است . برگهاى بابّارتو شباهت زيادى به  Citrus trifoliata  دارد . اين درختچه هندى است و در نواحى مركزى و جنوبى هندوستان به‌طور وحشى مىرويد و در ساير مناطق هند نيز به‌طور پرورشى كاشته مىشود . در ايران در بلوچستان مىرويد ( فلور ايران ) .\r\n\r\n","description":"","footnote":"","page_name":" 254 ","page_number":262},
  {"content":"\r\n\r\n\r\nتركيبات شيميايى\r\nميوهء بابّارتو داراى مارملوزين « 1 » است كه مادهء عامل و مؤثر دارويى آن مىباشد .\r\nمارملوزين مشابه ايمپراتورين « 2 » است . در پوست ساقه‌هاى جوان درختچه در حدود 03 / 0 درصد كومارين ، 003 / 0 درصد آلكالوئيد و در آخر اومبلىفرون « 3 » وجود دارد . و در پوست سالمند و كهن درختچه در حدود 6 / 0 درصد اومبلىفرون و كومارين يافت مىشود . در برگهاى آن اسانس روغنى فرّار شامل آلفا - فلاندرن « 4 » و بتا - فلاندرن « 5 » وجود دارد . در پوست رسيده و كامل آن در حدود 3 / 0 درصد گاما - فاگارين « 6 » ، 6 / 0 درصد اومبلىفرون و 6 / 0 درصد مارمزين « 7 » يافت مىشود  [ S . G . I . M . P 
  ]  .\r\nدر گزارش بررسىهاى ديگرى آمده است كه در برگهاى درختچه گاما - سيتوسترول « 8 » و در ميوهء آن اسانسى شامل دى - آلفا - فلاندرن « 9 » ، آلو - ايمپراتورين « 10 » و بتا - سيتوسترول وجود دارد  [ S . G . I . M . P 
  ]  .\r\nدر گزارش تجزيه‌هاى شيميايى ديگرى در مورد تركيبات شيميايى بابارتو چنين آمده است : در عصارهء ريشهء گياه اوراپتن « 11 » ، اومبلىفرون ، مارمين « 12 » ، لوپئول « 13 » و اسكيميانين مشخص شده است [ چاترجى و چودورى 
  ] . و تجزيهء پوست رسيدهء درختچه وجود گاما - فاگارين ، مارمزين و\r\n\r\n\r\n","description":"","footnote":"\r\n( 1 ) .  Marmelosin \r\n( 2 ) .  Imperatorin \r\n( 3 ) .  Umbelliferone \r\n( 4 ) .  a - phellandrene \r\n( 5 ) .  B - phellardrene \r\n( 6 ) .  y - Fagarine \r\n( 7 ) .  Marmesin \r\n( 8 ) .  y - Sitosterol \r\n( 9 ) .  d - a - phellaandrene \r\n( 10 ) .  Allo - Imperatorin \r\n( 11 ) .  Auraptene \r\n( 12 ) .  Marmin \r\n( 13 ) .  Lupeol \r\n","page_name":" 255 ","page_number":263},
  {"content":"\r\n\r\nاومبلىفرون در آن تأييد كرده است [ چاترجى ميترا 
  ] . برگهاى بابارتو داراى روتاسين « 1 » است كه ظاهرا مشابه اسكيميانين مىباشد و همچنين در برگها اگلين « 2 » وجود دارد [ چاترجى بوز 
  ] . در ميوهء آن قند احياكننده ، اسانس و ويتامين  C  و مارملوزين كه مشابه ايمپراتورين است يافت مىشود [ موكوجى 
  ] . خاكستر گياه داراى كلسيم ، منيزيم ، فسفات و آهن است [ ديك‌شيت دوت 
  ] .\r\nدر درون چوب درختچه آلكالوئيد فرّوكينولين « 3 » و ديكتامين « 4 » و يك دىهايدرو فوروكومارين « 5 » و بتا - سيتوسترول وجود دارد .  [ S . G . I . M . P 
  ]  .\r\n\r\nخواص - كاربرد\r\nآقايان  Dikshit  و  Dutt  در نشريه تحقيقى اظهارنظر مىنمايند كه مادهء مارملوزين مادهء عامل ميوهء گياه مليّن و مسهل است ولى بايد به مقدار مجاز و محدود خورده شود . اسراف در خوردن آن ايجاد ضعف قلب مىنمايد .\r\nبابّارتو در تمام مناطق خاور دور از هند تا جاوه مورد توجه است . تا اوايل سال 1880 ميلادى ميوهء آن در بازار دارويى به عنوان قابض ملايم عرضه مىشد ولى پس از آن براى معالجهء اسهال خونى به عنوان داروى مؤثرى تجويز مىشود [ راجر 
  ] . در پزشكى گياهى جديد و مدرن جوشاندهء ميوهء نارس آن به عنوان قابض و براى قطع اسهالهاى ناشى از ضعف و اسهال خونى مزمن تجويز مىشود [ وان‌استىنيس كروزمان 
  ] . ميوهء رسيدهء آن نيروى هاضمه را تقويت مىكند و كمى مليّن است و براى رفع التهاب ركتوم كمك مىكند [ هين 
  ] . براى معالجهء سل و اختلالات كبدى مؤثر است [ مىنات 
  ] . له‌شدهء برگهاى آن به صورت ضماد براى التيام زخمهاى چركى ، تاولهاى خارش‌دار ، جراحتها و ورمهاى ساق پا و بيمارى تب برفكى به كار مىرود .\r\nدر برمه از عصارهء برگهاى آن براى معالجهء افتالميا « 6 » و ساير ناراحتىهاى چشم تجويز مىشود . برگهاى جوان آن را براى عقيم شدن و حتى براى سقط جنين مىجوند و\r\n\r\n\r\n","description":"","footnote":"\r\n( 1 ) .  Rutacine \r\n( 2 ) .  Aegelin \r\n( 3 ) .  Ferro - quinoline \r\n( 4 ) .  Dictamine \r\n( 5 ) .  Dihydro furocoumarin \r\n( 6 ) .  Ophthalmia \r\n","page_name":" 256 ","page_number":264},
  {"content":"\r\n\r\nمىخورند [ هين و وان‌استىنيس - كروزمان 
  ] . از جوشاندهء ريشهء آن براى رفع آشفتگى و جلوگيرى از قى استفاده مىشود [ گيملت بركيل 
  ] . دم‌كردهء ريشهء آن را براى رفع تپش قلب مىخورند [ كلوپن برگ - ورستيغ 
  ] .\r\nاز نظر طبيعت ميوهء آن را حكماى طب سنتى گرم و خشك مىدانند و معتقدند كه گوشت ميوهء آن بسيار محلل است و به هاضمه كمك مىكند ، به حدى كه اگر قدرى از گوشت ميوهء آن را با گوشت حيوان بپزند گوشت خيلى زود پخته مىشود و آن را خوش‌بو مىكند . و اكثر آشپزهاى هندى سابقا از اين روش براى تسريع در پختن گوشت استفاده مىكرده‌اند . ساير خواص آن را كم‌وبيش مشابه آنچه كه ذكر شد نوشته‌اند .\r\nگوشت ميوهء آن خيلى خوش‌بو است به‌طورى كه ميوهء بابارتو را جانشين دستنبو مىدانند .\r\nمصرف اين گياه بايد با نظر پزشك انجام گيرد .\r\n\r\n","description":"","footnote":"","page_name":" 257 ","page_number":265},
  {"content":"\r\n\r\n\r\nهوكس - خاس\r\nگياهى است كه در كتب قديم با نامهاى « هوكس » ، « طيم » ، « عود الخير » ، « راج » ، « شرّابه » و « شرابة الراعى » آمده است . به فرانسوى  Houx  و  Houx commun  و  Agrifon  و  Agrifoul  و به انگليسى  Holly  و  Common Holly  و  Mountain Holly  و  English holly  ناميده مىشود . گياهى است از خانوادهء  Aquifoliaceae  نام علمى آن  Ilex aquifolium L .  مىباشد .\r\nاين گونه بومى اروپاست و در مناطق جنگلى فرانسه و ايتاليا و شمال افريقا در الجزيره و در مناطقى از آسيا و آسياى صغير ، قفقاز و بيشتر در اراضى سيليسى به‌طور وحشى ديده مىشود . به هندوستان نيز وارد شده ، در باغها به عنوان درخت زينتى كاشته مىشود . واريته‌اى از اين گونه به ايران وارد شده و در بعضى از باغها به عنوان درختچه زينتى كاشته مىشود زيرا برگهاى آن ابلق است و باغبانها آن را « خاس ابلق » مىنامند . نام علمى اين واريته  Ilex aquifolium L . var aureo - reginata Hort  و مترادف آن  Ilex aquifolium var aureo - marginata  مىباشد .\r\nگونهء ديگرى از اين گياه اصولا بومى ايران است و از درختچه‌هاى جنگلى جنگلهاى شمال ايران مىباشد . به‌طور كلى نام آن « خاس » است و در نقاط مختلف شمال با نامهاى محلى مختلفى شناخته مىشود ، از جمله در ديلمان « خاس و خاش » ، در گيلان و شهسوار « كنگه » ، اطراف رشت و طوالش « چخ - خج » ، آستارا « هس » ، نور و كجور « آلاش » ، گرگان « منزول » و در مازندران « ورگه تلى » ناميده مىشود . نام علمى\r\n\r\n","description":"","footnote":"","page_name":" 258 ","page_number":266},
  {"content":"\r\n\r\nاين گونه خاس  Ilux spinigera ( Loesn . ) Loesn .  و مترادفهاى آن\r\n Ilux aquifolium L . subs caspica ( Loesn . ) Rech . \r\nو  Ilux aquifolium L . var caspica Loesn .  و  Ilex hyrcana Pojark .  مىباشد .\r\n\r\nمشخصات\r\nدرختچه‌اى است كه بلندى آن در نقاط مناسب تا 15 متر مىرسد و دور تنهء آن در مقابل سينه تا 5 / 1 متر است . ساقهء راست آن تا چند سال رنگ پوست سبز خود را حفظ مىكند و ليز و برّاق است ولى پس از چند سال بتدريج خاكسترى مىشود . برگهاى آن بيضى ، داراى دندانه‌هاى درشت منتهى به خار است . روى برگها سبز تيرهء برّاق و پشت برگها سبز روشن مات و معمولا در طول مدت زمستان خزان نكرده و سبز روى درخت باقى مىمانند . گلهاى آن كوچك و سفيد ، ميوه‌هاى آن كروى يا تخم‌مرغىشكل به رنگ سرخ برّاق است . ابعاد برگها ( 3 - 1 ) * ( 6 - 2 ) سانتىمتر و ابعاد ميوه ( 9 - 8 ) * ( 8 - 6 ) ميلىمتر است . در واريتهء خاس ابلق كه در برخى از باغها در ايران به عنوان درختچهء زينتى كاشته مىشود حاشيهء برگها سفيد مايل به زرد است . گونه‌اى از اين درخت نيز در پاراگويه مىرويد كه از گياهان دارويى است و در باغهاى مناطقى از آسيا و اروپا و امريكا به عنوان درخت زينتى كاشته مىشود نام علمى آن  Ilex paraguariensis St . Hilaire  و مترادف آن :\r\n I . paraguayensis Hook . \r\nمىباشد كه از نظر شكل و مشخصات شبيه خاس است . به فرانسوى  The de paraguay  و به انگليسى  Mate  و  Paraguey tea  ناميده مىشود .\r\nدرختچه هوكس و خاس خيلى بطئ الرشد است و داراى عمرى دراز مىباشد و به اين علت چوب آن بسيار سخت است و در نجارى زينتى به جاى آبنوس مصرف دارد .\r\nرنگ چوب آن سفيد است . تكثير درختچه هوكس و خاس با كاشت بذر آن صورت مىگيرد و نهال كوچك آن را با رقمى از خاس كه مورد نظر است پيوند مىزنند .\r\n\r\nتركيبات شيميايى\r\nاز نظر تركيبات شيميايى در گونه  I . aquifolium  وجود گلوكوزيد و يك مادهء تلخ تأييد شده است  [ G . I . M . P 
  ]  . در گزارش تجزيهء ديگرى آمده است كه در برگهاى\r\n\r\n","description":"","footnote":"","page_name":" 259 ","page_number":267},
  {"content":"\r\n\r\nهوكس علاوه بر تانن ، دو هتروزيد « 1 » يافت مىشود ، يكى از آنها يك ساپونين است با اثر هموليتيك « 2 » و دومى يك گرد بىشكلى مىباشد . به علاوه در برگهاى آن يك مادهء رنگى زرد متبلور و مادهء ايليكسانتين « 3 » و ايلكسيك اسيد « 4 » كه ايليسيك اسيد « 5 » نيز گفته مىشود و ايليسين « 6 » ، كافئيك اسيد « 7 » ، دكستروز ، كلسيم مالات « 8 » ، يك رزين و استرول « 9 » وجود دارد  [ S . G . I . M . P 
  ]  . در برگهاى گونه هوكس پاراگوئه مواد كافئين « 10 » ( 56 / 0 - 39 / 1 ) درصد ، تانن و رزين و آلكالوئيد تريگونلين « 11 » به مقدار ( 49 / 0 - 51 / 0 ) درصد  [ G . I . M . P 
  ]  . و همچنين مواد تئوبرومين « 12 » و تئوفيلين « 13 » مشخص شده است  [ S . G . I . M . P 
  ]  . و به علاوه داراى مقدار قابل ملاحظه‌اى ويتامين  C  مىباشد .\r\n\r\nخواص - كاربرد\r\nدر هند از برگهاى هوكس به عنوان مدّر و نرم‌كننده و از ميوه‌هاى آن به عنوان مسهل و قىآور و مدّر استفاده مىشود . در آرژانتين و پاراگوئه برگهاى هوكس را به جاى چاى دم كرده و به عنوان مسهل مىخورند . مقدار خوراك از گرد برگهاى خشك و ساييدهء گياه 10 گرم است كه معمولا با سركه رقيق مخلوط كرده و مىخورند . خوردن ميوهء آن چندان معمول نيست زيرا اثر آن شديد است و در مورد كودكان ممكن است منجر به مرگ شود .\r\n\r\n\r\n","description":"","footnote":"\r\n( 1 ) .  Heteroside \r\n( 2 ) .  Hemolytic effect \r\n( 3 ) .  Ilexanthin \r\n( 4 ) .  Ilexic acid \r\n( 5 ) .  Ilicic acid \r\n( 6 ) .  Ilicin \r\n( 7 ) .  Caffeic acid \r\n( 8 ) .  Calcium malate \r\n( 9 ) .  Sterol \r\n( 10 ) .  Caffeine \r\n( 11 ) .  Trigonelline \r\n( 12 ) .  Theobromine \r\n( 13 ) .  Theophylline \r\n","page_name":" 260 ","page_number":268},
  {"content":"\r\n\r\nشاخهء هوكس\r\n A \r\n- گل نر  B  - گل ماده\r\nجوشاندهء خاس : 20 گرم برگ خاس را در 400 گرم آب بجوشانند تا 250 گرم باقى بماند و صاف كرده در سه دفعه بخورند .\r\nبه علت داشتن مقدار قابل ملاحظه‌اى ويتامين  C  دم‌كردهء برگ هوكس پاراگوئه به سرماخوردگى و انفلوانزا مىتواند كمك كند . براى تهيه دم‌كرده يك قاشق مرباخورى برگ خشك هوكس پاراگوئه را در يك پيمانه آب جوش 15 دقيقه بايد خيس كنند و تا 3 پيمانه ( 200 ) گرم در روز بخورند . نوشابهء تلخ مطبوعى مىباشد و مىتوان آن را با عسل و يا آب ليموترش تازه مخلوط كرد و خورد . اين گياه به كودكان زير دو سال نبايد داده شود و براى كودكان بزرگتر و افراد مسنتر از 65 سال با مقدار كم آغاز و بتدريج مصرف آن تا حد مجاز با نظر پزشك افزايش داده شود .\r\n\r\n","description":"","footnote":"","page_name":" 261 ","page_number":269},
  {"content":"\r\n\r\n\r\nعلف شوره\r\nدر ايران انواع آن را به‌طور كلى « شوره » و « علف شوره » و در خوزستان با نام محلى « قاقله » مىنامند . در كتب طب سنتى با نامهاى « اشنان » و « حرض » ، « اشنان گازران » ، « خرء العصافير » ( فضله گنجشك ) آمده است . به فرانسوى  Soude  و  Kali  و به انگليسى  Saltwort  و  Glass wort  گفته مىشود . گياهانى هستند از خانوادهء اسفناج  Chenopodiaceae  . در ايران گونه‌هاى متنوعى از آنها مىرويد كه نام علمى و محل رويش تعدادى از آنها به شرح زير مىباشد :\r\n1 .  Salsola arbusta Pall .  . و مترادف آن  Salsola arborscens L . f .  . اين گياه را در بلوچستان با نامهاى محلى « نرّوك » ، « رندوك » ، « رندو » و « نرّوند » مىشناسند .\r\nدرختچه‌اى است كوچك . برگهاى آن خطّى ، كمى دراز ، متناوب . خيلى پرشاخه كه به مصرف تعليف شتر مىرسد . اين درختچه در مناطق خشك و شوره‌زار ايران بين راه شاهرود و گرگان ، همدان و در شمال بلوچستان و زاهدان ديده مىشود .\r\n2 .  . S . aurantiaca Bge .  اين گياه نيمه‌چوبى است و پوشيده از كرك مىباشد . در شوره‌زارهاى اطراف تهران در دامنه‌هاى البرز در گنداب . در راه بين تهران و قزوين .\r\nبين كاشان و قم . در اصفهان در كوه زوفا و در كوه صفه جلفا و در آذربايجان و در فارس بين نيريز و شيراز و سروستان ديده مىشود .\r\n3 .  S . dendroides Pall .  و مترادفهاى آن  S . verrucosa M . B .  و  S . Georgica Bge .  و  S . foetida Pauls  و  S . vermiculata M . B .  مىباشد . اين\r\n\r\n","description":"","footnote":"","page_name":" 262 ","page_number":270},
  {"content":"\r\n\r\nدرختچه در سواحل شمال ايران در شنزارهاى ساحلى در فرح‌آباد سارى ديده مىشود . داراى مقدار زيادى پروتيد است و به مصرف تعليف دام مىرسد .\r\n4 .  S . richteri Karel .  و مترادفهاى آن  S . arborescens var richteri Moq .  و  S . arbuscula var angustifolia Fenzl .  مىباشد . اين درختچه بين شاهرود و ميامى و طبس و بيابان بين انارك و چوپانان ديده مىشود .\r\n5 .  S . nitraria Pall .  و مترادف آن  . S . spissa M . B .  درختچه كوچكى است كه بين نظنز و كاشان و در راه چوپانان در كوير ديده مىشود .\r\n6 .  S . soda L .  گياهى است يك ساله با شاخه‌هاى كوتاه و متناوب و برگهاى آن گوشتى نيمه‌استوانه‌اى . ميوهء آن درشت و متورم . اين گياه در سواحل بحر خزر و در آذربايجان در اطراف تبريز ديده مىشود .\r\n7 .  . S . sogdiana Bge .  گياهى است يك ساله بدون كرك . ساقهء آن كمى ضخيم .\r\nبرگهاى آن خطى كمى دراز و گوشتى . اين علف شوره در اراضى شور شمال ايران در بين كرمان و يزد ديده مىشود .\r\n8 .  . Salsola kali L .  اين گياه در كتب طب سنتى با نام « حرض » و « شوك احمر » آمده است . به فرانسوى  Kali  و به انگليسى  Saltwort  گفته مىشود . گياهى است يك ساله ساقه‌هاى آن بدون كرك و يا كمى كرك‌دار با يك ساقه مركزى قايم مشخص و برگهاى آن ريز و كوچك گوشتى و بدون دمبرگ كه نوك آن تيز و خاردار است .\r\nاين گياه تقريبا در كليه مناطق ايران در كرج . در دامنه‌هاى شمالى البرز - آذربايجان در تبريز و در بلوچستان مىرويد . در بلوچستان با نامهاى محلى « گل چاه » و « جاقون » شناخته مىشود و از علوفه شتر است .\r\n9 .  . S . foetida Del .  گياهى است چوبى و به رنگ مايل به قهوه‌اى پوشيده از غبار آردى خاكسترى . برگهاى آن متناوب ، خيلى ريز و كمى گوشتى است . اين گياه در بلوچستان مىرويد و با نامهاى محلى شناخته مىشود . در شمال بلوچستان در سيبى با نام « حاشك » ناميده مىشود و از علوفه شتر است . در نظير آباد در سيبى آن را « لاتا » هم مىگويند و از آن قليا مىگيرند و براى تعليف شتر و بز به كار مىرود . و در درّه حريرود آن را « شورا » و « شوراگ » نامند .\r\n\r\nتركيبات شيميايى\r\nدر علف شورهء گونهء  S . Kali  كه مورد بررسى قرار گرفته مقدارى اكساليك اسيد\r\n\r\n","description":"","footnote":"","page_name":" 263 ","page_number":271},
  {"content":"\r\n\r\nيافت مىشود .\r\n\r\nتوضيحى دربارهء اشنانها و خواص و كاربرد آنها\r\nچون برگهاى گياه اشنان لكه را پاك مىكند براى شستن لباس استفاده مىشود و به همين علت در بعضى كتب آن را اشنان گازران و يا غاسول نيز ذكر مىكنند . به‌طور كلى سابقا از اشنانها سود گرفته مىشد و از خاكستر گياه براى توليد سود « 1 » استفاده مىشده است . براى اين كار علف شوره‌ها به خصوص انواع درختچه آن را در گودالى ريخته و روى آن نى و خار ريخته آتش مىزدند مايعى از گياه خارج مىشد كه پس از سرد شدن منجمد شده و به صورت قطعاتى درمىآمد كه آن را « قلا » يا « قليا » مىناميدند كه در صنعت شيشه‌گرى و صابون‌سازى مصرف مىشده است و به اين علت است كه نام اين گياهان را به انگليسى  Glasswort  گويند .\r\nدر سند هندوستان مرسوم بود ، ظرفهاى سفالى را كه بعد از پخته شدن قرمز مىشده با ماليدن برگهاى علف شوره به رنگ سياه درمىآوردند .\r\nانواعى از گياه را كه داراى برگها و ساقه‌هاى سفيد است « خرء العصافير » نامند . از اين گونه بيشتر براى شستن لباس استفاده مىشده است .\r\nگياه اشنان يا علف شوره يا سود كه معمولا در باتلاقهاى آب شور و يا در شوره‌زارها و در سواحل شور دريا مىرويد سابقا منبع عمده و شايد منبع اصلى توليد مادهء سود بوده است .\r\nاز نظر شيميايى مادهء سود كه از گياه اشنان گرفته مىشود كربنات خنثى سديم است كه در طبيعت مخلوط با ساير مواد وجود دارد . در حال حاضر سود خالص را به‌طور صنعتى تهيه مىنمايند و سود صنعتى به شكل گرد سفيد و يا به صورت دانه‌هاى بلورين است كه اگر بلورهاى آن در مقابل هوا قرار داده شود آب خود را از دست داده به صورت گرد درمىآيد . اين گرد كاملا و به خوبى در آب حل مىشود .\r\nسود يا كربنات سديم تجارتى در مصارف خانگى براى پاك كردن و تميز كردن لوازم آشپزخانه و براى شستن لباس و پارچه به كار مىرود . در صنعت شيشه‌سازى و توليد صابونهاى سخت و در گروه وسيعى از تركيبات شيميايى مصرف دارد . از نظر دارويى انواعى از املاح سود در پزشكى كاربرد دارند از جمله بىكربنات دو سود يا\r\n\r\n\r\n","description":"","footnote":"\r\n( 1 ) .  Soude \r\n","page_name":" 264 ","page_number":272},
  {"content":"\r\n\r\nجوش شيرين ، فسفات دو سود ، بنزوات دو سود ، ساليسيلات دو سود و . . .\r\nسود محرّق « 1 » يا  NaoH  كه از تركيب اكسيد سديم با آب حاصل مىشود همانطور كه از نامش پيداست سوزاننده است و پوست را مىسوزاند و به اصطلاح طب سنتى خورنده يا اكال است و در توليد صنعتى صابونهاى سخت و در صنعت تصفيهء نفت و ساير صنايع كاربرد دارد .\r\nدر هند از علف شورهء گونه  S . Kali  براى دفع كرم استفاده مىشود و از گياه گونهء  S . foetida  نيز به عنوان ضد كرم و كرم‌كش مصرف مىكنند و خاكستر آن را براى رفع ناراحتى پوست و خارش روى پوست مىمالند . البته چون گياه بدبو است خوردن آن مشكل است .\r\nاشنان يا علف شوره از نظر طبيعت طبق نظر حكماى طب سنتى خيلى گرم و خشك است و از نظر خواص معتقدند كه مدّر است . مصرف 2 گرم از برگ و ساقه گياه مدّر قوى است و بازكنندهء انسداد و گرفتگىهاى مجارى مىباشد . خوردن 10 گرم از گياه سبز مسهل زردآب و صفرا است و براى استسقا نافع است . خوردن 4 گرم آن قاعده‌آور است . ماليدن عصارهء آن روى زخم براى از بين بردن گوشت زايد زخم مؤثر است چون سوزاننده است . اشنان براى مثانه مضر است و از اين نظر بايد با عسل خورده شود .\r\nتوجه : در حال حاضر مصارف طبى دارويى علف شوره‌ها به سبب خطرى كه مصرف زايد بر حد مجاز آن دارد به كلى كنار گذارده شده و از آنها در مصارف صنعتى و به علاوه از تركيبات املاح سود به صورت دارو استفاده مىشود كه فوقا ذكر شده است . گونه  S . Kali  مليّن و مدّر است و خوردن آن در حد مجاز و به مقدار محدود براى رفع عوارض كمى ويتامين  C  مفيد است . از خاكستر گياهان ديگرى از خانوادهء اسفناج نيز سود يا ساليكور استخراج مىشود كه به اشنان بحرى معروف‌اند و دو گونهء آن را در اينجا ذكر مىكنيم :\r\nاشنان بحرى كه در كتب قديم با نامهاى « قلى » و « غاسول » و « اشنان گازران » نيز آمده است . به فرانسوى  Salicorne  و  Salicorne commune  و  Salicorne herbacee  و به انگليسى  Glasswort  گفته مىشود . گياهى است از خانوادهء اسفناج  Chenopodiaceae  نام علمى دو گونه آن يكى  Salicornia herbacea L .  و\r\n\r\n\r\n","description":"","footnote":"\r\n( 1 ) .  Soulde Causteque \r\n","page_name":" 265 ","page_number":273},
  {"content":"\r\n\r\nمترادف آن  S . annua Eng .  و ديگرى  Salicornia fruticosa L .  و مترادفهاى آن  S . arabica L .  و  S . europaea L . var fruticosa L .  مىباشد .\r\n\r\nمشخصات\r\n1 . گونهء  S . herbacea  گياهى است يك ساله ، كوچك ( 40 - 10 ) سانتىمتر و خيلى پرشاخه . شاخه‌ها بندبند . برگها ريز و رشدنكرده و شاخه‌ها به رنگ مايل به قرمز است .\r\nاين گياه معمولا در خرابه‌ها و در اراضى شور و خشك مىرويد . گياه تازه مصرف غذايى دارد و با سركه مثل خيارشور و يا مانند لوبياى سبز مىپزند و مىخورند .\r\nدر ايران در اطراف تهران ، ورامين ، دامنه‌هاى البرز ، مردآباد كرج و در بندر گز و در آذربايجان به‌طور خودرو ديده مىشود و اغلب كنار درياها مىرويد .\r\n2 . گونه  S . fruticosa  به ارتفاع 40 - 30 سانتىمتر و با شاخه‌هاى متعدد و برگها بدون دمبرگ ، باريك ، كوتاه و رشدنكرده به عرض يك ميلىمتر و به طول 6 - 5 سانتىمتر به رنگ سبز مات . گلهاى آن به رنگ مايل به سبز . اين گياه در غرب ايران در دشتهاى شور اراك و در جنوب غربى بلوچستان مىرويد .\r\n\r\nتركيبات شيميايى\r\nاز نظر تركيبات شيميايى در اشنان بحرى نيز اكساليك اسيد يافت مىشود . در اندام گياه مقدار زيادى آب ( حدود 90 درصد ) است . به علاوه داراى بتائين ، كولين و استرول مىباشد .\r\n\r\nخواص - كاربرد\r\nاشنان بحرى براى عوارض كمى ويتامين  C  استفاده مىشود و به علاوه مقوى ، مدّر و تصفيه‌كنندهء خون است و خوردن آن براى كاهش اورهء خون مفيد است .\r\nمعمولا به صورت خام مانند سبزى خوردن و يا ترشى كه در سركه خوابانيده شده باشد و يا قطعاتى از آن را مانند لوبياى سبز مىپزند و مىخورند . شيرهء گياه براى رفع عوارض كمى ويتامين  C  در بدن نافع است . از خاكستر اشنان بحرى نيز سود گرفته مىشود .\r\nبه گياهان ديگرى از خانوادهء اسفناج ولى از جنس  Seidlitzia  نيز اشنان گويند كه نام دو گونهء معروف آنها در اينجا ذكر مىشود  Seidlitzia rosmarinus ( Bge . ) \r\n\r\n","description":"","footnote":"","page_name":" 266 ","page_number":274},
  {"content":"\r\n\r\n Ehrenb . \r\nكه مترادف آن  Suaeda rosmarinus Bge .  مىباشد . درختچه بيابانى است از خانوادهء  Chenopodiaceae  نامهاى محلى آن « اشنان » و « اشنون » و « اشنيان » و در سبزوار « زالك » و مانند علف شوره‌ها « حرض » و « غاسول » گفته مىشود .\r\nاين گياه داراى برگهاى متقابل ، گوشتى ، دراز و نازك است . ساقه‌هاى آن صاف سفيدرنگ مىباشد ، در كويرهاى نمك و شوره‌زارهاى اميران مىرويد . در شاهدشت كرج ، در دامغان تا سبزوار ، كويرهاى مركزى بم ، بياضه ، اطراف يزد ، كرمان و فارس ديده مىشود . از نظر كاربرد داراى خواصى مشابه علف شوره است .\r\n2 .  . Seidlitzia florida ( M . B . ) Bge .  گياهى است يك ساله با برگهاى ضخيم و شيره‌دار . ساقه افراشته با شاخه‌هاى ساده و برگها متقابل . گلها كوچك و در قسمت پايين در لابلاى برگها ظاهر مىشود .\r\nاين گياه در دامنه‌هاى البرز ، اطراف تهران ، مردآباد كرج ، بين قزوين و تهران ، در آذربايجان نزديك خرابه‌هاى رشديه ، در اصفهان اطراف مورچه‌خوار ، در غرب در اراك در بخش جاپلق ، در استپ شوره‌زار ويسم ، در جنوب شيراز ، كوه سياهه و قهوه‌خانه ديده مىشود .\r\n\r\n","description":"","footnote":"","page_name":" 267 ","page_number":275},
  {"content":"\r\n\r\n\r\nسنجد تلخ\r\nبه فارسى در اطراف تهران و در درّه كرج با نامهاى « سنجد تلخ » ، « كام » ، « كهام » ، و در درّه طالقان « كاه » و در آذربايجان در ميانه « چالى » گويند . در كتب طب سنتى با نامهاى « ابو قانس » و « غاسول رومى » آمده است . به فرانسوى  Hippophae  و  Argousier  و  Griset  و  Saule epineux  و به انگليسى  Sea buckthorn  و  Sand - thorn  و  Willow thorn  مىنامند . درختچه‌اى است از خانوادهء سنجد  Eleagnaceae  نام علمى آن  Hippophae rhamnoides L .  و مترادفهاى آن  Hippophae rhamnoideum St . Lag .  و  Osyris rhamnoides Scop .  و  Rhamnoides Hippophae Moench .  مىباشد .\r\n\r\nمشخصات\r\nسنجد تلخ درختچه‌اى است كوچك ، خاردار ، با برگهاى نقره‌فام ( پشت برگ ) و بدون دمبرگ ، باريك ، دراز به طول 4 - 3 سانتىمتر و عرض 7 - 5 ميلىمتر . گلهاى نر بدون پايك و گلهاى ماده پايك‌دار به رنگ مايل به سبز است . ميوه‌اش تخم‌مرغى كوچك ، گوشتى به رنگ حنايى نارنجى و با طعم كمى ترش است . چون ميوهء اين درختچه داراى مقدار زيادى ويتامين  C  مىباشد و در مداواى بيمارىهاى ناشى از كمبود ويتامين  C  داروى بسيار مفيدى است لذا كشت و پرورش آن معمول است .\r\nتكثير آن از طريق كاشت قلمه يا ريشه‌جوش به آسانى صورت مىگيرد و خودبه‌خود\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nبسرعت تكثير مىشود . در حال حاضر اغلب در پرچين باغها از آن استفاده مىشود .\r\nاين درختچه در اروپا و آسياى غربى و مركزى تا چين انتشار دارد و در شمال غرب هيماليا نيز مىرويد . در ايران در ارتفاعات البرز تا آذربايجان و در طالقان و درّه كرج تا ارتفاعات 2000 متر مىرويد .\r\n\r\nتركيبات شيميايى\r\nميوهء سنجد تلخ منبع غنى ويتامين  C  است [ اسكوربيك اسيد « 1 » و دىهايدرو اسكوربيك اسيد « 2 » 
  ] . يك فنجان چاى از ميوهء آن محتوى حدود 80 ميلىگرم ويتامين  C  است كه خيلى ناپايدار مىباشد و اگر 30 دقيقه در آن حرارت بماند از بين مىرود . ولى گرد عصارهء ميوهء ويتامين  C  خود را 3 - 2 سال حفظ مىكند و پايدار است . ميوهء رسيدهء آن منبع غنى از كاروتن « 3 » است ، به علاوه داراى ويتامين  B 1  نيز مىباشد . از ميوهء آن در حدود 2 درصد يك چربى به رنگ قرمز نيز مىگيرند كه داراى بو و طعم نامطبوعى است و منبع غنى كاروتن مىباشد .\r\nدر تخمهاى آن در حدود 13 - 12 درصد از روغن زردى كه به كندى خشك مىشود ، وجود دارد . به علاوه در تخم آن دو مادهء رنگى به نام زآكسانتين « 4 » و كاروتن يافت مىشود . پوست درختچه داراى حدود 3 درصد از يك نوع مادهء چرب زردرنگ ، دو آلكالوئيد و كاروتن است . در برگها و شاخه‌هاى آن 5 - 4 درصد تانن يافت مىشود و در برگهاى آن كاروتن ، ويتامين  C  وجود دارد . وجود مادهء همنين « 5 » در گره‌هاى ريشهء آن گزارش شده است .\r\n\r\nخواص - كاربرد\r\nاز ميوهء ترش سنجد تلخ با كمك قند مربّاى خوش‌طعمى درست مىشود . در هند شربتى كه از ميوه‌هاى آن تهيه مىشود براى رفع ناراحتىهاى ريه تجويز مىشود و جوشاندهء ميوهء سنجد تلخ براى رفع التهابهاى جلدى به كار مىرود .\r\n\r\n\r\n","description":"","footnote":"\r\n( 1 ) .  Ascorbic acid \r\n( 2 ) .  Dehydroascorbic acid \r\n( 3 ) .  Carotene \r\n( 4 ) .  Zeaxanthin \r\n( 5 ) .  Hemnin \r\n","page_name":" 269 ","page_number":277},
  {"content":"\r\n\r\nميوهء تازه و خام آن براى رفع عوارض ناشى از كمبود ويتامين  C  خورده مىشود .\r\nسنجد تلخ از نظر طبيعت طبق نظر حكماى طب سنتى گرم و خشك است و از نظر خواص معتقدند كه بازكنندهء گرفتگىها و مسهل بلغم و زردآب است و براى استسقا نافع مىباشد . معمولا براى موارد فوق حكماى سنتى از ريشهء گياه استفاده مىكنند .\r\nريشهء آن قوى و پر از شيرهء تلخى است كه آن را گرفته و با آرد خلّر و گاودانه مخلوط كرده ، خشك مىنمايند و نگه مىدارند . اگر يك گرم از عصارهء ريشهء آن با آب عسل خورده شود مسهل بلغم و زردآب و رطوبتهاى بدن است و براى استسقا كبد گرم بسيار مفيد است . در سوريه از ريشهء اين گياه مانند صابون استفاده مىكنند و به همين علت آن را غاسول رومى مىنامند .\r\nريشهء سنجد تلخ مضرّ احشا و اعضاى داخل شكم است و از اين نظر بايد با عسل خورده شود و اگر اسهال و لينت آن زايد بر حد اعتدال باشد ، نشستن در آب سرد آن اسهال را قطع مىكند . براى گرفتن عصارهء ريشهء آن ريشه را گرفته پس از تميز كردن كوبيده با فشار عصارهء آن را از پارچه‌اى ردّ مىكنند .\r\nتوجه شود كه چون آلكالوئيد دارد در مصرف عصارهء ريشهء آن بايد كمال احتياط به عمل آيد و ضمن اينكه زير نظر پزشك و با تجويز او باشد ، از مقدار مقرر كه حد اكثر تا يك گرم است تجاوز نكند و حتما با آب عسل مصرف شود .\r\n\r\n","description":"","footnote":"","page_name":" 270 ","page_number":278},
  {"content":"\r\n\r\n\r\nشاه‌بلوط هندى\r\nبه فارسى « شاه‌بلوط هندى » و « بلوط هندى » و به عربى « قسطنهء هندى » ناميده مىشود . به فرانسوى  Marronnier d'Inde  و به انگليسى  Horsechestnut  گفته مىشود . گياهى است از خانوادهء  Hippocastanaceae  نام علمى آن  Aesculus hippocastanum L .  مىباشد .\r\n\r\nمشخصات\r\nشاه‌بلوط هندى درختى است زيبا و بزرگ كه بلندى آن در مناطق مساعد تا 30 متر نيز مىرسد . برگهاى آن مركب پنجه‌اى با بريدگىهاى بسيار عميق به‌طورى كه برگ را به صورت هفت برگچه مستقل دراز دندانه‌دار و سبز تيره تقسيم كرده است .\r\nگلهاى آن خوشه‌اى ، معطّر و سفيد با لكه‌هاى قرمز كه در ارديبهشت‌ماه ظاهر مىشود .\r\nميوهء آن كپسول حجيم است كه پوست آن داراى تضاريس و برآمدگىهاى نوك‌تيز و در داخل پوست يك دانهء درشت به رنگ قهوه‌اى برّاق قرار گرفته است . ( گاهى بندرت دو دانه ) . پوست سخت دانه داراى لكه سفيد مشخصى است و در داخل دانه مغز آن به صورت دو لپه روغن‌دار با طعمى تلخ قرار دارد . تكثير اين درخت خيلى ساده از طريق كاشت بذر آن صورت مىگيرد . نمو آن خيلى سريع است و زمستانهاى سرد ايران را خوب تحمل مىكند . به خاك خشك و غنى احتياج دارد و در اراضى مرطوب و سفت خوب نمىشود . اين درخت بومى هند است ولى در ساير مناطق دنيا\r\n\r\n","description":"","footnote":"","page_name":" 271 ","page_number":279},
  {"content":"\r\n\r\nنيز كاشته مىشود . در ايران در باغهاى شمال ايران كاشته مىشود .\r\n\r\nتركيبات شيميايى\r\nدر مغز دانهء شاه‌بلوط هندى وجود مواد اسين « 1 » ، اسىژنين « 2 » ، فلاوون « 3 » ، اسكولين « 4 » و اسكولتين « 5 » تأييد شده است . قسمت قند ساپونين آن شامل گلوكوز « 6 » ، كسيلوز « 7 » و گلوكورونيك اسيد « 8 » مىباشد . در ميوهء شاه‌بلوط چند ساپونين وجود دارد . گلهاى آن داراى روتين ، ايزوكوئرسيترين « 9 » ، مادهء كمپفرول - 3 - گلوكوزيد « 10 » ، يك كمپفرول - 3 - آرابينوزيد « 11 » و يك كمپفرول - 3 - رامنو گلوكوزيد « 12 » مىباشد . برگهاى آن داراى كوئرسيترين مىباشد  [ S . G . I . M . P 
  ]  . در گزارش ديگرى آمده است كه در مغز دانه شاه‌بلوط هندى مقدار قابل ملاحظه‌اى ( در حدود 10 درصد ) ساپونين وجود دارد كه از دو نوع گلوكوساپونين تشكيل مىشود يكى به نام اسكولين و ديگرى به نام فراكسين « 13 » و به علاوه در حدود 5 درصد روغن ، كمى نشاسته و . . . در مغز دانه وجود دارد . در پوست دانه مقدارى اسكولين و فراكسين و تانن و اسيدى به نام اسكوليتانيك اسيد يافت مىشود .\r\nاسكولين يك گلوكوزيدى است كه در آب حل مىشود و يك محلول آبىرنگ فلورسانس يا شب درخشان تشكيل مىدهد كه اشعه ماوراء بنفش را جذب مىكند . از اين خاصيت آن استفاده شده و براى تهيهء شيشه‌هاى عينكهايى كه چشم را در مقابل\r\n\r\n\r\n","description":"","footnote":"\r\n( 1 ) .  Escin \r\n( 2 ) .  Escigenin \r\n( 3 ) .  Flavones \r\n( 4 ) .  Esculin \r\n( 5 ) .  Esculetin \r\n( 6 ) .  Glucose \r\n( 7 ) .  Xylose \r\n( 8 ) .  Glucuronic acid \r\n( 9 ) .  Isoquercitrin \r\n( 10 ) .  Kaempferol - 3 - glucoside \r\n( 11 ) .  Kaempferol - 3 - Arabinoside \r\n( 12 ) .  Kaempperol - 3 - rhamnoglucoside \r\n( 13 ) .  Fraxine \r\n","page_name":" 272 ","page_number":280},
  {"content":"\r\n\r\nشاخه شاه‌بلوط هندى با گل\r\n A \r\n- ميوه  B  - دانه\r\nروشنايى شديد محافظت مىنمايد ، به كار مىرود .\r\n\r\nخواص - كاربرد\r\nدر هند از ميوه و پوست درخت به عنوان تب‌بر استفاده مىشود و عصارهء برگهاى آن را براى تسكين سرفه ، نقرس و روماتيسم تجويز مىنمايند . مغز دانه آن قابض است و مجارى عروق سطحى را تنگ مىكند و به اين جهت براى كنترل واريس و انواعى از خونريزى به كار مىرود . ماليدن روغن مغز دانهء آن براى تسكين نقرس و روماتيسم مفيد است . 30 گرم پوست را در 1000 گرم آب مىجوشانند و اين جوشانده را براى تقويت معده و قطع اسهالهاى ساده مىخورند . از روغن مغز دانه يا عصارهء الكلى آن به مواضع دردهاى عصبى مىمالند ، درد را تسكين مىدهد . به علاوه براى خارش و سرمازدگى نيز مفيد است . از تنطور الكلى مغز دانه به نسبت 5 / 1 براى تسكين درد بواسير\r\n\r\n","description":"","footnote":"","page_name":" 273 ","page_number":281},
  {"content":"\r\n\r\nبه مقدار 60 - 30 قطره قبل از ناهار و شام استفاده مىشود .\r\nپوست درخت شاه‌بلوط هندى از نظر خواص خيلى شبيه كنكيناى زرد است و قابض و كمى تلخ مىباشد . معمولا پوست شاخه‌هاى جوان را خشك كرده و نرم ساييده به مقدار 30 - 15 گرم به جاى كنكينا مصرف مىكنند براى قطع تب مفيد است . از جوشاندهء 50 گرم پوست در 1000 گرم آب به عنوان ضدعفونىكننده براى شستن جراحتهاى غانغرايايى استفاده مىشود . سابقا از مادهء اسكولين به مقدار 2 - 5 / 0 گرم در موارد تبهاى نوبه‌اى و دردهاى معده تجويز مىكردند .\r\nدر ايران يك گونهء ديگر از شاه‌بلوط هندى به نام شاه‌بلوط هندى سرخ نيز كاشته مىشود كه به فرانسوى  Marronnier rouge  و به انگليسى  Red horsechestnut  گفته مىشود و نام علمى آن نيز  Aesculus carnea  مىباشد كه بيشتر جنبهء درخت زينتى دارد .\r\n\r\n","description":"","footnote":"","page_name":" 274 ","page_number":282},
  {"content":"\r\n\r\n\r\nشاه‌بلوط\r\nبه فارسى « شاه بلوط » و در كتب طب سنتى و به عربى آن را با نامهاى « شجره قصطل » ، « قصطل » ( در مصر ) ، « ابو فروه » ، « بلوط الملك » و « شجره بلوط الملك » مىنامند . به فرانسوى  Ch taignier  و به انگليسى  Chestnut tree  و  Sweet chestnut tree  و  Meat nut tree  گفته مىشود . گياهى است از خانوادهء  Fagaceae  نام علمى آن  Castanea Sativa Mill .  و مترادف آن  Castanea vulgaris Lam .  و  Castanea vesca Gaertn .  مىباشد .\r\n\r\nمشخصات\r\nشاه‌بلوط درختى است بزرگ كه سالهاى دراز عمر مىكند . ارتفاع آن تا 50 متر نيز ديده شده است . برگهاى آن دراز ، بيضى نوك‌تيز ، كشيده ، دندانه‌دار ، با دمبرگ و به رنگ سبز چمنى است . گلهاى نر آن به شكل شاتونهاى استوانه‌اى و گلهاى مادهء آن معمولا سه‌تا سه‌تا در يك محفظه قرار دارد . ميوهء آن پس از رسيدن داراى 6 - 3 خانه است كه تخمها در آنها قرار دارند . پوست خارجى ميوه تيغدار است .\r\nشاه‌بلوط بيشتر اراضى سيليسى را ترجيح مىدهد ، از خاكهاى آهكى پرهيز دارد .\r\nمعمولا در دامنه‌هاى با ارتفاع متوسط يا ميان‌بند جنگل مىرويد . شاه‌بلوط بومى امريكا و جنوب اروپاست ولى به‌طور گسترده‌اى در مناطق مختلف آسيا ، ايران ، قفقاز حتى تا چين انتشار دارد . در ايران در جنگلهاى شفت ، شفارود ، مخلوط با\r\n\r\n","description":"","footnote":"","page_name":" 275 ","page_number":283},
  {"content":"\r\n\r\nشاه بلوط\r\n A \r\n- گل نر  B  - گل ماده  C  - ميوه  D  - دانه\r\nدرختان ممرز و كلهو و بلندمازو مىرويد . تكثير شاه‌بلوط از طريق كاشت بذر آن صورت مىگيرد . بذر را معمولا پس از چيدن در لاى ماسه نگه مىدارند و در اوايل بهار در خزانه‌اى كه با خاك خوب آماده باشد ، روى خطوطى به فواصل 25 سانتىمتر در عمق 7 - 6 سانتىمتر مىكارند . در بهار سال بعد گياهان جوان حاصله را به محل ديگرى منتقل و روى خطوطى با فاصلهء 80 سانتىمتر و فاصلهء بين نهالها 50 سانتىمتر نشا مىنمايند . در حوالى سال ششم كه نهالها در حدود 3 - 2 متر ارتفاع دارند آنها را به محل اصلى منتقل مىكنند . معمولا شاه‌بلوط را در حاشيهء مزارع و جاده‌ها و خيابانها با فاصلهء 15 - 10 متر مىكارند .\r\n\r\nتركيبات شيميايى\r\nدر برگهاى شاه‌بلوط در حدود 46 درصد آب و حدود 8 درصد پروتئين است .\r\n\r\n","description":"","footnote":"","page_name":" 276 ","page_number":284},
  {"content":"\r\n\r\nدر برگها و پوست درخت و در چوب شاه‌بلوط تانن وجود دارد ( 10 - 8 درصد ) .\r\nميوهء آن از نظر مواد مغذى جالب است . در هر 100 گرم قسمت قابل خوردن ميوهء خشك آن مواد زير موجود است :\r\nآب 8 - 7 درصد ، مواد نشاسته‌اى و قند 75 درصد ، پروتئين 6 درصد ، چربى 4 درصد ، كلسيم 52 ميلىگرم ، فسفر 160 ميلىگرم ، پتاسيم 875 ميلىگرم ، آهن 3 ميلىگرم ، تيامين 32 / 0 ميلىگرم ، رايبوفلاوين 38 / 0 ميلىگرم و نياسين 2 / 1 ميلىگرم .\r\n\r\nخواص - كاربرد\r\nدم‌كردهء 50 در هزار برگهاى شاه‌بلوط مقوى و قابض است و براى تسكين حمله‌هاى شديد سرفه و سياه‌سرفه و همچنين شرايط تحريكى جهاز تنفسى به‌طور كلى اثر نافع دارد . براى جلوگيرى از اسهال ساده نيز مفيد است . جوشاندهء 80 - 70 گرم برگ و پوست درخت در 1000 گرم آب به صورت غرغره براى رفع درد گلو و حلق اثر نافع دارد . اين جوشانده روى زخمهاى واريسى اثر كنترل‌كننده دارد .\r\n\r\n","description":"","footnote":"","page_name":" 277 ","page_number":285},
  {"content":"\r\n\r\n\r\nدرخت عرعر ( پهن‌برگ )\r\nبه فارسى « درخت عرعر » گويند و در كتب طب سنتى و به عربى با نامهاى « شجرة السماء » و « شجرة الله » آمده است . در برخى مناطق ايران آن را « سماق چينى » مىنامند . به فرانسوى  Ailante  و  Arbre de ciel  و  Frene puant  و  Ailante glanduleux  و به انگليسى  Ailanto  و  Tree of heaven  و  Tree of the God  و  Chinese ash  و  Chinese Sumach  گويند . در برخى نواحى فرانسه به اين درخت  Vernis du Japon  گفته مىشود كه نام اشتباه محلى براى عرعر است زيرا اين نام در فرانسه نام صحيحى براى يك درختى به نام  Rhux vernix  از خانوادهء  Terebinthaceae  است كه نوعى سماق است . درخت عرعر از خانوادهء  Simarubaceae  ( سابقا  ( Zanthoxyleae  و نام علمى آن  Ailanthus altissima ( Mill ) . Swingle  و مترادفهاى آن  Ailanthus glandulosa Desf .  و  Ailanthus Giraldii Dode  مىباشد .\r\n\r\nمشخصات\r\nعرعر درختى است نسبتا بزرگ . برگهاى آن مركب زوج ، بزرگ ، به رنگ سبز تيره و گاهى به رنگ جگرى درمىآيد . جوانه‌هاى آن در ارديبهشت باز مىشود .\r\nگلهاى عرعر داراى بوى نامطبوعى است و به محض تماس با دست اين بو را از خود بيرون مىدهد . اين بوى نامطبوع مربوط به وجود يك مادهء فرّار بدبو در آن است كه\r\n\r\n","description":"","footnote":"","page_name":" 278 ","page_number":286},
  {"content":"\r\n\r\nدر اثر تماس با پوست بدن انسان ايجاد تاول مىنمايد . ميوهء عرعر بالدار است و پس از رسيدن قرمزرنگ مىشود . درخت عرعر داراى ريشه‌هاى خزندهء سطحى زيادى است و گاهى ديده مىشود كه جستهاى ريشه‌جوش از فاصلهء دومترى درخت مىرويد و درخت ديگرى ايجاد مىكند . عصارهء آبى برگهاى عرعر داراى ماده‌اى است كه براى نهالهاى جوان ساير درختان سمّى است .\r\nدرخت عرعر از درختان بومى چين است در قرن هجدهم به اروپا و در همان اوان به ساير مناطق آسيا وارد شده ، در ايران نيز كاشته مىشود و به علت كم‌نيازى و مقاومت به خشكى از درختانى است كه در مناطق خشك ايران به‌طور وسيعى جاى خود را باز كرده و گسترش مىيابد . نام اين درخت از نام چينى آن  Ailanto  گرفته شده است . اين كلمه در زبان چينى به معناى ملكوتى و آسمانى است . توجه شود كه در كتب طب سنتى نام عرعر براى درخت ديگرى از سروهاى كوهى كه سوزنىبرگ است ذكر مىشود و ارتباطى با درخت عرعر مصطلح در ايران كه از پهن‌برگان است ندارد و شرح آن عرعر نيز در ساير جلدهاى اين مجموعه آمده است .\r\n\r\nتركيبات شيميايى\r\nدر اعضاى هوايى درخت عرعر مادهء تلخى به نام الانتين « 1 » وجود دارد . در برگهاى درخت عرعر يك اسانس روغنى فرّار مشخص شده و در پوست درخت عرعر مادهء عامل تلخ الانتين و ساپونين وجود دارد . در چوب عرعر مواد رزينى ، تانن و مادهء ساپونين ، كاسين « 2 » ، كوئرستين و در آخر وانيلين « 3 » ( 15 / 0 - 1 / 0 ) درصد وجود دارد  [ G . I . M . P 
  ]  .\r\nدر گزارش ديگرى در مورد تركيبات شيميايى درخت عرعر چنين آمده است :\r\nدر پوست درخت عرعر يك صمغ روغنى « 4 » ، يك اسانس تلخ ، يك اسانس معطّر ، يك رزين و مقدارى لعاب وجود دارد . به علاوه در پوست درخت سريل الكل « 5 » ،\r\n\r\n\r\n","description":"","footnote":"\r\n( 1 ) .  Ailanthin \r\n( 2 ) .  Quassin \r\n( 3 ) .  Vanillin \r\n( 4 ) .  Oleoresin \r\n( 5 ) .  Ceryl alcohol \r\n","page_name":" 279 ","page_number":287},
  {"content":"\r\n\r\nالانتين ، كاسين و كلسيم اكسالات « 1 » [ چونگ يائوچى 
  ] . و ايزوكوئرستين « 2 » يا كوئرستين - 3 - گلوكوزيد « 3 » يافت مىشود [ ناكائوكى موريتا 
  ] .\r\n\r\nخواص - كاربرد\r\nدر خاور دور از تمام قسمتهاى مختلف اندام عرعر در مناطق از منچورى تا شبه جزيرهء مالايا براى مصارف دارويى استفاده مىشود . ميوهء آن در داروخانه‌ها به عنوان دارو براى بيمارىهاى چشم طبق نسخه پزشك عرضه مىشود [ هوپر 
  ] . در منچورى از ميوهء آن براى قطع ديسانترى استفاده مىشود [ ايشىدويا 
  ] . در چين ميوهء آن به عنوان ضد سرفه ، قاعده‌آور و براى معالجهء بواسير تجويز مىشود [ روا 
  ] . مهمترين قسمت گياه از نظر دارويى پوست درخت و پوست ريشهء آن است . در كره از پوست درخت براى تسكين سرفه و ناراحتىهاى گوارشى و روده‌اى مصرف مىشود [ چونگ 
  ] . معمولا در چين در بهار يا پاييز درخت را قطع كرده ريشهء آن را از خاك خارج نموده و قسمتهاى خشن خارج ريشه را پاك نموده و پوست ريشه را جدا مىكنند و در آفتاب خشك كرده نگاه مىدارند . اين پوست تلخ ، قابض و خنك‌كننده است و براى معالجهء اسهال خونى ، قطع خونريزى و احتلام غير ارادى نافع است [ چونگ يائوچى 
  ] .\r\nدم‌كردهء پوست تازهء درخت عرعر يا پوست ريشه به مقدار 50 گرم پوست در 1000 گرم آب جوش و اگر پوست خشك باشد 100 گرم پوست در 1000 گرم آب جوش كه 20 دقيقه دم شود ، مصرف مىشود . چون اين دم‌كرده تلخ است و بوى نامطبوعى دارد كمى قند و اسانسى نظير عرق بهارنارنج به آن اضافه مىشود . براى قطع اسهال خونى يك قاشق مربّاخورى صبح و يك قاشق مربّاخورى عصر خورده مىشود . اگر منظور دفع كرم باشد از گرد پوست درخت عرعر يك گرم در روز تا يك هفته بايد خورد و در روز آخر نيز از يك مسهل روغنى قوى نظير روغن كرچك استفاده مىشود . از عصارهء آبى شيرهء ريشهء درخت كه از خيس كردن ريشه در آب و فشردن آن حاصل مىشود براى رفع كم‌خونى [ ايشىدويا 
  ] . و قطع اسهال [ روا و\r\n\r\n\r\n","description":"","footnote":"\r\n( 1 ) .  Calcium oxalate \r\n( 2 ) .  Isoquercetin \r\n( 3 ) .  Quercetin - 3 - glucoside \r\n","page_name":" 280 ","page_number":288},
  {"content":"\r\n\r\nشاخه‌اى از درخت عرعر\r\n A \r\n- گل  B  - دانه\r\nفوكود 
  ] و براى دفع كرم كدو استفاده مىشود . برگهاى درخت براى حيوانات اهلى مسموم‌كننده است و رزين برگها موجب التهاب مجارى هاضمهء آنها مىشود . حتى باغبانها و اشخاصى كه درخت را قطع مىكنند و با برگ درخت تماس حاصل مىنمايند در پوست دست آنها تاولهاى چركى ايجاد مىشود . بوى نامطبوع درخت در بعضى اشخاص خواب‌آور است و چرت ايجاد مىكند [ پتلو 
  ] . برگها و تنهء درخت و ريشهء درخت همه قابض و بازكنندهء مجارى عروق هستند و محلول آنها به صورت شست‌وشو براى پاك كردن زخمهاى انگلى با خارش و جرب و تاولها مفيد است [ استوارت 
  ] . خيس‌كردهء قسمتهاى مختلف درخت در آب محلول حشره‌كش مؤثرى است . مصرف فرآورده‌هاى درخت عرعر بهتر است زير نظر پزشك باشد .\r\n\r\n","description":"","footnote":"","page_name":" 281 ","page_number":289},
  {"content":"\r\n\r\n\r\nهوفاريقون - چاى كوهى\r\nدر كتب طب سنتى « هوفاريقون » ، « داذى رومى » ، « گل راعى » و « قوريون » و به فارسى « علف چاى » ، « گل هزار چشم » و « چاى كوهى » نام برده مىشود . به فرانسوى آن را  Millepertuis  و  Millepertuis officinal  و  Millepertuis common  و  Herbr de la saint - jean  و به انگليسى  Hypericum  و  Hard hay  و  St . John's Wort  نامند . گياهى است از خانوادهء  Hypericaceae  نام علمى آن  Hypericum perforatum L .  و مترادفهاى آن  H . officinal Gater .  و  H . vulgare Lam .  مىباشد .\r\n\r\nمشخصات\r\nهوفاريقون گياهى است چندساله علفى با برگهاى متقابل بيضى كمى دراز . در پهنهء برگها صدها نقطهء شفاف غير حاجب ماورا كه شبيه سوراخ است ديده مىشود به همين جهت اين گونه را پرفرراتوم يعنى سوراخ‌سوراخ نامگذارى كرده‌اند . ولى در حقيقت سوراخ نيست بلكه پردهء نازك شفاف است كه غده‌هايى مملو از مايع و شيرهء قرمزرنگى است . گلها به رنگ سفيد يا زرد به صورت منفرد در قلهء ساقه به‌طور گروهى و مجتمع به صورت چترى در بالاى گياه در ماه‌هاى ارديبهشت تا مهر ظاهر مىشوند . گل آن كمى معطّر و داراى بويى شيبيه صمغ صنوبر است . ميوهء آن به شكل كپسول كه در داخل آن تخمها جاى دارند . اين گياه داراى گونه‌هاى زينتى با گلهاى\r\n\r\n","description":"","footnote":"","page_name":" 282 ","page_number":290},
  {"content":"\r\n\r\nدرشت بسيار زيبا است كه در گل‌كارى پرورش داده مىشود مانند گونهء چينى و ژاپنى و علف چاى گل درشت و نظاير آن و چون خواص دارويى گونه‌هاى زينتى و به اصطلاح بستانى مورد توجه نيست ، از ذكر شرح آنها خوددارى مىشود .\r\nاين گياه معمولا در اغلب مناطق دنيا در اراضى لخت و قسمتهاى روشن‌شده و كم‌درخت جنگل‌ها و در خرابه‌ها مىرويد . در ايران در دامنه‌هاى البرز ، كرج ، جادهء چالوس ، قره‌داغ يا آذربايجان غربى ، جنگل على بولاغ ، لاهيجان ، طوالش ، خراسان ، غرب ايران ، بروجرد ، نهاوند ، گرگان ، گنبد قابوس ، جنگل گلستان ، مازندران درّه هراز ، دره تالار و ساير مناطق ديده مىشود .\r\n\r\nتركيبات شيميايى\r\nاز نظر تركيبات شيميايى وجود مواد عامله در برگها و سرشاخه‌هاى گلدار اين گياه اسانس روغنى فرّار و در حدود 7 / 0 - 5 / 0 درصد از يك نوع گلوكوزيد به نام هايپرين « 1 » و يك مادهء قرمزرنگ به نام هايپريسين « 2 » بخصوص در تخم آن مشخص شده است . به علاوه مقدار قابل ملاحظه‌اى در حدود 12 درصد يك نوع تانن شبيه تانن چاى در برگهاى آن وجود دارد .\r\nدر گزارش بررسيهاى شيميايى ديگرى تركيبات شيميايى هوفاريقون چنين آمده است :\r\nاجزاء عمده گياه عبارت‌اند از ( 11 / 0 - 06 / 0 ) درصد اسانس روغنى فرّار ، تانن ، رزين و يك مادهء رنگى به نام هايپريسين ( 466 / 0 درصد ) . به علاوه در گياه روتين ، چند گلوكوزيد ، چند آلكالوئيد ، روغن ثابت ، ويتامين  C  ، پروويتامين  A  و مواد رنگى ديگر از جمله پزودو هايپريسين « 3 » كاروتنوئيد ، كلرفيل « 4 » و يك مادهء رنگى به رنگ قهوه‌اى مايل به قرمز مىباشد . عصارهء آبى گياه رشد باكترى به نام مايكوباكتريوم توبركولوزيس « 5 » را متوقف مىكند . در برگهاى گياه در حدود 2 درصد روتين وجود دارد . در گلهاى آن 095 / 0 درصد روتين و 1 / 0 درصد كوئرستين وجود دارد .\r\n\r\n\r\n","description":"","footnote":"\r\n( 1 ) .  Hyperin \r\n( 2 ) .  Hypericine \r\n( 3 ) .  Pseudo hypericin \r\n( 4 ) .  Chlorophyll \r\n( 5 ) .  Mycobacterium tuberculosis \r\n","page_name":" 283 ","page_number":291},
  {"content":"\r\n\r\nمقدار تانن در ساقه‌هاى جوان گياه 8 / 3 درصد ، در برگها 4 / 12 درصد و در گلها در حدود 16 درصد مىباشد .\r\nاثر فيزلوژيكى گياه مربوط به وجود اسانس ، هايپريسين ، كولين ، تانن و نيكوتىنيك اسيد « 1 » در آن است .\r\n\r\nخواص - كاربرد\r\nدر نقطه‌هاى روشن برگ غده‌هايى وجود دارد كه مملو از شيرهء قرمزرنگ مايل به قهوه‌اى است . در اروپا از اين شيره به عنوان مؤثرترين دارو براى التيام زخمها ، سوختگىها و ماليدن به محلهايى از بدن كه پوست آن كنده شده است ، استفاده مىكنند . برگهاى گياه براى اسب مسموم‌كننده است . در هند از اين گياه به عنوان قابض ، ضد كرم معده و روده ، قاعده‌آور ، مدّر و محلل استفاده مىكنند .\r\nطبق نظر حكماى طب سنتى هوفاريقون يا علف چاى از نظر طبيعت خيلى گرم و خشك است و از نظر خواص معتقدند كه محلل و خشك‌كننده است و گرفتگىها را باز مىكند و اخلاط و لزجىها را از هم مىپاشد . خوردن آن براى كزاز و باز كردن گرفتگىهاى معده و كبد و ازدياد ترشح ادرار نافع است و قاعده‌آور و مسهل صفرا مىباشد . اگر دم‌كردهء برگ آن با سركه رقيق و يا مستقيما عصارهء برگ آن مرتبا تا 40 روز خورده شود ، براى رفع درد ناحيهء سرين و همچنين براى سياتيك و نقرس مفيد است . اگر تخم گياه هر روز تا 2 گرم با عسل مخلوط و خورده شود براى سياتيك بسيار نافع است . ضماد برگ آن براى پاك كردن و التيام زخمها و جراحتهاى شديد و وخيم و سوختگى آتش مفيد است . پاشيدن گرد برگ براى پاك كردن زخمهاى متعفنه بسيار مؤثر است . دم‌كردهء آن براى ميگرن و سردردهاى عصبى و تأخير در عادت ماهيانه زنان جوان ، آسم مرطوب ، صرع ، هيسترى و تسكين اعصاب مفيد است . مقدار خوراك آن تا 4 گرم است كه به صورت گرد مستقل و يا به صورت دم‌كرده يا جوشانده استفاده مىشود . براى تهيهء دم‌كرده يا جوشانده 40 - 10 گرم برگ و گل را در 1000 گرم آب مىجوشانند يا دم مىكنند به‌طورى كه در هر فنجان كه خورده مىشود 4 - 1 گرم حد اكثر از جرم برگ يا گل داشته باشد . دم‌كردهء 2 گرم از هريك از هوفاريقون ، آويشن ، بومادران براى هريك فنجان آب جوش براى رفع\r\n\r\n\r\n","description":"","footnote":"\r\n( 1 ) .  Nicotinic acid \r\n","page_name":" 284 ","page_number":292},
  {"content":"\r\n\r\nبىاختيارى ادرار نافع است .\r\nروغن هوفاريقون : گل خشك هوفاريقون 1 واحد و روغن زيتون 10 واحد . آن را در ظرفى مخلوط كرده مدت 2 ساعت روى آتش ملايم گذاشته گاه‌گاه به هم مىزنند و بعد مىگذارند 24 ساعت بماند پس از آن با فشار از پارچه‌اى گذرانيده صاف مىكنند . ماليدن اين روغن براى رفع تشنج مفيد است و در زخمها اثر ضدعفونىكننده دارد و در استعمال خارجى ، در زخمها ، جراحتها ، ورمها ، براى تسكين درد روماتيسم و لومباگو و به صورت روغن براى آفتاب‌زدگى و روغن زيبايى براى پوست مصرف مىشود . اين روغن به نام  St . John's wort oil  معروف است . در فرانسه معمول است 500 گرم از سرشاخه‌هاى گلدار گياه را گرفته خرد كرده و در يك ليتر روغن زيتون و نصف ليتر سركه سفيد مىريزند و مدت 3 روز در آفتاب مىخيسانند . سپس مخلوط را در حمام ماريه حرارت مىدهند تا سركه آن كاملا تبخير شود و روغن بماند از اين روغن قرمز براى ماليدن روى جراحت و سوختگى به عنوان ضدعفونىكننده مىمالند در التيام سوختگى بسيار مؤثر است . دم‌كردهء آن در موارد كمى اشتها ، اسهال ساده ، قولنج كبدى و كليوى ، زردى ، سنگ كليه و كم‌خونى دختران جوان مصرف مىشود .\r\n\r\nساير تحقيقات جديد علمى كه در مورد گياه چاى كوهى  ( St . John's wort )  انجام شده است .\r\nگياه هوفاريقون يا چاى كوهى كه در امريكا به  St . John's wort  معروف است ، از دو هزار سال پيش تاكنون به عنوان گياه شفابخش بخصوص براى تسريع التيام زخم به كار مىرفته است ، تا اينكه در تحقيقات جديد علمى دانشمندان به خاصيت احتمالى آن در مورد تحريك و تقويت سيستم دفاعى بدن پى برده‌اند . و هيجان‌انگيزترين خاصيت و ظرفيت درمانى آن در سال 1988 كشف شد و آن وقتى بود كه محققان دانشگاه نيويورك به فعاليت قابل ملاحظه اين گياه بر ضد گروهى از ويروسها شامل  HIV  « 1 » كه عامل ايجاد سندرومهاى نارسايى سيستم دفاعى بدن  ( AIDS )  « 2 » است پى بردند . و پس از آن تاريخ تعدادى از بيماران مبتلا به  AIDS  دربارهء اثر درمانى مثبت\r\n\r\n\r\n","description":"","footnote":"\r\n( 1 ) .  HIV  يا  ( Human immunodeficiency virus ) \r\n( 2 ) .  AIDS  يا  ( Acquired immune deficiency syndrome ) \r\n","page_name":" 285 ","page_number":293},
  {"content":"\r\n\r\nمصرف اين گياه در بهبود بيمارى آنها گزارشهايى داده‌اند .\r\nبرگها و گلهاى گياه چاى كوهى حاوى غده‌هايى است كه در اثر فشار با انگشتان ، اسانس روغنى قرمزى از آنها خارج مىشود . در قرن اول ميلادى طبيعىدان معروف ايتاليايى به نام  Pliny  خيس‌كردهء چاى كوهى در شراب قرمز را براى درمان مارگزيدگى تجويز مىكرد . و پزشك يونانى  Dioscorides  اين گياه را در مصرف خارجى براى درمان سوختگى و در مصرف داخلى به عنوان مدّر ، محرّك ، افزايندهء عادت ماهيانه و براى درمان سياتيك و تبهاى نوبه‌اى ( مالاريا ) توصيه مىكرد . جالب اين است كه در حدود دو هزار سال قبل شيخ الرئيس ابو على سينا و ساير حكماى ايرانى اين گياه را با نام هوفاريقون شناسايى كرده و براى درمان سياتيك ، نقرس ، سوختگى ، التيام زخمها و تحريك عادت ماهيانه و دهها ناراحتى ديگر توصيه و مصرف مىنمودند كه مشروح آن را در آغاز اين بخش ملاحظه فرموده‌ايد .\r\nدر دوران رواج روش معروف پزشكى  Doctorine of Signatures  كه در آن مكتب با توجه به شكل گياه آن را براى درمان بيمارىها با علايم مشابه همان شكل مفيد مىدانستند ، چون گياه چاى كوهى داراى عصارهء قرمز خونىرنگ بود ، معتقد بودند كه براى درمان خونريزىها و التيام زخمها و بريدگىها مفيد است .\r\nدر قرن شانزدهم دانشمند گياه‌درمان آن عصر به نام  John Gerard  چاى كوهى را به عنوان پرارزش‌ترين داروها براى درمان زخمهاى عميق توصيه مىكرد و در يادداشتهايش مىنويسد : گياه مدّر است و بر ضد سنگ مثانه بسيار مفيد مىباشد . اولين فارماكوپهء لندن در سال 1618 توصيه مىكند كه اگر گلهاى نيم‌كوب چاى كوهى را با روغنى مثلا روغن زيتون مخلوط نموده و مخلوط را مدت سه هفته در آفتاب بگذارند تنطور حاصل براى درمان زخمها مفيد است و اين روش معالجهء زخم ، طى چند قرن بر جو پزشكى انگليس حاكم بوده است .\r\nدر قرن هفدهم ميلادى نيز گياه‌درمان ديگر انگليسى به نام  Nicholas culpepper  در يادداشتهايش چاى كوهى را به عنوان تنها داروى مؤثر براى درمان زخم نامبرده و اشاره مىكند كه اگر آن را با شراب جوشانيده و بخورند براى آسيبهاى داخلى مفيد است و اگر آن را به صورت پماد درآورند براى باز كردن انسدادها و كاهش ورمها و بستن و به هم آوردن لبهء زخمها بسيار مؤثر است . مهاجران اوليه گياه چاى كوهى را با خود به امريكا وارد كرده و با تعجب مشاهده نموده‌اند كه بوميان سرخ‌پوست امريكا قرنهاست كه به‌طور مرسوم قبيله‌اى از نوعى از اين گياه كه در امريكا مىرويد براى\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nدرمان همان مواردى كه در اروپا معمول است ، به كار مىبرند و به عنوان تونيك براى درمان اسهال ، تب ، نيش مارهاى سمّى و التيام زخم و ناراحتىهاى پوستى مصرف مىكنند .\r\nدر قرن نوزدهم  Dr Charles Millspaugh  پى به ارزش والاى درمان اين گياه برده و براى زخمهاى سربازان در جنگلهاى امريكا توصيه مىنموده است .\r\nدر تمام دوران قرن نوزدهم كه روش پزشكى هوموپاتى « 1 » روش مرسوم و معمول در امريكا بوده است . كليهء هوموپاتها از اين گياه براى درمان زخمها ، آسم و نيش جانوران سمّى ، سياتيك ، اسهال و بواسير و انواعى از اشكال فلج ، دارو تهيه و تجويز مىكردند . و هوموپاتهاى معاصر امريكا هم عينا چاى كوهى را براى همين موارد به كار مىبرند . پزشكان محقق و پيشاهنگ و مبتكر امريكا در قرن نوزدهم نيز از اين گياه براى پيشگيرى كزاز و درمان زخمها و هيستريا در مورد ناراحتىها و اختلالات عادت ماهيانه به سبب نيروى قاطع مؤثر آن روى سيستم اعصاب مركزى و نخاع استفاده مىكردند . اخيرا به علت اينكه در سال 1977 سازمان نظارت بر خوراك و دارو در امريكا مصرف چاى كوهى را غير قابل اطمينان اعلام كرد ، بين كارشناسان گياه‌درمانى امريكا دودستگى ايجاد شده است .\r\nزيرا برخى تحقيقات نشان مىدهد كه گاوهايى كه مقدار زيادى از اين گياه خورده‌اند پوست بدن آنها در برابر تابش اشعه آفتاب حساس شده و تاولهايى ناشى از سوختگى در پوست ايجاد شده است . و عده‌اى اين عارضه را در مورد انسان بخصوص اشخاصى كه داراى پوست حساس هستند نيز قابل تسرى مىدانند و اين دسته از كارشناسان گياه‌درمانى امريكا مصرف داخلى اين گياه را براى اشخاصى كه داراى پوست حساس هستند توصيه نمىكنند ولى معتقدند براى بقيه اشخاص اشكالى ندارد . و در عين حال عدهء زيادى از كارشناسان گياه‌درمانى معاصر امريكا به اين نظريه معتقد نيستند و مىگويند بيش از 2000 سال است كه اين گياه در مصرف داخلى براى درمان بيمارىها در مورد افراد مختلف به كار رفته و عوارض خطرناكى نداشته است ، بنابراين حالا نيز مصرف آن را براى انسان بدون اشكال مىدانند و گياه را به صورت مصرف خارجى براى درمان زخمها و به صورت مصرف داخلى براى سياتيك ،\r\n\r\n\r\n","description":"","footnote":"\r\n( 1 ) . هوموپاتى -  Homeopathy  روشى است كه طبق آن هر بيمارى را با همان دارويى كه آن را ايجاد مىكند درمان مىكنند منتهى با دوز بسيار كم\r\n","page_name":" 287 ","page_number":295},
  {"content":"\r\n\r\nبىخوابى ، گرفتگىهاى عادت ماهيانه ، سردرد ، سرماخوردگى ، ناراحتىهاى سينه‌اى و به عنوان آرام‌بخش مفيد مىدانند و توصيه مىكنند .\r\nگياه چاى كوهى به‌طور گسترده و دقيق در روسيه و آلمان تحت پژوهش و تحقيق قرار گرفته است . اين پژوهشها نشان داده است كه گياه داراى مقدار زيادى مواد شيميايى فعال به نام  Flavonoids  با ظرفيت ايجاد تعادل در سيستم دفاعى بدن مىباشد . و در عين حال در گياه ماده شيميايى فعّال ديگرى به نام هايپريسين وجود دارد كه داراى فعاليت ضد ويروس و ضد افسردگى است . تحقيقات ديگرى براى گياه چاى كوهى آثار ضد باكترى و ضد قارچ و ضد التهاب را تأييد مىكند .\r\n\r\nچاى كوهى براى درمان ايدز « 1 »\r\nيكى از آثار هيجان‌انگيز و جالب چاى كوهى اثر مادهء شيميايى فعّال هايپريسين بر ضد ويروس ايدز است . يك پژوهش علمى كه گزارش نتايج آن در نشريه :\r\n Proceedings of the National Academy of Sciences \r\nمنتشر شده است حاكى از آزمايشهايى است كه در اين مورد در لوله‌هاى آزمايشگاهى در مورد جانوران به عمل آمده است . اين آزمايشها نشان مىدهند كه گياه با سميت كم ، آثار قابل ملاحظه‌اى بر ضد ويروسهايى مشابه  HIV  يعنى ويروس ايدز دارد .\r\nابتدا موشهاى آزمايشگاهى با ويروسهايى كه ايجاد بيمارى لوكميا  ( Leukemia )  مىكنند تزريق شده و سپس يك تزريق از عصارهء گياه چاى كوهى شده‌اند و اين تزريق صددرصد از بروز بيمارى در آنها جلوگيرى كرده است . و در آزمايشهايى كه عصارهء گياه از راه دهان به موش داده شده است نيز همين اثر جالب را نشان داده است .\r\nپژوهشها نشان مىدهد كه عصارهء گياه از سد خونى مغزى عبور مىكند كه اين خاصيت براى درمان ايدز بسيار مهم است زيرا ويروس ايدز اغلب به مغز حمله مىكند . اين خواص گياه هيجانى بين دانشمندان ايجاد كرده و موجب شده كه عده‌اى از آنها اين گياه را در مورد انسانهاى مبتلا به ايدز نيز به كار برند . نتايج اين تحقيقات هنوز تا تاريخى كه اين كتاب نوشته مىشود منتشر نشده است ولى نتايج مراحل اوليه مقدماتى\r\n\r\n\r\n","description":"","footnote":"\r\n( 1 ) .  AIDS \r\n","page_name":" 288 ","page_number":296},
  {"content":"\r\n\r\nپژوهشها در نشريه اخبار درمان ايدز « 1 » در سال 1989 منتشر شده كه بعضى از آنها تا حال آثار مثبتى بر ضد ويروس ايدز نشان داده است و بيماران بهبودى محسوسى يافته‌اند به اين معنى كه فعاليت سيستم دفاعى آنها محسوسا افزايش يافته ، وزن آنها زياد شده ، اشتها بهتر شده و انرژى بيشترى يافته‌اند . اين اخبار هرچند مقدماتى است ولى بسيار هيجان‌انگيز مىباشد ولى به‌هرحال هنوز بايد با احتياط تلقى شود و ما دام كه پژوهشهاى علمى به‌طور كامل مراحل قطعى خود را طى نكنند ، با اينكه آزمايشهاى مقدماتى اميدبخش است ، نمىتوان ادعا كرد كه چاى كوهى براى درمان ايدز مؤثر است . معمولا به بيماران مبتلا به اين بيمارى كه براى آزمايش داوطلب مىشوند خود گياه داده نمىشود بلكه از عصارهء گياه كه عيار آن استاندارد شده باشد ، داده مىشود .\r\n\r\nچاى كوهى از نظر درمان زخمها\r\nمطالعات متعددى آثار چاى كوهى براى درمان زخم را تأييد مىكند . مادهء شيميايى هايپريسين و ساير مواد آنتىبيوتيك موجود در اسانس روغنى قرمزرنگ گياه ممكن است براى پيش‌گيرى عفونت زخمها مفيد باشد و به علاوه مواد شيميايى  Flavonoids  موجود در گياه ظرفيت گياه را براى تحريك و تقويت سيستم دفاعى بدن افزايش داده و براى كاهش التهاب زخمها كمك بسيار مؤثرى مىكند .\r\nيك پژوهش جديد در آلمان نشان مىدهد كه در مقايسه با درمانهاى معمولى با ساير مواد شيميايى ، استفاده از گياه چاى كوهى مدت التيام زخم و سوختگى را خيلى كوتاه مىكند و جاى زخم نيز خيلى كمتر باقى مىماند . اين فرآورده در حال حاضر بيشتر در بازارهاى آلمان عرضه مىشود .\r\n\r\nچاى كوهى به عنوان داروى ضد افسردگى\r\nتحقيقات نشان مىدهد كه مادهء شيميايى هايپريسين موجود در چاى كوهى ممكن است در ابعاد فعاليت ماده‌اى به نام  MAO  « 2 » دخالت كرده و آن را به مهاركنندهء\r\n\r\n\r\n","description":"","footnote":"\r\n( 1 ) .  AIDS Treatment news \r\n( 2 ) .  Monoamine oxidase \r\n","page_name":" 289 ","page_number":297},
  {"content":"\r\n\r\n MAO \r\n« 1 » تبديل كند . مهاركننده‌هاى  MAO  گروه مهمى از داروهاى ضد افسردگى مىباشند . در يك پژوهش كوچك در آلمان كه 15 نفر زن به منظور درمان افسردگى تحت معالجه قرار گرفته‌اند ، پس از اينكه به آنها چاى كوهى داده شد محسوسا بهبود يافتند ، اشتهاى آنها افزايش يافت ، به زندگى بسيار علاقه‌مند شدند و اعتماد بنفس خود را بازيافتند و خواب آنها خوب شد . ولى بايد توجه داشت كه اين گياه درمان فورى براى افسردگى نيست و طبق پژوهشهاى يك كارشناس گياه‌درمان آلمانى به نام دكتر  Rudolph Fritz Weiss  اثر چاى كوهى براى درمان افسردگى فورى نيست و شايد 3 - 2 ماه طول بكشد تا اثر آن ظاهر شود .\r\n\r\nمقدار مصرف\r\nبراى درمان احتمالى ايدز با پزشك مطلع و واردى مشورت كنيد تا مقدار استاندارد عصاره را در اختيار شما قرار دهد و يا داوطلب آزمايش در يكى از كلينيكهاى درمان آزمايشى اين بيمارى بشويد .\r\nبراى التيام زخم پس از اينكه محل زخم با آب و صابون كاملا تميز شد برگها و گلهاى تازهء له‌شدهء گياه را روى زخم بگذاريد . براى تهيهء دم‌كرده براى معالجه افسردگى و احتمالا تحريك سيستم دفاعى بدن 2 - 1 قاشق مرباخورى سرپر گياه خشك را در يك پيمانه ( 220 گرم ) آب جوش 15 - 10 دقيقه خيس كنيد و تا 3 پيمانه در روز بخوريد . طعم آن ابتدا كمى شيرين و سپس تلخ و قابض است . به شكل تنظور 4 / 1 تا يك قاشق مربّاخورى 3 بار در روز مصرف شود . اين گياه به كودكان زير دو سال نبايد داده شود و براى كودكان بزرگتر و افراد مسنتر از 65 سال از مقدار كم شروع و بتدريج تا حد مجاز و لازم اضافه گردد .\r\n\r\nفاكتورهاى ايمنى\r\nمهاركننده‌هاى  MAO  در تركيب با بعضى خوراكىها ممكن است در ابعاد خطرناكى فشار خون را بالا ببرد و علايم آن سردرد ، سفتى گردن ، آشفتگى و قى و سردى پوست بدن مىباشد . البته قدرت تأثير گياه در مقدار مجاز به قدرت مهاركننده‌هاى  MAO  دارويى تجارتى نيست ولى مع هذا توصيه مىشود اشخاصى كه\r\n\r\n\r\n","description":"","footnote":"\r\n( 1 ) .  MAO inhibitor \r\n","page_name":" 290 ","page_number":298},
  {"content":"\r\n\r\nاز اين گياه استفاده مىكنند نبايد از داروهاى  Amphetamines  « 1 » ، مخدّرها ، و از اسيدهاى آمينه  Tryptophan  ،  Tyrosine  و قرص‌هاى ضد باردارى ، بخورهاى ضد آسم ، از داروهاى ضد سرماخوردگى و تب ينجه استفاده كنند . و به علاوه بايد از خوردن قهوه ، كالباس ، ماست ، شوكولات ، باقلا و خوراكهاى دودى نظير ماهى دودى و خوراكهاى شور مانند خيارشور خوددارى كنند .\r\nدر مواردى كه چاى كوهى به عنوان علوفه دارويى به دامها داده مىشود ماده شيميايى هايپريسين زير پوست دام جمع مىشود و زير تابش اشعه آفتاب ايجاد سوختگى و تاول مىنمايد . حتى در مواردى كه به جانوران آزمايشگاهى به مقدار زياد ماده شيميايى هايپريسين تزريق شده و زير تابش اشعه آفتاب قرار داده شده‌اند ، مرده‌اند . ولى تحقيقات دانشمندان نشان مىدهد در مصارف اين گياه براى انسان در صورتى كه در حد مجاز توصيه شده ، مصرف شود ايجاد عوارض پوستى در برابر اشعه خورشيد نمىكند مگر در پوستهاى خيلى حساس كه معمولا از ديگران در مقابل اشعه خورشيد حساستر باشند . به همين دليل اشخاصى كه از اين گياه استفاده مىكنند ، شبيه اشخاصى كه از آنتىبيوتيك تتراسايكلين « 2 » استفاده مىكنند بايد حتى الامكان دور از تابش اشعه آفتاب باشند . طبق گزارش‌هاى تحقيقاتى بين بيماران مبتلا به ايدز كه از اين گياه مصرف كرده‌اند ، فقط برخى از آنها كمى سرگيجه ، حساسيت در مقابل اشعه آفتاب ، آشفتگى و اسهال داشته‌اند .\r\nسازمان نظارت بر خوراك و دارو در امريكا در مورد عوارض جانبى اين گياه كمى سردرگم مىباشد . پس از اينكه ابتدا در سال 1977 مصرف آن را مضّر اعلام كرد ، مدّتى پس از آن نظر خود را اصلاح و اعلام كرده است كه مصرف اين گياه مخلوط با ورموت در حد مجاز توصيه شده بدون اشكال است . به استثناى زنان باردار و مادران شيرده و كودكان زير دو سال براى ساير اشخاص سالم كه مبتلا به فشار خون نيستند و از مهاركننده‌هاى  MAO  و ساير داروها و خوراكهاى معارض با مصرف اين گياه استفاده نمىكنند استفاده از چاى كوهى در حد مجاز توصيه شده ، بلامانع مىباشد\r\n\r\n\r\n","description":"","footnote":"\r\n( 1 ) . آمفتامين به فرمول  C 9 H 13 N  كه به عنوان بخور و يا به صورت محلول  Spray  در سرماخوردگىها و تب ينجه و يا به صورت شكل سولفات يا فسفات آن به عنوان محرك براى سيستم اعصاب مركزى مصرف مىشود نام شيميايى آن  racemic alpha - methyl - phenetylamine  مىباشد .\r\n( 2 ) .  Tetracycline \r\n","page_name":" 291 ","page_number":299},
  {"content":"\r\n\r\nو بيماران مىتوانند زير نظر پزشك مصرف نمايند و اگر در حين مصرف كمى سردرد ، يا سفتى گردن ، آشفتگى و يا عوارض ديگرى داشتند مصرف دارو را قطع كنند و اگر عوارض جانبى بالا مدتى ادامه داشت به پزشك مراجعه كنند .\r\n\r\n","description":"","footnote":"","page_name":" 292 ","page_number":300},
  {"content":"\r\n\r\n\r\nحرشف مريمى\r\nاز بوته‌هاى خاردار است . به فارسى « حرشف مريمى » و در كتب طب سنتى و به عربى « سلبين » ، « شوكه ابراهيم » و « عليّص » آمده است . به فرانسوى آن را  Chardon - Marie  ،  Chardon laite  ،  Silybe  و  Chardon notre - Dame  و به انگليسى  Ladie's thistle  و  Milk thistle  نامند . گياهى است از خانوادهء  Compositae  نام علمى آن  Silybum marianum ( L . ) Gaertn .  و مترادف آن  Carduus marianus L .  مىباشد .\r\n\r\nمشخصات\r\nحرشف مريمى گياهى است به صورت بوته خاردار ، دوساله به بلندى 70 - 50 سانتىمتر ، داراى برگهاى پهن ، بيضى ، بسيار نامنظم ، سبز شفاف با لكه‌هاى سفيد ، دندانه‌دار با دندانه‌هاى نامنظم كه انتهاى آنها خار زردرنگى است . گلهاى آن درشت به رنگ ارغوانى و ريشهء آن كمى ضخيم است . ميوهء آن سياه و داراى نقطه‌هايى به رنگ زرد مىباشد .\r\nاين گياه در اغلب نقاط مناطق معتدل و گرمسير نيمكرهء شمالى مىرويد . در ايران در كرند غرب ، در آبادان ، بوشهر ، كازرون ، برازجان ، گرگان ، گنبد ، مازندران در كلاردشت ، در آذربايجان در دشت مرغان در لرستان در باغ سراب و در خوزستان در شوش ، حميديه و همه جا در كنار جاده‌هاى متروك و اراضى باير مىرويد .\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nحرشف مريمى\r\n\r\nتركيبات شيميايى\r\nدر گياه حرشف مريمى ماده‌اى به نام تيرامين « 1 » وجود دارد . تيرامين يك باز است كه خواص شيميايى آن شبيه مادهء شيميايى آدرنالين « 2 » است كه معمولا براى بند آوردن خونريزى مصرف مىشود  [ G . I . M . P 
  ]  .\r\n\r\nخواص - كاربرد\r\nگياه حرشف مريمى به علت داشتن مادهء تيرامين بخصوص در دانه‌هاى آن خاصيت بند آوردن خونريزى دارد و عصارهء الكلى دانهء گياه به مقدار 30 / 0 - 20 / 0 گرم در روز در اين‌گونه موارد مصرف و خورده مىشود . در عين حال به سبب وجود اين ماده در عصارهء دانه و عصارهء گياه ممكن است موجب افزايش فشار خون شود .\r\nعصارهء الكلى از خيس كردن دانهء له‌شدهء آن در 5 برابر آن الكل براى چندين روز ( 2 - 1 هفته ) بدست مىآيد .\r\nريشه و برگ و گل گياه تلخ ، اشتهاآور ، مقوى ، تب‌بر ، معرّق است . از عصارهء الكلى آن در بيمارىهاى كبد ، طحال ، زردى ، يبوست مزمن ، رفع سنگهاى صفراوى ، سردردهاى يك‌طرفه ، درياگرفتگى ، خستگىهاى ناشى از كار زياد و سل ريوى در مراحل پيشرفته استفاده مىشود .\r\n\r\n\r\n","description":"","footnote":"\r\n( 1 ) .  Tyramine \r\n( 2 ) .  Adrenaline like Substance \r\n","page_name":" 294 ","page_number":302},
  {"content":"\r\n\r\nتيرامين ماده‌اى است كه در جريان تبديل تايروزين « 1 » به اپىنفرين « 2 » در بدن حاصل مىشود . مادهء تيرامين در پنيرهاى كهنهء كاملا رسيده و نمك‌دار ، در آب جو ، در غلاف دانهء باقلا ، در مخمّر آب جو ، در شراب و در جگر مرغ و خروس وجود دارد .\r\nاگر در مواردى كه نوعى از داروهاى ضد افسردگى خورده مىشود ، از انواع پنيرهاى كهنه نيز كه داراى تيرامين است خورده شود ممكن است فشار خون بالا رود و دچار سردرد شديد و تپش قلب و سفتى و درد گردن و در برخى موارد ممكن است خونريزىهاى داخل مغزى نيز رخ دهد . اين حوادث به علت وجود تيرامين است كه با داروهاى ضد افسردگى ناسازگار است و وجود توأم آنها در بدن اين عوارض را ايجاد كرده است . اين عوارض در اصطلاح پزشكى به واكنش پنيرى « 3 » معروف است .\r\nدر هندوستان از برگهاى گياه به عنوان تب‌بر و معرّق استفاده مىشود و از دانه‌هاى آن به عنوان نرم‌كننده و براى قطع خونريزى مصرف مىشود .\r\n\r\n\r\n","description":"","footnote":"\r\n( 1 ) .  Tyrosine \r\n( 2 ) .  Epinephrine \r\n( 3 ) .  Cheese reaction \r\n","page_name":" 295 ","page_number":303},
  {"content":"\r\n\r\n\r\nروناس\r\nبه فارسى « رودك » و « روناس » گفته مىشود . در بلوچستان با نام محلى « سورچاه » و « پاس كوه » و در حريرود « رودانگ » شناخته مىشود . در كتب طب سنتى با نامهاى « فوّه » ، « عروق الصباغين » و « فوة الصبغ » نام برده شده است . به فرانسوى  Garance  و  Rouge de teinturiers  و به انگليسى  Madder  گفته مىشود . گياهى است از خانوادهء  Rubiaceae  نام علمى آن  Rubia tinctorium L .  و مترادفهاى آن  Rubia sylvestris Mill .  و  Rubia tinctoria Salisb .  مىباشد .\r\nروناس و اسامى فارسى و قديمى عربى يادشده به خود گياه روناس و در عين حال به ريشهء روناس و به رنگ قرمزى كه از آن گرفته مىشود ، اطلاق مىشود .\r\n\r\nمشخصات\r\nروناس گياهى است علفى و چندساله به بلندى تا 2 متر ، داراى ساقه‌اى پوشيده از خارهاى ريز و كج با مقطع چهارگوش . برگهاى آن به صورت گروهى از چند برگ به شكل چتر از هر نقطهء ساقه و دور آن بيرون مىآيد ، بيضى ، نوك‌تيز كه منتهى به خارهايى مىشود . گلها كوچك به رنگ زرد مايل به سبز و ميوهء آن گوشتى با غشاى كمى ضخيم . ريشهء آن كه قسمت اساسى مورد استفاده در اين گياه است به رنگ سرخ تيره ، طويل استوانه‌اى به حجم يك قلم تحرير ، رنگ داخل آن سرخ روشن و طعمى تلخ و گس دارد . از ريشه يا ساقه‌هاى زيرزمينى آن مادهء رنگى به نام\r\n\r\n","description":"","footnote":"","page_name":" 296 ","page_number":304},
  {"content":"\r\n\r\nآليزارين « 1 » گرفته مىشود و چون اين ماده در ريشه‌هاى 3 - 2 ساله توليد مىشود ، بنابراين اگر منظور استفاده از رنگ ريشه باشد بايد از ريشه‌هاى 3 ساله و بالاتر استفاده شود .\r\nروناس از طريق كاشت بذر آن تكثير مىشود . خاك مزرعه بايد در پاييز شخم عميق خورده باشد و در بهار نيز يك شخم سطحى مىزنند و بذر را مىكارند . مقدار بذر 70 - 60 كيلوگرم در هكتار كافى است . فاصلهء بين خطوط كاشت 25 سانتىمتر و بين بوته‌ها 5 - 4 سانتىمتر باشد . در دورهء رويش تابستان بايد آبيارى شود و در اوايل زمستان پاى بوته‌ها را بايد خاك داد . در سال بعد وقتى گل دادن شروع مىشود مىتوان به قطع برگ و گل آن اقدام نمود . قبل از زمستان سال دوم نيز بايد پاى بوته‌ها را خاك داد و در مرداد سال بعد مىتوان به كندن ريشه‌ها اقدام نمود . البته اگر بذر در خزانه كاشته شود و گياه از خزانه به زمين اصلى منتقل شود ، يك سال رشد گياه تسريع مىشود .\r\nرنگ روناس از زمانى كه رنگ آنيلين « 2 » كشف شد تا حدود زيادى اهميت خود را از دست داده است . اين گياه به‌طور وحشى در مناطق مديترانه‌اى اروپا ، آسيا ، افريقاى شمالى و قفقاز انتشار دارد . در ايران در بيشتر نواحى كشور در رى ، دماوند ، و در مناطق غربى در اراك ، تبريز و خوى و يزدخاست ، ديلمان ، بلوچستان و هريرود و ساير مناطق مىرويد .\r\n\r\nتركيبات شيميايى\r\nاز نظر تركيبات شيميايى در ريشهء روناس مواد آليزارين ، پورپورين « 3 » ، روبيادين « 4 » ، مقدارى گلوكوز ، مواد پكتيك ، رزين ، كمى مواد چرب و . . . وجود دارد . مقدار قند ريشهء روناس نسبتا زياد است به همين جهت اگر آن را در آب بگذارند توليد الكل و اسانسى به نام اسانس روناس مىنمايد .\r\nدر گزارش ديگرى آمده است كه در عصارهء خشك آن آنتراگلىكوزيد « 5 »\r\n\r\n\r\n","description":"","footnote":"\r\n( 1 ) .  Alizarine \r\n( 2 ) .  Aniline \r\n( 3 ) .  Purpurin \r\n( 4 ) .  Rubiadine \r\n( 5 ) .  Anthraglycosides \r\n","page_name":" 297 ","page_number":305},
  {"content":"\r\n\r\nمشخص شده است .  [ G . I . M . P . S 
  ]  . آليزارين با دىاوكسى آنتراكينون « 1 » به فرمول  C 14 H 8 O 5  به رنگ قرمز و پورپورين به نام ترىاوكسى آنتراكينون به فرمول  C 14 H 8 O 5  به رنگ زرد نارنجى مىباشد . آليزارين براى تهيهء رنگ ثابت پشم در صنعت قالىبافى و پارچه‌بافى مصرف دارد و در حال حاضر به‌طور صنعتى تهيه مىشود .\r\n\r\nخواص - كاربرد\r\nدر اروپا از گياه روناس به عنوان قابض و مدّر استفاده مىشود . ريشهء آن مشهور است كه داراى خاصيت قاعده‌آور و مدّر مىباشد . ريشهء روناس به‌طور كلى از ريشه‌هاى مفتّح يعنى بازكنندهء انسداد و گرفتگىهاى مجارى است به همين علت مدّر است و از عواملى است كه در موارد بيمارى نرمى استخوان يا راشىتيسم استعمال مىشود . معمولا پس از خوردن روناس استخوانها رنگين مىشود و مادهء رنگين از طريق ادرار از بدن خارج مىشود . مقدار خوراك ساييدهء ريشهء روناس به‌طور گرد از 4 - 2 گرم و در دم‌كرده 20 گرم آن را در 1000 گرم آب جوش دم مىكنند .\r\nريشهء روناس از نظر طبيعت طبق نظر حكماى طب سنتى گرم و خشك است و در مورد خواص آن معتقدند كه بازكنندهء گرفتگىهاست . خوردن آن با عسل براى فلج ، بىحسّى عضو ، لقوه ، سستى اعضا ، يرقان ، تقويت معده ، ازدياد ترشح ادرار غليظ ، ازدياد ترشح شير و عادت ماهيانه و همچنين سياتيك نافع است . با سكنجبين براى باز كردن گرفتگىهاى كبد و طحال نافع است . ضماد آن براى فلج و ساير بيمارىهاى سرد مربوط به اعصاب ، كچلى ، قوبا كه نوعى بيمارى خارش پوست است و رفع عوارض حاصله در پوست در اثر ضربه و كوفتگى مفيد است .\r\nخوردن ساييدهء آن با طعام براى گازگرفتگى سگ هار مفيد است ( البته در مواردى كه تهيهء سرم ضد هارى ميسر باشد از نظر تسريع اثر ، انتخاب مرجحّى است ) . برگ و شاخه و ميوهء آن همه دافع سموم گزندگان است . روناس مضّر مثانه است چون ترشح ادرار را خيلى با فشار زياد مىكند و ممكن است ايجاد خون در ادرار كند از اين نظر بايد با كتيرا خورده شود . چون براى سر نيز مضّر است بايد با\r\n\r\n\r\n","description":"","footnote":"\r\n( 1 ) .  D ioxyanthraquinon \r\n","page_name":" 298 ","page_number":306},
  {"content":"\r\n\r\nانيسون خورده شود . مقدار خوراك آن تا 4 گرم از جرم ريشه و در دم‌كرده‌ها 15 - 10 گرم در 1000 گرم آب جوش است . پس از خوردن آن بايد مرتبا حمام كرد .\r\nروناس\r\n\r\n","description":"","footnote":"","page_name":" 299 ","page_number":307},
  {"content":"\r\n\r\n\r\nليوراند - روناس هندى\r\nگونهء ديگرى از گياهان جنس روناس است . نام محلى اين گياه در بلوچستان « ليوراند » مىباشد . و به « روناس هندى » معروف است . به انگليسى  Madder  و  Indian madder plant  و به فرانسوى نوعى از  Garance  است . گياهى است از خانوادهء  Rubiaceae  نام علمى آن  Rubia cordifolia L .  و مترادفهاى آن  R . cordifolia var mungista ( Roxb . ) Miq .  ( در فلور ايران  R . munjista Roxb .  را نيز از مترادفهاى آن ذكر مىكند . ) و  R . cordifolia var stenophylla Franch .  و  R . akana Nak .  مىباشد .\r\n\r\nمشخصات\r\nليوراند گياهى است خزنده با ريشهء پايا و چندساله و شاخه‌هاى قوى . برگها گروهى و چترى از هر نقطهء ساقه 4 برگ خارج مىشود و داراى دمبرگ ، تخم‌مرغىشكل و قلبى و نوك‌تيز است . گلهاى آن كوچك است .\r\nاين گياه در بلوچستان مىرويد و در هندوستان نيز در تمام مناطق تپه‌اى هند انتشار دارد .\r\n\r\nتركيبات شيميايى\r\nاز نظر تركيبات شيميايى در گياه وجود مواد آليزارين ، روبريه ريترينيك\r\n\r\n","description":"","footnote":"","page_name":" 300 ","page_number":308},
  {"content":"\r\n\r\nشاخه روناس\r\n A \r\n- گل\r\nاسيد « 1 » و پوپورين تأييد شده است . [ چيو - چونگ يائوچى 
  ] . در گزارش ديگرى آمده است كه در گياه گلوكوزيد مونجيستين « 2 » يافت مىشود  [ G . I . M . P 
  ]  .\r\n\r\nخواص - كاربرد\r\nدر كره ساقه‌هاى زيرزمينى و ريشه‌هاى گياه براى معالجهء روماتيسم زردى ، مشكلات و اختلالات عادت ماهيانه و قطع خونريزى بخصوص قطع خونريزى از بينى تجويز مىشود . [ ايشى دويا 
  ] . در چين اين گياه به شكل علف هرز عملا در تمام مناطق مىرويد . ريشهء گياه را از اواسط تابستان تا اواسط پاييز برداشت مىكنند . دارويى است تلخ و خنك‌كننده و مقوى خون و در تمام موارد بيمارىهايى كه خون در آنها\r\n\r\n\r\n","description":"","footnote":"\r\n( 1 ) .  Rubrierythrinic acid \r\n( 2 ) .  Munjistin \r\n","page_name":" 301 ","page_number":309},
  {"content":"\r\n\r\nمطرح است تجويز مىشود . از جمله براى اسهال خونى و ادرار خونى [ چونگ يائوچى 
  ] . در برخى مناطق در موارد شكستگى و ضرب‌خوردگى اعضا به كار مىرود .\r\nبراى التيام زخم مفيد است [ روا 
  ] . قابض و اصلاح‌كننده و قاعده‌آور است [ استوارت 
  ] .\r\n Lebedev \r\nضمن تجربياتى دريافته است كه اين گياه خاصيت آنتىبيوتيك دارد و بر ضد استافيلوكوكوس مؤثر است [ چيو 
  ] . در فيليپين از جوشاندهء ريشهء آن براى معالجهء برخى اختلالات ترشح ادرار و مثانه مصرف مىكنند [ ديگانگكو و گررو 
  ] . در هند از جوشاندهء ريشهء گياه به عنوان ضد سم و در موارد گزيدگى مار كبرا و نيش عقرب استفاده مىشود و خيلى مؤثر است .\r\n\r\n","description":"","footnote":"","page_name":" 302 ","page_number":310},
  {"content":"\r\n\r\n\r\nآقطى\r\nبه فارسى « آقطى » و در كتب طب سنتى با نامهاى « خمان » و « سبوقه » نام برده مىشود . به فرانسوى انواع آن  Sureau  و به انگليسى  Elder  گفته مىشود . گونه‌هاى مختلفهء اين گياه از خانوادهء  Caprifoliceae  هستند و چند گونهء از آنها از نظر دارويى مورد توجه مىباشند كه به شرح آنها مىپردازيم .\r\n\r\n1 . خمان كبير\r\nبه فارسى « خمان كبير » و « آقطى سياه » و در كتب طب سنتى « سبوقه » ذكر مىشود .\r\nنام محلى آن در آذربايجان غربى « تر » و « دارگن » و در همدان « انگور كولى » مىباشد .\r\nبه فرانسوى  Sureau noir  و  Sureau commun  و  Grand sureau  و به انگليسى  Elder berry  و  Hilder  و  European elder  و  Common elder  گفته مىشود . نام علمى آن  Sambucus nigra L .  مىباشد .\r\n\r\nمشخصات\r\nخمان كبير درختچه‌اى است كه بلندى آن تا 10 متر مىرسد . برگهاى آن بريده و مركب و داراى 7 - 5 برگچه دندانه‌دار به ابعاد 15 - 10 سانتىمتر ، بيضىشكل و نوك‌تيز است . گلهاى آن سفيد ، شكرىرنگ كه در شرايط اقليمى آذربايجان غربى و همدان در اواخر ارديبهشت ظاهر مىشوند . ميوه‌هاى آن گوشتى ريز ، به رنگ آبى\r\n\r\n","description":"","footnote":"","page_name":" 303 ","page_number":311},
  {"content":"\r\n\r\nسير يا سياه است .\r\nاين گياه بومى اروپا و آسياست و در ايران در آذربايجان غربى ، همدان ، كنگاور ديده مىشود .\r\n\r\nتركيبات شيميايى\r\nدر پوست درختچه و برگهاى آن گلوكوزيد سيانوژنتيك ، سامبونيگرين « 1 » وجود دارد . از برگهاى جوان گياه اكساليك اسيد و اسانس و آلكالوئيدى به نام سامبوسين « 2 » جدا شده است . از ميوه‌هاى آن كريزانتمين « 3 » به دست مىآيد . در پوست درختچه ، برگها و سرشاخه‌هاى گلدار گياه مواد كولين و آلكالوئيد سامبوسين يافت مىشود . در گلهاى آن مادهء الدرين « 4 » كه مشابه روتين است و مقدار كمى اسانس مشخص شده است  [ G . I . M . P 
  ]  . در انگور كولى كه ميوهء گياه است علاوه بر كريزانتمين مواد قندى ، اسانس ، كمى مادهء تلخ ، صمغ و نوعى رزين ، اسيدهاى مختلف از جمله والريانيك اسيد « 5 » ، استيك اسيد « 6 » ، يك مادهء قرمزرنگ و . . .\r\nمشخص شده است .\r\n\r\n2 . خمان صغير\r\nبه فارسى « خمان صغير » و « آقطى » و در شمال ايران كه رويشگاه اين گياه است با نامهاى محلى « پلم » ، « پلخون » و « شون » شناخته مىشود و در كتب طب سنتى نيز « خمان صغير » و « آقطى » آمده است . به فرانسوى  Hieble  و  Petit sureau  و  Sureau yeble  و  Herbe aux yeux  و به انگليسى  Ground elder  و  Dwarf elder  و  Danewort  ناميده مىشود . گياهى است از خانوادهء  Caprifoliceae  نام علمى آن  Sambucus elbulus L .  مىباشد .\r\n\r\n\r\n","description":"","footnote":"\r\n( 1 ) .  Sambunigrin \r\n( 2 ) .  Sambucine \r\n( 3 ) .  Chrysanthemin \r\n( 4 ) .  Elderin \r\n( 5 ) .  Valerianic acid \r\n( 6 ) .  Acetic acid \r\n","page_name":" 304 ","page_number":312},
  {"content":"\r\n\r\n\r\nمشخصات\r\nخمان صغير گياهى است علفى چندساله كه بلندى ساقهء آن 150 - 80 سانتىمتر مىباشد . ساقهء آن 4 گوش . برگها مركب داراى 6 - 5 برگچه ، هر برگچه بيضى مثلثى شكل ، از دو طرف باريك و نوك‌تيز ، دراز و دندانه‌دار است . گلهاى آن سفيد يا صورتى با بوى بادام تلخ است . ميوهء آن كروى سياه‌رنگ كوچك در ابعاد زالزالك مىباشد .\r\nمعمولا ساقه ، ميوه ، گل ، برگ ، دانه و ريشه ، خلاصه تمام اعضاى گياه خواص دارويى دارند . اين گياه در جنگلهاى شمال ايران مىرويد .\r\n\r\nتركيبات شيميايى\r\nدر برگهاى گياه خمان صغير گلوكوزيد سيانوژنتيك ، اسانس روغنى فرّارى به نام اسانس يبل « 1 » و به علاوه داراى كمى مادهء تلخ ، مادهء پالميتين « 2 » و كمى قند ساكاروز است . در ريشهء آن مقدار كمى ساكاروز ، استيك اسيد ، والريانيك اسيد ، تانيك اسيد « 3 » و مادهء هىيبلين « 4 » مىباشد . در گلهاى گياه نيز اسانس و در ميوهء آن تانن ، اسانس ، مادهء تلخ ، والريانيك اسيد ، سيتريك اسيد « 5 » ، وينيك اسيد و ماليك اسيد است . در دانهء آن روغن ثابت در حد استخراج تجارتى وجود دارد .\r\n\r\n3 . آقطى سرخ\r\nبه فرانسوى  Sureau rouge  و  Sureau grappes  و به انگليسى  Red berried elder  و  Poison elder  گفته مىشود . گياهى است از خانوادهء  Caprifoliceae  نام علمى آن  Sambucus racemosa L .  مىباشد .\r\n\r\n\r\n","description":"","footnote":"\r\n( 1 ) .  Essence de yeble \r\n( 2 ) .  Plamitin \r\n( 3 ) .  Tannic acid \r\n( 4 ) .  Hiebline \r\n( 5 ) .  Citric acid \r\n","page_name":" 305 ","page_number":313},
  {"content":"\r\n\r\n\r\nمشخصات\r\nدرختچه‌اى است زيبا كه در باغها به عنوان درختچه زينتى كاشته مىشود . ميوهء آن به رنگ قرمز مرجانى است . بومى اروپا و آسيا مىباشد به ايران از خارج وارد شده و در برخى باغها كاشته مىشود .\r\n\r\nخواص - كاربرد\r\nقسمت ماهيچهء چوب درختچهء آقطى سياه كه رنگ آن سفيد است در آزمايشگاه براى تهيهء مقاطع ميكروسكوپى به كار مىرود . از نظر دارويى منظور از خمان به خمان صغير يعنى گونهء علمى آن اطلاق مىشود ولى به‌هرحال از اعضاى گياه خمان كبير نيز استفاده مىشود . در هند از گلهاى خمان كبير به عنوان مدّر ، معرّق و در موارد تب و به عنوان اصلاح‌كننده در موارد سيفيليس و روماتيسم استفاده مىشود . و ميوه و پوست ريشهء آن براى لينت مزاج تجويز مىشود . و ريشهء خمان صغير را به عنوان مسهل و در موارد استسقا به كار مىبرند . ميوهء خمان صغير نيز در استسقا و به عنوان مسهل كاربرد دارد . برگهاى خمان صغير براى نرم كردن سينه و به عنوان مدّر و معرّق و مسهل و در موارد استسقا تجويز مىشود .\r\nخمان صغير از نظر طبيعت طبق نظر حكماى طب سنتى سرد و خشك است و معتقدند كه ريشهء آن قوىترين قسمت گياه از نظر خواص دارويى است . خوردن دم‌كردهء برگ و ساقهء آن براى تسهيل اخراج بلغم و صفرا و در استسقا نافع است . و عصارهء برگ و يا دم‌كردهء ريشهء آن نيز همان خواص را دارا مىباشد . در حدود 10 گرم از ساييدهء ريشهء آن براى ترميم شكستگى استخوان نافع است . دم‌كردهء ريشهء آن با شراب براى استسقا و گزيدن افعى و درد مفاصل و مضمضهء آن براى از بين بردن كرم دندان مفيد است . اگر در چشم ريخته شود براى رفع سرخى چشم و نشستن در دم‌كردهء ريشهء آن براى رفع سستى رحم و نرم كردن و باز كردن آن نافع است . خوردن ميوهء آن و همچنين ماليدن ميوهء آن به موى سر براى سياه كردن مو و جلوگيرى از ريزش آن نافع است و به علاوه مدّر و ملين است و براى كاهش دردهاى روماتيسمى استفاده مىشود . مضر ريه است و از اين جهت معمولا آن را با عسل مىخورند . مقدار خوراك آن تا 10 گرم مىباشد .\r\nبقراط حكيم خمان كبير را براى استسقا تجويز مىكرده و 45 - 30 گرم برگ\r\n\r\n","description":"","footnote":"","page_name":" 306 ","page_number":314},
  {"content":"\r\n\r\nخمان كبير را در آب يا شير جوش داده به عنوان مسهل به مريض مىداد . در برخى نقاط فرانسه مرسوم است برگ خمان كبير را مانند سالاد مىخورند نظير مسهل لينت مىدهد . پوست دوم خمان كبير براى لينت مزاج قوىتر است و مانند برگ آن در صورتى كه تازه باشد داراى طعمى نامطبوع و بوى تهوع‌آور است ولى چون خشك شود بىبو و بىطعم مىگردد ولى خاصيت مسهلى آن باقى مىماند . عصارهء ريشهء خمان كبير به مقدار 60 - 5 گرم ايجاد اسهال آبى مىكند كه مدفوع براحتى خارج مىشود و تا 10 - 8 ساعت اثر آن بيشتر نمىماند . اغلب حكماء طب سنتى پوست دوم درختچه را به ريشه و برگ آن ترجيح مىدهند و معمولا 30 - 15 گرم پوست دوم آن را در 250 گرم آب جوشانيده و مىخورند . عصارهء ميوهء خمان كبير به ربّ آقطى معروف است و براى تعريق 10 - 1 گرم آن را مىتوان خورد . عصارهء پوست خمان كبير از داروهاى مشهور براى معالجهء استسقا لحمى و زقى است و خوراك از 150 - 30 گرم آن را تجويز مىكنند . در چين خمان قرمز را به عنوان داروى مؤثرى در موارد شكستگى استخوان مصرف مىكنند [ پى 
  ] . و از داروهاى ضد تب مىباشد [ هوبوتر 
  ] .\r\nجوشاندهء جوانه و برگهاى گياه خمان صغير را به صورت غرغره براى تسكين درد گلو به كار مىبرند .\r\nميوهء خمان كبير يا انگور كولى مسهل و مليّن است و در موارد روماتيسم حاد مفصلى اثر بسيار مفيدى دارد و مدّر و تسكين‌دهنده است شيره و عصارهء ميوه خمان كبير به مقدار يك قاشق بزرگ در يك ليوان آب در اشخاص بالغ اثر بيشترى دارد .\r\nجوشاندهء گلهاى تازهء خمان كبير در موارد استسقا و زخمهايى كه بيم قانقرايايى شدن دارند و سوختگىها اثر نافع دارد .\r\n\r\n","description":"","footnote":"","page_name":" 307 ","page_number":315},
  {"content":"\r\n\r\n\r\nشونگ\r\nنام كلى درختچه‌هايى است كه در كتب طب سنتى با نامهاى « شجرة الطوال » ، « صريمة الجدى » و « زهر العسل » نامبرده شده است . نام محلى اين درختچه‌ها در ايران غالبا مشترك و به اغلب گونه‌هاى مختلف آن گفته مىشود از جمله در رودسر و ديلمان « پلاخور » ، در كتول « سفيدال » ، در قوشخانه « اوچ‌قد » ، در خلخال « دوقّوزدان و دوقّوزدانا » ، در نور و كجور و زيارت گرگان « شونگ - شن » و در لرستان ، كردستان و فارس « شن - شهن » مىنامند . اين درختچه‌ها بالارونده و همه از خانوادهء  Caprifoliaceae  مىباشد . به فرانسوى به‌طور كلى  Chevrefeuille  و به انگليسى  Honeysuckle  گفته مىشود . از نظر مشخصات گياهى اغلب به هم شبيه هستند گونه‌هاى مختلف معروف آن به شرح زير است .\r\n\r\n1 . پيچ امين الدوله\r\nبه فارسى « پيچ امين الدوله » و در كتب قديم به نام « سلطان الجبل » آمده است . به فرانسوى  Chevrefeuille des jardins  و  Chevrefeuille  و به انگليسى  Italian honeysuckle  و  Sweet woodbine  و  Perfoliate honeysuckle  و  Sweet honeysuckle  گفته مىشود . گياهى است از خانوادهء  Caprifoliaceae  نام علمى آن  Lonicera caprifolium L .  و مترادفهاى آن  Lonicera pallida Host .  و  Caprifolium perfoliatum Roehl .  و  Caprifolium hortense Lam .  مىباشد .\r\n\r\n","description":"","footnote":"","page_name":" 308 ","page_number":316},
  {"content":"\r\n\r\n\r\nمشخصات\r\nپيچ امين الدوله از گياهان بالارونده است كه به عنوان پيچ زينتى از نظر زيبايى و عطر مطبوع گلهايش در باغها كاشته مىشود . برگهاى آن متقابل سبز بيضى . گلهاى آن ابتدا سفيد و سپس شكرىرنگ و در اوايل بهار ظاهر مىشود .\r\nميوهء آن گوشت‌دار تخم‌مرغى به رنگ قرمز ارغوانى كه پس از رسيدن تيره مايل به سياه مىشود . اين درختچه بومى اروپا و آسياى غربى است در ايران كاشته مىشود .\r\n\r\n2 . پيچ امين الدوله گونه ژاپنى\r\nگونه‌اى از اين جنس گياه كه خيلى شبيه پيچ امين الدوله است و از نظر دارويى در طب سنتى معروف و مورد توجه مىباشد ، گونه‌اى است كه نام علمى آن  Lonicera japonica Thunb .  و واريته‌اى از آن به نام\r\n Lonicera Japonica Thunb . var repens ( Sieb . ) Rehd . \r\nو مترادفهاى آن  L . chinensis wats  و  L . brachypode DC . var Repens Sieb .  است . اين گياه به انگليسى  Japanese Honeysuckle  و  Sweet honeysuckle .  گفته مىشود .\r\n\r\nمشخصات\r\nپيچ امين الدوله گونهء ژاپنى بومى ژاپن و كره و چين است و در ساير مناطق دنيا به عنوان درختچهء گل زينتى و پيچ زينتى كاشته مىشود . درختچه‌اى است بالارونده معمولا در اغلب مناطق هميشه سبز و تا 9 متر بالا مىرود . ساقهء آن پوشيده از مو ، برگها تخم‌مرغى كمى دراز و كشيده كمى موجى به طول 9 - 4 سانتىمتر و عرض 5 - 2 سانتىمتر . گلها سفيد بسيار معطّر شبيه پيچ امين الدوله و رنگ آنها پس از چندى شكرى مايل به زرد مىشود . ميوهء درختچه شبيه ميوهء پيچ امين الدوله و سياه است . گلهاى آن در اواخر بهار و اوايل تابستان ظاهر مىشوند . تكثير آن از طريق كاشت قلمه يا خوابانيدن انجام مىگيرد . در جاهاى نيمه‌آفتاب و نيمه‌سايه و اگر خاك مرطوب و رطوبت جو كافى باشد در آفتاب كامل نيز خوب رشد مىكند . به آب زيادى احتياج ندارد و در فصول خشك آبيارى مىشود .\r\n\r\n","description":"","footnote":"","page_name":" 309 ","page_number":317},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در شاخه‌هاى سبز پيچ امين الدوله گونهء ژاپنى و در برگهاى آن تانن و ساپونين [ روا 
  ] . و مادهء لوتئولين « 1 » يافت مىشود [ چونگ كوئو تو نونگ يائوچى 
  ] . در گلهاى آن اينوزيتول مشخص شده است [ چيو 
  ] . ميوه‌هاى آن منبع غنى از كاروتنوئيد است و جزء عمدهء آن كريپتوكسانتين « 2 » است .  [ S . G . I . M . P 
  ]  .\r\n\r\nخواص - كاربرد\r\nدر تمام مناطق شرق در كره ، ژاپن ، چين و ساير مناطق از گل و برگ پيچكهاى گياه پيچ امين الدوله گونهء ژاپنى به عنوان دارو استفاده مىشود . در كره از گلهاى آن به عنوان ضد سمّ و براى مداواى اختلال در ادرار و دردهاى عصبى و آبسه استفاده مىشود [ ايشى دويا 
  ] . در چين گلهاى بازنشدهء پيچ امين الدوله را كه به اصطلاح داروسازى  [ Flos lonicerae 
  ]  گفته مىشود در ماه‌هاى ارديبهشت و خرداد در روزهاى آفتابى قبل از طلوع آفتاب چيده مىشود . غنچه‌هاى گل را كه هنوز باز نشده در محل سايه‌اى پهن و مرتبا زيرورو مىكنند تا بدون اينكه سياه شود ، خشك شود .\r\nاين گلها شيرين و خنك‌كننده و داروى خوبى براى زكامهاى تابستانه كه با تب و سردرد توأم است مىباشد و براى مداواى جوش و كورك و زخمهاى كفگيرك « 3 » مصرف دارد . گلها را سوزانيده و از زغال آن براى دفع ديسانترى مىخورند [ چونگ يائوچى 
  ] . پيچكهاى سبز پيچ ژاپنى كه هنوز چوبى نشده‌اند در پاييز و زمستان چيده شده و بسته‌بندى نموده در آفتاب خشك مىكنند . اين دارو نيز شيرين ، خنك‌كننده است و براى تسكين درد استخوانها و جوش و كورك تجويز مىشود [ چونگ يائوچى 
  ] . آب گل آن را تقطير كرده و عرق آن را به عنوان مقوى معده مصرف مىكنند [ ايچى مورا 
  ] . عرق حاصل از تقطير آب برگ و گل به عنوان تب‌بر و تصفيه كنندهء خون و براى رفع ناراحتىهاى روماتيسمى مصرف دارد [ هو 
  ] و مدّر است [ ايشى دويا 
  ] به علاوه براى رفع التهاب روده‌اى و زخم معده و بواسير دردناك و زخم\r\n\r\n\r\n","description":"","footnote":"\r\n( 1 ) .  Luteolin \r\n( 2 ) .  Cryptoxanthin \r\n( 3 ) .  Carbuncles \r\n","page_name":" 310 ","page_number":318},
  {"content":"\r\n\r\nگلو و زخمهاى گوشهء دهان [ لوئى 
  ] و به عنوان ضد سم [ چونگ 
  ] كاربرد دارد . جوشاندهء گياه به خصوص براى اختلالات آلات سيستم دفع نافع است [ هو 
  ] . جوشاندهء گياه به طور غليظتر در استعمال خارجى براى شست‌وشوى ورمها ، زخم [ كاريونه كيمورا 
  ] ، جوش و كورك و بيمارىهاى جلدى نظير اكزما « 1 » ، جرب « 2 » ، سرخك « 3 » مفيد است [ پتلو 
  ] .\r\nعصارهء گلها و برگها و پيچكها در محلول 50 / 1 خاصيت توبركولو استاتيك « 4 » بر ضد باكترى مايكو باكتريوم توبر كولوزيس واريته هومىنيس « 5 » دارد [ موزيگ و شرام 
  ] . از گياه براى تهيهء حشره‌كش نيز استفاده مىشود [ چونگ كوئوتو نونگ يائوچى 
  ] . پتلو اظهار عقيده مىكند كه برگها و پوست ساقهء گياه براى بوقلمون سمّى است و در عين حال براى زهر مار ، عقرب و . . . ضد سم محسوب مىشود .\r\n\r\n3 . گونهء ديگرى از اين گياه كه در كتب طب سنتى با نام « صريمة الجدى » آمده است\r\nبه فرانسوى  Chevrefeuille des bois .  و  Periclymene  و به انگليسى  Bindwood  و  Woodbine honeysuckle  و  Common honeysuckle  و  Suckle - bush  گفته مىشود . گياهى است از خانوادهء پيچ امين الدوله  Caprifoliaceae  نام علمى آن  Lonicera periclymenum L .  مىباشد .\r\n\r\nمشخصات\r\nمانند ساير گونه‌ها درختچه‌اى است بالارونده كه به گياهان اطراف خود مىپيچد و تا بلندى 4 متر بالا مىرود . برگها بيضى بدون دندانه و گلهاى آن سفيد و معطّر ابتدا به رنگ سفيد و سپس به رنگ زرد درمىآيد . ميوهء آن قرمز و تخم‌مرغىشكل است . اين درختچه در جنگل‌هاى اروپا بخصوص در فرانسه انتشار دارد . در هند نيز در مناطق مختلف براى گلهاى زيبا و معطّر آن كاشته مىشود .\r\n\r\n\r\n","description":"","footnote":"\r\n( 1 ) .  Eczema \r\n( 2 ) .  Scabies \r\n( 3 ) .  Measles \r\n( 4 ) .  Tuberculostatic \r\n( 5 ) .  Mycobacterium tuberculosis var . hominis \r\n","page_name":" 311 ","page_number":319},
  {"content":"\r\n\r\n\r\nتركيبات شيميايى\r\nدرختچه صريمة الجدى داراى ساليسيليك اسيد ، ساپونين و قند و انورتين « 1 » است  [ S . G . I . M . P 
  ]  .\r\n\r\nخواص - كاربرد\r\nدر هند از برگهاى درختچه گونهء  L . periclymenum  به عنوان مليّن و كمى قابض استفاده مىشود . پوست آن را به عنوان معرّق ، تصفيه‌كنندهء خون ، مدّر و ضد نزله به كار مىبرند . در موارد سنگ كليه و زردى نيز مصرف دارد . صريمة الجدى طبق نظر حكماى طب سنتى از نظر طبيعت خيلى گرم و خشك است و معتقدند كه انسداد مجارى را رفع مىكند و مدّر است و مليّن و پاك‌كنندهء رحم از فضولات مىباشد . اگر تا چند روز هر روز 5 گرم از تخم آن با 200 گرم سركه رقيق مخلوط و خورده شود براى سختى تنفس و پاك كردن رحم و دفع سموم مفيد است . براى كليه مضّر است ، لذا بايد با عناب خورده شود . جوشاندهء 50 گرم پوست ساقهء آن در 1000 گرم آب براى دفع سنگ كليه و در موارد آب آوردن انساج اثر مفيد دارد . اگر 150 گرم از ساقه با پوست آن در يك ليتر سركه خيسانده شود و صاف كرده و هر روز چند فنجان بخورند در موارد يادشده اثر مفيد دارد . برگ آن قابض است و از جوشاندهء آن به صورت غرغره در موارد التهاب گلو استفاده مىشود . گلهاى آن كه بايد قبل از شكفتن چيده شود به صورت دم‌كردهء 8 - 4 گرم گل خشك در 1000 گرم آب جوش 3 - 2 فنجان در روز در موارد گريپ ، آسمهاى عصبى ، سردردهاى يك‌طرفه و نزله‌هاى ريوى مىخورند .\r\n\r\n4 . پيچ آويزى\r\nاين پيچ را به فرانسوى  Chevrefeuille de Virginie  و به انگليسى  Scarlet trumpet  و  Trumpet honeysuckle  گويند . گياهى است از خانوادهء پيچ امين الدوله  Caprifoliaceae  نام علمى آن  Lonicera sempervirens L .  و مترادف آن  CAprifolium sempervirens Moench .  است .\r\n\r\n\r\n","description":"","footnote":"\r\n( 1 ) .  Invertin \r\n","page_name":" 312 ","page_number":320},
  {"content":"\r\n\r\n\r\nمشخصات\r\nاين پيچ از درختچه‌هاى بومى امريكاى شمالى است . به ايران نيز وارد شده و در باغها براى گل زيباى سرخ شيپورىشكل آن كاشته مىشود . طول گلها 8 - 3 سانتىمتر است . در اقليم تهران فقط در اوايل بهار شكوفه مىكند ولى در شمال ايران فصل شكوفهء آن طولانى است و در ارديبهشت‌ماه غرق شكوفه است . ميوهء آن به رنگ سرخ و در اواسط تابستان ظاهر مىشود .\r\nچند گونه از اين گياه به‌طور وحشى در ايران مىرويند از جمله :\r\nالف )  . Lonicera bracteolaris Boiss . Bh .  شكل گياه شبيه ساير گونه‌ها و گلهاى آن زردرنگ و ميوهء آن سرخ است . در شاهواركوه گرگان ، تازه‌كند ، گلىداغ ، شاه‌پسند ، سياه‌بيشه ، آب باريك ، الموت و گردنهء الله اكبر خراسان و در جنگلهاى ارسباران ديده مىشود .\r\nب )  . Lonicera iberica M . B .  در طوالش در جنگلهاى شمال ايران و در آذربايجان و كيلوان زنجان و گرگان ، شاهواركوه ، گردنهء خوش‌ييلاق و درّه تالار فيروزكوه ، درّه چالوس ، كلاردشت ، رودبار ، عمارلو ، آستارا ، ارسباران ، اطراف دماوند ، ارتفاعات الموت ، خوى ، ميانه و اطراف تبريز ديده مىشود .\r\nپ )  Lonicera hypoleuca  درختچهء كوتاهى است كه بلندى آن تا 5 / 1 متر مىرسد و در بلوچستان و لرستان ديده مىشود .\r\nت ) پلاخور -\r\n Lonicera nummularifolia J . Sp . Subs nummularifolia Davis . \r\nكه مترادف آن  Lonicera persica J . S .  و  L . Rurdestanica Schlecht .  مىباشد . درختچه‌اى است كه بلندى آن تا 5 متر مىرسد . در دامنه‌هاى البرز ، زاگروس و در كردستان در باغ خان مريوان ، همدان ، كرمانشاه تا قصر شيرين ، در خمين در لرستان در بروجرد ، خرم‌آباد ، درود ، اشتران‌كوه ، در اردكان و بم همچنين بين كرمان و بندر عباس و در خراسان در قوچان و لطف‌آباد و در كوه دشتهء كرج شناسايى شده است .\r\nث )  Lonicera floribunda Boiss . et Buhse  درختچه‌اى است به بلندى تا 5 / 3 متر ايستاده و بدون پيچ‌وخم . ساقه‌ها توخالى و سوراخدار شاخه‌هاى جوان سبز ، پوشيده از كرك و شاخه‌هاى مسن سفيد مايل به خاكسترى است . برگها متقابل با دمبرگ تخم‌مرغى نوك‌دار . گلها سفيد صورتى . اين گياه در ارتفاعات البرز و در جنگلهاى\r\n\r\n","description":"","footnote":"","page_name":" 313 ","page_number":321},
  {"content":"\r\n\r\nشمال در گرگان ، بهشهر ، علىآباد نزديك زيارت دره چالوس ، درّه تالار ، دشت نظير و كلاردشت ديده مىشود .\r\n\r\n","description":"","footnote":"","page_name":" 314 ","page_number":322},
  {"content":"\r\n\r\n\r\nخون سياوشان\r\nدر كتب طب سنتى با نام « دم الاخوين » و « دم الثعبان » نامبرده شده است .\r\nبه فرانسوى  Sang - dragon  و به انگليسى  Dragon's blood  و به عربى « قاطر الدم » ناميده مىشود . مادهء رزينى به رنگ قرمز مايل به قهوه‌اى است كه از برخى درختان گرفته مىشود . مهمترين و معروف‌ترين گياهى كه از آن خون سياوشان گرفته مىشود درختى است از خانوادهء خرما  Palmaceae  كه به فرانسوى  Dragonnier  يا  Dracena  گفته مىشود . نام علمى آن  Daemonorops draco Blume  و مترادف آن  Calamus draco ( Willd . )  مىباشد . اين درخت را به هندى هيرادوخى مىنامند .\r\nنام علمى اين درخت را در مدارك گياه‌شناسى امريكايى چنين مىآورند :\r\n Daemonorops draco ( Willd . ) Bl . ( Sumatra . ) \r\n. \r\nمشخصات گياه\r\nدرختى است داراى تنهء اصلى دراز استوانه‌اى مانند نخلها . برگهاى آن مركب از برگچه‌هاى باريك و نوك‌تيز با دمبرگ است . گلهاى آن مانند نخلها نر و ماده جداگانه روى دو پايه جدا قرار دارند . اين درخت داراى ميوه‌اى است به بزرگى گيلاس بيضى شكل و پس از اينكه كاملا رسيد مادهء رزينى قرمزرنگى آن را فرامىگيرد به‌طورى كه حتى فلسهاى سطح خارجى ميوه را نيز مىپوشاند . اين درخت در مغرب هندوستان مىرويد . مادهء رزينى خون سياوشان از ميوه‌هاى اين درخت گرفته مىشود و پس از\r\n\r\n","description":"","footnote":"","page_name":" 315 ","page_number":323},
  {"content":"\r\n\r\nتصفيه و خشك شدن ، قطعات آن را لاى برگهاى نخل جاى مىدهند و در بازار عرضه مىنمايند . اين درخت در مناطق شرقى سوماترا و غرب بورنئو مىرويد .\r\nاز درخت ديگرى به نام علمى  Dracaena cinnabari Balf . f .  نيز ماده‌اى شبيه خون سياوشان مىگيرند . اين درخت را نيز به هندى هيرادوخى و به فرانسوى  Dragonnier  گويند . درختى است از خانوادهء  Liliaceae  كه از ساقه‌هاى آن رزين گرفته مىشود كه خواصى شبيه خون سياوشان دارد . اين درخت بومى مناطق حارّه شرق افريقا و جنوب عربستان است و از نظر قطر درخت به ابعاد حيرت‌انگيزى مىرسد و قطر قسمت پايين‌تنه درخت در برابر سينه تا 15 متر نيز ديده مىشود . سن اين درختها نيز از قرنها متجاوز است . شبيه نخل است . گلهاى آنها در سال بيست و پنجم ظاهر مىشود و از پوست ساقه‌ها و تنهء آنها با شكاف ، رزينى شبيه خون سياوشان مىگيرند .\r\n\r\nمشخصات رزين خون سياوشان\r\nقطعات خون سياوشان اگر نازك باشد به رنگ قرمز زيبا و كمى شفاف است اگر روى كاغذ كشيده شود از خود اثر باقى مىگذارد . بىبو و بىطعم است و اگر آن را بسوزانند بوى سقزى كمى معطّر از آن استشمام مىشود . در الكل و سولفور دو كربن و كلروفورم و بنزين حل مىشود .\r\n\r\nتركيبات شيميايى\r\nدر رزين خون سياوشان گونه  Daemonorops draco  مواد دراكو آلبان « 1 » ، دراكورزن « 2 » ، دراكورزيتانول « 3 » و بنزول استيك استر « 4 » وجود دارد [ پرير 
  ] . به علاوه مقدار كمى اسانس دارد . در حدود 20 درصد رزين خون سياوشان را مادهء رنگى شامل دراكوكامين « 5 » مخلوط با يك مادهء قرمز ديگر به نام دراكوروبين « 6 » تشكيل\r\n\r\n\r\n","description":"","footnote":"\r\n( 1 ) .  Dracoalban \r\n( 2 ) .  Dracoresene \r\n( 3 ) .  Dracoresitannol \r\n( 4 ) .  Benzol acetic ester \r\n( 5 ) .  Dracocamine \r\n( 6 ) .  Dracorubine \r\n","page_name":" 316 ","page_number":324},
  {"content":"\r\n\r\nدرختى كه از آن داروى خون سياوشان گرفته مىشود\r\nمىدهد . و در گونهء  D . cinnabari  مواد بنزوئيك اسيد « 1 » و سيناميك اسيد « 2 » وجود دارد و رزين را از ساقه و تنهء آن مىگيرند  [ G . I . M . P 
  ]  .\r\n\r\n\r\n","description":"","footnote":"\r\n( 1 ) .  Benzoic acid \r\n( 2 ) .  Cinnamic acid \r\n","page_name":" 317 ","page_number":325},
  {"content":"\r\n\r\n\r\nخواص - كاربرد\r\nخون سياوشان مادهء قابضى است كه در چين آن را به عنوان مسكّن و تونيك و براى التيام زخم و بند آوردن خونريزى به كار مىبرند . در شبه جزيرهء مالايا از آن به مقدار محدود در موارد سوءهاضمه و وجود خون در ادرار و بيمارى اسپرو « 1 » و براى تسكين درد معده استفاده مىشود [ استوارت 
  ] . در هندوچين از آن براى دفع بلغم استفاده مىكنند [ پروت و هرير 
  ] .\r\nخون سياوشان طبق نظر حكماى طب سنتى از نظر طبيعت خيلى سرد و خشك است و خيلى قابض مىباشد . معتقدند كه خوردن 5 - 2 گرم از آن با زرده تخم‌مرغ براى قطع خونريزى داخلى مفيد است . براى ترميم و گوشت آوردن زخمها نيز نافع است . معده را خنك مىكند و حرارت كبد و روده‌ها را كاهش مىدهد و براى تقويت معده و بند آوردن شكم‌روش و اسهال خونى و صفراوى و به هم آوردن شقاق مقعد و بواسير نافع است . ماليدن آن به چشم براى تقويت ديد و ترميم جراحتهاى چشم و ماليدن آن به دندان براى تقويت لثه و پاشيدن گرد آن روى جراحتها براى قطع خونريزى و چسبانيدن و به هم آوردن زخم تازه در هر عضوى كه باشد مفيد است .\r\nبراى كليه مضّر است از اين نظر بايد با كتيرا خورده شود . مقدار خوراك آن 5 - 2 گرم است .\r\nدر صنعت از نظر رنگ قرمز از آن استفاده مىشود و اگر بلور و شيشه‌اى را با آن رنگ كنند مانند عقيق زيبا مىشود .\r\n\r\n\r\n","description":"","footnote":"\r\n( 1 ) .  . Sprue  اسپرو - بيمارى است كه به‌طور پراكنده در مناطق حارّه و گاهى نيز در مناطق معتدله دنيا ديده مىشود .\r\nعلايم بالينى آن ، ضعف ، كم شدن وزن ، اختلالاتى در هاضمه بخصوص وجود ناهماهنگى در جذب گلوكوز ، چربى و ويتامينها است .\r\n","page_name":" 318 ","page_number":326},
  {"content":"\r\n\r\n\r\nسريش\r\nگياهى است كه به فارسى « سريش » و « علف چسب » و در كتب طب سنتى « اشراس » ذكر شده است . ابو على سينا در قانون ذكر كرده است كه اشراس ريشهء گياهى به نام « خنثى » است و مىگويد « اصل الخنثى هو الاشراس » ولى در مخزن الادويه آمده است گياهى كه به سريش معروف است و از ريشهء متورم آن چسب معروف صحّافى را به دست مىآورند « اشراس » است . به فرانسوى  B ton blanc  و  B ton royal  و  B ton de jacob  و  Asphodele  و  Verge de jacob  و به انگليسى  Asphodel  و  Silver rod  گفته مىشود . گياهى است از خانوادهء  Liliaceae  جنس  Asphodelus  نام علمى دو گونهء آنكه در ايران مىرويد :\r\n1 .  Asphodelus aestivus Brot .  كه مترادف آن  A . racemosus L .  و  A . microcarpus Viv .  مىباشد . اين گياه در مناطق مرزى غرب ايران مىرويد .\r\n2 .  Asphodelus tenuifolius Cav .  كه در اراك ، مناطق مرزى ايران و عراق :\r\nگوتوند ، كارون و همچنين در مكران با نام محلى « پيمولاك » و در قصر قند و بوشهر و يك واريته‌اى از آن در اصفهان و جزيرهء هرمز و بلوچستان مىرويد . اين گونه در هندوستان در مناطق پنجاب تا بنگال به صورت علف هرز مىرويد .\r\nارقام متعدد و ديگرى در مناطق مديترانه‌اى جنوب اروپا ، جنوب فرانسه ، شمال افريقا و سوريه مىرويد كه نامهاى علمى تعدادى از آنها  A . ramosus  با گلهاى سفيد ،  A . luteus  با گلهاى زرد ،  A . sphaerocarpus  با گلهاى سفيد ،  A . albus  با گلهاى سفيد\r\n\r\n","description":"","footnote":"","page_name":" 319 ","page_number":327},
  {"content":"\r\n\r\nو  A . subalpinus  با گلهاى سفيد است .\r\n\r\nمشخصات\r\nسريش گياهى است علفى چندساله داراى برگهاى سبز و نوارى دراز ، كمى پهن و ناودانى شبيه برگ سوسن ، به شكل گروهى مجتمع كه در محل يقهء گياه در سطح زمين از قسمت متورم زيرزمينى گياه خارج مىشوند . گلهاى آن در امتداد ساقهء گل‌دهنده قرار گرفته است . ساقهء گل‌دهنده در بعضى گونه‌ها فقط يك و در برخى ديگر چند شاخه است . ريشهء آنها ضخيم عمودى به شكل غدّه‌هاى گوشتى كه ريشكها به آن متصل هستند و مملو از مواد قندى و فكول است . در ريشهء برخى ارقام مانند سريش كه در ايران مىرويد ، مادهء چسبنده‌اى وجود دارد كه به عنوان چسب در صحافى به كار مىرود . در بعضى مناطق اروپا سابقا از آرد غده‌هاى اين گياهان نان درست مىكردند و يا الكل مىگرفتند .\r\nتكثير گياه سريش از طريق كاشت بذر آن صورت مىگيرد و بيشتر معمول است كه غدهء زيرزمينى با ريشكهاى آن را در بهار مىكارند .\r\nشاردن سيّاح معروف فرانسوى در سفرنامهء خود به نام مسافرت به ايران كه در سال 1811 در پاريس منتشر شده ، بحثى راجع به توليد و مصرف چسب سريش در ايران دارد و سريش را به نام چسب سرد آورده و اضافه مىكند اين چسب كه از گرد ريشهء خشك گياهى در ايران به نام سريش تهيه مىشود ، روش بسيار خوبى است و پيشنهاد مىكند كه در صنايع اروپا از اين روش استفاده شود و شاردن اضافه مىكند سريشى كه در بازار ايران معمولا به صورت گرد فروخته مىشود از ريشهء گونه‌هايى از اين گياه كه در همدان و كرمان مىرويند گرفته مىشود و علاوه مىكند كه برخى از فروشندگان در تهيهء آن تقلب كرده و گرد ريشهء سريش را با آرد جو كه خيلى شبيه به آن است مخلوط مىكنند .\r\nتوضيح از نويسنده : اينكه آقاى شاردن اظهارنظر كرده در بازار ايران گرد سريش را با آرد جو مخلوط نموده و مىفروشند و اين عمل را نوعى تقلب برشمرده است ، به نظر نگارندهء كتاب احتمالا فرض و اظهارنظر صحيحى نيست زيرا گرد سريش در بازار ايران فقط براى تهيه چسب صحافى و كفاشى عرضه نمىشود بلكه از نظر خواص دارويى آن نيز مورد توجه است و از جمله از مخلوط گرد سريش و آرد جو براى سعفه كه نوعى كچلى و بيمارى پوستى و طاسى سر است به صورت ضماد استفاده مىشده و در آن\r\n\r\n","description":"","footnote":"","page_name":" 320 ","page_number":328},
  {"content":"\r\n\r\nسريش پرشاخه\r\n A \r\n- گل\r\nروزگاران خيلى مشترى داشته است .\r\n\r\nتركيبات شيميايى\r\nدر قسمت متورم ريشه‌هاى گياه مواد قندى ساكاروز ، فروكتوز ، كمى گلوكوز و يك گلوكوزيد به نام آسفودلوزيد « 1 » يافت مىشود . در گزارش ديگرى آمده است كه تخم گياه سريش داراى روغنى است كه از نظر لينولئيك اسيد غنى است  [ S . G . I . M . P 
  ]  .\r\n\r\nخواص - كاربرد\r\nدر هندوستان روغن تخم سريش را براى جلوگيرى از ابتلا به نوعى تصلب\r\n\r\n\r\n","description":"","footnote":"\r\n( 1 ) .  Asphodeloside \r\n","page_name":" 321 ","page_number":329},
  {"content":"\r\n\r\nسريش زرد و ريشهء پرغدّهء سريش پرشاخه\r\nتصلب شريان « 1 » تجويز مىكنند . به علاوه تخم آن مدّر است و در استعمال خارج نيز از روغن آن يا له‌شدهء آن روى قسمتهاى ملتهب و زخمها مىگذارند ، التيام‌بخش است .\r\nاشراس يا ريشهء سريش از نظر طبيعت طبق نظر حكماى طب سنتى گرم و خشك است ولى سوخته‌شدهء آن بيشتر گرم و خشك است . از نظر خواص معتقدند كه خوردن آن براى درد پهلو ، سرفه ، يرقان حادث از صفراى سوخته ، بيمارى روده‌اى و خشونت حلق نافع است و سوختهء آن مدّر و قاعده‌آور است و محلل ورم بلغمى است و اگر مخلوط با سركه خورده شود از ريختن موى سر جلوگيرى مىكند . ضماد آن براى جوش خوردن استخوان شكسته ، التيام جراحتهاى بد ، ورم بيضه ، گرفتگى عضله و عصب و با سركه و روغن كنجد براى جرب و نرم كردن ورمهاى سفت و با آرد جو\r\n\r\n\r\n","description":"","footnote":"\r\n( 1 ) .  Atherosclerosis \r\n","page_name":" 322 ","page_number":330},
  {"content":"\r\n\r\nبراى كچلى نافع است . مضّار آن اين است كه ممكن است برخى اوقات موجب سستى معده شود كه بايد از گلقند استفاده نمود . مقدار خوراك اشراس تا 20 گرم و از سوختهء آن تا 5 گرم است .\r\nبرگ و گل و ساقهء گل‌دهندهء سريش از نظر طبيعت گرم و خشك است است و خواص آن شبيه خواص غدّه زيرزمينى آن است و گرم‌كننده با نيروى خشك‌كننده و براى جوش خوردن استخوان شكسته مفيد است . باد و گاز را تحليل مىبرد و براى ورم بيضه و خرد كردن سنگ مثانه و التيام زخمهاى داخلى نافع است . 5 گرم آن مدّر و قاعده‌آور است و خوردن 10 گرم آن براى درد پهلو و سستى عضلات و سرفه نافع است . خوردن گل و ميوهء آن مليّن است و با سركه براى گزيدن عقرب و هزارپا مفيد است . خوردن كمى از آن براى تسهيل قى كردن و 15 گرم آن براى گزيدن مار نافع است . و از ضماد برگ آن نيز در اين مورد استفاده مىشود . خوردن ساقه تازهء آن براى يرقان مفيد است خصوصا اگر ساقهء تازهء آن با سركه و روغن زيتون خورده شود ، اثرش براى رفع يرقان بيشتر است . به‌هرحال در هر مورد مصرف غدهء آن بيشتر مؤثر است .\r\nاگر ساقه و برگ گياه را كوبيده و آب آن را گرفته و با زعفران مخلوط كنند و دم كنند ، ماليدن و شستن چشم با آن براى رفع رطوبتهاى چشم و گل‌مژه مفيد است . ريختن قطرهء آب تازهء برگ و ساقهء آن به تنهايى و يا با كندر و عسل كه نيم‌گرم شده باشد ، در گوش در مواردى كه چرك از گوش مىآيد ، مفيد است . براى تسكين درد دندان قطره را اگر در گوش مخالف جهت آن دندان بريزند نافع است . ضماد آن به تنهايى موجب تسكين درد دندان آسيا مىگردد . مقدار خوراك آن تا 14 گرم است .\r\n\r\n","description":"","footnote":"","page_name":" 323 ","page_number":331},
  {"content":"\r\n\r\n\r\nجوز ارقم\r\nبه فارسى « زيرهء غدّه‌اى » و در كتب طب سنتى با نامهاى « اكثار » و « جوز ارقم » آمده است . به فرانسوى  Gland de terre  و  Marrone de terre  و به انگليسى  Earth chestnut  و  Pig nut  و  Tuberous caraway  و  Kippernut  گفته مىشود . گياهى است از خانوادهء زيره  Umbelliferae  نام علمى آن  Carum bulbocastanum Koch .  و مترادف آن  Bunium bulbocastanum L .  مىباشد . اين گياه را به هندى « سياه زيره » نامند . در بلوچستان نيز گياه را زيره سياه و زيره و غدهء آن را « جيريشاك » گويند . به غدّه گياه نيز جوز ارقم گفته مىشود .\r\n\r\nمشخصات\r\nجوز ارقم گياهى است علفى چندساله داراى ريشه‌هاى متورم به شكل غدّه‌اى به قطر تا 3 سانتىمتر ، شبيه شاه‌بلوط و داراى بو و طعمى شبيه شاه‌بلوط . ساقهء آن راست و بلندى آن تا يك متر . برگهاى آن شبيه برگ شبت است . گلهاى آن سفيد به صورت چتر مركب است . ميوهء آن به رنگ قهوه‌اى روشن و چسبنده و داراى بويى مطبوع كه به عنوان ادويه در محل با غذا مخلوط و مصرف مىشود .\r\nاين گياه بومى مناطق با آب‌وهواى گرم است در نواحى جنوبى ايران در بلوچستان مىرويد . در هندوستان نيز در كشمير و در بلوچستان انتشار دارد .\r\n\r\n","description":"","footnote":"","page_name":" 324 ","page_number":332},
  {"content":"\r\n\r\n\r\nتركيبات شيميايى\r\nميوهء جوز ارقم داراى حدود 2 درصد اسانس است و تقريبا 18 درصد اسانس ميوه را انواع آلدئيد « 1 » تشكيل مىدهد .\r\n\r\nخواص - كاربرد\r\nميوهء آن در هند به عنوان ادويه ، شبيه زيره ولى با خواصى ضعيف‌تر از زيره مصرف مىشود . بادشكن است ولى مصرف اصلى آن غدهء گياه است كه به عنوان دارو كاربرد دارد . از برگ آن نيز مانند سبزى خوردن استفاده مىكنند . جوز ارقم كه معمولا به ريشهء ضخيم غدّه مانند گياه اطلاق مىشود از نظر طبيعت طبق نظر حكماى طب سنتى خيلى گرم و خشك است . از نظر ابعاد نظير شاه‌بلوط يا گردو ولى سفيد و شكننده است و از نظر طعم شبيه شاه‌بلوط و باقلا كمى تند است و وقتى خشك شود ، پوست سياه نازكى روى آن را مىگيرد كه با كمترين فشارى از آن جدا مىشود . غدهء جوز ارقم نسبتا سنگين است و نيروى دارويى خود را تا سه سال حفظ مىكند و پس از آن ضعيف مىشود . جوز ارقم مخدّر و مسكر است و براى خرد كردن سنگ مثانه مفيد مىباشد . اگر آن را با مايع دم‌كردهء گياه حسك بخورند براى اخراج كرم معده مؤثر است .\r\nتوضيح : گياه حسك يا خارخسك به نام  Tribulus terrestris  گياه بسيار مفيدى است كه شرح آن در ساير جلدهاى اين مجموعه آمده است .\r\nنانى كه از آرد غدهء جوز ارقم تهيه شود ، بسيار خواب‌آور است . ضماد آن براى تحليل ورمهاى بلغمى بسيار مفيد است . مقدار خوراك آن حد اكثر 3 - 5 / 2 گرم است . مصرف معتدل آن كمتر از 1 گرم مىباشد . در صورتى كه پس از خوردن آن عوارضى تخديرى بروز كند بايد فورا شير تازه خورد كه سمّ آن برگردانده شود . توجه شود كه جوز ارقم سمّى است . مصرف آن به‌هرحال بايد زير نظر پزشك و در حد مقدار مجاز با نظر متخصص باشد در غير اين صورت ممكن است عوارض شديد مسموميت منجر به مرگ ايجاد كند .\r\nمجددا تكرار مىشود در مواردى كه به علتى زايد بر مقدار مجاز ( 4 و 5 گرم و\r\n\r\n\r\n","description":"","footnote":"\r\n( 1 ) .  Aldehydes \r\n","page_name":" 325 ","page_number":333},
  {"content":"\r\n\r\nبيشتر ) خورده شود و مبتلا به قى ، استفراغ شديد ، اسهال و سستى اعضا شوند بايد ضمن اينكه فورا به پزشك مراجعه شود ، تا رسيدن پزشك با ريختن آب سرد روى اعضاى بدن و بوييدن گياهان خوشبوى سرد و تر و ماليدن آنها به قلب بيمار و خوردن شير و آب سرد براى رفع عوارض و برگرداندن سموم ، اقدام شود .\r\n\r\n","description":"","footnote":"","page_name":" 326 ","page_number":334},
  {"content":"\r\n\r\n\r\nگم‌گوت\r\nدر بازار دارويى ايران به « عصارهء ريوند » معروف است . در كتب طب سنتى با اسامى « غوتاغنبا » ، « كوتاكنبا » و « كم‌كوت » نامبرده مىشود . صمغ رزينى است كه از چند گونه درخت از جنس  Garcinia  گرفته مىشود و اصطلاح عصارهء ريوند نام ناصحيحى است كه به آن داده شده زيرا ارتباطى با ريوند ندارد . به فرانسوى  Gomme gutte  و به انگليسى  Gamboge  و  Gambogia  نامند . درختى كه با ايجاد شكاف در تنهء آن صمغ رزينى « گمگوت » گرفته مىشود به فرانسوى  Garcinie  و به انگليسى  Mangasteen  ناميده مىشود . گياهى است از خانوادهء  Clusiaceae  و سه گونه آن از اين نظر مورد توجه مىباشند كه نام علمى آنها  Garcinia mangostana L .  ،  G . hanburyi Hook . f .  ،  G . morella Desr .  مىباشد .\r\n\r\nمشخصات\r\nگارسىنيا درختى است به بلندى 20 - 5 متر . برگهاى آن متقابل ، هميشه سبز ، بيضىشكل ، پهن و نوك‌تيز داراى يك رگبرگ اصلى مشخص و تعداد زيادى رگبرگهاى فرعى است . گلهاى آن دو نوع است ، گل نر به رنگ آبى مايل به قرمز كه در كنار برگها ظاهر مىشود و گل ماده كه به‌طور منفرد بدون دم گل روى ساقه ظاهر مىشود . ميوهء آن گوشتى كروى بدون كرك است ، در ابعاد يك گيلاس به رنگ قرمز كه در آن چهار دانه قرار دارد . اين ميوه را به انگليسى  Mangostan  گويند . از شاخ و\r\n\r\n","description":"","footnote":"","page_name":" 327 ","page_number":335},
  {"content":"\r\n\r\nبرگهاى درخت گارسىنيا به‌طور طبيعى ولى از پوست تنهء آن در اثر شكاف كه وارد مىشود و همچنين از شكافى كه در ميوهء آن ايجاد شود ، عصاره و شيره‌اى خارج مىشود كه همان صمغ رزينى معروف گم‌گوت است . اين صمغ ابتدا به صورت مايع روان و زردرنگ است ولى بتدريج سفت مىشود . از اين صمغ علاوه بر خاصيت مسهلى آن به عنوان رنگ نيز استفاده مىشود .\r\nدرختان يادشده در جنوب هندوستان و در سيلان ، سيام و كامبوج به‌طور خودرو مىرويد . درخت گارسينى هند ميوهء درشتى دارد كه از دانه‌هايش روغنى به نام مانگوستان مىگيرند . اين روغن در بازار دارويى به كرهء كوكوم يا  Le beurre de Kokum  معروف است . گم‌گوت كمى در آب حل مىشود و محلول آن مانند شير غليظ و داراى رنگ زرد طلايى قشنگى است . اگر در الكل حل كنند رنگ آن قرمز است . گم‌گوت كه در بازار عرضه مىشود معمولا به شكل قطعات استوانه‌شكلى است كه سطح خارجى آن برّاق به رنگ زرد تيره و مقطع آن زرد مايل به قرمز است . اين قطعات شكننده و بىبو هستند ولى طعم ضعيفى دارند و پس از مدتى كه گذشت كمى حدّت در حلق احساس مىشود . از محلول گم‌گوت در آب در نقاشى و رنگ‌رزى استفاده مىشود .\r\n\r\nتركيبات شيميايى\r\nاز نظر تركيبات شيميايى در گونه صمغ‌گونهء  G . hanburyi  مواد كامبوجيك اسيد « 1 » و سه نوع گارسينوليك اسيد « 2 » يافت مىشود [ شواليه 
  ] . سه نوع گارسينوليك اسيد عبارتند از آلفا - گارسينوليك اسيد « 3 » ، بتا - گارسينوليك اسيد « 4 » ، گاما - گارسينوليك اسيد « 5 » . در گونهء  G . mangostana  در قسمت گوشتى پوست ميوهء آن كه مصرف دارويى دارد وجود يك مادهء تلخ به نام مانگوستين « 6 » ، و به صورت آلفا - مانگوستين « 7 »\r\n\r\n\r\n","description":"","footnote":"\r\n( 1 ) .  Cambogic acid \r\n( 2 ) .  Garcinolic acid \r\n( 3 ) .  a - Garcinolic acid \r\n( 4 ) .  B - Garcinolic acid \r\n( 5 ) .  Y - Garcinolic acid \r\n( 6 ) .  Mangostin \r\n( 7 ) .  a - Mangostin \r\n","page_name":" 328 ","page_number":336},
  {"content":"\r\n\r\nو بتا - مانگوستين « 1 » تأييد شده است . در گونهء  G . marella  از قشر خشك تخمهاى آن در حدود 10 درصد مورلين « 2 » گرفته شده است  [ G . I . M . P 
  ]  . و بررسى ديگرى نشان داده است كه در قشر تخم گونه  G . Morella  در حدود 20 درصد مورلين وجود دارد كه مادهء بسيار فعّالى است . به علاوه وجود مادهء رنگى ايزومورلين « 3 » ، دزوكسى مورلين « 4 » و دىهايدرو ايزومورلين « 5 » در آن مشخص شده است  [ S . G . I . M . P 
  ]  .\r\n\r\nخواص - كاربرد\r\nدر هند از پوست ميوهء گونه  G . mangostan  به عنوان قابض براى معالجهء اسهال مزمن و اسهال خونى استفاده مىكنند . و گم‌گوت كه از گونهء  G . morella  مىگيرند ، مسهل و ضد كرم است و در موارد يبوستهاى خيلى شديد و ناراحتىهاى استسقايى و قطع عادت ماهيانه در مواردى كه به‌طور طبيعى باشد تجويز مىشود . در چين صمغ يا گم‌گوت گونه  G . morella  را فقط در استعمال خارجى به‌طور ساده و يا به صورت گرد براى التيام انواع زخمها و زخمهاى سرطانى به كار مىبرند [ استوارت 
  ] . در چين اين صمغ را خيلى سمّى مىدانند و علايم مسموميت عبارت‌اند از درد پشت و كمر ، اسهال و پايين آمدن فشار خون [ موزيگ و شرام 
  ] . در مورد گونهء  G . hanburyi  صمغ رزينى يا گم‌گوت كه از پوست آن گرفته مىشود مسهل بسيار قوى و قىآور و كرم‌كش است و براى دفع كرم نوارى « 6 » مصرف مىشود . مصرف زايد بر حد مجاز آن در استعمال داخلى خطرناك است و ممكن است منجر به مرگ شود . معمولا بندرت آن را به تنهايى مصرف مىكنند و مرسوم است كه آن را مخلوط با داروهايى نظير كالومل « 7 » و صبر زرد مىخورند [ پتلو 
  ] . و عملا استعمال داخلى آن در حال حاضر كنار گذارده شده است [ بركيل 
  ] . و در حال حاضر فقط به عنوان مادهء رنگى كاربرد\r\n\r\n\r\n","description":"","footnote":"\r\n( 1 ) .  B - Mangostin \r\n( 2 ) .  Morellin \r\n( 3 ) .  Isomorellin \r\n( 4 ) .  Desoxymorellin \r\n( 5 ) .  Di hydroisomorellin \r\n( 6 ) .  Tapeworm \r\n( 7 ) .  Calomel \r\n","page_name":" 329 ","page_number":337},
  {"content":"\r\n\r\nشاخهء درختچهء گم‌گوت با گل و ميوه\r\nدارد [ شواليه 
  ] .\r\nگم‌گوت طبق نظر حكماى طب سنتى از نظر طبيعت نسبتا گرم و خشك است و از نظر خواص معتقدند كه مسهلى بسيار قوى است به همين علت مقدار خوراك آن خيلى كم و در حدود 2 / 0 گرم يا 2 دسىگرم است . خوراك 4 گرم آن عوارض شديد منجر به مرگ ايجاد مىكند . لذا به‌هرحال مصرف آن بخصوص مصرف داخلى آن بايد زير نظر پزشك باشد . اين مسهل اخلاط فاسده در قسمتهاى معده و كبد و ساير اعضا را دفع مىكند و زياد در معده نمىماند . حد اكثر يك شبانه‌روز عمل خود را كرده و با فضولات دفع مىشود . از اين نظر و با اين خاصيت اغلب در مورد بيمارىهاى سرد دماغى ، عصبى ، سينه‌اى ، معدى ، كبدى مانند فلج ، لقوه ، سستى ، تشنج امتلائى ماليخوليا ، نزول آب در چشم ، ثقل سامعه ، تنگى نفس ، سرفهء سرد ، استسقا ، يرقان و شاش‌بند تجويز مىشود . توصيه اين است كه با گلقند خورده شود .\r\nگرد گم‌گوت : به مقدار مورد نظر گم‌گوت را گرفته در گرمخانه در حرارت 25\r\n\r\n","description":"","footnote":"","page_name":" 330 ","page_number":338},
  {"content":"\r\n\r\nدرجه سانتىگراد مىخشكانند و در هاون نرم كوبيده و از الك ابريشمى نمرهء 80 بيرون مىكنند . اين گرد مسهل قوى و در عين حال براى دفع كرم روده‌ها نيز مفيد است و مانند صبر زرد موجب جذب خون به آلات و اندام واقع در حوضه مىشود . مقدار خوراك آن 3 / 0 - 1 / 0 گرم است .\r\n\r\n","description":"","footnote":"","page_name":" 331 ","page_number":339},
  {"content":"\r\n\r\n\r\nجلپ\r\nبه فارسى « جلب » و « جلپ » و در كتب طب سنتى با نام « چلاپا » آورده شده است . به فرانسوى  Jalap tubereux  و  Jalap  و به انگليسى  Jalap  و  Jalap tree  گفته مىشود . از خانوادهء نيلوفر صحرايى  Convolvulaceae  نام علمى آن  Ipomoea purga Hayne .  و مترادف آن  Exogonium purga  مىباشد .\r\n Jalap \r\nنام شهرى است در مكزيك و اين گياه بومى آن منطقه است . ريشهء ضخيم گياه خاصيت مسهلى قوى دارد و دارويى كه از ريشهء گياه به عنوان مسهل تهيه مىشود نيز به جلپ معروف است . كلمهء چالاپا به ريشهء متورم گياه نيز گفته مىشود .\r\n\r\nمشخصات\r\nجلپ گياهى است بالارونده و چندساله . ساقهء آن استوانه‌اى است و تا 3 متر بالا مىرود . برگهاى آن قلبىشكل ، نوك‌تيز ، بدون دندانه و به رنگ سبز روشن و گلهاى آن بوقى به رنگ صورتى است . ميوهء آن كپسولى است گرد كه در آن دانه‌هاى سياه گياه قرار دارد . ريشهء ضخيم آن شبيه شلغم و يا چغندر لبويى كوچك است از خارج سياه و از داخل زردرنگ و مقطع آن موجدار ، بوى آن تهوع‌آور و طعم آن تند است . اين ريشه داراى رزينى است كه مسهل قوى مىباشد و بايد خيلى بااحتياط مصرف شود . اين گياه بومى مكزيك و امريكاى شمالى است و در مناطقى از هند نيز مىرويد .\r\n\r\n","description":"","footnote":"","page_name":" 332 ","page_number":340},
  {"content":"\r\n\r\n\r\nتركيبات شيميايى\r\nدر ريشهء متورم گياه رزينى به نام جالاپ رزين « 1 » وجود دارد كه مادهء مؤثر مسهلى آن است و در حدود 18 - 9 درصد ريشهء خشك را تشكيل مىدهد . اين رزين شامل دو هتروزيد به نامهاى جالاپين « 2 » 20 درصد ، كونولوولين « 3 » 80 درصد مىباشد . به علاوه ريشه داراى مقدار زيادى شيرابه ، لعاب و نشاسته است .\r\n\r\nخواص - كاربرد\r\nمعمولا غدهء ريشه را بريده به چهار قسمت تقسيم و خشك كرده و به بازار عرضه مىكنند . در هند از ريشهء جلپ به عنوان مسهل قوى رطوبى استفاده مىشود .\r\nجلپ از نظر طبيعت طبق نظر حكماى طب سنتى گرم و خشك است . از نظر خواص مسهلى است بدون ناراحتى كه در عين حال كمى قبض مىكند مانند ريوند و ناراحتىهايى كه مازريون و نظاير آن دارند ندارد و توليد گرمى ناراحت‌كننده نمىكند و براى اكثر بيمارىها مانند سردرد كهنه و صرع و سرفهء كهنه و تبهاى مزمن ، درد كليه ، پشت ، سياتيك ، مفاصل ، استسقا ، يرقان و امثالهم نافع است . به عنوان مسهل مقدار 3 - 1 گرم خشك آن را نرم كوبيده و از الك ردّ كرده با 25 گرم گلقند مخلوط و بتدريج در 4 - 3 بار در روز خورد و روى آن عرق رازيانه و يا انيسون نوشيد ، در تأثير آن كمك مىكند و براى اطفال در حدود 5 صدم گرم براى هر سال سن در روز كافى است . تنطور آن در اروپا به نام عرق آلمانى معروف است كه به منظور مسهل ممكن است مصرف شود . از گرد صمغ رزينى جلپ نيز ممكن است استفاده شود مقدار 3 / 0 - 1 / 0 گرم آن در روز مليّن و تا يك گرم آن مسهل است .\r\nصورت ديگرى از مصرف جلپ امولسيون جلپ است . براى تهيه آن ، غدهء خشك جلپ را نرم كوبيده 5 / 0 گرم آن را در نصف زردهء تخم‌مرغ مخلوط كرده و 120 گرم آب ، 30 گرم قند و 10 گرم عرق بهار نارنج را به آن بيفزايند . اين امولسيون را مانند مسهل يك دفعه بياشامند .\r\n\r\n\r\n","description":"","footnote":"\r\n( 1 ) .  Jalap resin \r\n( 2 ) .  Jalapin \r\n( 3 ) .  Convolvulin \r\n","page_name":" 333 ","page_number":341},
  {"content":"\r\n\r\nجلپ\r\n B \r\n- دانه  A  - ريشهء غده‌اى\r\nگونهء ديگرى از اين گياه كه نام علمى آن  Ipomoea digitata L .  و يا  I . paniculata R . Br .  مىباشد ، گياهى است هندى و در سرتاسر مناطق حارّه هند بخصوص نواحى خيلى مرطوب هند انتشار دارد . مشخصات آن شبيه جلپ است و ريشهء آن كه مستعمل است ضخيم مىباشد .\r\nاز نظر تركيبات شيميايى در ريشهء آن صمغ رزينى شبيه رزين جلپ وجود دارد [ ولث اف انديا 
  ] .\r\n\r\nخواص - كاربرد\r\nريشهء متورم اين گياه تونيك است و آن را براى افزايش نيروى جنسى مىخورند [ فوكود 
  ] . آن را با شكر و كره مىپزند و براى جلوگيرى از اضافه وزن و جمع شدن چربى در بدن و اعتدال بخشيدن به جريان ترشحات عادت ماهيانه مىخورند [ كرووست و پتلو و پتلو 
  ] .\r\n\r\n","description":"","footnote":"","page_name":" 334 ","page_number":342},
  {"content":"\r\n\r\nتوجه : گياه ديگرى به نام جلپ كاذب « 1 » معروف است كه به فارسى نام آن گياه لاله عباسى است . گياه لاله عباسى كه شرح خواص آن در ساير مجلدات اين كتاب آورده شده است با گياه جلپ به كلى متفاوت و از خانوادهء ديگرى است ولى چون ريشهء لاله عباسى نيز ضخيم است و خاصيت مسهلى دارد ، به فرانسوى جلپ كاذب ناميده شده است .\r\n\r\n\r\n","description":"","footnote":"\r\n( 1 ) .  Faux jalap \r\n","page_name":" 335 ","page_number":343},
  {"content":"\r\n\r\n\r\nاپيكا\r\nدر ايران به « اپيكا » معروف است و در كتب طب سنتى نيز با نام « اپيكا » آورده شده است . به فرانسوى  Ipecacuana  يا  Ipecacuanha  و معمولا در كتب فرانسوى مختصر آن را  Ipeca  مىنويسند . و به انگليسى نيز  Ipecacuanha  و  Ipecac  ناميده مىشود .\r\nگياهى است از خانوادهء  Rubiaceae  نام علمى آن  Cephaelis ipecacuanha ( Brot . ) A . Rich .  و مترادف آن  Psychotria ipecacuanha Stokes  مىباشد .\r\n\r\nمشخصات\r\nاپيكا گياهى است چندساله ، علفى و بلندى آن در حدود 5 / 0 متر است . برگهاى آن متقابل ، كامل ، بيضى ، نوك‌تيز با كناره‌هاى موجى و گلهاى آن سفيد است . ميوهء آن كمى آبدار و پس از رسيدن به رنگ خاكسترى تيره مىشود . ريشه‌هاى آن ضخيم و گوشت‌دار است . در طب سنتى ريشهء آن مستعمل است . ريشهء اپيكا را كه در فصل باز شدن گل با گياه از زمين خارج مىشود ، پس از تميز كردن جدا كرده و در آفتاب خشك مىكنند ، داراى طعم تلخ و كمى تند و تهوع‌آور است . رنگ پوستهء خارجى ريشهء خاكسترى و پوشيده از برجستگىهاى حلقوى و معمولا در قطعاتى به طول 10 - 5 سانتىمتر و قطر 5 - 3 ميلىمتر به بازار عرضه مىشود . انواعى از آن در بازار است و به‌طور كلى سه نوع آن فروخته مىشود : اپيكاى با برجستگىهاى حلقوى ، اپيكاى مخطّط و اپيكاى موجى كه در خواص دارويى با كمى اختلاف مشابه هستند .\r\n\r\n","description":"","footnote":"","page_name":" 336 ","page_number":344},
  {"content":"\r\n\r\n( سه نوع مذكور را در شكل ملاحظه مىفرماييد ) .\r\nاين گياه بومى برزيل و امريكاى جنوبى است و در برخى مناطق هندوستان كاشته مىشود .\r\n\r\nتركيبات شيميايى\r\nدر ريشهء اپيكا آلكالوئيدهاى امتين « 1 » ، سفلين « 2 » و پسىكوترين « 3 » يافت مىشود . طبق بررسى كه در ريشهء گياه هندى به عمل آمده است در حدود 98 / 1 درصد انواع آلكالوئيدها وجود داشته كه 39 / 1 درصد آن آلكالوئيد امتين است  [ G . I . M . P 
  ]  . به علاوه در ريشهء اپيكا يك گلوكوزيد به نام اپيكوزيد « 4 » وجود دارد كه مقدارش در حدود يك درصد است  [ S . G . I . M . P 
  ]  .\r\nعلاوه بر آلكالوئيدها و گلوكوزيدها در ريشهء گياه ساپونين با اندكس هموليتيك 900 - 600 « 5 » يافت مىشود كه مصرف ريشه را بااحتياط و محدود مىكند .\r\nدر ريشهء گياه برزيلى كه تجزيه شده ، جمع آلكالوئيدها 7 / 2 - 2 درصد بوده كه از آن 35 / 1 درصد امتين و 25 / 0 درصد سفلين و 04 / 0 درصد پسىكوترين و 006 / 0 - 002 / 0 درصد امتامين « 6 » و 015 / 0 - 033 / 0 درصد او - متيل پسىكوترين « 7 » است . در تجزيهء ديگرى از اين ريشه 5 آلكالوئيد عمده جدا شده است كه بين آنها امتين و سفلين مهمترين بوده‌اند و بقيه مقدار كمى پسىكوترين و اومتيل پسىكوترين و مقدار جزئى اپيكامين « 8 » و هايدرو اپيكامين « 9 » بوده كه آثار دارويى قابل ملاحظه‌اى ندارند  [ G . I . M . P 
  ]  . به‌طور كلى دو آلكالوئيد عمدهء ريشهء اپيكا امتين و سفلين است كه به علت سمّى بودن مصرف آنها به شكل طبيعى جايز نيست و مقدار\r\n\r\n\r\n","description":"","footnote":"\r\n( 1 ) .  Emetine \r\n( 2 ) .  Cephaeline \r\n( 3 ) .  Psychotrine \r\n( 4 ) .  Ipecoside \r\n( 5 ) .  Haemlytic mdex 600 - 900 \r\n( 6 ) .  Emetamine \r\n( 7 ) .  O - methyl psychotrine \r\n( 8 ) .  Ipecamine \r\n( 9 ) .  Hydro ipecamine \r\n","page_name":" 337 ","page_number":345},
  {"content":"\r\n\r\nخوراك آنها نيز خيلى كم و محدود است .\r\nدر گزارش تجزيهء ديگرى آمده است كه در ريشهء اپيكا مقدار كمى از يك هتروزيد به نام اپيكا كوانين « 1 » و يك اسيد به نام اپيكا كوانيك اسيد « 2 » وجود دارد و به علاوه كمى صمغ و ماده چربى به شكل روغن زيتون نيز از آن جدا شده است .\r\n\r\nخواص - كاربرد\r\nريشهء اپيكا داراى خاصيت مسهلى و قىآور است كه در اثر وجود دو آلكالوئيد امتين و سفلين مىباشد كه هر دو آنها سمّى هستند و مصرف طبيعى و خالص آنها مجاز نيست و بايد به صورت داروى قابل مصرف تهيه شوند . امتين آلكالوئيدى است كه در پوست ريشهء اپيكا وجود دارد . طعم آن تلخ و در آب گرم كاملا محلول و در آب سرد كمى حل مىشود . تقريبا در 50 درجه سانتىگراد ذوب مىشود و به جوش مىآيد . براى تهيهء آن در مقدار كم ، ريشهء اپيكا را نرم كوبيده و با 4 برابر وزن آن الكل 62 درجه مدت چند روز مىخيسانند و با فشار از پارچه گذرانيده و با صافى صاف نموده و تفالهء آن را مجددا در 3 برابر وزن اپيكاى اوليه الكل مىخيسانند و با فشار صاف كرده و از صافى مىگذرانند و دو صاف‌شده را مخلوط كرده تقطير مىنمايند تا الكل آن گرفته شود . محصول به دست آمده را با 4 برابر وزن اپيكاى اوليه آب سرد حل مىكنند و با كاغذ صاف مىنمايند و اين محلول را در گرمخانه خشك مىكنند . گردى كه به دست مىآيد ، امتين طبّى است كه آن را امتين قهوه‌اى نيز مىنامند . مقدار مصرف از اين امتين به عنوان قىآور تا 2 دسىگرم است ( 2 / 0 گرم ) كه در دو دفعه ميل شود . امتين براى معالجهء اسهال خونى آميبى مفيد است و مصرف مىشود . در هند از ريشهء گياه اپيكا به عنوان قىآور و براى معالجهء اسهال خونى آميبى مصرف مىشود . به علاوه براى آن خاصيت نرم‌كنندهء سينه و معرّق قايل هستند و به علاوه براى جلوگيرى و بند آوردن خونروى از سينه و به‌طور كلى بند آمدن خونريزى نيز تا حدودى مؤثر است .\r\nكاشت و پرورش اين گياه در خاور دور چندان موفق نبوده است و به علاوه مصرف ريشهء آن در چند مورد ايجاد مسموميت كرده است [ تاكاتا كومىنامى 
  ] .\r\n\r\n\r\n","description":"","footnote":"\r\n( 1 ) .  Ipeca cuanhine \r\n( 2 ) .  Ipeca cuanhic acid \r\n","page_name":" 338 ","page_number":346},
  {"content":"\r\n\r\nاپيكا و 3 نوع ريشهء آن\r\n C \r\n- موجى  B  - با خطوط موازى  A  - حلقه حلقه\r\nروش تهيهء گرد اپيكا : ريشهء اپيكا را به مقدار مورد نظر گرفته و در گرم‌خانه 40 درجه سانتىگراد خشك مىنمايند و سپس نرم كوبيده از الك داروسازى ابريشمى سرپوش‌دار نمرهء 120 مىگذرانند . چون گرد اپيكا قىآور است تهيه آن با دست خيلى مشكل است و بهتر است اين كار با ماشين انجام شود .\r\nاز گرد اپيكا به عنوان قىآور 3 - 1 گرم در روز 3 - 2 دفعه و هربار به فاصلهء يك ربع ساعت مىتوان خورد . براى سهولت قى بايد به مقدار زياد آشاميدنى نيم‌گرم خورد . اگر به جاى آب نيم‌گرم از دم‌كردهء نيم‌گرم 5 در 1000 بابونه استفاده شود ، محرّكتر است .\r\nمقدار مصرف گرد اپيكا براى عرق كردن و تسهيل خروج اخلاط سينه تا 5 سانتىگرم است كه هر دو يا سه ساعت فاصله مىخورند .\r\n\r\n","description":"","footnote":"","page_name":" 339 ","page_number":347},
  {"content":"\r\n\r\nگرد قىآور و مسهل اپيكا : 4 گرم گرد اپيكا را بايد با 8 گرم ريوند كوبيده و نرم شده مخلوط كنيد . 5 سانتىگرم تا 1 گرم از اين گرد را ميل كنيد . قىآور و مسهل است .\r\nجوشاندهء ضد اسهال خونى : 5 / 5 گرم اپيكا را نيم‌كوب كرده و مدت 15 دقيقه در 150 گرم آب مىجوشانند و صاف كرده 50 گرم شربت بهارنارنج به آن بيفزايند و هر ده دقيقه فاصله يك قاشق كوچك بياشامند .\r\nعصارهء الكلى اپيكا : ريشهء اپيكاى نيم‌كوب 1 واحد ، الكل 60 درجه 6 واحد .\r\nاپيكا را با قدرى الكل مخلوط كرده و در ظرف مخصوص دپلاسمان داروسازى ريخته و سر آن را مىپوشانند و مىگذراند كه 24 ساعت بماند بعد باقيماندهء الكل را ريخته و با تقطير الكل را از آن خارج مىسازند و در حمام ماريه آن را تا حد عصارهء نرم قوام مىآورند . مقدار 3 - 1 دسىگرم از اين عصاره قىآور است و مصرف 5 ميلىگرم تا 5 سانتىگرم آن بلغم را خارج مىسازد .\r\nشربت اپيكا : عصارهء اپيكا يك واحد ، الكل 60 درجه 3 واحد ، آب مقطر 34 واحد و قند سفيد 63 واحد . عصاره را با كمك حرارت ملايم در الكل حل مىكنند و قند را خرد كرده در قرعى مىريزند و اين محلول و آب مقطّر را روى آن ريخته و در حمام ماريه حل كرده و صاف مىنمايند . هر 20 گرم از اين شربت داراى 2 / 0 گرم عصارهء اپيكا مىباشد و بهترين داروى قىآور است و براى اطفال نيز خوشمزه است .\r\nمقدار مصرف آن براى اطفال كوچك ( 3 ساله ) مقدار 10 گرم در دو دفعه است .\r\nتوضيح : دكتر شليمر معتقد است كه گرد ريشهء خربزه را مىتوان به جاى اپيكا به عنوان داروى قىآور مصرف نمود .\r\nتوجه : اين گياه سمّى است و مصرف آن بايد با احتياط و زير نظر پزشك انجام شود .\r\n\r\n","description":"","footnote":"","page_name":" 340 ","page_number":348},
  {"content":"\r\n\r\n\r\nاگر تركى\r\nساقه زيرزمينى يا بيخ گياهى است كه در بازار دارويى ايران به نام « اگر تركى » و « اگر تركى » و « اگير تركى » گفته مىشود و در كتب طب سنتى با نامهاى « وج » ، « عود الوج » و در برخى كتب « اگر تركى » و « اكسير تركى » ( صيدنه ) آورده شده است . به هندى گياه و ساقهء زيرزمينى آن هر دو را « بچ » و « وج » مىنامند . به فرانسوى  Roseau aromatique  و به انگليسى  Sweet flag  و  Calamus  و  Calamus root  گويند . گياه مولّد آن را به فارسى « سوسن زرد » و به فرانسوى  Acore  و  Acore vrai  و  Rozeau odorant  و به انگليسى  Sweet flag  و  Calamus  ناميده مىشود . گياهى است از خانوادهء  Araceae  نام علمى آن  Acorus calamus L .  و مترادفهاى آن  Acorus aromaticus Gilib .  و  Acorus odoratus Lam .  مىباشد . و واريته‌اى از اين گياه كه ساقهء زيرزمينى آن نيز مصرف دارويى دارد ، به نام علمى  Acorus calamus L . var . asiaticus Pers .  كه مترادف آن  Acorus asiaticus Nak .  مىباشد .\r\n\r\nمشخصات\r\n\r\nالف ) مشخصات گياه\r\nگياهى است چندساله علفى داراى ساقهء زيرزمينى با بيخ ضخيم مفصل‌دار و\r\n\r\n","description":"","footnote":"","page_name":" 341 ","page_number":349},
  {"content":"\r\n\r\nگره‌دار كه ريشكها به آن اتصال دارند و خوش‌بو مىباشد . شاخهء گل‌دهندهء آن در قسمت پايين سه‌وجهى است . برگهاى آن متناوب ، دراز ، موج‌دار شبيه برگ زنبق و گلها زردرنگ و شبيه گل زنبق است .\r\n\r\nب ) مشخصات ساقه زيرزمينى يا بيخ آن كه در طب سنتى مصرف دارويى دارد .\r\nبيخ آن ضخيم تقريبا به ضخامت يك انگشت ، گره‌دار درهم پيچيده و كج شبيه بيخ سعد . رنگ خارجى آن قهوه‌اى و داخل آن سفيد مايل به سرخ داراى بويى مطبوع كمى تلخ و گزنده و گرم‌كننده است . اين گياه در كنار رودخانه‌ها و در باتلاقها و نقاط مرطوب در اروپا بخصوص در آلزاس فرانسه ، بلژيك و در آسيا در هند و ايران مىرويد . در ايران در بلوچستان در تپه‌هاى جلاوان ديده مىشود و در محل با نام « كول » شناخته مىشود .\r\n\r\nتركيبات شيميايى\r\nدر ساقهء زيرزمينى گياه گلوكوزيدى به نام آكورين « 1 » و يك آلكالوئيد و مقدارى اسانس به رنگ زرد و معطّر وجود دارد . از ساقه زيرزمينى خشك آن در حدود 5 / 3 - 5 / 1 درصد اسانس معطّر زردرنگى گرفته مىشود . در اسانس روغنى معطّر آن مواد كالامن « 2 » ، كالامنول « 3 » ، كالامئون « 4 » و آسارون يافت مىشود .\r\nاسانس گونهء هندى آن داراى مقدار بيشترى آسارون است . علاوه بر آسارون داراى مقدار كمى نيز چند سسكىترپن ، سسكىترپن الكل است . بوى خوش اسانس آن مربوط به وجود يك جزء نامشخصى در آن است . برگهاى تازهء گياه داراى 78 / 0 درصد اكساليك اسيد و 006 / 0 درصد كلسيم « 5 » است و در برگهاى خشك آن در حدود 2 درصد اكساليك اسيد و 18 / 0 درصد كلسيم مىباشد  [ G . I . M . P 
  ]  .\r\nدر گزارش بررسى ديگرى در مورد تركيبات شيميايى ساقهء زيرزمينى گياه چنين\r\n\r\n\r\n","description":"","footnote":"\r\n( 1 ) .  Acorin \r\n( 2 ) .  Calamen \r\n( 3 ) .  Calamenol \r\n( 4 ) .  Calameon \r\n( 5 ) .  Calcium \r\n","page_name":" 342 ","page_number":350},
  {"content":"\r\n\r\nآمده است :\r\nدر ساقه زيرزمينى اگر تركى مواد آسارون و پاراسارون « 1 » و كالامن ، آساريل آلدئيد « 2 » ، سسكىترپن ، تيل اوژنول ، كالامئون ، آكورين ، اوژنول « 3 » ، كالامنول و ان - هپتىليك اسيد « 4 » يافت مىشود [ چونگ كوئوتونونگ يائوچى و چونگ يائوچى 
  ] .\r\n\r\nخواص - كاربرد\r\nدر سرتاسر مناطق خاور دور ساقهء زيرزمينى گياه به عنوان يك داروى مورد توجه به‌طور گسترده‌اى عرضه مىشود . دارويى است محرّك ، مقوى معده ، تونيك [ فوكود ، ليو و ايشىدويا 
  ] . بادشكن [ تئوبالد 
  ] . معطّر و تلخ [ گررو 
  ] . در مقدار زياد ضدعفونىكننده و قىآور [ وان‌استىنيس - كروزمان 
  ] و خشك‌كننده [ چونگ 
  ] .\r\nضد تب ، ضد اسپاسم و مسكّن مىباشد [ استوارت 
  ] . معروف است كه اين دارو خاصيت جلوگيرىكننده يا آرام‌كنندهء آريتمى قلب « 5 » دارد و شبيه داروى كىنيدين « 6 » ضد تشنج است .\r\nجوشانده يا دم‌كردهء ساقهء زيرزمينى گياه وج براى دفع نفخ و سرماخوردگى ، سوءهاضمه و ناراحتىهاى معده خيلى مفيد است [ پتلو ، د . لانسان ، كاريونه و كيمورا و والنزوئلا 
  ] . مخلوط با سينكونا براى قطع تبهاى نوبه‌اى اثر مفيد دارد [ وان‌استىنيس و كروزمان 
  ] . جوشاندهء تمام گياه براى سرماخوردگى و سرفه و شستن جوشهاى چركى به كار مىرود [ هو 
  ] . در استعمال خارجى ضماد ساقهء زيرزمينى آن براى لومباگو و روماتيسم و تب كاربرد دارد [ هولمز ، بركيل ، وان‌استىنيس كروزمان و والنزوئلا 
  ] .\r\nاستحمام با جوشاندهء آن براى تسريع جريان و گردش خون نافع است [ ليو 
  ] . جوشاندهء ساقه زيرزمينى آن خواص حشره‌كش دارد و براى كشتن ساس ، كك ، بيد و شپش\r\n\r\n\r\n","description":"","footnote":"\r\n( 1 ) .  Parasaron \r\n( 2 ) .  Asarylaldehyde \r\n( 3 ) .  Eugenol \r\n( 4 ) .  n . heptylic acid \r\n( 5 ) .  Anti arrhythmic \r\n( 6 ) . كىنيدين يك آلكالوئيد بىرنگ متبلور ايزومركنس است كه از پوست گياهان جنس  Cinchona  گرفته مىشود و براى تنظيم ريتم قلب تجويز مىشود و در بخش سينكونا به تفصيل شرح داده شده است .\r\n","page_name":" 343 ","page_number":351},
  {"content":"\r\n\r\nاگر تركى\r\n A \r\n- گل\r\nمؤثر است . از عصارهء بيخ آن و يا از گرد بيخ آن روى زخمهاى بد نظير خيارك كشاله ران « 1 » و كفگيرك « 2 » و كرى گوش و زخم چشم مىمالند مفيد است [ استوارت 
  ] . و پس از وضع حمل به بدن زائو مىمالند [ ريدلى 
  ] .\r\nاگر اين گياه را گاو بخورد ناراحتى شديد روده‌اى پيدا مىكند [ چونگ كوئوتو نونگ يائوچى 
  ] . از ساقهء زيرزمينى واريتهء  asiaticus  به عنوان خشك‌كننده و براى كنترل بيمارىهاى مربوط به اعصاب مغز « 3 » تجويز مىكنند و سمّى است [ چونگ 
  ] .\r\nجوشاندهء آن مايع شست‌وشوى مؤثرى براى رفع جوش و كورك و ناراحتىهاى پوست است و همچنين براى بواسير مفيد است . گرد آن براى قطع خونريزى لثه نافع است [ هاو 
  ] . اسانس زردرنگ ريشهء گياه در عطرسازى كاربرد دارد و مصرف داخلى آن كمى سرطان‌زا مىباشد .\r\n\r\n\r\n","description":"","footnote":"\r\n( 1 ) .  Bobues \r\n( 2 ) .  Carbuncles \r\n( 3 ) .  Neurological symptoms of the brain \r\n","page_name":" 344 ","page_number":352},
  {"content":"\r\n\r\nبه نظر اطباى سنتى وج از نظر طبيعت خيلى گرم و خشك است . خوردن آن تنها يا با مصطكى براى تنقيه ، پاك كردن دماغ ، فلج ، خواب‌رفتگى اعضا ، سستى بدن و لكنت زبان مفيد است . جويدن و در دهان نگه داشتن آن باعث سرعت تكلم اطفال است و اگر كم‌كم به اطفال داده شود براى رفع سنگينى زبان و رفع درد دندان نافع است . ماليدن عصارهء آن براى افزايش بينايى چشم و رفع تاريكى ديد كه ناشى از رطوبت باشد مفيد است . آشاميدن عصارهء آن براى افزايش قوهء حافظه ، خشك كردن رطوبت دماغ و معده و پاك كردن آنها ، تصفيهء خون ، صفرا و تسكين درد سينه ، پهلو ، سرفهء سرد ، تقويت معده ، كبد سرد ، تحليل باد ، نفخ معده ، روده‌ها و طحال و خرد كردن سنگ مثانه ، گرم كردن كليه و تقويت نيروى جنسى نافع است . ضماد آن براى فلج ، تشنج بلغمى ، خواب‌رفتگى اعضا ، دردهاى مفاصل و سرين و رحم ، تحليل باد و نفخ و استحكام طحال مفيد است .\r\nخوردن اگر تركى براى اشخاص گرم‌مزاج مضّر است و اخلاط را خشك مىكند و براى رفع عوارض آن بايد با سكنجبين خورد . مقدار خوراك آن در هربار حدود 4 گرم است و از جوشاندهء 20 گرم اگر تركى در 1000 گرم آب استفاده مىشود كه 3 - 2 فنجان در روز بخورند .\r\nروش تهيه گرد اگر تركى : اگر تركى 25 گرم ، مصطكى 25 گرم ، نبات سفيد 25 گرم و زنجبيل ده گرم . اينها را كوبيده و از الك ريز ردّ كنند و هربار حدود 5 گرم از آن را خورده شود .\r\nروش تهيه گرد اگر تركى به نسخهء ديگرى كه براى رفع نفخ خيلى مفيد است : ريشهء سنبل الطيب 50 گرم ، دارچين 35 گرم ، اگر تركى 450 گرم ، رازيانه 450 گرم ، سعد كوفى 450 گرم و قند سفيد 1500 گرم . اينها را مخلوط كرده خوب نرم كوبيده و از الك ريز ردّ كنند . گرد بسيار مفيد ضد نفخ است . مقدار خوراك آن هربار 20 - 10 گرم است .\r\n\r\n","description":"","footnote":"","page_name":" 345 ","page_number":353},
  {"content":"\r\n\r\n\r\nغاريقون\r\nقارچى است كه در كتب طب سنتى و به عربى با نامهاى « غاريقون » و « غاريقون ابيض » نامبرده شده . از تيرهء  Polyporaceae  است . به فرانسوى آن را  Agaric blanc  و  Polypore de Meleze  و  Polypore officinal  و به انگليسى  Agaric  و  Fungus laricis  و يا  Fungus of the larch  مىنامند . در بازار دارويى هند غاريكوم گفته مىشود . نام علمى آن  Polyporus officinalis Fries .  مىباشد .\r\n\r\nمشخصات\r\nقارچى خوراكى است كه روى درختان خانوادهء سوزنىبرگ بخصوص انواع  Meleze  كه در كتب قديم با نام شربين ناميده مىشده ، مىرويد . اين درختان در مناطق كوهستانى آلپ ، شمال ايتاليا ، جنگلهاى سيبرى و ساير جنگلهاى سوزنىبرگ كوهستانى نيمكرهء شمالى مىرويند . به همين دليل اين قارچ نيز در اين مناطق فراوان يافت مىشود . غاريقون ابيض به شكل تودهء سفيد مخروطىشكل مدوّر روى تنهء درختان و بيشتر روى درختان كهن ظاهر مىشود و وزن آن تا يك كيلوگرم نيز مىرسد . سطح خارجى آن از پوست سخت و ضخيمى پوشيده شده و روى آن شيارهاى قوسىشكل به رنگ زرد يا قهوه‌اى ديده مىشود . در سطح زيرين تودهء قارچ لوله‌هاى كوتاه كوچك با منافذى زردرنگ وجود دارد . پس از كندن قارچ مواد خارجى آن را جدا و تميز كرده و قطعه‌قطعه مىكنند و به شكل قطعات نامنظم ،\r\n\r\n","description":"","footnote":"","page_name":" 346 ","page_number":354},
  {"content":"\r\n\r\nسفيدرنگ اسفنج مانند غبارآلود درمىآيد و طعم آن تلخ است .\r\n\r\nتركيبات شيميايى\r\nقارچ غاريقون داراى اسيد آگاريسيك « 1 » ، آلكالوئيد آگاريسين « 2 » مىباشد . خاصيت فيزيولوژيكى اين اسيد اين است كه ترشح عرق را متوقف مىكند و اسراف در خوردن آن موجب قى و استفراغ شده و مسهل است  [ G . I . M . P 
  ]  . در گزارش ديگرى آمده است كه اين قارچ داراى ارگوسترول « 3 » و دو نوع ترىترپنوئيد اسيد « 4 » مىباشد  [ S . G . I . M . P 
  ]  .\r\n\r\nخواص - كاربرد\r\nغاريقون ابيض از مسهلهاى قوى است ولى كمتر به عنوان مسهل مصرف مىشود و به سبب تأثير خاصى كه آگاريك اسيد روى انتهاى عصبى غدد مولد عرق دارد و مانع ترشح عرق مىشود معمولا براى قطع عرقهاى شبانهء بيماران مسلول و همچنين قطع ترشح شير استفاده مىشود . در اين موارد اگر به ميزان 3 - 2 دسىگرم ( 3 / 0 - 2 / 0 گرم ) از گرد آن را شب در هنگام خواب بخورند معمولا پس از 6 - 5 ساعت اثر آن ظاهر مىشود .\r\nقارچ غاريقون خوب مىسوزد و اگر با شوره ( نيترات دو پتاس ) آغشته شود خيلى بهتر مىسوزد .\r\nاز نظر طبيعت طبق رأى حكماى طب سنتى غاريقون كمى گرم و بيشتر خشك مىباشد و معتقدند كه مسهل بلغم و سوداى توأم است و براى باز كردن گرفتگىهاى كبد و كليه مفيد است . اگر 2 گرم آن با آب خورده شود براى بند آوردن خون و اخلاط از سينه مؤثر است و اگر 4 گرم آن با انيسون خورده شود ، براى تنگى نفس نافع است . و اگر با 4 گرم رب شيرين‌بيان خورده شود ، براى درد سينه و سرفهء مزمن سرد بلغمى ، تنگى نفس و سختى تنفس مفيد است . اگر 5 - 4 گرم آن با آسارون و عسل سرشته و خورده شود براى خرد كردن سنگ كليه و مثانه مفيد است .\r\n\r\n\r\n","description":"","footnote":"\r\n( 1 ) .  Acide agaricique \r\n( 2 ) .  Agaricin \r\n( 3 ) .  Ergosterol \r\n( 4 ) .  C 31 - Triterpenoid acid \r\n","page_name":" 347 ","page_number":355},
  {"content":"\r\n\r\nقارچ توليدكنندهء آمادو\r\nروش تهيه گرد غاريقون : غاريقون سفيد را گرفته به مقدار مورد نظر قطعه‌قطعه كرده و در گرم‌خانه مىخشكانند و آن را نرم صلايه نموده از الك بسيار ريز داروسازى ابريشمى نمره 100 ردّ مىكنند . اين گرد مسهلى است قوى و مقدار خوراك آن 2 - 5 / 0 گرم به‌طور حب مىباشد .\r\nحب قوى غاريقون : 1 گرم گرد غاريقون سفيد را با مقدار كافى لعاب صمغ و عصارهء جنتيانا مخلوط نموده و 20 حب بسازند و براى دفع عرقهاى شبانهء مسلولين 8 - 4 حب در هر شب ميل شود .\r\nگونه‌هاى ديگرى غاريقون وجود دارد كه در طب سنتى مورد توجه است كه به ذكر چند گونهء عمدهء آنها مىپردازيم :\r\n1 . غاريقون گونه  Polyporus fomentarius  كه به فارسى « غاريقون جراحّان » گفته مىشود . به فرانسوى  Agaric de chene  و  Agaric astringent  و  Agaric des chirurgiens  و به انگليسى  Spunk  گفته مىشود . اين قارچ از همان تيرهء قارچ غاريقون سفيد است . چون از اين قارچها ماده‌اى به نام آمادو « 1 » مىگيرند آن را به نام  Champignon amadouvier  نيز مىنامند .\r\n\r\n\r\n","description":"","footnote":"\r\n( 1 ) .  Amadou \r\n","page_name":" 348 ","page_number":356},
  {"content":"\r\n\r\n\r\nمشخصات\r\nقارچ غاريقون جراحّان روى درختان بلوط ، نم‌دار و راش زندگى مىكند . براى تهيهء آمادو قارچهاى جوان آمادو را گرفته در زيرزمين براى مدتى مىگذارند تا كمى نرم شود و پس از آنكه قشر سخت روى آن را با دقت مىگيرند قسمت اسفنجى نرم آن را قطعه‌قطعه كرده و به قطعات نازكى درمىآورند و آن را مىكوبند و ضمن كوبيدن كم‌كم آن را مرطوب مىنمايند و در دست مىمالند تا به شكل تودهء نرم بيرون آيد .\r\nكاربرد : از آمادو مانند اسفنج براى شستن زخمهاى دردناك استفاده مىشود و براى جلوگيرى از خونريزى مفيد است . اگر در محل بريدگى زخم كه خون از آن جارى است ، بگذارند خون فورا قطع مىشود .\r\n2 . گونهء ديگرى غاريقون به نام علمى  Polyporus igniarus  روى درختان سفيدار ، بيد ، زبان گنجشك و بلوط زندگى مىكند و از آن هم نوعى آمادو تهيه مىكنند كه مصرف دارويى دارد .\r\nغاريقون از نظر حكماى طب سنتى ايران بخصوص طبق عقيدهء شيخ الرئيس ابو على سينا كمى گرم و بيشتر خشك مىباشد و آن را مسهل بلغم و سودا توأما مىدانند و براى باز كردن گرفتگىهاى كبد و كليه توصيه مىنمايند . اگر 2 گرم آن با آب خورده شود براى قطع خونروى از سينه يا اخلاط خونى مؤثر است و اگر 4 گرم با انيسون خورده شود براى تنگى نفس و اگر با 4 گرم رب شيرين‌بيان خورده شود براى سينه‌درد و سرفه مزمن سرد بلغمى و تنگى نفس مفيد است و اگر 4 - 5 گرم آن با آسارون و عسل سرشته و خورده شود براى خرد كردن سنگ كليه و مثانه مفيد است .\r\n\r\n","description":"","footnote":"","page_name":" 349 ","page_number":357},
  {"content":"\r\n\r\n\r\nزدوار\r\nدر كتب طب سنتى با نامهاى « زدوار » و « ژدوار » و « سطوال » و « جدوار » آمده است . ساقهء زيرزمينى يا به اصطلاح بيخ گياهى است كه آن را به فرانسوى  Zedoaire  و به انگليسى  Zedoary  مىنامند . معمولا در بازار مخلوطى از ساقه‌هاى زيرزمينى چند گياه به اين نام عرضه مىشود . اين گياهان از خانوادهء زنجبيل  Zingiberaceae  مىباشند و نام علمى دو گونه عمدهء كه ساقهء زيرزمينى آنها بيشتر در طب سنتى مستعمل است و به اين نام خوانده مىشود ، به شرح زير است :\r\n1 .  Curcuma pallida Lour .  كه عده‌اى از گياه‌شناسان آن را  C . zedoaria ( Willd . ) Rosc .  نيز مىنامند . ( بين همه آقاى  Burtt  فكر مىكند كه نام اولى نام اصيل اين گياه است . ) اين گياه در تمام مناطق از هيماليا تا جنوب اندونزى مىرويد و آنچه كه به بازار ايران مىآيد معمولا در عربستان در مراسم حجّ خريدارى مىشود كه از هند به آن ديار وارد شده است و حجّاج آن را به ايران وارد مىكنند و قسمتى نيز مستقيما از هند به بازار ايران وارد مىشود . در مخزن الادويه آمده است كه انواع كوچكى از زدوار مخلوط با آكونيت يا بيش در خراسان و در كوههاى قهستان مىرويد . ساير گياه‌شناسان تا به حال اين موضوع را تأييد نكرده‌اند .\r\n2 .  Curcuma aromatica Salisb .  . اين گياه اصولا بومى هند است و در ساير مناطق با نام  Wild turmeric  يا زردچوبه وحشى كاشته مىشود . ريشهء اين گياه را پارسا در دارونامه به نام « قرنباد » نامبرده است .\r\n\r\n","description":"","footnote":"","page_name":" 350 ","page_number":358},
  {"content":"\r\n\r\n\r\nمشخصات\r\nگياه زدوار داراى برگهايى بلند شبيه زردچوبه به طول تا يك متر . گلها زرد . ساقهء زيرزمينى آنها كه در بازار دارويى با نام ريشهء گياه معروف است و در طب سنتى مستعمل است شبيه سعد است به ضخامت حدود يك انگشت ضخيم ، سخت و كمى تلخ است . سطح بيرونى خاكسترى تيره يا سياه و مغز آن بنفش است . وقتى آن را بسايند گرد آن بنفش و طعم آن تلخ است .\r\n\r\nتركيبات شيميايى\r\nاز نظر تركيبات شيميايى در گونه  C . pallida  در بيخ آن اسانس ، سينئول ، كامفن ، زينجىبرن « 1 » ، بورنئول ، كامفور ، كوركومين « 2 » ، زئودارين « 3 » ، صمغ ، رزين و نشاسته وجود دارد [ والنزوئلا 
  ] .\r\nمقدار رزين ريشهء زدوار در حدود 5 / 3 درصد و مقدار اسانس آن در حدود 2 - 5 / 1 درصد به رنگ زرد و با بوى تند كافور است و به اسانس زدوار معروف است و در ساقهء زيرزمينى گونهء  C . aromatica  در حدود 6 درصد اسانس وجود دارد و به علاوه داراى مادهء رنگى كوركومين است .\r\n\r\nخواص - كاربرد\r\nزدوار از اجزاء دارويى است كه در فرمول  Baume de Fioravanti  و همچنين در فرمول اكسير عمر دراز يا  Elexir de long vie  وجود دارد و در قديم خيلى مستعمل بوده و آن را وارد مىكردند .\r\nتوضيح : لئونارد فيوراوانتى نام طبيب سنتى معروف ايتاليا است كه در سالهاى 1588 - 1520 ميلادى در  Bologne  متولد و مىزيسته است . اين طبيب ، مخترع يك روغن ماليدنى مسكّن است كه به نام خود او معروف شد و آن را روغن ماليدنى فيوراوانتى مىناميدند . اين روغن از خيسانيدن چند گياه يا ريشهء گياه رزين‌دار معطّر\r\n\r\n\r\n","description":"","footnote":"\r\n( 1 ) .  Zingiberene \r\n( 2 ) .  Curcumin \r\n( 3 ) .  Zeodarin \r\n","page_name":" 351 ","page_number":359},
  {"content":"\r\n\r\nنظير زدوار در الكل به دست مىآيد و پس از اينكه چند روز خيسانده شد آن را تقطير مىنمايند و به عنوان روغن ماليدنى براى تسكين دردهاى روماتيسمى استفاده مىكردند .\r\n Elexir de long vie \r\nكه همان الاكسير يا اكسير معروف است و تركيبى است كه حكما و شميستهاى قديم رؤياهاى خود را در دستيابى به عمر دراز و سلامتى در اين قبيل تركيبات جستجو مىكردند . اين دارو تنظور مركبى است كه از حل كردن گياهان مختلفى نظير صبر زرد ، ژانسيان ، ريوند ، زدوار و چند گياه ديگر در الكل تهيه مىشود و معمولا با اضافه كردن شربت قند طعم شيرين به آن مىدهند و در طب سنتى ارج و معروفيت فراوان دارد .\r\nدر اندونزى ريشهء زدوار از داروهاى رسمى و بسيار معمول است و در اكثر داروخانه‌ها فروخته مىشود و به عنوان مقوى معده و بادشكن از آن استفاده مىشود .\r\nدر چين از داروهاى مقوى است و براى تحليل ورمها و در موارد كوفتگىها به كار مىرود [ هاو 
  ] . براى حل كردن خون لخته‌شده در رگ يا بلادكلوتس « 1 » ، تسهيل و تسريع جريان خون در رگها و كاهش درد پشت و شكم در دوران عادت ماهيانه تجويز مىشود [ چونگ يائوچى 
  ] . به‌طور كلى از داروهايى است كه معمولا در موارد ناراحتىهاى زنانگى تجويز مىشود [ ليو 
  ] . در هندوچين زدوار به عنوان مقوى ، قاعده‌آور و به عنوان ادويه در غذاها مصرف مىشود [ فوكود 
  ] . در تايوان در موارد ناراحتىهاى قلبى ، و با ، سوزاك ، عادت ماهيانه نامنظم ، گزش مار به كار مىرود [ ليو 
  ] .\r\nدر شبه جزيرهء مالايا به عنوان مقوى مصرف داخلى دارد [ هولمز و ريدلى 
  ] . در اندونزى مهمترين جزء دارويى است كه معمولا در هفتهء اول پس از وضع حمل براى رفع ضعف به مادر خورانده مىشود [ هين و وان‌استىنيس كروزمان 
  ] .\r\nزدوار از نظر طبيعت طبق رأى حكماى طب سنتى گرم و خشك است و از نظر خواص معتقدند كه فرح‌آور ، مقوى نيروى اعضاى رئيسه بدن نظير دل ، دماغ و كبد و مقوى احشاء و آلات درون شكم است و براى جميع سموم سرد و گرم پادزهر مؤثرى است . بازكنندهء انسداد و گرفتگىهاى مجارى است و مسكّن دردها و مقوى چشم است . براى افزايش اشتها و تحريك و افزايش نيروى جنسى خيلى مؤثر و منعظ است . مدّر مىباشد و براى بيمارىهاى دماغى و اعصاب مانند صرع ، فلج ، لقوه ،\r\n\r\n\r\n","description":"","footnote":"\r\n( 1 ) .  Bloodclots \r\n","page_name":" 352 ","page_number":360},
  {"content":"\r\n\r\nرعشه ، سستى ، بىحسّى ، خواب‌رفتگى اعضا ، استسقا ، يرقان ، ضعف معده ، خرد كردن سنگ مثانه ، سختى ترشح ادرار ، رفع عفونت از اخلاط و اكثر بيمارىهاى سرد از طريق خوردن و ماليدن مفيد است . خوردن 2 گرم ساييده آن با سركه رقيق براى رفع مسموميت گزش مارهاى كشنده و عقرب و جانوران سمّى نافع است . براى دردها و ورمهاى داخلى مفيد است . مقدار 2 گرم آن با جلاب و با شربت گاو زبان و بادرنجبويه و يا با عرقهاى مناسب نظير عرق گاو زبان و گلاب و يا بادرنجبويه و بيدمشك و نيلوفر براى تفريح قلب ، رفع ضعف قلب ، رفع خفقان ، تپش و فشار قلب خصوصا در مواردى كه از برودت و سردى باشد ، نافع است و اگر چند روز پىدرپى خورده شود ، بسيار اثرش بيشتر است بخصوص در ايام شيوع و با براى مصون نگه داشتن بدن مفيد است .\r\nدر موارد دشوارى وضع حمل اگر 1 گرم آن را ساييده با آب شنبليله يا شيرهء خارخسك يا جلاپ بخورند وضع حمل آسان مىشود و اگر بچه در شكم مرده باشد و بدن در اثر آن مسموم شده باشد و يا در وقت تولد بچه ضعف بسيار حاصل شده باشد و يا خون نفاس زيادى از رحم جارى شده و در اثر آن ضعف بسيار عارض شده باشد ، مقدار 4 دسىگرم يا حدود نيم‌گرم از زدوار را با گلاب ساييده و بخورند و اين كار را مدت يك هفته ادامه دهند ، براى تقويت مادر و اعادهء قدرت او بسيار مفيد است . اگر صبح ناشتا خورده شود ، مؤثرتر است .\r\nدر مورد اكثر بيمارىهاى مغزى بچه‌هاى كوچك اگر مقدار كمى از آن را ساييده با شير مادر به بچه بخورانند مفيد است و در مورد جوانان ممكن است 5 / 2 - 2 گرم آن را ساييده و مخلوط با داروهاى مناسب بخورند . در هند براى تقويت نيروى جنسى زدوار را به تنهايى و يا با داروهاى مناسب با گلاب ساييده و يا حب مىسازند و مىخورند ، خيلى مفيد است . اگر ساييده آن را با سركه و گلاب مخلوط كرده و به ورمها بمالند در نرم كردن و تحليل ورمها خصوصا ورم پس گوش ، زير بغل و انتهاى ران يا كشاله ران نافع است . و براى خنّاق و خنازير و ساير ورمهاى گلو و حلق نيز مفيد مىباشد . ماليدن آن به تنهايى و يا با آب گشنيز و يا سركه بر پشت چشم براى تحليل ورم پلكها و بر دندان براى تسكين درد سرد دندان و بر بواسير براى تسكين درد و تحليل ورم بواسير نافع است . ماليدن آن به پشت زهار ( محل روييدن مو در اطراف آلات تناسلى ) براى رفع زخم مثانه و باز شدن گرفتگى ترشح ادرار بسيار مفيد است .\r\nپاشيدن گرد آن به جراحتها براى التيام و بند آمدن خونروى نافع است و اگر با\r\n\r\n","description":"","footnote":"","page_name":" 353 ","page_number":361},
  {"content":"\r\n\r\nروغنهاى مناسب مخلوط و به صورت روغن ماليده شود براى بيمارىهاى دماغى و اعصاب مانند صرع ، سكته ، فلج ، لقوه ، سستى اعضا ، رعشه ، خواب‌رفتگى و نظاير آن مفيد است . مقدار خوراك آن 4 / 1 گرم تا 2 گرم برحسب مزاجهاى مختلف ، سن ، قوت و قدرت بدن و . . . است . در مورد تقويت نيروى جنسى تا 5 / 2 گرم و در استسقا تا 2 گرم بايد مصرف شود . جانشين آن در مورد پادزهر تا سه برابر وزن آن زرنباد است .\r\nبراى گرم‌مزاجان و در مزاجهاى با يبوست مضّر است و سردرد مىآورد و ايجاد زخم روده و جراحت مىكند ، از اين نظر بايد با سكنجبين ساده و شير تازه و يا جوشاندهء جو خورده شود .\r\nتوضيح : در بعضى از مدارك طب سنتى زدوار و زرنباد را يكى مىدانند و تحت عنوان يك گياه ذكر كرده‌اند مانند پزشكىنامهء نفيسى . ولى در اغلب مدارك نظير مخزن الادويه ، تحفه ، الانبيه عن الحقائق الادويه و نظاير آن ، اين دو نام را مربوط به دو گياه مختلف مىدانند . بررسىهاى نويسندهء اين كتاب نيز تأييد مىنمايد كه دو گياه مختلف است و در مدارك علمى جديد گياه‌شناسان دنيا نيز دو گياه مختلف ذكر شده كه با استفاده از ما حصل معتبرترين بررسىها ، تحت عنوان دو گياه در اين كتاب آورده شده است .\r\nنكتهء ديگر اين در مورد زدوار چون ريشهء زدوار اصلى خيلى كم و گران است ، در بعضى مناطق از ريشهء بعضى گياهان كم‌اثر يا بىاثر ديگر كه شبيه زدوار است استفاده كرده آن را رنگ مىكنند و تقلبى در بازار به جاى زدوار به مشتريان عرضه مىنمايند .\r\nدر بعضى مناطق مرسوم است كه از انواع ضعيف گياه آكونيت استفاده كرده و ريشه‌هاى ضخيم و متورم اكونيت را گرفته در شير مىجوشانند كه از سميت آن كاسته شود چون ريشهء آكونيت سفيد و شكرىرنگ است آن را رنگ كرده و به رنگ زدوار درمىآورند و مىفروشند . براى تشخيص زدوار اصلى از زدوار تقلبى روش اين است كه اگر زدوار رنگ‌شدهء تقلبى را با آب تر نموده و به پارچهء سفيدى بمالند پارچه رنگين مىشود و اگر در فنجان آب گرم اندازند آب فنجان رنگين مىشود . و به علاوه سطح خارجى تقلبىها چون جوشانيده و خشك شده‌اند ناصاف و خشن و با چين و چروك است در صورتى كه زدوار اصلى داراى سطحى صاف و نرم است و اگر آن را بشكنند تمام قسمتهاى مغز آن يكسان و يك‌رنگ نيست بلكه قسمت نزديك پوست آن رنگين‌تر از مغز آن است .\r\n\r\n","description":"","footnote":"","page_name":" 354 ","page_number":362},
  {"content":"\r\n\r\n\r\nشيطرج\r\nبه فارسى « موچه » ، « شيتره » و « تره‌تيزك وحشى » و در كتب طب سنتى با نامهاى « مسواك الراعى » و « شيطرج » آمده است . به فرانسوى  Passerage  و  Grande passerage  و به انگليسى  Dittany  و  Pepperwort  و  Green mustard  و  Pepper grass  گفته مىشود . گياهى است از خانوادهء  Cruciferae  نام علمى آن  Lepidium latifolium L .  مىباشد .\r\n\r\nمشخصات\r\nشيطرج گياهى است چندساله و علفى . برگهاى آن درشت ، متناوب ، ضخيم ، بىكرك ، بيضى ، نوك‌تيز به رنگ سبز مايل به خاكسترى است . گلهاى آن كوچك ، سفيد يا زرد است . ميوهء آن كوچك تخم‌مرغىشكل به طول حدود 2 ميلىمتر مىباشد . ساقهء آن از تره‌تيزك بلندتر و 100 - 50 سانتىمتر و ريشهء آن ضخيم ، دوكىشكل ، دراز و منشعب است .\r\nاين گياه در نقاط سايه‌دار مرطوب كنار نهرها و مجارى آب در ايران در دامنه‌هاى البرز ، اطراف كرج ، در كرمان در دامنه‌هاى كوه لاله‌زار ، در لرستان در كوههاى اراك ، در همدان و در مناطق جنوب غرب ايران و در آذربايجان در آخر در مناطق شمالى و شرقى ايران به‌طور خودرو مىرويد . در هند و كشمير نيز مىرويد .\r\n\r\n","description":"","footnote":"","page_name":" 355 ","page_number":363},
  {"content":"\r\n\r\n\r\nتركيبات شيميايى\r\nدر دانه‌هاى گياه يك گلوكوزيد روغن خردل وجود دارد  [ G . I . M . P 
  ]  . بررسى ديگرى نشان مىدهد كه گياه داراى رزين و دو آلكالوئيد و تركيبات فلاوونى « 1 » ، ساپونين و مقاديرى ويتامين  C  است .  [ S . G . I . M . P 
  ]  .\r\n\r\nخواص - كاربرد\r\nگياه براى تصفيهء خون و به عنوان عوارض ناشى از كمى ويتامين  C  در بدن به كار مىرود و در التيام بيمارىهاى پوست اثر مثبت دارد . در هند از دم‌كردهء گياه براى رفع ناراحتىهاى كبد و كليه استفاده مىشود و ريتم ضربان قلب را منظم مىكند . استعمال داخلى آن در مورد سگها فشار خون را به‌طور موقت كاهش داده است  [ S . G . I . M . P 
  ]  .\r\nله‌شدهء گياه روى پوست بدن اثر قرمزكنندهء پوست دارد بنابراين از آن براى جلب خون به طرف پوست و تسكين دردهاى سياتيك ، روماتيسم و دردهاى عصبى استفاده مىشود . در مصرف داخلى از دم‌كردهء 50 گرم گياه در 1000 گرم آب جوش و يا 20 گرم ريشهء گياه در 1000 گرم آب جوش استفاده مىشود . و در مصارف خارجى جوشاندهء 60 گرم گياه در 1000 گرم آب را براى ريختن روى عضو دردناك سياتيك و يا از له‌شدهء گياه و ريشهء آن روى عضو دردناك مىگذارند .\r\n\r\nحرف مشرقى\r\nگونهء ديگرى از اين گياه است كه به فارسى « حرف مشرقى » گفته مىشود . به انگليسى آن را  Hoary cress  نامند . گياهى است از خانوادهء  Cruciferae  نام علمى آن  Cardaria draba Desv .  و مترادف آن  Lepidium draba L .  مىباشد .\r\n\r\nمشخصات\r\nگياهى است به بلندى حدود 70 سانتىمتر . چندساله و علفى . برگهاى آن بيضى ، دندانه‌دار ، بىدمبرگ كه ساقه را در بغل گرفته است . گلهاى آن كوچك معطّر در\r\n\r\n\r\n","description":"","footnote":"\r\n( 1 ) .  Flavonic compounds \r\n","page_name":" 356 ","page_number":364},
  {"content":"\r\n\r\nشيطرج\r\nانتهاى شاخهء گل‌دهنده ظاهر مىشود . ريشهء آن خزنده و دانهء آن سفيد و تند است و آن را در بعضى مناطق به جاى فلفل مصرف مىكنند . اين گياه علف هرز مزارع است و در پنجاب در ايالت مرزى شمال غرب هند انتشار دارد . تحت گونه‌اى از اين گياه به نام  Cardaria draba subsp chalepensis ( L . ) O . E . Sch .  در ايران در مناطق شمالى مىرويد .\r\n\r\nخواص - كاربرد\r\nدر هند از اين گياه به عنوان عوارض ناشى از كمبود ويتامين  C  در بدن استفاده مىشود . از دانهء آن براى رفع نفخ مىخورند و جوشاندهء گياه مدّر است . از دانه آن كه تند است به جاى فلفل نيز استفاده مىشود .\r\n\r\n","description":"","footnote":"","page_name":" 357 ","page_number":365},
  {"content":"\r\n\r\n\r\nلفاح\r\nبه فارسى « مهرگياه » ، « مردم گياه » و « سگ‌كش » و در كتب طب سنتى با نامهاى « لفّاح » ، « شابيزك » ، « شابيزج » و « مغد » نامبرده شده . ريشهء لفاح را « يبروح الصنم » يا « يبروج سريانى » گويند . گياه لفاح را به فرانسوى  Mandragore  و به انگليسى  Mandragora  ،  Mandrake  و  Devil's apple  و  Satan's apple  نامند . گياهى است از خانوادهء بادنجان  Solanaceae  نام علمى آن  Mandragora officinarum L .  و مترادف آن  Mandragora autumnalis Spreng .  مىباشد .\r\nتوضيح : لغت شابيزك در برخى اسناد براى بلادون « 1 » ذكر شده كه آن گياه ديگرى است و شرح آن جداگانه در اين كتاب آمده است .\r\n\r\nمشخصات\r\nلفاح گياهى است علفى بدون ساقه كه كليهء قسمتهاى آن سمّى است . برگهاى آن بزرگ و پهن با بو و طعم نامطبوع . ريشهء آن ضخيم گوشتى كه معمولا دو شاخه دارد .\r\nگلهاى آن بزرگ متعدد به رنگهاى آبى ، بنفش ، سرخ ، سفيد ، كه معمولا در وسط برگها ظاهر مىشود و در شبها درخشش دارد . ميوهء آن متورم و گوشتى از نظر ظاهر شبيه بادنجان ، مدوّر و زردرنگ است . تخم آن شبيه تخم سيب است . چون مهمترين\r\n\r\n\r\n","description":"","footnote":"\r\n( 1 ) .  Atropa belladonna \r\n","page_name":" 358 ","page_number":366},
  {"content":"\r\n\r\nقسمت گياه كه در طب سنتى مورد توجه است پوست ريشه و عصارهء پوست ريشه است لذا جداگانه توضيحاتى دربارهء ريشهء آن داده مىشود .\r\nريشهء گياه لفاح يا شابيزك در كتب طب سنتى يبروح الصنم نامبرده مىشود . يبروح لغت سريانى است و به معناى دارندهء دو چهره است . يبروح الصنم كه بيخ يا ريشهء لفاح وحشى است به شكل دو انسان كه روبه‌روى يكديگر هستند مىباشد . به فارسى اين گياه را سگ‌كش نيز مىگويند . در بين عوام مشهور است كه هركس اين گياه را از زمين بكند هلاك مىشود ، لذا براى كندن گياه معمول است كه پس از خالى كردن اطراف ريشه ريسمانى به آن بسته و سر ديگر ريسمان را به گردن سگى مىبندند و سگ را رم مىدهند تا در اثر تكان سگ ، ريشه از زمين كنده شود . شايد اين كار به اين دليل باشد كه چون گياه بسيار سمّى است و ريشهء دو شاخه و دو شعبه آن محكم در زمين مستقر است و كندن آن با دست ممكن است موجب ايجاد خراش در دست و نفوذ مادهء سمّى گياه و مسموميت انسان شود ، لذا براى كندن آن براى اينكه رعايت احتياطهاى لازم از نظر عدم تماس با بدن را بنمايند از اين شيوهء ابتدايى استفاده مىكرده‌اند و همين فلسفهء نامگذارى آن به سگ‌كش گرديده است .\r\nاين گياه در مناطق با شرايط اقليمى مديترانه‌اى و نقاط ييلاقى و نقاط باتلاقى و سايه‌دار مىرويد و بومى جزيرهء سيسيل در جنوب ايتاليا مىباشد . در كتب طب سنتى آمده است كه محل مناسب رويش اين گياه به‌طور وحشى مقابر و نقاط سايه‌دار است . در بعضى از گزارشها ذكر شده كه در ايران در فارس و اطراف شيراز مىرويد ( پارسا ) و عده‌اى از گياه‌شناسان معتقدند كه تا به حال در ايران شناسايى نشده است .\r\nدر كتب طب سنتى نيز اشاره‌اى به مشاهدهء اين گياه در فارس شده و حتى در محلى به نام قلعهء شهريار ذكر شده است [ صاحب اختيارات بديعى 
  ] . پارسا نام آن را  Atropa mandragora  نيز نوشته است .\r\nطبق نظر ديوسكوريدس دانشمند گياه‌شناس و پزشك معروف قرن اول پس از ميلاد مسيح ، گياه لفاح به‌طور كلى دو قسم است . يكى گياه ماده كه رنگ آن مايل به سياهى و خشبى است و برگ آن شبيه برگ كاهو و از آن كمى باريكتر و كوچكتر با بوى تند كه روى زمين گسترده شده و ميوهء آن كه در ابعاد سيب و يا كمى كوچكتر و خوش‌بو است ، نزديك برگها قرار دارد كه در آن تخم دانه‌هاى گياه كه شبيه تخم گلابى است واقع شده‌اند . ريشهء اين قسم لفاح نسبتا بزرگ و دو يا سه عدد متصل به هم بوده ، رنگ پوست ريشهء سياه و مغز آن سفيد است .\r\n\r\n","description":"","footnote":"","page_name":" 359 ","page_number":367},
  {"content":"\r\n\r\nلفّاح\r\n A \r\n- گل  B  - ميوه\r\nقسم دوم كه آن را پايه نر مىدانند داراى برگهاى روشن مايل به سفيد ، نرم ، درخشان و ريشهء آن بزرگتر از ريشهء ماده و رنگ آن زعفرانى و خوش‌بو مىباشد و گاهى چوپانان از آن كمى مىخورند و موجب مىشود كه چرت بزنند چون خواب‌آور است . اين پايه بدون ميوه است .\r\nتكثير لفاح با كاشت بذر آن در مناطق معتدل در اوايل بهار صورت مىگيرد و پس از 90 - 80 روز مىتوان آن را برداشت كرد .\r\n\r\nتركيبات شيميايى\r\nاز نظر تركيبات شيميايى يك آلكالوئيد به نام ماندرا گورين « 1 » از گياه جدا شده كه خواص آن مشابه خواص آتروپين « 2 » است . ماندرا گورين مخلوطى از هيوسيامين و اسكوپولامين است . ماندرا گورين مخلوطى از هيوسيامين و اسكوپولامين است . علاوه\r\n\r\n\r\n","description":"","footnote":"\r\n( 1 ) .  Mandragorine \r\n( 2 ) .  Atropine \r\n","page_name":" 360 ","page_number":368},
  {"content":"\r\n\r\nبر دو آلكالوئيد يادشده يك مادهء سومى نيز در گياه مشخص شده كه به آن ماده نيز نام ماندرا گورين داده‌اند  [ G . I . M . P 
  ]  . در گزارش ديگرى آمده است كه در ريشهء گياه آلكالوئيدهاى هيوسيامين ، هيوسين ، پسى - هيوسيامين « 1 » ، كوسكوهيگرين و ماندراگورين يافت مىشود  [ S . G . I . M . P 
  ]  .\r\n\r\nخواص - كاربرد\r\nداروى گياهى كه از ريشهء ماندرا گورا تهيه مىشود به نظر مىرسد كه بشر از روزگاران كهن مىشناخته است .\r\nدر كتاب طب سنتى چين كه در قرن 28 قبل از ميلاد در چين مورد استفاده بوده است لفاح بعنوان يكى از پنج سمّ معروف ذكر شده و 4 سمّ ديگر گياه دند « 2 » ، گياه آكونيت يا بيش « 3 » ، گياه خربق « 4 » و مادهء كانتاريد ( كه از حشرهء ذراريح گرفته مىشود ) است . شرح گياهان فوق با خواص آنها به تفصيل در جلدهاى ديگر اين مجموعه آورده شده و شرح ذراريح نيز در آخر اين بخش خواهد آمد .\r\nحكيم معروف چينى به نام  Machi  ( قرن دهم قبل از ميلاد ) لفّاح را در رديف شش داروى مفيد و معروف ديگر مىدانسته و نام پنج داروى ديگر را  Ephedra  ، پوست پرتقال و مركبات ، گياه  Citrus fusca  ،  Pinella tuberifera  و  Boymia rutoecarpa  ذكر كرده است كه شرح خواص سه داروى اول به تفصيل در جلدهاى ديگر اين مجموعه آمده است .\r\nدر دوران كهن در چين بيشتر از گرد ريشهء آن براى از بين بردن حشرات نظير كنه و طفيلىهاى حيوانات استفاده مىشده است . در هند از ريشهء گياه كه داراى خواصى شبيه بلّادون است به عنوان خواب‌آور ، آرام‌بخش ، بىحس‌كننده ، بازكنندهء مردمك چشم و در بعضى مناطق به عنوان مادهء مخدّر استفاده مىشود و به‌هرحال چون سمّى است ، در مصرف آن بايد نهايت دقت به عمل آيد و مصرف آن به‌طور حتم با نظر و نظارت پزشك باشد .\r\nدر طب سنتى براى انسان به مقدار خيلى كم و محدود براى تسكين آنژين و سرفه\r\n\r\n\r\n","description":"","footnote":"\r\n( 1 ) .  - Hyoscyamin \r\n( 2 ) .  Croton tiglium \r\n( 3 ) .  Aconitum \r\n( 4 ) .  Veratrum \r\n","page_name":" 361 ","page_number":369},
  {"content":"\r\n\r\nو انواع كوليك مصرف داخلى داشته و در استعمال خارجى براى دفع طفيلى پوست بدن و بيمارىهاى جلدى نظير جرب تجويز مىشده است .\r\nحكماى طب سنتى ايرانى گياه لفاح را از نظر طبيعت سرد و خشك مىدانند و معتقدند كه كمى حرارت در آن وجود دارد . از نظر خواص معتقدند كه گياه لفاح و ريشهء آن مخدّر و تسكين‌دهندهء حرارت و غليان خون و صفرا ، قابض ، سكرآور و خواب‌آور است . مضمضه دم‌كردهء گياه براى تسكين درد دندان مفيد است و اگر 1 - 9 / 0 گرم از گرد پوست ريشهء آن با آب و عسل مخلوط و خورده شود براى رفع بىخوابى ، خفقان گرم ، اسهال خونى و ادرار خونى نافع است . ضماد برگ آن با آرد جو براى تحليل ورمهاى گرم و تومورهاى خنازيرى مفيد است . خوردن 2 گرم از تخم آن براى برافروخته شدن رنگ چهره در حدى كه مانند سرخى چهره پس از يك حمام خيلى گرم باشد ، استفاده مىشود .\r\nمقدار خوراك از گرد ريشهء آن هربار نبايد از 9 / 0 - 5 / 0 گرم تجاوز كند و خوردن در حدود 7 گرم از آن ايجاد اختلال مشاعر و استفراغ و چرت و در نهايت امر موجب هلاكت مىشود . به دلايل فوق مصرف اين دارو بايد با تجويز و نظارت پزشك باشد و اگر اتفاقا مسموميتى از خوردن اين دارو حاصل شده باشد بايد فورا به پزشك اطلاع داد و تا رسيدن پزشك فورا از محلول روغن و عسل و سداب و انيسون و خردل كه محلول قىآور شديدى است استفاده شود يا حد اقل مقدارى آب خورده شود .\r\nزياد بوييدن گياه بخصوص بوييدن گونه‌اى از گياه كه داراى برگ روشن مايل به سفيد است موجب سكته مىشود . سابقا از ريشهء گياه به جاى اتر براى بىهوش كردن بيمار استفاده مىشده است كه فعلا متروك شده است .\r\nدر روزگاران قديم در مورد خواص غريبهء اين گياه داستانهاى اغراق‌آميزى نقل مىشده و مردم معتقداتى در حد خرافات داشته‌اند به‌طورى كه براى رفع هرگونه ناراحتىهاى روانى و عشقى به اين گياه متوسل مىشدند و عده‌اى شياد از اين امر سوء استفاده مىكردند . به همين دلايل اين گياه به نام مهرگياه و مردم گياه معروف شده است . خواص دارويى گياه و ريشهء آن طبق تجربيات حكماى طب سنتى 5 - 4 سال مىماند .\r\n\r\n","description":"","footnote":"","page_name":" 362 ","page_number":370},
  {"content":"\r\n\r\n\r\nذراريح\r\nدر ايران به‌طور كلى « كانتاريد » گفته مىشود و در كتب طب سنتى با نام « ذراريح » آمده است . در كتب فارسى قديم با اسامى « باغوجه » ، « كوژخار » ، « كاغنه » ، « آله كلو » و « عروسك » ، « كادنه » و « مگسك » نامبرده مىشود . به تركى « آلاكلنگ » و در مازندران « دارساس » و در اصفهان آن را « سن » نامند . به فرانسوى آن را  Cantharide  و  Cantharide officinale  و  Cantharide vesicante  و  Mouche d'Espagne  و به انگليسى  Cantharide  نامند . حشره‌اى است از سخت بالپوشان از خانوادهء  Meloideae  نام علمى آن  Cantharis vesicatoria  يا  Lytta vesicatoria  مىباشد .\r\nتوضيح : در مورد اين حشره به علت خاصيت دارويى كه دارد ، در بخش شاهدانه جلد اوّل اين مجموعه و همچنين در بخش لفاح اين كتاب ، توضيحى داده شده است .\r\n\r\nمشخصات\r\nحشره‌اى است سخت بالپوش مادهء آن به طول 25 - 15 ميلىمتر و نر آن كوچكتر است . بالهاى حشره به رنگ سبز فلزى يا آبىرنگ برّاق است و گاهى خطوط طولى مسى روى آن ديده مىشود . شاخكهاى آن سياه و نسبتا دراز و بندبند است . ذراريح معمولا در ماه خرداد به صورت حشره ظاهر مىشود . مادهء آن تخمهاى خود را به مقدار زيادى در خاك مىگذارد كه در دورهء يك سال تحولات مراحل مختلفهء تخم و لارو و حشره در آنها صورت مىگيرد . تخمها در ماه ارديبهشت به شكل لاروهاى به\r\n\r\n","description":"","footnote":"","page_name":" 363 ","page_number":371},
  {"content":"\r\n\r\nرنگ زرد ليمويى روى برگ درختان بخصوص روى برگ زبان گنجشك ، ياس ، پيچ امين الدوله ، آقطى و درختان ديگرى ظاهر مىشود و در مدت كمى به صورت آفت ، كليه برگهاى گياه را مىخورند و صدمهء محسوسى به گياهان وارد مىسازند . علامت ظهور و حملهء اين آفت به درختان باغ وجود يك صداى وزوز يكنواخت و بوى متعفن و نامطبوعى در باغ است كه معمولا از اين حشره برمىخيزد و به سادگى از دور وجود اين حشره در باغ را مشخص مىسازد .\r\n\r\nتركيبات شيميايى\r\nدر تركيب شيميايى بدن اين حشره ماده‌اى به نام كانتاريدين وجود دارد كه براى تهيهء آن اين حشره را گرفته و خشك كرده و كوبيده و نرم صلايه مىكنند و گرد آن را به دست مىآورند .\r\n\r\nخواص - كاربرد\r\nگرد اين حشره كه داراى مادهء كانتاريدين « 1 » است تاول‌زاى پوست ، محرّك و قرمزكننده است و در بيمارىهاى پوست در دامپزشكى كاربرد دارد . گرد حشره براى بيمارى ريزش موى سر و ابرو و نوعى بيمارى كه به داء الثعلب معروف است مفيد مىباشد كه بايد زير نظر پزشك مصرف شود . مقدار كم آن براى تحريك و تقويت نيروى جنسى نيز مؤثر است ولى البته عوارض جانبى دارد كه بايد از مصرف آن خوددارى شود . متأسفانه بعضى از اشخاص آن را با حشيش مخلوط كرده و براى اينكه حشيش اثر تحريك جنسى داشته باشد مىخورند كه البته سمّ خطرناك و زخم‌كننده و تاول‌آور است و خوردن حتى 5 / 1 - 1 گرم آن از راه معده موجب مرگ مىشود . در صورتى كه به عللى مصرف اين دارو ضرورى باشد ، بايد زير نظر پزشك باشد .\r\n\r\n\r\n","description":"","footnote":"\r\n( 1 ) .  Cantharidine \r\n","page_name":" 364 ","page_number":372},
  {"content":"\r\n\r\n\r\nجاشير\r\nگياهى است كه گونه‌هاى مختلف آن در ايران با نامهاى « جاشير » ، « جاوشير » ، « جواشير » ، « گاوشير » ، « كوشير » و « جاوشى » ناميده مىشود . در كتب طب سنتى ، صمغى كه از گياه گرفته مىشود « جاوشير » ناميده مىشود . به هندى نيز گونه‌اى از گياه را « جاوشى » و « جوواشور » مىنامند . به فرانسوى آن را  Opoponax  يا  Opopanax  و به انگليسى  Opoponax tree  نامند . گياهى است از خانوادهء  Umbelliferae  داراى گونه‌هاى مختلفى كه در زير معروف‌ترين آنها كه در طب سنتى مستعمل است ذكر مىشود :\r\n1 .  Opoponax chironium Koch  . اين گونه بومى جنوب اروپا و آسياى صغير است .\r\n2 .  Opoponax persicum Boiss .  . اين گونه در دامنه‌هاى البرز و در كوههاى آهكى جنوب كوه كيلويه و در شوش و در كشور در 1400 متر ارتفاع و در بيشه در 1300 متر ارتفاع ديده مىشود .\r\n3 .  Opoponax hispidum ( Friv . ) Griseb .  و مترادف آن  O . orientale Boiss .  و  Ferula hispida Friv .  مىباشد . اين گونه در مناطق غربى ايران در مراتع كردستان و در سنقر و در كوه امروله ديده مىشود .\r\nمعمولا در بازار دارويى ، جاوشير به صمغ رزينى كه از گياه جاوشير گرفته مىشود ، مىگويند .\r\n\r\n","description":"","footnote":"","page_name":" 365 ","page_number":373},
  {"content":"\r\n\r\nدكتر پولاك كه سالها در حرفه طبابت و تحقيق در گياهان دارويى هم‌زمان با دكتر شليمر در ايران مىزيسته ، معتقد است كه جاوشير صمغ رزينى است كه از گياهى به نام  Diplotaenia cochrydifolia  گرفته مىشود و اين گياه را در دامنه‌هاى كوههاى شمال شهرستان تهران نزديك آزادبر ديده است . طبق يادداشتهاى او محلىها شاخه‌هاى سبز و جوان گياه را به صورت سبزى تازه يا در سركه پرورده و به صورت ترشى مىخورند .\r\nلازم بتذكر است كه گونه  O . persicum  كه در بالا ذكر شد نيز در همين دامنه‌ها مىرويد .\r\n\r\nمشخصات\r\nجاوشير گياهى است چندساله علفى بلندى ساقهء آن در حدود يك متر . ساقهء آن استوانه‌اى پوشيده از تار سفيد پنبه‌اى كه به ساقه رنگ خاكسترى سفيد مىدهند . در بعضى گونه‌ها خوابيده . برگهاى آن ساده ، كامل ، بيضى ، پهن نامنظم ، زبر و خشن ، كنارهء برگها داراى دندانه و بسيار سبز است . گلهاى آن زرد به صورت چتر مركب و خوش‌بو و تخم آن سياه و در ابعاد انيسون است .\r\nاز ريشهء گياه در ناحيهء يقهء گياه با تيغ زدن و خراش و شكاف شيره‌اى خارج مىشود كه بتدريج در مقابل هوا سفت مىشود . اين شيره صمغ رزينى جاوشير است . البته از ساقهء گياه نيز گرفته مىشود ولى كيفيت صمغ ساقه پست‌تر از صمغ ريشه است . در گياه يك اسانس وجود دارد كه در عطرسازى مورد توجه و مصرف است .\r\n\r\nمشخصات صمغ جاوشير و روش گرفتن آن\r\nدر اوايل تابستان 12 - 10 سانتىمتر خاك كنار ريشه در محل يقه را كنار زده و زير آن را با برگهاى تميز فرش مىكنند و ريشه را شكاف مىدهند و شيره بتدريج در روزهاى گرم خارج شده روى برگها جمع مىشود كه پس از سفت شدن آن را جمع‌آورى مىنمايند . رنگ سطح خارجى جاوشير زعفرانى و يا قرمز تيره است و مقطع آن سفيد است كه در مجاورت هوا تيره مىشود . طعم آن تند و زبان را مىگزد .\r\nبوى آن نامطبوع در آب و سركه حل مىشود و پس از حل در آب مايعى سفيد شيرى رنگ ايجاد مىشود .\r\n\r\n","description":"","footnote":"","page_name":" 366 ","page_number":374},
  {"content":"\r\n\r\nجاوشير\r\n\r\nتركيبات شيميايى\r\nدر گياه جاوشير يك اسانس روغنى فرّار وجود دارد كه در صنعت عطرسازى استفاده مىشود .\r\n\r\nخواص - كاربرد\r\nخواص صمغ جاوشير خيلى شبيه صمغ آنقوزه ولى ضعيف‌تر از آن است و در موارد مشابه بايد مقدار بيشترى از اين صمغ مصرف نمود . از نظر طبيعت صمغ جاوشير خيلى گرم و خشك است و از نظر خواص آن معتقدند كه بادشكن است و نفخ و گاز را تحليل مىبرد . بازكنندهء گرفتگىها و انسداد مجارى و مقوى اعصاب ضعيف است . در عين حال چون اعتدال‌دهنده است ، مضعف اعصاب قوى نيز مىباشد . ضد سم است و براى بيمارى سرد بلغمى خصوصا بيمارىهاى اعصاب و بيمارىهاى دماغى نظير سردرد ، فلج ، لقوه ، صرع ، صرع كودكان و رعشه حاصل از كثرت جماع و براى درد مفاصل ، كوفتگى ، درد استخوان شكسته و ترميم آن ، درد\r\n\r\n","description":"","footnote":"","page_name":" 367 ","page_number":375},
  {"content":"\r\n\r\nپهلو ، خونريزى و سرفه‌هاى بلغمى نافع است ، در اين قبيل موارد اگر 2 گرم آن را با آب مرزنجوش بخورند و يا به مواضع شكستگى و كوفتگى بمالند و ضماد آن را بيندازند بسيار نافع است . اگر در حدود 5 گرم از آن خورده شود براى استسقا ، ازدياد ترشح ادرار ، ازدياد ترشح عادت ماهيانه ، يرقان ، معالجهء قطره‌قطره ادرار كردن ، نفخ رحم ، خرد كردن سنگ مثانه و كليه و خنثى كردن سموم مفيد است . اگر قدرى از آن در دندان كرم‌خورده گذارده شود يا ماليده شود براى تسكين درد دندان نافع است .\r\nماليدن آن به چشم براى افزايش بينايى مفيد است . ريختن چند قطره از محلول آن در آب ، در گوش براى كاهش سنگينى گوش نافع است . ضماد برگ گياه براى تسكين درد پهلو مفيد است . خوردن عصارهء برگ گياه با سركه و ماليدن آن براى تحليل ورم طحال مفيد است . اگر 10 گرم آن را در مقدارى آب انگور مخلوط و پس از 20 روز صاف نمايند و بخورند براى استسقا و طحال بسيار نافع است . خوردن تخم آن براى ازدياد ترشح عادت ماهيانه مؤثر است . اگر تخم آن با افسنطين خورده شود براى اختناق رحم مفيد است و جنين را سقط مىكند و نفخ و گاز رحم را پراكنده مىسازد .\r\nخوردن عصارهء برگ آن براى سياتيك و دم‌كردهء آن با روغن زيتون در حدى كه به صورت مرهم درآيد و ماليدن و گذاردن آن در محلى از عضو كه سگ هار گاز گرفته باشد مفيد است . ضدعفونىكننده است . داخل كردن عصارهء برگ آن در مرهمها براى التيام زخمها بسيار نافع است . مقدار خوراك از صمغ آن تا 5 گرم و جانشين آن باريجه است . ضمّاد ريشه و همچنين گرد ريشهء آن براى زخمهاى كهنه و استخوان عارى از گوشت و شياف آن براى باز كردن قاعدهء زنان و اخراج جنين مرده مفيد است .\r\nمصرف اين گياه بايد زير نظر پزشك انجام گيرد .\r\n\r\n","description":"","footnote":"","page_name":" 368 ","page_number":376},
  {"content":"\r\n\r\n\r\nآرنيكا\r\nبه فارسى « هميشه بهار كوهى » ، « سوسن كوهى » و « تنباكوى كوهى » و در كتب طب سنتى با نامهاى « آرنيكا » ، « آرنيقه » ، « خانق الفهد » و « دخان الفوح » ( دود خوش‌بو ) نامبرده مىشود . به فرانسوى  Arnica  و  Arnique  و  Soucides Alpes  و  Arnica des montagnes  و به انگليسى  Arnica  و  Mountain tobacco  و  Leopard's bane  ناميده مىشود . گياهى است از خانوادهء  Compositae  نام علمى آن  Arnica montana L .  است .\r\n\r\nمشخصات\r\nآرنيكا گياهى است چندساله كوچك داراى ريشه‌اى ليفى قرمز و برگهاى اوليهء آن كه از يقهء گياه خارج مىشود ، به شكل گروهى ، بزرگ ، بيضىشكل ، نوك‌تيز ، داراى رگبرگهاى موازى طولى و پوشيده از كرك در سطح فوقانى برگ و كمى موجدار است . از وسط اين برگها ساقه‌اى خارج مىشود به بلندى حدود تا 60 سانتىمتر و در انتهاى آن گلهاى زرد قشنگى در تابستان ظاهر مىشود . در مركز گل غلافى است محتوى تخم آن و در نوك اين غلاف خار كوچكى وجود دارد . اين گياه داراى بوى مخصوصى است . طعم آن تلخ و در موقع استعمال گلهاى خشك آرنيكا را بايد با دقت با دست بمالند تا اين خارهاى كوچك به دست چسبيده و خارج گردد و در موقع مصرف موجب خراش و تحريك غشاء مخاط نگردند زيرا در اين صورت\r\n\r\n","description":"","footnote":"","page_name":" 369 ","page_number":377},
  {"content":"\r\n\r\nاگر جوشاندهء صاف‌نكردهء آن مصرف شود در اثر چسبيدن اين خارها به حلق ايجاد قى و آشفتگى مىنمايد .\r\nآرنيكا در كوهستانهاى آلپ در فرانسه و سويس و در منطقهء كوهستانى  Vosges  فرانسه به‌طور خودرو انتشار دارد . تكثير آن از طريق كاشت بذر آن است كه در اوايل بهار كاشته مىشود . ممكن است كه قبلا آن را در خزانه كاشت و در اوايل بهار كه درجه حرارت هوا مناسب باشد به محل اصلى منتقل نمود . زمان برداشت گلها بايد قبل از باز شدن غنچه‌ها باشد يعنى به صورت غنچه چيده شود . از طريق تقسيم گياه در بهار يا پاييز نيز مىتوان تكثير نمود و مرتبا بايد آبيارى شود .\r\n\r\nتركيبات شيميايى\r\nدر ساقه‌هاى زيرزمينى و در گلهاى آرنيكا ، اسانس روغنى فرّار و يك مادهء تلخ وجود دارد . در سرشاخه‌هاى گلدار آن در حدود 1 / 0 درصد كولين و همچنين آرنيدنديول « 1 » و آلوآرنيدنديول « 2 » و يك اتر نفتى يافت مىشود . تزريق تنطور آرنيكا موجب پايين آمدن فشار خون و متعاقب آن بالا رفتن محسوس فشار خون مىباشد .\r\nمواد آرنيكا فلاوون « 3 » كه از ريشه‌ها و گلهاى آرنيكا به دست مىآيد براى موش سمّى است . گلهاى آن در حدود 1 / 0 درصد و ريشهء آن 5 / 1 - 5 / 0 درصد اسانس دارد كه مشابه هم نمىباشند . در گلهاى آن يك فلاوون و يك مادهء شبيه آدرنالين و يك مادهء مقوى قلب و كولين و بتائين و . . . وجود دارد . اسانس آرنيكا پوست را تحريك مىكند و مادهء فلاوون موجود در آن فشار خون خرگوش  [ G . I . M . P 
  ]  را كاهش مىدهد . در گزارش بررسى ديگرى آمده است كه از گلهاى آن سه مادهء جديد به دست آورده‌اند كه عبارت‌اند از كارنوبيل الكل « 4 » و دو نوع استئارين « 5 » و به علاوه چند پارافين « 6 » و فاراديول « 7 » و آرنى دنديول است . از عصارهء بنزنى گياه يك الكل به فرمول\r\n\r\n\r\n","description":"","footnote":"\r\n( 1 ) .  Arnidendiol \r\n( 2 ) .  Alloarnidendiol \r\n( 3 ) .  Arnicaflavones \r\n( 4 ) .  Carnaubyl alcohol \r\n( 5 ) .  , Stearine m . 227 . 8   Stearine m . 131 . 5 \r\n( 6 ) .  Paraffins \r\n( 7 ) .  Faradiol \r\n","page_name":" 370 ","page_number":378},
  {"content":"\r\n\r\nآرنيكا\r\n C 24 H 50 O \r\nو دو استرول جديد به دست آمده است  [ S . G . I . M . P 
  ]  .\r\n\r\nخواص - كاربرد\r\nآرنيكا محرّك ، مسكّن و آرام‌بخش و محلل است . از تنطور آرنيكا براى ضرب‌خوردگى و كوفتگى اعضاى بدن و همچنين براى بهبود زخمها و جراحتهاى حاصل از ضرب‌خوردگى استفاده مىشود . آرنيكا به عنوان مرهم در شكسته‌بندى و جراحات و قطع خونريزى از آنها مورد استفاده است . از ريشهء آرنيكا براى تسكين سياه‌سرفه و براى درمان روماتيسم از جوشاندهء آن مصرف مىشود . براى تهيهء جوشاندهء ريشهء آرنيكا در حدود 5 / 0 گرم ريشه را در قريب 200 گرم آب مدت 10 دقيقه مىجوشاند و آن را بين هر غذا مىخورند .\r\nبه علت وجود آلكالوئيد در آرنيكا و عكس العملهاى آن ، از آرنيكا معمولا براى استعمال خارجى استفاده مىشود و استعمال داخلى آن معمول نيست چون سمّى\r\n\r\n","description":"","footnote":"","page_name":" 371 ","page_number":379},
  {"content":"\r\n\r\nاست . اگر در مواردى مانند سياه‌سرفه و روماتيسم قصد مصرف آن باشد بايد با نظر و نظارت پزشك به مقدار خيلى محدود كه از 5 / 0 گرم تجاوز ننمايد ، مورد استفاده قرار گيرد .\r\nروش تهيه تنطور آرنيكا : گل آرنيكا يك واحد و الكل 60 درجه 5 واحد . مدت ده روز گل را در الكل مىخيسانند و با فشار از پارچه گذرانيده ، صاف مىكنند . مقدار خوراك اين تنطور 20 - 2 گرم است كه در جوشانده‌ها و يا در پوسيونها داخل كرده و بتدريج مصرف مىكنند . بنابراين هيچ‌وقت نبايد از تنطور خالص مصرف كرد و بايد آن را با پوسيونى مخلوط كرد حتى در مصارف خارجى نيز اين تنطور نبايد خالص مصرف شود و بايد با آب مخلوط شود و پارچه‌اى را با آن آغشته نمود به‌طور كمپرس روى زخم بگذارند .\r\nدم‌كردهء مركب آرنيكا : برگ آرنيكا 4 گرم ، گل آرنيكا 4 گرم و آب جوش 750 گرم . دم‌كرده را صاف كنند و 60 گرم شربت ليمو به آن بيفزايند و مجموع را 4 قسمت كرده و هر قسمت را در يك مرتبه بياشامند . اين دم‌كرده براى نزله‌هاى ريه بدون تب كه در پيران و اشخاص سالخورده ديده مىشود ، سودمند است و در بعضى اقسام ضعف اعصاب نيز مفيد است .\r\nتنطور آرنيكا : گل آرنيكا 50 گرم ، دارچين 10 گرم ، قرنفل 10 گرم ، زنجبيل 10 گرم ، انيسون 10 گرم و الكل 1000 گرم . مدت 8 روز داروها را در الكل بخيسانند و صاف كنند و براى رفع عوارض حاصل از ضربه‌ها و كوفتگىها روزى 3 - 2 بار هر بار يك قاشق كوچك از آن را در نصف فنجان شربت قند ريخته بياشامند . اين دارو براى رفع دندان‌درد نيز مفيد است .\r\n\r\n","description":"","footnote":"","page_name":" 372 ","page_number":380},
  {"content":"\r\n\r\n\r\nزلف پير رسمى\r\nبه فارسى « زلف پير رسمى » و در كتب طب سنتى با نامهاى « بابونج الطيور » و « مريره » نام برده شده است . به فرانسوى  Senec ? on commun  و  Senex  و  Senec ? on des oiseaux  و به انگليسى  Sinsion  و  Groundsel  گفته مىشود . گياهى است از خانوادهء  Compositae  تيرهء فرعى  Radieae  نام علمى آن  Senecio vulgaris L .  مىباشد .\r\n\r\nمشخصات\r\nزلف پير رسمى گياهى است يك ساله يا چندساله كوتاه به بلندى 100 - 10 سانتىمتر داراى ساقهء مخطط منشعب پوشيده از كركهاى خزى توأم با تار عنكبوتى و رنگ برگها در سطح زير سبز مات و برگها داراى بريدگىهاى عميق در قسمت پايين گياه و داراى دمبرگ و در قسمت بالاى ساقه بدون دمبرگ است . گلهاى آن زرد است و در تابستان ظاهر مىشود و به صورت علف هرز در مزارع مىرويد و همچنين در دامنه‌هاى مرطوب و كم‌ارتفاع كوهستانها رشد مىكند . براى رشد آن آب‌وهواى معتدل و مديترانه‌اى مناسب است . در ايران در مناطق مختلف كشور در كازرون ، مسجد سليمان ، كلاك كرج در اطراف تيران تا ارتفاع 1760 متر مىرويد . در هند نيز مىرويد و در باغها نيز كاشته مىشود . اين گياه اگر به دام داده شود دام مريض شده و موجب بيمارى\r\n\r\n","description":"","footnote":"","page_name":" 373 ","page_number":381},
  {"content":"\r\n\r\n A \r\n- گل كامل  B  - غنچه\r\nتشمع كبد « 1 » در دام مىشود و به همين دليل اصولا حيوانات خودبخود آن را نمىخورند و به علت طعم ترش و نامطبوعى كه دارد مورد تنفر حيوانات است و براى حيوانات از گياهان سمّى محسوب مىشود .\r\n\r\nتركيبات شيميايى\r\nدر گياه زلف پير رسمى آلكالوئيدهاى سنسيونين « 2 » ، سنسين « 3 » و يك باز وجود\r\n\r\n\r\n","description":"","footnote":"\r\n( 1 ) .  Hepatic cirrhosis \r\n( 2 ) .  Sencionine \r\n( 3 ) .  Senecine \r\n","page_name":" 374 ","page_number":382},
  {"content":"\r\n\r\nدارد . براى تعيين مقدار آلكالوئيدها نمونه‌هايى از اين گياه در ماه‌هاى فروردين ، خرداد و مهر برداشت شده و مورد تجزيه قرار گرفته و به ترتيب 015 / 0 درصد ، 06 / 0 درصد و 015 / 0 درصد آلكالوئيد داشته است . مقدار آلكالوئيد سنسيونين در حدود 0265 / 0 درصد مىباشد . در ريشهء گياه مقدارى اينولين نيز وجود دارد .\r\n\r\nخواص - كاربرد\r\nاز عصارهء گياه  S . vulgaris  در چين و ژاپن روى بواسير و ورمها مىمالند آثار درمانى و تسكينى و نرم‌كننده دارد [ كاريونه و كيمورا 
  ] . از جوشاندهء گياه نيز در استعمال خارجى استفاده مىشود .\r\nدر استعمال خارجى جوشاندهء 100 گرم برگ گياه خشك در 1 ليتر آب به كار مىرود . مصرف داخلى عصارهء روان گياه در هربار 20 - 15 قطره براى قطع اخلاط خونى ، قطع خونريزى ، قطع خونريزى از بينى ، اسهال خونى و همچنين براى تنظيم عادت ماهيانه و به عنوان قاعده‌آور ، در موارد صرع ، سنگ كليه و زردى آثار مفيد دارد و دردهاى بعد از قاعدگى را تسكين مىدهد .\r\nمصرف اين گياه بايد با نظر پزشك باشد .\r\nگونهء ديگرى از گياه  Senecio  كه به فرانسوى  Cineraire maritime  و به انگليسى  Cineraria  ناميده مىشود نام علمى آن  Senecio maritimus  يا  Cineraria maritimus  مىباشد .\r\nدرختچه‌اى است كه در جنوب اروپا و جنوب فرانسه انتشار دارد . تمام اندام گياه از يك نوع كرك پشم‌مانند سفيدرنگ نقره‌اى پوشيده شده است . برگهاى آن نقره‌اى گلهاى آن زرد به‌طور گروهى چون چتر مدوّر در قسمت بالاى گياه قرار دارد . تكثير آن از طريق كاشت بذر آن در خزانه در اوايل بهار در شاسى انجام مىگيرد و پس از آن در اواسط بهار آن را نشا كرده و در اوايل تابستان به محل اصلى منتقل مىنمايند . روش ديگر اين است كه در اواخر تابستان بذر آن را در خزانه يا در يك خاك سبك در محلى كه سايه و آفتاب است مىكارند و نهالهاى جوان را در گلدان كاشته و اوايل پاييز به گلخانه منتقل مىنمايند و در جايى كه از حد اكثر نور استفاده مىنمايد ، مىگذارند . در طول زمستان 3 - 2 بار گلدان آن را عوض مىكنند و پس از يخ‌بندان آنها را به محل اصلى منتقل و مىكارند .\r\n\r\n","description":"","footnote":"","page_name":" 375 ","page_number":383},
  {"content":"\r\n\r\n\r\nخواص - كاربرد\r\nاز اعضاى گياه فوق  ( S . maritimus )  در مصارف دارويى شبيه مصارف زلف پير رسمى استفاده مىشود و براى بند آوردن خونريزى و خونريزى از بينى و ساير مصارف يادشده مستعمل است . اصولا گياهان جنس  Senecio  در عين حال كه قاعده‌آور هستند بندآورندهء خون نيز مىباشند . گونهء  Cineraria maritimus  براى متوقف كردن نزول آب سفيد در چشم در اوايل و آغاز شروع نيز مؤثر است .\r\nگونهء ديگرى از اين گياه كه به فارسى باغبانها آن را « سيزر » « 1 » مىگويند و به فرانسوى  Cineraire  و  Cineraire hybride  ناميده مىشود . نام علمى آن  Senecio cruentus  است . اين گياه داراى گلهاى زيبايى به رنگهاى مختلف است . گياهى است چندساله ولى در گل‌كارى چون زيباترين گلها را در سال اول مىدهد يك ساله كاشته مىشود . برگهاى آن پهن پوشيده از كرك و تكثير آن با كاشت بذر در گلخانه در درجه حرارت خنك ( 15 - 7 درجهء سانتىگراد ) انجام مىگيرد .\r\n\r\n\r\n","description":"","footnote":"\r\n( 1 ) .  Cineraire \r\n","page_name":" 376 ","page_number":384},
  {"content":"\r\n\r\n\r\nپرك هندى\r\nدانهء گياهى است كه در بازار دارويى ايران به « پرك هندى » معروف است . به فرانسوى  Semence de casse ailee  و به انگليسى  Ringworm shrubseed  گويند .\r\nگياه آن را به فرانسوى  Casse ailee  و به انگليسى  Candalabra bush  و  Ringworm senna  و  Ringworm shrub .  نامند . گياه از خانوادهء  Leguminosae  است و نام علمى آن  Cassia alata L .  مىباشد . اين گياه را به هندى دادموردان مىنامند .\r\nاين گياه بومى امريكاى حارّه است و در حال حاضر در اغلب مناطق حارّه از شرق هندوستان تا هندوچين و از جنوب شرقى آسيا تا گوام مىرويد . در ايران تا به حال گزارشى از شناسايى آن در دست نيست .\r\n\r\nتركيبات شيميايى\r\nاز نظر تركيبات شيميايى در گياه وجود كريزوفانيك اسيد « 1 » [ بركيل 
  ] ، كريزاروبين « 2 » [ كوئى زمبينگ 
  ] . اوكسى متيل آنتراكينون [ وان‌استىنيس كروزمان 
  ] تأييد شده است .\r\n\r\n\r\n","description":"","footnote":"\r\n( 1 ) .  Chrysophanic acid \r\n( 2 ) .  Chrysarobin \r\n","page_name":" 377 ","page_number":385},
  {"content":"\r\n\r\n\r\nخواص - كاربرد\r\nشيرهء برگهاى اين گياه از داروهاى مشهور معالجهء بيمارىهاى طفيلى پوست نظير رينگورم « 1 » و نظاير آن است . دم‌كردهء هر قسمت از گياه اعم از برگ ، ريشه يا دانه مليّن و مسهل است . در اندونزى مخلوطى از برگهاى گياه پرك هندى ، پياز ، رازيانه و ميخك هندى براى معالجهء يبوست به پشت ، كمر و شكم مىمالند [ وك 
  ] . از جوشاندهء ريشهء گياه براى معالجهء قولنج باد ناشى از نفخ روده‌ها استفاده مىشود [ كوئى زمبينگ 
  ] .\r\nدر هند از جوشاندهء گلها و برگهاى گياه براى معالجهء برونشيت و تسكين آسم مىخورند . از تخم يا دانه‌هاى آن كه همان پرك هندى است در مناطق مختلف افريقا به عنوان انگل و انگل‌كش و همچنين به عنوان مسهل و مدّر و در معالجه استسقا مصرف مىشود . در مناطق مختلف خاور دور از چوب آن مخلوط با چند جزء ديگر جوشانده‌اى تهيه مىكنند كه براى معالجهء ناراحتىهاى كبد و كهير « 2 » و التهابهاى خارش‌دار پوست « 3 » و فقدان اشتها ناشى از اختلالات معده‌اى و روده‌اى و التهاب مخاط بينى مفيد است [ پتلو و مىنات 
  ] . طبق يادداشتهاى دكتر شليمر در ايران دارويى كه در بازار به نام پرك هندى عرضه مىشود دانهء گياهى است كه شايد از 150 سال به قبل به عنوان داروى ضد كرمك مورد استعمال بوده است . شليمر مىنويسد كه اين دارو را شخصا بر ضد آسكاريد تجويز كرده و نتايج خوبى گرفته است . به اين ترتيب كه 4 - 2 گرم از گرد پرك هندى را روزانه در مدت 4 - 3 روز بيمار مىخورده است و اضافه مىكند كه از اين گرد براى معالجهء خارش مقعد كه به ابنه در مردان منتهى مىشود نيز تجويز كرده و نتايج بسيار خوبى گرفته است به اين ترتيب كه 4 - 2 گرم از گرد آن را كه به آسانى با كمى آب به صورت چسب درمىآيد هر روز تا 40 - 25 روز بخورند و در جريان خوردن اين دارو همين‌كه اسهال شديد پديد آيد خوردن دارو را قطع كنند و پس از آن با مقدار كمترى يعنى 2 - 1 گرم در روز ادامه دهند . باز اضافه مىكند در مورد قطع خارش شديد آلت تناسلى زنان مؤثر بوده است .\r\n\r\n\r\n","description":"","footnote":"\r\n( 1 ) .  Ringworm \r\n( 2 ) .  Hives \r\n( 3 ) .  Nettle rash \r\n","page_name":" 378 ","page_number":386},
  {"content":"\r\n\r\nپرك هندى\r\n\r\n","description":"","footnote":"","page_name":" 379 ","page_number":387},
  {"content":"\r\n\r\n\r\nحب القلقل\r\nدانهء گياهى است كه به فارسى در برخى كتب « انار دانهء دشتى » نوشته شده و در كتب طب سنتى با نامهاى « حب القلقل » و « حب القلاقل » آمده است . گياه آن را در كتب طب سنتى « مض » و قلقل » و « رمّان برّى » ذكر مىكنند . به فرانسوى دانه گياه را  Semence de casse carree  و به انگليسى  Oval laeved cassiaseed  و گياه را به فرانسوى  Cassier sauvage  و به انگليسى  Wild senna  نامند . گياهى است از خانوادهء  Leguminosae  نام علمى آن  Cassia tora L .  و مترادف آن  Cassia obtusifolia L .  مىباشد .\r\nتوضيح : گياه‌شناسان هندى دو نام فوق را نامهاى مترادف يك گياه ذكر مىكنند ولى گياه‌شناسان امريكايى دو نام فوق را مربوط به دو گونهء مختلف كه داراى خواص دارويى مشابهى هستند مىدانند .\r\n\r\nمشخصات\r\nگياهى است يك ساله علفى كه بلندى آن كمتر از يك متر است و بويى نامطبوع دارد . برگهاى آن مركب داراى سه جفت برگچه تخم‌مرغىشكل است . گلهاى آن به رنگ مايل به سفيد يا زرد خيلى كمرنگ شبيه گل انار است . ميوهء آن غلافى به طول 20 - 10 سانتىمتر و قطر 5 - 4 ميلىمتر كه 30 - 25 دانه در آن قرار دارد . دانه‌هاى آن كه بيشتر در طب سنتى مستعمل است گرد و سياه در ابعاد دانه فلفل و داراى\r\n\r\n","description":"","footnote":"","page_name":" 380 ","page_number":388},
  {"content":"\r\n\r\nچسبندگى و شيرين مىباشد .\r\nاين گياه در سرتاسر هند به‌طور وحشى مىرويد و در قسمتهاى حارّه چين و ژاپن و ساير مناطق حارّه خاور دور نيز انتشار دارد .\r\n\r\nتركيبات شيميايى\r\nاز نظر تركيبات شيميايى در گياه  ( c . tora )  امودين « 1 » گلوكوزيد و در حدود 5 درصد نوعى روغن ثابت خوش‌بو وجود دارد  [ G . I . M . P 
  ]  .\r\nدر گزارش بررسىهاى ديگرى آمده است كه در برگهاى خشك آن يك فلاوانول گلوكوزيد يافت مىشود . در دانه‌هاى آن يك مادهء عامل اوكسى توسيك « 2 » وجود دارد . مادهء عامل اوكسى توسيك موجب انقباض رحم و تسهيل ولادت نوزاد و وضع حمل مىشود  [ S . G . I . M . P 
  ]  .\r\nدر گزارش بررسىهاى ديگرى آمده است كه در برگهاى گياه يك مادهء مؤثر شبيه كاتارتين « 3 » وجود دارد . و تخم آن داراى هايدروكسى متيل آنتراكينون « 4 » است [ آلزونا آتىينزا 
  ] .\r\n\r\nخواص - كاربرد\r\nدر چين و ژاپن سابقا از تخم و دانه‌هاى گياه يعنى از حب القلقل به عنوان تونيك و داروى تقويتى چشم استفاده مىكرده‌اند [ موزيگ و شرام 
  ] . سابقا از اين دارو براى معالجهء بيمارىهاى چشم و ريه و آرتروز به كار مىرفته ولى در حال حاضر به عنوان يك مليّن مزاج و مسهل معتدل مورد توجه است [ چيو 
  ] . از اين دارو براى كنترل بيمارى هرپس « 5 » و زخمهاى بدخيم نيز استفاده مىشود [ استوارت 
  ] . در داروخانه‌هاى چين اغلب دانه‌هاى حب القلقل مخلوط با دانه‌هاى گل حلوا « 6 » به فروش مىرسد [ نايد هو 
  ] . و براى معالجهء بيمارىهاى پوست و بيمارىهاى لنف مصرف مىشود [ هوبوتر 
  ] .\r\n\r\n\r\n","description":"","footnote":"\r\n( 1 ) .  Emodin \r\n( 2 ) .  Oxytocic \r\n( 3 ) .  Catharthin \r\n( 4 ) .  Hydroxymet hylanthraquinone \r\n( 5 ) .  Herpes \r\n( 6 ) .  Celosia argentea \r\n","page_name":" 381 ","page_number":389},
  {"content":"\r\n\r\nو براى چشمهاى ضعيف و مواردى كه آب مرواريد « 1 » آغاز شده است به كار مىرود [ لوئى 
  ] . در هندوچين و شبه جزيرهء مالايا و فيليپين از تخم قلاقل به عنوان مسهل استفاده مىشود [ بركيل 
  ] . و معتقدند كه كرم‌كش مىباشد [ فوكود 
  ] . در اندونزى گرد برگهاى ساييدهء آن را روى سر مىمالند براى رفع ناراحتى و بىخوابى بچه‌ها و آرام كردن آنها مفيد است [ هين 
  ] . از جوشاندهء برگهاى آن به عنوان مسهل و براى فرونشاندن آشفتگى ، تهوع و دل‌درد و از جوشاندهء ريشهء آن براى رفع ناراحتىهاى پس از زايمان مصرف مىشود [ بركيل 
  ] .\r\nشليمر در يادداشتهايش مىنويسد كه استعمال خارجى دانه‌هاى حب القلقل به عنوان مسكّن در موارد ضرب‌خوردگى اعضا و همچنين براى تسكين دردهاى روماتيسمى و درد مفاصل مفيد است .\r\nحب القلقل از نظر طبيعت طبق نظر حكماى طب سنتى گرم و تر مىباشد و معتقدند براى تقويت نيروى جنسى خصوصا اگر با كنجد و عسل مصرف شود بسيار مؤثر است و براى كليه و مثانه نافع است . مقدار خوراك آن پس از اينكه سرخ شد و بو داده شد تا 30 گرم و كوبيدهء آن تا 15 گرم است . اسراف در خوردن آن موجب سردرد مىشود و مضّر معده است و براى احتراز از آن لازم است كه قبل از خوردن تفت داده شود و سرخ شود و با عسل و سكنجبين يا قند خورده شود .\r\n\r\n\r\n","description":"","footnote":"\r\n( 1 ) .  Cataracts \r\n","page_name":" 382 ","page_number":390},
  {"content":"\r\n\r\n\r\nچاواپ\r\nگياهى است از انواع گياه سنا در بلوچستان آن را با نامهاى محلى « چاواپ » ، « چاشن » و « هاوارد » مىشناسند . به فرانسوى  Casse puant  و  Cafe negre  و به انگليسى  Negro coffee  و  Fetid cassia  گفته مىشود . گياهى است از خانوادهء سنا  Leguminosae  نام علمى آن  Cassia occidentalis L .  و مترادف آن  Senna occidentalis Roch .  مىباشد .\r\n\r\nمشخصات گياهى\r\nچاواپ گياهى است يك ساله كه بلندى آن حدود يك متر است . برگهاى آن مركب از 10 - 6 برگچه صاف با بوى متعفن كه هر برگچه 7 - 2 سانتىمتر طول دارد . گلهاى آن زردرنگ . ميوهء آن غلافى است به طول 12 - 10 سانتىمتر كه 30 - 20 دانه سبز رنگ در آن قرار دارد . اين گياه در بلوچستان مىرويد . در هند نيز مىرويد .\r\n\r\nتركيبات شيميايى\r\nاز نظر تركيبات شيميايى در گياه وجود امودين ، اوكسى متيل آنتراكينون و توكسالبومين « 1 » تأييد شده و از تخم آن تانيك اسيد ، در حدود 36 درصد لعاب ،\r\n\r\n\r\n","description":"","footnote":"\r\n( 1 ) .  Toxalbumin \r\n","page_name":" 383 ","page_number":391},
  {"content":"\r\n\r\n5 / 2 درصد روغن چرب ، امودين ، توكسالبومين و كريزاروبين جدا شده است  [ G . I . M . P 
  ]  . در گزارش بررسىهاى ديگرى آمده است كه از گياه مادهء\r\n Physicon - ( 3 - methyl - 6 - methoxy - 1 , 8 - dihydroxyanthraq uinone ) \r\nجدا شده است  [ S . G . I . M . P 
  ]  . در گزارش بررسىهاى ديگرى آمده است كه در تخم گياه روغن چرب ، لعاب ، تانن ، امودين ، گلوكوسنين « 1 » ، كريزوروبين يافت مىشود و سميت دانه در اثر حرارت از بين مىرود [ روا 
  ] .\r\n\r\nخواص - كاربرد\r\nاين گياه در مناطق حارّه هر دو نيم‌كرهء عالم مصرف دارويى دارد . در چين و ژاپن از جوشاندهء تخم آن براى معالجهء دل‌درد و رفع اسهال استفاده مىشود [ روا و ايچى مورا 
  ] . در فيليپين از جوشاندهء تخم آن به عنوان تب‌بر استفاده مىشود [ گررو 
  ] . له‌شدهء برگهاى آن را روى محل گزيدگى حشرات مىگذارند [ كاريونه و كيمورا 
  ] . و براى رفع سردرد روى پيشانى و سر مىگذارند [ آلون و فايد بركيل 
  ] . و يا از جوشاندهء برگهاى آن براى رفع ناراحتى معده و دندان‌درد مىخورند به علاوه خوردن آن در موارد ترشحات مفرط سفيد سوزاكى مهبل نيز مفيد است [ هين 
  ] . در يادداشتهايى به عنوان مسهل و ضد هرپس معرفى شده است [ گررو 
  ] . خميرى كه از له‌شدهء برگهاى آن به دست مىآيد براى التيام زخمها و جراحتها مفيد است و اگر تخم رسيدهء له‌شدهء آن را نيز اضافه كنند براى التيام جرب و خارش پوست نافع است [ سافورد 
  ] . تخم آن به سبب داشتن توكسالبومين براى حيوانات سمّى است [ موسو 
  ] .\r\n\r\nتشميزج\r\nگونهء ديگرى از اين گياه نيز مصرف دارويى درد كه در كتب طب سنتى با نامهاى مختلفى در صيدنه « اقاقاليس » و در ساير كتب با نام « تشميزك » كه ظاهرا معرب چشميزك فارسى است آورده شده است . به فارسى « چشمك » و « چشوم » و به هندى « چاكسو » گويند . گياهى است هندى از خانوادهء  Leguminosae  نام علمى آن  Cassia absus L .  مىباشد .\r\nدانهء اين گياه در طب سنتى مصرف دارد و در بازار دارويى با نامهاى چشوم و\r\n\r\n\r\n","description":"","footnote":"\r\n( 1 ) .  Glucosennin \r\n","page_name":" 384 ","page_number":392},
  {"content":"\r\n\r\nچشمك و ساير نامهاى فوق عرضه مىشود . دانه‌هاى به شكل مثلث سياه‌رنگ و برّاق و در ابعاد به دانه دارد .\r\n\r\nتركيبات شيميايى\r\nاز نظر تركيبات شيميايى در مغز دانهء گياه در حدود 5 / 1 درصد انواع بازها شامل چاكسين « 1 » و ايزو چاكسين وجود دارد . مادهء چاكسين ضعيف‌كنندهء قلب و تنفس و اعصاب است بنابراين بايد در استعمال خارجى مصرف شود .\r\n\r\nخواص - كاربرد\r\nبرگهاى گياه تلخ و قابض است و معالج سرفه مىباشد . دانهء آن طبق نظر حكماى طب سنتى خيلى گرم و خشك است و قابض مىباشد و از آن براى رفع ناراحتىهاى پوست و دفع كرمك استفاده مىكنند و به علاوه سابقا از آن به صورت ماليدنى در ورم ملتحمه چشم و قطع ريزش اشك و خارش چشم و رفع كدورت چشم استفاده مىشده است . براى اين كار دانه‌ها را پوست كنده با گلاب نرم ساييده و نرم‌شدهء آن را مىمالند . در مواردى كه از دانهء تشميزج براى استعمال داخلى و خوردن استفاده مىشود بايد قبلا آن را خيس كنند تا پوست آن نرم شده و سپس پوست آن را كنده و با گلاب ساييده و مصرف كنند .\r\nمصرف اين گياه بايد زير نظر پزشك انجام گيرد .\r\n\r\n\r\n","description":"","footnote":"\r\n( 1 ) .  Chaksine \r\n","page_name":" 385 ","page_number":393},
  {"content":"\r\n\r\n\r\nباديان ختائى\r\nبه فارسى و در كتب طب سنتى « باديان ختائى » ، « انيس ستاره‌اى » و « انيس چينى » ذكر مىشود . به فرانسوى آن را  Badiane  و  Anis etoile  و به انگليسى  Star anise  مىنامند . گياهى است از خانوادهء  Magnoliaceae  نام علمى آن  Illicium verum Hook . f .  مىباشد .\r\n\r\nمشخصات\r\nباديان ستاره‌اى درختچه‌اى است با برگهاى هميشه سبز كه طرز قرار گرفتن و شكل برگها و ميوهء آن را در شكل ملاحظه مىنماييد . ميوهء آن سخت و قهوه‌اى رنگ است و پس از رسيدن به شكل يك ستاره باز مىشود و داراى 12 - 6 پرّه است . گلهاى آن زردرنگ و از فاصلهء دور شبيه نرگس مىباشد . درختچهء انيس ستاره‌اى از سال ششم شروع به ميوه دادن مىكند و ممكن است تا 100 سال عمر كرده و ميوه بدهد . درخت 25 ساله آن هر سال در حدود 30 كيلوگرم ميوهء خشك مىدهد كه 3 - 5 / 2 درصد اسانس انيس از آن گرفته مىشود . اين اسانس از نظر تركيب و نوع عطر و خواص بسيار شبيه اسانس باديان رومى است . ژاپنىها از سوزاندن پوست تنهء درخت انيس ستاره‌اى به صورت بخور معطّر استفاده مىكنند .\r\nباديان ستاره‌اى بومى چين و هندوچين است و ضمنا پرورش داده مىشود .\r\n\r\n","description":"","footnote":"","page_name":" 386 ","page_number":394},
  {"content":"\r\n\r\n\r\nتركيبات شيميايى\r\nاز نظر تركيبات شيميايى در ميوه‌هاى باديان ستاره‌اى اسانس وجود دارد . اين اسانس شامل آنتول « 1 » ، ال فلاندرن « 2 » ، دى - پينن « 3 » ، هايدروكينون - اتيل اتر « 4 » و متيل چاويكول « 5 » مىباشد . در اين ميوه‌ها هم‌چنين انيسيك اسيد « 6 » ، شيكيمينيك اسيد « 7 » ، پروتو كاتچوئيك اسيد « 8 » ، روغن ثابت و پروتئين وجود دارد [ يونگ كن 
  ] .\r\nدر گزارش تجزيه شيميايى ديگرى آمده است كه در ميوه‌هاى انيس ستاره‌اى  ( I . verum )  اسانس و آلفا - پينن « 9 » و ليمونين « 10 » مىباشد . اسانس باديان ستاره‌اى شامل 90 - 80 درصد آنتول « 11 » ، مقدار كمى دى - پينن ، ال - فلاندرن ، هايدروكينون اتيل اتر و سافرول « 12 » است .\r\n\r\nخواص - كاربرد\r\nاسانس باديان ستاره‌اى محرّك و ضد روماتيسم است [ چيو 
  ] . معمولا براى معطّر كردن نوشيدنى به كار مىرود ولى مصرف بيش از حد مجاز آن خطرناك است .\r\nخوردن مقدار مجاز آن زير نظر پزشك موجب تسهيل تنفس و تسريع گردش خون و تنظيم ضربان قلب مىشود و به‌طور كلى يك احساس راحتى و شادى به انسان مىدهد . خوردن مقدار زياد و خارج از حد مجاز آن سمّى است و ايجاد لرزش ، رعشه ، مسموميت و هجوم خون به مغز و حتى تشنجهاى صرعى مىكند [ پتلو 
  ] . ولى به\r\n\r\n\r\n","description":"","footnote":"\r\n( 1 ) .  Anethol \r\n( 2 ) .  L - Phellandrene \r\n( 3 ) .  d - pinene \r\n( 4 ) .  Hydroquinone ethyl - ether \r\n( 5 ) .  Methyl chavicol \r\n( 6 ) .  Anisic acid \r\n( 7 ) .  Shikiminic acid \r\n( 8 ) .  Protocatechuic acid \r\n( 9 ) .  a - Pinene \r\n( 10 ) .  Limonine \r\n( 11 ) .  Anethole \r\n( 12 ) .  Safrole \r\n","page_name":" 387 ","page_number":395},
  {"content":"\r\n\r\nباديان ستاره‌اى\r\nهر حال گونهء  I . verum  در مقايسه با گونه  I . anisatum  كه نوع ژاپنى آن است داراى سميت كمترى است . در هندوچين از تخم باديان ستاره‌اى به عنوان مقوى معده و بادشكن و محرّك و ضد انگل استفاده مىكنند [ فوكود 
  ] . و براى معالجهء كوليك ، تهوع و سياه‌سرفه [ پتلو 
  ] . خنّاق ، فتق ، يبوست و تسكين قى كردن [ لوئى 
  ] . لومباگو و تب [ ابرت 
  ] . از آن استفاده مىنمايد . ساير قسمتهاى گياه نيز مستعمل است . برگها ، پوست و چوب آن براى معالجهء روماتيسم و لومباگو مصرف مىشود [ كروست و پتلو 
  ] .\r\nباديان ستاره‌اى يا باديان ختائى طبق نظر حكماى طب سنتى از نظر طبيعت نسبتا گرم و خشك است . مقوى معده و هاضمه مىباشد و براى رفع بادهاى جمع شده در معده و هضم غذاى سنگين اثر مفيد دارد . در عين حال مدّر نيز مىباشد . اگر به طور خام خورده شود تشنگى مىآورد و ممكن است سردرد ايجاد كند به اين دليل بايد براى تهيهء انواع شكلهاى دارويى آن ابتدا ميوه‌ها را تفت داد و سپس مصرف نمود .\r\nروش تهيهء عرق باديان ستاره‌اى : مقدار مورد نظر ميوهء باديان ستاره‌اى را گرفته و آن را نيم‌كوب كرده و مدت 12 ساعت در آب صاف و تميز مىخيسانند بعد آن را\r\n\r\n","description":"","footnote":"","page_name":" 388 ","page_number":396},
  {"content":"\r\n\r\nتقطير مىكنند در حدى كه معادل هر واحد باديان ستاره‌اى 4 واحد مقطّر به دست آيد . اين عرق را مقدار كمى در شربتهاى محرّك داخل كرده و ميل مىكنند .\r\nروش تهيه جوشاندهء باديان ستاره‌اى : 10 گرم باديان ستاره‌اى را با 1000 گرم آب مخلوط كرده ، جوشانده و صاف مىكنند و در عرض روز فنجان فنجان مصرف مىكنند .\r\nگونهء ديگرى از باديان كه نوع ژاپنى آن است به نام علمى  Illicium anisatum L .  و مترادف آن  I . religiosum Sieb . Zucc .  مىباشد و به انگليسى  Japanese star anise  گفته مىشود . گياهى است سمّى كه در استعمال داخلى مصرف ندارد و فقط برگهاى آن براى برخى بيمارىهاى جلدى مصرف مىشود . از نظر تركيبات شيميايى ميوهء آن داراى شيكيمين « 1 » است كه سمّى است و به علاوه شيكيميك اسيد « 2 » ، پروتوكاتچوئيك اسيد ، شيكىمىپيكرين « 3 » اسانس شامل سينئول و اوژنول دارد . مادهء سمّى آن مربوط به هانامونين « 4 » است . از چهار مادهء سمّى متبلور كه در انيس ستاره‌اى ژاپنى يافت مىشود فقط انيساتين خالص است ولى سه مادهء ديگر كه عبارت‌اند از شيكىمين و سيكىمين « 5 » و هانامونين به‌طور مخلوط وجود دارند .\r\n\r\nخواص - كاربرد\r\nانيس ستاره‌اى ژاپنى براى مصرف داخلى تجويز نمىشود در بيمارىهاى چشم نيز كاربرد ندارد . براى تسكين درد دندان موضعى و همچنين در برخى انواع ناراحتىها و التهابهاى جلدى روى پوست ماليده مىشود . مهمترين علايم مسموميت از اين دارو قى ، درد پشت و كمر ، اغما و فلج ريه‌اى مىباشد [ موزيگ و شرام 
  ] . در هندوچين از برگهاى آن به‌طور جوشانده براى شستن و التيام بيمارىهاى پوستى استفاده مىشود [ كروست و پتلو 
  ] .\r\nمصرف اين گياه بايد زير نظر پزشك باشد .\r\n\r\n\r\n","description":"","footnote":"\r\n( 1 ) .  Shikimin \r\n( 2 ) .  Shikimic acid \r\n( 3 ) .  Shikimipicrin \r\n( 4 ) .  Hanamonin \r\n( 5 ) .  Sikimin \r\n","page_name":" 389 ","page_number":397},
  {"content":"\r\n\r\n\r\nآكونيت\r\nدر كتب فارسى قديم و در كتب طب سنتى گونه‌هاى مختلف اين گياه را با نامهاى « آكونيت » ، « آقونيطون » ، « بيش » ، « خانق الذئب » ، « خانق النمر » و « هلاهل » آورده شده است . به فرانسوى گونه‌هاى مختلف گياه را  Aconit  ،  Aconit Napel  و  Casque de Venus  و به انگليسى  Aconite  ،  Monkshood  و  Wolfsbane  گفته مىشود . اين گياهان همه كم‌وبيش سمّى و از خانوادهء  Ranunculaceae  و داراى گونه‌هاى متعددى است كه در زير به ذكر چند گونهء عمدهء آنها مىپردازيم :\r\n1 .  Aconitum ferox Wall  . در كتب طب سنتى و در بازار « بيش » گفته مىشود .\r\nدر بازار دارويى هند نيز بيش و در زبان سانسكريت « ويشا » نامند . ويشا در اوستا به معناى زهر آمده است . در برخى كتب اين گياه « هلاهل » ذكر شده است . هلاهل نام كوهى است در مرزهاى چين و هند كه اين گياهان در آن ناحيه مىرويد و چون ريشهء اين گياه از سمّهاى بسيار معروف است آن را « زهر هلاهل » و در بعضى كتب نام گياه را نيز هلاهل گفته‌اند . محل رويش اين گياه در دامنه‌هاى هيمالياى نپال و در آسام هندوستان مىباشد .\r\n2 .  Aconitum napellus L .  . در كتب طب سنتى اين گياه را « آقونيطون » نوشته‌اند . اين گياه را نيز به زبان سانسكريت « ويشا » گويند . به انگليسى  Monks hood  و به فرانسوى  Aconit Napel  و  Casque de Venus  و  Coquelu chon  ناميده\r\n\r\n","description":"","footnote":"","page_name":" 390 ","page_number":398},
  {"content":"\r\n\r\nمىشود . اين گياه داراى گلهاى زيباى آبى استكانى آويزان است و در بعضى از مناطق در گل‌كارى وارد شده و چون شبيه تاج الملوك است باغبانها آن را نيز تاج الملوك مىنامند . البته گل تاج الملوك گياه متفاوت ديگرى است به نام  Aquilegia vulgaris  كه در ساير جلدهاى اين مجموعه شرح و خواص آن به تفصيل آمده است .\r\nاين گونه آكونيت در مناطق معتدل و نواحى شمالى اروپا ، آسيا و امريكاى شمالى مىرويد . اين گونه بيشتر از ساير گونه‌ها در طب سنتى مستعمل است .\r\n3 .  Aconitum chasmanthum Stapf ex Holmes .  . اين گونه هندى است و در مناطق چيترال تا كشمير در ارتفاعات 4000 - 2000 متر مىرويد و خواص دارويى آن شبيه گونه  A . napellus  است .\r\n4 .  Aconitum lycoctonum L .  . اين گونه در كتب طب سنتى با نام خانق الذئب آمده است به فرانسوى  Tue loup  و به انگليسى  Wolfobane  گفته مىشود . گياهى است داراى گلهاى زرد كه در مناطق كوهستانى اروپا مىرويد و چندين گونهء ديگر كه در مناطق چين و ژاپن مىرويند داراى خواص دارويى مشابهى هستند . از جمله  A . carmichaelii Debx .  و  A . chinensis Paxt .  و  A . japonicum Thunb .  كه علاوه بر چين در منچورى و كره نيز انتشار دارند كاشته مىشوند .\r\n\r\nمشخصات\r\nآكونيت گياهى است چندساله به بلندى 1 متر . در برخى گونه‌ها بلندتر . داراى ريشه‌اى متورم و ضخيم و گوشتى به شكل غدّه . برگهاى آن بريده‌بريده است و در قسمت پايين ساقه مىرويد . گلهاى آن معمولا آبىرنگ و در برخى گونه‌ها نيز زرد و گاهى نيز سفيد به شكل كاسك سربازان و به صورت گل‌آويز است و در اكثر مناطق عالم اعم از نيمكرهء شمالى و جنوبى انواع آن مىرويد . براى محل رويش اغلب ارتفاعات كوهستانها و برخى گونه‌ها چمنزارها ، سنگزارهاى مرطوب و سايه‌دار را ترجيح مىدهند .\r\nدر گياه آكونيت معمولا در قسمت بالاى ريشه نزديك سطح خاك و به عبارت ديگر در ناحيه يقهء گياه پس از رويش ساقهء گلدار ، جوانه‌هايى ظاهر مىشود كه پس از رشد داخل زمين فرومىروند و نمو كرده به غدّه يا ريشه‌اى متورم تبديل مىشوند به‌طورىكه از سال اول هر گياه داراى 3 - 2 ريشهء غدّه‌اى مىشود كه در ابعاد تربچه ولى سياه‌رنگ است . اين غدّه‌ها پس از رشد منشاء يك ساقه گلدار جديد\r\n\r\n","description":"","footnote":"","page_name":" 391 ","page_number":399},
  {"content":"\r\n\r\nمىشوند .\r\nآكونيت معمولا از طريق كاشت تخم آن يا با كاشت همين غدّه‌ها كه از گياه جدا مىشوند تكثير مىشود . اگر تخم آن به كار رود ، بذر را در شهريور در خزانه مىكارند و در بهار پس از رشد گياه آن را به زمين اصلى منتقل و به فواصل 30 - 20 سانتىمتر بين بوته‌ها روى خطوطى به فواصل 40 سانتىمتر مىكارند .\r\nبراى كاشت غدّه روش اين است كه غدّه‌هاى حاصل از جوانه‌هاى انتهاى ريشه را پس از خاتمهء دورهء گل دادن در پاييز از گياه جدا كرده و مىكارند . غدّه‌ها را نيز روى خطوطى به فاصلهء 40 سانتىمتر به فاصله 30 - 20 سانتىمتر بين بوته‌ها بايد كاشت . معمولا آلكالوئيد گياهانى كه در اراضى خيلى مرطوب مردابى كاشته مىشوند خيلى بيشتر از گياهانى است كه در ارتفاعات زياد كوهستان مىرويند و كاشته مىشوند .\r\n\r\nتركيبات شيميايى\r\nدر غدّهء گونه  A . napellus  آلكالوئيد آكونىتين « 1 » و ويتامين  C  يافت مىشود . به علاوه در آن نئوپلين « 2 » وجود دارد . مادهء فعّال غدّه در گياهانى كه بالاتر از 600 متر ارتفاع از سطح دريا مىرويند كاهش مىيابد . سميت ريشهء آن در اثر وجود تركيباتى سواى آكونىتين است  [ G . I . M . P 
  ]  و  [ S . G . I . M . P 
  ]  .\r\nدر ريشه متورم بيش  « A . ferox »  يك آلكالوئيد خيلى سمّى به نام پزوداكونىتين « 3 » وجود دارد . اگر غدّه يا ريشهء گياه را در ادرار گاو و يا شير بخيسانند نرم شده و مادهء عامل سمّى آن كه اثر ضعيف كردن قلب را دارد سميّت خود را از اين نظر از دست مىدهد و به صورت داروى محرّك درمىآيد  [ G . I . M . P 
  ]  .\r\nغدّه يا ريشه متورم گونه  A . chasmanthum  بيشتر از ساير گونه‌ها سمّى است . در ريشهء آن آلكالوئيد اينداكونىتين وجود دارد . جمع مقدار آلكالوئيدهاى ريشه در حدود 3 / 4 درصد است ولى آثار فيزيولوژيكى آلكالوئيدهاى آن 7 / 9 برابر بيشتر از آلكالوئيد آكونىتين است  [ G . I . M . P 
  ]  . در آلكالوئيد جديد در ريشه اين گونه\r\n\r\n\r\n","description":"","footnote":"\r\n( 1 ) .  Aconitine \r\n( 2 ) .  Neopelline \r\n( 3 ) .  Pseudaconitine \r\n","page_name":" 392 ","page_number":400},
  {"content":"\r\n\r\nمشخص شده است به نامهاى چاسماكونىتين « 1 » و چاسمانتىتين « 2 »  [ S . G . I . M . P 
  ]  . در بررسىهاى شيميايى ديگرى كه در مورد گونه‌هاى چينى به عمل آمده در غدّه‌هاى آنها آلكالوئيدهاى سمّى متعددى از جمله آكونىتين ، مزاكونىتين « 3 » ، هيپاكونىتين « 4 » و جاپاكونىتين « 5 » مشخص شده است [ موزيگ و شرام 
  ] .\r\nآكونىتين آلكالوئيدى است سمّى . متبلور به فرمول خام  C 34 H 47 NO 11  كه در الكل و بنزن حل مىشود ولى در آب تقريبا غير محلول است .\r\n\r\nخواص - كاربرد\r\nدر كتب طب سنتى مشرق‌زمين وقتى صحبت از اقونيطون به عنوان دارو مىشود بيشتر منظور آكونيت گونهء  A . napellus  است و از ساير گونه‌هاى آكونيت نيز به‌هرحال استفادهء دارويى مىشود ولى خواص اغلب آنها مشابه است . لذا به ذكر خواص دارويى انواعى آن كه در نواحى مختلف عالم مصرف مىشوند ، مىپردازيم .\r\nدر چين و ژاپن مرسوم است كه ريشه‌هاى ضخيم گياه را در پاييز جمع‌آورى كرده در آب خيس مىكنند و آب آن را هر روز عوض مىكنند و تا سه روز اين كار را ادامه مىدهند و براى اينكه براى مصرف دارويى آماده شود آن را پرورده مىنمايند . روش پرورده كردن آن اين است كه 10 واحد ريشهء ضخيم آكونيت را گرفته و يك واحد دانه سوژا و 5 / 1 واحد ريشهء شيرين‌بيان به آن اضافه كرده با مقدار زيادى آب آن‌قدر مىجوشانند تا رنگ سفيد قسمت مركزى ريشه‌هاى آكونيت از بين برود . طبق نظر حكماى طب سنتى چين ريشهء ضخيم آكونيت از نظر طبيعت گرم است و تلخ و سمّى است ( حكماى هند طبيعت آن را سرد مىدانند ) .\r\nدر استعمال داخلى براى معالجهء روماتيسم ، بىحسّى اعضاى بدن ، در موارد نيمه‌فلج ، ورم دستگاه تناسلى ، درد پشت و كمر تجويز مىشود . اين دارو مخدّر و\r\n\r\n\r\n","description":"","footnote":"\r\n( 1 ) .  Chasmacontine \r\n( 2 ) .  Chasmanthinine \r\n( 3 ) .  Mesaconitine \r\n( 4 ) .  Hypaconitin \r\n( 5 ) .  Japaconitine \r\n","page_name":" 393 ","page_number":401},
  {"content":"\r\n\r\nآكونيت ناپل\r\n A \r\n- مقطع گل  B  - ميوه\r\nحشره‌كش است [ چونگ كوئوتونونگ يائوچى 
  ] . بسيار معرّق است و خوردن مقدار خيلى كم از آن ( 3 - 1 سانتىگرم از عصارهء الكلى ريشهء آكونيت ) براى معالجهء برونشيت و مالاريا توصيه مىشود . [ كرووست و پتلو و جومل 
  ] . در يادداشتهاى\r\n\r\n","description":"","footnote":"","page_name":" 394 ","page_number":402},
  {"content":"\r\n\r\nديگرى آمده است كه ريشهء آكونيت گرم‌كننده است و براى و با و ناراحتىهاى كليه و درد پشت و استسقا و اسهال خونى و در استعمال خارجى براى بيمارىهاى پوستى به نام آتلتس فوت « 1 » كاربرد دارد . بيمارى جلدى آتلتس فوت بيمارى قارچى است كه در پا عارض مىشود و عامل آن قارچهاى جلدى از جمله  Trichophyton rubrum  و  T . mentagrophytes  و  Epidermophyton floccosum  مىباشد . از تنطور يا از جوشاندهء ريشهء آكونيت به عنوان مسكّن درد و ضد تشنج و براى تسكين دردهاى عصبى و روماتيسمى استفاده مىشود . [ چيو و چئو 
  ] . در هندوچين ريشهء ضخيم گياه را نازك ورقه‌ورقه كرده در الكل مىخيسانند و محلول حاصل را در استعمال خارجى در موارد از جا دررفتن ، رگ‌به‌رگ شدن و شكستگى به كار مىبرند . در هندوچين به علت سميت آن بندرت در استعمال داخلى مصرف مىشود [ فوكود و پتلو 
  ] . در مواردى كه در اثر خوردن ريشهء آكونيت و بىاحتياطى در مقدار مصرف آن ايجاد مسموميت شود به عنوان ترياق براى خنثى كردن سمّ آن ، خوردن مخلوطى از ريشهء شيرين‌بيان ، ريشهء گياه  Coptis teeta  « 2 » و گرد شاخ كرگدن توصيه مىشود . علامت مسموميت اين است كه بيمار احساس حرارت شديد كرده تنفس او مشكل مىشود و اگر مسموميت شديد باشد در اثر فلج ريوى منجر به مرگ مىشود .\r\nتوصيه اكثريت قريب به اتفاق اين است كه حتى الامكان از مصرف داخلى آكونيت خوددارى شود و در صورت ضرورت ضمن مشورت با پزشك ، از انواعى كه سميت كمترى دارند و طبق دستورات پرورده شده باشند ، استفاده شود . و امّا گياه آكونيت طبق نظر اكثر حكماى طب سنتى ايران و هند از نظر طبيعت خيلى سرد و خشك است ( ملاحظه فرماييد از نظر طبيعت آكونيت بين حكماى چين و هند در اين مورد اختلاف نظر هست ) و عده‌اى از حكماى ايران نيز آن را گرم و خشك مىگويند . برخى انواع آن به قدرى سمّى است كه در حيوانات درّنده مانند گرگ و پلنگ و براى كشتن عقرب سريع الاثر است . از نظر خواص معتقدند كه در سردردهاى عصبانى ، دردهاى روماتيسمى حاد و مزمن ، ورم حلق و برونشيت ، سياه‌سرفه و تبهاى\r\n\r\n\r\n","description":"","footnote":"\r\n( 1 ) .  Athlete's foot \r\n( 2 ) .  Coptis teeta  يك گياه چينى و هندى است كه به زبان هندى « ماميرا » و « ماميران » گفته مىشود كه البته با گياه ماميران ايران به كلى متفاوت است و نبايد اشتباه شود . اين گياه علفى با گلهاى سفيد از خانوادهء  Ranunculaceae  است . داراى ريشهء تلخى است كه براى تقويت معده و بر ضد بيمارى قند در چين و هند مصرف مىشود . در ريشهء آن مواد بربرين  ( berberine )  و كوپنين  ( Coptine )  وجود دارد .\r\n","page_name":" 395 ","page_number":403},
  {"content":"\r\n\r\nپس از وضع حمل مؤثر و مفيد است . اكونيت در ناراحتىهاى پوست آثار نافع دارد و در موارد روماتيسم مفصلى و عضلانى بخصوص اگر روماتيسم با كمى تب همراه باشد و در نقرس و در تبهاى تاولى مانند سرخجه ، آبله و نظاير آن مفيد است .\r\nدر موارد مسموميتهاى حاصله از خوردن زايد بر حد مجاز آكونيت توصيه حكماى طب سنتى هند و ايران اين است كه بايد فورا داروى قىآور استعمال شود كه هرچه زودتر سم از بدن خارج شود براى اين كار 12 گندم گرد نرم اپيكا ، يك گندم امتيك ( قىآور است ) را در يك فنجان آب نيم‌گرم مخلوط كرده بياشامند و اين كار را به فواصل 15 دقيقه ، چند بار تكرار كنند . براى سهولت قى هربار پس از قى كردن باز معده را با آب نيم‌گرم يا مايع ديگرى پر كنند و معده را با وسايلى خالى نمايند .\r\nمعمولا بهترين ترياقى كه در سموم مخدّر اثر مىكند طبق رسمى كه سابقا حكماى ايرانى عمل مىكرده‌اند ، محلول يدور دو پتاسيم يدوره بوده است . براى تهيهء آن 6 گندم يد ، 8 گندم يدور دو پتاسيم را در يك ليتر آب محلول كرده نصف فنجان ميل كنند . هر گندم حدود 064 / 0 گرم است .\r\nروش خانگى تهيهء الكولاتور آكونيت : 1 واحد برگ تازهء آكونيت ناپل كه در شروع گل كردن گياه چيده شده باشد و 1 واحد الكل 90 درجه . برگهاى تازه را نرم كوبيده الكل را روى آن مىريزند و مدت ده روز مىخيسانند سپس مجموع را با فشار از پارچه گذرانيده با كاغذ صاف مىكنند . در موارد نورالژى « 1 » ، نوروز « 2 » و . . . 8 - 1 گرم آن را بتدريج با قاشق كوچك چاىخورى مىخورند .\r\nروش خانگى تهيه عصارهء الكلى ريشهء آكونيت : 1 واحد ريشهء آكونيت و 6 واحد الكل 60 درجه . ريشه را نيم‌كوب كرده در مقدارى از الكل در ظرف مخصوص داروسازى ريخته و آن را بسته مدت 12 ساعت مىگذارند خيس بخورد بعد بقيه الكل را استعمال مىنمايند و مجموع را در حمام ماريه تبخير مىكنند تا در حد عصارهء نرم قوام آيد البته اگر عمل تبخير را در خلاء انجام دهند بهتر است . اين عصاره را نيز بايد تازه مصرف نمود تا در اثر كهنه شدن قدرتش از دست نرود . مقدار مصرف در موارد روماتيسم و نورالژى 3 - 1 سانتىگرم است .\r\nحب اكونيت : 2 گرم عصارهء الكلى آكونيت را با مقدار كافى ريشهء خطمى نرم\r\n\r\n\r\n","description":"","footnote":"\r\n( 1 ) .  Neuralgia \r\n( 2 ) .  Neurosis \r\n","page_name":" 396 ","page_number":404},
  {"content":"\r\n\r\nكوبيده و 48 عدد حب بسازند و صبح و عصر از 2 - 1 حب براى دفع عوارض سيفيليس و دردهاى استخوانى مصرف كنند .\r\nشربت اكونيت : 1 واحد الكولاتور اكونيت را با 39 واحد شربت ساده مخلوط كنند . اين شربت در موارد نورالژى و نوروز و حمله‌هاى نقرس مؤثر است . مقدار خوراك آن 80 - 10 گرم است . به‌هرحال در جريان مصرف آكونيت در مواردى كه ضرورت ايجاب كند بايد مواظب آثار جانبى آلكالوئيد بود و زير نظر پزشك عمل كرد .\r\nپوماد ضد سياتيك : 40 گرم پوماد عرق النساء را با 5 گرم عصارهء آكونيت مخلوط كرده در محل عبور عصب سياتيك بمالند .\r\nتوضيح : براى تهيهء پوماد عرق النساء 1 واحد وراترين « 1 » را با 10 واحد پيه مذاب مخلوط مىكنند .\r\n\r\n\r\n","description":"","footnote":"\r\n( 1 ) .  Veratrine \r\n","page_name":" 397 ","page_number":405},
  {"content":"\r\n\r\n\r\nسنا\r\nگياهى است كه به فارسى و در كتب طب سنتى با نامهاى « سنا » ، « سناى مكّى » و « سناى حجازى » نامبرده مىشود . به فرانسوى  Sene  و به انگليسى  Senna  گفته مىشود . گياهى است از خانوادهء  Leguminosae  داراى گونه‌هاى مختلفى است كه به صورت درختچه و بوتهء علفى مىباشند و نام علمى معروف‌ترين آنها عبارت است از :\r\n1 . گونهء  Cassia angustifolia Vahl .  ، اين سنا را به فارسى « سناى هندى » و به زبان هندى « هندى سنا » و در بازار دارويى هند به لهجه‌هاى ديگر هندوستان « سناى مكّى » نيز مىگويند .\r\nاين گونه سنا تا به حال در ايران ديده نشده است و معمولا از هند به بازار دارويى ايران وارد مىشود . برگها و ميوهء آن مسهل است . اين گونه به شكل درختچه است و به فرانسوى  Sene feuilles etroites  گفته مىشود .\r\n2 .  Cassia obovata Collad .  كه مترادف آن  Cassia obtusa Roxb .  مىباشد .\r\nاين گونه به انگليسى در بازار دارويى به  Italian senna  معروف است .\r\nاين گونه گياهى چندساله است با ساقه‌هاى علفى در هندوستان در پنجاب ، بلوچستان ، سند ، گجرات و برخى نقاط ديگر نظير ايتاليا و عربستان در حجاز انتشار دارد . در ايران نيز در جنوب مىرويد . به فارسى اين سنا را نيز سناى مكّى و سناى حجازى مىنامند . در كرمان و بندر عباس با نام محلى « كوسن » و در بلوچستان با نامهاى محلى « نيلتاك » و « سانا » و « سنا كورى » شناخته مىشود . به هندى در برخى نقاط\r\n\r\n","description":"","footnote":"","page_name":" 398 ","page_number":406},
  {"content":"\r\n\r\nآن را سناى مكّى و در برخى نواحى صورتى سوناموكى مىنامند . برگهاى اين سنا مسهل است . اين گونه را به فرانسوى  Sene feuilles obovales  نامند .\r\n3 .  C . acutifolia DC .  كه برگهاى آن در بازار بين المللى به  Alexandrian senna  معروف است و در مصر مىرويد .\r\n\r\nمشخصات\r\nسنا گونه  C . angustifolia  درختچه‌اى است داراى برگهاى شبيه برگ حنا و برگ مورد كمى بزرگتر از برگ حنا كشيده و باريك و در سناى گونه  C . obovata  برگها كمى پهن و تخم‌مرغى است . گل آن زرد مايل به كبود ميوهء آن به صورت غلاف كوتاه قوسى و خميده از نظر اندازه در حدود طول غلاف باقلا مىباشد .\r\n\r\nتركيبات شيميايى و مواد مؤثر آن\r\nاز نظر تركيبات شيميايى در گونهء  C . angustifolia  گلوكوزيد كمپفرين « 1 » ، مادهء آنتراكينون « 2 » و اسانس وجود دارد . به علاوه داراى كريزوفانيك اسيد و مقدارى ايزورامنتين « 3 » است . در برگهاى آن در حدود 12 درصد اكسالات كلسيم يافت مىشود .\r\nدر برگهاى آن علاوه بر املاح كلسيم در حدود 01 / 0 درصد فلاوانول ، ايزورامنتين ، كمپفرول « 4 » ، حدود 03 / 0 درصد رئين « 5 » و مقدار كمى امودين وجود دارد . در خاكستر آن در حدود 31 درصد  Cao  ، 2 / 7 درصد  Mgo  ، 7 / 2 درصد  SiO 2  و 6 / 3 درصد  P 2 O 5  يافت مىشود . اخيرا يك تركيب متبلور جديد نيز از آن جدا شده است . در گزارش ديگرى آمده است كه دو نوع گلوكوزيد به نامهاى سنوزيد  A  « 6 » و سنوزيد  B  « 7 » كه احتمالا مادهء عامل مربوط به خاصيت مسهلى گياه\r\n\r\n\r\n","description":"","footnote":"\r\n( 1 ) .  Kaempferin \r\n( 2 ) .  Anthraquinone \r\n( 3 ) .  Isorhamnetin \r\n( 4 ) .  Kaempferol \r\n( 5 ) .  Rhein \r\n( 6 ) .  Sennoside A \r\n( 7 ) .  Sennoside B \r\n","page_name":" 399 ","page_number":407},
  {"content":"\r\n\r\nمىباشند از گياه جدا شده است . در ميوهء آن وجود حدود تا 33 / 1 درصد تركيبات اوكسىمتيل آنتراكينون تأييد شده است  [ G . I . M . P 
  ]  . در گزارش بررسى ديگرى آمده است كه در برگهاى جوان گياه يك مادهء آنتىبيوتيك مؤثر بر ضد استافيلوكوكوس اورئوس و اسيدى به نام كاسيك اسيد « 1 » كه رئين ناميده مىشود يافته‌اند [ د - ويت 
  ] .\r\nاز برگچه‌ها و غلاف ميوهء سناى گونه  C . obovata  نيز مادهء اوكسىمتيل - آنتراكينون جدا شده است .  [ G . I . M . P 
  ]  .\r\nدر مطالعاتى كه اخيرا در مورد گياه سناى  C . angustifolia  به عمل آمده يك گلوكوزيد جديد كه 5 / 1 برابر فعّالتر از سنوزيد  A  و سنوزيد  B  است ، پيدا كرده‌اند  [ S . G . I . M . P 
  ]  .\r\n\r\nخواص - كاربرد\r\nدر هندوستان از برگها و ميوهء گونهء درختچه‌اى سنا به عنوان ملين و مسهل استفاده مىشود و از برگهاى گونهء علفى سنا  ( C . obovata )  در رديف گونهء بالا به عنوان مسهل استفاده مىشود .\r\nسنا از نظر طبيعت طبق نظر حكماى طب سنتى گرم و خشك است و از نظر خواص معتقدند كه مسهلى است قوى و بايد با احتياط خورده شود زيرا در برخى موارد ايجاد ناراحتى و آشفتگى و باصطلاح نوعى قولنج مىنمايد و هرچه يبوست بيشتر باشد قولنج شديدتر است . برگچه سنا اگر در آب جوش مدتى جوشانده شود اثر مسهلى آن خيلى كاسته مىشود و لذا مرسوم و توصيه اين است كه معمولا از خيس‌كردهء برگ سنا و يا از دم‌كردهء آن استفاده شود و تجربه نشان داده است كه مادهء عامل سنا در الكل قوى كم‌محلول و يا غير محلول است لذا مرسوم است كه برگهاى سنا را در الكل قوى 85 و 95 درجه مدت دو روز مىخيسانند و بعد خشك كرده و مىكوبند و پس از آن مصرف مىكنند . در اين روش ضمن اينكه از اثر مسهلى آن كاسته نمىشود ولى به علت خيسانده شدن در الكل از عوارض جانبى آن كاسته مىشود . برگ سنا را نبايد زنان شيرده يا حامله بخورند زيرا مادهء عامل آن خيلى سريع از طريق شير و يا مستقيما ، در بدن جنين يا طفل اثر مىگذارد . اگر دم‌كردهء سنا را روى\r\n\r\n\r\n","description":"","footnote":"\r\n( 1 ) .  Cassic acid \r\n","page_name":" 400 ","page_number":408},
  {"content":"\r\n\r\nسنا  C . angustifolia \r\n A \r\n- ميوه\r\nشكم بچه‌ها بريزند و بمالند ممكن است بروز اسهال كند .\r\nدم‌كردهء 15 - 10 گرم برگچه سنا در يك ليوان آب جوش ( در حدود 250 گرم ) را مىتوان به عنوان مسهل براى اشخاص بالغ و بزرگسال به كار برد .\r\nبراى كاستن عوارض جانبى قولنجى سنا معمول است آن را با مواد معطّر نظير انيسون ، تخم گشنيز ، زنجبيل ، دارچين و هل مخلوط كرده و مىخورند . در گذشته عده‌اى از حكماى طب سنتى دم‌كردهء برگ سنا را با گل سرخ يا قرنفل تجويز مىكردند .\r\nبه‌هرحال بايد توجه شود در عين حال كه سنا از نظر مسهلى بيش از فلوس مؤثر است ولى متأسفانه عوارض جانبى قولنج گاهى باعث محدود كردن مصرف آن مىشود . اگر در مواردى به سبب نوع خاصى يبوست مصرف سنا تجويز مىشود ، طبق دستور فوق بايد قبلا برگها 2 روز در الكل قوى خيسانده و پس از آن خشك شده و\r\n\r\n","description":"","footnote":"","page_name":" 401 ","page_number":409},
  {"content":"\r\n\r\nمخلوط با گياهان معطّر مناسب مصرف شود . علاوه بر برگ سنا غلاف ميوهء سنا نيز خاصيت مسهلى دارد . سنا از نظر خواص مسهل بلغم ، صفرا و اخلاط سوخته است و اخلاط را از زواياى مجارى بدن بيرون مىكشد ، لذا پاك‌كنندهء دماغ و درخشان‌كنندهء پوست است و براى بيمارى روانى ، صرع ، سردرد كهنه ، درد پهلو ، تنگى نفس ، سياتيك ، نقرس ، تشنج عضله ، ريختن مو و جرب ، كشتن و دفع كرم معده ، رفع شقاق دست و پا و تسكين درد مفاصل حاصل از بلغم و صفرا بسيار نتيجه‌بخش است .\r\nاگر برگهاى سنا با 4 برابر وزن آن روغن زيتون جوشانيده شود تا وزن مجموع به نصف برسد و خورده شود ، علاوه براى مسهل براى درد كمر و بواسير نيز نافع است .\r\nاگر 5 گرم برگ كوبيدهء آن با عسل مخلوط و هر روز تا 7 روز خورده شود براى رفع درد مفاصل مفيد است . ضماد دم‌كردهء برگ آن در سركه تا حدى كه غليظ شود در استعمال خارجى براى عوارض پوستى و جرب نافع است .\r\nحب مسهل سنا : برگ سناى مكى كوبيده ، پوست هليله سياه ، پوست هليله كابلى ، پوست هليله زرد و مويز كه دانه آن خارج شده باشد . از هريك به مقدار مساوى تهيه و ابتدا هريك از سنا و هليله‌ها را جداگانه كوبيده و از الك خارج كرده و با روغن بادام شيرين آغشته و مجموع را با مويز كوبيده و مخلوط كرده حب درست كنند و هر روز ناشتا 8 - 7 گرم آن را بخورند و به همين مقدار نيز شب موقع خواب بخورند و روى آن آب گرم بنوشند ، مسهل بسيار خوبى است .\r\nگرد سنا : به مقدار مورد نظر برگ پاك كرده سنا را در گرمخانه 40 درجه سانتىگراد خشك كرده نرم كوبيده از الك ابريشمى نمرهء 120 ردّ كنند . اين گرد مسهل است و ممكن است موجب تهوع و خونريزى بواسير و رحم شود . لذا مصرف آن براى زنان باردار خطرناك است و اگر زنان شيرده بخورند به شير آنها خاصيت مسهلى مىدهد .\r\nمقدار خوراك آن زير نظر پزشك و در صورت تشخيص ضرورت 8 - 4 گرم است .\r\nبرگ سناى مغسول در الكل : براى احتراز از برخورد با عوارض جانبى سنا برگ سنا را به مدت دو روز در الكل 85 يا 95 درجه مىخيسانند بعد صاف كرده و برگها را خشك كرده و براى تهيه گرد مصرف مىكنند .\r\nدم‌كردهء مركب سنا : 14 گرم برگ نيم‌كوب سنا ، 25 گرم زنجبيل را در 284 گرم\r\n\r\n","description":"","footnote":"","page_name":" 402 ","page_number":410},
  {"content":"\r\n\r\nآب جوش دم كرده و بگذارند سرد شود و صاف نمايند . اين دم‌كرده را در 2 دفعه بخورند مسهل خوبى است ممكن است با شربت قند خورده شود .\r\nمسهل عسلى سنا : 15 گرم سنا را در 500 گرم آب آلو بخارا دم كرده و صاف نمايند و 500 گرم عسل سفيد به آن اضافه نمايند و در عرض صبح فنجان فنجان بياشامند .\r\n\r\n","description":"","footnote":"","page_name":" 403 ","page_number":411},
  {"content":"\r\n\r\n\r\nفلوس\r\nاز ميوهء درختى گرفته مىشود . در كتب طب سنتى با نامهاى « خيار شنبر » و « خرنوب هندى » آورده شده است . به فرانسوى آن را  Casse  و  Canefice  و به انگليسى  Cassia pods  نامند . به فرانسوى درخت آن را  Cassie  ،  Cassie fistuleuse  ،  Caneficier  و  Cassier  و به انگليسى  Pudding pipe tree  و  Cassia  گويند .\r\nدر بازار دارويى تمامى ميوه را كه به صورت غلاف باريك نسبتا دراز است ، فلوس مىگويند ولى در كتب طب سنتى به پرده‌هاى نازك خشبى كه داخل غلاف ميوه را به چندين قسمت تقسيم مىكند فلوس گويند و مايع غليظ تيره‌رنگى در حد غلظت عسل كه بين اين پرده‌ها قرار گرفته و دانه‌هاى كوچك و پهن گياه داخل آن است عسل خيار شنبر ناميده مىشود . اين مايع غليظ كه در حقيقت قسمت دارويى و مسهل ميوه فلوس است به انگليسى  Cassia pulp  و به فرانسوى  Casse  گفته مىشود .\r\nدرخت فلوس از خانوادهء  Leguminosae  تيرهء فرعى  Caesalpinaceae  است و نام علمى آن  Cassia fistula L .  مىباشد .\r\nدرخت فلوس در جنوب ايران و در بلوچستان مىرويد و با نامهاى محلى « چونتور » ، « چيم كانى » و « چم كانى » شناخته مىشود .\r\n\r\nمشخصات\r\nدرخت فلوس به بلندى 15 - 10 متر است . برگهاى آن دراز به طول حدود 30\r\n\r\n","description":"","footnote":"","page_name":" 404 ","page_number":412},
  {"content":"\r\n\r\nسانتىمتر و داراى 16 - 8 برگچه كه هريك به طول 15 - 5 سانتىمتر است . هر برگچه تخم‌مرغى نوك‌تيز به رنگ سبز پريده و پر از رگبرگ است كه طول رگبرگها در قسمت نوك برگ كوتاه مىشود . گلها خوشه‌اى طول خوشه گلها دراز به رنگ زرد و طلايى برّاق ، ميوهء آن به شكل غلاف استوانه‌اىشكل به طول 60 - 30 سانتىمتر و قطر 25 ميلىمتر مىباشد . طول غلاف ميوه برخى اوقات تا 1 متر نيز مىرسد . اين ميوه يا غلاف را كه در بازار عرضه مىشود خيار شنبر گويند . داخل غلاف پرده‌هاى خشبى نازكى به شكل فلس وجود دارد كه آنها را فلوس خيار شنبر نامند و بين پرده‌ها را مادهء چسبندهء تيره‌رنگى فراگرفته كه دانه‌هاى زردرنگ آن ( 100 - 25 دانه ) در داخل اين ماده و چسبيده به پرده‌ها مىباشند . اين مادهء چسبنده را عسل خيار شنبر نامند كه طعم آن كمى شيرين و لب‌ترش و غير مطبوع است و از آن به عنوان مسهل استفاده مىشود .\r\nمرسوم است براى استفادهء غلاف فلوس را كمى روى آتش گرم كرده و شكسته و عسل داخل آن را جدا مىنمايند و آن را با روغن بادام مخلوط كرده و مصرف مىنمايند .\r\nدرخت فلوس در مناطق حارّه هند ، افريقا ( سنگال ) ، برزيل ، مصر و جنوب ايران مىرويد . گونه‌اى از آن به نام  Cassia floribunda Cav .  و مترادف آن  C . grandiflora Desf .  در شمال ايران در باغى كاشته شده است . اين گونه ميوه‌اش داراى خاصيت مسهلى نيست . گلهاى زرد آن خوشه‌اى و از اواسط تابستان تا اواخر پاييز ظاهر مىشود . مقاوم به سرما نيست و در مناطق سردسير بايد در گلخانه نگهدارى شود .\r\n\r\nتركيبات شيميايى\r\nاز نظر تركيبات شيميايى در عسل خيار شنبر در حدود 5 / 1 - 1 درصد رئين كه از مشتقات آنتراكينون است و به علاوه مواد قندى ، صمغ ، مقدار كمى اسانس و سه نوع مواد مومى و مواد رزينى يافت مىشود . در پوست ريشهء گياه مواد تانن و فلوبافن « 1 » و مادهء اوكسى آنتراكينون « 2 » وجود دارد و در برگهاى آن نيز مقدارى تانن و رئين يافت مىشود  [ G . I . M . P 
  ]  . در گزارش ديگرى در مورد تركيبات شيميايى فلوس چنين آمده\r\n\r\n\r\n","description":"","footnote":"\r\n( 1 ) .  Phlobaphene \r\n( 2 ) .  Oxyanthraquinon \r\n","page_name":" 405 ","page_number":413},
  {"content":"\r\n\r\nاست :\r\nخاصيت مسهلى عسل فلوس مربوط به چند ماده از مشتقات آنتراكينون است كه در آن وجود دارد [ آلزونا و آتينزا 
  ] . و به علاوه مواد قندى ، صمغ ، پكتين « 1 » در آن مشخص شده است [ ليپتاك و زنتگالى 
  ] . در پوست ريشهء آن تانن و فلوبافن و احتمالا امودين و كريزوفانيك اسيد يافت مىشود . طبق بررسى كه در هند به عمل آمده از پوست ريشهء درخت فلوس براى معالجهء بيمارى تب بلاك واتر « 2 » استفاده شده و در 24 مورد از 33 مورد نتيجه رضايت‌بخش بوده است [ ونگاتاچالام و راتناجيريس واران 
  ] .\r\nتوضيح : بيمارى تب بلاك واتر بيمارى است شبيه مالاريا كه در ادرار انسان هموگلوبين ديده مىشود و اصطلاحا آن را  Malarial hemoglobinuria  گويند و معمولا به دنبال آن مالارياى شديد نوع  Falciparum  ظاهر مىشود . علايم آن آغاز ناگهانى و بدون سابقهء تب ، نرم شدن و بزرگ شدن طحال و كبد ، تيره شدن رنگ ادرار ، قى و استفراغ ، زردى ، يرقان و شوكهاى ناگهانى است . در بررسىهاى شيميايى جديد ديگرى از برگهاى درخت فلوس مواد سنوزيد  A  و سنوزيد  B  جدا شده است  [ S . G . I . M . P 
  ]  .\r\n\r\nخواص - كاربرد\r\nاز فلوس در سرتاسر خاور دور به عنوان يك داروى مرسوم براى رفع يبوست استفاده مىشود و معمولا عسل داخل غلاف ميوه فلوس به‌طور خام و ناپخته خورده مىشود . معتقدند كه براى كليه‌ها بسيار مفيد است و اشخاصى كه به‌طور مكرّر از آن استفاده مىكنند مبتلا به سنگ كليه نمىشوند [ هين 
  ] . از پوست درخت و از چوب تنهء درخت براى معالجهء اسهال خونى استفاده مىشود [ مىنات 
  ] . و از برگهاى جوان و ريشهء درخت به عنوان ملين مصرف مىكنند [ بلومبرگن 
  ] . جوشاندهء ريشهء قابض گياه و پوست ريشه براى پاك كردن زخمهاى عميق چركى به كار مىرود [ كلوپن برگ - ورستيغ 
  ] .\r\nطبق نظر حكماى طب سنتى فلوس از نظر طبيعت كمى گرم و تر و عده‌اى آن را\r\n\r\n\r\n","description":"","footnote":"\r\n( 1 ) .  Pectin \r\n( 2 ) .  Black Water fever \r\n","page_name":" 406 ","page_number":414},
  {"content":"\r\n\r\nمعتدل مىدانند . از نظر خواص معتقدند كه مسهل بسيار راحت و بدون عكس العمل است كه حتى براى زنان حامله و اطفال نيز توصيه مىشود . نرم‌كنندهء سينه و مسكن حدت التهاب خون است . ورمهاى گرم حلق و دهان و احشاى داخل شكم را تحليل مىبرد و درعين‌حال كه مسهل است سريع العمل نيست و به كندى اثر مىبخشد . اگر با تمر هندى مخلوط و خورده شود ، مسهل صفراى سوخته و اگر با تربد مخلوط و خورده شود ، مسهل بلغم و اگر با بسفايج و آب كاسنى و آب برگ بيد و آب شاهتره خورده شود ، مسهل سودا مىباشد . با داروهاى لعاب‌دار مانند ريشهء خطمى ، اسپرزه و روغن بادام براى باز كردن گرفتگىهاى روده‌ها ، شكم‌روش و دل‌پيچه بسيار نافع است و اگر با آب برگ كاسنى و تاج‌ريزى و افتيمون مخلوط و خورده شود براى باز كردن گرفتگىهاى كبد و رفع درد آن ، يرقان و تبهاى گرم نافع است . اگر با آب گشنيز تازه مخلوط و غرغره شود براى خناق مفيد است و آن را تحليل مىبرد . ماليدن آن به موضع درد براى تسكين درد مفاصل و نقرس و نرم كردن ورمها مفيد است و اگر با آب تاج‌ريزى مخلوط و ماليده شود اثرش بيشتر است . براى معده مضرّ است از اين نظر بايد با مصطكى و انيسون خورده شود و چون به روده‌ها مىچسبد ايجاد دل‌درد و دل‌پيچه و ناراحتى روده مىكند ، بايد چند قطره روغن بادام در آن بچكانند . مقدار خوراك فلوس 60 - 20 گرم است .\r\nروش تهيه عسل خيارشنبر . غلافهاى فلوس را به مقدار مورد نظر گرفته و هريك از غلافها را در امتداد طول آن مىشكافند و با كارد نوك‌تيزى تمام پرده‌هاى داخل غلاف و تخمها و عسل يا پولپ آن را بيرون مىآورند و آنها را جمع‌آورى كرده در ظرف چينى با مقدار كافى آب مخلوط نموده و در حمام ماريه  ( Bain marie )  كمى حرارت مىدهند و گاه‌گاه زيرورو مىكنند تا خوب نرم شود و مجموع را از الك موئين ردّ مىكنند و صاف‌شده را در حمام ماريه حرارت مىدهند تا به غلظت عصارهء نرم درآيد . اين پولپ آماده مصرف براى مسهل است و مقدار خوراك آن 60 - 20 گرم است .\r\nجوشاندهء فلوس : عسل خيارشنبر يا به اصطلاح فلوس آماده‌شده 10 گرم و آب جوش 1000 گرم . اينها را مخلوط كرده صاف مىنمايند و اين مايع را مانند مسهل بىآزار و راحت به عنوان آب مشروب معمولى مرتبا به مريض مىدهند . در موقع لزوم مقدار پولپ را تا 60 گرم مىتوان اضافه كرد . اگر 50 گرم هم شربت گيلاس به آن اضافه شود ، بهتر است .\r\n\r\n","description":"","footnote":"","page_name":" 407 ","page_number":415},
  {"content":"\r\n\r\nمربّاى فلوس : پولپ خيارشنبر يا عسل خيارشنبر 50 گرم ، آب مقطر 50 گرم و قند كوبيده 125 گرم . فلوس را با آب مخلوط كرده قند را اضافه نمايند و مخلوط كرده و حرارت مىدهند تا وزن كل به 100 گرم برسد و به صورت مربّا درآيد . اين مربّا مسهل بسيار راحتى است و مصرف و خوراك آن 120 - 40 گرم است .\r\nمعجون خيارشنبر : پولپ خيارشنبر 6 واحد ، شربت گل سرخ 6 واحد ، شير خشت 2 واحد و پولپ تمر هندى 1 واحد . همه را مخلوط كرده معجون درست مىكنند .\r\nمسهل بسيار خوبى است . مقدار خوراك آن 60 - 20 گرم است .\r\nمؤلف تحفه مىنويسد اگر 7 - 5 دانه از تخم فلوس را خشك كرده و به صورت گرد درآورده و بخورند قىآور بسيار شديدى است .\r\nفلوس\r\n Cassia fistula \r\n\r\n","description":"","footnote":"","page_name":" 408 ","page_number":416},
  {"content":"\r\n\r\n\r\nحشيشة الفقراء\r\nدر كتب فارسى با نام « سناى چمنى » و « حشيشة الفقراء » آمده است كه ترجمه‌اى از نام فرانسوى آن است . به فرانسوى  Gratiole  و  Gratiole officinale  و  Herbe au pauvre homme  و به انگليسى  Hedge hyssop  نامند . گياهى است از خانوادهء  Scrophulariaceae  نام علمى آن  Gratiola officinalis L .  مىباشد .\r\n\r\nمشخصات\r\nگياهى است علفى به بلندى در حدود يك وجب . برگها بدون دمبرگ ، بيضى ، نوك‌تيز و اطراف برگ در نزديكى نوك برگ مقدارى دندانه دارد . گلها به رنگ سفيد صورتى از كنارهء برگها در كنار ساقه ظاهر مىشود . ميوهء آن تخم‌مرغى و كوچك داراى دو خانه است . اين گياه معمولا در كنار آبهاى راكد و خاكهاى مرطوب در مناطق امريكاى شمالى ، اروپا و قسمتى از آسيا مىرويد . در ايران نيز طبق بررسى كارشناسان روسى وجود آن تأييد شده است .\r\n\r\nتركيبات شيميايى\r\nمادهء مؤثر اين گياه گلوكوزيد گراتيولين « 1 » است . علاوه بر مادهء مذكور\r\n\r\n\r\n","description":"","footnote":"\r\n( 1 ) .  Gratiolin \r\n","page_name":" 409 ","page_number":417},
  {"content":"\r\n\r\nگراتيوزولين « 1 » ، گراتيو لاكرين « 2 » و آنتيرينيك اسيد « 3 » در گياه مشخص شده است .\r\n\r\nخواص - كاربرد\r\nقسمت مورد استفادهء اين گياه در طب سنتى ساقهء نرم و سبز گلدار و برگهاى آن است . اين گياه از مسهلهاى قوى است و ضد نقرس مىباشد . به علاوه از داروهاى مقوى قلب و تب‌بر است . خوردن اين دارو ترشحات غدد و كليه را تحريك مىكند و مدّر است و در رفع مسموميتها تأثير خوبى دارد .\r\nبايد توجه شود كه در اين گياه مادهء سمّى وجود دارد و خوردن آن بايد زير نظر پزشك باشد .\r\nتنطور الكلى گياه به مقدار محدود براى تقويت قلب مؤثر است و در رديف ديژيتال است . مقدار خوراك آن از شاخه‌هاى گلدار گياه 5 / 1 - 5 / 0 گرم به عنوان مسهل قوى است . براى تهيه دم‌كرده 5 - 3 گرم برگ تازه يا 8 - 4 گرم برگ خشك را در 120 گرم آب جوش دم مىكنند و پس از دم شدن اين محلول را در 4 - 5 دفعه به فواصل 4 ساعت يعنى جمعا در 20 - 16 ساعت مىخورند . اگر كمى گل پنيرك به دم‌كرده اضافه شود اثر محلول بيشتر و نرم‌كننده نيز مىشود . از دم‌كردهء 4 - 2 گرم آن در 220 گرم آب به صورت تنقيه براى كاهش تب اثر محسوس دارد .\r\nگونهء ديگرى از اين گياه در ايران مىرويد . نام علمى آن  Bacopa monnieri ( L . ) Pennell .  و مترادفهاى آن  Bacopa monnieri Wettst .  و  Herpestis monniera ( L . ) H . B . K .  و  Moniera cuneifolia Michx .  مىباشد . اين گياه در تمام مناطق مرطوب هند در كنار مردابها و نواحى باتلاقى مىرويد . در ايران نيز در بلوچستان در اراضى مرطوب باتلاقى مىرويد . به هندى اين گياه براهمى ناميده مىشود .\r\nگياهى است چندساله برگهاى آن تخم‌مرغى كامل و گلهاى منفرد . از نظر تركيبات شيميايى در گياه وجود آلكالوئيد براهمين كه خواص دارويى آن شبيه\r\n\r\n\r\n","description":"","footnote":"\r\n( 1 ) .  Gratiosolin \r\n( 2 ) .  Gratiolacrine \r\n( 3 ) .  Antirrhinic acid \r\n","page_name":" 410 ","page_number":418},
  {"content":"\r\n\r\nحشيشة الفقراء\r\nاستريكنين ولى سميت آن كمتر از استريكنين مىباشد جدا شده است . به علاوه از گياه مواد  B 1  اكسالات « 1 » و  B 2  اكسالات « 2 » و  B 3  كلروپلاتينات « 3 » و يك استرول جدا شده است . در بررسى ديگرى گزارش شده است كه در گياه آلكالوئيد هرپستين « 4 » وجود دارد .\r\n\r\nخواص - كاربرد\r\nاين گياه تونيك اعصاب است و در موارد آسم و صرع و خشونت صدا اثر مفيد\r\n\r\n\r\n","description":"","footnote":"\r\n( 1 ) .  B 1 Oxalate \r\n( 2 ) .  B 2 Oxalate \r\n( 3 ) .  B 3 Chloroplatinate \r\n( 4 ) .  Herpestine \r\n","page_name":" 411 ","page_number":419},
  {"content":"\r\n\r\nدارد . مدّر است و چون سمّى است مصرف آن به مقدار محدود زير نظر پزشك بايد باشد . ساقه‌ها و برگهاى آن در مصارف مارگزيدگى اثر مفيد دارد . در مورد مقدار خوراك و مصرف آن چون در رديف استريكنين است به مقدار محدود در حدود مصرف استريكنين مىباشد .\r\n\r\n","description":"","footnote":"","page_name":" 412 ","page_number":420},
  {"content":"\r\n\r\n\r\nسناى كاذب سمّى\r\nدر كتب فارسى با نام « سناى كاذب » آمده است . به فرانسوى  Coronille  و  Coronille variee  و به انگليسى  Crown vetch  گفته مىشود . گياهى است از خانوادهء  Leguminosae  تيرهء فرعى  Papilionaceae  نام علمى آن  Coronilla varia L .  و مترادف آن  Coronilla libanotica Boiss .  مىباشد .\r\n\r\nمشخصات\r\nگياهى است چندسالهء علفى كه طول بلندترين ساقه آن تا 80 سانتىمتر نيز مىرسد .\r\nبرگهاى آن مركب متشكل از 11 - 9 برگچه بيضى كوچك . گلهاى آن به صورت گروهى شبيه تاج در انتهاى شاخه گل‌دهنده به رنگ ابلق سفيد و قفايى در بهار ظاهر مىشود . ميوهء آن به صورت گروهى غلاف نازك و دراز نوك‌تيز كه همه از يك نقطه خارج مىشوند و هر غلاف بندبند و در هر بند يك عدد تخم وجود دارد .\r\nاين گياه در جنگلها ، كنار پرچينها در دامنه‌هاى مرطوب رو به شمال كوهستان در اروپا و مناطق مديترانه‌اى و سوريه و ايران مىرويد . در ايران در مناطق شمالى ايران در عمارلو ، كبوترچاك . در آذربايجان ، اراك ، لرستان ، اشتران‌كوه و همدان به‌طور خودرو مىرويد . اين گياه در بعضى مناطق دنيا كاشته مىشود . تكثير آن از طريق كاشت بذر ، خوابانيدن شاخه و قلمه امكان‌پذير است . بذر آن در بهار كاشته مىشود و بايد آن را از سرماى بهاره محافظت كرد زيرا نهالهاى جوان آن مقاومت كمى در مقابل سرما\r\n\r\n","description":"","footnote":"","page_name":" 413 ","page_number":421},
  {"content":"\r\n\r\nسناى كاذب سمّى  A  - ميوهء آن\r\nدارند .\r\n\r\nتركيبات شيميايى\r\nدر دانه‌هاى گياه وجود گلوكوزيدى به نام كورونيلين « 1 » تأييد شده است .\r\n\r\nخواص - كاربرد\r\nبيشتر برگهاى گياه در طب سنتى مصرف دارد و به صورت دم‌كرده و جوشانده خيلى رقيق ممكن است مصرف شود و اثر مدّر و مسهل دارد . چون گلوكوزيد اين گياه مسموميت ايجاد مىكند ، مصرف آن بايد با احتياط و زير نظر پزشك باشد . در تهيه برگهاى سناى رسمى  ( Cassia angustifolia )  يا ساير گونه‌ها بايد دقت شود كه برگهاى اين گونه مخلوط نداشته باشد . گونهء ديگرى از اين گياه در ايران مىرويد به نام علمى\r\n\r\n\r\n","description":"","footnote":"\r\n( 1 ) .  Coronillin \r\n","page_name":" 414 ","page_number":422},
  {"content":"\r\n\r\n Coronilla scorpioides Koch . \r\nمىباشد . گياهى است خيلى كوچك به رنگ سبز مايل به آبى . برگهاى آن مركب از 3 - 1 برگچه كوچك و گلهاى آن به رنگ زرد است . ميوهء آن خيلى دراز ، بندبند نوك‌تيز و خميده قوسى شبيه دم عقرب مىباشد . اين گياه در اراضى ماسه‌زار و زمينهاى باير در اروپا و آسيا انتشار دارد . در ايران در جنوب ايران و در غرب در رزاب قصر شيرين و در شمال آستارا ديده مىشود . از نظر تركيبات شيميايى در اين گياه گلوكوزيد كورونيلين وجود دارد و به مقدار خيلى كم و محدود چون مدّر است در موارد استسقا و همچنين در آسمهاى قلبى و عصبى مصرف مىشود . اين گياه نيز سمّى است و مصرف آن حتما بايد زير نظر پزشك و در صورت توصيه باشد .\r\n\r\n","description":"","footnote":"","page_name":" 415 ","page_number":423},
  {"content":"\r\n\r\n\r\nدغدغك\r\nبه فارسى « دغدغك » و « سناى كاذب » و در كتب طب سنتى با نامهاى « سناى برّى » و « قلوته » آورده شده است . به فرانسوى  Faux sene  ،  Balandier  ،  Sene b tard  ،  Baguenaudier  و  Glou - Glou  و به انگليسى  Bastard senna  گفته مىشود . گياهى است از خانوادهء  Leguminosae  تيره فرعى  Papilionaceae  نام علمى آن  Colutea arborescens L .  و مترادفهاى آن  C . hirsuta Roth .  و  C . rubra Medic .  مىباشد .\r\n\r\nمشخصات\r\nدرختچه‌اى است به بلندى 4 - 2 متر . برگهاى آن مركب از 13 - 7 برگچه . روى برگچه‌ها صاف و پشت آنها با كركهاى خزى پوشيده شده و شكل آنها تخم‌مرغى به طول 10 - 6 سانتىمتر مىباشد . گلهاى درختچه زرد و درفش آنها داراى خالهاى قهوه‌اى مايل به سرخ است . پايك گل داراى كركهاى خزى پراكنده است . ميوهء آن نيام ، غلاف آن به طول 6 - 5 سانتىمتر كه در آن تخمهايى به رنگ قهوه‌اى شفاف و كوچك و پهن قرار گرفته است . اگر غلاف ميوهء رسيدهء آن را بين انگشتان كمى فشار دهند ، فورا شكاف برمىدارد و مىتركد .\r\nاين درختچه به حالت خودرو در ايران در جنگلهاى ارسباران و نواحى مرزى خراسان و ارتفاعات البرز و در پل زنگوله و درّه كرج ديده مىشود . در مناطق\r\n\r\n","description":"","footnote":"","page_name":" 416 ","page_number":424},
  {"content":"\r\n\r\nمديترانه‌اى اروپا و هندوستان نيز مىرويد .\r\nتكثير آن از طريق كاشت بذر و يا كاشت قسمتى از يك گياه يا ريشه و يا با كاشت قلمهء آن انجام مىگيرد . بذر آن پس از برداشت در پاييز لاى ماسه خوابانيده مىشود و در بهار كاشته مىشود . اگر قسمتى از گياه يا ريشه تهيه شود مىتوان آن را در پاييز يا در بهار كاشت . در مورد قلمه نيز از ساقه‌هاى چوبى گياه تهيه و در بهار كاشته مىشود .\r\n\r\nتركيبات شيميايى\r\nاز نظر تركيبات شيميايى در گياه وجود يك مادهء تلخ ، تانن ، و يك اسيد متبلور خرمايىرنگ و كمى اسانس مشخص شده است .\r\n\r\nخواص - كاربرد\r\nدر هند : از برگهاى گياه به عنوان مسهل و از دانه‌هاى آن به عنوان قىآور استفاده مىشود . از نظر مسهل معمولا از دم‌كردهء 40 - 100 گرم برگ گياه در 1000 گرم آب جوش استفاده مىشود ولى چون طعم آن تلخ و تهوع‌آور است ، خيلى كم مصرف آن معمول است و به جاى آن از برگ سنا استفاده مىشود مگر اينكه برگ سنا در دسترس نباشد و برگهاى اين درختچه به سهولت در دسترس باشد كه در اين صورت ناچار مىتوان استفاده كرد و در اين قبيل موارد ممكن است دم‌كرده را با برگ گياهان معطّر و مناسب محلى مخلوط نمود كه پوششى براى طعم و بوى نامطبوع آن باشد و با كمى شربت ساده مخلوط و خورده شود . در بازار گاهى برگ سنا را مخلوط با برگهاى اين درختچه مىفروشند كه بايد دقت شود كه چنين نباشد . بخصوص در مناطقى كه اين درختچه فراوان است اين دقت بايد حتما به عمل آيد .\r\nگونه‌هاى ديگرى از اين گياه دغدغك در ايران مىرويد كه از لحاظ خواص دارويى شبيه گياه فوق هستند كه مهمترين آنها عبارت‌اند از :\r\n1 . دارگنده : نام علمى اين گونه  Colutea gifani Parsa  . اين گياه در شمال خراسان در راه بجنورد به مراوه‌تپه و غلامان در ارتفاعات 1300 متر از سطح دريا ديده شده است . نام محلى آن در قوشخانه و باجگيران دارگنده است .\r\n2 . دغدغك : به نام علمى  Colutea persica Boiss .  . اين گونه در ارتفاعات دامنه‌هاى البرز و در قسمتهاى جنوبى و شمالى كندوان تا هزارچم ديده مىشود . و در\r\n\r\n","description":"","footnote":"","page_name":" 417 ","page_number":425},
  {"content":"\r\n\r\nدغدغك با ميوه\r\nجنوب كشور در كتل پيرزن و چهل چشمه بين شيراز و دشت ارژن نيز ديده شده است .\r\nدرختچه‌اى است با ساقه‌هاى كمانى و خاكسترىرنگ گلهاى آن زرد نارنجى و برگهاى آن داراى 3 جفت برگچه كوچك . اين گونه در دره كرج ( دغدغك ) در كجور و پل زنگوله ( قدقدك ) ، در سياه‌بيشه ( لامبيزك ) ، در گرگان و گلىداغى ( كپول ) و در مازندران ( حپوك ) ناميده مىشود .\r\n\r\n","description":"","footnote":"","page_name":" 418 ","page_number":426},
  {"content":"\r\n\r\n\r\n[ ضميمه‌ها 
  ]\r\n\r\nضميمهء 1 فهرست تفصيلى براساس اسامى فارسى و عربى گياهان\r\n\r\n","description":"","footnote":"","page_name":" 419 ","page_number":427},
  {"content":"\r\n . \r\n","description":"","footnote":"","page_name":" 420 ","page_number":428},
  {"content":"\r\n\r\n\r\nآ\r\nآبرون 245\r\nآبرون ريشه‌دار 245\r\nآبرون صغير 245\r\nآبرون كبير 245\r\nآذربو 140\r\nآراقيطون 152\r\nآرتميزيا 29\r\nآردوج 197\r\nآردوش 183\r\nآزربه 2\r\nآدنيقه 369\r\nآدنيكا 369\r\nآسارون 169\r\nآقطى 304\r\nآقطى سرخ 305\r\nآقطى سياه 303\r\nآقونيطون 390\r\nآكونيت 390\r\nآلاش 258\r\nآلاكلنگ 363\r\nآلو بخارا 403\r\nآله كلو 363\r\nانس الارواح 216\r\nآورس 183\r\n\r\nالف\r\nابرسك 183\r\nابرون صغير 245\r\nابسنطين 23\r\nابو فروه 275\r\nابو قانس 268\r\nابول 197\r\nابهل 194\r\nاپيكا 336\r\nاجوايان خراسانى 43\r\nاذن القاضى 242\r\nاذن القسيسس 242\r\n\r\n","description":"","footnote":"","page_name":" 421 ","page_number":429},
  {"content":"\r\n\r\nاربز 183\r\nاربس 183\r\nارچا 197\r\nارچه 197\r\nاردوج 194\r\nارس 197\r\nارنيكا 2\r\nاروس 197\r\nاروانهء شيرازى 218\r\nازملك 69\r\nاسارون 164\r\nاسبروله عطريه 221\r\nاسبروله معطر 221\r\nاسپرون 140\r\nاسطوخودوس 215\r\nاسپست 230\r\nاشراس 319\r\nاشنان 262\r\nاشنان بحرى 266\r\nاشنان گازران 262\r\nاشنون 267\r\nاشنيان 267\r\nاصل طرخون جبلى 128\r\nافتيمون 169\r\nافسنطين 20\r\nافسنطين بحرى 17\r\nافسنطين رومى 28\r\nافسنطين صغير 18\r\nافسنطين كبير 15\r\nاقحوان 94\r\nاقحوان تلخ 94\r\nاقحوان صغير 103\r\nاقحوان كبير 95\r\nاقحوان متعفن 94\r\nاقحوان منتن 124\r\nاكثار 324\r\nاكسير تركى 341\r\nاكليل الجبل 2\r\nاگر تركى 341\r\nاگر تركى 341\r\nاگر تركى 345\r\nاگير تركى 341\r\nالامليك 199\r\nالف ورقه 1\r\nاناريف 174\r\nانار دانهء دشتى 380\r\nانجبار 174\r\nانگور روباه 47\r\nانگور كولى 303\r\nانيس چينى 386\r\nانيس ستاره‌اى 386\r\nانيسون 372\r\nاوچ‌قد 308\r\nاورس 197\r\nايلان اوزومى 51\r\nايرسا 169\r\n\r\nب\r\nبابا آدم 152\r\nبابّارتو 254\r\nبابونج 373\r\nبابونج الطيور 94\r\nبابونق 116\r\nبابونه 93\r\nبابونه اصفر 126\r\nبابونه چشم گاو 93\r\nبابونه رسمى 103\r\nبابونه رومى 94\r\nبابونهء زرد 94\r\n\r\n","description":"","footnote":"","page_name":" 422 ","page_number":430},
  {"content":"\r\n\r\nبابونهء شيرازى 94\r\nبابونهء صغير 94\r\nبابونهء كبير 94\r\nبابونهء وحشى 109\r\nبابونى 8\r\nباديان ختائى 386\r\nباديان آبى 137\r\nباريقون 131\r\nباغوجه 362\r\nباليكا 69\r\nبتونيقا 2\r\nبچ 341\r\nبخور مريم 208\r\nبرسيم حجازى 230\r\nبرشين 230\r\nبرگ بو 167\r\nبرنجاسف 1\r\nبزر البنج 43\r\nبزربنك 43\r\nبزرك 248\r\nبستياج 19\r\nبقدونس كاذب 136\r\nبقلة الملك 226\r\nبقم 32\r\nبل 254\r\nبلادانه 55\r\nبلّادون 55\r\nبلّادون اروپايى 55\r\nبلّادون هندى 55\r\nبلاش 69\r\nبلنجاسف 12\r\nبلوچى كوهىبنگ 46\r\nبلوط 349\r\nبلوط الملك 275\r\nبلوط هندى 271\r\nبنج 36\r\nبنفشه 89\r\nبنگ‌دانه 43\r\nبومادران 1\r\nبوماران 1\r\nبهار 103\r\nبيخ تفتى 131\r\nبيخ كوهى 131\r\nبيد 349\r\nبيد گياه 147\r\nبيش 390\r\n\r\nپ\r\nپاس‌كوه 296\r\nپاى گرگ 65\r\nپرتقال 361\r\nپرك هندى 377\r\nپرمنگناس 36\r\nپلاخور 313 ، 308\r\nپل چنار 51\r\nپلخون 304\r\nپلم 304\r\nپنجهء مريم 208\r\nپهن برگ 278\r\nپىپلامول 80\r\nپيچ آويزى 312\r\nپيچ امين الدوله 308\r\nپيچ امين الدوله گونهء ژاپنى 309\r\nپيرتر 121\r\nپيرو 183\r\nپيش‌بهار 242\r\nپيم 203\r\nپيمولاك 319\r\n\r\n","description":"","footnote":"","page_name":" 423 ","page_number":431},
  {"content":"\r\n\r\n\r\nت\r\nتاج الملوك 391\r\nتاج‌ريزى 47\r\nتاج‌ريزى پيچ 51\r\nتاج‌ريزى سياه 47\r\nتاتوره 32\r\nتاتوره درختى 36\r\nتاتوره علفى 32\r\nتاتوله 32\r\nتاك سياه 199\r\nتاغندست 128\r\nتخم درمنهء تركى 8\r\nتخم وهل 194\r\nتر 303\r\nتربد 169\r\nتروم 215\r\nتره‌تيزك وحشى 355\r\nتلى 69\r\nتمر هند 408\r\nتميس و كامپوره 69\r\nتنباكوى كوهى 369\r\nتيلاش 69\r\n\r\nث\r\nثيل صغير 147\r\nثيل كبير 150\r\n\r\nج\r\nجاشير 365\r\nجاقون 263\r\nجاوشى 365\r\nجاوشير 365\r\nجدوار 350\r\nجقوطه 131\r\nجلب 332\r\nجلپ 332\r\nجلپ كاذب 335\r\nجنگلى عشبه\r\nجواشير 365\r\nجوز ارقم 324\r\nجوز السرو 187\r\nجوز الماثل 32\r\nجوز المزج 39\r\nجوز ماثا 32\r\nجوز ماثم 32\r\nجاواشور 365\r\nجيريشاك 324\r\n\r\nچ\r\nچاشن 383\r\nچالى 268\r\nچاواپ 383\r\nچاى سويسى 2\r\nچاى كوهى 282\r\nچتنه 183\r\nچچم 183\r\nچخ 258\r\nچقوطه 135\r\nچلاپا 332\r\nچم‌كانى 404\r\nچوب چينى 61\r\nچوب چينى برّى 61\r\nچوب چينى هندى 61\r\nچوبك 140\r\nچوبك اشنان 140\r\nچوبه 140\r\n\r\n","description":"","footnote":"","page_name":" 424 ","page_number":432},
  {"content":"\r\n\r\nچوغان 140\r\nچونتور 404\r\nچيم كانى 404\r\n\r\nح\r\nحاشك 263\r\nحب السودا 211\r\nحب القلاقل 379\r\nحب القرطم 82\r\nحب اللهو 39\r\nحت القلقل 379\r\nحب القلقل 263\r\nحرشف مريمى 293\r\nحرض 262\r\nحسك 325\r\nحشيشة الجرب 223\r\nحشيشة الدنيار 235\r\nحشيشة الفقراء 409\r\nحفوظه 131\r\nحلوه مرهّ 51\r\nحنظل 217\r\nحى العالم 242\r\n\r\nخ\r\nخاراگوش 24\r\nخارخسك 325\r\nخاس 258\r\nخاس ابلق 258\r\nخاش 258\r\nخامالا 167\r\nخاماليوس 167\r\nخانق الذئب 390\r\nخانق الفهد 369\r\nخانق النمر 390\r\nخبز الخنزير 208\r\nخترق 23\r\nخج 258\r\nخراسان اجوان 43\r\nخر العصافير 262\r\nخروب هندى 404\r\nخزامى 218\r\nخشب القديسين 70\r\nخشخاش بحرى 223\r\nخشخاش مقرّن 223\r\nخصية الثعلب 139\r\nخطمى 396\r\nخلال مكّه 19\r\nخمان 303\r\nخمان صغير 394\r\nخمان كبير 303\r\nخنثى 319\r\nخون سياوشان 315\r\nخيارشنبر 404\r\n\r\nد\r\nداتوره 36\r\nداذى رومى 282\r\nدارچين 345\r\nدارساس 363\r\nدار فلفل 80\r\nدارگن 303\r\nدارگنده 417\r\nداودى 103\r\nدخان الفوح 369\r\nدرخت عرعر 278\r\nدرمنه 16\r\nدرمنه تركى 16\r\nدغدغك 416\r\n\r\n","description":"","footnote":"","page_name":" 425 ","page_number":433},
  {"content":"\r\n\r\nدم الاخوين 315\r\nدم الثعبان 315\r\nدورس تفتى 131\r\nدوقّوزدان 308\r\nدقّوزدانا 308\r\nديسكوريدس 128\r\n\r\nذ\r\nذراريح 363\r\n\r\nر\r\nراج 258\r\nرازك 235\r\nرازيانه 345\r\nرازيانهء آبى 137\r\nرزك 235\r\nرطبه ( يونجهء تر ) 230\r\nرمان برّى 379\r\nرندو 262\r\nرندوك 262\r\nروباه تربك 47\r\nروباه تورك 47\r\nرودانك 296\r\nرودك 296\r\nروناس 296\r\nروناس كوهى 199\r\nروناس هندى 300\r\nريس 183\r\nريشهء چينى 61\r\nريشه سالسپارى 61\r\nريوند چينى 18\r\n\r\nز\r\nزالك 167\r\nزبان گنجشگ 349\r\nزدوار 350\r\nزردچوبهء وحشى 350\r\nزلف پير رسمى 373\r\nزنجبيل 345\r\nزنجبيل الكلاب 75 ، 345\r\nزوفا 2\r\nزهر العسل 308\r\nزيتون الارض 167\r\nزيرهء غده‌اى 324\r\nزيرهء كرمانى 169\r\n\r\nژ\r\nژابيژ 1\r\nژابيز 1\r\nژدواد 350\r\nژوسكيام 43\r\n\r\nس\r\nسانا 398\r\nسبوقه 303\r\nسداب 203\r\nسرو جبلى 183\r\nسرو كاد 191\r\nسرو كوهى 183\r\nسريش 319\r\nسطرونيون 140\r\nسطوال 350\r\nسعد كوفى 345\r\nسفرجل هندى 254\r\nسفيدار 349\r\n\r\n","description":"","footnote":"","page_name":" 426 ","page_number":434},
  {"content":"\r\n\r\nسفيدال 308\r\nسكبينج 169\r\nسكليم 69\r\nسگ زبان 181\r\nسگ‌كش 358\r\nسلب آغاجى 197\r\nسلبين 293\r\nسلطان الجبل 308\r\nسماق چينى 278\r\nسن 363\r\nسنا 398\r\nسانا كورى 398\r\nسناى برى 416\r\nسناى چمنى 409\r\nسناى كاذب 413\r\nسناى كاذب رسمى 413\r\nسناى حجازى 398\r\nسناى مكّى 398\r\nسناى هندى 398\r\nسنبل الطيب 169\r\nسنجد تلخ 268\r\nسندروس 183\r\nسورچاه 296\r\nسورنجان 82\r\nسوسن 89\r\nسوسن كوهى 369\r\nسويلا 12\r\nسياه‌تال 51\r\nسياب 203\r\nسياه تخمه 211\r\nسياه دارو 199\r\nسياه‌دانه 211\r\nسياه زيره 324\r\nسيتره 355\r\nسيزاب 2\r\nسىنرر 376\r\nسيكران 43\r\nسيكران 43\r\nسيكلامن 208\r\n\r\nش\r\nشابيزج 358\r\nشابيرك 358\r\nشابيزك 358\r\nشاه‌بلوط 275\r\nشاه‌بلوط هندى 275\r\nشاه‌بلوط هندى سرخ 274\r\nشاهبيزك 55\r\nشاهترج 226\r\nشاهتره 226\r\nشاهسبرم رومى 216\r\nشجره الابهل 183\r\nشجرة السماء 278\r\nشجرة الطحال 308\r\nشجرة الله 279\r\nشجره بلوط الملك 275\r\nشجره قصطل 275\r\nشرابه 258\r\nشرّابة الراعى 258\r\nششبداز 199\r\nشش پياز 199\r\nشن 308\r\nشنگيله 69\r\nشورا 263\r\nشوراگ 263\r\nشوره 262\r\nشوك احمر 263\r\nشوكران 131\r\nشوكران آبى 135\r\n\r\n","description":"","footnote":"","page_name":" 427 ","page_number":435},
  {"content":"\r\n\r\nشوكران آتنى 131\r\nشوكران الماء 137\r\nشوكران باغى 136\r\nشوكران بستانى 136\r\nشوكران صغير 136\r\nشوكران كبير 131\r\nشوكه ابراهيم 293\r\nشون 304\r\nشونگ 308\r\nشونيز 211\r\nشهن 308\r\nشيح 16\r\nشيح ارمنى 16\r\nشيح بحرى 16\r\nشيح خراسانى 16\r\nشيح خراسانى 16\r\nشيح كوهى 16\r\nشيح يهود 16\r\nشير خشت\r\nشيزى 183\r\nشيرين‌بيان 169\r\nشيطرج 355\r\nشيكران ح 131\r\nشيكران آبى 135\r\nشيكران مائى 135\r\n\r\nص\r\nصابونى 145\r\nصابونيه 140\r\nصافينا 198 ، 194\r\nصبر زرد 74\r\nصريمة الجدى 311\r\nصفير السلطان 36\r\nصيدنه 341\r\n\r\nض\r\nضرم 216\r\nصمغ عربى 139\r\n\r\nط\r\nطرنه 178\r\nطلانور 32\r\nطيم 258\r\n\r\nع\r\nعاقرقرحا 128\r\nعرطنيثا 140\r\nعرعر 183\r\nعروسك 264\r\nعروسك پس پرده 39\r\nعروسك پشت پرده 39\r\nعروق الصباغين 296\r\nعشبه 61\r\nعشبة النار 61\r\nعشبه چينى 61\r\nعشبه مغربيه 61\r\nعصارهء ريوند 327\r\nعلف چاى 282\r\nعلف چسب 319\r\nعلف شوره 262\r\nعلف هفت‌بند مرغان 178\r\nعليّص 293\r\nعنب الثعلب 51 ، 47\r\nعنب الثعلب مجنّن 47\r\nعنب الحيه 199\r\nعود الخير 258\r\nعود الصليب 245\r\n\r\n","description":"","footnote":"","page_name":" 428 ","page_number":436},
  {"content":"\r\n\r\nعود القريح 128\r\nعود الوج 341\r\nعين الثور 126\r\nعين القط 109\r\n\r\nغ\r\nغاريقون 346\r\nغاريقون ابيض 346\r\nغاريقو جراحان 348\r\nغاريكوم 346\r\nغاسول 140 ، 145\r\nغاسول رومى 268\r\nغافث 169\r\nغوتاغنبا 327\r\n\r\nف\r\nفاشرا 199\r\nفاوانيا 245\r\nفژير 431\r\nفرژ 431\r\nفلار 140\r\nفلاندرى 137\r\nفلفل آبى 75\r\nفلفل افرنجى 211\r\nفلفل الماء 75\r\nفلفل دراز 80\r\nفلفل مويه 82\r\nفلوس 404\r\nفوريون 128\r\nفول العرب 142\r\nفوه 296\r\nفوة الصبغ 296\r\nفيروزا 135\r\nفيلجوش 152\r\nفيل‌گوش 152\r\n\r\nق\r\nقاتل البقر 135\r\nقاتل الفرس 137\r\nقتّ ( يونجهء خشك 230\r\nقاطر الدم 315\r\nقاقله 262\r\nقثاء الهند 254\r\nقرن الغزان 208\r\nقرنباد 350\r\nقرنفل 372\r\nقره‌ارشا 197\r\nقسطنهء هندى 271\r\nقلقل 379\r\nقلمكار 1 5\r\nقلوته 416\r\nقلى 416\r\nقورت اودى 24\r\nقدريون 282\r\nقوش اوزومى 51\r\nقونيون 131\r\nقيسون 8\r\nقيصوم 1\r\nقيصوم بابستانى 30\r\nقيصوم ماده 16\r\n\r\nك\r\nكادنه 363\r\nكاكنه 39\r\nكاغنه 363\r\nكافور 85\r\n\r\n","description":"","footnote":"","page_name":" 429 ","page_number":437},
  {"content":"\r\n\r\nكافور بورنئو 90\r\nكاكنج 39\r\nكام 268\r\nكاملايا 167\r\nكانتاريد 368\r\nكاوا 83\r\nكاه 268 ، 83\r\nكتان 248\r\nكتان مستهل 252\r\nكتان معمولى 248\r\nكجومن 39\r\nكرسب 156\r\nكرفس 156\r\nكرفس الماء\r\nكرفس وحشى 156\r\nكرفش 156\r\nكركاش 95\r\nكرك جرواش 147\r\nكركيش 95\r\nكرم دشتى 199\r\nكرمة البيضا 199\r\nكزبرة الثعلب 136\r\nكشوثاى رومى 23\r\nكفله بور 69\r\nكك مارى 51\r\nككيمور 235\r\nكلكادانه 69\r\nكم‌كوت 327\r\nكمون اسود 211\r\nكنگه 258\r\nكوتاكنبا 327\r\nكوژخار 363\r\nكوسن 398\r\nكوشير 365\r\nكوكب الوعر 221\r\nكوكلان 183\r\nكهام 268\r\nكهام 268\r\nكياكو 70\r\n\r\nگ\r\nگاوشير 365\r\nگردو 120\r\nگشان 199\r\nگشنيز 169\r\nگل بابونه 103\r\nگل چاه 263\r\nگل راعى 282\r\nگل سرخ 169\r\nگل هرات جشم\r\nگليم‌شوى 140\r\nگم‌گوت 327\r\nگندواش 29\r\nگن‌نما 29\r\nگنه‌گنه 120\r\nگوزماتل 32\r\nگيّاك 70\r\nگيلاس جهودان 39\r\n\r\nل\r\nلاتا 263\r\nلاله عباسى 335\r\nلالهء كوهى 223\r\nلاواند 215\r\nلاواند حقيقى 218\r\nلاواند كبير 218\r\nلسان الكلب 181\r\nلفاح 358\r\n\r\n","description":"","footnote":"","page_name":" 430 ","page_number":438},
  {"content":"\r\n\r\nلم 69\r\nلمبير 194\r\nلوپولن 238\r\nلوف كبير 152\r\nليوراند 300\r\n\r\nم\r\nماردارو 199\r\nمازريون 167\r\nماش عطار 43\r\nماميشا 223\r\nماىمرز 194\r\nمرخا 167\r\nمردم گياه 358\r\nمرزنجوش 368\r\nمرغ 147\r\nمرّمكى 74\r\nمروه 23\r\nمريره 373\r\nمريم گلى 2\r\nمسواك الراعى 355\r\nمصطكى 169\r\nمغد 358\r\nمض 380\r\nمگسك 363\r\nممسك الارواح 216\r\nمنزول 258\r\nموچه 355\r\nمهر گياه 358\r\nميشا 242\r\nميش بهار 242\r\n\r\nن\r\nنارمشك 82\r\nناژون 183\r\nنخوشى 199\r\nنجم 147\r\nنجيل 147\r\nنرگس 89\r\nنروّك 262\r\nنروّند 262\r\nنمك هندى 169\r\nنوعى عرطنيثا 208\r\nنيلتاك 398\r\n\r\nو\r\nواش 29\r\nوج 341\r\nورس 197\r\nورگه تلى 258\r\nويشا 390\r\n\r\nه\r\nهاوارد 383\r\nهزار برگ آبى 10\r\nهزار بندك 174\r\nهزار جشان 199\r\nهزار فشان 199\r\nهزار نمشان 199\r\nرهش 258\r\nهفت برگ 167\r\nهلاهل 390\r\nهليلهء زرد 169\r\nهميشه بهار كوهى 369\r\nهميشه جوان 242\r\nهندى سنا 398\r\nهورس 197\r\n\r\n","description":"","footnote":"","page_name":" 431 ","page_number":439},
  {"content":"\r\n\r\nهوفاريقون 282\r\nهوكس 258\r\n\r\nى\r\nياسمين برّى 51\r\nياسمين زرد 62\r\nياسمين سفيد 62\r\nيبروح سريانى 358\r\nيبروح الصنم 358\r\nينجه 230\r\nيونجه 230\r\n\r\n","description":"","footnote":"","page_name":" 432 ","page_number":440},
  {"content":"\r\n\r\n\r\nضميمهء 2 فهرست تفصيلى براساس نامهاى فرانسوى و انگليسى و نامهاى علمى گياهان\r\n\r\n","description":"","footnote":"","page_name":" 433 ","page_number":441},
  {"content":"\r\n . \r\n","description":"","footnote":"","page_name":" 434 ","page_number":442},
  {"content":"\r\n . \r\n","description":"","footnote":"","page_name":" 435 ","page_number":443},
  {"content":"\r\n . \r\n","description":"","footnote":"","page_name":" 436 ","page_number":444},
  {"content":"\r\n . \r\n","description":"","footnote":"","page_name":" 437 ","page_number":445},
  {"content":"\r\n . \r\n","description":"","footnote":"","page_name":" 438 ","page_number":446},
  {"content":"\r\n . \r\n","description":"","footnote":"","page_name":" 439 ","page_number":447},
  {"content":"\r\n . \r\n","description":"","footnote":"","page_name":" 440 ","page_number":448},
  {"content":"\r\n . \r\n","description":"","footnote":"","page_name":" 441 ","page_number":449},
  {"content":"\r\n . \r\n","description":"","footnote":"","page_name":" 442 ","page_number":450},
  {"content":"\r\n . \r\n","description":"","footnote":"","page_name":" 443 ","page_number":451},
  {"content":"\r\n . \r\n","description":"","footnote":"","page_name":" 444 ","page_number":452},
  {"content":"\r\n . \r\n","description":"","footnote":"","page_name":" 445 ","page_number":453},
  {"content":"\r\n . \r\n","description":"","footnote":"","page_name":" 446 ","page_number":454},
  {"content":"\r\n . \r\n","description":"","footnote":"","page_name":" 447 ","page_number":455},
  {"content":"\r\n . \r\n","description":"","footnote":"","page_name":" 448 ","page_number":456},
  {"content":"\r\n . \r\n","description":"","footnote":"","page_name":" 449 ","page_number":457},
  {"content":"\r\n . \r\n","description":"","footnote":"","page_name":" 450 ","page_number":458},
  {"content":"\r\n\r\n\r\nضميمهء 3 فهرست مواد شيميايى و مواد عامل گياهان با اسامى گياهان مربوطه\r\n\r\n","description":"","footnote":"","page_name":" 451 ","page_number":459},
  {"content":"\r\n . \r\n","description":"","footnote":"","page_name":" 452 ","page_number":460},
  {"content":"\r\n . \r\n","description":"","footnote":"","page_name":" 453 ","page_number":461},
  {"content":"\r\n . \r\n","description":"","footnote":"","page_name":" 454 ","page_number":462},
  {"content":"\r\n . \r\n","description":"","footnote":"","page_name":" 455 ","page_number":463},
  {"content":"\r\n . \r\n","description":"","footnote":"","page_name":" 456 ","page_number":464},
  {"content":"\r\n . \r\n","description":"","footnote":"","page_name":" 457 ","page_number":465},
  {"content":"\r\n . \r\n","description":"","footnote":"","page_name":" 458 ","page_number":466},
  {"content":"\r\n . \r\n","description":"","footnote":"","page_name":" 459 ","page_number":467},
  {"content":"\r\n . \r\n","description":"","footnote":"","page_name":" 460 ","page_number":468},
  {"content":"\r\n . \r\n","description":"","footnote":"","page_name":" 461 ","page_number":469},
  {"content":"\r\n . \r\n","description":"","footnote":"","page_name":" 462 ","page_number":470},
  {"content":"\r\n\r\n\r\nضميمهء 4 فهرست نام برخى از مراجع و منابع معتبر بين المللى و دانشمندان پزشكى كه در مورد خواص گياهان اظهارنظر كرده‌اند .\r\n\r\n","description":"","footnote":"","page_name":" 463 ","page_number":471},
  {"content":"\r\n . \r\n","description":"","footnote":"","page_name":" 464 ","page_number":472},
  {"content":"\r\n . \r\n","description":"","footnote":"","page_name":" 465 ","page_number":473},
  {"content":"\r\n . \r\n","description":"","footnote":"","page_name":" 466 ","page_number":474},
  {"content":"\r\n . \r\n","description":"","footnote":"","page_name":" 467 ","page_number":475},
  {"content":"\r\n . \r\n","description":"","footnote":"","page_name":" 468 ","page_number":476},
  {"content":"\r\n . \r\n","description":"","footnote":"","page_name":" 469 ","page_number":477},
  {"content":"\r\n . \r\n","description":"","footnote":"","page_name":" 470 ","page_number":478},
  {"content":"\r\n . \r\n","description":"","footnote":"","page_name":" 471 ","page_number":479},
  {"content":"\r\n . \r\n","description":"","footnote":"","page_name":" 472 ","page_number":480},
  {"content":"\r\n . \r\n","description":"","footnote":"","page_name":" 473 ","page_number":481},
  {"content":"\r\n . \r\n","description":"","footnote":"","page_name":" 474 ","page_number":482},
  {"content":"\r\n . \r\n","description":"","footnote":"","page_name":" 475 ","page_number":483},
  {"content":"\r\n . \r\n","description":"","footnote":"","page_name":" 476 ","page_number":484},
  {"content":"\r\n\r\n\r\nضميمهء 5 فهرست منابع و مآخذ\r\n\r\n","description":"","footnote":"","page_name":" 477 ","page_number":485},
  {"content":"\r\n . \r\n","description":"","footnote":"","page_name":" 478 ","page_number":486},
  {"content":"\r\n\r\nابن سينا ، قانون\r\nاميرى ، منوچهر . فرهنگ داروها و واژه‌هاى دشوار . تحقيقى دربارهء كتاب الابنيه عن حقايق الادويهء موفق الدين ابو منصور على الهروى .\r\nبيرونى ، ابو ريحان . صيدنه . ترجمهء فارسى نيمهء اول قرن هشتم هجرى از ابو بكر على بن عثمان كاشانى . تدوين و گردآورى منوچهر ستوده و ايرج افشار .\r\nثابتى ، حبيب الله . جنگلها ، درختان و درختچه‌هاى ايران .\r\nجرجانى ، اسماعيل . ذخيرهء خوارزمشاهى .\r\nده سرخى اصفهان ، محمود . مفاتيح الصحه فى طب النبى و الائمه .\r\nعقيلى علوى خراسانى شيرازى ، محمد حسين . قرابادين كبير ( شامل مخزن الادويه ، مجمع الجوامع و ذخائر التراكيب )\r\nگل گلاب ، حسين . گيا .\r\nمير حيدر ، حسين . گنجينهء اسرار گياهان . 3 ج .\r\nنجم‌آبادى ، محمود . تاريخ طب در ايران .\r\nنفيسى ، على اكبر ( ناظم الاطباء ) . پزشكىنامه .\r\n\r\n","description":"","footnote":"","page_name":" 479 ","page_number":487},
  {"content":"\r\n . \r\n","description":"","footnote":"","page_name":" 480 ","page_number":488},
  {"content":"\r\n\r\n\r\nتصاوير\r\n\r\n","description":"","footnote":"","page_name":" 481 ","page_number":489},
  {"content":"\r\n . \r\n","description":"","footnote":"","page_name":" 482 ","page_number":490},
  {"content":"\r\n\r\nگونه‌اى بومادران\r\n\r\n","description":"","footnote":"","page_name":" 483 ","page_number":491},
  {"content":"\r\n\r\nگونه‌اى علف هفت بند\r\n\r\n","description":"","footnote":"","page_name":" 484 ","page_number":492},
  {"content":"\r\n\r\nبلادون\r\n\r\n","description":"","footnote":"","page_name":" 485 ","page_number":493},
  {"content":"\r\n\r\nتاج‌ريزى پيچ\r\n\r\n","description":"","footnote":"","page_name":" 486 ","page_number":494},
  {"content":"\r\n\r\nبنگ‌دانه\r\n\r\n","description":"","footnote":"","page_name":" 487 ","page_number":495},
  {"content":"\r\n\r\nگونه‌اى بنگ‌دانه\r\n\r\n","description":"","footnote":"","page_name":" 488 ","page_number":496},
  {"content":"\r\n\r\nعروسك پشت پرده\r\n\r\n","description":"","footnote":"","page_name":" 489 ","page_number":497},
  {"content":"\r\n\r\nتاتوره\r\n\r\n","description":"","footnote":"","page_name":" 490 ","page_number":498},
  {"content":"\r\n\r\nافسنطين\r\n\r\n","description":"","footnote":"","page_name":" 491 ","page_number":499},
  {"content":"\r\n\r\nگندواش\r\n\r\n","description":"","footnote":"","page_name":" 492 ","page_number":500},
  {"content":"\r\n\r\nبابونهء كبير\r\n\r\n","description":"","footnote":"","page_name":" 493 ","page_number":501},
  {"content":"\r\n\r\nگونه‌اى پيرتر\r\n\r\n","description":"","footnote":"","page_name":" 494 ","page_number":502},
  {"content":"\r\n\r\nگونه‌اى بابونه\r\n\r\n","description":"","footnote":"","page_name":" 495 ","page_number":503},
  {"content":"\r\n\r\nگونه‌اى بابونه\r\n\r\n","description":"","footnote":"","page_name":" 496 ","page_number":504},
  {"content":"\r\n\r\nگونه‌اى بابونه\r\n\r\n","description":"","footnote":"","page_name":" 497 ","page_number":505},
  {"content":"\r\n\r\nگونه‌اى چوبك\r\n\r\n","description":"","footnote":"","page_name":" 498 ","page_number":506},
  {"content":"\r\n\r\nگونه‌اى چوبك\r\n\r\n","description":"","footnote":"","page_name":" 499 ","page_number":507},
  {"content":"\r\n\r\nبابا آدم\r\n\r\n","description":"","footnote":"","page_name":" 500 ","page_number":508},
  {"content":"\r\n\r\nسگ‌زبان\r\n\r\n","description":"","footnote":"","page_name":" 501 ","page_number":509},
  {"content":"\r\n\r\nعلف هفت بند\r\n\r\n","description":"","footnote":"","page_name":" 502 ","page_number":510},
  {"content":"\r\n\r\nگونه‌اى مازريون\r\n\r\n","description":"","footnote":"","page_name":" 503 ","page_number":511},
  {"content":"\r\n\r\nكرفس وحشى\r\n\r\n","description":"","footnote":"","page_name":" 504 ","page_number":512},
  {"content":"\r\n\r\nاسپروله معطّر\r\n\r\n","description":"","footnote":"","page_name":" 505 ","page_number":513},
  {"content":"\r\n\r\nگونه‌اى سياه‌دانه\r\n\r\n","description":"","footnote":"","page_name":" 506 ","page_number":514},
  {"content":"\r\n\r\nگونه‌اى سياه‌دانه\r\n\r\n","description":"","footnote":"","page_name":" 507 ","page_number":515},
  {"content":"\r\n\r\nسيكلامن\r\n\r\n","description":"","footnote":"","page_name":" 508 ","page_number":516},
  {"content":"\r\n\r\nسداب\r\n\r\n","description":"","footnote":"","page_name":" 509 ","page_number":517},
  {"content":"\r\n\r\nگونه‌اى سرو كوهى\r\n\r\n","description":"","footnote":"","page_name":" 510 ","page_number":518},
  {"content":"\r\n\r\nگونه‌اى سرو كوهى\r\n\r\n","description":"","footnote":"","page_name":" 511 ","page_number":519},
  {"content":"\r\n\r\nسناكورى\r\n\r\n","description":"","footnote":"","page_name":" 512 ","page_number":520},
  {"content":"\r\n\r\nشيطرج\r\n\r\n","description":"","footnote":"","page_name":" 513 ","page_number":521},
  {"content":"\r\n\r\nگونه‌اى پيچ آويزى\r\n\r\n","description":"","footnote":"","page_name":" 514 ","page_number":522},
  {"content":"\r\n\r\nخمان صغير\r\n\r\n","description":"","footnote":"","page_name":" 515 ","page_number":523},
  {"content":"\r\n\r\nهوقاريقون\r\n\r\n","description":"","footnote":"","page_name":" 516 ","page_number":524},
  {"content":"\r\n\r\nسنجد تلخ\r\n\r\n","description":"","footnote":"","page_name":" 517 ","page_number":525},
  {"content":"\r\n\r\nاشنان - علف شوره\r\n\r\n","description":"","footnote":"","page_name":" 518 ","page_number":526},
  {"content":"\r\n\r\nعلف شوره\r\n\r\n","description":"","footnote":"","page_name":" 519 ","page_number":527},
  {"content":"\r\n\r\nعلف شوره\r\n\r\n","description":"","footnote":"","page_name":" 520 ","page_number":528},
  {"content":"\r\n\r\nگونه‌اى آبرون صغير\r\n\r\n","description":"","footnote":"","page_name":" 521 ","page_number":529},
  {"content":"\r\n\r\nگونه‌اى آبرون صغير\r\n\r\n","description":"","footnote":"","page_name":" 522 ","page_number":530},
  {"content":"\r\n\r\nشاهتره\r\n\r\n","description":"","footnote":"","page_name":" 523 ","page_number":531},
  {"content":"\r\n\r\nگونه‌اى ماميشا\r\n\r\n","description":"","footnote":"","page_name":" 524 ","page_number":532},
  {"content":"\r\n\r\nثيل كبير\r\n\r\n","description":"","footnote":"","page_name":" 525 ","page_number":533},
  {"content":"\r\n\r\nسناى كاذب سمّى\r\n\r\n","description":"","footnote":"","page_name":" 526 ","page_number":534},
  {"content":"\r\n\r\nدغدغك\r\n\r\n\r\n","description":"","footnote":"","page_name":" 527 ","page_number":535}
  ]