[
  {"content":"\r\n\r\nپرتو ولايت\r\nآيت الله محمد هادى معرفت\r\nتدوين\r\nمجتبى خطاط\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمعرفت ، محمد هادى ، 1309 -\r\nپرتو ولايت / محمد هادى معرفت ، تدوين و ويرايش : مجتبى خطاط - قم ، تمهيد ، 1384 .\r\n224 ص .\r\nISBN 964 - 94552 - 6 - 4\r\nفهرستنويسى براساس اطلاعات فيپا .\r\n1 . امامت ، الف - خطاط ، مجتبى ، گرد آورنده و ويراستار ، ب - عنوان ، 4 پ 64 م / 223 BP\r\nكتابخانهء ملى ايران 39941 - 84 م\r\nمؤسسه فرهنگى « تمهيد »\r\nقم - خيابان انقلاب - فرعى 16 - شمارهء 49 - دورنگار 7719335 - همراه 09121531955\r\nپرتو ولايت\r\nآيت الله محمد هادى معرفت\r\nاستاد حوزه علميه قم\r\nتدوين : مجتبى خطاط\r\nچاپ اول : 1500 نسخه / زمستان 1384\r\nچاپ : چاپخانهء دفتر تبليغات قم\r\nقيمت : 1800 تومان\r\nهمه حقوق محفوظ است .\r\nشابك : 4 - 6 - 94552 - 964\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nپيشگفتار 9\r\nبخش اول - امام‌شناسى در مكتب تشيع\r\nمقدمه 13\r\nولايت تشريعى 17\r\nولايت تشريعى در زمان غيبت 17\r\nولايت تشريع 19\r\nتشريع در دوران امامان معصوم 22\r\nتشريع در دوران غيبت 24\r\nمنابع علم ائمه 25\r\nگسترش علم ائمه 27\r\nعلم غيب 28\r\nآيه‌هايى در زمينهء علم غيب 30\r\nولايت تكوينى 35\r\nروش حاجت خواستن از امامان معصوم 35\r\nمظهر صفات جمال و جلال 36\r\nزيارت جامعهء كبيره 38\r\nمهدويت 41\r\nوعدهء ظهور در آيه‌هاى قرآن 42\r\nسبب تأخير ظهور 44\r\nعصمت 47\r\nمفهوم عصمت 47\r\nفلسفهء عصمت ائمه 47\r\nبينش در كنار دانش 49\r\nمراتب هدايت 52\r\nتقارن عصمت و بينش 56\r\nاكتسابى بودن عصمت 56\r\nرواياتى در زمينهء عصمت ائمه 58\r\nلزوم عصمت براى امام 58\r\nدستيابى به عصمت 60\r\nدلايل عصمت ائمه 61\r\nسهو نبى 65\r\nچند اشكال بر صدوق 67\r\nتوسل به ائمهء 71\r\nبقاء پس از مرگ 75\r\nزيارت اهل قبور 79\r\nآيا روح همهء انسان‌ها جاودانه است ؟ 81\r\nرجعت 83\r\nامكان رجعت 84\r\nآراى بزرگان مذهب شيعه 84\r\nدلايل و شواهد قرآنى بر صحت و امكان رجعت 87\r\nروايت‌هاى رجعت 94\r\nچند شبهه 96\r\nبخش دوم - آيه‌هاى ولايت\r\nشناخت مولا امير مؤمنان ( ع ) 101\r\nدوران كودكى 101\r\nدوران جوانى 102\r\nامير مؤمنان ( ع ) از زبان بزرگ‌ترين\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nصحابه 105\r\nامير مؤمنان ( ع ) از زبان يكى از بزرگان اهل تسنن 107\r\nآيهء تطهير 109\r\nشأن نزول 109\r\nنكاتى دربارهء حديث كساء 110\r\nمتن حديث كساء 112\r\nشبههء روايت معارض 116\r\nاشكال سندى روايت معارض 121\r\nشبههء ساختار آيه 121\r\nساختار قرآن 123\r\nشأن نزول و سبب نزول آيهء تطهير 128\r\nنوع ارادهء الهى در آيهء تطهير 130\r\nآيه‌ها و روايت‌هاى توفيق 140\r\nحقيقت تقوا 142\r\nعصمت حضرت زهرا ( ع ) 146\r\nمفهوم تطهير 148\r\nمعناى عصمت 150\r\nآيهء مودّت 151\r\nمخاطب آيهء مودّت 152\r\nمراد از درخواست اجر رسالت 153\r\nتفسير « في القربى » 153\r\n1 . تفسير طبرى 153\r\n2 . تفسير زمخشرى 155\r\n3 . تفسير فخر رازى 157\r\nآيهء مباهله 159\r\nجريان مباهله 159\r\nسند جريان مباهله 161\r\nشبههء عدم بلوغ حسنين ( ع ) 163\r\nهمتايى على ( ع ) با پيامبر ( ص ) 164\r\n« أنفسنا » در روايات 169\r\nروايت شجرهء واحده 173\r\nآيهء خاتم‌بخشى 175\r\nشأن نزول آيه 177\r\nمراتب ولايت 180\r\nروايت‌هايى در زمينهء ولايت امير مؤمنان ( ع ) 181\r\nآيهء عهد 183\r\n« عصمت » ، شرط امامت 183\r\nظالم كيست ؟ 184\r\nاستفادهء شيعه از آيهء عهد 185\r\nبرداشت اهل تسنن از آيهء عهد و اشكال آن 185\r\nآيهء انذار 187\r\nتحريف تاريخ 189\r\nاشكال بر حديث و پاسخ آن 190\r\nآيهء تبليغ 193\r\nحديث غدير 195\r\nمناقشات دلالتى 196\r\nآيه‌ها روايت‌هاى مؤيد حديث غدير 200\r\nآيهء انفاق 203\r\nشأن نزول 203\r\nسخاوت امير مؤمنان ( ع ) 207\r\nآيهء ليلة المبيت 209\r\nجريان ليلة المبيت 209\r\nجنايت سمرة بن جندب 211\r\nزندگىنامهء سمرة بن جندب 213\r\nآيه‌هاى ده‌گانه 217\r\nفهرست منابع و مآخذ 223\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبسم اللّه الرحمن الرحيم\r\nالحمد لله و سلام على عباده الذين اصطفى محمّد و آله الطاهرين و بعد يكى از بزرگترين نعمتهاى الهى توفيق بندگى خالص و خدمت به دين مبين است كه به حمد اللّه محصّل مجّد و فاضل ارجمند آقاى مجتبى خطّاط نور چشمى عزيز در اين راه همواره موفّق بوده است و از جمله جمع‌آورى و تدوين سخنرانيهاى اين جانب در مسجد چهارمردان در ماه مبارك رمضان پيرامون مسأله ولايت و امام‌شناسى را گردآورى كرده و با قلم تواناى خود به رشته تحرير درآورده و به خوبى انجام داده است كه بيشتر به قدرت فضل و قلم وى بستگى دارد اميد است كه مورد نفع برادران و خواهران ايمانى قرار گيرد . و خداوند ايشان را در اين راه هرچه موفق‌تر بفرمايد . ان شاء اللّه قم - محمد هادى معرفت 27 / 11 / 84\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nكتابى كه پيش‌رو داريد ، مجموعه سخنرانىهاى استاد آيت اللّه معرفت در ماه مبارك رمضان است كه در دو بخش « امام‌شناسى در مكتب تشيع » و « آيه‌هاى ولايت » تدوين شده است .\r\nدر بخش اول به بيان ديدگاه شيعه نسبت به نقش و جايگاه امام در جهان هستى و مسائل مرتبط با آن ، مانند : علم امام ، عصمت امام ، توسل به امامان معصوم عليهم السّلام و مهدويت ، پرداخته شده است .\r\nبخش دوم كتاب به آيه‌هاى ولايت اختصاص دارد كه در آن ، مهم‌ترين و مشهورترين آيه‌هاى ولايت امير مؤمنان عليه السّلام به شكل مبسوط و مستدل مطرح گرديده است .\r\nاستاد آيت اللّه معرفت در اين مباحث ، با ديدى اسلوبى و استدلالى عقيدهء شيعه را نسبت به امامان معصوم عليهم السّلام بيان كرده‌اند . يكى از ويژگىهاى اين كتاب ، نقل نظر و سخنان دانشمندان بزرگ اسلام و همچنين نقل و تحليل شبهه‌هاى مطرح در زمينهء امام‌شناسى است كه دانستن آن مىتواند بسيارى از پرسش‌هايى را كه امروزه نسل جوان با آن روبروست ، پاسخگو باشد .\r\nبا توجه به اهميت مسألهء امام‌شناسى و نيز درخواست‌هاى مكرر بر آن شديم تا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسخنرانىهاى استاد را به صورت كتاب تدوين كنيم . در گردآورى اين كتاب ابتدا ساختار گفتارى به نوشتارى تبديل و پس از دسته‌بندى مطالب ، عنوان‌هاى مناسب براى هر بخش انتخاب شده است . در پايان نيز با ويرايش متن كتاب سعى بر اين بوده است كه جمله‌هاى شيوا و روانى در اختيار خواننده قرار گيرد . بديهى است كه در اين مراحل گاه مطالب جابجا يا كم و زياد شده و در نتيجه ساختار كلام تغييرهاى جزئى كرده باشد كه اين تغييرها در محتواى اصلى مباحث خللى وارد نكرده است .\r\nپيش از خواندن كتاب دانستن چند نكته ضرورى است :\r\n1 . بخش اول كتاب ، مجموعهء سخنرانىهاى استاد در ماه مبارك رمضان 1426 ه ق و بخش دوم ، سخنرانىهاى ايشان در ماه مبارك رمضان 1425 ه ق در مسجد چهارمردان است . اگر مطلبى در اين دو سال تكرار شده باشد ، از آوردن آن خوددارى كرده ، در پاورقى به آن اشاره شده است .\r\n2 . آيه‌ها و روايت‌ها ، با رعايت امانت و با كمال دقت ، ترجمه گرديده است تا متن اصلى كم يا زياد نشود .\r\n3 . در ترجمهء آيه‌ها ، به جز آيه‌هايى كه استاد در جلسهء سخنرانى ترجمه كرده بودند ، از ترجمهء استاد فولادوند استفاده شده است .\r\nاميد است با انتشار اين كتاب گامى در راستاى شناساندن مكتب برحق شيعه برداشته باشيم .\r\nدر پايان از همهء خوانندگان محترم خواستاريم نظرها و انتقادهاى خود را به نشانى انتشارات تمهيد ارسال كنند .\r\nمجتبى خطاط\r\n22 / 11 / 1384\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبخش اول امام‌شناسى در مكتب تشيع\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه\r\nامام‌شناسى از مهم‌ترين بحث‌هاى زيربنايى مكتب تشيع است كه در آن از نقش امام در حيات دينى ، سياسى و حتى تكوينى انسان و جهان بحث مىشود .\r\nولايت ، مهم‌ترين تكليف دينى مسلمانان است تا جايى كه در روايت‌هاى بسيارى آمده است : « ما نودي بشيء مثل ما نودي بالولاية » ؛ « چيزى به اندازهء ولايت فراخوانده نمىشود » . روايت‌هاى فراوانى در زمينهء ولايت از امامان معصوم عليهم السّلام نقل شده است كه به برخى از آن‌ها اشاره مىكنيم :\r\n1 . امام باقر عليه السّلام مىفرمايد : « بني الاسلام على خمس : على الصّلاة و الزّكاة و الصّوم و الحجّ و الولاية و لم يناد بشيء كما نودي بالولاية فأخذ النّاس بأربع و تركوا هذه - يعني الولاية » « 1 » ؛ « اسلام بر پنج پايه بنا شده است : \" نماز ، زكات ، روزه ، حج و ولايت \" و چيزى به اندازهء ولايت فراخوانده نمىشود . مردم به چهار چيز [ روزه ، زكات ، نماز ، حج 
  ] عمل كردند ولى ولايت را ناديده گرفتند » .\r\n2 . زراره از امام باقر عليه السّلام پرسيد : « از بين اين پنج فريضه ( نماز ، زكات ، روزه ، حج و ولايت ) كدام‌يك برتر است ؟ » امام عليه السّلام در پاسخ گفتند : « ولايت ، زيرا ولايت كليد ديگر فرائض است و اين والى است كه ما را به سوى ديگر واجبات راهنمايى\r\n\r\n\r\n","description":"","footnote":"\r\n( 1 ) . كافى ، ج 2 ، ص 18 .\r\n","page_name":" 13 ","page_number":13},
  {"content":"\r\n\r\nمىكند » « 1 » .\r\nولايت كليدى است كه راه و روش انجام درست واجبات را به انسان نشان مىدهد و ولى امر ، ما را به نماز ، روزه ، زكات و همهء واجبات دينى ، آن‌گونه كه خدا مىخواهد ، رهنمون مىسازد . بنابراين كسى كه ولايت ندارد يا شناختى نسبت به مقام ولايت ندارد ، در گمراهى به سر مىبرد ؛ چرا كه او نمىتواند اعمالش را آن‌گونه كه مورد خواست خداست ، انجام دهد .\r\n3 . شخصى از حضرت امام صادق عليه السّلام پرسيد : « مرزهاى ايمان كدام است ؟ » حضرت در پاسخ گفتند : « شهادة أن لا إله إلّا اللّه و أنّ محمدا رسول اللّه و الاقرار بما جاء به من عند اللّه و صلاة الخمس و أداء الزكاة و صوم شهر رمضان و حجّ البيت و ولاية وليّنا و عداوة عدوّنا و الدخول مع الصّادقين « 2 » » « 3 » ؛ « شهادت به اينكه معبودى جز خدا نيست و محمد فرستادهء خداست و [ نيز 
  ] پذيرفتن هرآن‌چه پيامبر از جانب پروردگار آورده است ، و خواندن نمازهاى پنج‌گانه و پرداخت زكات و روزه گرفتن در ماه رمضان و انجام حج خانهء خدا و دوستى با دوستان ما و نفرت از دشمنان ما و قرار گرفتن در زمرهء كسانى كه در دين استوارند » .\r\nامام صادق عليه السّلام يكى از مرزهاى ايمان را دوستى اولياء خدا و نفرت از دشمنان خدا - كه همان تولّى و تبرّى است - معرفى مىكنند .\r\nيكى ديگر از مرزهاى ايمان اين است كه انسان در زمرهء « صادقين » باشد . صادقين كسانى هستند كه هرچه مىگويند ، راست است :  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  « 4 » ؛ « در حقيقت ، كسانى كه گفتند : \" پروردگار ما خداست \" سپس ايستادگى كردند ، فرشتگان بر آنان فرود مىآيند [ و مىگويند : 
  ] هان ، بيم مداريد و غمين مباشيد و به\r\n\r\n\r\n","description":"","footnote":"\r\n( 1 ) . همان .\r\n( 2 ) . اشاره به آيهء  « وَ كُونُوا مَعَ الصَّادِقِينَ » . \r\n( 3 ) . كافى ، ج 2 ، ص 18 .\r\n( 4 ) . فصلت ، 30 .\r\n","page_name":" 14 ","page_number":14},
  {"content":"\r\n\r\nبهشتى كه وعده يافته بوديد شاد باشيد » .\r\nحضرت رسول صلّى اللّه عليه و آله مىگفتند : « آيهء  فَاسْتَقِمْ كَما أُمِرْتَ  « 1 » مرا پير كرده است » .\r\nايستادگى در راه حق كار دشوارى است ، چرا كه انسان به سادگى دچار لغزش مىشود ؛ مانند كسى كه يقين دارد دروغ بد است و با شرف و كرامت انسان نمىسازد ، اما به خاطر يك معاملهء بىارزش دروغ مىگويد .\r\nشيطان سوگند خورده است كه انسان را از راه مستقيم بلغزاند ، چرا كه مىداند اگر انسان مرتكب كوچك‌ترين لغزشى شود ، ديگر مشمول عنايت ويژهء پروردگار نخواهد شد .\r\nازاين‌رو امام صادق عليه السّلام مىگويند : « انسان مؤمن تلاش مىكند تا در زمرهء \" صادقين \" و انسان‌هاى استوار قرار داشته باشد » . البته فرد كامل « صادقين » ، ائمهء اطهار عليهم السّلام هستند .\r\n\r\nابعاد ولايت\r\nولايت ائمهء اطهار عليهم السّلام در سه بخش است :\r\n1 . ولايت تشريعى ؛\r\n2 . ولايت تشريع ؛\r\n3 . ولايت تكوينى .\r\n\r\n\r\n","description":"","footnote":"\r\n( 1 ) . « بر آنچه دستور گرفتى ايستادگى كن » . هود ، 112 .\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nولايت تشريعى\r\nولايت تشريعى به معناى زعامت سياسى - دينى امام معصوم است ؛ به اين معنا كه : مسلمانان علاوه بر امور دينى بايد در امور سياسى نيز پيرو امامان معصوم عليهم السّلام باشند .\r\nتفاوت ما شيعيان ، با اهل تسنن در اين است كه ما ولايت امامان معصوم عليهم السّلام را با همهء ابعادش پذيرفتيم ، اما اهل تسنن ولايت دينى را از ولايت سياسى جدا كرده ، تنها ولايت دينى را مىپذيرند . اهل تسنن معتقدند پيامبر صلّى اللّه عليه و آله در جريان غدير به ولايت سياسى اشاره نكرده است ، ازاين‌رو ولايت سياسى خلفا را پذيرفتند ؛ حال‌آنكه ولايتى كه پيامبر صلّى اللّه عليه و آله در روز غدير مطرح كرد ، جامع بين ولايت سياسى و ولايت دينى بود . « 1 »\r\n\r\nولايت تشريعى در زمان غيبت\r\nزعامت سياسى - دينى پيامبر صلّى اللّه عليه و آله به نص آيهء  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  « 2 » ثابت مىشود و اين ولايت براى مولا امير مؤمنان عليه السّلام به نص حديث غدير ثابت\r\n\r\n\r\n","description":"","footnote":"\r\n( 1 ) . براى تفصيل بيشتر به « آيهء تبليغ » در بخش « آيه‌هاى ولايت » مراجعه كنيد .\r\n( 2 ) . احزاب ، 6 .\r\n","page_name":" 17 ","page_number":17},
  {"content":"\r\n\r\nاست . همچنين هر امام معصوم سابق ، امام بعدى را منصوب مىكند .\r\nولايت تشريعى در زمان غيبت نيز ادامه دارد ، با اين تفاوت كه تعيين ولى امر در دوران حضور به معرفى معصوم پيش از اوست ، اما در دوران غيبت ولى امر از جانب شارع مقدس با توصيف مشخص مىشود . شارع صفاتى را ارائه داده است تا نخبگان مردم طبق آن صفات ، ولى امر را مشخص كنند . اين صفات در سخن مولا امير مؤمنان عليه السّلام خلاصه مىشود :\r\n« أيّها النّاس إنّ أحقّ النّاس بهذا الأمر [ الإمامة 
  ] أقواهم عليه و أعلمهم بأمر اللّه فيه » « 1 » ؛ « اى مردم ، از بين مردم كسى سزاوار اين امر [ امامت 
  ] است كه قوىترين آن‌ها در امر امامت و داناترين آن‌ها به امر خدا در آن است » . حضرت دو شاخصه را براى ولى امر در دوران غيبت مطرح مىكند :\r\n1 . بينش سياسى قدرتمند ؛\r\n2 . داناترين فرد امت به احكام شرع در مسائل سياسى .\r\nبنابراين هركه از فقهاى عالم به احوال زمان ، در اين اوصاف برتر بود ، شايستگى رهبرى را دارد .\r\nنكته : « أحق » در سخن مولا امير مؤمنان عليه السّلام به معناى صاحب حق است نه سزاوارتر ؛ مانند آيهء كريمهء  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  « 2 » ؛ « آيا كسى كه به سوى حق رهبرى مىكند سزاوار است مورد پيروى قرار گيرد يا كسى كه راه نمىنمايد مگر آن‌كه [ خود 
  ] هدايت شود ؟ شما را چه شده ، چگونه داورى مىكنيد ؟ »\r\n« أحق » در اين آيه به معناى سزاوارتر نيست ، زيرا طرف مقابلش هيچ‌چيز نمىداند و اصلا شايستگى رهبرى را ندارد . بنابراين كسى كه همه چيز مىداند ، شايسته است و كسى كه هيچ‌چيز نمىداند اصلا شايستگى ندارد .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 173 .\r\n( 2 ) . يونس ، 35 .\r\n","page_name":" 18 ","page_number":18},
  {"content":"\r\n\r\n\r\nولايت تشريع\r\nشريعت در حقيقت نظامى است الهى كه زندگى اجتماعى انسان را قانونمند مىكند و ولايت تشريع ، همان حق قانون‌گذارى است ؛ به اين معنا كه : پيغمبر صلّى اللّه عليه و آله و امامان معصوم عليهم السّلام حق قانون‌گذارى در اين نظام الهى را دارند .\r\nاكنون پرسش اين است كه نقش پيغمبر اكرم صلّى اللّه عليه و آله و امامان معصوم عليهم السّلام در بيان شريعت چيست ؟\r\nآيا پيغمبر صلّى اللّه عليه و آله و امام معصوم عليه السّلام از روى درك و فهم خود قانونى را وضع مىكنند ؟\r\nيا از وحى مىگيرند ؟ يا اينكه اجتهاد مىكنند ؟\r\nبرخى از علماى عامه مىپندارند كه پيامبر صلّى اللّه عليه و آله اجتهاد مىكرد . اين نظريه پيامد ناروايى دارد و موجب سلب اعتماد از پيامبر صلّى اللّه عليه و آله مىشود ، زيرا اجتهاد خطابردار است و مجتهد گاهى در اجتهادش اشتباه مىكند .\r\nاحكام شرعى بر دو قسم است :\r\n1 . احكامى كه مستقيما از وحى گرفته شده است ؛\r\n2 . احكامى كه به دست پيامبر صلّى اللّه عليه و آله و امامان معصوم عليهم السّلام وضع شده است . پيامبر اكرم صلّى اللّه عليه و آله با بينشى كه خداوند به وى عطا كرده ، قادر به تشخيص مصالح و مفاسد واقعى است و با اين بينش ، مصالح امت را در محدودهء خاص يا براى هميشه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتشخيص مىدهد و احكام متناسب با آن را وضع مىكند .\r\nخداوند اصول احكام را در قرآن كريم مطرح كرده است و تفصيل آن را به دست پيغمبر صلّى اللّه عليه و آله سپرده است .  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ  « 1 » ؛ « و قرآن را به سوى تو فرود آورديم تا براى مردم آنچه را به سوى ايشان نازل شده است ، تبيين كنى و اميد كه آنان بينديشند » .\r\nدر صحيحهء فضيل بن يسار از امام صادق عليه السّلام نقل شده است : « خداوند پيامبرش را به بهترين وجه تربيت كرد تا او را به سرحد كمال رساند . سپس امر دين و رسيدگى به شؤون امت را به او سپرد تا رهبرى بندگان خدا را به عهده گيرد . آن‌گاه پروردگار فرمود : \" آنچه را پيامبر دستور مىدهد پيروى كنيد \" » .\r\nامام صادق عليه السّلام در توضيح اينكه چگونه پيامبر صلّى اللّه عليه و آله عهده‌دار شؤون دين و دنيا مىشود ، مىگويند : « پيامبر همواره رفتارى استوار داشت و در كارها موفق بود و مؤيّد به روح القدس بود و هيچ‌گاه در سياستمدارى نمىلغزيد و راه اشتباه نمىرفت . پس به آداب الهى آراسته گرديد ، ازاين‌رو مجاز شد تا بر تعداد ركعات نماز بيفزايد و نوافل را دو برابر فرايض تشريع كند و همچنين علاوه بر روزه‌هاى واجب ، روزه در ماه شعبان و سه روز در هر ماه را سنت نهاد . . . خداوند نيز آنچه را پيامبرش سنت نهاد يا تشريع كرد ، پذيرفت و امضا كرد » « 2 » .\r\nبنابراين خداوند حق تشريع را به پيغمبر تفويض كرده است تا با معيارهاى خدادادى كه در اختيار دارد ، احكام متناسب با مصالح امت را وضع كند .\r\nعلامهء طباطبايى قدّس سرّه در اين زمينه مىگويد : « مقصود از تفويض امر خلق به پيغمبر صلّى اللّه عليه و آله اين است كه تشريعات پيامبر صلّى اللّه عليه و آله را خدا امضا كرده است » « 3 » .\r\nپيامبر صلّى اللّه عليه و آله تنها مبلّغ شريعت نبود ، بلكه مشرّع نيز بود ؛ البته پايهء تبليغ ، وحى\r\n\r\n\r\n","description":"","footnote":"\r\n( 1 ) . نحل ، 44 .\r\n( 2 ) . كافى ، ج 1 ، ص 266 .\r\n( 3 ) . الميزان ، ج 19 ، ص 242 .\r\n","page_name":" 20 ","page_number":20},
  {"content":"\r\n\r\nو پايهء تشريع ، بينشى است كه خداوند به او داده بود كه اين دو از يك منبع سرچشمه گرفته بودند و هرگز خواسته‌هاى شخص پيامبر صلّى اللّه عليه و آله مطرح نبوده است .    وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى * عَلَّمَهُ شَدِيدُ الْقُوى    « 1 » ؛ « هيچ‌گاه از پيش خود چيزى نمىگويد * هرچه بگويد از منبع وحى سرچشمه گرفته است * او تعليم‌يافتهء دست توانا و قدرتمندى است » .\r\nپس پيغمبر هرگز مطلبى را از روى هواى نفس ، دنياپسند بودن يا امروز پسند بودن نمىگويد ؛ بلكه سخنانش ريشهء وحيانى دارد .\r\nنفس ارزشمند پيامبر گرامى به اندازه‌اى ارتقا يافته بود كه صفحهء ذهنش همهء حقايق را همچون آينه‌اى جلوه‌گر بود . پيامبر اكرم صلّى اللّه عليه و آله مىگويد : « خداوند هيچ پيامبرى را نفرستاد مگر آن‌كه عقل و بينش او برترين عقل‌ها و بينش‌ها باشد » « 2 » .\r\n\r\nتفاوت مجتهد با پيامبر :\r\n1 . پيامبر مىانديشد و مجتهد استنباط مىكند ؛\r\n2 . در اجتهاد احتمال اشتباه وجود دارد ، ولى پيامبر هرگز در انديشه‌اش دچار اشتباه نمىشود .\r\nپيامبر نقش مشرّعى را ايفا مىكرد كه با بينش سرشار خود و با پشتوانهء وحى و عنايت حق تعالى ، با عمق نظر و تشخيص دقيق صلاح و فساد ، طبق شرايط و ضرورت‌ها ، تشريع احكام مىكرد . به همين جهت مسألهء « حلال محمد و حرام محمد » مطرح است كه اين تعبير نه دربارهء مجتهدان صدق مىكند و نه دربارهء راويان و ناقلان حديث .\r\nكلينى از پيامبر روايت كرده است : « ما يضمر النبي صلّى اللّه عليه و آله في نفسه أفضل من اجتهاد المجتهدين » « 3 » ؛ يعنى آنچه پيامبر مىانديشد ، برتر از اجتهاد هر مجتهدى است .\r\n\r\n\r\n","description":"","footnote":"\r\n( 1 ) . نجم ، 3 - 5 .\r\n( 2 ) . كافى ، ج 1 ، ص 13 .\r\n( 3 ) . كافى ، ج 1 ، ص 13 .\r\n","page_name":" 21 ","page_number":21},
  {"content":"\r\n\r\n\r\nتشريع در دوران امامان معصوم عليهم السّلام\r\nپس از پيامبر اكرم صلّى اللّه عليه و آله مقام تشريع پيامبر ، به امامان معصوم عليهم السّلام انتقال يافت و آن‌ها نيز ولايت تشريع داشتند .\r\nامامان معصوم همانند پيامبر ، داراى بينشى گسترده بودند كه مفاسد و مصالح واقعى را براى هميشه مىديدند و طبق اين بينش احكامى را وضع مىكردند ؛ ازاين‌رو فقهاى بزرگ ، سخنان امامان معصوم عليهم السّلام را همانند سخنان حضرت رسول صلّى اللّه عليه و آله ، مصدر و منبع مىدانند .\r\nتفاوت امامان معصوم با پيامبر اين است كه بينش پيامبر صلّى اللّه عليه و آله پشتوانهء وحى دارد و پيامبر تعليم‌يافتهء دست خداست ، ولى پشتوانهء بينش امامان معصوم ، ودايع نبوتى است كه پيامبر صلّى اللّه عليه و آله به حضرت على عليه السّلام سپرد . در حقيقت امامان معصوم وارث علم پيامبر هستند و اگر پيغمبر صلّى اللّه عليه و آله شاگرد مكتب وحى است ، امامان معصوم عليهم السّلام شاگرد مكتب نبوتند .\r\nدر اين زمينه روايت‌هاى بسيارى وجود دارد كه به برخى از آن‌ها اشاره مىكنيم :\r\n1 . پيامبر اكرم صلّى اللّه عليه و آله به مولا امير مؤمنان عليه السّلام مىگفتند : « إنّك تسمع ما أسمع و ترى ما أرى ، إلّا أنك لست بنبيّ » « 1 » ؛ « تو [ به مرتبه‌اى از بصيرت رسيده‌اى 
  ] كه آنچه را من مىشنوم ، مىشنوى و آنچه من مىبينم ، تو مىبينى ، تنها تو پيامبر نيستى » .\r\nاگر كسى مصالح و مفاسد واقعى را مانند پيامبر ببيند ، مىتواند احكام را طبق ملاك‌هاى واقعى تشريع كند .\r\n2 . امام صادق عليه السّلام : « خداوند پيغمبرش را تربيت كرد تا او به كمالات عقلانى رسيد ، آن‌گاه امر دين را به او تفويض كرد و فرمود : \" آنچه را پيامبر دستور مىدهد پيروى كنيد \" . هرآن‌چه خداوند به پيامبرش تفويض كرده ، به ما [ نيز 
  ] واگذار كرده است » « 2 » .\r\n\r\n\r\n","description":"","footnote":"\r\n( 1 ) . نهج البلاغه ، خطبهء قاصعه .\r\n( 2 ) . بحار ، ج 25 ، ص 332 .\r\n","page_name":" 22 ","page_number":22},
  {"content":"\r\n\r\n3 . امام صادق عليه السّلام : « خداوند امر دينش را به هيچ‌كس جز رسول و ائمه واگذار نكرده است » « 1 » .\r\n4 . امام باقر عليه السّلام : « اگر براى كسى چيزى را حلال كرديم . . . ، براى او حلال است ؛ زيرا امر دين ( حلال و حرام ) به ما امامان ، واگذار شده است ، پس هرآن‌چه حلال كرديم ، حلال است و هرآن‌چه حرام كرديم ، حرام است » « 2 » .\r\n5 . پيامبر اكرم صلّى اللّه عليه و آله : « در هر دوره‌اى از دوران‌ها همواره انسان‌هاى كامل و متوازنى از اهل بيت من هستند كه تحريف‌ها ، ناهنجارىها و كج‌روىها را مىزدايند » « 3 » .\r\n6 . امام صادق عليه السّلام ذيل آيهء شريفهء  إِنَّما أَنْتَ مُنْذِرٌ وَ لِكُلِّ قَوْمٍ هادٍ  « 4 » مىگويند : « كلّ إمام هاد للقرن الّذي هو فيهم » « 5 » ؛ « هادى هر قرنى ، امام زمان آن قرن است » .\r\nشبهه : برخى حق تشريع را تنها براى پيامبر صلّى اللّه عليه و آله پذيرفته ، مىگويند : دين در دورهء رسالت به كمال رسيد و ديگر جايى براى تشريع امامان معصوم عليهم السّلام باقى نماند .\r\n« امامان معصوم عليهم السّلام هرچند مؤيّد به روح القدس بودند و هرگز خطا و لغزشى از آنان سر نمىزد ، ولى آن‌ها تشريع تازه‌اى نداشتند ؛ چرا كه پس از اكمال دين و اتمام نعمت الهى ، همهء احكام مورد نياز امت تا روز قيامت ، مطابق روايات فراوان تشريع شده بود و جايى براى تشريع تازه باقى نمانده بود . بنابراين وظيفهء امامان معصوم توضيح و تبيين احكامى بود كه بدون واسطه يا با واسطه از پيامبر اكرم صلّى اللّه عليه و آله دريافت داشته بودند » « 6 » .\r\nپاسخ : اكمال دين با نصب امير مؤمنان عليه السّلام به خلافت و معرفى عترت در كنار سنت صورت پذيرفت ؛ زيرا امامان عليهم السّلام حامل ودايع نبوت بودند و در اثر تربيت پيامبر\r\n\r\n\r\n","description":"","footnote":"\r\n( 1 ) . همان ، ص 334 .\r\n( 2 ) . همان .\r\n( 3 ) . الصواعق المحرقه ، ص 141 .\r\n( 4 ) . « تو فقط هشداردهنده‌اى و هر قومى هدايتگرى دارد » . رعد ، 7 .\r\n( 5 ) . كافى ، ج 1 ، ص 191 .\r\n( 6 ) . پيام قرآن ، ج 10 ، ص 104 .\r\n","page_name":" 23 ","page_number":23},
  {"content":"\r\n\r\nاسلام صلّى اللّه عليه و آله و تأييد روح‌القدس ، داراى بينش واقعى بودند و برحسب رخدادهاى زمانه و مصالح و مقتضيات ، تشريع احكام مىكردند .\r\nختم رسالت به معناى پايان يافتن وحى است نه پايان يافتن تشريع . اساسا تشريع تمام شدنى نيست ، زيرا قوانين و تشريعات طبق نيازهاى جامعه وضع مىشود و نيازهاى جامعهء در حال پيشرفت ، با مرور زمان ، تغيير مىكند . به همين جهت بايد همواره در بين امت افرادى باشند كه نيازهاى روز را تشخيص دهند و طبق مبانى شريعت براى آن نيازها قانون وضع كنند .\r\n\r\nتشريع در دوران غيبت\r\nشيعه در مسألهء تشريع معتقد است كه نه تنها تشريع با ختم رسالت پايان نمىيابد ، بلكه پس از پايان يافتن دوران حضور نيز تشريع ادامه دارد .\r\nهمان گونه كه پيغمبر اكرم صلّى اللّه عليه و آله مبانى شريعت را به ائمهء اطهار عليهم السّلام به امانت سپرد تا به وسيلهء آن مبانى ، احكام فرعى را تشريع كنند ، امامان معصوم عليهم السّلام نيز در مدت دو و نيم قرن مجتهد مىپروراندند . امامان معصوم عليهم السّلام تلاش مىكردند تا شايستگان امت را در راستاى فقاهت دينى هدايت و آزمون كنند و آنان را به اصول و مبانى فقاهت و اجتهاد در دين آشنا سازند .\r\nازاين‌رو در مدت اين دو و نيم قرن فقيهانى شايسته و آشنا با اصول و مبانى فقاهت تربيت شدند كه براى هميشه در ميان مردم باشند و از منابع اصيل اسلامى بر حسب مقتضيات زمان ، پاسخگوى نيازهاى روزمره باشند .\r\nاسلام دين جمود نيست ، بلكه همگام با زمان حركت مىكند كه اين حركت ، رهين فتح باب اجتهاد است . دين اسلام در كنار احكام ، يك سرى مبانى و قواعد كلى را مطرح كرده است كه در استنباط احكام جديد به كار گرفته مىشود ؛ « 1 » ازاين‌رو\r\n\r\n\r\n","description":"","footnote":"\r\n( 1 ) . مانند : قواعدى كه در معاملات مطرح شده است . اين قواعد مىتواند پيچيده‌ترين مسائل معاملاتى را حل كرده ، حكم آن را بيان كند .\r\n","page_name":" 24 ","page_number":24},
  {"content":"\r\n\r\nاسلام همواره پاسخگوى مسائل روز خواهد بود . اين ويژگى - كه در ساير اديان قرار نداشت - سرّ خاتميت دين اسلام است .\r\n\r\nمنابع علم ائمه\r\nسرچشمهء علوم سرشار ائمه را در چند چيز مىتوان خلاصه كرد :\r\n1 . بينش الهى : ائمه عليهم السّلام مخازن « علم اللّه » هستند و علوم الهى نزد آن‌ها وجود دارد .\r\nامام صادق عليه السّلام مىگويند : « نحن ولاة أمر اللّه و خزنة علم اللّه و عيبة وحي اللّه » « 1 » ؛ « ما واليان امور الهى ، مخازن علوم الهى و ظرف وحى الهى هستيم » .\r\nامامان معصوم عليهم السّلام ظرفى هستند كه همهء آنچه خداوند بر پيامبرانش وحى كرده را در خود جا داده‌اند . علم ائمه به تورات ، انجيل و ديگر كتب آسمانى مانند علمشان به قرآن است .\r\nامام باقر عليه السّلام مىگويند : « به خدا سوگند ، همانا ما خزانه‌دار علوم عالم علو و عالم سفل هستيم ، نه خزانه‌دار طلا و نقره » « 2 » .\r\nسدير - كه از صحابهء امام باقر عليه السّلام است - از حضرت باقر عليه السّلام پرسيد : « جعلت فداك ما « 3 » أنتم ؟ » ؛ « شما چه هستيد ؟ ( فلسفهء وجودى شما چيست ؟ ) » . امام باقر عليه السّلام در پاسخ گفتند : « نحن خزّان علم اللّه و نحن تراجمة وحي اللّه و نحن الحجة البالغة على من دون السماء و من فوق الأرض » « 4 » ؛ « ما خزانه‌دار علم الهى هستيم ، ما مفسران وحى الهى هستيم و ما حجت بالغهء الهى هستيم » .\r\nحجت بالغه ، به معناى حجت خدايى است كه به مردم رسيده باشد . امروزه كسى در جهان اسلام نيست كه امام باقر و امام صادق عليهما السّلام را نشناسد . امام صادق عليه السّلام به\r\n\r\n\r\n","description":"","footnote":"\r\n( 1 ) . كافى ، ج 1 ، ص 192 .\r\n( 2 ) . همان .\r\n( 3 ) . « ما » براى سؤال از ماهيت است نه شخص . اگر مىخواست بپرسد شما چه كسى هستيد ؟ مىگفت : « من أنتم ؟ » .\r\n( 4 ) . كافى ، ج 1 ، ص 192 .\r\n","page_name":" 25 ","page_number":25},
  {"content":"\r\n\r\nابو حنيفه و ديگر دانشمندان بزرگ مىگفتند : « به طرف شرق يا غرب برويد ، دانشى جز دانشى كه اينجا - و به سينهء خود اشاره مىكرد - وجود دارد نخواهيد يافت » .\r\n2 . همراهى روح‌القدس : آن‌گونه كه در روايات آمده ، روح‌القدس آفريده‌اى عظيم‌تر از ملائكه است . روح القدس در كنار همهء پيامبران حضور داشته است و همواره با پيامبر اسلام نيز همراه بود و مراقب بود تا حركات پيغمبر دقيق و صحيح باشد . امام صادق عليه السّلام مىگويند : « روح‌القدس پس از وفات پيغمبر صلّى اللّه عليه و آله به امام منتقل شد » « 1 » .\r\n3 . در اختيار داشتن « كتاب على » عليه السّلام و « صحيفهء حضرت زهرا » عليها السّلام : در روايت‌هاى بسيارى ، با تعابير گوناگون ، سخن از كتاب على و مصحف فاطمه به ميان آمده است .\r\nاين آثار با املاى پيامبر صلّى اللّه عليه و آله و خط على عليه السّلام تهيه شده و شامل تمامى احكام تا روز قيامت است كه نزد ائمه عليهم السّلام وجود داشت و هنگام نياز به آن رجوع مىكردند و اكنون نزد امام زمان عليه السّلام است . « 2 »\r\nامام صادق عليه السّلام مىگويند : « همانا نزد ما كتابى به خط على عليه السّلام و املاى پيامبر صلّى اللّه عليه و آله وجود دارد . در اين صحيفه همهء حلال و حرام‌ها وجود دارد » « 3 » .\r\nهمچنين امام صادق عليه السّلام در جاى ديگر مىگويند : « فاطمه عليها السّلام مصحفى را به جا گذاشت كه قرآن نيست ، ولى كلام خداوند است كه پروردگار بر او نازل كرده است .\r\nاين كتاب به املاى پيامبر صلّى اللّه عليه و آله و خط على عليه السّلام است » « 4 » .\r\n4 . عمودى از نور : روايات صحيح بسيارى وجود دارد كه همواره عمودى از نور پيش روى ائمه عليهم السّلام قرار داشت و همه چيز را در آن مىديدند . اين عمود نور در حقيقت كانال اتصال بين ائمه و پروردگار است كه ائمه از اين طريق با خدا در ارتباط بودند و آنچه را كه مىخواستند از خدا دريافت مىكردند .\r\nشيخ مفيد نقل مىكند كه شخصى به نام حارث نضرى از امام صادق عليه السّلام پرسيد :\r\n\r\n\r\n","description":"","footnote":"\r\n( 1 ) . بحار ، ج 25 ، ص 58 .\r\n( 2 ) . ر . ك : بحار ، ج 26 ، ص 18 - 66 .\r\n( 3 ) . بحار ، ج 26 ، ص 36 .\r\n( 4 ) . بحار ، ج 26 ، ص 42 .\r\n","page_name":" 26 ","page_number":26},
  {"content":"\r\n\r\n« آيا تاكنون براى شما پيش آمده است در پاسخ به سؤالى ، چيزى در دست نداشته باشيد ؟ »\r\nامام در پاسخ گفتند : « [ اگر چنين چيزى پيش بيايد ، در همان لحظه از جانب خداوند 
  ] در قلبمان نقطه‌اى روشن مىشود و در گوشمان سروشى دميده مىشود [ و پاسخ آن براى ما روشن مىشود 
  ] » « 1 » .\r\n5 . محدّث بودن ائمه : يكى از ويژگىهاى بارز ائمه ، مسألهء « محدّث بودن » آن‌هاست كه همواره و مطابق نياز ، با آنان سخن گفته مىشد ؛ به اين معنا كه بر آن‌ها الهام مىشد و در گوش و قلبشان ، سروش غيبى مىدميد . شيخ مفيد از ابو هاشم جعفرى روايت مىكند : « سمعت الرضا عليه السّلام يقول : \" الأئمة علماء حلماء صادقون مفهّمون محدّثون » « 2 » .\r\n\r\nگسترش علم ائمه\r\nاز آنجا كه زندگى انسان در حال پيشرفت است و هر روز نيازهايش گسترده‌تر مىشود ، لحظه‌به‌لحظه بر علم امام افزوده مىشود تا با بينش الهىاش موضوع‌هاى جديد را درست تشخيص داده ، حكم متناسب با آن را بيان كند .\r\n1 . ابو حمزهء ثمالى به امام سجاد عليه السّلام گفت : « فدايت شوم ، آيا آنچه رسول اللّه صلّى اللّه عليه و آله در اختيار داشت به امير مؤمنان عليه السّلام اعطا كرد ، سپس به امام حسن سپس به امام حسين و پس از آن به هر امامى تا روز قيامت ؟ » امام عليه السّلام گفتند : « آرى ، [ اما 
  ] به همراه چيزى زيادتر كه در هر سال و هر ماه و بلكه در هر ساعت به آن افزوده مىشود » « 3 » .\r\n2 . عبد اللّه بن طلحه از ذريح « 4 » نقل مىكند كه وى از امام صادق عليه السّلام پرسيد :\r\n« فدايت شوم ، من حاجتى از شما دارم » . حضرت گفتند : « حاجتت را بخواه ، چقدر دوست دارم كه حاجت تو را برآورده كنم » .\r\n\r\n\r\n","description":"","footnote":"\r\n( 1 ) . بحار ، ج 26 ، ص 18 و 19 .\r\n( 2 ) . بحار ، ج 26 ، ص 66 .\r\n( 3 ) . بحار ، ج 26 ، ص 91 .\r\n( 4 ) . ذريح يكى از اصحاب امام صادق ( ع ) است .\r\n","page_name":" 27 ","page_number":27},
  {"content":"\r\n\r\nذريح پرسيد : « آيا تا به حال براى شما پيش آمده است كه از شما سؤالى شود و شما در آن باره نوشته‌اى از پيغمبر صلّى اللّه عليه و آله در اختيار نداشته باشيد ؟ »\r\nامام صادق در پاسخ گفتند : « هان اى ذريح ، به خدا سوگند اگر بر ما [ افاضه نشود و علوم ما 
  ] افزوده شود ، [ در زمينهء حوادث روزمره 
  ] چيزى در دست نخواهيم داشت » .\r\nعبد اللّه بن طلحه از امام پرسيد : « آيا چيزهايى بر علم شما افزوده مىشود كه نزد پيغمبر صلّى اللّه عليه و آله نبوده است ؟ »\r\nامام در پاسخ گفتند : « داوود ، آنچه پيامبران داشتند به ارث برد و خدا چيزى بر آن افزود ؛ سليمان نيز از داوود ارث برد و خدا بر آن افزود ؛ محمد صلّى اللّه عليه و آله از داوود و سليمان ارث برد و خداوند چيزى بر آن افزود . ما نيز آنچه كه پيغمبر در اختيار داشت به ارث برديم و خداوند به آن هم افزود » .\r\nالبته منظور اين نيست كه داوود و سليمان چيزهايى را بايد مىدانستند و خداوند به آن‌ها نداد ؛ بلكه به پيامبران سلف در حد شرايط زمان خودشان علم اعطا مىشد و هرچه زمان و نيازها پيشرفت مىكرد ، بر علم پيامبران نيز افزوده مىشد .\r\nامام صادق عليه السّلام در ادامه به طلحه توضيح دادند : « پيامبر صلّى اللّه عليه و آله از علومى كه به امامان افزوده مىشود ، بىخبر نيست . پدرم مىگفت : \" هر پنجشنبه اعمال بندگان بر رسول خدا صلّى اللّه عليه و آله عرضه مىشود و ايشان بر آن نظارت دارد و از همه چيز با خبر مىشود \" . بنابراين چيزى بر علوم ما افزوده نمىشود ، مگر آن‌كه پيامبر صلّى اللّه عليه و آله از آن آگاه است » « 1 » .\r\n\r\nعلم غيب\r\nدر قرآن كريم آيه‌هاى فراوانى وجود دارد كه علم غيب را مختص خداوند مىداند ؛ اما آيه‌هاى ديگرى نيز وجود دارد كه اين آيه‌ها را استثنا مىزند . مانند :\r\n\r\n\r\n","description":"","footnote":"\r\n( 1 ) . بحار ، ج 26 ، ص 97 .\r\n","page_name":" 28 ","page_number":28},
  {"content":"\r\n\r\n  عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ   « 1 » . اين آيه مىگويد :\r\n« خداوند عالم غيب است و گوشه‌اى از علم غيبش را به كسانى كه مورد رضايت او باشند ، عنايت مىكند » .\r\nبنابراين هرچند علم غيب مخصوص ذات حق تعالى است ، اما خداوند ممكن است از باب عنايت ، گوشه‌هايى از علم غيبش را به بندگان شايسته ارزانى كند .\r\nمعمر بن عبد اللّه به امام باقر عليه السّلام گفت : « اى كاش شما علم غيب مىدانستيد ! » امام در پاسخ به او گفتند : « گاهى بر ما [ باب معرفت 
  ] گشوده مىشود و همه چيز را مىبينيم و گاهى بسته مىشود و چيزى نمىبينيم » « 2 » .\r\nعلم غيب را مىتوان به دو دسته تقسيم كرد :\r\n1 . ذاتى : مخصوص پروردگار است .\r\n2 . اعطايى : مخصوص بندگان شايسته‌اى است كه خداوند ، طبق مصلحت به آن‌ها اعطا مىكند . شيعه معتقد است كه ائمهء اطهار عليهم السّلام - كه از برترين بندگان شايستهء خدا هستند - داراى علم غيب اعطايى هستند . برخى اين اعتقاد شيعه را غلوآميز مىدانند « 3 » ؛ حال‌آنكه به تصريح قرآن ، خداوند علم غيب را به بندگان شايسته‌اش اعطا مىكند .\r\nشيعه از ابتدا نسبت به امامان معصوم عليهم السّلام عقيدهء ويژه‌اى داشت و اين سروران را در كمالات نفسى و معنوى سرآمد دانسته ، در برابر آن‌ها نهايت تعظيم را مىكرد .\r\nعبد اللّه بن سبا سردستهء گروهى بود كه براى حضرت على عليه السّلام عظمت ويژه‌اى قائل بودند و مجذوب شخصيت ايشان شده بودند . افسانه‌هاى بسيارى دربارهء اين شخص گفته شده است ؛ مانند اينكه گفته‌اند : « وى ادعاى الوهيت امير مؤمنان عليه السّلام را مىكرد و به همين جهت حضرت ، او و گروهش را در آتش سوزاند » .\r\n\r\n\r\n","description":"","footnote":"\r\n( 1 ) . جن ، 26 و 27 .\r\n( 2 ) . بحار ، ج 26 ، ص 96 .\r\n( 3 ) . غلو ، نسبت دادن يكى از صفت‌هاى مختص خداوند به يكى از بندگان خداست .\r\n","page_name":" 29 ","page_number":29},
  {"content":"\r\n\r\nآن‌گونه كه در منابع صحيح و معتبر ذكر شده است ، عبد اللّه بن سبا سردستهء گروهى از شيفتگان مقام ولايت بود . آن‌ها - كه اهل يمن بودند - مىگفتند : « ما از حضرت على عليه السّلام شمهء الهى استشمام مىكنيم » ؛ نه اينكه معتقد به الوهيت حضرت على عليه السّلام باشند . آن‌ها در حقيقت مىخواستند به تجلى صفات جمال و جلال در على عليه السّلام اشاره كنند ؛ همان گونه كه شيعه ، امامان معصوم عليهم السّلام را تجلىگاه صفات جمال و جلال پروردگار مىداند .\r\nالبته چون آن روز اين مسائل مورد تحليل فكرى و فلسفى قرار نگرفته بود ، آن‌ها نمىتوانستند اعتقادات خود را با بيانات لطيف و ظريف فلسفى امروزى مطرح كنند و مىگفتند : « على عليه السّلام شمهء خدايى دارد » .\r\nاز آنجا كه حضرت على عليه السّلام راضى نبودند برخى از اسرار بازگو شود ، از آن‌ها خواستند كه اين سخنان را بر زبان نياورند ؛ چرا كه ظرفيت انسان‌ها با يكديگر تفاوت داشت و هركسى توانايى پذيرش اين معارف را نداشت .\r\nابن عباس پا در ميان گذاشت و گفت : « اى امير مؤمنان ، اين‌ها عظمت شما را لمس كرده‌اند ، اما ظرفيت تحليل آن را ندارند و سخن خود را به درستى نمىتوانند بازگو كنند . شما بر سخنانشان خرده نگيريد » . اما چون آن‌ها از سخنان خود دست برنداشتند ، حضرت امير عليه السّلام آن‌ها را به حيره تبعيد كردند تا در ميان مردم كوفه - كه از همهء اقوام بودند - اين سخنان پخش نشود .\r\n\r\nآيه‌هايى در زمينهء علم غيب\r\n1 .  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  « 1 » ؛ « و مخازن غيب تنها نزد او است و جز او [ كسى 
  ] آن را نمىداند ، و آنچه در خشكى و درياست مىداند ، و هيچ برگى فرو نمىافتد مگر [ اينكه 
  ] آن را مىداند و هيچ\r\n\r\n\r\n","description":"","footnote":"\r\n( 1 ) . انعام ، 59 .\r\n","page_name":" 30 ","page_number":30},
  {"content":"\r\n\r\nدانه‌اى در تاريكىهاى زمين و هيچ تروخشكى نيست مگر اينكه در كتابى روشن [ ثبت 
  ] است » .\r\nمراد از « مفاتح الغيب » : « مفاتح » جمع « مفتح ؛ كليد » و « مفتح ؛ مخزن » است . در اين آيه « مفاتح » جمع « مفتح » به معناى مخازن غيب مىباشد .\r\n2 .  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  « 1 » ؛ « در حقيقت خداست كه علم [ به 
  ] قيامت نزد اوست و باران را فرو مىفرستد و آنچه را كه در رحم‌هاست مىداند و كسى نمىداند فردا چه به دست مىآورد و كسى نمىداند در كدام سرزمين مىميرد . در حقيقت ، خداست [ كه 
  ] داناى آگاه است » .\r\nچند چيز است كه تنها خداوند از آن‌ها با خبر است ؛ از جمله : زمان برپايى قيامت ، زمان بارش باران « 2 » ، آنچه در رحم‌هاست .\r\nشبهه : نمىتوان گفت كه علم به آنچه در رحم است مخصوص خداست ؛ چرا كه امروزه با پيشرفت علم مىتوان فهميد كه در رحم دختر است يا پسر ، بلكه از چندين هزار سال پيش از نبض و حالات زن پى مىبردند كه در رحم او پسر است يا دختر .\r\nپاسخ : اين اشكال مبتنى بر اين است كه آيه را اين‌گونه معنا كنيم : « خداوند مىداند كه در رحم پسر است يا دختر » ؛ درحالىكه آيه در صدد بيان مطلب ديگرى است .\r\n« ال » در « الارحام » « ال » استغراق است كه بر سر جمع ( ارحام ) وارد شده است و استغراق در استغراق شده است . بنابراين آيه به اين معناست كه خداوند در هر\r\n\r\n\r\n","description":"","footnote":"\r\n( 1 ) . لقمان ، 34 .\r\n( 2 ) . پيش‌بينىهاى بشر محدود است و انسان حد اكثر تا چند روز آينده را مىتواند پيش‌بينى كند ، اما پيش‌بينى آيندهء دور ممكن نيست .\r\n","page_name":" 31 ","page_number":31},
  {"content":"\r\n\r\nلحظه مىداند كه در جهان چقدر از رحم‌ها ، چه انسان ، چه حيوان و چه گياه ، بارور شده است .\r\nآيهء  وَ ما تَسْقُطُ مِنْ وَرَقَةٍ إِلَّا يَعْلَمُها ؛  « و هيچ برگى فرو نمىافتد مگر [ اينكه 
  ] آن را مىداند » نيز به همين معناست . فقط خداوند مىداند كه در هر لحظه چند برگ در تمام كرهء زمين از درختان بر زمين مىافتد . آيا انسان با همهء امكاناتى كه دارد ، مىتواند بداند كه در يك لحظه چند برگ در كل كرهء زمين از درخت‌ها مىافتد ؟ آيا انسان مىتواند پى برد كه در هر لحظه چه تعداد از انسان‌ها ، حيوان‌ها و گياهان بارور شده است ؟ اين علمى است فراگير كه تنها مخصوص خداوند مىباشد .\r\nخداوند در جاى ديگر مىفرمايد :  اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ  « 1 » اين آيه نمىگويد كه خدا مىداند رحم به پسر بارور است يا دختر ، بلكه مىگويد : « خداوند حين انعقاد نطفه مىداند كه آن نطفه بارور مىشود يا فروكش مىكند » . انسان پس از گذشت زمان مىتواند بفهمد كه آيا نطفه بارور شده يا نه ، اما هنگام وارد شدن نطفه در رحم ، هيچ علمى نمىتواند به بارور شدن نطفه پى برد .\r\nشبهه : آيا ائمه عليهم السّلام پيش از شهادتشان مىدانستند كه دشمنان مىخواهند آن‌ها را شهيد كنند ؟ اگر مىدانستند چرا از آن جلوگيرى نمىكردند ؟\r\nپاسخ : مقدمه : حقيقت علم - كه يك امر اضافى است - عبارت است از رفع حجاب يا عدم حجاب . هرگاه بين عالم و معلوم حجابى نباشد ، علم به دست مىآيد .\r\nعلم خداوند هم حضورى است هم محيط ؛ زيرا بين خدا و اشياء جهان هيچ حجابى وجود ندارد و همه چيز در محضر خداست . همچنين خدا محيط به اشياء است و همهء جهان در حيطهء علم او قرار دارد .\r\nفرق علم انسان با علم خداوند در اين است كه علم خداوند حضورى و محيط\r\n\r\n\r\n","description":"","footnote":"\r\n( 1 ) . رعد ، 8 .\r\n","page_name":" 32 ","page_number":32},
  {"content":"\r\n\r\nاست ، اما علم انسان حصولى و محدود مىباشد . انسان نمىتواند به حقايق اشياء علم پيدا كند ، بلكه ابتدا شيئى را در خارج مىبيند ، سپس صورت آن شىء در نفسش نقش مىبندد و به آن عالم شود .\r\nبنابراين حصول علم در انسان به فعاليت نفس نياز دارد ؛ به عبارت ديگر : علم براى انسان حاصل نمىشود مگر آن‌كه « توجه نفس » وجود داشته باشد . اگر نفس انسان متوجه چيزى نباشد ، نمىتواند آن را ببيند ، هرچند بين آن شىء و چشم حجابى نباشد . هنگامى كه براى مرتب كردن موهايمان آينه‌اى جلومان مىگيريم ، معمولا توجهى به چارچوب آينه نداريم . اگر از ما بپرسند كه چارچوب آينه فلزى بود يا چوبى ، در پاسخ مىگوييم : « نديدم » . سبب اين نديدن ، عدم توجه نفس به چارچوب است ، هرچند چارچوب جلوى چشممان بوده است .\r\nامامان معصوم عليهم السّلام مانند همهء انسان‌ها ، محدود هستند و براى به دست آوردن علم ، نياز به توجه نفس دارند ؛ ازاين‌رو اگر بخواهند چيزى را بدانند ، بايد ابتدا نفسشان متوجه آن شود . امام حسن عليه السّلام هنگامى كه كوزهء مسموم را برداشت تا بنوشد ، اگر در نفسش خطور مىكرد كه آيا اين آب مسموم است يا خير ، مىتوانست به آن پى ببرد ، اما اگر فقط به رفع تشنگى توجه داشته باشد ، ديگر به مسموميت آب توجهى ندارد .\r\nاگر امام بخواهد چيزى را بداند ، خداوند از او دريغ نمىكند و علم آن را به او مىدهد ؛ اما خود امام نيز بايد توجه نفس داشته باشد . امام صادق عليه السّلام مىگويند :\r\n« إذا أراد الإمام أن يعلم شيئا أعلمه اللّه ذلك » « 1 » ؛ « اگر امام بخواهد چيزى را بداند ، خداوند او را از آن باخبر مىكند » .\r\nالبته بايد به اين نكته توجه داشت كه خود امامان معصوم عليهم السّلام دانستن چيزى را كه مصلحت نباشد ، درخواست نمىكنند .\r\n\r\n\r\n","description":"","footnote":"\r\n( 1 ) . كافى ، ج 1 ، ص 258 .\r\n","page_name":" 33 ","page_number":33},
  {"content":"\r\n\r\nممكن است اين پرسش مطرح شود كه چرا امام حسين عليه السّلام با اينكه از شهيد شدنش باخبر بود ، باز به ميدان جنگ رفت و با دست خود جانش را به خطر انداخت ؟\r\nامام حسين عليه السّلام اصل اسلام را در خطر مىديد و از نقشه‌هاى شوم بنى اميه براى خاموش كردن صداى « أشهد أن محمّدا رسول اللّه » باخبر بود ؛ ازاين‌رو جانش را فداى دين و قرآن كرد . در حقيقت امام حسين عليه السّلام با خون خود درخت اسلام را آبيارى كرد و دين جدش را زنده كرد .\r\nهنگامى كه امام حسين عليه السّلام از مكه به سمت عراق حركت كرد ، به بنى هاشم نامه نوشت و در آن نامه فرمود : « هركس به من ملحق شود ، شهيد خواهد شد و هركس تخلف كند و در ركاب من نيايد ، به پيروزى نائل نشده است » . بنابراين امام حسين عليه السّلام فتح و ظفر را در شهادت مىديد و جانش را در راه هدف والايش فدا كرد .\r\nچهرهء امام حسين عليه السّلام پس از آن همه تلفات و مصيبت‌ها ، درخشنده‌تر و مبتهج‌تر مىگرديد و در مقابل ظلم و طغيان ايستاد و همهء همتش را براى پيروزى بر باطل به كار بست تا به ظفر الهى نائل شد .\r\n\r\nشب قدر\r\nخداوند در شب قدر آنچه را كه امام تا يك سال آينده بايد بداند ، بر او افاضه مىكند . امام صادق عليه السّلام مىگويند : « در شب قدر روح و ملائكه بر حجت خدا نازل مىشوند تا همهء تقديرات سال آينده را بر او عرضه كنند ، ازاين‌رو امام معصوم از يك سال آينده باخبر است ، ولى اگر يكى از امامان معصوم بخواهند بيش از آن را بدانند ، خداوند ، طبق درخواستشان ، آن‌ها را باخبر مىكند » ؛ مانند پيغمبر اسلام صلّى اللّه عليه و آله كه مىخواست بداند بر حسينش چه مىگذرد ، خداوند نيز دريغ نكرد و حضرت را از آيندهء امام حسين عليه السّلام باخبر كرد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nولايت تكوينى\r\nولايت تكوينى به اين معناست كه امامان معصوم عليهم السّلام قدرت تصرف در جهان هستى را دارند و واسطه‌هاى فيض الهى هستند . بركات الهى - كه شريعت گوشه‌اى از آن است - به واسطهء ائمهء اطهار عليهم السّلام بر اهل زمين ريزش مىكند .\r\nشبهه : اگر همهء بركات اين جهان از بركت وجودى ائمه عليهم السّلام است ، پس خداوند چه نقشى دارد ؟\r\nپاسخ : براى پاسخ به اين شبهه يك نظير مىآوريم :\r\nخدا يك‌جا مىفرمايد :  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ  « 1 » ، يعنى فرشتهء مرگ مأمور قبض ارواح است ؛ ولى در آيه‌اى ديگر مىفرمايد :  اللَّهُ يَتَوَفَّى الْأَنْفُسَ  « 2 » ، يعنى خدا قبض روح مىكند .\r\nفرشتهء مرگ مأمور قبض ارواح است و قابض اصلى خداوند است كه به وسيلهء فرشتهء مرگ ارواح را قبض مىكند . همان گونه كه فرشتهء مرگ واسطهء قبض روح است ، امامان معصوم عليهم السّلام واسطهء در نزول بركات الهى هستند ؛ به عبارت ديگر :\r\nخداوند بركاتش را به واسطهء ائمهء اطهار عليهم السّلام بر اهل زمين نازل مىكند .\r\n\r\nروش حاجت خواستن از امامان معصوم عليهم السّلام\r\nامامان معصوم عليهم السّلام داراى ولايت تكوينى هستند و خداوند قدرت تصرف در\r\n\r\n\r\n","description":"","footnote":"\r\n( 1 ) . سجده ، 11 .\r\n( 2 ) . زمر ، 42 .\r\n","page_name":" 35 ","page_number":35},
  {"content":"\r\n\r\nتكوينيات را به آنان داده است ؛ بنابراين هنگام تشرف به حرم يكى از امامان معصوم بايد حاجت را از خود معصوم خواست . امام نيز اگر مصلحت بداند ، آن حاجت را مىدهد .\r\nبرخى بر اين عقيده‌اند كه براى درخواست حاجت ، بايد از امام معصوم بخواهيم كه برايمان دعا كند تا حاجتمان برآورده شود . « 1 »\r\nبه‌طور قطع اگر امام براى ما دعا كند ، دعايش مستجاب مىشود ، زيرا امام هنگامى دعا مىكند كه زمينه‌اش فراهم باشد ؛ اما سؤال اين است كه تفاوت امام با مؤمنى كه دعاهايش مستجاب مىشود ، چيست ؟ آيا درخواستى كه از مولا امير مؤمنان عليه السّلام مىكنيم با درخواستى كه از ابو ذر مىكنيم يكسان است ؟ ابو ذر انسان مؤمنى بود و خداوند به جهت قربش ، دعاهاى او را برآورده مىكند . اگر از او خواهش كنيم كه دعا كند خدا فرزند ما را شفا دهد و او دعا كند ، دعايش مستجاب مىشود . اما آيا حضرت على عليه السّلام مانند ابو ذر است ؟ ما اين‌گونه نمىگوييم ، بلكه معتقديم حضرت على عليه السّلام در جايگاهى بالاتر قرار دارد و به جهت ولايت تكوينىاش توانايى برآورده كردن هر حاجتى را دارد .\r\nالبته همه چيز با اذن خدا انجام مىگيرد و اگر خدا اذن ندهد هيچ‌كس نمىتواند كارى انجام دهد .\r\n اگر تيغ عالم بجنبد ز جاى * نبرد رگى تا نخواهد خداى \r\nخداوند زنده كردن مردگان و شفا دادن بيماران را به حضرت عيسى عليه السّلام نسبت مىدهد ، گرچه با اذن او انجام گرفته است :  وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي  « 2 » .\r\n\r\nمظهر صفات جمال و جلال\r\nهر موجودى نمايانگر يكى از صفات بارى تعالى و تجلىگاه انوار ملكوتى بارى تعالى است :  وَ أَشْرَقَتِ الْأَرْضُ بِنُورِ رَبِّها  « 3 » ؛ يعنى : گسترهء زمين تجلىگاه نور حق\r\n\r\n\r\n","description":"","footnote":"\r\n( 1 ) . ر . ك : تنبيهات حول المبدأ و المعاد ، ص 177 و 178 .\r\n( 2 ) . مائده ، 110 .\r\n( 3 ) . زمر ، 69 .\r\n","page_name":" 36 ","page_number":36},
  {"content":"\r\n\r\nتعالى است .\r\n برگ درختان سبز در نظر هوشيار * هر ورقش دفترى است معرفت كردگار \r\nامامان معصوم عليهم السّلام مظهر كامل صفات بارىتعالى هستند و هريك تجلىگاه صفات جمال و جلال پروردگار ، چه در جنبهء تشريع و چه در جنبهء تكوين ، هستند .\r\nهريك از آنان مظهر قدرت بىنهايت خداوند هستند و هرچه بخواهند با اذن خداوند مىتوانند انجام دهند .\r\nپيامبر اكرم صلّى اللّه عليه و آله مىگويند : « إنّي و أحد عشر من ولدي و أنت يا علي ، زرّ الأرض ، أعني أوتادها و جبالها ، بنا أوتد اللّه الأرض أن تسيخ بأهلها ، فإذا ذهب الإثنا عشر من ولدي ساخت الأرض بأهلها و لم ينظروا » « 1 » ؛ « من و يازده فرزندم و تو اى على ، پيوند زمين هستيم ، ميخ‌هايى كه زمين را به هم پيوند داده است تا از هم نپاشد . تا يكى از ما باشد ، زمين استوار است و اگر نباشيم زمين از هم مىگسلد » .\r\nدر زيارت جامعهء كبيره مىخوانيم : « و أشرقت الأرض بنوركم » كه اشاره دارد به آيهء شريفهء  وَ أَشْرَقَتِ الْأَرْضُ بِنُورِ رَبِّها ؛  يعنى هريك از امامان معصوم عليهم السّلام مصداق كامل صفات پروردگارند .\r\nدعاها و زيارت‌هاى امامان معصوم عليهم السّلام ، دانشنامهء جهان تشيع است كه شيعه از كودكى با آن‌ها ارتباط دارد و در اين دانشگاه پرورش مىيابد . در زيارت رجبيه « 2 » مىخوانيم : « أنا سائلكم و آملكم في ما إليكم التّفويض و عليكم التّعويض فبكم يجبر المهيض و يشفى المريض و ما تزداد الأرحام و ما تغيض » ؛ « من از شما درخواست مىكنم و در آنچه به شما واگذار شده است به شما چشمداشت دارم و پاداش دادن بر عهدهء شماست ، به بركت وجود شما استخوان‌ها التيام پيدا مىكند و بيمار بهبودى مىيابد و رحم‌ها فزونى مىيابد يا فروكش مىكند » .\r\nدر زيارت نخست مطلقهء امام حسين عليه السّلام آمده است : « إرادة الرّبّ في مقادير أموره\r\n\r\n\r\n","description":"","footnote":"\r\n( 1 ) . كافى ، ج 1 ، ص 536 .\r\n( 2 ) . اين زيارت را شيخ طوسى از حسين بن روح ، نايب خاص امام زمان ( ع ) ، روايت مىكند . اين زيارت را در ماه رجب در هريك از مشاهد شريف مىتوان خواند .\r\n","page_name":" 37 ","page_number":37},
  {"content":"\r\n\r\nتهبط إليكم و تصدر من بيوتكم » « 1 » ؛ « ارادهء پروردگار در تقديرات امور ( سرنوشت هستى ) بر شما فرود مىآيد و از خانه‌هاى شما صادر مىگردد » .\r\nاين زيارت را علاوه بر ابن قولويه ، مرحوم كلينى ، صدوق و شيخ طوسى آورده‌اند و رجال و راويان سند آن ، همگى توثيق شده‌اند ؛ ازاين‌رو سند اين زيارت از بالاترين اعتبار برخوردار است . علامهء امينى هرگاه به كربلا مشرف مىشد ، مقيد بود كه همين زيارت را بخواند . در اين زيارت آمده است : « و بكم تنبت الأرض أشجارها و بكم تخرج الأرض ثمارها و بكم تنزل السّماء قطرها و رزقها و بكم يكشف اللّه الكرب و بكم ينزّل اللّه الغيث و بكم تسيخ الأرض الّتي تحمل أبدانكم و تستقرّ جبالها عن مراسيها » « 2 » ؛ « به بركت شما زمين درختان خود را مىروياند و ميوه‌هاى خود را عرضه مىكند و به بركت شما آسمان بركات خود را فرو مىريزد و به بركت شما خداوند اندوه را بر طرف مىسازد و باران را مىباراند و به بركت شما زمينى كه پيكرهاى شما را در بر دارد ، پابرجاست و كوه‌ها بر جاى خود هستند » .\r\n\r\nزيارت جامعهء كبيره\r\nزيارت جامعهء كبيره يكى از زيارت‌هايى است كه به خوبى ديدگاه شيعه را نسبت به نقش وجود امامان معصوم عليهم السّلام در جهان بيان مىكند . علما به اين زيارت عنايت ويژه‌اى داشتند و حتى مرحوم شيخ عباس قمى قدّس سرّه در مفاتيح الجنان سفارش مىكند كه اگر مىخواهيد در حرم امام رضا عليه السّلام يك زيارت اطمينان‌بخش بخوانيد ، زيارت جامعه را بخوانيد .\r\nاين زيارت آرامش و اطمينان خاصى به انسان مىدهد ، چون هنگام خواندن آن يقين داريم كه با كلمات معصوم « 3 » با امام معصوم عليهم السّلام سخن مىگوييم .\r\nالبته برخى ممكن است ظرفيت پذيرش عبارت‌هاى آن را نداشته باشند ؛ ازاين‌رو امام هادى عليه السّلام دستور داده است كه پيش از ورود به زيارت ، صد مرتبه « اللّه اكبر » بگوييد و پس از محكم كردن توحيد زيارت را بخوانيد .\r\n\r\n\r\n","description":"","footnote":"\r\n( 1 ) . كامل الزيارات ابن قولويه ، ص 199 ، باب 79 .\r\n( 2 ) . كافى ، ج 4 ، ص 576 و 577 ؛ تهذيب ، ج 6 ، ص 55 ؛ من لا يحضره الفقيه ، ج 2 ، ص 359 - 361 .\r\n( 3 ) . اين زيارت از امام هادى ( ع ) نقل شده است .\r\n","page_name":" 38 ","page_number":38},
  {"content":"\r\n\r\nبرخى به سند زيارت جامعهء كبيره خدشه كرده‌اند و سند آن را ضعيف مىدانند ؛ درحالىكه اين زيارت شريف در معتبرترين كتاب‌هاى شيعه نقل شده است . « 1 »\r\nصدوق - كه شيخ المحدثين نام گرفته است - در نقل روايت‌ها مىكوشيد تا صحيح‌ترين آن‌ها را عرضه كند . او در مقدمهء كتابش نوشته است كه روايتى را نياورده‌ام مگر آن‌كه نزد خدا مسئول باشم كه آن روايت صحيح است .\r\nبه‌علاوه نقد حديث از جهت اعتبار و حجيت به علو متن است ؛ به اين معنا كه براى شناخت صحت سند روايت ، بايد محتواى آن را بررسى كرد ، زيرا كسى كه روايتى را جعل مىكند ، ممكن است سند آن را هم درست كند ، ولى اگر محتواى روايتى بلند باشد ، امكان ندارد از كسى جز معصوم صادر شده باشد .\r\nامام صادق عليه السّلام مىگويند : « اگر در اعتبار روايتى شك كرديد ، ببينيد آيا مضمون آن روايت در سخنان پيشين ما وجود دارد يا خير ؛ اگر وجود داشت ، بپذيرد و گرنه آن را رد كنيد » . راوى حضرت پرسيد : « برخى از روايت‌هايى كه از شما نقل مىشود از راويان ثقه است و برخى از غير ثقه . وظيفهء ما چيست ؟ » امام صادق عليه السّلام در پاسخ گفتند : « بر كتاب و سنت و كلمات پيشين ما عرضه كن ، اگر با آن‌ها مطابقت داشت ، آن را اخذ كن » . بنابراين سند وسيلهء ضعيفى براى شناخت صحت و سقم روايت است و ملاك اصلى محتواى روايت مىباشد .\r\nزيارت جامعه از جهت محتوا در سطح بالايى قرار دارد و با محكماتى كه از قرآن و ائمه عليهم السّلام در اختيار داريم ، مطابقت دارد . تفاوت محتواى مطالب زيارت جامعه در مقايسه با محتواى مطالبى كه در زيارت سيد الشهداء عليه السّلام وجود دارد ، بسيار ناچيز است .\r\n\r\nفرازهايى از زيارت جامعه :\r\n- الفائزون بكرامته اصطفاكم بعلمه و ارتضاكم لغيبه « 2 » ؛\r\n[ شهادت مىدهم كه 
  ] شما رستگار به لطف الهى هستيد ، خدا شما را به علمش\r\n\r\n\r\n","description":"","footnote":"\r\n( 1 ) . ر . ك : من لا يحضره الفقيه ، ج 2 ، ص 370 ؛ عيون الأخبار ، ج 2 ، ص 277 ؛ تهذيب ، ج 6 ، ص 95 .\r\n( 2 ) . اشاره به آيهء   « فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ » .   جن ، 26 و 27 .\r\n","page_name":" 39 ","page_number":39},
  {"content":"\r\n\r\nبرگزيد و شما را از غيب آگاه كرد .\r\n- و حفظة لسرّه و خزنة لعلمه و مستودعا لحكمته و تراجمة لوحيه و أركانا لتوحيده ؛\r\nو [ خداوند 
  ] شما را حافظ اسرار ملكوت و خزانه‌دار و امانتدار حكمت‌هاى خود قرار داد و شما مبيّن و مفسّر وحى هستيد .\r\n- و الحقّ معكم و فيكم و منكم و إليكم ؛\r\nو حق هميشه با شماست ، جايگاه حق ظرفيت شماست ، حق از شما صادر مىشود و بازگشت حق نيز به شماست .\r\n- و الباب المبتلى به النّاس من أتاكم نجى و من لم يأتكم هلك ؛\r\nشما يگانه درگاهى هستيد كه [ همهء جهانيان بايد به سوى آن بيايند و 
  ] همه مردم با آن آزمايش مىشوند ، هركس به‌سوى شما روى آورد سعادتمند شد و هركس به سوى درگاه شما نيامد هلاك گرديد .\r\nنكته : برخى به عبارت « و إلى جدكم بعث الروح الأمين » حاشيه زده‌اند كه اگر اين زيارت را در حرم مولا امير مؤمنان عليه السّلام خوانديد ، به جاى « و إلى جدّكم » بگوييد :\r\n« و إلى أخيك » .\r\nاين حاشيه اشتباه است و بايد در حرم حضرت امير عليه السّلام نيز عبارت « و إلى جدكم » خوانده شود ؛ زيرا زيارت جامعه مخصوص امامان معصوم عليهم السّلام است و در هر حرمى كه خوانده شود ، همهء دوازده امام مخاطب عبارت‌هاى آن هستند و از طرفى يازده نفر از امامان ، ذريهء پيامبرند ؛ بنابراين با توجه به قانون « تغليب » ، مىگوييم : « و إلى جدكم » . به‌علاوه « جد » در اينجا به معناى بزرگ و فخر خانواده است .\r\nنكتهء جالب ديگر اينكه كسانى كه حاشيه زده‌اند ، يك غفلت كوچك كرده‌اند ؛ زيرا در جاى ديگر زيارت مىخوانيم : « السّلام على محالّ معرفة اللّه و مساكن بركة اللّه . . . و ذرية رسول اللّه » . در اينجا يادشان رفته است عبارت « و ذرية رسول اللّه » را براى حرم حضرت امير عليه السّلام تغيير دهند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمهدويت\r\nسخن دربارهء حضرت ولى عصر - عجّل اللّه تعالى فرجه الشريف - بسيار است و بزرگان دراين‌باره بسيار انديشيده ، نوشته و گفته‌اند . در اينجا به اختصار مسألهء مهدويت را مطرح مىكنيم .\r\nوجود حضرت حجت عليه السّلام در درجهء اول براى ثبات و بقاء جهان هستى ضرورت دارد . مرحوم صدوق در كتاب اكمال الدين از امام باقر عليه السّلام روايت مىكند كه اگر زمين يك روز بدون يكى از ما ائمه باشد ، از هم فرو مىپاشد .\r\nدر احاديث متواتر آمده است : « لو لا الحجّة لساخت الأرض بأهلها » ؛ « اگر حجت خدا نباشد ، زمين اهلش را فرو مىبرد » . كافى بابى را با عنوان « أنّ الأرض لا تخلو من حجة » به مسألهء لزوم وجود امام معصوم در همهء دوران‌ها اختصاص داده است . « 1 »\r\nاز طرف ديگر حضرت حجت عليه السّلام هرچند در پس پرده است ، اما بر كارهاى انسان‌ها نظارت دارد و از راه‌هاى غير مستقيم به بندگان كمك مىكند . « رجال الغيب » افرادى هستند كه در اختيار امام زمان عليه السّلام قرار دارند و امام به وسيلهء آن‌ها كارهاى بندگان را كنترل مىكند . در اين زمينه شواهد بسيارى وجود دارد و هر شيعه كم‌وبيش عنايت‌هاى حضرت را در زندگى خود احساس كرده است .\r\n\r\n\r\n","description":"","footnote":"\r\n( 1 ) . ر . ك : كافى ، ج 1 ، ص 178 و 179 .\r\n","page_name":" 41 ","page_number":41},
  {"content":"\r\n\r\nبنابراين وجود حضرت حجت از دو جهت ضرورت دارد :\r\n1 . پاسدارى از شريعت ؛\r\n2 . پاسدارى از امنيت جامعهء انسانى .\r\n\r\nوعدهء ظهور در آيه‌هاى قرآن\r\nپنج آيه در قرآن كريم وجود دارد كه صراحت در ظهور حضرت حجت دارد :\r\n1 .  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  « 1 » .\r\n2 .  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  « 2 » ؛ و نيز آيهء  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً  « 3 » .\r\nاين آيه‌ها بيانگر اين است كه خداوند شريعت اسلام را به هدف پيروزى و غلبه بر همهء اديان فرستاده است تا همهء جهان را زير پوشش خود قرار دهد ؛ اما اسلام تا امروز نتوانسته است همهء جهان بشريت را پوشش دهد . اين وعدهء تخلف‌ناپذير الهى تنها در زمان حضرت مهدى - عجل اللّه تعالى فرجه الشريف - تحقق مىيابد .\r\n3 .  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً  « 4 » ؛ « خدا به كسانى كه ايمان آورده و عمل شايسته انجام مىدهند وعده داده است كه حتما آنان را در زمين جانشين قرار دهد ، همان گونه كه كسانى را كه پيش از آنان بودند جانشين قرار داد ، و آن دينى را كه برايشان پسنديده است به سودشان مستقر كند و بيمشان را به ايمنى مبدل گرداند\r\n\r\n\r\n","description":"","footnote":"\r\n( 1 ) . توبه ، 33 .\r\n( 2 ) . صف ، 9 .\r\n( 3 ) . فتح ، 28 .\r\n( 4 ) . نور ، 55 .\r\n","page_name":" 42 ","page_number":42},
  {"content":"\r\n\r\n[ تا 
  ] مرا عبادت كنند و چيزى را با من شريك نگردانند » .\r\nدر اين آيه خداوند به مؤمنان وعده مىدهد كه حكومت آن‌ها جايگزين همهء حكومت‌ها شود و همهء جهان در دست آنان قرار مىگيرد . اين وعده با ظهور امام زمان عليه السّلام تحقق مىپذيرد .\r\nمحمد بن ابراهيم نعمانى نقل مىكند كه شخصى از امام جواد عليه السّلام پرسيد : « آيا ممكن است پيش از تحقق علائم حتمى ظهور ، حضرت حجت عليه السّلام ظهور كند ؟ »\r\nامام جواد عليه السّلام در پاسخ گفتند : « آرى » .\r\nآن شخص پرسيد : « اگر چنين است ، مىترسم در ظهور حضرت نيز براى خدا بدا حاصل شود و ايشان ظهور نكند » .\r\nامام جواد عليه السّلام گفتند : « نه چنين نخواهد شد ؛ زيرا علائم حتمى ظهور ، وعيد است ، اما ظهور حضرت حجت عليه السّلام وعدهء الهى است و خداوند در وعده‌اش تخلف نمىكند » « 1 » .\r\nخلف وعيد از نظر عقلانى هيچ قبحى ندارد ؛ مانند اينكه مولا بگويد : « تو را مىزنم » ، سپس لطف مىكند و او را نمىزند . كسى بر اين مولا ايراد نمىگيرد كه چرا نزدى ؟\r\nاما خلف وعده قبيح است ؛ مانند اينكه مولا بگويد : « تو را به حج مىبرم » ، سپس به گفته‌اش عمل نكند .\r\n4 .   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ * وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 2 »\r\nاين آيه داستان نجات قوم موسى از دست فرعون را بيان مىكند ؛ اما همهء روايت‌ها اتفاق دارند كه هدف اصلى اين آيه حضرت حجت عليه السّلام است . خداوند مىفرمايد كه ما تصميم گرفتيم پيروزى و سلطهء نهايى را به مؤمنان بدهيم . گاهى\r\n\r\n\r\n","description":"","footnote":"\r\n( 1 ) . الغيبه نعمانى ، ص 303 .\r\n( 2 ) . قصص ، 5 و 6 .\r\n","page_name":" 43 ","page_number":43},
  {"content":"\r\n\r\nگوشه‌اى از اين وعدهء الهى در طول تاريخ نمودار شده است ، مانند زمان حضرت موسى عليه السّلام ؛ ولى تحقق كامل اين وعده زمانى است كه حضرت حجت عليه السّلام ظهور كند .\r\n5 .  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 1 » ؛ « و در حقيقت ، در زبور پس از تذكراتى نوشتيم كه زمين را بندگان شايستهء ما به ارث خواهند برد » .\r\n\r\nسبب تأخير ظهور\r\nهمان گونه كه در آيه‌هاى قرآن وعده داده شده است ، روزى منجى عالم ظهور مىكند و مؤمنان پيروز خواهند شد . سبب تأخير ظهور طبق آنچه كه از روايات به دست مىآيد ، دو چيز است :\r\n\r\n1 . به وجود آمدن ودائع اللّه :\r\nمرحوم صدوق قدّس سرّه نقل مىكند كه شخصى از امام صادق عليه السّلام پرسيد : « چرا امير مؤمنان عليه السّلام همان روز اول با مخالفان خود درگير نشد و آن‌ها را از بين نبرد ؟ »\r\nحضرت صادق در پاسخ گفتند : « به جهت اين آيهء قرآن :  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  « 2 » » .\r\nآن شخص پرسيد : « منظور از جدا شدن مؤمنان چيست ؟ »\r\nامام صادق پاسخ دادند : « مؤمنانى كه در صلب كافران به امانت هستند » « 3 » .\r\nآيهء  لَوْ تَزَيَّلُوا لَعَذَّبْنَا . . .  دربارهء مشركان مكه است . خداوند مىفرمايد : « در بين مشركان مكه ، مؤمنين خالصى وجود دارند كه اگر آن‌ها نبودند ، ما عذاب مىفرستاديم و همهء مشركان را نابود مىساختيم » . امام صادق عليه السّلام مىگويند :\r\n\r\n\r\n","description":"","footnote":"\r\n( 1 ) . انبياء ، 105 .\r\n( 2 ) . « اگر مؤمنان از جرگهء مشركان جدا شوند ، مشركان را يكپارچه عذاب مىكنيم » . فتح ، 25\r\n( 3 ) . اكمال الدين ، ص 641 .\r\n","page_name":" 44 ","page_number":44},
  {"content":"\r\n\r\n« همان گونه كه وجود مؤمنان در بين مشركان مكه مانع از عذاب آن‌ها شد ، وجود امانت‌هاى الهى در صلب كافران مانع مىشد كه امير مؤمنان عليه السّلام آن‌ها را از بين ببرد .\r\nبايد آرام‌آرام انسان‌هاى شايسته از انسان‌هاى ناشايست به وجود آيند و سرتاسر كرهء زمين افرادى شايسته رشد و نمو كنند و زمينهء اصلاح جامعه فراهم آيد .\r\nامام صادق عليه السّلام در ادامه گفتند : « همچنين حضرت حجت عليه السّلام تا زمانى كه اين ودايع الهى به دنيا نيايند ، ظهور نمىكنند » .\r\n\r\n2 . بالا رفتن شعاع انديشه و رشد بشريت :\r\nيكى از شرايط ظهور حضرت حجت عليه السّلام ، آمادگى جامعهء انسانى براى پذيرش دعوت الهى است . انسان‌ها بايد به اندازه‌اى رشد كنند ، كه شايستگى پذيرش حضرت حجت عليه السّلام را داشته باشند .\r\nبنابراين مسألهء مهدويت نه تنها موجب ركود اصلاحات نمىشود ، بلكه موجب رشد و پيشرفت اصلاحات مىگردد ؛ چرا كه بايد انسان‌هايى شايسته تربيت شوند تا زمينهء ظهور حضرت فراهم شود .\r\nگاهى شايستگىهايى در مردم ايجاد مىشود و خداوند گوشه‌اى از پيروزى مؤمنان بر كافران را نشان مىدهد . در سال‌هاى اخير چندين نهضت در ايران واقع شد : نهضت مشروطه ، نهضت مرحوم مدرس ، دكتر مصدق و . . . هيچ‌كس در اخلاص مرحوم مدرس يا كاشانى شك ندارد ، اما زمينه مساعد نبود . اين نهضت‌ها مردم ايران را آزمود و تجربه‌هاى ارزشمندى براى مردم به ارمغان آورد .\r\nامام خمينى قدّس سرّه با كمال صدق ، اخلاص و آگاهى به هدف - كه راز موفقيت انبياء است - وارد صحنه شد و مردم كه اين سه ويژگى را در امام لمس كرده بودند ، دور ايشان جمع شدند و توانستند بر كفر و طاغوت پيروز شوند .\r\nپيروزى مردم در انقلاب اسلامى نمونه‌اى است از پيروزى صالحان بر كفار .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nهرگاه چنين آمادگى در همهء جهان بشريت به‌وجود آيد ، حضرت حجت عليه السّلام ظهور خواهند كرد هرچند سفيانى ظهور نكرده باشد و صيحهء آسمانى را نشنيده باشيم .\r\nهمواره اين اميدوارى در ما زنده است كه هر لحظه ممكن است نداى حق عالم‌گير شود و انسان‌ها فراخوانده شوند ؛ ازاين‌رو بايد درونمان را اصلاح كنيم و در آمادگى كامل باشيم .\r\nتكليف هر مسلمان در درجهء اول اين است كه خودش را اصلاح كند ؛  يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  « 1 » ؛ « اى كسانى كه ايمان آورده‌ايد ، به خودتان بپرادزيد ، هرگاه هدايت يافتيد ، آن‌كس كه گمراه شده است به شما زيانى نمىرساند » .\r\nاسلام براى اصلاح جامعه از فرد شروع مىكند . منطق اسلام اين است كه يك سيب سالم ، يك سبد سيب فاسد را سالم مىكند . اگر در بازار يك نفر درستكار وجود داشته باشد ، همهء بازار سالم مىشوند .\r\nدر مرتبهء بعد بايد بستگان را هدايت كرد و اصلاح جامعه در آخرين مرحله است .\r\nامام صادق عليه السّلام مىگويند : « اصلاح جامعه ، تنها وظيفهء مسئولان امت است » . تك‌تك افراد تكليفى نسبت به اصلاح جامعه ، جز از راه اصلاح خود و بستگانشان ندارند .\r\nبنابراين عقيدهء به ظهور حضرت حجت به معناى زمينه‌سازى و اصلاح نفس است نه اينكه دست روى دست بگذاريم تا امام زمان ظهور كند .\r\n\r\n\r\n","description":"","footnote":"\r\n( 1 ) . مائده ، 105 .\r\n","page_name":" 46 ","page_number":46},
  {"content":"\r\n\r\n\r\nعصمت\r\n\r\nمفهوم عصمت\r\nعصمت ، بينشى عميق و دقيق است كه با آن ، حقيقت اشياء را همان گونه كه هستند ، مىتوان ديد ، به‌گونه‌اى كه اين بينش درونى ، عامل بازدارنده از هرگونه زشتى مىشود . اگر يك ليوان شربت آلبالو و يك ليوان شراب را - كه همرنگند - جلو معصوم گذارند ، او كدورت و عفونت شراب را حس مىكند و به همين جهت امكان عادى ندارد كه ليوان شراب را بنوشد ، همان گونه كه نوشيدن آب متعفن براى ما امكان عادى ندارد .\r\nعلامه طباطبايى قدّس سرّه در اين زمينه مىگويد : « عصمت گونه‌اى از آگاهى است كه دارندهء آن را از آلودگى به گناه و خطا بازمىدارد ؛ به عبارت ديگر : آگاهىاى است كه از گمراهى جلوگيرى مىكند » « 1 » .\r\n\r\nفلسفهء عصمت ائمه عليهم السّلام\r\n1 . سخنان امامان معصوم عليهم السّلام يكى از منابع فقهى ما به شمار مىآيد . يك فقيه هنگامى كه براى استنباط احكام به كلمات امام مراجعه مىكند ، بايد بر اين باور\r\n\r\n\r\n","description":"","footnote":"\r\n( 1 ) . الميزان ، ج 5 ، ص 80 .\r\n","page_name":" 47 ","page_number":47},
  {"content":"\r\n\r\nباشد كه امام به‌هيچ‌وجه دچار سهو يا اشتباه نمىشود ؛ و گرنه هنگام برخورد با روايت‌هاى متعارض و متضارب ، مىگويد : « ممكن است امام اشتباه كرده باشد و دوگونه سخن گفته است » . فقيهى كه معتقد به عصمت امام است ، هنگام برخورد با روايت‌هاى متعارض ، به فكر علاج و رفع تعارض مىافتد . يك نمونهء آن مسألهء كر است كه در روايات دو ملاك براى مقدار كر ارائه شده است :\r\n- از لحاظ وزن : هزار و دويست رطل ؛\r\n- از لحاظ حجم : 5 / 3 وجب در 5 / 3 وجب .\r\nيكى از فقهاى بزرگ در اين مسأله دچار اشكال شده و براى ملاك « حجم » ، يك مكعب سه بعدى در نظر گرفته است : 5 / 3 وجب طول در 5 / 3 وجب عرض در 5 / 3 وجب ارتفاع . حجم اين ظرف نزديك 43 وجب و وزن آن معادل دو هزار رطل مىشود . ايشان براى رفع اشكال تضاد بين اين دو ملاك هزار و دويست رطل - كه در روايت آمده است - و دو هزار رطل - كه معادل حجم 43 وجب است - مىگويد :\r\n« ممكن است امام توجه نداشته است كه اين دو ملاك باهم نمىسازد » .\r\nاما استاد ما ، آيت اللّه خوئى قدّس سرّه ، مىگفتند : « در روايت دو بعد مطرح است نه سه بعد ؛ يعنى : سطح و عمق مطرح شده است كه اين شكل يك استوانه است ، نه مكعب » . ايشان مىگفتند : « ما دو مرتبه آزمايش كرديم و طبق همين روايت ، شكل استوانه‌اى ساختيم و در هر دو مرتبه دقيقا به اندازهء 1200 رطل شد » .\r\nاگر عقايد كلامى يك فقيه دقيق نباشد ، مرتكب اشتباه‌هاى بزرگى مىشود . ما معتقديم ائمه مشرّع هستند و مصالح واقعيه را مىبينند و طبق آن تشريع مىكنند .\r\n2 . فلسفهء ديگر عصمت ائمه عليهم السّلام اين است كه آن‌ها از طرف پروردگار مبلّغ شريعت هستند و بايد از هرگونه آلودگى پاك و منزه باشند ؛ زيرا در غير اين صورت ، خودشان نياز به راهنمايى دارند . كسى كه خود ، آلوده است نمىتواند ديگران را از آلودگى باز دارد و سخنش هرگز مؤثر نخواهد بود ؛ ازاين‌رو شرط اول در تأثيرگذارى هر ارشادى ، پاك بودن واعظ از آلودگى است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخداوند مىفرمايد :   يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ * كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ   « 1 » ؛ « اى دين‌باوران ، چرا گفتارتان هماهنگ كردارتان نيست * اينكه چيزى را بگوييد و به آن عمل نكنيد ، نزد پروردگار سخت نفرت‌انگيز است » .\r\nعمل نكردن به آنچه مىگوييم ، خود ، يك برهان عملى بر دروغگويى ما است و اين گناهى نابخشودنى است .\r\n\r\nبينش در كنار دانش\r\nهمهء پيامبران دو هدف را دنبال مىكردند : آموزش دانش شريعت و بالا بردن سطح بينش مردم .  يُعَلِّمُهُمُ الْكِتابَ وَ الْحِكْمَةَ  « 2 » ؛ « [ فرستادهء خدا 
  ] كتاب و حكمت به مردم مىآموزد » .\r\nپس پيامبران علاوه بر آموزش اصول و فروع شريعت ، وظيفهء مهم‌ترى داشتند كه عبارت است از : « بالا بردن بينش امت » . يك مسلمان متحجر با يك بودايى يا يك مسيحى تفاوتى ندارد ؛ زيرا هر دو به آنچه انجام مىدهند ، بينش ندارند و هر دو تابع محيط هستند . مسلمانان متحجر چون در بين مسلمانان دنيا آمده ، مسلمان شده و بودايى چون در هند متولد شده ، بودايى شده است .\r\nسطح بينش افراد مختلف ، باهم تفاوت دارد و ممكن است بينش شخصى عميق‌تر و گسترده‌تر از ديگرى باشد . گاه شخصى همهء جوانب يك كار را مىبيند و شخصى ديگر تنها دو يا سه بعد آن را مىبيند . به بو ذر جمهر گفتند : « نقص تو اين است كه در پاسخ دادن به پرسش‌ها درنگ مىكنى » . او گفت : « اين براى من كمال است ، زيرا من ابتدا همهء جوانب پرسش را بررسى مىكنم ، سپس پاسخ مىدهم » .\r\nانسان تا زمانى كه سخن نگفته ، سخن اسير اوست و هرگونه بخواهد آن را مطرح مىكند ؛ اما اگر سخن بگويد ، انسان اسير سخن مىشود . مولا امير مؤمنان عليه السّلام به ظرافت مىگويند : « عاقل نخست مىانديشد ، سپس سخن مىگويد ؛ ولى احمق\r\n\r\n\r\n","description":"","footnote":"\r\n( 1 ) . صف ، 2 و 3 .\r\n( 2 ) . جمعه ، 2 .\r\n","page_name":" 49 ","page_number":49},
  {"content":"\r\n\r\nابتدا سخن مىگويد ، سپس مىانديشد » .\r\nدرجهء بالاى بينش مخصوص امامان معصوم عليهم السّلام است و رسيدن به آن درجه براى ديگران اگر غير ممكن نباشد ، نزديك به محال است ؛ هرچند مىتوان تا حدودى به آن نزديك شد .\r\nمولا امير مؤمنان عليه السّلام مىگويند : « قالت الحكمة : من أرادني فليعمل بأحسن ما علم » « 1 » ؛ « حكمت گفت : اگر كسى مرا مىخواهد به بهترين آنچه مىداند عمل كند » .\r\nهمه از دانش شريعت آگاهند و كسى نيست كه بداند در شريعت اسلام چه چيز ناپسند است و چه چيز فضيلت و كمال ؛ اما در مرحلهء عمل ارزش انسان‌ها متفاوت مىشود . حضرت امير عليه السّلام مىگويند كه هركس مىخواهد داراى بينش الهى شود ، در مقام عمل ، به بهترين مصداق آنچه مىداند ، عمل كند .\r\nاگر انسان در مسير الهى استقامت بورزد ، خداوند او را كمك كرده ، راه را براى او روشن مىسازد . در اين زمينه آيه‌هاى فراوانى در قرآن وجود دارد كه به برخى از آن‌ها اشاره مىكنيم :\r\n1 .  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  « 2 » ؛ « و كسانى كه در راه ما كوشيده‌اند ، به يقين راه‌هاى خود را به آن‌ها نشان مىدهيم و هرآينه خداوند با نيكوكاران است » .\r\nخداوند عنايتش را شامل كسانى مىكند كه خداگونه حركت مىكنند و در راه رسيدن به حق مىكوشند ؛ ازاين‌رو اين افراد هيچ‌گاه نمىلغزند و همواره در كارهايشان موفقند .\r\n2 .  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ  « 3 » ؛ « اى كسانى كه ايمان آورده‌ايد ، همواره پرهيزكار بوده ( و متعهدانه رفتار\r\n\r\n\r\n","description":"","footnote":"\r\n( 1 ) . مقدمهء تفسير راغب اصفهانى ، ص 95 .\r\n( 2 ) . عنكبوت ، 69 .\r\n( 3 ) . مائده ، 35 .\r\n","page_name":" 50 ","page_number":50},
  {"content":"\r\n\r\nكنيد ) و در پى آن باشيد تا وسيله‌اى به سوى خدا به دست آورديد و در راه خدا كوشا باشيد تا رستگار گرديد » .\r\nخداوند خطاب به جامعهء ايمانى مىگويد : « تقوا پيشه كنيد » ؛ اما مفهوم « تقوا » چيست ؟ تقوا به معناى « پروا » مىباشد و پروا ، نوعى تعهد نفسانى است . انسان با پروا ، كسى است كه متعهدانه با مسائل برخورد مىكند . انسان بىمبالات ، انسان بودن خود را فراموش مىكند و در نتيجه از هر تعهدى آزاد شده ، بىپروا با مسائل برخورد مىكند . بنابراين انسان بودن به معناى التزام به يك سرى تعهدات انسانى است .  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  « 1 » ؛ « و چون كسانى مباشيد كه خدا را فراموش كردند و [ عقوبت آن‌ها اين است كه 
  ] او آنان را دچار خودفراموشى كرد ؛ آنان نافرمانانند » .\r\nخداوند در اين آيه به جامعه اسلامى هشدار مىدهد : مبادا مانند گروه‌هايى كه خدا را فراموش كرده‌اند ، باشيد ؛ كه در اين صورت به عقوبت شديد آن‌ها - كه همان فراموش كردن انسانيت است - مبتلا مىشويد .\r\n3 .  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً  « 2 » ؛ « اى كسانى كه ايمان آورده‌ايد ، اگر پرهيزكارى را پيشهء خود قرار دهيد ، خداوند درون شما [ نيروى 
  ] تشخيص [ حق از باطل 
  ] قرار مىدهد » .\r\nخداوند به پرهيزكاران بينشى مىدهد كه از تابش آن ، حق را از باطل تشخيص مىدهند و پيوسته با ديدگانى باز حقايق جهان را مىبينند ؛ ازاين‌رو هيچ‌گاه دچار اشتباه نمىشوند .\r\n4 .  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ  « 3 » ؛ « اى كسانى كه ايمان آورده‌ايد ، تقوا پيشه كنيد و به راستى به\r\n\r\n\r\n","description":"","footnote":"\r\n( 1 ) . حشر ، 19 .\r\n( 2 ) . انفال ، 29 .\r\n( 3 ) . حديد ، 28 .\r\n","page_name":" 51 ","page_number":51},
  {"content":"\r\n\r\nپيغمبر ايمان آوريد [ و به دستورهاى شرع ايمان كامل داشته باشيد ، آن‌گاه 
  ] خداوند دو برابر بهرهء شما از رحمتش را به شما عنايت مىكند و [ درونتان 
  ] براى شما چراغى فروزان قرار مىدهد تا در روشنايى آن راه سير كنيد » .\r\nنكته : سبب اينكه در اين آيه‌ها كلمهء « تقوا » همراه با « آمنوا » آمده ، اشاره به اين مطلب است كه تنها انسان‌هاى باپروا ، ايمان مىآورند . خداوند ، قرآن را هدايتگر انسان‌هاى باتقوا معرفى مىكند « 1 » ؛ چرا كه قرآن در كسانى تأثير مىگذارد كه داراى تعهد درونى باشند و احساس انسانيت كنند .\r\n\r\nمراتب هدايت\r\nهدايت داراى مراتبى است كه از فطرت آغاز شده ، به عصمت منتهى مىگردد .\r\nدر اينجا به اختصار به بيان اين مراتب مىپردازيم : « 2 »\r\n1 . فطرت : همهء موجودات نظام هستى به سوى كمال نهايى خود در حركتند . اين حركت به سوى كمال كه در نهاد همهء موجودات قرار دارد ، هدايت فطرى و طبيعى است :  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  « 3 » .\r\n2 . عقل : خداوند به انسان قدرت انديشه داده است تا خوب را از بد تشخيص دهد :\r\n   أَ لَمْ نَجْعَلْ لَهُ عَيْنَيْنِ * وَ لِساناً وَ شَفَتَيْنِ * وَ هَدَيْناهُ النَّجْدَيْنِ    « 4 » ؛ « آيا دو چشمش نداده‌ايم * و زبانى و دو لب * و هر دو راه [ خير و شر 
  ] را به دو نموديم » . انسان با چشم ، گوش و زبان محسوسات را درك مىكند ، سپس با قدرت عقل در اين محسوسات مىانديشد و راه خير و شر برايش روشن مىشود . بنابراين انسان صلاح و فساد را به خوبى تشخيص مىدهد و مىتواند هريك را انتخاب كند .\r\n\r\n\r\n","description":"","footnote":"\r\n( 1 ) . « ذلك الكتاب لا ريب فيه هدى للمتّقين » . بقره ، 2 .\r\n( 2 ) . براى تفصيل بيشتر به بحث « نوع ارادهء الهى در آيهء تطهير » مراجعه كنيد .\r\n( 3 ) . طه ، 50 .\r\n( 4 ) . بلد ، 8 - 10 .\r\n","page_name":" 52 ","page_number":52},
  {"content":"\r\n\r\nهدف پيامبران نيز پشتيبانى از خرد انسان و بيدار كردن اين نيروى درونى است .\r\nمولا امير مؤمنان عليه السّلام دربارهء فلسفهء ارسال پيامبران مىگويند : « پيامبران را پىدرپى بر مردم فرستاد تا پيمانى را كه در ميثاق فطرت با آنان بسته بود ، ادا كنند و نعمت‌هاى فراموش شده را [ كه بزرگ‌ترين آن‌ها عقل است 
  ] يادآور شوند و برسانند آنچه را بايد برسانند و آنچه را كه در گنجينه‌هاى خرد نهفته ، برانگيزانند » « 1 » .\r\nتلازم حكم شرع و عقل : زيربناى مذهب تشيع ، تبعيّت احكام شرعى از مصالح و مفاسد واقعى است . علما گفته‌اند : « الأحكام الشّرعيّة ألطاف إلى الأحكام العقلية » ؛ « هريك از احكام شريعت ، لطف و عنايتى است كه به احكام عقل ارشاد مىكند » .\r\nبنابراين آنچه شرع مىگويد ، همان است كه خرد انسان مىگويد و در حقيقت ، شرع ارشاد به حكم عقل مىكند . اگر عقل از وابستگىها رها باشد ، همان را مىگويد كه شرع مىگويد .\r\nاختصاص عقل به انسان : نيروى عقل به انسان اختصاص دارد و ساير موجودات از آن بىبهره‌اند :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  « 2 » .\r\nخداوند امانت خود را - كه همان عقل و قدرت انديشه است - با همهء موجودات سنجيد ، هيچ موجودى شايستگى پذيرفتن آن را نداشت و چون انسان اين شايستگى را داشت ، به او سپرد .\r\nجملهء  « إِنَّهُ كانَ ظَلُوماً جَهُولًا »  به اين معناست كه انسان با اينكه شايستگى پذيرش امانت الهى را دارد ، اما متأسفانه خودش را نشناخته است . انسانى كه به ارزش خود پىنبرده باشد و نداند كه با حيوانات فرق دارد ، به نفس خود جاهل است و به خود ستم روا داشته است .\r\nنكته : مرحلهء عقل و مرحلهء فطرت ، تكوينى هستند و در نهاد همهء انسان‌ها وجود دارند .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 1 ، ص 43 .\r\n( 2 ) . احزاب ، 72 .\r\n","page_name":" 53 ","page_number":53},
  {"content":"\r\n\r\n3 . تشريع : اين مرتبهء هدايت به دست فرستادگان پروردگار انجام مىگيرد . انسان در زندگى پيوسته به يارى پروردگار نياز دارد . پيامبران ، راهنمايان بشرند كه از جانب پروردگار براى يارى انسان فرستاده شده‌اند .\r\nخداوند هنگام بيرون راندن آدم عليه السّلام از بهشت به او نويد داد كه او را كمك خواهد كرد و با فرستادن شريعت او را از هرگونه هراسى نجات خواهد داد :  قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ  « 1 » ؛ « فرموديم : جملگى از آن فرود آييد . پس ، از جانب من به شما هدايتى مىرسد ، آنان كه هدايتم را پيروى كنند ، برايشان بيمى نيست و غمگين نخواهند شد » .\r\nنكته : اين مرحلهء هدايت ، تشريعى است و مراحل اول و دوم تكوينى است .\r\n4 . توفيق : چهارمين مرحلهء هدايت توفيق الهى است . اين مرحله شامل كسانى مىشود كه مراتب سه‌گانه پيش را به سلامت گذرانده باشند .\r\nاگر انسان نداى فطرت را اجابت كند ، به راهنمايىهاى عقل توجه كند و دستورهاى شرع را انجام دهد ، آن‌گاه خداوند لطف خاصش را شامل او مىكند و زمينهء رسيدن به كمال را براى او فراهم مىكند .\r\nنكته : اين مرحلهء هدايت ، تكوينى است ؛ به اين معنا كه خداوند در خارج ، وسايل رسيدن به كمال را در اختيار انسان قرار مىدهد .  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  « 2 » ؛ خداوند مىگويد : « كسانى را كه در راه هدايت كوشيدند ، مشمول عنايت خود قرار داده ، بر هدايت آن‌ها مىافزاييم و در اين راه يارى مىكنيم ، همچنين بينش تقوايى آنان را فروزان‌تر مىكنيم تا بتوانند درست حركت كنند » .\r\nدر اين زمينه آيه‌هاى ديگرى وجود دارد كه به برخى از آن‌ها اشاره مىكنيم :\r\n\r\n\r\n","description":"","footnote":"\r\n( 1 ) . بقره ، 38 .\r\n( 2 ) . محمد ، 17 .\r\n","page_name":" 54 ","page_number":54},
  {"content":"\r\n\r\n-  وَ مَنْ يُؤْمِنْ بِاللَّهِ يَهْدِ قَلْبَهُ  « 1 » ؛\r\n-  وَ يَزِيدُ اللَّهُ الَّذِينَ اهْتَدَوْا هُدىً  « 2 » ؛\r\n-   قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ * يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ   « 3 » .\r\n5 . عنايت ويژه ( عصمت ) : كسانى كه با استقامت همهء مراحل پيشين را بگذرانند و هرگز در حركت تكاملى خود درنگ نكرده باشند ، مشمول عنايت ويژهء پروردگار شده ، به مقام عصمت نائل مىشوند .\r\n  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ * نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ   « 4 » ؛ « در حقيقت ، كسانى كه گفتند : \" پروردگار ما خداست \" سپس ايستادگى كردند ، فرشتگان بر آنان فرود مىآيند [ و نويد مىدهند : 
  ] هان ، بيم مداريد و غمين مباشيد و به بهشتى كه وعده يافته بوديد شاد باشيد * ما در دنيا و آخرت [ نيروهاى 
  ] ياور شما هستيم » .\r\n وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  « 5 » ؛ « اگر بر روش حق استقامت ورزند ، همانا آب سرشار به آنان مىنوشانيم » . مقصود از آب سرشار ، همان بينش سرشار درونى است كه حقايق را براى انسان روشن مىكند .\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  « 6 » ؛ « و اين‌چنين است كه ابراهيم را در سير آفاقى و انفسى يارى كرديم ، [ و حقايق عالم هستى و اسرار وجود را برايش نمودار ساختيم 
  ] تا به حالت يقين برسد [ و حقايق را آشكارا ببيند 
  ] » .\r\n\r\n\r\n","description":"","footnote":"\r\n( 1 ) . تغابن ، 11 .\r\n( 2 ) . مريم ، 76 .\r\n( 3 ) . مائده ، 15 و 16 .\r\n( 4 ) . فصلت ، 30 و 31 .\r\n( 5 ) . جن ، 16 .\r\n( 6 ) . انعام ، 75 .\r\n","page_name":" 55 ","page_number":55},
  {"content":"\r\n\r\n\r\nتقارن عصمت و بينش\r\nماهيت عصمت همان بينش گستردهء درونى است كه با آن حقايق اشياء را مىتوان لمس كرد .\r\nمولا امير مؤمنان عليه السّلام مىگويند : « قرنت الحكمة بالعصمة » « 1 » ؛ يعنى بينش گستردهء درونى همواره ملازم عصمت است .\r\nامام صادق عليه السّلام مىگويند : « المعصوم هو الممتنع باللّه و قد قال تعالى :  وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ  « 2 » » « 3 » ؛ « معصوم كسى است كه از دست يازيدن به هرگونه ناروايى خوددار است و به تحقيق خداوند فرمود : و هركس به خدا تسمك جويد ، قطعا به راه راست هدايت شده است » .\r\nعلامهء مجلسى در تبيين « الممتنع باللّه » مىگويد : « الممتنع باللّه أي : بتوفيق اللّه » « 4 » ؛ يعنى توفيق الهى موجب مىگردد كه آنان دست به گناه آلوده نكنند .\r\nبنابراين خداوند آن‌ها را بر ترك گناه مجبور نمىكند ، بلكه عنايت ويژه‌اش را شامل آنان مىكند و زمينهء رشدشان را فراهم مىسازد .\r\n\r\nاكتسابى بودن عصمت\r\nبرخى گمان مىكنند كه عصمت صرفا موهبتى از جانب پروردگار است و شخص معصوم در تحصيل آن هيچ نقشى ندارد . اين نظريه دو نتيجهء فاسد دارد :\r\n1 . عصمت براى معصوم فضيلت محسوب نمىشود ؛ زيرا خداوند به هركس اين موهبت را عنايت كند ، آن شخص خودبه‌خود به طرف گناه نمىرود .\r\n2 . قائل به جبر شده‌ايم ؛ زيرا عصمت معصوم از اختيار او خارج است و مجبور به ترك گناه است .\r\nما معتقديم كه عصمت يك فضيلت اكتسابى است و پس از پيمودن مراحل\r\n\r\n\r\n","description":"","footnote":"\r\n( 1 ) . نقل از غرر الحكم ، ( پيام قرآن ، ج 7 ، ص 183 ) .\r\n( 2 ) . آل عمران ، 101 .\r\n( 3 ) . بحار ، ج 25 ، ص 194 .\r\n( 4 ) . همان .\r\n","page_name":" 56 ","page_number":56},
  {"content":"\r\n\r\nهدايت به دست مىآيد .\r\nخداوند حضرت ابراهيم عليه السّلام را در جايگاه‌هاى متعددى آزمايش كرد و حضرت ابراهيم عليه السّلام پس از گذراندن مراحل آزمايش و كوشش در راه تكامل ، شايستگى امامت را پيدا كرد ؛ ازاين‌رو خداوند حضرت ابراهيم عليه السّلام را به امامت منصوب كرد و او را الگوى همهء انسان‌هاى جهان ، چه حال و چه آينده ، قرار داد .  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً  « 1 » ؛ « و چون ابراهيم را پروردگارش با كلماتى بيازمود ، و وى آن همه را به انجام رساند ، [ خداوند به او 
  ] گفت : \" من تو را پيشواى مردم قرار دادم \" » .\r\nدربارهء حضرت موسى عليه السّلام مىخوانيم :   وَ فَتَنَّاكَ فُتُوناً فَلَبِثْتَ سِنِينَ فِي أَهْلِ مَدْيَنَ ثُمَّ جِئْتَ عَلى قَدَرٍ يا مُوسى * وَ اصْطَنَعْتُكَ لِنَفْسِي   « 2 » ؛ « تو را به خوبى [ در گرداب حوادث 
  ] آزموديم ، سپس ساليانى را در ميان مردم مدين گذراندى آن‌گاه حساب شده آمدى ، اى موسى * و من تو را براى خود ساختم » .\r\nجملهء « جئت على قدر يا موسى » به شايستگى و لياقت موسى اشاره مىكند كه پس از گذراندن مراحل آزمون به دست آورده بود .\r\nخداوند در سورهء انبياء پس از ارائهء گزارش كوتاهى از پيامبران ، سبب گزينش آن‌ها را در سه جمله بيان مىكند :  إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً وَ كانُوا لَنا خاشِعِينَ  « 3 » ؛ پيامبران داراى سه ويژگى بودند :\r\n1 . هميشه براى برپايى كارهاى نيك مىكوشيند و در انجام نيكىها پيش‌قدم بودند .\r\n2 . پيوسته ما را از روى بيم يا اميد ، مىخواندند و خدا را هميشه در زندگى حاضر و ناظر مىديدند . همهء اميدشان به او بود و همهء واهمه‌شان از او بود .\r\n3 . در برابر پروردگار فروتن بودند .\r\n\r\n\r\n","description":"","footnote":"\r\n( 1 ) . بقره ، 124 .\r\n( 2 ) . طه ، 40 و 41 .\r\n( 3 ) . انبياء ، 90 .\r\n","page_name":" 57 ","page_number":57},
  {"content":"\r\n\r\n\r\nرواياتى در زمينهء عصمت ائمه عليهم السّلام\r\n1 . ابن ابى عمير - كه از علماى بزرگ است - مطلبى را دربارهء عصمت از هشام بن حكم نقل كرده ، مىگويد : « من در تمام مدتى كه با هشام بن حكم دوست بودم از او مطلبى بهتر از اين سخن او در وصف عصمت ، نشنيده بودم . من روزى از او پرسيدم : \" آيا امام معصوم است ؟ \"\r\nهشام گفت : \" آرى . \"\r\nپرسيدم : \" عصمت امام به چه معناست ؟ و از كجا بدانم كه امام معصوم است ؟ \"\r\nهشام گفت : \" انگيزهء ارتكاب گناه ، ممكن است يكى از اين چهار چيز باشد :\r\nحرص ، حسد ، غضب و زياده‌خواهى ، كه هيچ‌كدام از اين صفات رذيله در امام وجود ندارد . امام براى چه حرص داشته باشد و حال‌آنكه تمام آنچه در دنياست ، زير نگين انگشتر اوست ؛ زيرا امام خزانه‌دار هستى است . همچنين امكان ندارد امام حسد بورزد ، زيرا انسان نسبت به افراد برتر از خود حسادت مىكند ، حال‌آنكه كسى بالاتر از امام نيست . . . \" » « 1 » .\r\n2 . امام صادق عليه السّلام از حضرت فاطمه عليها السّلام و ايشان از پيامبر صلّى اللّه عليه و آله نقل مىكنند :\r\n« جبرئيل از دو ملكى كه نامهء اعمال حضرت على را مىنويسند براى من خبر آورد كه از زمانى كه همراه ايشان بودند ، هرگز كار زشتى از او ثبت نكرده‌اند » « 2 » .\r\n3 . عمار از پدرش ، ياسر ، نقل مىكند : « از پيامبر صلّى اللّه عليه و آله شنيدم : \" دو ملك محافظ على بر ساير ملائك محافظ افتخار مىكنند كه محافظان على عليه السّلام هستند ؛ چرا كه آن‌ها هرگز از او چيزى به بالا ارائه نداده‌اند كه موجب خشم خدا شود \" » .\r\n\r\nلزوم عصمت براى امام\r\nبرخى مخالفان مىگويند كه عدالت براى امام كافى است و عصمت لزومى ندارد ؛ چرا كه همان گونه كه عدالت در حجيت قول فقها كفايت مىكند ، در ائمه نيز\r\n\r\n\r\n","description":"","footnote":"\r\n( 1 ) . بحار ، ج 25 ، ص 192 .\r\n( 2 ) . همان ، ص 193 .\r\n","page_name":" 58 ","page_number":58},
  {"content":"\r\n\r\nوجود عدالت ، موجب اطمينان به آنان مىگردد .\r\nدر پاسخ بايد گفت : عدالت به اين معناست كه شخص از روى عمد كج نمىرود و دروغ نمىگويد . دروغ دو قسم است :\r\nكذب خبرى : دروغى كه گويندهء آن از خلاف واقع بودن سخنش خبر ندارد و گمان مىكند واقع را مىگويد . كذب خبرى گناه شمرده نمىشود .\r\nكذب مخبرى : دروغى كه گويندهء آن مىداند سخنش خلاف واقع است . اين دروغ معصيت است و موجب فسق مىشود .\r\nفقيه عادل از كذب مخبرى اجتناب مىكند ، اما اجتناب از كذب خبرى در اختيار او نيست . معصوم - كه مشمول عنايت پروردگار است - حتى مرتكب كذب خبرى هم نمىشود و هيچ اشتباهى از او سر نمىزند ؛ زيرا داراى بينش گسترده‌اى است كه همهء حقايق را مىبيند .\r\nبنابراين ائمه عليهم السّلام داراى مقام قداستى مىباشند كه از هرگونه اشتباه و گناه مبرا هستند و به همين جهت دستورهاى آنان جاى چون‌وچرا ندارد ؛ ولى فقها چنين مقامى ندارند و مىتوان با بزرگ‌ترين فقيه نيز مناقشه كرد . يك فقيه هنگامى كه فتوا مىدهد ، احتمال اينكه نكته‌اى را ناديده گرفته باشد ، وجود دارد ؛ اما آنچه امام مىگويد ، عين واقع است و هيچ احتمال اشتباهى در آن وجود ندارد .\r\nاز امام رضا عليه السّلام روايت شده است : « هنگامى كه خداوند بنده‌اى را براى رسيدگى به امور مردم برمىگزيند ، سينه‌اش را فراخ مىكند و در قلبش چشمه‌سارهاى حكمت را به وديعت مىنهد و دانش را به او الهام مىكند تا اينكه پس از آن در پاسخ [ به پرسش‌ها 
  ] نماند و هيچ‌گاه در تشخيص راه سرگردان نباشد . پس او معصوم ، مؤيّد ، موفق و استوار مىباشد . از هرگونه اشتباه و لغزشى در امان است .\r\nخداوند اين عنايت را به او روا داشته است تا حجت او بر بندگانش باشد » « 1 » .\r\n\r\n\r\n","description":"","footnote":"\r\n( 1 ) . كافى ، ج 1 ، ص 202 .\r\n","page_name":" 59 ","page_number":59},
  {"content":"\r\n\r\nهمچنين امام بايد از همه كامل‌تر باشد و قدرت انديشه‌اش بر همهء امت برترى داشته باشد . پيامبر اكرم صلّى اللّه عليه و آله مىگويند : « و لا بعث اللّه نبيا و لا رسولا حتى يستكمل العقل و يكون عقله أفضل من جميع عقول امّته » « 1 » ؛ « خداوند پيغمبرى را برنيانگيخت تا زمانى كه عقل او به كمال رسيده باشد و عقل او برتر از همهء امتش باشد » .\r\nامام حسن عسكرى عليه السّلام مىگويند : « إنّ اللّه وجد قلب محمد صلّى اللّه عليه و آله أفضل القلوب و أوعاها فاختاره لنبوته » « 2 » ؛ « خداوند قلب پيغمبر صلّى اللّه عليه و آله را كامل‌ترين قلب‌ها و پذيراترين قلب‌ها يافت ، آن‌گاه او را براى پيامبرى برانگيخت » .\r\nملا صدرا براى رسيدن پيامبر به مقام نبوت ، دو حركت را ضرورى مىداند : ابتدا بايد به سوى قلهء كمال حركت صعودى كند و حامل پيام الهى شود ، سپس به‌سوى خلق حركت نزولى مىكند . ايشان مىگويد : « پيامبر صلّى اللّه عليه و آله پيش ازآن‌كه صفت درونش در برونش ظهور كند ، درون خود را كامل كرد ، « 3 » آن‌گاه صفاى درونش در جسمش ظهور كرد در حالى از درون پاكش حكايت مىكرد [ كه اين ظهور ، همان رسيدن به مقام نبوت است 
  ] . حركت اول ، سفر از خلق به سوى حق است و حركت دوم حركت از سوى حق همراه با حق به سوى خلق است » « 4 » .\r\n\r\nدستيابى به عصمت\r\nعصمت مقامى اكتسابى است و رسيدن به آن ، هرچند پايين‌ترين مرتبهء آن ، براى هركس ممكن است . آيه‌هاى قرآن « 5 » و سخنان درربار ائمه عليهم السّلام در زمينهء رسيدن به عصمت ، جنبهء عمومى و لحن گسترده دارد و همهء مردان خدايى را كه در اين وادى قدم مىنهند ، شامل مىشود .\r\n\r\n\r\n","description":"","footnote":"\r\n( 1 ) . همان ، ص 12 .\r\n( 2 ) . بحار ، ج 18 ، ص 205 و 206 .\r\n( 3 ) . در كتب اهل سنت آمده كه جبرئيل در دوران كودكى ، سينهء پيغمبر را شكافت و اندرون او را شستشو داد . اين شستشو دادن كنايه از شستشوى باطنى است ؛ يعنى پيامبر باطنش را شستشو داد .\r\n( 4 ) . شرح اصول كافى ، كتاب الحجة ، ج 3 ، ص 454 .\r\n( 5 ) . ر . ك : انفال ، 29 ؛ جن ، 16 ؛ فصلت ، 30 .\r\n","page_name":" 60 ","page_number":60},
  {"content":"\r\n\r\nهمچنين باب رحمت پروردگار به روى همهء انسان‌ها باز است و هركس مراحل هدايت را به خوبى بگذراند ، مشمول لطف ويژهء خداوند مىشود . پيامبر اكرم صلّى اللّه عليه و آله دراين‌باره مىگويند : « من أخلص للّه أربعين يوما فجّر اللّه ينابيع الحكمة من قلبه على لسانه » « 1 » ؛ « كسى كه چهل روز كارهايش فقط خدايى باشد ، خداوند سرچشمه‌هاى حكمت را از قلبش بر زبانش جارى مىكند » .\r\nپيامبر صلّى اللّه عليه و آله دربارهء حضرت سلمان مىگفتند : « سلمان دريايى است كه هيچ‌گاه فروكش نمىكند و گنجى است كه به پايان نمىرسد . سلمان از ما اهل بيت است ، چشمه‌سارى است كه حكمت و برهان از آن سرازير مىشود » « 2 » .\r\n\r\nدلايل عصمت ائمه عليهم السّلام\r\n\r\nدلايل عقلى :\r\n1 . يكى از جنبه‌هاى ولايت امامان معصوم ، ولايت تشريع است ؛ به اين معنا كه :\r\nائمه عليهم السّلام مانند پيامبر اكرم صلّى اللّه عليه و آله حق تشريع در دين را دارند . كسى كه داراى ولايت تشريع است بايد از هر اشتباهى مصون باشد و كم‌ترين احتمال اشتباه دربارهء او داده نشود ؛ زيرا اشتباه احتمالى امام غير قابل جبران است .\r\nاگر فقيهى در فتوايش اشتباه كند ، اشتباهش قابل جبران است و با بررسى مدارك فتوايش مىتوان به درستى يا نادرستى آن پى برد . اما اگر در سخن امام احتمال اشتباه باشد ، آن اشتباه غير قابل جبران است ، چرا كه منابع علم امام در دسترس بشر عادى نيست . بنابراين ، امام بايد حتى از اشتباه معصوم باشد .\r\n2 . امام داراى ولايت تشريعى است و اين ولايت ، مطلق است ؛ يعنى : امام در همهء زمينه‌ها و بر همه كس ولايت دارد . در مقابل اين ولايت مطلق ، انسان‌ها نيز بايد مطيع محض دستورهاى آنان باشند . بنابراين نبايد هيچ احتمال خطايى در\r\n\r\n\r\n","description":"","footnote":"\r\n( 1 ) . سفينة البحار ، ج 2 ، ص 296 .\r\n( 2 ) . بحار ، ج 22 ، ص 348 .\r\n","page_name":" 61 ","page_number":61},
  {"content":"\r\n\r\nدستورهاى امام وجود داشته باشد ، چرا كه اطاعت محض از كسى كه احتمال اشتباه دارد ، كار قبيحى است .\r\n\r\nدلايل قرآنى :\r\nپنج آيه در قرآن كريم وجود دارد كه عصمت ائمه را در كنار پيامبران ضرورى مىداند : « 1 »\r\n1 .  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 2 » .\r\nهنگامى كه ابراهيم عليه السّلام به مقام والاى امامت رسيد ، از پروردگار پرسيد : « آيا ممكن است ذريهء او هم به اين مقام برسند ؟ » خداوند در پاسخ فرمود : « اين مقام به ظالمان نمىرسد » .\r\nبسيارى از مفسران مىگويند : « منظور از ظالم ، شرك و بت و پرستى است » ؛ حال‌آنكه « الظالمين » اطلاق دارد و به معناى مطلق عاصى و خلافكار است . كسى كه مرتكب گناه مىشود و از دستورهاى خداوند سرپيچى مىكند ، در حقيقت به خودش ظلم مىكند و از ظالمان محسوب مىشود .  وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  « 3 » ؛ « [ كسانى كه خلاف مىكنند 
  ] به ما ظلم نكردند ، بلكه بر خود ظلم كرده‌اند » .\r\nالبته چون شخص گنهكار با نافرمانى از دستورهاى خداوند ، حريم مولا را مىشكند ، به پروردگار نيز ظلم مىكند . به همين جهت در بين گناهان ، گناه صغيره وجود ندارد و همهء گناهان ، كبيره‌اند ؛ چرا كه بزرگى و كوچكى گناه به حجم گناه نيست ، بلكه بزرگى گناه به سبب نافرمانى از پروردگار است . تقسيم‌بندى گناه به صغيره و كبيره به اعتبار سنجش گناهان نسبت به يكديگر است ؛ مانند : نظر به اجنبى كه نسبت به لمس اجنبى ، صغيره محسوب مىشود ، اما هر دو گناه كبيره هستند .\r\nبنابراين انسان با ارتكاب يك گناه ، ظالم مىشود و شايستگى رسيدن به مقام\r\n\r\n\r\n","description":"","footnote":"\r\n( 1 ) . براى تفصيل بيشتر رجوع كنيد به بخش آيه‌هاى ولايت .\r\n( 2 ) . بقره ، 124 .\r\n( 3 ) . بقره ، 57 .\r\n","page_name":" 62 ","page_number":62},
  {"content":"\r\n\r\nامامت را از دست مىدهد . آيهء  « . . . لا يَنالُ عَهْدِي الظَّالِمِينَ » ،  يك ملاك كلى براى احراز مقام امامت ارائه مىدهد و شخص گنهكار به مجرد ارتكاب گناه ، مشمول خطاب آيه  لا يَنالُ عَهْدِي  مىشود و شايستگى رسيدن به مقام امامت را از دست مىدهد ؛ هرچند در آينده از گناهش توبه كند .\r\nحريم گناه : هر گناه حريمى دارد كه اگر بشكند ، ارتكاب آن گناه آسان مىشود ؛ مانند : حريم شرب خمر براى انسانى كه هيچ‌گاه شراب ننوشيده است . چنين انسانى از فكر نوشيدن شراب نيز هراس دارد .\r\nحكمت حرمت غيبت - كه در روايات نكوهش شده و قرآن آن را به « خوردن گوشت برادر مرده » تشبيه كرده - اين است كه شخص غيبت‌كننده حريم گناه را مىشكند و ارتكاب آن را آسان مىكند . ممكن است انسانى در پنهان مرتكب كار خلافى شود ، اما هنگامى كه گناه او در بين مردم پخش شود ، حريم آن گناه در جامعه مىشكند و براى مردم ارتكاب آن ، عادى جلوه مىكند . مانند : حريم رشوه‌گيرى ؛ يك جوان هنگامى كه در اداره‌اى استخدام مىشود ، در ابتدا انسان پاكى است و از رشوه‌گيرى هراس دارد ، اما هنگامى كه مىفهمد همكار يا رئيسش رشوه مىگيرد ، اندك‌اندك اين گناه براى او آسان مىشود .\r\n2 .  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  « 1 » ؛ « آيا كسى كه به سوى حق رهبرى مىكند سزاوار است مورد پيروى قرار گيرد يا كسى كه راه به جايى نمىبرد مگر آن‌كه [ خود 
  ] هدايت شود ؟ شما را چه شده ، چگونه داورى مىكنيد ؟ » .\r\nانسانى كه در معرض ارتكاب گناه است و در هر كارى نياز به آمر و ناهى دارد ، نمىتواند امامت يك جامعه را به عهده بگيرد ، بلكه به حكم وجدان ، امام جامعه بايد انسان هدايت شده‌اى باشد كه خود ، نياز به ارشاد نداشته باشد .\r\n\r\n\r\n","description":"","footnote":"\r\n( 1 ) . يونس ، 35 .\r\n","page_name":" 63 ","page_number":63},
  {"content":"\r\n\r\n3 .  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا  « 1 » .\r\nامام باقر عليه السّلام مىگويند : « منظور از \" اولى الامر \" ائمه مىباشد » « 2 » .\r\nشيخ طوسى از اين آيه براى اثبات وجوب عصمت ائمه عليهم السّلام استفاده كرده ، مىگويد : « امام باقر و امام صادق عليهما السّلام مىفرمايند : \" منظور از اولى الأمر ، ائمه مىباشند \" . خداوند فرمانبردارى از آن‌ها را به‌طور مطلق واجب كرده ، همان گونه كه اطاعت از خود و پيامبرش را واجب كرده است ؛ از طرفى اطاعت مطلق تنها از كسى شايسته است كه معصوم و ايمن از سهو و خطا باشد » « 3 » .\r\nگاهى ولايت محدود است كه در اين صورت لزوم فرمانبردارى نيز در چارچوب معينى مىباشد ؛ مانند اطاعت از امير لشكر ، رئيس جمهور يا رهبر .\r\nاما اگر ولايت مطلق باشد ، اطاعت نيز نامحدود خواهد بود و بايد فرمانبردار همهء دستورهاى ولى امر در هر زمينه‌اى اعم از عبادات ، معاملات ، انتظامات و . . . بود . اين اطاعت مطلقه تنها شايستهء مقامى است كه معصوم باشد ؛ بنابراين اولى الامر - كه همان ائمه عليهم السّلام هستند - معصوم مىباشند .\r\n4 .  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ وَ لَوْ لا فَضْلُ اللَّهِ عَلَيْكُمْ وَ رَحْمَتُهُ لَاتَّبَعْتُمُ الشَّيْطانَ إِلَّا قَلِيلًا  « 4 » ؛ « و چون خبرى از ايمنى يا وحشت به آنان برسد ، انتشارش دهند ؛ و اگر آن را به پيامبر و اولياى امر خود ارجاع دهند ، قطعا از ميان آنان كسانىاند كه [ مىتوانند درست و نادرست 
  ] آن را دريابند و اگر فضل خدا و رحمت او بر شما نبود ،\r\n\r\n\r\n","description":"","footnote":"\r\n( 1 ) . نساء ، 59 .\r\n( 2 ) . تفسير البرهان ، ج 2 ، 286 .\r\n( 3 ) . تبيان ، ج 3 ، ص 236 .\r\n( 4 ) . نساء ، 83 .\r\n","page_name":" 64 ","page_number":64},
  {"content":"\r\n\r\nمسلما جز اندكى ، از شيطان پيروى مىكرديد » .\r\nگاهى منافقان براى ايجاد ترس و اضطراب در جامعهء اسلامى ، شايعه‌پراكنى مىكردند . خداوند به مؤمنان گوشزد مىكند كه هرگاه چنين شايعه‌هايى را شنيديد ، شما بلندگوى آن‌ها نشويد و بىدرنگ مسئولان را آگاه كنيد تا صحت آن را تشخيص دهند .\r\nشيخ مىگويد كه عبارت  « لَعَلِمَهُ الَّذِينَ يَسْتَنْبِطُونَهُ مِنْهُمْ »  در آيه به معناى اين است كه در مسأله كنجكاو مىشوند و به حقيقت پى مىبرند ؛ بنابراين آيه مىگويد :\r\n« اولى الامر كسانى هستند كه پس از كنجكاوى به مرحلهء علم مىرسند . كسى كه در كشف حقايق به مرتبهء علم ، مىرسد و كم‌ترين احتمال اشتباه را نمىدهد ، معصوم است » « 1 » .\r\n5 .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 2 » ؛ « خداوند مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند » .\r\nطهارتى كه در اين آيه به آن اشاره شده ، مطلق پاكى و زلالى باطن است كه اين همان معناى عصمت است . « 3 »\r\n\r\nسهو نبى\r\nمسألهء « سهو نبى » از مهم‌ترين بحث‌هاى اسلامى - كلامى است و علماى بزرگ دربارهء آن بحث فراوانى كرده‌اند . در روايت‌هاى بسيارى تصريح شده كه پيامبر صلّى اللّه عليه و آله از اشتباه و فراموشى معصوم است ؛ اما در برخى از روايات آمده كه پيامبر صلّى اللّه عليه و آله گاهى دچار سهو شده است .\r\n\r\n\r\n","description":"","footnote":"\r\n( 1 ) . تبيان ، ج 3 ، ص 273 .\r\n( 2 ) . احزاب ، 33 .\r\n( 3 ) . براى تفصيل بيشتر رجوع كنيد به بخش آيه‌هاى ولايت ، بحث « آيهء تطهير » .\r\n","page_name":" 65 ","page_number":65},
  {"content":"\r\n\r\nنظر شيخ صدوق : شيخ صدوق - كه در جهان تشيع به رئيس المحدثين مشهور است - و استادش ، ابن الوليد ، عقيده داشتند كه پيغمبر مرتكب سهو شده است ؛ زيرا در برخى روايات مىخوانيم كه پيغمبر در نماز شك كرد و در نماز چهار ركعتى يا سه ركعتى بر دو ركعت سلام داد .\r\nمرحوم صدوق در زمينهء سهو نبى تا آنجا پيش رفته است كه مىگويد : « اگر كسى در مسألهء سهو نبى شك كند ، از غلات شمرده مىشود . من براى رضاى خدا قصد دارم كتابى در زمينهء سهو نبى بنويسم و در آن اثبات كنم كه پيامبر صلّى اللّه عليه و آله يقينا دچار سهو شده است » « 1 » . هرچند صدوق موفق به اين كار نشد ، اما اخيرا علامه شيخ محمد تقى تسترى اين كار صدوق را تكميل كرد و رساله‌اى دربارهء سهو نبى نوشت .\r\nصدوق در توجيه سهو پيامبر مىگويد : « كار پيامبر اسهاء بود نه سهو ؛ يعنى خداوند عمدا پيغمبر صلّى اللّه عليه و آله را به فراموشى انداخت تا اگر كسى در نماز شك كرد ، احساس حرج نكند و وظيفهء خود را بداند » .\r\nصدوق مىافزايد : « غاليان و مفوضه - كه لعنت خدا بر آنان باد - منكر سهو نبى هستند و مىگويند كه اگر امكان داشته باشد پيامبر صلّى اللّه عليه و آله در نماز سهو كند ، در تبليغ دين نيز ممكن است مرتكب سهو شود [ و نمىتوان به چنين شخصى اعتماد كرد 
  ] ؛ زيرا همان گونه كه نماز فريضه است ، تبليغ نيز براى پيامبر فريضه است [ اگر در يكى سهو كند ، ممكن است در فريضهء ديگر نيز سهو كند 
  ] » .\r\nسپس صدوق ادامه مىدهد : « ولى اين اشكال بر ما وارد نيست ، زيرا پيامبر صلّى اللّه عليه و آله دوگونه تكليف داشت : تكليف شخصى و تكليف جمعى . تبليغ ، تكليف جمعى است و پيغمبر نبايد در آن سهو كند ؛ اما نماز ، تكليف فردى است و سهو در آن ، مانند ساير انسان‌ها ، اشكال ندارد . . .\r\nسهو ، نسيان و خواب از حالت‌هاى انسان است و پيامبر نيز مانند ديگر انسان‌ها\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 235 .\r\n","page_name":" 66 ","page_number":66},
  {"content":"\r\n\r\nممكن است دچار آن شود . البته سهو پيغمبر مانند سهو ما نيست ؛ زيرا سهو ما از شيطان است ، اما سهو پيامبر از جانب خداست و خداوند به سبب حكمتى پيامبر را در سهو مىاندازد تا در درجهء اول مردم بدانند كه پيامبر بشر و مخلوق خداست و در درجهء دوم اگر امت دچار سهو شدند ، حكم سهو را بدانند » « 1 » .\r\nروايتى كه صدوق در اثبات سهو نبى بر آن تكيه مىكند ، روايت سهو در عدد ركعات است . ابو هريره مىگويد : « در نماز چهار ركعتى به پيامبر اقتدا كرده بودم .\r\nپيغمبر در پايان دو ركعت سلام داد ، سپس بلند شد و از مسجد بيرون رفت . آن‌گاه شخصى به نام \" ذو اليدين \" از پيامبر پرسيد : \" نماز كوتاه شده است يا شما فراموش كرديد كه در دو ركعتى سلام داديد ؟ \" پيامبر گفت : \" من چهار ركعت خواندم \" .\r\nذو اليدين گفت : \" نه ، شما دو ركعت خوانديد . \" . . . آن‌گاه پيامبر به مسجد برگشت و دو ركعت ديگر خواند و دو سجدهء سهو به‌جا آورد » « 2 » .\r\nصدوق مىگويد : « منكران سهو نبى مىگويند كه ذو اليدين شخص شناخته شده‌اى نيست و در بين صحابه چنين شخصى وجود ندارد ؛ حال‌آنكه ذو اليدين از صحابهء معروف است . نامش ابو محمد عمير بن عبد عمرو ، معروف به « ذو اليدين » است . او كسى است كه هم مخالف و هم موافق از او روايت مىكنند » « 3 » .\r\n\r\nچند اشكال بر صدوق\r\nسخنان صدوق داراى چند اشكال است كه به‌طور فشرده به آن‌ها اشاره مىكنيم :\r\n1 . نخستين اشتباه مرحوم صدوق ، معرفى ذو اليدين است . عمير بن عبد عمرو ، به « ذو الشمالين » معروف است ، نه « ذو اليدين » و « ذو الشمالين » در سال سوم هجرى\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 234 .\r\n( 2 ) . صحيح مسلم ، ج 2 ، ص 87 .\r\n( 3 ) . من لا يحضره الفقيه ، ج 1 ، ص 235 .\r\n","page_name":" 67 ","page_number":67},
  {"content":"\r\n\r\nدر جنگ بدر شهيد شد . از طرفى ابو هريره در سال هفتم هجرت اسلام آورد . چگونه ابو هريره - كه در سال هفت هجرى وارد مدينه شد - از عمير بن عبد عمرو - كه در سال سوم هجرى شهيد شده بود - مطلبى را نقل مىكند ؟ بنابراين اين روايت و شخص ذو اليدين ساختگى است .\r\n2 . صدوق تكاليف پيامبر را به دو دستهء شخصى و جمعى تقسيم كرده ، مىگويد :\r\n« اشتباه در تكليف شخصى جايز است ، بخلاف تكليف جمعى » ؛ حال‌آنكه اگر پيامبر در تكليفى سهو كند ، چگونه مىتوان اطمينان داشت كه در ديگر تكاليف اشتباه نكند . چه فرقى است بين تكليف شخصى و تكليف جمعى ؟ مرحوم صدوق بر چه مبنايى اين‌گونه تقسيم‌بندى مىكند !\r\nدانشمندان در علم كلام با دليل عقلى اثبات مىكنند كه پيغمبر نبايد سهو كند ؛ زيرا اگر مردم حتى در كارهاى عادى پيامبر سهو ببينند ، از او سلب اعتماد مىكنند .\r\nمردم براى اينكه شخصى را به رهبرى بپذيرند ، از ابتدا بر جزئىترين كارهاى او نظارت مىكنند و اگر مطمئن شوند كه او مرتكب اشتباه نمىشود ، به او اطمينان مىكنند ؛ و گرنه به او اعتماد نخواهند كرد ، چرا كه مسائل دين به امور ماوراى طبيعت مربوط مىشود كه انسان عادى به آن دسترسى ندارد .\r\nعده‌اى در زمان پيامبر اكرم صلّى اللّه عليه و آله مىخواستند ايشان را انسانى عادى معرفى كنند كه گاهى دچار غضب مىشود ، گاهى تحت تأثير عاطفه قرار مىگيرد و گاهى حواسش پرت مىشود ؛ تا نتيجه بگيرند كه پيامبر صلّى اللّه عليه و آله انسان متعادل و تمام‌عيارى نبوده است . آن‌ها به اين منظور رواياتى را در زمينهء سهو پيامبر صلّى اللّه عليه و آله جعل كردند .\r\nعبد اللّه بن عمرو بن العاص انسان فرهيخته‌اى بود كه همواره قلم و دوات همراه داشت و خطبه‌ها ، و پندها و سخنان پيامبر صلّى اللّه عليه و آله را يادداشت مىكرد . برخى از سران قريش بر كار او ايراد گرفته ، به او گفتند : « حالت پيامبر يكسان نيست ؛ گاهى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخشمگين است ، گاهى تحت تأثير عاطفه است و گاهى حواسش جمع نيست .\r\nبنابراين همهء سخنانش موزون نيست و نوشته‌هاى تو در آينده براى ما مشكل‌آفرين مىشود » .\r\nهنگامى كه او اين جريان را براى پيامبر صلّى اللّه عليه و آله نقل كرد ، حضرت به او فرمود :\r\n« بنويس ، قسم به كسى كه جانم در دست اوست ، چيزى جز حق و حقيقت از بين دو لبم بيرون نمىآيد » « 1 » .\r\nدر صحيح ترمذى آمده است كه روزى پيامبر صلّى اللّه عليه و آله بر منبر فرمود : « مبادا پس از من برخى بر سرير ملك تكيه زده ، در پاسخ به سؤالات شرعى مردم بگويند : \" ما كارى به پيغمبر نداريم ، كتاب خدا نزد ما وجود دارد ، ما تنها به حلال و حرام آن اعتقاد داريم \" » .\r\nشمس الدين ذهبى - كه از نويسندگان معتبر جهان تسنن است - كتاب‌هاى بسيارى براى شناساندن صدر اسلام نوشته است . او در يكى از كتاب‌هايش به نام « تذكرة الحفاظ » « 2 » مىنويسد : « پس از رحلت پيامبر صلّى اللّه عليه و آله ، خليفهء اول صحابه را جمع كرد و به آن‌ها گفت : \" شما گاهى در نقل روايت از پيامبر باهم اختلاف پيدا مىكنيد و اين اختلاف ممكن است بيشتر شود ، از اين پس حق نداريد حتى يك حديث از پيامبر نقل كنيد . اگر كسى از شما دربارهء احكام شريعت پرسيد ، به او بگوييد كه نزد ما كتاب خداوند وجود دارد ، پس حلال آن را حلال شماريد و حرام آن را حرام بدانيد \" » .\r\nروزى خليفه به راويان حديث دستور داد نوشته‌هايشان را بياورند تا بررسى كند .\r\nهنگامى كه همهء دست‌نوشته‌ها جمع شد ، دستور داد همه را آتش بزنند . دختر وى مىگويد : « پدرم صحيفه‌اى داشت كه در آن پانصد حديث از پيامبر جمع‌آورى كرده بود . روزى به من گفت : \" آن صحيفه را بياور \" . من هم آوردم و پدرم همهء نوشته‌هايش\r\n\r\n\r\n","description":"","footnote":"\r\n( 1 ) . مسند احمد ، ج 2 ، ص 162 .\r\n( 2 ) . ر . ك : تذكرة الحفاظ ، ج 1 ، ص 3 و 5 .\r\n","page_name":" 69 ","page_number":69},
  {"content":"\r\n\r\nرا آتش زد » .\r\nابن ابى الحديد نوشته است : روزى خليفهء دوم از ابن عباس پرسيد : « بزرگ خانوادهء شما چه مىكند ؟ آيا از دست ما ناراحت است ؟ من آن روز كه در محضر پيغمبر اكرم از آوردن كاغذ و قلم جلوگيرى كردم ، مىدانستم پيامبر مىخواهد بنويسد كه على جانشين اوست ؛ اما فكر كردم كه عرب زير بار على نمىرود و ممكن است با اين سخن پيامبر ، مردم شورش كنند و حرمت پيغمبر از بين برود . من براى حفظ حرمت خانوادهء شما ( بنى هاشم ) از نوشتن پيامبر جلوگيرى كردم » .\r\n3 . در روايتى كه مرحوم صدوق به آن تمسك مىكند ، آمده است كه پيامبر صلّى اللّه عليه و آله در پايان دو ركعت سلام داد و از مسجد خارج شد ، سپس دوباره به مسجد بازگشت و دو ركعت ديگر خواند ؛ حال‌آنكه چنين نمازى باطل است و ديگر وصله‌پذير نيست . هيچ فقيهى اين‌گونه فتوا نمىدهد كه با اين فاصله مىشود دو ركعت نماز را به هم وصل كرد .\r\n4 . نماز معراج مؤمن است و ذهن و قلب پيامبر صلّى اللّه عليه و آله هنگام خواندن نماز متوجه پروردگار است . آيا ممكن است انسانى مانند پيغمبر اكرم صلّى اللّه عليه و آله در حال نماز سهو كند ؟\r\nزراره از امام صادق عليه السّلام پرسيد : « آيا پيامبر هيچ‌گاه دو سجدهء سهو انجام داده است ؟ » حضرت پاسخ دادند : « نه ، و هيچ فقيهى نيز سجدهء سهو نمىكند » « 1 » .\r\n\r\n\r\n","description":"","footnote":"\r\n( 1 ) . بحار ، ج 25 ، ص 350 .\r\n","page_name":" 70 ","page_number":70},
  {"content":"\r\n\r\n\r\nتوسل به ائمهء عليهم السّلام\r\nشيعه همواره در زندگى خود به ائمه عليهم السّلام متوسل مىشود كه يك نمونهء فراگير آن ذكر « يا على » است . پرسشى كه از ما شيعيان مىشود ، اين است كه چرا به جاى « يا اللّه » ، « يا على » مىگوييد و از على عليه السّلام استمداد مىجوييد ؟\r\nتوسل مسأله‌اى است كه قرآن به آن تصريح كرده است :  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ  « 1 » ؛ « اى كسانى كه ايمان آورده‌ايد ، همواره پرهيزكار بوده و در پى آن باشيد تا وسيله‌اى به سوى خدا به دست آوريد » .\r\nگاهى انسان به جهت سرپيچى از فرمان‌هاى الهى ، احساس مىكند شايستگى آن را ندارد كه درخواستش مقبول درگاه احدى قرار گيرد و به همين جهت دنبال وسيله‌اى مىگردد تا بين او و پروردگار واسطه شود ؛ مانند كارمندى كه از وظايفش سرپيچى كرده است و رو ندارد از رئيسش درخواستى كند .\r\nزمان و مكان شريف از وسيله‌هاى ارتباط انسان با پروردگار است . خداوند مىگويد كه هرگاه حاجتى داشتى ، حاجتت را با مكان شريف « 2 » يا زمان شريف « 3 » قرين كن تا آن مكان و زمان شريف شفيع تو شوند و دعايت شايستگى اجابت را پيدا كند .\r\nحضرت يعقوب عليه السّلام هنگامى كه فرزندانش مرتكب گناه شدند ، گفت : « هنگام سحر\r\n\r\n\r\n","description":"","footnote":"\r\n( 1 ) . مائده ، 35 .\r\n( 2 ) . مانند : مسجد ، بالاى سر امام حسين ( ع ) ، كنار كعبه .\r\n( 3 ) . مانند : سحر ، روز عرفه ، شب جمعه ، هنگام نزول باران .\r\n","page_name":" 71 ","page_number":71},
  {"content":"\r\n\r\nبراى شما طلب مغفرت مىكنم » .\r\nپيامبر اكرم صلّى اللّه عليه و آله و ائمهء اطهار عليهم السّلام نيز از وسائل ارتباط انسان با خدا مىباشند .  وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  « 1 » ؛ « و اگر آنان وقتى به خود ستم كرده بودند ، پيش تو مىآمدند و از خدا آمرزش مىخواستند و پيامبر [ نيز 
  ] براى آنان طلب آمرزش مىكرد ، قطعا خداوند را توبه‌پذير و مهربان مىيافتند » .\r\nوفات و حيات در توسل به پيامبر و ائمه عليهم السّلام تأثيرى ندارد و توسل به آن‌ها پس از رحلتشان ، مانند توسل به آن‌ها در زمان حياتشان است ؛ چرا كه ما امامان معصوم عليهم السّلام را همواره زنده مىدانيم .\r\nدر اذن دخول كه براى همهء حرم‌هاى شريف وارد شده است ، مىخوانيم : « الّلهمّ إنّي وقفت على باب من أبواب بيوت نبيّك صلواتك عليه و آله و قد منعت النّاس أن يدخلوا إلّا بإذنه فقلت يا أيّها الّذين آمنوا لا تدخلوا بيوت النّبيّ الّا أن يؤذن لكم الّلهمّ إنّي أعتقد حرمة صاحب هذا المشهد الشّريف في غيبته كما أعتقدها في حضرته و أعلم أنّ رسولك و خلفائك « 2 » عليهم السّلام أحياء عندك يرزقون يرون مقامي و يسمعون كلامي و يردّون سلامي و أنّك حجبت عن سمعي كلامهم و فتحت باب فهمى بلذيذ مناجاتهم « 3 » » .\r\nسيد ابن طاووس دعايى را براى حل مشكلات سخت معرفى مىكند . در اين دعا آمده است : « الّلهم بلّغ روح محمّد و آل محمّد منّي التحيّة و السّلام و اردد عليّ منهم تحيّة كثيرة و سلاما » « 4 » . اينكه از خداوند مىخواهيم جواب سلام ما را از پيامبر به ما برساند ، نشان‌دهندهء اعتقاد ما به زنده بودن پيامبر صلّى اللّه عليه و آله است .\r\n\r\n\r\n","description":"","footnote":"\r\n( 1 ) . نساء ، 64 .\r\n( 2 ) . ائمه ( ع ) را با عنوان « خلفائك » ياد كردن ، اشاره با اين نكتهء ظريف دارد كه جانشينان پيامبر را خداوند تعيين كرده است .\r\n( 3 ) . گرچه نمىتوانم كلامشان را بشنوم ، ولى لذت راز و نياز با آن‌ها را حس مىكنم .\r\n( 4 ) . « پروردگارا ، سلامم را بر محمد و آلش برسان و از آن‌ها پاسخ سلامم و درودى فراوان را به من برسان » . بحار ، ج 83 ، ص 89 .\r\n","page_name":" 72 ","page_number":72},
  {"content":"\r\n\r\nهمچنين سيد ابن طاووس به سند معتبر از پيغمبر اكرم صلّى اللّه عليه و آله نقل مىكند : « هركس هنگام رفتن به رختخواب ، سورهء ملك را بخواند و سپس اين دعا را چهار مرتبه بخواند : \" الّلهم ربّ الحلّ و الحرم بلّغ روح محمّد عنّي تحية و سلاما \" ، خداوند دو ملك را مكلف مىكند كه درود او را به پيامبر برسانند و بگويند : \" فلانى براى شما درود فرستاد \" . آن‌گاه پيامبر صلّى اللّه عليه و آله مىگويد : \" و بر اين شخص درود و رحمت خدا باد \" » « 1 » .\r\nاين روايت‌ها نشان مىدهند كه پيامبر صلّى اللّه عليه و آله و امامان معصوم عليهم السّلام پس از رحلتشان نيز مانند زمان حياتشان ، به درخواست‌ها پاسخ مىدهند و حيات و ممات براى آن‌ها معنا ندارد ؛ ازاين‌رو مىتوانيم از آن‌ها حاجتى را بخواهيم يا آن‌ها را وسيله قرار دهيم .\r\nتوسل به اولياء در زمان مماتشان ، مسألهء جديدى نيست و از همان ابتدا نزد مسلمانان مرسوم بوده است . در اين زمينه ، داستان‌هاى بسيارى وجود دارد كه در اينجا به دو نمونهء آن - كه در معتبرترين كتب اهل سنت وجود دارد - اشاره مىكنيم :\r\n1 . داستان توسل ابو ايوب انصارى : صحابه پس از رحلت پيامبر صلّى اللّه عليه و آله هرگاه كارى داشتند ، مانند زمان حيات پيامبر صلّى اللّه عليه و آله ، خدمت حضرت مىرسيدند و سرشان را روى قبر گذاشته ، با ايشان زمزمه مىكردند .\r\nروزى ابو ايوب انصارى - كه از صحابى بزرگوار پيامبر صلّى اللّه عليه و آله بود - وارد حرم مطهر شده و صورتش را روى قبر شريف گذاشته بود و با حضرت زمزمه مىكرد . مروان بن حكم - كه در آن زمان والى مدينه بود - وارد مسجد شد و ابو ايوب را در آن حالت ديد ، ولى چون پشتش بود او را نشناخت . مروان گردن ابو ايوب را از پشت گرفت و گفت : « آيا مىدانى چه مىكنى ؟ »\r\nابو ايوب گفت : « آرى ، مىدانم » . آن‌گاه سرش را به طرف مروان چرخاند و ادامه داد : « نزد پيامبر صلّى اللّه عليه و آله آمده‌ام ، نه سنگ [ و من مانند تو كه هبل را مىبوسيدى ، نيستم 
  ] .\r\n\r\n\r\n","description":"","footnote":"\r\n( 1 ) . بحار ، ج 73 ، ص 215 .\r\n","page_name":" 73 ","page_number":73},
  {"content":"\r\n\r\nاز رسول خدا صلّى اللّه عليه و آله شنيدم كه مىفرمود : \" اگر متصديان زمام دين ، اهلش باشند ، بر دين نگران مباشيد ؛ اما بر دين بگرييد آن‌گاه كه غير اهل دين متصدى دين شوند \" [ و اكنون بايد بر دين گريست كه افرادى چون تو متولّى دين شده‌اند 
  ] » « 1 » .\r\n2 . مناظرهء منصور و مالك : روزى منصور دوانقى در مسجد پيغمبر اكرم صلّى اللّه عليه و آله ، نزديك به قبر شريف با مالك مناظره مىكرد . منصور - كه خليفه بود - در مناظره صدايش را بلند كرد . مالك به او گفت : « در اين مسجد صدايت را بلند نكن ، [ زيرا در حضور پيغمبرى 
  ] همانا خداوند فرمود :  لا تَرْفَعُوا أَصْواتَكُمْ فَوْقَ صَوْتِ النَّبِيِّ وَ لا تَجْهَرُوا لَهُ بِالْقَوْلِ كَجَهْرِ بَعْضِكُمْ لِبَعْضٍ أَنْ تَحْبَطَ أَعْمالُكُمْ وَ أَنْتُمْ لا تَشْعُرُونَ  « 2 » . خدا گروهى را كه در محضر پيامبر صدايشان را پايين مىآورند مدح كرده :  إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى لَهُمْ مَغْفِرَةٌ وَ أَجْرٌ عَظِيمٌ  « 3 » و گروهى را كه از پشت خانهء پيامبر او را صدا مىزدند ، نكوهش كرده است :  إِنَّ الَّذِينَ يُنادُونَكَ مِنْ وَراءِ الْحُجُراتِ أَكْثَرُهُمْ لا يَعْقِلُونَ  « 4 » . همانا حرمت پيامبر صلّى اللّه عليه و آله پس از وفاتش همانند حرمت او در زمان حياتش است » .\r\nمنصور از سخنان مالك جا خورد و از او پرسيد : « در اين مسجد رو به قبله بايستم و دعا كنم يا رو كنم به پيغمبر صلّى اللّه عليه و آله ؟ »\r\nمالك گفت : « و براى چه از پيغمبر رويت را برگردانى ؟ و حال‌آنكه او وسيلهء تو به\r\n\r\n\r\n","description":"","footnote":"\r\n( 1 ) . المستدرك على الصحيحين ، ج 4 ، ص 515 ؛ مسند احمد بن حنبل ، ج 5 ، ص 422 .\r\nمستدرك كتابى است كه رواياتى كه صحيح بخارى و صحيح مسلم ذكر نكرده‌اند جمع‌آورى كرده است . خود حاكم مىگويد اين روايت صحيح السند است و ذهبى نيز در حاشيه‌اى كه زده است ، نوشته است اين روايت صحيح است .\r\n( 2 ) . « اى كسانى كه ايمان آورده‌ايد ، صدايتان را بلندتر از صداى پيامبر مكنيد ، و همچنان كه بعضى از شما با بعضى ديگر بلند سخن مىگوييد ، با او به صداى بلند سخن مگوييد ، مبادا بىآنكه بدانيد اعمالتان تباه شود » . حجرات ، 2 .\r\n( 3 ) . « كسانى كه نزد پيامبر خدا صدايشان را فرو مىكشند ، همان كسانند كه خدا دل‌هايشان را براى پرهيزكارى امتحان كرده است ؛ آنان را آمرزش و پاداشى بزرگ است » . حجرات ، 3 .\r\n( 4 ) . « كسانى كه تو را از پشت اتاق‌ها [ ى خانهء تو 
  ] به فرياد مىخوانند ، بيشترشان نمىفهمند » . حجرات ، 4 .\r\n","page_name":" 74 ","page_number":74},
  {"content":"\r\n\r\nسوى خداست و نيز وسيلهء پدرت ، آدم عليه السّلام ، در روز قيامت است . رو به قبر كن و از او شفاعت بخواه تا خداوند شفاعت تو را بپذيرد . خداوند فرمود :  وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  « 1 » » « 2 » .\r\n\r\nبقاء پس از مرگ\r\nمرگ انتقال از منزلى به منزل ديگر است و انسان پس از مرگ نابود نمىشود .\r\nپيامبر اكرم صلّى اللّه عليه و آله مىفرمايد : « ما خلقتم للفناء بل خلقتم للبقاء » « 3 » . البته در اين زمينه تفاسير بسيارى وجود دارد و برخى بين ارواح عاليه و غير عاليه فرق گذاشته‌اند . در قرآن دو آيه در اين زمينه وجود دارد :\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ  « 4 » .\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  « 5 » .\r\nبرخى گمان كرده‌اند كه حيات در اين دو آيه به شهدا اختصاص دارد و امتيازى است كه تنها براى شهدا وجود دارد ؛ حال‌آنكه اين دو آيه در پاسخ كسانى است كه جوان‌ها را از رفتن به جنگ منصرف مىكردند و به آن‌ها مىگفتند : « چرا خودتان را از بين مىبريد ؟ شما جوانيد و آينده داريد » .\r\nآيه پاسخ مىدهد : « كسانى كه در راه شهادت قدم مىنهند ، به سوى فنا قدم نگذاشته‌اند ؛ بلكه به سمت زندگى جاودانه مىروند و اگر شهيد شوند در خيل « احياء » وارد مىشوند » .\r\nبنابراين آيه براى رفع توهم است و به قول علماى اصول « اثبات شىء نفى ما عدا » نمىكند . تأكيد خداوند بر اينكه شهدا نمىميرند و به حيات جاودانگى مىرسند ، به اين معنا نيست كه ديگران چنين نيستند ؛ بلكه ممكن است انسان‌هاى\r\n\r\n\r\n","description":"","footnote":"\r\n( 1 ) . نساء ، 64 .\r\n( 2 ) . الشفاء بتعريف حقوق المصطفى ، ج 2 ، ص 35 . اين كتاب از معتبرترين كتب اهل سنت است كه آن را مانند قرآن براى تبرك مىخوانند .\r\n( 3 ) . بحار ، ج 37 ، ص 146 .\r\n( 4 ) . بقره ، 154 .\r\n( 5 ) . آل عمران ، 169 .\r\n","page_name":" 75 ","page_number":75},
  {"content":"\r\n\r\nپاكى باشند كه در رتبهء شهدا يا بالاتر از آن قرار گيرند و به حيات جاودانه نائل شوند .\r\nمرحوم صدوق قدّس سرّه مىگويد : « اعتقاد ما اين است كه ارواح براى بقاء آفريده شده‌اند ، نه فنا ؛ زيرا پيامبر صلّى اللّه عليه و آله مىگويند : \" شما براى بقاء خلق شده‌ايد نه نابودى و با مرگ از خانه‌اى به خانه‌اى ديگر منتقل مىشويد \" « 1 » . همانا ارواح در اين جهان غريب هستند و در بدن‌ها زندانىاند ، آن‌گاه كه از بدن جدا شوند ، باقى مىمانند . برخى از آن‌ها در نعمتند و برخى در عذاب » « 2 » .\r\nروايت‌ها و داستان‌هاى بسيارى در زمينهء بقاء روح از ائمه عليهم السّلام نقل شده است كه به برخى از آن‌ها اشاره مىكنيم :\r\n1 . امام حسن عسكرى در تفسير منسوب به ايشان ، از پدرانش از رسول خدا صلّى اللّه عليه و آله نقل مىكند كه پيامبر صلّى اللّه عليه و آله به على عليه السّلام گفتند : « شما براى دنياى فانى خلق نشديد ، بلكه براى زندگى جاودانه آفريده شده‌ايد و [ با مرگ 
  ] از خانه‌اى به خانه‌اى ديگر منتقل مىشويد » « 3 » .\r\n2 . امير مؤمنان عليه السّلام : « اين دنيايى كه شما همواره آرزويش را مىكنيد و به آن رغبت نشان مىدهيد ، اين دنيايى كه گاهى شما را به غضب درمىآورد و گاهى شما را راضى مىكند ، جايگاه واقعى شما - كه براى آن آفريده شده‌ايد - نيست » « 4 » .\r\n3 . امير مؤمنان عليه السّلام : « اين دنيا دار فانى است و آخرت دار جاودانگى ، پس از اين گذرگاه [ كه همواره در حركت زمانى است 
  ] براى جاىگاه هميشگيتان [ كه در آنجا ايست كامل ( زمانى ) است 
  ] توشه فراهم كنيد . در دنيا زندگى مىكنيد و براى آخرت آفريده شده‌ايد » « 5 » .\r\n4 . امير مؤمنان عليه السّلام : « شما براى جهان آخرت آفريده شده‌ايد و در اين دنيا زندانى هستيد » « 6 » .\r\n\r\n\r\n","description":"","footnote":"\r\n( 1 ) . بحار ، ج 37 ، ص 146 .\r\n( 2 ) . اعتقادات صدوق ، ص 47 ، باب 51 .\r\n( 3 ) . تفسير امام حسن عسكرى ( ع ) ، ص 117 .\r\n( 4 ) . نهج البلاغه ، خطبهء 173 .\r\n( 5 ) . بحار ، ج 70 ، ص 88 .\r\n( 6 ) . بحار ، ج 74 ، ص 418 .\r\n","page_name":" 76 ","page_number":76},
  {"content":"\r\n\r\n5 . پيغمبر اكرم صلّى اللّه عليه و آله در يكى از سفرهايشان از كنار چاه بدر مىگذشتند . حضرت بالاى دهانهء چاه ايستادند و رو به چاه « 1 » كردند و گفتند : « شما همسايه‌هاى بدى براى رسول خدا بوديد . او را از شهرش بيرون كرديد و طردش كرديد ، آن‌گاه گرد هم آمديد و با او جنگيديد . اكنون من به آنچه پروردگار به من وعده داده بود « 2 » ، رسيدم ؛ آيا شما آنچه را كه خداوند به شما وعيد داده بود ، يافتيد ؟ »\r\nعمر از پيامبر پرسيد : « چگونه با جسدهايى كه از بين رفته است سخن مىگويى ! » رسول خدا صلّى اللّه عليه و آله به او گفتند : « ساكت باش . به خدا قسم كه گوش تو شنواتر از اين‌ها نيست ، اگر رويم را از سمت آن‌ها برگردانم ، ملائكه آن‌ها را با گرزهاى آهنين مىكوبند » « 3 » .\r\n6 . كعب بن ثوره از جانب خليفهء دوم قاضى بصره شده بود و در زمان خليفهء دوم و سوم نيز در اين سمت باقى ماند . هنگامى كه جنگ جمل برپا شد ، او جبهء قضات را پوشيد ، يك كلاه بوقى بر سرش گذاشت و قرآنى بر گردنش آويخت و در جنگ شركت كرد . او جلو حركت مىكرد و فرزندان ، برادران و خويشاوندانش پشت سر او بودند .\r\nكعب در جنگ جمل افسار شتر عايشه را در دست داشت و شعار مىداد :\r\n« عليكم امّكم فإنّها صلاتكم و صومكم ؛ نماز و روزه همين جنگ است » و در نهايت كعب و تمام خانواده‌اش در جنگ كشته شدند .\r\nپس از پايان جنگ ، مولا امير مؤمنان عليه السّلام بين صفوف كشته‌شدگان حركت مىكردند تا به جسد كعب رسيدند . حضرت دستور دادند جسد او را بنشانند . سپس به او گفتند : « اى كعب بن ثوره ، من آنچه را پروردگارم به من وعده داد به حقيقت يافتم ؛ آيا تو آنچه را خدا وعده داده بود ، يافتى ؟ » سپس دستور دادند او را\r\n\r\n\r\n","description":"","footnote":"\r\n( 1 ) . كشته‌هاى مشركان را پس از جنگ بدر ، در چاه بدر ريخته بودند .\r\n( 2 ) . خداوند وعده داده بود كه كه دين اسلام بر همهء اديان چيره شود .\r\n( 3 ) . البداية و النهاية ، ابن كثير ، ج 1 ، ص 137 و 138 .\r\n","page_name":" 77 ","page_number":77},
  {"content":"\r\n\r\nبخوابانند .\r\nحضرت اندكى حركت كردند تا به طلحه رسيدند ، دستور دادند او را بنشانند و به او گفتند : « اى طلحه ، من آنچه را پروردگارم به من وعده داد به حقيقت يافتم ؛ آيا تو آنچه را خداوند وعده داده بود ، يافتى ؟ » ، سپس دستور دادند او را بخوابانند .\r\nبرخى از اصحاب گفتند : « اى امير مؤمنان ، چگونه با كشتگانى كه سخن تو را نمىشنوند سخن مىگويى ؟ »\r\nحضرت گفتند : « ساكت . به خدا سوگند اين دو نفر سخن مرا شنيدند همان گونه كه اهل چاه بدر سخنان رسول خدا صلّى اللّه عليه و آله را شنيدند » « 1 » .\r\nابن ابى الحديد مىنويسيد : « هنگامى كه حضرت على عليه السّلام كعب بن ثوره را نشاند به او گفت : \" مادرت به عزايت بنشيند ، تو دانشى داشتى كه نتوانستى از آن بهره‌اى ببرى . شيطان تو را گمراه كرد ، سپس تو را خوار كرد آن‌گاه به تو در راه رسيدن به جهنم سرعت بخشيد \" » « 2 » .\r\n7 . حضرت امير عليه السّلام در بازگشت از صفين به وادى السّلام رسيدند . حضرت در مكانى مشرف بر قبرها ايستادند و خطاب به آن‌ها گفتند : « اى اهل قبور ، شما پيش از ما رفتيد و ما به دنبال شما مىآييم . . . » . سپس رو به سوى اصحابشان كردند و گفتند :\r\n« اگر به اين‌ها اجازهء سخن گفتن داده مىشد ، هرآينه مىگفتند : \" بهترين توشه تقواست \" » « 3 » .\r\n8 . يكى از صحابهء بزرگ مولا به نام حبّة عرنى مىگويد : « به همراه مولا امير مؤمنان عليه السّلام به وادى السّلام رفتيم . حضرت ساعت‌ها آنجا ايستاد و با اهل قبور زمزمه مىكرد . من خسته شدم و در جايى نشستم و به مولا گفتم : \" براى شما نگرانم ، شما خسته شديد ، چند لحظه‌اى استراحت كنيد \" . سپس عبايم را روى زمين پهن كردم تا حضرت بنشيند .\r\n\r\n\r\n","description":"","footnote":"\r\n( 1 ) . تصحيح الاعتقاد ، ص 93 .\r\n( 2 ) . شرح نهج البلاغهء ابن ابى الحديد ، ج 1 ، ص 248 .\r\n( 3 ) . نهج البلاغه ، كلمات قصار ، شمارهء 130 .\r\n","page_name":" 78 ","page_number":78},
  {"content":"\r\n\r\nحضرت گفتند : \" من احساس خستگى نمىكنم ، با دوستانم مشغول گفتگو هستم . اگر پرده‌ها از جلو چشمت برداشته شود ، خواهى ديد كه اين‌ها حلقه‌وار گرد هم نشسته‌اند و در حال صحبت و خوش‌وبش كردن هستند \" .\r\nپرسيدم : \" اجسام يا ارواح ؟ \"\r\nحضرت فرمود : \" ارواح ؛ هر مؤمنى در هر گوشه‌اى از جهان بميرد و هرجا كه دفن شود او را به وادى السّلام منتقل مىكنند . وادى السّلام قطعه‌اى از بهشت است \" » « 1 » .\r\n9 . يكى از صحابهء امام صادق عليه السّلام به ايشان گفت : « برادرم در بغداد ساكن است و مىترسم آنجا بميرد و همان‌جا دفن شود » .\r\nامام صادق عليه السّلام گفتند : « نگران مباش ؛ چرا كه هر مؤمنى كه در شرق يا غرب زمين بميرد ، خداوند روحش را به وادى السّلام منتقل مىكند » .\r\nراوى پرسيد : « وادى السّلام كجاست ؟ »\r\nحضرت گفتند : « پشت كوفه ، آن‌ها را مىبينم كه حلقه‌وار گرد هم نشسته و مشغول صحبتند » .\r\n\r\nزيارت اهل قبور\r\nارواح مؤمنان پس از مفارقت از بدن چشم‌انتظار زيارت آشنايانشان هستند .\r\nخود ارواح نيز به خانه‌هايشان سر مىزنند تا از وضع خانواده‌شان آگاه شوند . اگر در وضع خوبى باشند ، خوشحال مىشوند و اگر در وضع ناگوارى باشند ، ناراحت مىشوند و براى آن‌ها دعا مىكنند .\r\nامام صادق عليه السّلام مىگويند : « چه بسا فرزندانى كه در زمان حيات والدين ، عاقّند ، ولى پس از مردن آن‌ها بارّ به والدين مىشوند ؛ و چه بسا فرزندانى كه در زمان حيات بارّ به والدينند ولى پس از فوت آن‌ها عاقّ والدين مىشوند » . راوى پرسيد :\r\n« چگونه ؟ » امام گفتند : « ممكن است فرزندى در زمان حيات پدر و مادرش درست\r\n\r\n\r\n","description":"","footnote":"\r\n( 1 ) . كافى ، ج 3 ، ص 243 .\r\n","page_name":" 79 ","page_number":79},
  {"content":"\r\n\r\nرفتار نكرده و عاق شده باشد ، ولى پس از وفات آن‌ها همواره به فكر آن‌ها باشد و براى آن‌ها خيرات بفرستد . اين فرزند آرام‌آرام از حالت عاق بودن بيرون مىآيد و بارّ به والدين و مشمول دعاى خير آن‌ها مىشود ؛ و ممكن است فرزندى در زمان حيات والدين به آن‌ها رسيدگى كرده باشد ، اما پس از وفات والدين ديگر يادى از آن‌ها نكند » .\r\nپدر و مادر پس از مردن بيشتر از زمان حياتشان به فرزندانشان نياز دارند ؛ چرا كه هريك با كوله‌بارهايى از كمبودها رفته‌اند و منتظرند فرزندانشان در مقابل زحمات فراوانى كه براى آن‌ها كشيده‌اند ، كوله‌بارشان را پر كنند .\r\nخداوند در قرآن به انسان دستور مىدهد كه براى پدر و مادرش آمرزش بطلبد :\r\n وَ قُلْ رَبِّ ارْحَمْهُما كَما رَبَّيانِي صَغِيراً  « 1 » ؛ « بگو : پروردگارا ، آن دو را رحمت كن چنان‌كه مرا در كوچكى پروراندند » .\r\nروايت‌هاى فراوانى وجود دارد كه بيانگر چشمداشت مردگان به زنده‌هاست .\r\nاين روايت‌ها اختصاص به شيعه ندارد و در كتاب‌هاى معتبر اهل سنت نيز وجود دارد :\r\n1 . مرحوم شيخ طوسى قدّس سرّه نقل مىكند كه عبد اللّه بن سليمان از امام باقر عليه السّلام دربارهء زيارت اهل قبور پرسيد . امام باقر عليه السّلام در پاسخ گفتند : « روز جمعه به زيارت قبور برو كه همانا [ زيارت تو موجب لطف خداوند بر آن‌ها مىشود و 
  ] اگر در فشار باشند ، خداوند رحمت خود را شامل آن‌ها مىكند . . . بين طلوع فجر و طلوع خورشيد برو كه او تو را مىبيند و خوشحال مىشود . اگر پس از طلوع خورشيد به روى او آزاد مىشود [ و چه بسا تو را نبيند 
  ] » .\r\nعبد اللّه بن سليمان پرسيد : « آيا آن‌ها مىفهمند چه كسى نزدشان رفته است ؟ »\r\nحضرت گفتند : « آرى و هنگامى كه بازمىگردند ، ناراحت مىشوند » « 2 » .\r\nاين روايت اختصاص به مؤمنان ندارد و حتى اشقيا منتظرند تا فرزندانشان چيزى\r\n\r\n\r\n","description":"","footnote":"\r\n( 1 ) . اسراء ، 24 .\r\n( 2 ) . امالى ، ص 688 .\r\n","page_name":" 80 ","page_number":80},
  {"content":"\r\n\r\nاز بار سنگين آن‌ها بكاهند .\r\n2 . مرحوم كلينى از امام صادق عليه السّلام روايت مىكند : « [ روح 
  ] مؤمن هنگام زيارت خانواده‌اش ، مسائل خوشحال‌كننده را مىبيند و ناراحتىهاى خانواده‌اش از او پوشيده مىشود ؛ و [ روح 
  ] كافر هنگام زيارت خانواده‌اش مسائل ناراحت‌كننده را مىبيند و خوشحالىها از چشم او پوشيده مىشود . از بين آن‌ها برخى ارواح هر جمعه به ديدن اهلشان مىروند و برخى به اندازهء عملشان » « 1 » .\r\nمنظور روايت اين است كه اگر خويشاوندان مؤمن مرتكب كارهاى ناروا شوند ، خدا از چشم او مىپوشاند و مؤمن تنها خوشىهاى آن‌ها را مىبيند ؛ اما كافر تنها ناراحتىهاى خانواده‌اش را مىبيند .\r\n3 . امام صادق عليه السّلام پس از وفات امام باقر عليه السّلام به همراه خانواده‌شان به خانهء ديگرى منتقل شدند ، چون خانه آن‌ها كوچك بود . از ايشان پرسيدند : « چرا خانه‌تان را عوض كرديد ؟ » حضرت گفتند : « چون آن خانه كوچك بود ؛ من براى توسعه دادن به خانوادهء پدرم ، جدا شدم تا پدرم [ هنگامى كه به خانه‌اش سر مىزند 
  ] ببيند اهلش در توسعه قرار گرفته‌اند » « 2 » .\r\n4 . مرحوم كلينى از ابى بصير از امام صادق عليه السّلام نقل مىكند : « هيچ مؤمن و كافرى نيست مگر آن‌كه هنگام زوال خورشيد به خانواده‌اش سرمىزند » « 3 » .\r\n\r\nآيا روح همهء انسان‌ها جاودانه است ؟\r\nمسألهء باقى بودن روح پس از جدايى از بدن عموميت ندارد ، بلكه تنها شامل كسانى مىشود كه در دو قطب ايمان و كفر قرار گرفته‌اند . شيخ مفيد مىگويد : « ارواح پس از جدا شدن از بدن به دو دسته تقسيم مىشوند : برخى به ثواب يا عقاب مىرسند و برخى از بين مىروند و ثواب يا عقابى براى آن‌ها وجود ندارد » « 4 » . در اين\r\n\r\n\r\n","description":"","footnote":"\r\n( 1 ) . كافى ، ج 3 ، ص 230 .\r\n( 2 ) . سعد السعود ، ص 236 ؛ بحار ، ج 6 ، ص 258 .\r\n( 3 ) . كافى ، ج 3 ، ص 230 .\r\n( 4 ) . تصحيح الاعتقاد ، ص 88 .\r\n","page_name":" 81 ","page_number":81},
  {"content":"\r\n\r\nزمينه روايت‌هاى بسيارى وجود دارد كه به برخى از آن‌ها اشاره مىكنيم :\r\n1 . مرحوم كلينى از امام صادق عليه السّلام نقل مىكند : « در قبر تنها از كسانى كه مؤمن محض يا كافر محض باشند سؤال مىشود و ديگران ناديده گرفته مىشوند » « 1 » .\r\n2 . شيخ مفيد به سند معتبر از امام باقر عليه السّلام نقل مىكند : « در قبر تنها از كسانى كه در قطب ايمان يا قطب كفر قرار دارند سؤال مىشود » . راوى از حضرت پرسيد :\r\n« بقيهء مردم چطور ؟ » حضرت گفتند : « ناديده گرفته مىشوند » « 2 » .\r\nاز مجموع كلام شيخ مفيد به دست مىآيد كه روح انسان‌هايى كه بين قطب ايمان و كفر قرار گرفته‌اند ، رها مىشود ، ولى در روز قيامت دوباره زنده مىشود .\r\nشايد منشأ سخن مفيد اين آيه باشد :  وَ حَشَرْناهُمْ فَلَمْ نُغادِرْ مِنْهُمْ أَحَداً  « 3 » ؛ حال‌آنكه اين آيه مربوط به كفارى است كه قيامت را انكار مىكنند و در دستهء كافران محض قرار دارند . پس اين آيهء شريفه با روايت‌هايى كه حيات برزخى را تنها براى مؤمنان محض و كافران محض مىداند ، منافاتى ندارد ، چرا كه منظور از « و حشرناهم » ، محشور كردن كفار محض است .\r\nگروهى از انسان‌ها در زندگىشان باتوجهند ؛ يا حق‌پذيرند و مؤمن ، يا حق‌ستيزند و كافر . اما گروهى ديگر هستند كه زندگىشان از سطح حيوانات بالاتر نرفته ، همواره در فكر سير كردن شكم و رسيدن به ماديات هستند و هيچ‌گاه به فكر تغذيهء روحشان نيستند . اين‌گونه انسان‌ها براى به دست آوردن دنيا از هيچ وسيله‌اى دريغ نمىكنند ، هرچند حق صدها يتيم و بيچاره را زير پا بگذارند .\r\nشخصى كه درك او همسطح حيوانات است ، به چه هدفى محشور شود ! اگر چنين انسانى محشور هم شود ، در قيامت گفته‌هاى خدا را درك نمىكند .\r\n\r\n\r\n","description":"","footnote":"\r\n( 1 ) . كافى ، ج 3 ، ص 235 .\r\n( 2 ) . بحار ، ج 6 ، ص 235 .\r\n( 3 ) . « همه را محشور مىكنيم و هيچ يك را فروگذار نمىكنيم » . كهف ، 47 .\r\n","page_name":" 82 ","page_number":82},
  {"content":"\r\n\r\n\r\nرجعت\r\nرجعت يكى از مسائل مربوط به دوران ظهور حضرت مهدى - عجّل اللّه تعالى فرجه - مىباشد ؛ به اين معنا كه در زمان دولت حضرت حجت عليه السّلام گروهى از مؤمنان به اين جهان بازمىگردند تا حق را مشاهده كرده ، از شكوفايى آن لذت ببرند و نيز گروهى از منافقان بازگردانده مىشوند تا كيفر اعمال ناشايست خود را بچشند .\r\nرجعت يكى از عقايد ويژهء مذهب تشيع است كه از ديرباز شيعهء اماميه بر آن باور بوده و بدان معروف گشته است . بحث‌ها و گفتگوهاى فراوانى دراين‌باره ميان بزرگان شيعه و مخالفان آن‌ها رخ داده كه تاريخ آن را ثبت كرده است . « 1 »\r\nدر اين زمينه روايت‌هاى بسيارى از خاندان نبوت صلّى اللّه عليه و آله به دست ما رسيده است و طبق گفتهء علامهء مجلسى ، نزديك به دويست روايت دربارهء رجعت وجود دارد . « 2 »\r\nخلاصه : فزونى روايت‌هاى رجعت و موافقت آن با ظواهر قرآن ، علاوه بر اتفاق آراى دانشمندان شيعه ، سبب شده است كه رجعت از جمله مسائل ضرورى و بديهى مذهب تشيع به شمار آيد .\r\n\r\n\r\n","description":"","footnote":"\r\n( 1 ) . داستان سيد اسماعيل حميرى با قاضى سيّار در محضر منصور عباسى مشهور است . ر . ك : فصول مختاره ، ج 5 مصنفات مفيد ، ص 92 - 95 ؛ بحار ، ج 53 ، ص 107 .\r\n( 2 ) . بحار ، ج 53 ، ص 39 - 144 .\r\n","page_name":" 83 ","page_number":83},
  {"content":"\r\n\r\n\r\nامكان رجعت\r\nاعتقاد شيعه به رجعت چيز تازه‌اى نيست و در امت‌هاى گذشته ، چندين بار واقع شده است . قرآن نيز چند مورد آن را ذكر كرده است ؛ مانند : داستان اصحاب كهف « 1 » ، داستان عزير « 2 » ، داستان قوم حزقيل « 3 » و داستان هفتاد صحابى موسى عليه السّلام « 4 » . بنابراين براى كسانى كه آيه‌هاى قرآن را قبول دارند ، جاى اعتراض وجود ندارد .\r\n\r\nآراى بزرگان مذهب شيعه\r\n1 . مرحوم صدوق : شيخ ابو جعفر صدوق ، متوفاى سال 381 ه ق ، در كتاب « اعتقادات » مىگويد : « عقيدهء ما دربارهء رجعت آن است كه آن را حق مىدانيم » .\r\nمرحوم صدوق در ادامه شواهدى را بر امكان رجعت از قرآن ارائه مىكند ؛ مانند :\r\nداستان گروهى كه از ديار خود بيرون شدند تا به گمان خود از خطر مرگ ( طاعون ) رهايى يابند « 5 » ، داستان مرده و زنده شدن « عزير » « 6 » ، زنده شدن قوم موسى پس از صاعقه « 7 » و اصحاب كهف « 8 » .\r\nسپس اضافه مىكند : « رجعت در امت‌هاى گذشته واقع شده است و در اين امت نيز واقع مىگردد . از پيغمبر اكرم صلّى اللّه عليه و آله روايت شده است : \" هر آنچه در امت‌هاى گذشته انجام گرفته است ، در اين امت نيز انجام مىگيرد \" . علاوه بر اين در قرآن كريم نيز به مسألهء رجعت اشاره شده است :  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا  « 9 » و اين همان روز رجعت است كه تنها دسته‌ها و گروه‌هايى برانگيخته\r\n\r\n\r\n","description":"","footnote":"\r\n( 1 ) . كهف ، 9 - 25 .\r\n( 2 ) . بقره ، 259 .\r\n( 3 ) . بقره ، 243 .\r\n( 4 ) . بقره ، 55 و 56 .\r\n( 5 ) . بقره ، 243 .\r\n( 6 ) . بقره ، 259 .\r\n( 7 ) . بقره ، 56 .\r\n( 8 ) . كهف ، 18 - 25 .\r\n( 9 ) . « روزى خواهد آمد كه از هر امتى ، گروهى را برمىانگيزيم از كسانى كه آيات ما را تكذيب كردند » . نمل ، 83 .\r\n","page_name":" 84 ","page_number":84},
  {"content":"\r\n\r\nمىشوند ؛ زيرا در روز قيامت همگى برانگيخته مىشوند :  وَ حَشَرْناهُمْ فَلَمْ نُغادِرْ مِنْهُمْ أَحَداً  « 1 » » « 2 » .\r\n2 . شيخ مفيد : شيخ ابو عبد اللّه مفيد ، متوفاى سال 413 ه ق ، در پاسخ به مسألهء رجعت مىگويد : « خداوند پيش از روز ستاخيز ، گروهى از اين امت را بازمىگرداند و عقيدهء به رجعت يكى از ويژگىهاى مذهب اهل بيت به شمار مىرود . خداوند از روز رستاخيز اين‌گونه خبر مىدهد : \" همگى را برمىانگيزيم و هيچ‌كس را فروگذار نمىكنيم \" ؛ ولى دربارهء رجعت مىگويد : \" از هر گروهى ، دسته‌اى را برمىانگيزيم \" .\r\nبنابراين چنان‌كه خداوند خبر داده است ، دو رستاخيز اكبر و اصغر داريم .\r\nهمچنين خداوند از ستمكاران خبر مىدهد كه در روز قيامت مىگويند :\r\n\" پروردگارا ، دو بار ما را ميراندى و دو بار زنده كردى \" . مرگ دوم ستمكاران در اين جهان است كه پس از زنده شدن در رجعت است و زنده شدن دوم در روز رستاخيز است . برخى در تفسير اين آيه دچار اشكال شده‌اند و مرگ نخست را پيش از زندگى اين جهان مىدانند ؛ حال‌آنكه نبود پيش از بود را ميراندن نمىگويند » « 3 » .\r\n3 . سيد مرتضى : سيد مرتضى ، علم الهدى ، متوفاى سال 436 ه ق ، دربارهء حقيقت رجعت مىگويد : « شيعهء اماميه معتقد است كه خداوند هنگام ظهور حضرت مهدى گروهى از از مؤمنان را برمىانگيزد تا از ظهور دولت حق بهره برده ، به يارى ايشان نائل گردند . همچنين گروهى از دشمنان را برگرداند تا از آنان انتقام گرفته شود و مؤمنان از آن لذت برند .\r\nرجعت ، بر خلاف نظر گروهى از مخالفان كه آن را محال دانسته‌اند ، براى\r\n\r\n\r\n","description":"","footnote":"\r\n( 1 ) . « آن‌ها را برمىانگيزيم و هيچ‌كس را فروگذار نمىكنيم » . كهف ، 47 .\r\n( 2 ) . مصنفات مفيد ، ج 5 ، ص 60 - 63 .\r\n( 3 ) . ر . ك : اجوبة المسائل السرويّة ، مسألهء اول .\r\n","page_name":" 85 ","page_number":85},
  {"content":"\r\n\r\nخداوند امكان دارد و امر ممتنع و محالى نمىباشد . دليل بر اثبات رجعت ، اجماع شيعهء اماميه و اتفاق آراى آنان بر اين مسأله است كه اين اتفاق ، از رأى معصوم - كه هرآينه حق و صواب است - حكايت مىكند . . .\r\nبا پشتوانهء اجماع طائفه اين امر به اثبات رسيده است كه خداوند گروه‌هايى از مؤمنان و منافقان را هنگام ظهور حضرت مهدى زنده مىكند و به اين جهان باز مىگرداند تا از نعمت دولت حق بهره برده ، از انتقام دشمنان لذت ببرند » « 1 » .\r\n4 . كاشف الغطاء : علامهء معاصر ، شيخ محمد حسين كاشف الغطاء ، متوفاى سال 1373 ه ق ، در رد كسانى كه مسألهء رجعت را از اركان مذهب تشيع شمرده و بر شيعه طعنه زده‌اند ، مىگويد : « عقيده به رجعت ، لازمهء مذهب تشيع نيست و انكار آن زيانى ندارد . اين مسأله هرچند براى آنان روشن و بديهى است ، ولى ملازمه‌اى ميان تشيع و عقيدهء به رجعت وجود ندارد . اين همانند برخى از اخبارى است كه دربارهء نشانه‌هاى قيامت گفته‌اند ؛ مانند : فرود آمدن حضرت مسيح ، ظهور دجّال و خروج سفيانى .\r\nاين‌گونه امور ربطى به اساس تديّن ندارد و از ريشه‌هاى اسلام به شمار نمىرود و انكار آن موجب خروج از دين نمىگردد . همچنين اعتراف به آن موجب دخول در دين نمىشود . رجعت نزد شيعه همانند يكى از اين‌ها كه گفتيم به شمار مىرود .\r\nآيا كسانى كه به سبب اعتقاد به رجعت بر شيعه طعنه مىزنند ، مىدانند رجعت چيست ؟ چه امتناعى دارد كه خداوند گروهى را پس از مرگ زنده كند ؟ باآنكه چنين پيش‌آمدهايى در زمان‌هاى گذشته به وقوع پيوسته و قرآن كريم از آن‌ها ياد كرده است .\r\nآيا داستان حضرت حزقيل و زنده شدن كسانى كه از خانه‌هايشان بيرون رفته ، از\r\n\r\n\r\n","description":"","footnote":"\r\n( 1 ) . رسائل شريف مرتضى ، مجموعهء اولى ، ص 125 و 126 .\r\n","page_name":" 86 ","page_number":86},
  {"content":"\r\n\r\nترس مرگ فرار كردند و دچار مرگ شدند ، نشنيده‌اند ؟\r\nآيا آيهء كريمهء  وَ يَوْمَ نَحْشُرُ مِنْ كُلِّ أُمَّةٍ فَوْجاً  « 1 » را نخوانده‌اند ؟ باآنكه در روز رستاخيز بزرگ تمام گروه‌ها و ملت‌ها محشور مىگردند .\r\nآرى ، دشمنان همواره از مسألهء رجعت ، براى طعنه زدن به شيعه استفاده مىكردند » « 2 » .\r\n\r\nدلايل و شواهد قرآنى بر صحت و امكان رجعت\r\n1 . آيهء رجعت :  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ  « 3 » ؛ « و روزى خواهد آمد كه از هر گروهى ، دسته‌اى را برمىانگيزيم از كسانى را كه آيات ما را تكذيب كرده‌اند ، پس آنان نگاه داشته مىشوند تا همه به هم بپيوندند » .\r\nاين آيه كه به برانگيختن دسته‌هايى از ستمكاران صراحت دارد ، مربوط به رجعت است ، نه قيامت ؛ چرا كه روز قيامت ، همه محشور مىشوند :   وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً وَ حَشَرْناهُمْ فَلَمْ نُغادِرْ مِنْهُمْ أَحَداً * وَ عُرِضُوا عَلى رَبِّكَ صَفًّا لَقَدْ جِئْتُمُونا كَما خَلَقْناكُمْ أَوَّلَ مَرَّةٍ بَلْ زَعَمْتُمْ أَلَّنْ نَجْعَلَ لَكُمْ مَوْعِداً   « 4 » ؛ « روزى كه كوه‌ها به حركت درآمده ، زمين رو شده است و همه را برانگيختيم پس كسى را فروگذار نكرديم * همهء آن‌ها در يك رديف بر خداوند عرضه شده ، به آن‌ها گفته مىشود :\r\nاكنون همگى نزد ما آمديد ، همان گونه كه روز نخست شما را آفريديم . آرى ، گمان مىكرديد چنين وعده‌گاهى نخواهيد داشت » .\r\nعلامهء طبرسى ذيل آيهء رجعت چنين مىگويد : « آن دسته از اماميه كه به رجعت عقيده دارند ، به اين آيه تمسك جسته ، گويند : \" من \" براى تبعيض است و بر برانگيخته شدن برخى از ستمكاران دلالت مىكند . روايت‌هاى بسيارى از اهل بيت\r\n\r\n\r\n","description":"","footnote":"\r\n( 1 ) . نمل ، 83 .\r\n( 2 ) . اصل الشيعه و اصولها ، ص 99 - 101 .\r\n( 3 ) . نمل ، 83 .\r\n( 4 ) . كهف ، 47 و 48 .\r\n","page_name":" 87 ","page_number":87},
  {"content":"\r\n\r\nوارد شده است كه پس از ظهور حضرت مهدى عليه السّلام ، خداوند گروه‌هايى از تبهكاران را زنده مىكند تا عقوبت اعمال خويش را در همين جهان بچشند و دچار خفّت و خوارى گردند و مؤمنان را بر آنان چيره سازد تا انتقام خود را بستانند .\r\nگروهى از اماميه اين روايت‌ها را تأويل برده ، مىگويند : مقصود از رجعت ، بازگشت دولت حق به صاحابان اصلىاش است كه اين همان ظهور حضرت مهدى عليه السّلام است . آن‌ها مىگويند كه رجعت اشخاص با حكمت تكليف - كه همان آزمايش از روى اختيار است - منافات دارد ؛ زيرا رجعت موجب جبر و الجاء در تكليف مىشود . حال‌آنكه چنين نيست و جبر و الجائى در كار نيست و هرگونه اختيار در پذيرش و انجام اعمال اختيارى باقى و پابرجاست . تنها ارائهء دلايل و آيه‌هاى الهى ، همانند معجزهء انبيا ، مايهء جبر و اكراه و سلب اختيار نمىگردد » « 1 » .\r\nكسانى كه دلالت اين آيه را بر رجعت نپذيرفته‌اند ، معتقدند كه مقصود از اين دسته‌ها ، پيشتازان گروه‌هاى كفر و نفاق مىباشد كه چون سردمدار و مسئول بوده‌اند ، بايد پاسخگو باشند ؛ ازاين‌رو خداوند آنان را جدا برمىانگيزد تا موضع خود را در ميان ملت‌هاى خويش روشن سازند .\r\nعلامهء طبرسى مىگويد : « كسانى كه آيه را مربوط به به قيامت مىدانند ، مىگويند كه مراد ، پيشوايان كافران مىباشد . اين‌ها برانگيخته مىشوند تا حجت بر آنان تمام گردد » « 2 » .\r\nفخر رازى مىگويد : « اين آيه مربوط به امورى است كه پس از قيام قيامت انجام مىگيرد » « 3 » .\r\nآلوسى مىگويد : « مراد از اين حشر - كه نسبت به دسته‌هايى جدا وجود دارد - حشر مجدّدى است كه براى سرزنش كردن و عقوبت كردن آنان انجام مىگيرد و پس\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 234 و 235 .\r\n( 2 ) . مجمع البيان ، ج 7 ، ص 235 .\r\n( 3 ) . تفسير كبير ، ج 24 ، ص 218 .\r\n","page_name":" 88 ","page_number":88},
  {"content":"\r\n\r\nاز حشر اكبر كه شامل تمامى خلق است ، محقق مىشود » « 1 » .\r\nولى از سياق آيات به دست مىآيد كه اين حشر اصغر پيش از حشر اكبر انجام مىگيرد . ذيل همين آيه ، دربارهء قيام قيامت مىگويد :  وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ  « 2 » كه اگر ترتيب نزول در آن رعايت شده باشد ، نمودار آن است كه حادثهء رجعت دسته‌ها پيش از نفخ صور انجام مىگيرد .\r\n2 . دو بار ميراندن و زنده كردن :  قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ  « 3 » ؛ « [ در روز واپسين كافران 
  ] مىگويند : خداوندا ، دو بار ما را ميراندى و دو بار زنده كردى . پس اينك به گناهانمان اعتراف كرديم ، آيا راه فرارى [ از اين گرفتارى 
  ] هست ؟ »\r\nاين آيه از دو مرگ و دو زنده شدن خبر مىدهد كه هر ميراندن حيات سابقى را مىرساند ، همان گونه كه دو بار زنده كردن ، مرگ پيشين را حكايت دارد . مرگ اول ، پس از حيات دنيوى و مرگ دوم پس از رجعت است ؛ چنان‌كه احياى نخست در رجعت و احياى دوم در روز واپسين است .\r\nبرخى مرگ اول را حالت نطفه و مرگ دوم را مرگ پس از حيات دنيوى فرض كرده‌اند و حيات دوم را حيات اخروى مىدانند . برخى ديگر حيات دوم را در قبر - كه براى پرسش است - مىدانند .\r\nدليل كسانى كه نطفه را حالت موت فرض كرده‌اند ، آيهء 28 سورهء بقره است :\r\n كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ  كه مقصود حالت پيش از دميدن روح است .\r\nحالت پيش از دميدن روح را - كه همان نطفه است - حالت موات گويند ، نه\r\n\r\n\r\n","description":"","footnote":"\r\n( 1 ) . روح المعانى ، ج 20 ، ص 23 .\r\n( 2 ) . نمل ، 87 .\r\n( 3 ) . غافر ، 11 .\r\n","page_name":" 89 ","page_number":89},
  {"content":"\r\n\r\nحالت اماته ؛ چرا كه وصف موات با هرگونه فقد حيات سازگار است ، ولى اماته تنها در صورت سلب حيات است .\r\nهمچنين بر فرض مذكور ، بايد بر انسان سه بار موت و حيات گذشته باشد ، نه دو بار : موت به معناى فقد حيات پيش از دميدن روح ، موت پس از حيات دنيوى و موت پس از حيات برزخى . از طرفى تكرار موت و حيات براى همه كس نيست . « 1 » بيشتر مردم پس از حيات دنيوى مىميرند و براى روز رستاخيز زنده مىگردند :\r\n كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ  « 2 » ؛ « چگونه به خداوند كفر مىورزيد ، حال‌آنكه شما مرده [ و فاقد حيات 
  ] بوديد ، پس به شما حيات بخشيد ، سپس شما را مىميراند و دوباره براى روز محشر زنده مىكند » .\r\nمؤمنان نيز در بهشت مىگويند :   أَ فَما نَحْنُ بِمَيِّتِينَ * إِلَّا مَوْتَتَنَا الْأُولى   « 3 » ؛ « مگر نيست كه ما ديگر نخواهيم مرد * جز يك مردن نخستين كه بر ما گذشت » .\r\n3 . اصحاب كهف : يكى از دلايل بر صحت و امكان رجعت در اين امت ، زنده شدن اصحاب كهف است :  وَ تَحْسَبُهُمْ أَيْقاظاً وَ هُمْ رُقُودٌ   . . . * وَ كَذلِكَ بَعَثْناهُمْ لِيَتَساءَلُوا بَيْنَهُمْ  « 4 » ؛ « گمان مىبرى آنان بيدارند درحالىكه آنان آرميده‌اند . . . * اين‌چنين آنان را برانگيختيم تا ميان خود گفتگو كنند » .\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها  « 5 » ؛ « اين‌چنين ديگران را بر آنان دلالت نموديم تا بدانند وعدهء خداوند دربارهء رستاخيز حق است و هرآينه در [ آمدن 
  ] هنگامهء قيامت جاى شك نيست » .\r\n\r\n\r\n","description":"","footnote":"\r\n( 1 ) . بازگشت در رجعت و نيز حيات برزخى در قبر براى همه كس نيست و تنها براى كسانى است كه داراى ايمان محض يا كفر محض باشند .\r\n( 2 ) . بقره ، 28 .\r\n( 3 ) . صافات ، 58 و 59 .\r\n( 4 ) . كهف ، 18 و 19 .\r\n( 5 ) . كهف ، 21 .\r\n","page_name":" 90 ","page_number":90},
  {"content":"\r\n\r\n وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً  « 1 » ؛ « آنان در غارشان سيصد سال درنگ نمودند و نه سال بر آن افزودند » . سيصد سال قمرى - كه متداول بين عرب‌هاست - از سيصد سال شمسى نه سال كم‌تر است و چون آنان سيصد سال شمسى آرميده بودند ، لازم بود كه بر سال عربى افزوده گردد تا حساب درست شود .\r\n4 . داستان عزير :  أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ  « 2 » ؛ « يا همانند كسى كه از كنار روستايى [ ويران شده 
  ] كه سقف‌هاى آن فرو ريخته بود [ و اهل آن مرده بودند و استخوان‌هايشان پوسيده و پراكنده شده بود 
  ] عبور مىكرد ، با خود گفت : \" چگونه خدا اين‌ها را پس از مرگ زنده مىكند ؟ \" در اين هنگام خدا او را صد سال مىراند ، سپس برانگيخت و به او گفت : \" چه قدر درنگ كردى ؟ \" گفت : \" يك روز يا پاره‌اى از روز . \" [ خدا 
  ] به او گفت : نه ، بلكه صد سال درنگ كردى . پس نگاه كن به خوردنى و آشامدنى خود كه هيچ‌گونه فرسودگى در آن رخ نداده است و نگاه كن به الاغت [ كه چگونه فرسوده و از هم گسيخته شده است 
  ] و ما تو را نشانه‌اى براى مردم قرار دهيم . و اكنون به استخوان‌هاى پوسيده و از هم گسيختهء الاغت نگاه كن كه چگونه آن‌ها را فراهم آورده ، استوار مىسازيم ، سپس گوشت بر آن مىپوشانيم . پس هنگامى كه اين حقايق براى او آشكار گرديد ، گفت :\r\n\" هر آينه مىدانم خداوند بر همه كارى توانايى دارد \" » .\r\n\r\n\r\n","description":"","footnote":"\r\n( 1 ) . كهف ، 25 .\r\n( 2 ) . بقره ، 259 .\r\n","page_name":" 91 ","page_number":91},
  {"content":"\r\n\r\n5 . هفتاد هزار خانه‌وار فرارى از طاعون : يكى از دلايل صحت و امكان رجعت ، داستان هفتاد هزار خانه‌وار فرارى از مرگ طاعون است . اين هفتاد هزار نفر دچار مرگ ناگهانى شدند ، سپس با دعاى يكى از پيامبران « 1 » زنده گرديدند .\r\n أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ  « 2 » ؛ « آيا نديده‌اى گروهى را كه از ترس مرگ از خانه‌هاى خود بيرون شدند [ و به بهانهء بيمارى طاعون از شركت در جهاد خوددارى كردند 
  ] ؟ خداوند فرمان داد : \" بميريد \" ، سپس [ در اثر دعاى پيامبر 
  ] آنان را زنده كرد ؛ خداوند نسبت به بندگان خود بخشاينده است ، گرچه بيشتر مردم سپاس نمىدارند » .\r\nهفتاد هزار خانه‌وار از بنى اسرائيل از ترس مرگ ، بيمارى طاعون را بهانه قرار دادند و در جهاد شركت نكردند و از خانه‌هايشان بيرون شدند . آن‌گاه در راه ، همگى به فرمان خدا مردند و به دست سومين وصىّ حضرت موسى عليه السّلام زنده شدند . « 3 »\r\n6 . هفتاد نفر اصحاب حضرت موسى عليه السّلام : موسى عليه السّلام هفتاد نفر از قوم خود را انتخاب كرد و با خود به كوه طور برد . آنان درخواست رؤيت خدا كردند و صاعقه آنان را فراگرفت . سپس با درخواست حضرت موسى عليه السّلام زنده شدند تا شكر خدا را به‌جا آورند .\r\n  وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ * ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ   « 4 » ؛ « [ به ياد آوريد 
  ] هنگامى كه به موسى گفتيد : \" ايمان نمىآوريم تا خدا را آشكارا ببينيم \" ، پس صاعقه شما را فراگرفت\r\n\r\n\r\n","description":"","footnote":"\r\n( 1 ) . مىگويند كه آن پيغمبر ، حزقيل بوده است . حزقيل سومين وصى حضرت موسى ( ع ) پس از يوشع و كالب است .\r\n( 2 ) . بقره ، 243 .\r\n( 3 ) . ر . ك : مجمع البيان ، ج 2 ، ص 346 و 347 .\r\n( 4 ) . بقره ، 55 و 56 .\r\n","page_name":" 92 ","page_number":92},
  {"content":"\r\n\r\nدرحالىكه نظاره مىكرديد [ و نمىتوانستيد كارى انجام دهيد 
  ] * آن‌گاه شما را پس از مرگتان برانگيختيم ، باشد تا سپاسگذار باشيد » .\r\nعلامهء طبرسى مىگويد : « گروهى از اماميه به اين آيه تمسك جسته و امكان رجعت را در اين امت روا دانسته‌اند » « 1 » .\r\n7 . زنده شدن كشتهء اسرائيلى : كشته‌اى در ميان بنى اسرائيل يافت شد كه قاتل او مشخص نبود و هركس گناه آن را به گردن ديگرى مىافكند . از جانب پروردگار دستور رسيد كه گاوى را سر ببريد و بيخ دم او را به كشته بزنيد تا زنده شود و قاتلش را رسوا سازد .\r\n  وَ إِذْ قَتَلْتُمْ نَفْساً فَادَّارَأْتُمْ فِيها وَ اللَّهُ مُخْرِجٌ ما كُنْتُمْ تَكْتُمُونَ * فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ   « 2 » ؛ « [ به ياد آوريد 
  ] هنگامى را كه فردى را كشته ، گناه كشتن او را به گردن يكديگر مىافكنيد ، ولى خداوند آنچه را پنهان مىكرديد ، آشكار مىكند * پس فرمان داديم [ گاوى را بكشيد و 
  ] قسمتى از آن را به كشته زده [ تا به اذن خدا زنده گردد 
  ] . اين‌چنين است كه خداوند مردگان را زنده مىكند و دلايل خود را براى شما آشكار مىكند ، باشد تا بيانديشيد » .\r\n8 . بازگشت حضرت مسيح عليه السّلام : حضرت مسيح عليه السّلام دوباره بازمىگردد و با حضرت مهدى - عجّل اللّه تعالى فرجه الشريف - بيعت كرده ، در نماز به او اقتدا مىكند .\r\nآن‌گاه همهء اهل كتاب به حضرت مهدى عليه السّلام ايمان مىآورند و از او پيروى مىكنند .\r\n وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً  « 3 » ؛ « تمامى اهل كتاب [ يهود و نصارى 
  ] پيش از مرگش به او ايمان مىآورند و در روز رستاخيز بر آنان گواه خواهد بود » .\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 115 .\r\n( 2 ) . بقره ، 72 و 73 .\r\n( 3 ) . نساء ، 159 .\r\n","page_name":" 93 ","page_number":93},
  {"content":"\r\n\r\nشاهد در اين آيه ، فرود آمدن حضرت عيسى عليه السّلام است كه پس از رحلت از اين جهان صورت مىگيرد و اين خود رجعتى است كه پيش از روز قيامت محقق مىشود .\r\nعلى بن ابراهيم قمى از شهر بن حوشب « 1 » روايت مىكند : « حجاج بن يوسف ثقفى به من گفت : \" آيه‌اى در قرآن است كه مرا بيچاره كرده است . \" گفتم : \" كدام آيه ؟ \" گفت : \" آيهء  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  « 2 » ، به خدا قسم من دستور كشتن يهودى و نصرانى را مىدهم و چشم به او مىدوزم تا ببينم لبش را حركت مىدهد ؟ ولى هرگز حركت نمىدهد . \"\r\nبه او گفتم : \" نه چنين نيست كه گمان برده‌اى . \"\r\nگفت : \" پس چگونه است ؟ \"\r\nگفتم : \" عيسى عليه السّلام پيش از قيام قيامت از آسمان فرود مىآيد ، آن‌گاه همهء ملت‌هاى يهود و نصارى ، پيش ازآن‌كه عيسى عليه السّلام بميرد ، به او ايمان مىآورند و در نماز به حضرت مهدى عليه السّلام اقتدا مىكنند . \"\r\nحجاج گفت : \" اين را از كجا آوردى ! \"\r\nگفتم : \" از امام محمد بن على بن الحسين بن على بن ابى طالب عليهم السّلام . \"\r\nآن‌گاه گفت : \" آن را از چشمهء زلالى دريافت كرده‌اى \" » « 3 » .\r\n\r\nروايت‌هاى رجعت\r\nعلامهء مجلسى پس از بيان روايت‌هاى رجعت ، مىگويد : « براى كسانى كه به گفتار ائمهء اطهار عليهم السّلام ايمان دارند ، جاى شك و ترديد باقى نمىماند كه مسألهء رجعت\r\n\r\n\r\n","description":"","footnote":"\r\n( 1 ) . ابو سعيد شهر بن حوشب اشعرى از تابعان شمرده مىشود و در سال 111 وفات يافته است .\r\n( 2 ) . حجاج گمان مىكرد كه ضمير « قبل موته » به « أهل الكتاب » بازمىگردد .\r\n( 3 ) . تفسير قمى ، ج 1 ، ص 158 ؛ مجمع البيان ، ج 3 ، ص 137 ، با كمى اختلاف ؛ تفسير فخر رازى ، ج 11 ، ص 104 .\r\n","page_name":" 94 ","page_number":94},
  {"content":"\r\n\r\nحق است ؛ زيرا روايت‌ها در اين زمينه به حد تواتر رسيده و نزديك به دويست روايت نقل شده است كه به رجعت صراحت دارد . اين روايت‌ها را بيش از چهل نفر از علما و محدثان بزرگ در بيش از پنجاه كتاب معتبر روايت كرده‌اند » . مرحوم مجلسى سپس تك‌تك اين بزرگان را برمىشمارد ؛ از جمله : صدوق ، كلينى ، طوسى ، علم الهدى ، نجاشى ، كشى ، عياشى ، قمى ، مفيد ، كراجكى ، نعمانى ، صفار ، ابن قولويه ، ابن طاووس ، طبرسى ، ابن شهراشوب ، راوندى . « 1 »\r\nاكنون چند نمونه از اين روايت‌ها را مىآوريم :\r\n1 . از امام صادق عليه السّلام دربارهء آيهء  وَ يَوْمَ نَحْشُرُ مِنْ كُلِّ أُمَّةٍ فَوْجاً  سؤال شد ، امام گفتند : « مردم دربارهء آنچه مىگويند ؟ » در پاسخ گفتند : « دربارهء قيامت است . » امام پرسيدند : « آيا روز قيامت از هر گروهى دسته‌اى برانگيخته مىشوند و بقيهء مردم واگذار مىشوند ؟ نه چنين نيست ، اين آيه مربوط به رجعت است . اما آيهء قيامت ، آيهء  وَ حَشَرْناهُمْ فَلَمْ نُغادِرْ مِنْهُمْ أَحَداً  مىباشد » « 2 » .\r\n2 . على بن ابراهيم قمى با سندى صحيح از امام صادق عليه السّلام روايت مىكند : « و لا يرجع إلّا من محض الإيمان محضا أو محض الكفر محضا » « 3 » ؛ « تنها كسانى بازمىگردند ، كه خالصا ايمان آورده يا كفر ورزيده‌اند » .\r\n3 . امام صادق عليه السّلام دربارهء آيهء  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ  گفتند : « ذلك في الرّجعة » « 4 » .\r\n4 . امام صادق عليه السّلام مىگويند : « ليس منّا من لم يؤمن بكرّتنا » « 5 » ؛ « از ما نيست كسى كه به بازگشت ما ايمان ندارد » .\r\n5 . مأمون عباسى از امام رضا عليه السّلام پرسيد : « دربارهء رجعت چه مىگوييد ؟ » امام\r\n\r\n\r\n","description":"","footnote":"\r\n( 1 ) . ر . ك : بحار ، ج 53 ، ص 122 .\r\n( 2 ) . بحار ، ج 53 ، ص 51 .\r\n( 3 ) . بحار ، ج 53 ، ص 53 .\r\n( 4 ) . بحار ، ج 53 ، ص 56 .\r\n( 5 ) . بحار ، ج 53 ، ص 92 .\r\n","page_name":" 95 ","page_number":95},
  {"content":"\r\n\r\nگفتند : « رجعت حق است ؛ در امت‌هاى گذشته بوده و قرآن از آن ياد كرده است .\r\nپيامبر صلّى اللّه عليه و آله گفتند : \" هرآن‌چه در امت‌هاى پيشين واقع شده است ، نظير آن در اين امت نيز واقع مىشود . \" همچنين گفتند : \" هنگام ظهور مهدى عليه السّلام ، عيسى عليه السّلام از آسمان فرود مىآيد و به وى اقتدا مىكند . \" باز گفتند : \" اسلام غريب بود و به غربت باز مىگردد ، خوشا باد غريبان را . \" از پيامبر پرسيدند : \" سپس چه مىشود ؟ \" گفتند : \" حق به اهلش بازمىگردد \" » « 1 » .\r\n6 . در بسيارى از زيارت‌ها به مسألهء رجعت اشاره شده است ؛ از جمله زيارت جامعه : « و جعلني ممّن يقتصّ آثاركم و يسلك سبيلكم و يهتدى بهداكم و يحشر في زمرتكم و يكرّ في رجعتكم و يملّك في دولتكم و يشرّف في عافيتكم و يمكّن في أيّامكم و تقرّ عينه غدا برؤيتكم » ؛ « خداوند مرا از كسانى قرار دهد كه پيرو آثار شما هستند و در راه شما قدم برمىدارند و به هدايت شما رهنمود مىگردند و در گروه شما محشور مىشوند و در رجعت شما بازمىگردند و در دولت شما به دولت مىرسند و در سلامت و عافيت شما مشرف مىگردند و در روزگار شما توانمند مىگردند و فردا چشمشان با ديدن شما روشن مىگردد » .\r\n\r\nچند شبهه\r\nعلامهء طبرسى ذيل آيهء  ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ  « 2 » شبهه‌هايى را از منكران رجعت نقل كرده و پاسخ آن را روشن كرده است :\r\nشبههء اول : زندگى در اين جهان همراه با تكليف مىباشد كه لازمهء آن دارا بودن اختيار است تا هر مكلفى با اراده و اختيار خود ، فرمان‌بردار باشد يا سرپيچى كند .\r\nمكلف نبايد تحت شرايطى قرار گيرد كه ناچار به پذيرش حق باشد .\r\nكسى كه از دنيا مىرود ، حقايق برايش آشكار مىشود و خود را در برابر واقع\r\n\r\n\r\n","description":"","footnote":"\r\n( 1 ) . بحار ، ج 53 ، ص 59 .\r\n( 2 ) . بقره ، 56 .\r\n","page_name":" 96 ","page_number":96},
  {"content":"\r\n\r\nمىبيند و به ناچار حقيقت را مىپذيرد ؛ چرا كه پس از آشكار شدن واقعيت‌ها ، جاى رد و انكار باقى نخواهد ماند .\r\n وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ   . . . لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  « 1 » ؛ « و [ سرانجام 
  ] بىهوشى مرگ ، حق را براى تو آشكار ساخت ؛ اين حقيقت آشكار ، همان بود كه از آن روىگردان بودى . . .\r\nتو در بىخبرى بودى ، اكنون پرده از جلوى روى تو برداشته شد و چشمان تو تيزبين مىباشد » .\r\nپاسخ : حالت مرگ براى اين‌گونه افراد ، حالت بىخبرى و بىهوشى است ؛ مانند كسى كه به خواب رفته باشد . بنابراين چيزى از حقايق آن جهان بر آنان آشكار نمىشود و دوباره به همان حالت پيش از مرگ برمىگردند . « 2 »\r\nعلامهء طبرسى ذيل آيهء  وَ يَوْمَ نَحْشُرُ مِنْ كُلِّ أُمَّةٍ فَوْجاً . . .  مىگويد : « رجعت هيچ‌گونه منافاتى با صحت تكليف ندارد ، زيرا در رجعت چيزى كه موجب جبر در پذيرش حق باشد يا چيزى كه مكلف را وادار به انجام واجب و ترك حرام كند ، هرگز وجود ندارد . آشكار شدن يك سرى از حقايق الهى ، از انسان سلب اختيار نمىكند و انسان همچنان قادر بر اعمال اراده و داراى اختيار خواهد بود .\r\nاين‌گونه كشف حقايق ، همانند ديگر حقايقى كه بر دست پيامبران به وسيلهء معجزه آشكار مىشد ، هرگز سبب جبر در تكليف نمىگردد و همچنان قدرت اختيار پذيرش حق و ردّ آن براى مكلف باقى مىماند . « 3 »\r\nهمچنين حقايقى كه در رجعت براى افراد روشن مىگردد ، بيش از حقايقى كه روز رستاخيز بزرگ آشكار مىگردد ، نيست . خداوند مىگويد كه اگر كافران را از آنجا بازگردانيم ، باز هم بر كفر خويش باقى مىمانند و هرگز سر تسليم فرود\r\n\r\n\r\n","description":"","footnote":"\r\n( 1 ) . ق ، 19 - 22 .\r\n( 2 ) . مجمع البيان ، ج 1 ، ص 115 .\r\n( 3 ) . مجمع البيان ، ج 7 ، 234 و 235 .\r\n","page_name":" 97 ","page_number":97},
  {"content":"\r\n\r\nنمىآورند :   وَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ * بَلْ بَدا لَهُمْ ما كانُوا يُخْفُونَ مِنْ قَبْلُ وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ   « 1 » ؛ « كاش مىديدى هنگامى كه اينان در برابر آتش دوزخ قرار گرفته ، مىگويند : \" كاش بار ديگر بازگردانده مىشديم و آيات پروردگارمان را تكذيب نمىكرديم و از زمرهء مؤمنان بوديم . \" * آرى ، اينان آنچه را پنهان كرده بودند ، امروز آشكار ساختند و اگر بازگردند ، باز هم به همان كارهاى پيشين خود - كه نهى شده بودند - بازمىگردند . اينان دروغ‌گويانند » .\r\nدر سورهء مؤمنون مىخوانيم :   حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ * لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ   « 2 » ؛ « تا زمانى كه يكى از آنان را مرگ فرا رسد ، گويد : \" پروردگارا مرا بازگردان * باشد تا در آنچه فروگذارده‌ام ، كار نيك انجام دهم \" ، ولى چنين نيست . اين سخنى است كه او بر زبان مىراند [ و اگر بازگردد كارش همچون گذشته است 
  ] و پشت سر آنان جهان ميانه‌اى [ برزخ 
  ] است تا هنگام قيامت » .\r\nشبههء دوم : از آنجا كه رجعت يكى از نشانه‌ها و دلايل صحت نبوت است ، مىبايست مانند ديگر معجزه‌ها ، در زمان پيامبر رخ دهد .\r\nپاسخ : ضرورت چنين ملازمه‌اى روشن نيست ، چرا كه دليل بر صحت نبوت هرگاه ضرورت ايجاب كند ، محقق مىشود ؛ خواه به دست پيامبر باشد يا ديگر اوصيا .\r\n\r\n\r\n","description":"","footnote":"\r\n( 1 ) . انعام ، 27 و 28 .\r\n( 2 ) . مؤمنون ، 99 و 100 .\r\n","page_name":" 98 ","page_number":98},
  {"content":"\r\n\r\n\r\nبخش دوم آيه‌هاى ولايت\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nشناخت مولا امير مؤمنان عليه السّلام\r\nپيش از ورود به بحث آيات ولايت به بيان گوشه‌اى از شخصيت مولا امير مؤمنان عليهم السّلام مىپردازيم تا روشن شود چرا پيامبر صلّى اللّه عليه و آله از ابتدا به وى علاقمند بود و اصرار داشت كه على عليه السّلام جانشين وى گردد .\r\n\r\nدوران كودكى\r\nحضرت على عليه السّلام در خطبهء قاصعه مىگويد : « شما مىدانيد من نزد رسول خدا چه مرتبتى دارم و خويشاوندى نزديكم به او چگونه است . آن‌گاه كه كودك بودم ، حضرت رسول مرا در دامن خود مىنهاد و در آغوش خود مىفشرد و [ هنگام خواب 
  ] مرا در بستر خود مىخواباند و بدنشان را به تن من مىچسباند و بوى خوش عطر پيامبر به مشامم مىرسيد . غذا را مىجويد [ تا نرم شود 
  ] ، سپس در دهانم مىگذاشت . هيچ‌گاه دروغى از من نشنيد و هيچ اشتباهى در كارهاى من نديد .\r\nاز هنگامى كه پيامبر اكرم صلّى اللّه عليه و آله از شير گرفته شد ، خدا بزرگ‌ترين فرشته از\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nفرشتگانش را شب و روز همنشين او كرد تا او را به راه‌هاى بزرگوارى رهسپار سازد و صفت‌هاى نيكو را به او بياموزد . من ، مانند بچهء گوسفند كه دنبال مادرش مىرود ، دنباله‌رو پيامبر بودم و پيامبر هر روز يكى از صفات اخلاقى را به من مىآموخت و به من مىفرمود : \" به من اقتدا كن . \"\r\nپيامبر هر سال مدتى را در غار حرا خلوت مىكرد [ و در اين مدت 
  ] هيچ‌كس غير از من نمىتوانست پيامبر را ببيند . . . من نور وحى و پيام الهى را حس كرده ، رايحهء نبوت را استشمام مىكردم . » « 1 »\r\n\r\nدوران جوانى\r\nدر دوران جوانى حضرت على عليه السّلام ، مسألهء رسالت و نبوت پيامبر صلّى اللّه عليه و آله به‌طور جدى مطرح شد . حضرت على عليه السّلام دربارهء دوران جوانى خود مىگويند : « نخستين كسى بودم كه بر پيامبر وارد مىشدم و آخرين فردى بودم كه از محضر ايشان مرخص مىشدم ؛ هرگاه سؤال مىكردم ، پاسخ مىداد و اگر سكوت مىكردم ، خود حضرت مسائلى را مطرح مىكردند و به من مىآموختند .\r\nهر صبح و شام به خانهء پيامبر مىرفتم ؛ اگر همسران پيامبر در خانه بودند ، حضرت زنان خود را بيرون مىكردند به‌گونه‌اى كه تنها من بودم و ايشان .\r\nاگر پيامبر به خانهء ما مىآمد ، فاطمه عليها السّلام و فرزندانم را از مجلس بيرون نمىكرد . » « 2 »\r\n\r\n\r\n","description":"","footnote":"\r\n( 1 ) . نهج البلاغه ، خطبهء 192 .\r\n( 2 ) . المعيار و الموازنه ، ص 300 .\r\n","page_name":" 102 ","page_number":102},
  {"content":"\r\n\r\nاسكافى « 1 » از ابن الكواء « 2 » نقل كرده است : از على عليه السّلام شنيدم كه مىگفت : « از من بپرسيد پيش ازآن‌كه مرا از دست بدهيد . . . از من بپرسيد كه در سينه‌ام علم انباشته‌اى وجود دارد . هرچه بپرسيد پاسخ مىدهم » .\r\nابن الكواء هنگامى كه اين سخن على عليه السّلام را شنيد برخاست و گفت : « اى امير مؤمنان ، اجازه مىدهيد از شما سؤال كنم ؟ »\r\nحضرت گفتند : « بپرس ؛ اما براى فهميدن ، نه براى امتحان كردن من . اگر مىخواهى چيزى بفهمى سؤال كن و آنچه مىپرسى به كارت بيايد و از چيزهايى كه به تو ربطى ندارد سؤال نكن . »\r\nسپس ابن الكواء سؤال‌هاى زيادى كرد ؛ از جمله پرسيد : « از اصحاب پيامبر صلّى اللّه عليه و آله برايم بگو . چه شناختى نسبت به آن‌ها دارى ؟ »\r\nحضرت گفتند : « از هركدام كه مىخواهى بپرس تا برايت بگويم . »\r\nابن الكواء : « نظر شما نسبت به عبد اللّه بن مسعود چيست ؟ »\r\nحضرت : « ابن مسعود كسى است كه قرآن را خواند و پاى آن ايستاد . »\r\nابن الكواء : « نظر شما نسبت به ابو ذر غفارى چيست ؟ »\r\nحضرت : « دانشمندى است كه نسبت به اندوخته‌هاى علمى خود خيلى حريص است ، تا آن را از دست ندهد و زيادترش كند . »\r\nابن الكواء : « نظر شما نسبت به حذيفة بن اليمان چيست ؟ »\r\n\r\n\r\n","description":"","footnote":"\r\n( 1 ) . از علماى بزرگ معتزله ، متوفاى 240 ه ق .\r\n( 2 ) . اسكافى انسان دانشمندى بود و به دانش خود مىباليد . او هنگام روبه‌رو شدن با شخصيت‌هاى علمى ، از آن‌ها سؤالاتى مىكرد و به اين وسيله مىخواست علم خود را به رخ آن‌ها بكشد . او - كه در زمرهء اصحاب حضرت امير بود - هرگاه از حضرت على ( ع ) سؤالى مىكرد ، حضرت چنان با دليل و برهان به او پاسخ مىداد كه وى ساكت مىشد .\r\n","page_name":" 103 ","page_number":103},
  {"content":"\r\n\r\nحضرت : « او منافق‌شناس است . . . »\r\nابن الكواء : « نظر شما نسبت به سلمان فارسى چيست ؟ »\r\nحضرت : « علوم اولين و آخرين را فراگرفته است . او دريايى است كه هرگز آبش فرو نمىنشيند . واى بر تو ! تو را چه مىشود نسبت به لقمان حكيم سؤال كردى ! سلمان از ما اهل بيت است . »\r\nابن الكواء : « نظر شما نسبت به عمار بن ياسر چيست ؟ »\r\nحضرت : « ايمان او با مو ، پوست ، گوشت ، خون ، عصب و استخوانش مخلوط شده است . عمار از كسانى است كه آتش بر او حرام است . حق به هر طرف بچرخد عمار به همان طرف مىچرخد . »\r\nابن الكواء : « دربارهء خودت براى من سخن بگو . »\r\nحضرت : « خداوند مىفرمايد : \" خودستايى نكنيد \" و [ لى خدا در كنار اين آيه 
  ] مىفرمايد : \" نعمت‌هاى الهى را بازگو كن . \" من نخستين شخصى بودم كه بر پيامبر وارد مىشدم و آخرين نفرى بودم كه از خدمتشان مرخص مىشدم . اگر مىپرسيدم ، پاسخ مىداد و اگر سكوت مىكردم ، حضرت شروع مىكرد . هر صبح و هر شب يك مرتبه به خدمت پيامبر مىرفتم . . .\r\nهيچ آيه‌اى بر پيامبر نازل نشد مگر آن‌كه بر من مىخواند . حضرت املا مىكرد و من با خط خود مىنوشتم . پيامبر از خدا مىخواست كه توانايى فهميدن آيات را به من بدهد . آيه‌ها را هم حفظ مىكردم و پيامبر تأويل آن را به من مىآموخت . تمام حلال و حرام‌ها را ياد گرفتم و پيامبر سرّ ، حكمت ، خصوصيت‌ها و همهء جوانب آن را\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبه من ياد مىداد » « 1 » .\r\nپيامبر صلّى اللّه عليه و آله نيز به على عليه السّلام گفتند : « خداوند به من فرمان داده است تا تو را به خود نزديك كنم و هيچ‌گاه از خود دور نكنم و آنچه مىدانم به تو بياموزم و در حق تو جفا نورزم ( كوتاهى نكنم ) ؛ ازاين‌رو بر من سزاوار است به تو بياموزم و تو را سزد كه نيك دريابى » « 2 » .\r\n\r\nامير مؤمنان عليه السّلام از زبان بزرگ‌ترين صحابه\r\nعبد اللّه بن مسعود بزرگ‌ترين و باشخصيت‌ترين صحابهء پيامبر صلّى اللّه عليه و آله پس از مولا امير مؤمنان است . او از نخستين ايمان‌آورندگان بود و همواره در خدمت پيامبر صلّى اللّه عليه و آله بود و حتى در كارهاى شخصى به پيامبر كمك مىكرد . عبد اللّه بن مسعود به قدرى به پيامبر نزديك بود كه مردم گمان مىكردند كه او جزو خانوادهء پيامبر صلّى اللّه عليه و آله است . او به قدرى فريفتهء پيامبر صلّى اللّه عليه و آله بود كه لباسش ، عبايى كه بر دوش مىانداخت و حتى كفشى كه به پا مىكرد همانند پيامبر صلّى اللّه عليه و آله بود .\r\nحضرت رسول صلّى اللّه عليه و آله نيز نسبت به او توجه ويژه‌اى داشت و در آموزش قرآن به او تلاش زيادى كرد . عبد اللّه بن مسعود پس از وفات پيامبر ، از جانب خليفه با سه سمت در كوفه منسوب شد : معلم قرآن ( قارى قرآن ) ، مفسر قرآن و فقيه . پيامبر او را همين‌گونه تربيت كرده بود ؛ به او آموخته بود كه چگونه قرآن بخواند ، چگونه قرآن را تفسير كند و چگونه از قرآن استنباط كند .\r\nابن مسعود پس از پيامبر صلّى اللّه عليه و آله تنها نزد على عليه السّلام دانش آموخت و نزد كس ديگرى\r\n\r\n\r\n","description":"","footnote":"\r\n( 1 ) . المعيار و الموازنه ، ص 298 - 301 .\r\n( 2 ) . همان ، ص 301 .\r\n","page_name":" 105 ","page_number":105},
  {"content":"\r\n\r\nنرفت . علقمة بن قيس - كه يكى از صحابهء مولا امير مؤمنان است - نقل مىكند :\r\nروزى ابن مسعود در حلقهء درسش « 1 » گفت : « اگر مىدانستم كسى از من داناتر به قرآن وجود دارد ، هرجا كه بود به سوى او مىشتافتم . »\r\nيكى از شاگردان پرسيد : « آيا خدمت على رسيده‌اى ؟ »\r\nابن مسعود گفت : « آرى ، خدمت على رسيده‌ام ، از او استفاده كرده‌ام و قرآن را نزد او خوانده‌ام ؛ او بهترين و داناترين فرد پس از پيامبر است . من او را همانند دريايى خروشان يافتم » « 2 » .\r\nابن طاووس در كتاب سعد السعود در تأويل آيهء  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  « 3 » از ابن مسعود نقل مىكند : پيامبر پس از نزول آيه به من فرمود :\r\n« ابن مسعود ، مطلبى را نزد تو به امانت مىگذارم ، پس هرچه به تو مىگويم خوب حفظ كن و پس از من براى مردم بازگو كن ؛ \" هركس با على بر سر اين جايگاهى كه من دارم ( زعامت مسلمانان ) ستيز كند ، نبوت من و نبوت همهء پيامبران پيش از من را منكر شده است \" » « 4 » .\r\nاين شناخت ابن مسعود ، ابو ذر و سلمان نسبت به امير مؤمنان عليه السّلام همان شناختى است كه ما نسبت به امام داريم . شيعه مىداند كه براى پذيرش منصب در دولت‌هاى غير مشروع ، بايد ابتدا مشروعيت آن منصب را از مقام صالح كسب كند .\r\n\r\n\r\n","description":"","footnote":"\r\n( 1 ) . در آن زمان جلسه‌هاى درس در مساجد برگزار مىشد و شاگردان ، حلقه‌وار اطراف استاد مىنشستند و به آن حلقهء درس مىگفتند .\r\n( 2 ) . سعد السعود ، ص 285 ؛ بحار ، ج 89 ، ص 105 .\r\n( 3 ) . « از فتنه‌اى كه تنها ستمكاران شما را فرا نخواهد گرفت بپرهيزيد » . انفال ، 25 .\r\n( 4 ) . الطرائف في معرفة الطوائف ، ص 36 ؛ قاموس الرجال ، ج 6 ، ص 607 .\r\n","page_name":" 106 ","page_number":106},
  {"content":"\r\n\r\n\r\nامير مؤمنان عليه السّلام از زبان يكى از بزرگان اهل تسنن\r\nاحمد بن حنبل ، امام حنابله « 1 » ، صاحب مسند و از حديث‌شناسان بزرگ است . او از شاگردان شاگردان امام صادق عليه السّلام است . اگر بر سخنان او ايراد مىگرفتند ، در پاسخ مىگفت : « من اين مطلب را با يك واسطه از امام صادق فراگرفته‌ام » .\r\nگروهى از دانشمندان و راويان حديث نزد احمد بن حنبل نشسته بودند . مردى از او پرسيد : « اى ابا عبد اللّه « 2 » ، دربارهء اين حديث امير مؤمنان كه مىگويد : \" من تقسيم كنندهء بهشت و جهنم هستم \" چه مىگويى ؟ »\r\nاحمد بن حنبل گفت : « چه چيزى از اين حديث به نظر شما دور از ذهن مىآيد كه شك مىكنيد ؟ مگر به‌طور متواتر و مسلّم براى ما روايت نشده كه پيامبر صلّى اللّه عليه و آله فرمود : \" اى على ، تو را دوست ندارد مگر مؤمن و با تو دشمنى نمىكند مگر منافق \" ؟ »\r\nهمهء حاضران گفتند : « بله ، اين روايت به ما رسيده است و شكى در اين روايت نيست . »\r\nاحمد بن حنبل پرسيد : « جايگاه مؤمن كجاست ؟ »\r\nگفتند : « بهشت »\r\nاحمد بن حنبل پرسيد : « جايگاه منافق كجاست ؟ »\r\nگفتند : « جهنم »\r\nاحمد بن حنبل گفت : « بنابراين على تقسيم كنندهء بهشت و جهنم است » .\r\nاين استدلال احمد بن حنبل در اثبات مقام والاى مولا امير مؤمنان عليه السّلام نشانگر\r\n\r\n\r\n","description":"","footnote":"\r\n( 1 ) . حنابله ، يكى از مذاهب چهارگانهء اهل تسنن است .\r\n( 2 ) . نام فرزند بزرگ احمد بن حنبل ، عبد اللّه بود .\r\n","page_name":" 107 ","page_number":107},
  {"content":"\r\n\r\nاين است كه وى از امير مؤمنان شناخت كامل داشته است .\r\nعبد اللّه ، پسر احمد ، مىگويد : « روزى با اصحاب نزد پدرم نشسته بوديم ؛ پدرم در كنارى مشغول مطالعه بود و اصحاب دربارهء برترى خلفا سخن مىگفتند . عده‌اى مىگفتند : \" فضيلت آن‌ها به ترتيب خلافت آن‌هاست و هر خليفه نسبت به خلفاى پس از خود برترى دارد \" ؛ عده‌اى ديگر مىگفتند : \" چهارمى بر اولى يا بر دومى فضيلت دارد \" و برخى خلاف آن را معتقد بودند . خلاصه ، هريك نظرى داشتند و بحث داغى بين آن‌ها درگرفته بود .\r\nپدرم - كه سرش پايين و مشغول مطالعه بود - سرش را بلند كرد و گفت : \" اى حاضران ، دربارهء على و خلافت بسيار سخن گفتيد ؛ اما بدانيد خلافت زينت‌بخش على نبود ، بلكه اين خلافت بود كه به على زينت يافت \" » .\r\nبنابراين صحابه و علما ، على عليه السّلام را به خوبى مىشناختند و جايگاه و منزلت والاى حضرت على عليه السّلام نزد همهء مسلمانان امرى مسلم بوده است . اكنون ، با توجه به اين شايستگى والاى مولا امير مؤمنان عليه السّلام ، به بيان آيه‌ها و روايت‌هايى مىپردازيم كه ولايت عام مولا امير مؤمنان عليه السّلام را تثبيت مىكند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nآيهء تطهير\r\n إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 »\r\n« خداوند مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند » .\r\n\r\nشأن نزول\r\nپيامبر صلّى اللّه عليه و آله ، امير مؤمنان عليه السّلام ، ابن عباس ، ابو سعيد خدرى ، ام سلمه ، عايشه ، زينب و ساير صحابه ، همگى ، روايت كرده‌اند كه اين آيه در شأن پنج تن آل عبا ( پيامبر ، على ، فاطمه ، حسن و حسين عليهم السّلام ) نازل شده است .\r\n« أخرج أبو جعفر الطبريّ بالإسناد إلى الأعمش عن عطيّة عن أبي سعيد الخدري قال :\r\nقال رسول اللّه صلّى اللّه عليه و آله : نزلت هذه الآية في خمسة : فيّ و في عليّ و حسن و حسين و فاطمة » « 2 » .\r\nابو جعفر طبرى ( صاحب تفسير طبرى ) از اعمش از عطيه از ابى سعيد خدرى از پيامبر صلّى اللّه عليه و آله نقل مىكند : « اين آيه دربارهء پنج نفر نازل شده است : من ، على ، حسن ، حسين و فاطمه » .\r\nنكته : همان گونه كه اشاره كرديم ، شأن نزول اين آيه پنج تن آل عبا عليهم السّلام هستند ؛ اما سبب نزول اين آيه همسران پيامبر است كه توضيح آن خواهد آمد .\r\n\r\n\r\n","description":"","footnote":"\r\n( 1 ) . احزاب ، 33 .\r\n( 2 ) . جامع البيان ، ج 22 ، ص 5 .\r\n","page_name":" 109 ","page_number":109},
  {"content":"\r\n\r\n\r\nنكاتى دربارهء حديث كساء\r\n1 . آيهء تطهير ، محور « حديث كساء » است و حديث كساء به پنج تن آل عبا اختصاص دارد .\r\n2 . حديث كساء از پرسندترين روايت‌ها مىباشد و به اندازه‌اى اين روايت از زبان صحابه ، محدثان ، مفسران و همسران پيامبر نقل شده كه به حد تواتر رسيده است .\r\nعايشه ، ام سلمه ، ابى سعيد خدرى ، انس بن مالك و سعد بن ابى وقاص از جمله راويانى هستند كه اين حديث را نقل كرده‌اند .\r\nاز جمله كتاب‌هايى كه اين روايت در آن‌ها نقل شده است ، مىتوان به صحاح شش‌گانه و مسانيد اهل سنت ، صحاح چهارگانهء شيعه و نيز تفسيرهاى معتبر نزد شيعه و تفسيرهاى معتبر نزد اهل سنت اشاره كرد .\r\nطبرى در تفسيرش ، حديث كساء را به شانزده طريق از ده صحابى بزرگ نقل كرده است . او همچنين اين حديث را از عايشه ، ام سلمه و زينب ( همسران پيامبر ) روايت كرده است .\r\nبنابراين حديث كساء نزد همهء مسلمانان از اعتبار بالايى برخوردار مىباشد و جاى هيچ شك و شبهه‌اى در آن وجود ندارد .\r\n3 . تمام روايت‌هاى شيعه و بيشتر روايت‌هاى اهل سنت اتفاق دارند كه جريان حديث كساء در خانهء يكى از همسران پيامبر ، به نام ام سلمه ، واقع شده است . در اينجا به روايت امام باقر عليه السّلام اشاره مىكنيم :\r\nروى أبو الجارود عن الإمام أبي جعفر عليه السّلام قال : « نزلت آية التطهير في رسول اللّه صلّى اللّه عليه و آله و علي بن أبي طالب فاطمة و الحسن و الحسين عليهم السّلام و ذلك في بيت أمّ سلمة » « 1 » .\r\nابو جارود از امام باقر عليه السّلام نقل مىكند : « آيهء تطهير در شأن پيامبر ، على ، فاطمه ، حسن و حسين عليهما السّلام نازل شد و اين جريان در خانهء ام سلمه واقع شد » .\r\nممكن است اين پرسش در ذهن مطرح شود كه چگونه ، با وجود اينكه جريان\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 193 .\r\n","page_name":" 110 ","page_number":110},
  {"content":"\r\n\r\nحديث كساء در خانهء عايشه و زينب واقع نشده است ، عايشه و زينب جريان حديث كساء را نقل كرده‌اند ؟\r\nدر پاسخ مىگوييم : درست است كه عايشه يا زينب جريان كساء را نقل كرده‌اند ، اما هيچ‌كدام نمىگويند كه جريان حديث كساء در خانهء من واقع شده است ؛ به‌طور مثال عايشه اين‌گونه بيان مىكند : « پيامبر از خانهء من خارج شد و ملحفه‌اى بر دوشش بود و . . . » .\r\nسبب اينكه عايشه و زينب از جريان حديث كساء آگاهى داشتند ، ويژگى نقشهء ساختمان خانهء پيامبر صلّى اللّه عليه و آله بود . خانهء پيامبر اكرم محوطهء گسترده‌اى بود كه خانه‌هايى دورتادور آن قرار داشت و در هر خانه در آن محوطه باز مىشد . هر خانه - كه داراى هال ، اتاق ، خوابگاه ، آشپزخانه و تنور بود - به يكى از همسران پيامبر صلّى اللّه عليه و آله تعلق داشت . اين خانه‌ها مثل خانه‌هاى امروزى حياط داشت ، اما چون همهء اين خانه‌ها در يك محوطه قرار داشت و ديوار بين حياطها كوتاه بود ، از داخل هر خانه ، خانه‌هاى ديگر ديده مىشد .\r\nبنابراين اگر در خانهء ام سلمه جريانى اتفاق مىافتاد ، عايشه و زينب مىتوانستند آن را از درون خانهء خود ببينند .\r\nشاهد ديگر بر اينكه جريان حديث كساء در خانهء ام سلمه واقع شده ، اين روايت است : « شخصى دربارهء آيهء تطهير از عايشه سؤال كرد ، عايشه در پاسخ گفت : \" چون در خانهء ام سلمه واقع شده از او بپرسيد \" » « 1 » .\r\nشبهه : واثلة بن الاسقع روايت مىكند كه جريان حديث كساء در خانهء حضرت زهرا عليها السّلام واقع شده است . « 2 »\r\n\r\n\r\n","description":"","footnote":"\r\n( 1 ) . ر . ك : بحار ، ج 35 ، ص 228 .\r\n( 2 ) . تفسير ثعلبى ، ج 8 ، ص 43 ؛ مسند احمد ، ج 4 ، ص 107 ؛ بحار ، ج 35 ، ص 217 .\r\n","page_name":" 111 ","page_number":111},
  {"content":"\r\n\r\nپاسخ : ممكن است پيامبر صلّى اللّه عليه و آله براى تأكيد ، جريان حديث كساء را در خانهء حضرت زهرا عليها السّلام تكرار كرده باشد . علاوه بر اين از خود واثله جريان حديث در خانهء ام سلمه نقل شده است . « 1 »\r\n\r\nمتن حديث كساء\r\n\r\n1 . روايت عايشه از صحيح مسلم\r\nمهم‌ترين و صحيح‌ترين روايتى كه از عايشه نقل شده ، روايتى است كه در صحيح مسلم آمده است ؛\r\nقالت عائشة : « خرج النبي صلّى اللّه عليه و آله غداة و عليه مرط مرحّل من شعر أسود ، فجاء الحسن بن علي فأدخله ، ثمّ جاء الحسين فدخل معه ، ثم ، جاءت فاطمة فأدخلها ، ثمّ جاء عليّ فأدخله ، ثمّ قال :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 2 » .\r\nعايشه مىگويد : « در صحبگاهى رسول اللّه صلّى اللّه عليه و آله ، درحالىكه بر دوش او عبايى مشكى بود ، خارج شد . سپس حسن آمد ، پس او را داخل آورد ؛ سپس حسين آمد و با او داخل شد ؛ سپس فاطمه آمد ، او را داخل آورد ؛ سپس على آمد ، او را داخل آورد ؛ آن‌گاه گفت : خداوند مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند » .\r\n\r\n2 . روايت عايشه از تفسير ثعلبى\r\nالعوّام بن حوشب عن ابن عمّ له يقال له مجمع ، قال : « دخلت مع أمّي على عائشة ، فسألتها أمّي عن خروجها يوم الجمل ؟\r\nفقالت : \" إنّه كان قدرا من اللّه سبحانه ! \"\r\nثمّ سألتها عن عليّ ، فقالت : \" تسأليني عن أحبّ الناس كان إلى رسول اللّه صلّى اللّه عليه و آله و زوج أحبّ الناس كان إلى رسول اللّه صلّى اللّه عليه و آله ؟ لقد رأيت عليا و فاطمة و حسنا و حسينا جمع رسول\r\n\r\n\r\n","description":"","footnote":"\r\n( 1 ) . ر . ك : فضائل الصحابه ، ص 183 ؛ العمدة ، ص 34 .\r\n( 2 ) . صحيح مسلم ، ج 7 ، ص 130 .\r\n","page_name":" 112 ","page_number":112},
  {"content":"\r\n\r\nاللّه بثوب عليهم ، ثمّ قال : اللّهم هؤلاء أهل بيتي و حامّتي ، فأذهب عنهم الرجس و طهّرهم تطهيرا . \"\r\nقالت : \" فقلت يا رسول اللّه ، أنا من أهلك ؟ \"\r\nقال : \" تنحّي ، فإنّك على خير \" » « 1 » .\r\nعوّام بن حوشب از پسر عمويش ، مجمع ، نقل مىكند : « به همراه مادرم نزد عايشه رفتيم . مادرم از ايشان پرسيد : \" تو چگونه در جنگ جمل چنان حادثه‌اى را به راه انداختى ؟ \"\r\nعايشه پاسخ داد : \" تقدير الهى بود ! \"\r\nسپس مادرم دربارهء على از او پرسيد . گفت : \" دربارهء محبوب‌ترين شخص نزد پيغمبر از من سؤال مىكنى ؟ و از زوجى كه محبوب‌ترين مردم نزد پيامبر صلّى اللّه عليه و آله بودند ، سؤال مىكنى ؟ من ديدم على ، فاطمه ، حسن و حسين را رسول اللّه زير يك پارچه جمع كرد ، سپس گفت : پروردگارا اين افراد خاندان و نزديكان خاص من هستند پس آلودگى را از آن‌ها دور گردان و آن‌ها را پاك و پاكيزه گردان . \"\r\nمن گفتم : \" اى رسول خدا ، آيا من از اهل تو هستم ؟ \"\r\nپيامبر گفت : \" كنار بايست كه تو بر خير هستى \" » .\r\n\r\nدو نكته دربارهء اين روايت :\r\nنكتهء 1 : نسائى دربارهء عايشه نقل مىكند : « استأذن أبو بكر على النبي صلّى اللّه عليه و آله فسمع صوت عائشة عاليا و هي تقول : \" و اللّه لقد علمت أنّ عليّا أحبّ إليك من أبي ! \" فأهوى إليها أبو بكر ليلطمها و قال : \" يا ابنة فلانة ، أراك ترفعين صوتك على رسول اللّه ! \" فأمسكه رسول اللّه و خرج أبو بكر مغضبا » « 2 » .\r\n« ابو بكر از پيامبر صلّى اللّه عليه و آله اجازهء داخل شدن گرفت ، آن‌گاه شنيد كه عايشه با صدايى\r\n\r\n\r\n","description":"","footnote":"\r\n( 1 ) . تفسير ثعلبى ، ج 8 ، ص 42 و 43 .\r\n( 2 ) . السنن الكبرى ، ج 5 ، ص 139 .\r\n","page_name":" 113 ","page_number":113},
  {"content":"\r\n\r\nبلند [ به پيامبر 
  ] مىگويد : \" به خدا سوگند كه على نزد تو از پدرم محبوبتر است ! \" [ و اعتراض مىكرد كه چرا على را بيشتر از پدرم دوست دارى ؟ 
  ] ابو بكر [ كه از اين رفتار عايشه ناراحت شده بود 
  ] دستش را بلند كرد تا به دخترش بزند و گفت : \" اى دختر فلان ، مىبينم صدايت را بر پيغمبر بلند مىكنى ! \" پيغمبر دستش را گرفت و ابو بكر با ناراحتى خارج شد » .\r\nاين‌گونه روايت‌ها نشان مىدهد كه محبوبيت على عليه السّلام نزد پيامبر صلّى اللّه عليه و آله از روز اول نزد مسلمانان امرى مسلّم بوده و تاريخ در جاهاى مختلفى آن را ثبت كرده است .\r\nنكتهء 2 : عايشه در قسمتى از روايت در توجيه به راه انداختن جنگ جمل مىگويد :\r\n« تقدير الهى بود » !\r\nچگونه است كه عايشه حادثهء به اين مهمى را - كه به اركان خلافت اسلامى صحيح وارد كرد و خلافت مولا را از درون تضعيف كرد - تقدير الهى مىنامد !\r\nدر جنگ جمل افرادى همچون طلحه و زبير با امير مؤمنان روبه‌رو شدند . زبير ، پسر صفيه ، پسر عمهء مولا امير مؤمنان عليه السّلام است . او كسى بود كه در زمان خانه‌نشينى حضرت امير ، به همراه 25 نفر از بزرگان صحابه تحصن كرد . روزى كه حضرت امير را براى بيعت از خانه بيرون كشيدند ، بر گردن زبير نيز ريسمان انداختند . طلحه و زبير از ده نفر عشرهء مبشره هستند كه نامشان را در مسجد پيامبر نوشته‌اند . چگونه اين دو نفر با على جنگيدند و تيشه به ريشهء اسلام زدند ! و چگونه عايشه اين حادثهء مهم را تقدير الهى مىداند و خيلى ساده از كنار آن مىگذرد .\r\nاين مسائل براى تاريخ روشن است و ما از روز اول در مقابل اين جريان‌ها ، علامت سؤال گذاشته‌ايم . همان گونه كه دين اسلام با كلمهء « لا » شروع شد ، مكتب تشيع نيز با كلمهء « لا » شروع شد و شيعه از روز نخست چشم بسته هر عمل و هر سخنى را نپذيرفت .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nتيجانى « 1 » در كتابش نوشته است : در در مدارس و دانشگاه‌هاى كشورهايى همچون مراكش ، الجزاير و تونس ، تاريخ اسلام را از قرن دوم تدريس مىكنند و قرن اول را حذف كرده‌اند . دليلشان اين است كه ديگر مردم در برابر اين واقعيات تاريخ صدر اسلام ساكت نمىمانند ؛ ازاين‌رو تاريخ صدر اسلام را براى آن‌ها بيان نمىكنند تا ذهن جوانانشان منحرف نشود .\r\n\r\n3 . روايت زينب ، دختر جحش\r\nاسماعيل بن عبد اللّه بن جعفر الطيّار عن أبيه قال : لمّا نظر رسول اللّه صلّى اللّه عليه و آله إلى الرحمة هابطة من السماء قال : « من يدعو ؟ » [ أي : من يدعو لي من أحبّ ليحضر هنا ؟ 
  ] ، مرّتين ، فقالت زينب : « أنا يا رسول اللّه » .\r\nفقال : « أدعي لي عليّا و فاطمة و الحسن و الحسين » . قال : « فجعل حسنا عن يمناه ، و حسينا عن يسراه ، و عليّا و فاطمة تجاهه ، ثمّ غشّاهم كساء خيبريّا » ، ثمّ قال : « اللّهم لكلّ نبيّ أهل ، و هؤلاء أهلي » . فأنزل اللّه عز و جل  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً . \r\nفقالت زينب : « يا رسول اللّه ، ألا أدخل معكم ؟ »\r\nفقال رسول اللّه : « مكانك ، فإنّك إلى خير إن شاء اللّه » « 2 » .\r\nاسماعيل فرزند عبد اللّه فرزند جعفر طيار از پدرش نقل مىكند : هنگامى كه پيامبر صلّى اللّه عليه و آله حس كرد كه [ درهاى رحمت باز شده است و 
  ] باران رحمت در حال ريزش است ، گفت : « كيست كه بخواند [ كسانى را كه من مىخواهم آن‌ها اينجا باشند 
  ] ؟ » و اين جمله را دو مرتبه تكرار كرد . زينب گفت : « اى رسول خدا ، من [ مىروم آن‌ها را بخوانم 
  ] . »\r\n\r\n\r\n","description":"","footnote":"\r\n( 1 ) . تيجانى استاد دانشگاه بزرگ تونس است . او در ابتدا سلفى ( وهابى تندرو ) بود ، سپس شيعه شد و كتاب‌هايى دربارهء شيعه شدن خود نوشت .\r\n( 2 ) . تفسير ثعلبى ، ج 8 ، ص 43 .\r\n","page_name":" 115 ","page_number":115},
  {"content":"\r\n\r\nپيامبر گفت : « على ، فاطمه ، حسن و حسين را نزد من بياور » ، حسن را در سمت راست ، حسين را در سمت چپ و على و فاطمه را جلويش نشاند . سپس پوششى از پارچهء خيبرى روى آن‌ها كشيد ، آن‌گاه گفت : « پروردگارا ، هر پيامبرى نزديكانى دارد و اينان نزديكان من هستند » . سپس خداوند [ اين آيه را 
  ] نازل كرد : خداوند مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند .\r\nآن‌گاه زينب پرسيد : « اى پيامبر ، آيا من همراه شما داخل نشوم ؟ »\r\nپيامبر گفت : « همان‌جا بايست كه همانا اگر خدا بخواهد در خير هستى » .\r\n\r\nشبههء روايت معارض\r\nيكى از شبهه‌هايى كه دربارهء آيهء تطهير مطرح شده ، روايت منسوب به عكرمه است كه با روايت‌هاى پيشين معارض مىباشد . اين روايت آيهء تطهير را مختص پنج تن آل عبا نمىداند .\r\nطبرى در تفسيرش همهء روايت‌هايى را كه دربارهء هر آيه نقل شده است ، مىآورد و در پايان نقل روايت‌ها ، نظر خود را بيان مىكند .\r\nايشان ذيل آيهء تطهير ، روايت‌هايى را كه از زبان اصحاب يا همسران پيامبر نقل شده ، آورده است . همهء اين روايت‌ها تصريح مىكند كه آيهء تطهير و حديث كساء در شأن پنج تن آل عبا مىباشد و از هيچ‌كس ، چه همسران پيامبر چه اصحاب ، نقل نشده كه آيهء تطهير در شأن همسران پيامبر است ؛ اما تنها يك روايت از اصبغ بن نباته مىآورد كه او از عكرمه نقل مىكند كه عكرمه گفته است : « اين آيه دربارهء همسران پيغمبر است و اگر كسى با من محاجّه كند براى او اين مطلب را اثبات مىكنم » .\r\nبراى بررسى اين روايت ، نخست بايد تك‌تك راويان سلسلهء سند اين روايت را بشناسيم . اين روايت را طبرى از « يحيى بن واضح » از « اصبغ بن نباته » از « عكرمه » نقل مىكند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nيحيى بن واضح : علماى اهل سنت متفقند كه يحيى بن واضح انسان هوشمندى نبوده است ؛ ازاين‌رو او را جزو راويان ضعيف شمرده‌اند .\r\nابن جوزى كتابى در زمينهء روايت‌هاى جعلى نوشته است . او در اين كتاب يحيى بن واضح را جزو راويان ضعيف مىشمارد و مىگويد : « نمىتوان به روايت يحيى بن واضح اعتماد كرد » .\r\nعكرمه : ابو عبد اللّه عكرمة بن عبد اللّه از بربرىهاى مراكش است . او از شاگردان شايستهء ابن عباس بود و ابن عباس براى آموختن قرآن و سنت به او تلاش فراوانى كرد . و چهل سال او را زير نظر داشت . عكرمه نيز فريفتهء ابن عباس بود و غير از او شخص ديگرى را نمىشناخت .\r\nپس ازآن‌كه عكرمه به درجهء فقاهت رسيد ، ابن عباس به او گفت : « در آستانهء خانهء من بنشين و براى مردم فتوا بده . » عكرمه گفت : « تا هنگامى كه شما هستيد ، من چگونه فتوا دهم ! » ابن عباس در پاسخ گفت : « من مراقبت هستم ؛ مىخواهم اين‌بار را تو از دوش من بردارى » .\r\nدر اينجا لازم است با گوشه‌اى از زندگى ابن عباس نيز آشنا شويم :\r\nابن عباس پسر عموى پيامبر صلّى اللّه عليه و آله است و در سن يازده يا سيزده سالگى بود كه پيامبر اكرم از دنيا رفت . ابن عباس پس از رحلت پيامبر به دامان على عليه السّلام رفت و به دست ايشان تربيت شد . او - كه از مفسران بزرگ به شمار مىآيد - دربارهء دانش قرآنى خود گفته است : « هرچه دربارهء قرآن گفته‌ام از على آموخته‌ام » .\r\nابن عباس هنگامى كه مولا امير مؤمنان عليه السّلام ، در ظاهر ، خانه‌نشين شد ، از حضرت پرسيد : « وظيفهء من چيست ؟ » حضرت فرمود : « در مسجد بنشين و تفسير قرآن بگو » .\r\nدر زمان خلافت مولا ، والى بصره شد و پس از شهادت حضرت على عليه السّلام به خدمت امام حسن عليه السّلام در كوفه شتافت و در آنجا براى امام حسن عليه السّلام بيعت\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمىگرفت و تا زمانى كه قصهء صلح شوم واقع شد ، در كنار امام حسن عليه السّلام بود .\r\nپس از آن از كوفه به طائف - كه نسبت به مكه ، شهر حاشيه‌اى بود - كوچ كرد و تا پايان عمرش در آنجا باقى ماند . ابن عباس با كوچ كردن به طائف ، در حقيقت ، كناره‌گيرى و عزلت گزيده بود .\r\nتاريخ ، آخرين لحظه‌هاى زندگى اين مرد بزرگ را اين‌گونه بيان مىكند :\r\nعطاء بن سائب « 1 » مىگويد : با حدود سى نفر از بزرگان و شيوخ شهر طائف بر ابن عباس وارد شديم . وى در بستر بيمارى افتاده و خيلى ضعيف شده بود . خدمت او نشستيم و بر او سلام كرديم .\r\nابن عباس گفت : « اين گروه چه كسانى هستند ؟ »\r\nگفتم : « مولايم ، اين‌ها بزرگان شهر طائف هستند و سپس تك‌تك آن‌ها را معرفى كردم . »\r\nآن‌ها نزديك‌تر آمده ، نزد ابن عباس نشستند و پرسيدند : « اى پسر عموى پيامبر ، تو پيغمبر را ديده‌اى و از او فراوان شنيده‌اى . براى ما از اختلافى كه پس از ايشان رخ داد ، سخن بگو ؛ چون تو بهتر از همه مىدانى ماجرا چيست . گروهى على را امام اول مىدانند و برخى امام چهارم . تو چه مىگويى ؟ »\r\nابن عباس آه بلندى كشيد و گفت : « از پيامبر صلّى اللّه عليه و آله شنيدم كه مىگفت : \" على با حق است و حق با على . او پس از من ، جانشين من و امام شماست ؛ هركس به او تمسك جويد رستگار مىشود و نجات مىيابد و هركس از او سرپيچى كند در گمراهى افتاده است \" . به ريسمان محكم خاندان پيامبرتان تمسك جوييد كه از پيامبر شنيدم كه مىفرمود : \" هركس به عترت من متمسك شود از رستگاران است \" » .\r\nپس ازآن‌كه گروه رفتند ، ابن عباس به عطاء گفت : « دستم را بگير و مرا به حياط خانه ببر » . هنگامى كه به حياط رفتيم ، ابن عباس دو دستش را به سوى آسمان بلند\r\n\r\n\r\n","description":"","footnote":"\r\n( 1 ) . عطاء بن سائب از بزرگان تابعين و از شاگردان ويژهء ابن عباس است .\r\n","page_name":" 118 ","page_number":118},
  {"content":"\r\n\r\nكرد و گفت : « پروردگارا ، من به واسطهء محمد و خاندان محمد به تو نزديكى مىجويم . پروردگارا ، من به واسطهء بزرگ خاندان ، على بن ابى طالب ، به تو نزديكى مىجويم » و اين جمله را آن‌قدر تكرار كرد تا بر زمين افتاد و از دنيا رفت . « 1 »\r\nاصبغ بن نباته : اصبغ بن نباته از شيفتگان امام امير مؤمنان عليه السّلام است كه با همهء وجودش به حضرت عشق مىورزيد . در كتاب‌هاى رجالى دربارهء او گفته شده است :\r\n« هو فتن بعلي » ؛ يعنى : او غرق در عشق على بود .\r\nاو به اندازه‌اى شيفتهء حضرت على عليه السّلام بود كه علماى رجال اهل سنت دربارهء او مىگويند : « روايت‌هاى او دربارهء على قابل پذيرش نيست ، زيرا او عاشق على عليه السّلام بود » .\r\nاكنون كه با شخصيت اين دو راوى بزرگ ( عكرمه و اصبغ بن نباته ) آشنا شديم ، پرسش اين است كه كدام عقل سالمى مىپذيرد كه اصبغ بن نباته از عكرمه چنين روايتى را نقل كرده باشد !\r\nچگونه ممكن است اصبغ بن نباته - كه فريفتهء مولا امير مؤمنان است - مطلبى را بر خلاف نظر مولا و معشوق خود مطرح كند ؟ يا چگونه عكرمه - كه تربيت شدهء ابن عباس است و از شاگردان متخصص اوست - بر خلاف نظر ابن عباس روايت مىكند .\r\nمولا امير مؤمنان عليه السّلام و ابن عباس دربارهء جريان حديث كساء روايت مىكنند كه اين جريان در حق پيامبر ، على ، فاطمه ، حسن و حسين عليهم السّلام بوده است .\r\nمولا امير مؤمنان اين‌گونه روايت مىكند :\r\nعن علّي قال : « جمعنا رسول اللّه في بيت أم سلمه أنا و فاطمة و حسنا و حسينا ثم دخل\r\n\r\n\r\n","description":"","footnote":"\r\n( 1 ) . كفاية الاثر ، ص 290 و 291 ؛ بحار ، ج 36 ، ص 287 و 288 .\r\n","page_name":" 119 ","page_number":119},
  {"content":"\r\n\r\nرسول اللّه في كساء له و أدخلنا معه ثم ضمّنا ثمّ قال : \" اللّهم هؤلاء أهل بيتي أذهب عنهم الرّجس و طهّرهم تطهيرا \" . فقالت ام سلمه و دنت منه : \" فأنا يا رسول اللّه ؟ \" فقال : \" أنت على خير \" قالها ثلاثا » « 1 » .\r\nامام على عليه السّلام نقل مىكند : « پيامبر ، من و فاطمه و حسن و حسين را در خانهء ام سلمه گرد آورد ، سپس پيامبر زير پوششى رفت و ما را همراه خودش زير كساء برد تا همه را دربر گرفت ، آن‌گاه گفت : \" پروردگارا ، اين‌ها خاندان من هستند آلودگى را از آن‌ها دور گردان و آن‌ها را پاك و پاكيزه گردان \" . ام سلمه ، درحالىكه نزديك مىآمد ، گفت : \" اى رسول خدا ، پس من چه ؟ \" پيامبر گفت : \" تو ان شاء اللّه در خير هستى \" و اين جمله را سه بار تكرار كرد » .\r\nابن عباس نيز اين‌گونه روايت مىكند :\r\nعن ابن عباس قال : « دعا رسول اللّه صلّى اللّه عليه و آله الحسن و الحسين و عليا و فاطمة و مدّ عليهم ثوبا ثمّ قال : \" اللهم هؤلاء أهل بيتي و حامّتي فأذهب عنهم الرجس و طهّرهم تطهيرا \" » .\r\nو عنه قال : « نزلت آية التطهير في رسول اللّه و علي و فاطمة و الحسن و الحسين » « 2 » .\r\nابن عباس نقل مىكند : « پيامبر صلّى اللّه عليه و آله حسن ، حسين ، على و فاطمه را خواند و بر روى آن‌ها پوششى كشيد ، آن‌گاه گفت : \" پروردگارا ، اينان خاندان من و نزديكان ويژهء من هستند پس پليدى را از آن‌ها دور كن و آن‌ها را پاك و پاكيزه گردان \" » .\r\nهمچنين ابن عباس نقل مىكند : « آيهء تطهير در شأن پيامبر و على و فاطمه و حسن و حسين نازل شده است » .\r\nوقتى رأى ابن عباس ، استاد عكرمه ، اين است كه آيهء تطهير در شأن پنج تن آل عبا نازل شده است ، چگونه ممكن است شاگردش ، عكرمه ، خلاف آن را بگويد !\r\nهمهء اصحاب ، خرد و كلان ، و نيز همهء همسران پيغمبر اتفاق دارند بر اينكه آيهء تطهير دربارهء پنج تن است . عكرمه چه انگيزه‌اى ممكن است داشته باشد كه اين\r\n\r\n\r\n","description":"","footnote":"\r\n( 1 ) . شواهد التنزيل ، ج 2 ، ص 31 .\r\n( 2 ) . همان .\r\n","page_name":" 120 ","page_number":120},
  {"content":"\r\n\r\nسخن را بگويد ! آيا عكرمه نسبت به خاندان نبوت كينه‌اى دارد ؟\r\nامكان ندارد ابن عباس - كه از شيفتگان مقام ولايت است - شاگردى تربيت كند كه درست در خلاف خط او حركت كند و اين جرأت را داشته باشد كه روايتى بر خلاف روايت امير مؤمنان ، ابن عباس ، همهء صحابه و همسران پيامبر بسازد .\r\nبنابراين مشخص است كه غرض‌ورزان اين روايت را ساخته‌اند و به اين دو بزرگوار نسبت داده‌اند . اشتباهى كه جاعلان اين حديث مرتكب شده‌اند اين است كه چنين دروغى را از زبان اين دو شخصيت بزرگوار - كه هر دو شيفتهء مولا امير مؤمنان عليه السّلام بودند - نقل كرده‌اند .\r\n\r\nاشكال سندى روايت معارض\r\nاين روايت جعلى از نظر سندى نيز داراى اشكال است . يحيى بن واضح با اصبغ بن نباته دويست سال فاصلهء زمانى دارد ؛ چرا كه اصبغ بن نباته در اواسط قرن اول فوت كرده است از طبقهء سوم راويان حديث است ، درحالىكه يحيى بن واضح در قرن سوم مىزيسته است و از طبقه نهم است . در علم رجال به اين روايت ، « مقطوع السند » « 1 » مىگويند و هيچ‌گونه اعتبارى ندارد .\r\nسازندهء اين روايت آن اندازه آگاهى و دقت نداشته است كه اين فاصلهء زمانى بين راوى و مروى عنه ، سند حديث را مخدوش مىكند .\r\n\r\nشبههء ساختار آيه\r\nشبههء دوم بر اختصاص آيهء تطهير به خاندان ويژهء پيامبر ( على ، فاطمه حسن و حسين عليهم السّلام ) شبههء ساختار آيه است . آيهء تطهير در ميان آيه‌هاى مربوط به همسران پيامبر قرار دارد كه مخاطب آن ، همسران پيامبر مىباشند . چگونه مىتواند يك آيه\r\n\r\n\r\n","description":"","footnote":"\r\n( 1 ) . مقطوع السند : روايتى كه سندش بريده شده است و بين راويان فاصلهء زمانى زيادى وجود دارد .\r\n","page_name":" 121 ","page_number":121},
  {"content":"\r\n\r\nدر بين اين آيه‌ها ، مخصوص پنج تن آل عبا باشد ؟ اين بر خلاف ظاهر يا بر خلاف متعارف است .\r\n      يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا * وَ إِنْ كُنْتُنَّ تُرِدْنَ اللَّهَ وَ رَسُولَهُ وَ الدَّارَ الْآخِرَةَ فَإِنَّ اللَّهَ أَعَدَّ لِلْمُحْسِناتِ مِنْكُنَّ أَجْراً عَظِيماً * يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ وَ كانَ ذلِكَ عَلَى اللَّهِ يَسِيراً * وَ مَنْ يَقْنُتْ مِنْكُنَّ لِلَّهِ وَ رَسُولِهِ وَ تَعْمَلْ صالِحاً نُؤْتِها أَجْرَها مَرَّتَيْنِ وَ أَعْتَدْنا لَها رِزْقاً كَرِيماً * يا نِساءَ النَّبِيِّ لَسْتُنَّ كَأَحَدٍ مِنَ النِّساءِ إِنِ اتَّقَيْتُنَّ فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَ قُلْنَ قَوْلًا مَعْرُوفاً * وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى وَ أَقِمْنَ الصَّلاةَ وَ آتِينَ الزَّكاةَ وَ أَطِعْنَ اللَّهَ وَ رَسُولَهُ إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً       « 1 » .\r\n« اى پيغمبر ، به همسران خود بگو اگر دنيا را مىخواهيد ، بيايد من مهر شما را مىدهم و طلاقتان مىدهم ، هرجا كه خواستيد برويد * و اگر خدا و پيامبرش و آخرت را مىخواهيد ، خداوند براى نيكوكاران شما پاداش بزرگى قرار داده است * اى همسران پيامبر ، شما [ اگر مىخواهيد همسر پيامبر باقى بمانيد ، بدانيد كه 
  ] اگر هركدام از شما كار زشتى انجام دهيد ، چند برابر عذاب مىشود [ چون شما به پيامبر منتسب هستيد و الگوى مردم هستيد 
  ] و اين كار براى خدا آسان است * و اگر هركدام از شما در برابر خدا و پيامبرش خاضع [ و تسليم 
  ] باشد و كار شايسته انجام دهد ، به او دو برابر اجر مىدهيم و براى او رزق با ارزشى مهيا كرده‌ايم * اى همسران پيامبر ، شما اگر باتقوا باشيد [ به سبب انتسابى كه به پيامبر داريد 
  ] با زنان ديگر فرق داريد [ و شأنتان بالا خواهد بود . اگر كسى در خانه آمد و صدا زد 
  ] با صداى نازك سخن نگوييد كه كسى كه دلش بيمار است ، طمع كند و سخن شايسته بگوييد * و در خانه‌هاى خود بنشينيد و مانند زمان جاهليت [ در كوچه‌ها 
  ] ظاهر\r\n\r\n\r\n","description":"","footnote":"\r\n( 1 ) . احزاب ، 28 - 33 .\r\n","page_name":" 122 ","page_number":122},
  {"content":"\r\n\r\nنشويد « 1 » و نماز به پا داريد و زكات بدهيد و از خدا و رسولش اطاعت كنيد . خداوند مىخواهد آلودگى را از شما خاندان [ پيامبر 
  ] بزدايد و شما را پاك و پاكيزه گرداند » .\r\nاز آيهء 28 تا وسط آيهء 33 ، همسران پيامبر ، مخاطب هستند و يك مرتبه در وسط آيهء 33 خطاب از جمع مؤنث به جمع مذكر تبديل مىشود و دوباره در آيهء 34 همسران پيامبر ، مخاطب قرار مىگيرند .\r\nپيش ازآن‌كه به پاسخ اين شبهه بپردازيم دانستن يك مقدمه دربارهء ساختار قرآن ضرورى است :\r\n\r\nساختار قرآن\r\nساختار كلام از دو حال خارج نيست :\r\n1 . ساختار نوشتارى : منظور از ساختار نوشتارى ، همان سبكى است كه در نوشتن يك كتاب رعايت مىشود ؛ مانند كتاب‌هاى تفسير ، اصول و فقه . در ساختار نوشتارى ، نويسنده بايد همهء قرائن و شواهدى را كه براى فهم كلامش لازم است ، در نوشته‌اش بياورد ؛ تا هر خواننده‌اى كه كتاب را مىخواند ، مراد نويسنده را درك كند .\r\n2 . ساختار گفتارى : مراد از ساختار گفتارى ، سبك خطابه و سخنرانى است ؛ مانند نهج البلاغه كه جمع‌آورى سخنرانىهاى مولا امير مومنان عليه السّلام است . در ساختار گفتارى مخاطب مشخصى وجود دارد و متكلم مىتواند با تكيه بر قرائن حالى يا قرائنى كه در ذهن مخاطب وجود دارد ، سخنش را مطرح كند .\r\nفرق ساختار نوشتارى و گفتارى : ساختار نوشتارى ، مخاطب مشخصى ندارد و خواننده در هر زمان كه كتاب را مىخواند ، مخاطب كتاب قرار مىگيرد ؛ بنابراين رويّهء كتاب بايد از ابتدا تا انتها يكسان باشد و ضميرها و ارجاع‌ها ( خطاب يا غير خطاب ) از ابتدا تا انتهاى كتاب يكنواخت باشد . در ساختار نوشتارى به هيچ وجه\r\n\r\n\r\n","description":"","footnote":"\r\n( 1 ) . عايشه پس از واقعهء جمل هرگاه اين آيه را مىشنيد ، به قدرى گريه مىكرد كه تمام لباس‌هايش خيس مىشد .\r\n","page_name":" 123 ","page_number":123},
  {"content":"\r\n\r\nتغيير لحن از خطاب به غيبت يا از غيبت به خطاب اجازه داده نمىشود .\r\nهمچنين در نوشتار ، مخاطب خاصى و با ذهنيتى از پيش فراهم شده منظور نيست ، بلكه همهء كسانى كه با كلمات كتاب سروكار دارند ، مخاطب سخن او هستند . بنابراين نويسنده مىبايست در نوشتارش تمام قرائن و شواهدى را كه در فهم كلامش دخالت دارند ، بياورد ؛ اما در ساختار گفتارى ، روى سخن با مخاطب مشخصى است و متكلم مىتواند بر قرائن حالى يا قرائن معهود ذهنى مخاطب حاضر تكيه كند . ازاين‌رو سخنران مىتواند در گفتارش تغيير جهت دهد و خطاب را تغيير دهد ؛ مانند اينكه در ميان سخنرانى ، سرش را به سمت شخصى كه خارج از مجلس است بچرخاند و بگويد : شما ساكت باش ! اين تغيير جهت و خطاب در گفتار ، ويژگى ساختار گفتارى است ؛ به عبارت ديگر ساختار گفتارى اين آزادى را به شخص مىدهد كه در ميان كلام ، خطاب را تغيير دهد و سخن را از خطاب به غيبت يا غيبت به خطاب يا خطاب به تكلم يا . . . بچرخاند .\r\nچنين كلامى براى مخاطبى كه در مجلس حاضر است ، كاملا روشن و رسا مىباشد ؛ ولى افرادى كه در مجلس حضور ندارند ، تنها با به دست آوردن شواهد و وضعيت صورت مجلس مىتوانند به محتواى كلام پى ببرند .\r\nاكنون پرسش اين است كه ساختار قرآن ، گفتارى است يا نوشتارى ؟ ساختار قرآن ، گفتارى است و تغيير لحن در آن جايز است . قرآن كتابى جهانى و جاودانى است و همهء انسان‌ها تا ابد مخاطب آن هستند ، اما ساختار آن گفتارى است و اين يكى از جنبه‌هاى اعجاز قرآن است . براى روشن شدن نوع ساختار قرآن به چند نمونه از آيات قرآن اشاره مىكنيم :\r\n1 .  يُوسُفُ أَعْرِضْ عَنْ هذا ، وَ اسْتَغْفِرِي لِذَنْبِكِ  « 1 » ؛ « اى يوسف ، از اين [ پيشامد 
  ] روى بگردان . و تو [ اى زن 
  ] براى گناه خود آمرزش بخواه » .\r\n\r\n\r\n","description":"","footnote":"\r\n( 1 ) . يوسف ، 29 .\r\n","page_name":" 124 ","page_number":124},
  {"content":"\r\n\r\nدر اين آيه ابتدا با يوسف سخن مىگويد ، ناگهان با يك چرخش ، روى سخن به زليخا معطوف مىگردد .\r\n2 .  وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ  « 1 » ؛ « چرا خدايى را نپرستم كه مرا آفريده است و [ همهء 
  ] شما به سوى او بازگشت مىكنيد » . در اين آيه رويكرد كلام را از متكلم به مخاطب مىچرخاند .\r\n3 . در سورهء حمد نيز چند مرتبه تغيير در روند كلام به چشم مىخورد ؛\r\nابتداى سوره به صورت غايب است :    الْحَمْدُ لِلَّهِ رَبِّ الْعالَمِينَ . الرَّحْمنِ الرَّحِيمِ . مالِكِ يَوْمِ الدِّينِ ؛    « سپاس و ستايش مر خداى را كه پروردگار جهانيان است . رحمان است رحيم . صاحب روز جزاست » .\r\nدر ادامه به حال حضور تغيير لحن مىدهد :  إِيَّاكَ نَعْبُدُ وَ إِيَّاكَ نَسْتَعِينُ ؛  « تنها تو را مىپرستم و تنها از تو يارى مىجوييم » .\r\nدر ادبيات به اين روش ، « التفات » مىگويند ؛ يعنى متكلم در حال سخن گفتن از حالتى به حالت ديگر مىچرخد .\r\nالتفات داراى نكته‌هاى ظريفى است و يكى از بالاترين زيبايىهاى بديعى كلام به شمار مىآيد ؛ مانند آيهء 22 سورهء يس كه نخست از زبان كسى كه قصد راهنمايى دارد ، مىگويد :  وَ ما لِيَ لا أَعْبُدُ الَّذِي فَطَرَنِي ؛  « چرا نپرستم خدايى را كه مرا آفريده است ؟ » ادب حضور اقتضا مىكند كه براى هدايت انسان‌ها ، محترمانه و باادب كامل با آن‌ها برخورد كنيم ؛ بنابراين شخص هدايتگر از طرف خودش مىگويد : « چرا من نپرستم خدايى را كه مرا آفريده است ؟ » و در واقع مقصودش مخاطب بوده ، مفهوم سخنش اين است : « چرا تو خدايى را كه تو را آفريده است ، نمىپرستى ؟ » اين همان ادب در خطاب است كه در اصطلاح به آن « شرم حضور » مىگويند .\r\nسپس در ادامهء آيه به صورت مخاطب مىگويد :  وَ إِلَيْهِ تُرْجَعُونَ ؛  « و شما به\r\n\r\n\r\n","description":"","footnote":"\r\n( 1 ) . يس ، 22 .\r\n","page_name":" 125 ","page_number":125},
  {"content":"\r\n\r\nسوى او بازگشت مىكنيد » .\r\nيكى از مباحث مهم در فصاحت و بلاغت قرآن ، ادب قرآن است ؛ به اين معنا كه قرآن مؤدبانه سخن مىگويد و لفظ ركيك ، خطاب مستهجن يا خطاب تندى در قرآن يافت نمىشود .\r\nدر سورهء حمد ، بنده كه ابتدا در حضور خدا مىايستد ، خود را كوچك‌تر از آن مىداند كه در محضر پرعظمت پروردگار حضور يابد و با او سخن بگويد ؛ ازاين‌رو ، به سبب ادب بندگى ، اسم پروردگار را مىبرد و او را به صورت غيابى ستايش مىكند .\r\nاما پس ازآن‌كه خدا را ستايش كرد ، عظمت خدا در نظرش تجلى پيدا مىكند و پروردگار را آن‌قدر بزرگوار مىبيند كه بندهء كوچكى چون او را مىپذيرد ؛ ازاين‌رو جرأت مىكند كه پروردگار را مخاطب قرار دهد و مستقيم با او سخن بگويد :  إِيَّاكَ نَعْبُدُ وَ إِيَّاكَ نَسْتَعِينُ . \r\nبنابراين ساختار قرآن ، گفتارى است و تغيير لحن در قرآن ، امرى غير متعارف نيست ؛ چرا كه تغيير خطاب و تغيير لحن از ويژگىهاى ساختار گفتارى است .\r\nدر محل بحث ( آيهء تطهير ) لحن كلام در آيه‌هاى پيشين « 1 » ، خشك و قاطع است ؛ اما هنگامى كه به آيهء تطهير مىرسد ، لحن خشك به لحن نرم تبديل مىشود و با مهربانى و عطوفت ويژه‌اى سخن مىگويد .\r\nعلاوه بر تغيير لحن ، خطاب تغيير مىكند « 2 » و از آنجا كه ضميرهاى آيهء تطهير ، جمع مذكر است ، مشخص مىشود كه بيشتر مخاطبان اين آيه مرد هستند .\r\nبنابراين آيهء تطهير نمىتواند به‌طور دقيق در رديف و سياق آيه‌هاى مجاورش قرار بگيرد . دربارهء سبب قرار گرفتن آيهء تطهير در ميان اين آيه‌ها ، نظريه‌هاى مختلفى\r\n\r\n\r\n","description":"","footnote":"\r\n( 1 ) . منظور آيه‌هاى 27 تا 32 و نصف آيهء 33 است كه مخاطب در اين آيه‌ها ، همسران پيامبر هستند .\r\n( 2 ) . از جمع مؤنث به جمع مذكر تغيير مىكند .\r\n","page_name":" 126 ","page_number":126},
  {"content":"\r\n\r\nمطرح شده است ؛ مانند اينكه برخى از بزرگان مىگويند : « تدوين قرآن پس از وفات پيامبر صلّى اللّه عليه و آله و به دست زيد بن ثابت و گروهش صورت گرفته است . اين گروه هرگاه در جايگاه يك آيه شك مىكردند ، با سليقهء خود آن آيه را در سوره‌اى مىگنجاندند ؛ ازاين‌رو برخى از آيه‌ها در قرآن در جاى حقيقى خود قرار نگرفته است » .\r\nما اين نظريه را قبول نداريم و معتقديم چينش آيه‌هاى قرآن توفيقى است ؛ به اين معنا كه : « چينش همهء آيه‌هاى قرآن در زمان پيغمبر صلّى اللّه عليه و آله و با دستور ايشان انجام گرفته و نه تنها آيه ، بلكه هيچ كلمه‌اى در قرآن جابجا نشده است » .\r\nآيهء تطهير در بين اين آيه‌ها ، جملهء معترضه است . متكلم گاه در ميان سخن خود ، كلامش را قطع مىكند و به مناسبت جمله‌اى مىآورد ، سپس سخن خود را ادامه مىدهد . به اين جمله - كه در ميان كلام به جهت حكمتى آورده شده است - جملهء معترضه مىگويند .\r\nويژگى جملهء معترضه اين است كه اگر آن را از ميان كلام برداريم ، خللى به معناى كلام وارد نمىشود . نظير آن در قرآن ، شعر عرب و شعر فارسى فراوان است .\r\nآيهء تطهير به منزلهء يك كبراى كلى براى جمله‌هاى پيشين است و گويا بر مطالب آيه‌هاى قبل دليل قرار گرفته است .\r\nخداوند در آيه‌هاى قبل با همسران پيغمبر صلّى اللّه عليه و آله به صورت خشك و قاطع سخن مىگويد و به آنان دستورهايى مىدهد ، آن‌گاه با آوردن آيهء تطهير ، شاهد و الگويى به همسران پيامبر نشان مىدهد كه ببينيد اين پنج تن - كه از خانوادهء پيغمبر هستند - از هرگونه پليدى پاكند ؛ ازاين‌رو شما - كه از خانوادهء پيامبر شمرده مىشويد - بايد شباهتى به اين پنج تن داشته باشيد . به‌عبارت ديگر : اگرچه حكم تطهير مختص خاندان ويژهء پيامبر است ؛ اما شما بايد از آن‌ها الگو بگيريد و تا آنجا كه مىتوانيد با آن‌ها همرنگ شويد .\r\nاگرچه زمينهء پاكى و درستكارى براى اصحاب كساء به گونهء كامل وجود دارد ؛ اما\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاين زمينه در شما ، همسران پيامبر ، نيز وجود دارد تا انسان‌هاى نيك و درست‌كارى باشيد . در ذيل آيه ، به اين زمينه اشاره مىشود :  وَ اذْكُرْنَ ما يُتْلى فِي بُيُوتِكُنَّ مِنْ آياتِ اللَّهِ وَ الْحِكْمَةِ إِنَّ اللَّهَ كانَ لَطِيفاً خَبِيراً  « 1 » ؛ « و آنچه را كه از آيات خدا و [ سخنان 
  ] [ حكمت‌آميز 
  ] در خانه‌هاى شما خوانده مىشود ياد كنيد . در حقيقت خدا همواره دقيق و آگاه است » .\r\nبنابراين زمينهء درستكارى براى شما وجود دارد ، چرا كه در خانهء پيامبر زندگى مىكنيد ؛ خانه‌اى كه در آن وحى ، تلاوت قرآن و حكمت وجود دارد .\r\nخلاصهء شبههء ساختار آيه و پاسخ آن : همان گونه كه اشاره شد آيهء تطهير در شأن پنج تن آل عبا عليهم السّلام نازل شده است . برخى اين شبهه را مطرح كرده‌اند كه اين آيه با آيه‌هاى هم‌رديف خود هم‌سياق نيست .\r\nپاسخ : آوردن آيه‌اى در كنار آيه‌هاى ديگر دليل نمىشود كه هدف آن آيه به‌طور كامل با هدف آيه‌هاى هم‌رديف خود يكسان باشد ؛ بلكه همين اندازه كه تناسبى بين آيه‌ها باشد كافى است . در اينجا نيز آيه‌هاى مربوط به همسران پيامبر هدفى را در نظر گرفته است و آيهء تطهير ، در ميان اين آيه‌ها ، جملهء معترضه مىباشد كه هدف از آوردن آن ارائهء الگو براى همسران پيامبر است .\r\n\r\nشأن نزول و سبب نزول آيهء تطهير\r\nبيشتر مفسران بين شأن نزول و سبب نزول فرقى قائل نيستند و هر دو را به معناى « مناسبتى كه موجب نزول آيه يا آيه‌هايى شده است » مىدانند ؛ درحالىكه شأن نزول با سبب نزول تفاوت دارد .\r\nشأن نزول : مناسبتى است كه در شأن آن مناسبت يك يا چند آيه نازل شده است .\r\n\r\n\r\n","description":"","footnote":"\r\n( 1 ) . احزاب ، 34 .\r\n","page_name":" 128 ","page_number":128},
  {"content":"\r\n\r\nاين مناسبت ممكن است دربارهء شخص يا حادثه‌اى يا دربارهء فرض احكام باشد ؛ مانند اينكه مىگويند : « فلان آيه دربارهء عصمت پيامبران يا عصمت ملائكه نازل شده است » .\r\nسبب نزول : حادثه يا پيش‌آمدى است كه به دنبال آن ، يك يا چند آيه نازل شده است .\r\nتفاوت شأن نزول با سبب نزول : شأن نزول اعم از سبب نزول است . حادثه‌اى ممكن است سبب نزول آيه‌اى شود ، اما هدف ( شأن نزول ) آن آيه چيز ديگرى باشد .\r\nمثال : بين يهود و نصارى اختلاف پيش آمده بود كه ابراهيم عليه السّلام يهودى بود يا مسيحى ؟ آيه نازل شد كه حضرت ابراهيم عليه السّلام نه يهودى و نه مسيحى بلكه او حق‌گرايى فرمانبردار بود . « 1 » سبب نزول و شأن نزول اين آيه تفاوت دارد :\r\nسبب نزول : اختلاف بين يهود و نصارى ؛\r\nشأن نزول : حضرت ابراهيم عليه السّلام .\r\nسبب نزول آيهء تطهير نيز با شأن نزول آن تفاوت دارد : شأن نزول آيهء تطهير ، پنج تن آل عبا عليهم السّلام هستند ؛ ولى سبب نزول آن ، ارائهء الگو به همسران پيامبر مىباشد .\r\nابن كثير در تفسيرش « 2 » مىگويد : « سخن كسانى كه با تمسك به سياق آيه مىگويند : \" اين آيه دربارهء همسران پيامبر است \" سخنى بىارزش است » . ابن كثير روايت عكرمه را نقل مىكند و مىگويد : « بر فرض اينكه عكرمه اين سخن را گفته باشد ، سخنش در برابر اين همه روايات ارزشى ندارد . البته اگر مقصود اين است كه همسران پيامبر سبب نزول اين آيه هستند ، اشكال ندارد ؛ به اين معنا كه آيه به\r\n\r\n\r\n","description":"","footnote":"\r\n( 1 ) . ر . ك : آل عمران ، آيهء 67 .\r\n( 2 ) . تفسير ابن كثير نزد اهل سنت از اعتبار بالايى برخوردار است . ابن كثير در تفسيرش بر روايت‌ها تكيه دارد و با دقت روايت‌هاى اسرائيلى را از ديگر روايت‌ها جدا كرده و نظر خود را گفته است . به همين دليل اين تفسير نزد ما نيز ارزش دارد .\r\n","page_name":" 129 ","page_number":129},
  {"content":"\r\n\r\nهمسران پيامبر الگو معرفى مىكند . اما اگر مقصود اين است كه شأن نزول آيه ، همسران پيامبر هستند و آيه در شأن آن‌ها نازل شده است ، اين سخن قابل پذيرش نيست ، چرا كه شأن نزول اين آيه فقط پنج تن آل عبا است » .\r\n\r\nنوع ارادهء الهى در آيهء تطهير\r\nپرسش اين است كه اراده در « إنّما يريد اللّه . . . » چه نوع اراده‌اى است ؟ ارادهء خداوند بر دو قسم است :\r\n1 . ارادهء تشريعى : ارادهء تشريعى همان اوامر و نواهى ( تكاليف ) الهى است . خداوند با دستورهاى شرعى ، اراده كرده است كه انسان‌ها با اختيار خود ، زندگى سالمى داشته باشند .\r\nارادهء تشريعى به معناى ارادهء خداوند بر منظم حركت كردن انسان ، البته به ارادهء خودش ، است ؛ بنابراين ارادهء تشريعى خداوند مستلزم جبر نيست . انسان به ارادهء خودش در راستاى هدايت الهى قرار مىگيرد و در راه درست قدم مىگذارد و به همين جهت است كه او را ستايش مىكنند . اگر انسان با اراده‌اش راه درست را انتخاب نكرده باشد و در اين راه مجبور باشد ، ديگر شايستهء ستودن نيست . هيچ كس خورشيد را ستايش نمىكند كه چه منظم مىچرخى ! زيرا خورشيد در چرخيدنش از خود اراده‌اى ندارد .\r\n2 . ارادهء تكوينى : منظور از ارادهء تكوينى ، ارادهء خداوند به امور تكوينى جهان هستى است . اگر ارادهء تكوينى خداوند به چيزى تعلق بگيرد ، بين مراد و ارادهء خدا هيچ فاصله‌اى وجود نخواهد داشت . « 1 »\r\nاراده در آيهء تطهير ، چه به معناى ارادهء تكوينى باشد ، چه به معناى ارادهء\r\n\r\n\r\n","description":"","footnote":"\r\n( 1 ) .  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ » .  يس ، 82 .\r\n","page_name":" 130 ","page_number":130},
  {"content":"\r\n\r\nتشريعى ، فضيلتى را براى پنج تن آل عبا عليهم السّلام ثابت نمىكند . چرا كه :\r\n- اگر ارادهء تكوينى خداوند به پاك بودن خاندان نبوت عليهم السّلام تعلق گرفته باشد ؛ يعنى خداوند آن‌ها را به گونه‌اى آفريده است كه همواره پاك باشند : در اين صورت ارادهء خود آن‌ها هيچ نقشى ندارد و پاك بودن آن‌ها هيچ فضيلتى محسوب نمىشود .\r\n- اگر ارادهء خداوند به پاك بودن آن‌ها به صورت تشريعى تعلق گرفته باشد ؛ يعنى خداوند با تشريع احكام اراده كرده است كه خاندان پيامبر با ارادهء خودشان و با انجام دستورهاى خداوند پاك باشند : در اين صورت نيز فضيلتى را براى آن‌ها ثابت نمىشود ؛ چرا كه اين اراده نسبت به همهء انسان‌ها وجود دارد و دستورهاى شرعى خداوند براى درست زندگى كردن همهء انسان‌هاست .\r\nاگر اراده در آيهء تطهير ، نه ارادهء تكوينى باشد و نه تشريعى ، پرسش اين است كه اين اراده چه نوع اراده‌اى است ؟ پيش از پاسخ به اين پرسش بايد بدانيم كه ارادهء تكوينى بر دو قسم است :\r\n1 . ارادهء قهرى : خداوند اراده مىكند چيزى به‌وجود بيايد و تحقق يابد . اين اراده ، قهرى است و مراد ، به صورت قهرى واقع مىشود .\r\n2 . توفيق ( آماده‌سازى زمينه براى رسيدن به كمال ) : خداوند با فراهم كردن زمينهء رشد ، به انسان كمك مىكند تا در راه خير موفق شود و زندگى سالمى داشته باشد و آن را عنايت خاص مىگويند .\r\nاراده ، در آيهء تطهير ، ارادهء تكوينى به معناى توفيق و عنايت خاص است .\r\nخداوند در اين آيه مىگويد : « اى خاندان پيامبر [ آل عبا 
  ] ، ما زمينه را براى رشد و تكامل و پاكى شما فراهم كرديم » . اين توفيق ويژه - كه شامل خاندان پيامبر مىشود - فضيلتى براى اين خاندان به حساب مىآيد كه هركسى از آن بهره نمىبرد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nپرسش : چرا خداوند فقط براى گروهى ويژه زمينهء رشد را فراهم مىكند ؟\r\nپيش از پاسخ به اين پرسش ، بايد به بيان مراتب هدايت بپردازيم . هدايت الهى از جهت مرتبه به چهار مرحله تقسيم مىشود :\r\n1 . هدايت طبيعى ( مرحلهء تكوين ) : در نهاد هر موجودى ( جمادات ، نباتات يا حيوانات ) نوعى هدايت نهاده شده است تا هنگامى كه پا به عرصهء وجود مىگذارد ، بتواند با كمك رهنمودهاى درونىاش راه زندگى را پيدا كند .\r\n قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  « 1 » ؛ « [ موسى در پاسخ فرعون 
  ] گفت :\r\n\" پروردگار ما كسى است كه هر چيزى را خلقتى كه در خور اوست داده ، سپس آن را هدايت كرده است \" » . اين هدايت را - كه شامل همهء موجودات مىشود - هدايت طبيعى مىناميم .\r\nرشد و نمو گياهان ، زندگى حيوانات و حركت كرهء زمين به دور خورشيد نمونه‌هايى از هدايت طبيعى در جهان آفرينش است .\r\nآيه‌هاى  وَ الَّذِي قَدَّرَ فَهَدى  « 2 » ،  وَ أَوْحى فِي كُلِّ سَماءٍ أَمْرَها  « 3 » ،  كُلٌّ فِي فَلَكٍ يَسْبَحُونَ  « 4 » به اين مرحلهء هدايت اشاره مىكنند .\r\n2 . هدايت فطرى ( مرحلهء فطرت ) : هدايت فطرى مخصوص انسان‌ها مىباشد ؛ به اين معنا كه : انسان به‌گونه‌اى آفريده شده است كه همواره ميل رسيدن به كمال را دارد . همهء انسان‌ها در فطرت ميل به راستى ، درستى ، نيك‌انديشى و همهء صفات كمالى دارند و در يك جمله ، حقيقت‌جو هستند . اين ميل درونى به كمالات را هدايت فطرى گويند .\r\n3 . هدايت عقل ( مرحلهء عقل ) : عقل به معناى « توانايى انديشيدن و تشخيص خير از شر » است . اگر عقل انسان آزاد باشد و اگر انسان ، آزادانديش باشد و عقلش از هرگونه\r\n\r\n\r\n","description":"","footnote":"\r\n( 1 ) . طه ، 50 .\r\n( 2 ) . اعلى ، 3 .\r\n( 3 ) . فصلت ، 12 .\r\n( 4 ) . انبياء ، 33 .\r\n","page_name":" 132 ","page_number":132},
  {"content":"\r\n\r\nآلودگى رها باشد ، خود ، راه خير و صلاح را تشخيص مىدهد و مراحل كمال را مىپيمايد . اين همان هدايت عقل است كه انسان را اشرف مخلوقات كرده است .\r\n   أَ لَمْ نَجْعَلْ لَهُ عَيْنَيْنِ وَ لِساناً وَ شَفَتَيْنِ وَ هَدَيْناهُ النَّجْدَيْنِ    « 1 » ؛ « آيا دو چشمش نداده‌ايم * و زبانى و دو لب * و هر دو راه [ خير و شر 
  ] را به دو نموديم » .\r\n    وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها * قَدْ أَفْلَحَ مَنْ زَكَّاها * وَ قَدْ خابَ مَنْ دَسَّاها     « 2 » ؛ « سوگند به نفس و آن‌كس كه آن را درست كرد * سپس پليدكارى و پرهيزكارىاش را به آن الهام كرد * كه هركس آن را پاك گردانيد ، قطعا درستكار شد * و هركه آلوده‌اش ساخت ، قطعا درباخت » .\r\nخداوند هر انسانى را كه بيافريند به او قدرت تشخيص راه كج از راه راست را الهام مىكند ، ازاين‌رو يعنى هر انسانى مىداند كج رفتن چيست و درست رفتن كدام است .\r\nمرحوم كلينى از هشام بن حكم « 3 » نقل مىكند كه حضرت امام موسى كاظم عليه السّلام به او گفت :\r\n« يا هشام ، إنّ اللّه تبارك و تعالى أكمل للناس الحجج بالعقول ، و نصر النبيّين بالبيان ، و دلّهم على ربوبيّته بالأدلّة . . . يا هشام ، إنّ للّه على الناس حجّتين ، حجّة ظاهرة و حجّة باطنة ، فأمّا الظاهرة فالرسل و الأنبياء و الأئمّة عليهم السّلام و أمّا الباطنة فالعقول » « 4 »\r\n« اى هشام ، خداوند به جهت آفرينش عقل [ و قرار دادن آن در نهاد انسان 
  ] حجت خود را بر مردم تمام كرده و پيامبران را با بيانى رسا يارى كرده و مردم را به وسيلهء دلايل بر وحدانيت خود رهنمون ساخته است . . . اى هشام ، خداوند بر مردم دو حجت دارد : حجت آشكار كه همان انبياء و رسولان و امامان عليهم السّلام مىباشند و حجت\r\n\r\n\r\n","description":"","footnote":"\r\n( 1 ) . بلد ، 8 - 10 .\r\n( 2 ) . شمس ، 7 - 10 .\r\n( 3 ) . هشام بن حكم يكى از ياران ارزشمند امام موسى بن جعفر ( ع ) است .\r\n( 4 ) . اصول كافى ، ج 1 ، ص 13 و 16 .\r\n","page_name":" 133 ","page_number":133},
  {"content":"\r\n\r\nدرونى همانا خرد انسانى است » .\r\nدرون انسان نيرويى وجود دارد كه زبانش ، زبان پيامبران است و انسان به‌وسيلهء آن سخن پيامبران را مىفهمد . اگر انسان در ذاتش از اين حجت‌ها برخوردار نبود ، هيچ‌گاه نمىتوانست سخن پيامبران را بفهمد . هدف از ارسال پيامبران نيز ، كمك كردن به اين حجت درونى انسان‌هاست .\r\nمولا امير مؤمنان عليه السّلام مىگويند : « فبعث فيهم رسله ، و واتر إليهم أنبياءه ، ليستأدوهم ميثاق فطرته ، و يذكّروهم منسيّ نعمته ، و يحتجّوا عليهم بالتبليغ ، و يثيروا لهم دفائن العقول » « 1 » .\r\n« پيامبران را پىدرپى بر مردم فرستاد تا پيمانى را كه در ميثاق فطرت با آنان بسته بود ، ادا كنند و نعمت‌هاى فراموش شده را [ كه بزرگ‌ترين آن‌ها عقل است 
  ] يادآور شوند و برسانند آنچه را بايد برسانند و آنچه را كه در گنجينه‌هاى خرد نهفته ، برانگيزانند » .\r\nهدف پيامبران زدودن غبارى است كه بر اثر برخى از كارهاى نادرست ، بر عقل انسان مىنشيند . با زدودن اين غبار ، آنچه كه در دل عقول انسان‌ها نهفته است ، برانگيخته مىشود ؛ به همين جهت يكى از اسم‌هاى پيامبران ، مذكّر ( يادآورنده ) است .\r\nيكى از صحابهء بزرگ پيامبر به نام وابصة بن معبد از پيغمبر صلّى اللّه عليه و آله پرسيد : « با كدام مقياس مىتوان نيكى را از بدى تشخيص داد ؟ »\r\nپيامبر پاسخ دادند : « يا وابصة ، استفت نفسك ، البرّ ما اطمأنّ إليه القلب و اطمأنّت إليه النفس ؛ و الإثم ما حاك في القلب و تردّد في الصدر » « 2 » ؛ « اى وابصه ، اين سؤال علمى را از خودت بپرس ؛ خوبى آن چيزى است كه نفست آن را بپسندد و عقل [ بى درنگ 
  ] آن را بپذيرد ؛ و بدى آن چيزى است كه در نفس اثر مىگذارد و [ مورد پذيرش\r\n\r\n\r\n","description":"","footnote":"\r\n( 1 ) . نهج البلاغه ، خطبهء 1 ، ص 43 .\r\n( 2 ) . مسند احمد ، ج 4 ، ص 228 .\r\n","page_name":" 134 ","page_number":134},
  {"content":"\r\n\r\nآن است ، ولى هنگامى كه بر عقل عرضه كنى 
  ] عقل در آن ترديد مىكند » .\r\nطبق فرمايش پيامبر صلّى اللّه عليه و آله براى شناخت حق از باطل بايد به درون خود مراجعه كرد :\r\nنخست بايد آن عمل را بر نفس عرضه كرد ؛ اگر نفست آن را پسنديد و شرح صدر نشان داد ، آن را بر عقل عرضه مىكنيم :\r\n- اگر عقل بىدرنگ پسنديد : به‌طور قطع آن كار ، پسنديده است ؛\r\n- اما اگر پس از پذيرش نفس ، عقل درنگ كرد و در خوب بودن آن دچار شك شد : آن كار ، باطل است و بايد آن را ترك كرد .\r\nاين آموزه‌هاى ارزشمند را فقط از انسانى شايسته همچون پيامبر صلّى اللّه عليه و آله مىتوان به دست آورد .\r\nاين حديث شريف به صراحت بيان مىكند كه ملاك شناخت حق از باطل در وجود همهء انسان‌ها وجود دارد و اين ملاك چيزى نيست جز عقل . بنابراين هر انسانى مىتواند نيكى را از بدى تشخيص دهد ؛ چه ابو جهل و ابو سفيان باشد چه ابو ذر و سلمان .\r\n4 . مرحلهء تشريع ( هدايت تشريعى ) : هدايت تشريعى همان قوانين الهى است كه پيامبران بر انسان‌ها عرضه مىكنند .\r\n  قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ * يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ ، وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ   « 1 » ؛ « قطعا براى شما از جانب خدا روشنايى و كتابى روشنگر آمده است * خدا هركه را از خشنودى او پيروى كند ، به وسيلهء آن [ كتاب 
  ] به راه‌هاى سلامت رهنمون مىشود ، و به توفيق خويش ، آنان را از تاريكىها به سوى روشنايى بيرون مىبرد و به راهى راست هدايتشان مىكند » .\r\n\r\n\r\n","description":"","footnote":"\r\n( 1 ) . مائده ، 15 و 16 .\r\n","page_name":" 135 ","page_number":135},
  {"content":"\r\n\r\n5 . مرحلهء عنايت ( توفيق الهى ) : آخرين مرحلهء هدايت ، عنايت يا توفيق الهى است . اين هدايت ويژهء بندگان شايسته‌اى است كه مراحل قبلى هدايت را به سلامت پشت سر گذاشته‌اند . در اين مرحله خداوند زمينهء رسيدن به كمال را براى انسان آماده مىسازد .\r\nاگر انسان به نداى فطرت لبيك گفت و به نور عقل توجه كرد و به راهنمايىهاى شرع نيز عنايت داشت ، شايستگى ورود به مرحلهء پنجم را پيدا مىكند و توفيق الهى شامل او مىشود .\r\nرحمانيت خداوند همان چهار مرحلهء نخست است كه بين همهء انسان‌ها مشترك است ؛ اما رحيميّت خداوند - كه همان توفيق است - ويژهء بندگان شايسته مىباشد .\r\nاين شايستگى در مرحله‌هاى قبل به دست مىآيد و اگر كسى آن مرحله‌ها را نگذراند ، حق ورود به مرحلهء پنجم را ندارد .\r\nآيهء  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  « 1 » به چهار مرحلهء نخست هدايت اشاره مىكند . انسان يا شكر اين هدايت‌ها را به جا مىآورد و آن‌ها را مىپذيرد يا به آن توجهى نكرده ، خود را از بهترين نعمت پروردگارش محروم مىكند و در مسير گمراهى قدم مىگذارد .\r\nانسانى كه با استقامت در مسير هدايت ، مراحل هدايت را به سلامت پشت سر بگذارد ، خودش را براى دريافت فيض‌هاى آسمانى آماده مىكند :\r\n    إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ * نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ * نُزُلًا مِنْ غَفُورٍ رَحِيمٍ * وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ     « 2 » ؛\r\n« در حقيقت ، كسانى كه گفتند : \" پروردگار ما خداست \" ، سپس ايستادگى كردند ،\r\n\r\n\r\n","description":"","footnote":"\r\n( 1 ) . « ما راه را به او نشان داديم ، خواه شاكر باشد ( و پذيرا گردد ) يا ناسپاس » . انسان ، 3 .\r\n( 2 ) . فصلت 30 - 33 .\r\n","page_name":" 136 ","page_number":136},
  {"content":"\r\n\r\nفرشتگان بر آنان فرود مىآيند [ و مىگويند : 
  ] هان ، بيم مداريد و غمين مباشيد و به بهشتى كه وعده يافته بوديد شاد باشيد * در زندگى دنيا و در آخرت دوستانتان ماييم و هرچه دل‌هايتان بخواهد [ در بهشت 
  ] براى شماست ، و هرچه خواستار باشيد در آنجا خواهيد داشت * روزى آماده‌اى از سوى آمرزندهء مهربان است * و كيست خوش‌گفتارتر از آن‌كس كه به سوى خدا دعوت نمايد و كار نيك كند و گويد :\r\nمن [ در برابر خدا 
  ] از تسليم‌شدگانم ؟ »\r\nآرى ، اگر بنده صالح شود ، همواره در همهء ابعاد زندگى مشمول عنايت الهى خواهد بود و زمينهء رسيدن به كمال انسانى برايش فراهم مىشود ؛ كه از آن به توفيق الهى ياد مىكنيم .\r\n\r\nنمونهء يك انسان هدايت شده\r\nابو ذر كسى بود كه مدال « أصدق البريه ؛ راستگوترين انسان » « 1 » را از پيامبر دريافت كرد . او هنگامى كه شنيد در مكهء مكرمه شخصى ادعاى پيامبرى كرده است ، برادرش ، انيس بن جناده ، « 2 » را براى تحقيق به مكه فرستاد .\r\nانيس به مكه رفت و پس از بررسى نزد ابو ذر برگشت و به او بشارت داد : « مردى را يافتم كه بر دين تو است « 3 » و همان راهى را كه تو انتخاب كردى به بهترين وجه بيان مىكند . مردم مىگويند : \" او شاعر است \" ، اما به عقيدهء من - كه ورزيده و داور در شعرم - سخنان او فراتر از شعر است . مىگويند : \" سحر است . \" سحر را مىشناسم ، امكان ندارد كلامش ، سخن انسان باشد » .\r\nابو ذر با شنيدن اين سخنان به سوى پيامبر شتافت و به او ايمان آورد . اين پيگيرى ابو ذر به اين دليل بود كه وى به نداى فطرتش گوش مىداد و به هشدار عقلش توجه مىكرد .\r\n\r\n\r\n","description":"","footnote":"\r\n( 1 ) . پيامبر دربارهء او گفته است : « ما أضلّت الخضراء و لا أقلت الغبراء على ذي لهجة أصدق من أبي ذر ؛ آسمان سايه نيفكنده بر شخصى و زمين بر روى خود حمل نكرده است كسى را صادق‌تر از ابو ذر » .\r\n( 2 ) . انيس بن جناده از شاعران بزرگ عرب بود .\r\n( 3 ) . ابو ذر سه سال پيش از رسالت پيامبر ، مسلمان و يكتاپرست شده بود .\r\n","page_name":" 137 ","page_number":137},
  {"content":"\r\n\r\nدر مقابل ابو ذر ، افرادى چون ابو لهب ، عموى پيغمبر و ابو جهل وجود داشتند .\r\nابو جهل قسم خورده بود كه با سنگ سر پيغمبر اسلام را بشكند و خون‌آلود كند . او روزى سنگ بزرگى را با دو دستش در سينه گرفت و به سمت پيغمبر صلّى اللّه عليه و آله - كه در حال نماز خواندن بود - رفت . هنگامى كه حضرت به سجده رفت ، ابو جهل جلو رفت تا سنگ را به سر پيامبر بزند كه ناگهان نعره‌اى كشيد و دست‌هايش خشك شد ، سپس فريادزنان به عقب برگشت و پس از رها كردن سنگ ، بر زمين افتاد .\r\nمردم دور او جمع شدند و از او پرسيدند : « چه ديدى ؟ »\r\nگفت : « همين‌كه نزديك پيامبر اسلام رسيدم ، شتر چموش و قوىاى را - كه به عمرم چنين شتر مست چموشى نديده بودم - ديدم به طرف من حمله مىكند و دهانش را به قصد بلعيدن من باز كرده است » .\r\nبا اينكه ابو جهل اين صحنه‌ها را ديد ، باز از مبارزه با حق دست برنداشت . او به افرادى كه براى شنيدن تلاوت پيامبر صلّى اللّه عليه و آله داخل مسجد مىشدند ، مىگفت : « در گوشتان پنبه بگذاريد تا سخنان پيامبر را نشنويد » .\r\nابو جهل و ابو ذر دو نفرند كه يكى نزديك به پيغمبر است و ديگرى دور از پيغمبر ؛ يكى به دنبال حقيقت و ديگرى دنباله‌رو باطل . اگر قرار باشد عنايت ويژهء حق‌تعالى شامل كسى شود ، شايسته است كه اين توفيق الهى شامل انسان‌هايى چون ابو ذر شود تا در راه حق و هدايت استوارتر قدم بگذارند .\r\nشبهه : ظاهر آيهء شريفهء  فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ  « 1 » همان اعتقاد اشعرىها به مجبور بودن انسان در سرنوشت است . اشاعره از 1200 سال پيش بر اين باور بودند كه مؤمن كسى است كه پروردگار در ازل خواسته است ايمان بياورد و ازاين‌رو به اجبار ايمان مىآورد و نمىتواند كفر بورزد ؛ چرا كه خواست خدا و سرنوشت بر ارادهء او مقدم است .\r\nكافر نيز كسى است كه خداوند از ازل خواسته است كه او كفر بورزد و حتى اگر\r\n\r\n\r\n","description":"","footnote":"\r\n( 1 ) . « خدا هركسى را بخواهد گمراه و هركسى را بخواهد هدايت مىكند » . ابراهيم ، 4 .\r\n","page_name":" 138 ","page_number":138},
  {"content":"\r\n\r\nخود او بخواهد ، نمىتواند ايمان بياورد ؛ زيرا ارادهء خدا اين‌گونه بوده است .\r\nپاسخ : درست است كه اين آيه مىگويد : « خداوند هركسى را بخواهد هدايت مىكند » ، اما پرسش اين است كه خدا چه كسانى را مىخواهد هدايت كند ؟ آيا دلخواهى است ؟ نه ، چرا كه ذيل همين آيه اشاره شده كه خداوند حكيم است :\r\n وَ هُوَ الْعَزِيزُ الْحَكِيمُ . \r\n« عزيز » به معناى آن است كه هرچه بخواهد ، انجام مىدهد و هيچ قدرتى توانايى ايستادن در مقابل آن را ندارد ؛ اما اين قدرت خارق العاده با « حكمت » همراه است .\r\nقدرت پروردگار در جايى به كار گرفته مىشود كه مقتضاى حكمت باشد ، نه اينكه همانند قدرت طاغوت‌ها ، دلخواهى باشد .\r\n« قادر حكيم » بىجهت كسى را هدايت يا گمراه نمىكند ؛ ازاين‌رو عبارت‌هاى اين آيه بايد اين‌گونه ترجمه شود :\r\nيهدي من يشاء : پروردگار كسى را كه مرحله‌هاى هدايت را به بهترين وجه پيموده باشد ، هدايت مىكند .\r\nيضلّ من يشاء : كسى كه مرحله‌هاى هدايت را نپيموده است ، از فيوضات ، اشراقات و الهامات پروردگار محروم شده ، دچار گمراهى مىشود .\r\nبنابراين مفهوم آيه اين است كه هركس مرحله‌هاى هدايت را به سلامت بگذراند مشمول توجه ويژه پروردگار مىشود و اگر نتواند از مرحله‌هاى هدايت بهره‌مند شود ، از اين توفيق الهى نيز بىبهره خواهد ماند .\r\nنكته‌اى دربارهء « يضلّ » : معناى ابتدايى يضلّ ، « گمراه كردن » است ؛ اما هرجا خداوند « يضلّ » را به خودش نسبت مىدهد ، به معناى « يخذل » « 1 » مىباشد كه در زبان فارسى به معناى « رها مىكند » است .\r\nپروردگار انسانى را كه شايستگى توفيق الهى را در خود ايجاد نكند ، گمراه نمىكند ؛ بلكه توجه ويژهء خود را مشمولش نمىكند و او را به حال خود رها مىكند .\r\n\r\n\r\n","description":"","footnote":"\r\n( 1 ) . يخذله : يتركه و نفسه .\r\n","page_name":" 139 ","page_number":139},
  {"content":"\r\n\r\nدانش‌آموزى كه در دوران تحصيل در دبستان ، راهنمايى و دبيرستان موفقيتى كسب نكرده و در هر كلاس چند بار رد شده است ، شايستگى قبول شدن در دانشگاه را ندارد . اگر رئيس دانشگاه او را پذيرش نكند ، به او ظلم نكرده است ؛ چرا كه اين دانش‌آموز مرحله‌هاى پيش از ورود به دانشگاه را با موفقيت پشت سر نگذاشته است .\r\n\r\nآيه‌ها و روايت‌هاى توفيق\r\nاشاره شد كه هدايت از فطرت آغاز شده ، به عصمت ختم مىشود و شرط ورود به مرحلهء عنايت ويژه ( توفيق ) اين است كه انسان مرحله‌هاى فطرت ، عقل و دستورهاى شرع را به خوبى گذرانده باشد .\r\nدر اين زمينه آيه‌ها و روايت‌هاى بسيار ارزشمند و شريفى وجود دارد كه به برخى از آن‌ها اشاره مىكنيم :\r\n1 .     إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ * نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ * نُزُلًا مِنْ غَفُورٍ رَحِيمٍ * وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ     « 1 » ؛\r\n« در حقيقت ، كسانى كه گفتند : \" پروردگار ما خداست \" ، سپس ايستادگى كردند ، فرشتگان بر آنان فرود مىآيند [ و مىگويند : 
  ] هان ، بيم مداريد و غمين مباشيد و به بهشتى كه وعده يافته بوديد شاد باشيد * در زندگى دنيا و در آخرت دوستانتان ماييم و هرچه دل‌هايتان بخواهد [ در بهشت 
  ] براى شماست ، و هرچه خواستار باشيد در آنجا خواهيد داشت * روزى آماده‌اى از سوى آمرزندهء مهربان است * و كيست خوش‌گفتارتر از آن‌كس كه به سوى خدا دعوت نمايد و كار نيك كند و گويد :\r\nمن [ در برابر خدا 
  ] از تسليم‌شدگانم ؟ » .\r\n\r\n\r\n","description":"","footnote":"\r\n( 1 ) . فصلت ، 30 - 33 .\r\n","page_name":" 140 ","page_number":140},
  {"content":"\r\n\r\nچند نكته :\r\n( 1 ) ملائكه در  تَتَنَزَّلُ عَلَيْهِمُ الْمَلائِكَةُ  كنايه از الهام‌هاى آسمانى ، اشراقات و فيوضات الهى است . مضمون اين فيوضات اين است كه :  « أَلَّا تَخافُوا وَ لا تَحْزَنُوا » ؛  يعنى چه در حال و چه در آينده دغدغه‌اى در زندگى ندارند .\r\nكسى كه از ابتدا درست حركت كرده است ، در زندگىاش دغدغه‌اى نخواهد داشت ؛ مانند دانش‌آموزى كه از روز اول تحصيل درست درس مىخواند و پله‌پله پيش مىرود . اين دانش‌آموز نيازى ندارد كه در شب امتحان با شتاب و هراس درس بخواند .\r\n( 2 )  وَ أَبْشِرُوا بِالْجَنَّةِ  : وعده‌اى است به كسانى كه در اين مسير قدم گذاشته‌اند .\r\n( 3 )  نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ  : پروردگار به هدايت‌شدگان وعده مىدهد كه ما عهده‌دار شما هستيم تا در مسير زندگى نلغزيد و از شما هم در اين دنيا و هم در آخرت سرپرستى مىكنيم . انسانى كه حق‌تعالى پشتوانه‌اش باشد ، هيچ هراسى به خود راه نمىدهد .\r\n( 4 )  مَنْ أَحْسَنُ قَوْلًا مِمَّنْ دَعا إِلَى اللَّهِ ؛  يعنى : چه كسى گفتار ، رفتار و كردارش بهتر از انسانى است كه كارهايش خداگونه و همهء حركت‌هايش ، دعوت به سوى خداست .\r\n2 .  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  « 1 » ؛\r\n« خداوند سرور كسانى است كه ايمان آورده‌اند . آنان را از تاريكىها به سوى روشنايى بيرون مىبرد و [ لى 
  ] كسانى كه كفر ورزيده‌اند ، سرورانشان طاغوتند كه آنان را از روشنايى به سوى تاريكىها مىبرند » .\r\nمنظور از « ظلمات » ، بن‌بست‌هايى است كه هر روز در برابر انسان‌ها قرار مىگيرد . انسانى كه پشتوانهء الهى داشته باشد ، به مجرد برخورد با يكى از بن‌بست‌ها و گره‌هاى زندگى ، گره كارش گشوده شده ، راه برايش باز مىشود .\r\n\r\n\r\n","description":"","footnote":"\r\n( 1 ) . بقره ، 256 .\r\n","page_name":" 141 ","page_number":141},
  {"content":"\r\n\r\nممكن است برخى ، به اشتباه ، گمان كنند كه اين آيه مىگويد : « مؤمن در ظلمات است و خدا او را در نور مىآورد و كافر در نور است و خدا او را وارد ظلمات مىكند » ؛ حال‌آنكه ، همان گونه كه اشاره شد ، ظلماتى كه در اين آيه مطرح است ، به معناى گره‌هاى مادى و معنوى زندگى مىباشد .\r\nانسان پيوسته در زندگى بر سر دو راهى قرار مىگيرد . انسان مؤمنى كه در زندگى بر خدا توكل مىكند و مشمول توجه ويژهء پروردگار است ، در اين دوراهىها لحظه‌اى درنگ نمىكند . هنگام پيش آمدن ترديدها ، در ذهن او جرقه‌اى مىخورد و راه براى او روشن مىشود . در مقابل ، كافر حتى اگر در زندگىاش ، در ظاهر ، به بن‌بستى برخورد نكند ، اما چون تحت ولايت طاغوت است ، منحرف مىشود و در سنگ و كلوخ مىافتد .\r\n3 .  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  « 1 » ؛ « و آنان كه به هدايت گراييدند [ خدا 
  ] آنان را هرچه بيشتر هدايت بخشيد و [ توفيق 
  ] تقوا به آن‌ها داد » .\r\n\r\nحقيقت تقوا\r\nتقوا به معناى بينشى درونى است كه انسان به وسيلهء آن راه درست را تشخيص مىدهد و آن را انتخاب مىكند . خداوند به كسانى كه در راه هدايت كوشيده‌اند ، بينشى مىدهد كه با آن بينش مىتوانند خوبىها را از بدىها تشخيص دهند و راه درست را انتخاب كنند .\r\nمولا امير مؤمنان عليه السّلام مىگويند : « قالت الحكمة : من أرادني فليعمل بأحسن ما علم » « 2 » ؛ « حكمت « 3 » گفت : هركس من را مىخواهد پس به بهترين آنچه مىداند عمل كند » .\r\n\r\n\r\n","description":"","footnote":"\r\n( 1 ) . محمد ، 17 .\r\n( 2 ) . اين روايت فقط در مقدمهء تفسير راغب اصفهانى ، ص 95 وجود دارد . راغب اصفهانى از دانشمندان بزرگى است كه در فقه ، تفسير و لغت سررشته دارد . وى اولين شخصى است كه كتابى در زمينهء واژه‌هاى قرآنى نوشت . او در اين كتاب به صورت اجتهادى به بيان واژه‌هاى قرآن پرداخته است . علامهء طباطبايى دربارهء كتاب او مىگويد : « يكى از معجزه‌هاى قرآن ، كتاب مفردات راغب اصفهانى است » .\r\n( 3 ) . حكمت همان بينش الهى است .\r\n","page_name":" 142 ","page_number":142},
  {"content":"\r\n\r\nهركس مىخواهد به حكمت دست پيدا كند ، بايد از بين چيزهايى كه فطرت ، عقل و شرع به او گوشزد مىكند ، بهترين آن‌ها را انتخاب كند و به آن عمل كند ؛ مانند نماز صبح كه داراى حالت‌هاى مختلفى است :\r\n- اول وقت يا غير اول وقت ؛\r\n- با حضور قلب يا بدون حضور قلب ؛\r\n- در مسجد يا در خانه ؛\r\n- به جماعت يا به تنهايى ؛\r\n- با انگشتر عقيق و رعايت آداب نماز يا بدون توجه به آداب نماز ؛\r\nبهترين اين حالت‌ها ، نماز « اول وقت ، با حضور قلب ، در مسجد ، با جماعت و با رعايت همهء آداب نماز » است .\r\nحكمت مىگويد : « اگر من را مىخواهى ، در عمل به هر تكليفى ، بهترين آن را انتخاب كن » .\r\nبراى انسان هيچ چيزى بهتر از پيدا كردن بينش نيست ؛  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » ؛ « به هركس حكمت داده شود ، به يقين ، خيرى فراوان داده شده است » . امروزه مسلمان متدين و مؤمن در دنيا بسيار است ؛ اما متأسفانه خيلى از آن‌ها بينش ندارند . بسيارى از ناهنجارىها كه به دست برخى افراد انجام مىشود به سبب نداشتن بينش است . گاه يك مسلمان - كه حاضر است در راه خدا شهيد شود ، اما از حقيقت دين بىخبر است - كارهايى را انجام مىدهد كه از جنايت هر جنايتكارى بدتر است .\r\nيكى از همين افراد ناآگاه با مسلسل شصت نفر از نمازگزاران جمعه را كشت .\r\nهنگامى كه از او پرسيدند : « چرا اين جنايت را مرتكب شدى ؟ » گفت : « عالم مسجدمان گفته بود كه اگر ده تا از اين نمازگزاران را بكشيد به بهشت مىرويد » .\r\nوضع كشورهاى اسلامىاى كه مسلمانانش داراى بينش اسلامى هستند ، با\r\n\r\n\r\n","description":"","footnote":"\r\n( 1 ) . بقره ، 269 .\r\n","page_name":" 143 ","page_number":143},
  {"content":"\r\n\r\nكشورهايى كه مسلمانند ولى بينش اسلامى ندارند ، تفاوت فراوانى دارد .\r\nقرآن نيز بر داشتن بينش در كنار دانش تأكيد مىكند :  يُعَلِّمُهُمُ الْكِتابَ وَ الْحِكْمَةَ  « 1 » ؛ « [ فرستادهء خدا 
  ] كتاب و حكمت به آنان مىآموزد » . منظور از كتاب ، دانش شريعت است و مراد از حكمت ، بينش دينى . پيغمبران افزون بر آموزش دانش شريعت ، بينش انسان‌ها را نيز بالا مىبرند .\r\n4 . حديث قدسى : مرحوم كلينى به سند صحيح از حماد بن بشير از امام صادق عليه السّلام از پيامبر صلّى اللّه عليه و آله و ايشان از خداوند نقل مىكند :\r\n« ما تقرّب إليّ عبد بشيء أحبّ إليّ ممّا افترضت عليه و إنّه ليتقرّب إليّ بالنافلة حتّى احبّه ، فإذا أحببته كنت سمعه الّذي يسمع به و بصره الّذي يبصر به و لسانه الّذي ينطق به و يده الّتي يبطش بها ، إن دعاني أجبته و إن سألني أعطيته » « 2 » ؛\r\n« [ اگر بنده‌اى مىخواهد به من نزديك شود ، بداند : 
  ] بنده با هيچ‌چيز ، از بين چيزهايى كه من دوست دارم ، به من نزديك نمىشود جز اينكه واجبات مرا خوب انجام دهد [ ولى اين عبد به اين اندازه قانع نيست 
  ] و او [ علاوه بر واجبات 
  ] مستحبات و نوافل را [ هم 
  ] انجام مىدهد [ تا به من نزديك‌تر شود و در اين راه مىكوشد 
  ] تا [ هنگامى كه به او علاقه پيدا كنم و 
  ] او را دوست بدارم .\r\nهنگامى كه او را دوست داشتم من گوشى كه با آن مىشنود ، چشمى كه با آن مىبيند ، زبانى كه با آن سخن مىگويد و دستى كه با آن چيزها را مىگيرد ، مىشوم [ و شنيده‌ها ، ديده‌ها ، گفته‌ها و كارهايش خدايى مىشود ) .\r\nاگر مرا بخواند ، اجابت مىكنم و اگر از من درخواستى كند ، به او مىدهم » .\r\nانسانى كه با انجام عمل شايسته ، محبوب خدا مىشود ، گوشش ، چشمش ، زبانش و دستش خداگونه رفتار مىكند . با اين بيان ، روايت مولا ( قالت الحكمة . . . ) به خوبى روشن مىشود . اگر انسان تكاليفش را به بهترين وجه انجام دهد به بينش\r\n\r\n\r\n","description":"","footnote":"\r\n( 1 ) . جمعه ، 2 .\r\n( 2 ) . كافى ، ج 2 ، ص 352 .\r\n","page_name":" 144 ","page_number":144},
  {"content":"\r\n\r\nخدايى دست پيدا مىكند و در نتيجه زبانش خداگونه سخن مىگويد ، گوشش خداگونه مىشنود ، چشمش خداگونه مىبيند و دست‌هايش خداگونه كار مىكند .\r\n5 . روايت از نهج البلاغه : « ما برح للّه - عزّت آلاؤه - في البرهة بعد البرهة ، و في أزمان الفترات ، عباد ناجاهم في فكرهم ، و كلّمهم في ذات عقولهم ، فاستصبحوا بنور يقظة في الأبصار و الأسماع و الافئدة . . . حتّى كأنهم يرون ما لا يرى الناس و يسمعون ما لا يسمعون .\r\nفلو مثّلتهم لعقلك في مقاومهم المحمودة . . . لرأيت أعلام هدى و مصابيح دجى و قد حفّت بهم الملائكة و تنزّلت عليهم السّكينة و فتحت لهم أبواب السماء و اعدّت لهم مقاعد الكرامات » « 1 » ؛\r\n« خداوند همواره در زمان‌ها و مكان‌هاى مختلف بندگان شايسته‌اى دارد كه هنگام انديشيدن [ به مسائل مادى يا معنوى 
  ] ، خدا در گوششان زمزمه مىكند « 2 » [ و خداگونه فكر مىكنند 
  ] و خدا در صميم قلبشان با آن‌ها به گفتگو مىنشيند و آنچه از قلبشان الهام مىگيرند ، از جانب حق‌تعالى است 
  ] با نور بيدارى ، چشم‌ها ، گوشها و دل‌هايشان را روشن مىكنند . « 3 » . . . تا جايى كه گويى مىبينند چيزهايى را كه مردم نمىبينند و مىشنوند چيزهايى را كه گوش ديگران نمىشنود [ و به حقايقى دست پيدا مىكنند كه ديگران از آن محرومند 
  ] .\r\nاگر در ذهنت تصويرى از مقام پسنديدهء اين افراد ترسيم كنى ، همانا نشانه‌هاى هدايت و شب‌چراغ‌هاى فروزان مىبينى كه فرشتگان آن‌ها را فرا گرفته‌اند و آرامش و متانت [ از جانب خدا 
  ] بر آن‌ها فرود آمده و درهاى آسمان بر آن‌ها باز شده است و بر صندلى كرامت تكيه زده‌اند » .\r\n\r\n\r\n","description":"","footnote":"\r\n( 1 ) . خطبهء 222 .\r\n( 2 ) . در مقابل وسوسهء شيطان ( إنّ الشّياطين ليوحون إلى أولياءهم ؛ شيطان‌ها به دوستان خود وسوسه مىكنند » . انعام ، 121 ) . انسان مؤمن حريم الهى است و شيطان به او راه ندارد .\r\n( 3 ) . دربارهء پيامبر و امامان معصوم گفته‌اند : « تنام عينه و لا ينام قلبه ؛ گوششان مىخوابد ولى دل‌هايشان نمىخوابد » .\r\n","page_name":" 145 ","page_number":145},
  {"content":"\r\n\r\n6 .  وَ اتَّقُوا اللَّهَ وَ يُعَلِّمُكُمُ اللَّهُ  « 1 » ؛ « و از خدا پروا كنيد ، خدا به شما آموزش مىدهد » .\r\nتقوا به معناى رفتار تعهدگونه است . انسان با تقوا در رفتارش تعهدات يك انسان و يك مسلمان را رعايت مىكند .\r\nاگر شيعه به راستى شاگرد مكتب اهل بيت عليهم السّلام باشد ، بايد از سخنان معصومان پند بگيرد و در زندگى از آن‌ها تأثير بپذيرد . مولا امير مؤمنان عليه السّلام در يكى از نامه‌هايشان « 2 » مىگويند : « فإنّا صنائع ربّنا و النّاس بعد صنائع لنا » ؛ « ما ( اولياء مقرب درگاه حق تعالى ) ساخته شدهء خداييم [ و خدا آن‌گونه كه مىخواهد ما را ساخته 
  ] « 3 » و مردم ساخته‌شدگان ما هستند » .\r\nما بايد افتخار كنيم كه ساخته شدهء دست مولا و ساخته شدهء دست امام زمان عليه السّلام هستيم ؛ البته اين ساخته شدن تنها با فرا گرفتن سخنان آن‌ها ممكن مىشود .\r\n\r\nعصمت حضرت زهرا عليها السّلام\r\nبزرگان اسلام اتفاق نظر دارند كه آيهء تطهير ، عصمت را براى پنج تن آل عبا ثابت مىكند ؛ اما ابن تيميه اين سخن را نمىپذيرد و دليلى براى اثبات ادعايش مىآورد كه از سخنش عجيب‌تر است .\r\nابن تيميه مىگويد : « در بين اين پنج تن ، فاطمه وجود دارد كه به‌طور قطع ايشان معصوم نيست ، ازاين‌رو آيه تطهير نمىتواند در مقام بيان عصمت اين پنج تن باشد » .\r\nسخن ابن تيميه سخنى بسيار غريب است كه كوتاه‌نظرى او را مىرساند ؛ چرا كه محور عصمت ، حضرت فاطمه عليها السّلام است . مرحوم مجلسى در بحار الانوار فصلى را با عنوان « عصمة الزهراء » به عصمت حضرت زهرا عليها السّلام اختصاص داده است .\r\nمحوريت حضرت زهرا عليها السّلام نه تنها يكى از اصول اعتقادى شيعه است ، بلكه\r\n\r\n\r\n","description":"","footnote":"\r\n( 1 ) . بقره ، 282 .\r\n( 2 ) . نهج البلاغه ، شمارهء نامهء 28 ، ص 386 .\r\n( 3 ) . خداوند به موسى مىگويد :  وَ اصْطَنَعْتُكَ لِنَفْسِي  ؛ تو را براى خود ساختم » . طه ، 41 .\r\n","page_name":" 146 ","page_number":146},
  {"content":"\r\n\r\nبزرگان اسلام - كه به خاندان نبوت ابراز علاقه مىكردند - فاطمه عليها السّلام را محور عصمت مىدانند .\r\nدر حديث كساء خداوند به جبرئيل مىگويد : « هم فاطمه و أبوها و بعلها و بنوها » ؛ « آن‌ها فاطمه و پدر فاطمه و همسر فاطمه و فرزندان فاطمه هستند » . در اين حديث ، فاطمه عليها السّلام محور قرار گرفته است و پيامبر ، على ، حسن و حسين به وسيلهء فاطمه معرفى مىشوند .\r\nهمچنين در دعاى معروف « اللهم بفاطمة و أبيها و بعلها و بنيها و السّرّ المستودع فيها » فاطمه عليها السّلام محور قرار گرفته است . در اين دعا خدا را به فاطمه و پدر فاطمه و همسر فاطمه و فرزندان فاطمه قسم مىدهيم ، سپس اضافه مىكنيم : « و السر المستودع فيها » ؛ « اسرار الهىاى كه نزد فاطمه به امانت نهاده شده است » .\r\nپرسش : مراد از سرّ در « السرّ المستودع » چيست ؟\r\nپاسخ : گاهى پيامبر صلّى اللّه عليه و آله و حضرت على عليه السّلام ، تنها ، كنار هم مىنشستند و پيامبر صلّى اللّه عليه و آله ودايع نبوت را به على عليه السّلام مىسپرد و حضرت امير اسرارى را كه مىبايست براى هدايت امت فرا بگيرد ، از پيامبر دريافت مىكرد .\r\nهنگامى كه اين جلسه‌ها در خانهء حضرت على عليه السّلام برگزار مىشد ، پيامبر صلّى اللّه عليه و آله به حضرت زهرا عليها السّلام مىفرمود : « تو نامحرم نيستى ، بيا كنار ما بنشين » ؛ ولى هنگامى كه اين كار در خانهء پيامبر صلّى اللّه عليه و آله انجام مىگرفت ، حضرت به زنان خود اجازهء ورود نمىداد .\r\nبنابراين مىتوان گفت كه حضرت زهرا عليها السّلام در دريافت ودايع نبوت ، همپاى على عليه السّلام است و اسرار عظيم نبوت نزد حضرت زهرا عليها السّلام نيز سپرده شده است .\r\nشاهد ديگر بر عصمت حضرت زهرا عليها السّلام اين است كه از روز اول ، عصمت\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحضرت نزد فرهيختگان جامعهء اسلامى امرى مسلم بوده است . امام شافعى ، محمد بن ادريس - كه عرب اصيل و از قريش است - نسبت به خاندان پيامبر عليهم السّلام و به ويژه مولا امير مؤمنان عليه السّلام علاقهء ويژه‌اى داشت . وى شعرهاى فراوانى دربارهء حضرت على عليه السّلام سروده است و در شعرهايش به اندازه‌اى حضرت را مدح كرده است كه او را متهم كردند كه على اللهى است و اين بيت را دربارهء او سرودند :\r\n و مات الشافعى و ليس يدري * على ربّه أم ربّه اللّه « 1 » \r\nاز جمله اشعارى كه شافعى در مدح پنج تن سروده اين شعر است :\r\n إذا في مجلس ذكروا عليّا * و سبطيه و فاطمة الزّكيّة\r\nيقال تجاوزوا يا قوم هذا * فهذا من حديث الرافضيّه\r\nبرئت إلى المهيمن من اناس * يرون الرفض حبّ الفاطميّة \r\n« اگر در مجلسى از على و دو فرزند و همسر پاكش ياد كنند ؛\r\nمىگويند : اين سخن‌ها را كنار بگذاريد . اين سخنان رافضىها است ؛\r\nپناه مىبرم به پروردگار جهان از مردمى كه حبّ فاطمى را پشت كردن به دين مىدانند » .\r\n\r\nمفهوم تطهير\r\nابن حجر مىگويد : « كلمهء \" يطهّر \" در قرآن زياد آمده است ؛ اما تنها در اين آيه ، \" يطهّر \" با كلمهء \" تطهيرا \" همراه شده است » .\r\nكلمهء « تطهيرا » در اين آيه ، مصدر است و نقش آن مفعول مطلق تأكيدى است . « 2 » در ادبيات عرب اين‌گونه مصدرها را - كه نقش آن مفعول مطلق است - براى دفع شبهه\r\n\r\n\r\n","description":"","footnote":"\r\n( 1 ) . هنگامى كه شافعى مرد هنوز برايش روشن نشده بود كه على خداست يا اللّه .\r\n( 2 ) . مفعول مطلق بر سه قسم است : نوعى ، عددى و تأكيدى .\r\n","page_name":" 148 ","page_number":148},
  {"content":"\r\n\r\nمىآورند ؛ به اين معنا كه امرى كه از آن خبر داده مىشود ، حقيقت محض است و شك در آن راه ندارد .\r\nاگر شخصى ديگرى را سخت كتك بزند ، در زبان فارسى مىگويند : « آن‌قدر او را كتك زد كه كشتش » . در اينجا مراد از « كشتن » ، كشتن حقيقى نيست ، بلكه « زدن شديد » است ( ضرب شديد ) ؛ اما اگر به راستى كسى را كشته باشد ، مىگويند :\r\n« به راستى كشتش » .\r\nدر ادبيات عرب اگر بخواهيم بگوييم كه به راستى كارى را انجام داده است ، بايد در كنار فعل ، مصدر آن فعل را بياوريم . مانند : قتله قتلا ( به راستى او را كشت ) . به اين مصدر ( قتلا ) مفعول مطلق تأكيدى مىگويند كه فعل را تأكيد مىكند .\r\nخداوند كه در قرآن مىگويد :  وَ كَلَّمَ اللَّهُ مُوسى تَكْلِيماً  « 1 » ، يعنى : خداوند به راستى و بىواسطه با موسى سخن گفت ؛ مانند اينكه دو شخص باهم گفتگو مىكنند ، نه اينكه جبرئيل را فرستاده باشد .\r\nمفعول مطلق تأكيدى را بايد در ترجمه به زبان فارسى ، به « به راستى » ترجمه كرد . « تطهيرا » نيز در آيهء تطهير  وَ يُطَهِّرَكُمْ تَطْهِيراً  مفعول مطلق تأكيدى است و براى عظمت دادن به تطهير آمده است .\r\nتطهير در قرآن به دو معنا آمده است :\r\n1 . پاك شدن ظاهر : مانند « طهور » در آيهء  وَ أَنْزَلْنا مِنَ السَّماءِ ماءً طَهُوراً  « 2 » كه به معناى پاكى ظاهرى است .\r\n2 . پاك شدن باطن : مانند « مطهّرون » در آيهء  لا يَمَسُّهُ إِلَّا الْمُطَهَّرُونَ  « 3 » كه پاكى باطن مراد است . مفهوم آيه اين است كه تنها پاكان مىتوانند به حقايق قرآن دست يابند .\r\n\r\n\r\n","description":"","footnote":"\r\n( 1 ) . نساء ، 164 .\r\n( 2 ) . « و از آسمان ، آبى پاك فرود آورديم » . فرقان ، 48 .\r\n( 3 ) . « جز پاك‌شدگان بر آن دست ندارند » . واقعه ، 79 .\r\n","page_name":" 149 ","page_number":149},
  {"content":"\r\n\r\n« تطهير » در آيهء تطهير تنها به معناى پاكى ظاهرى خاندان پيامبر نيست ؛ بلكه با كلمهء « تطهيرا » عظمت پاكى اين خاندان را - كه همان عصمت است - مطرح مىكند .\r\n\r\nمعناى عصمت\r\nعصمت همان بينش نسبت به حقايق جهان است .  وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  « 1 » ؛ « و اگر [ مردم 
  ] در راه درست ، پايدارى ورزند ، قطعا آب گوارايى بديشان نوشانيم » . مراد از آب گوارا ، همان بينش لبريز است كه خداوند به كسانى كه در راه درست پايدارند ، مىدهد .\r\nعصمت در حقيقت ، « آماده‌سازى زمينه براى رسيدن به كمال » است . پروردگار به انسان‌هاى پاك ، بينشى كامل مىدهد تا زشتىها را از زيبايىها تشخيص دهند و زشتىها را آن‌چنان زشت ببينند كه آلوده شدن آن‌ها ناممكن سازد . اين بينش خدادادى ، زمينهء عصمت را فراهم مىكند . آيا هيچ انسانى حاضر مىشود يك ليوان لجن متعفن را بخورد ؟ انسان معصوم تعفن يك ليوان شراب ارغوانى را مىبيند و از خوردن آن بيزار است .\r\nمعصوم با بينشى كه دارد زشتىها را با قباحت واقعىشان لمس مىكند و خوبىها را با زيبايى حقيقىشان درك مىكند ؛ ازاين‌رو به صورت طبيعى ، امكان ندارد به گناه آلوده شود .\r\nممكن است در ميان انسان‌هاى عادى ، افرادى باشند كه به مقام عصمت نزديك شده باشند و ما آن‌ها را نشناسيم . « 2 »\r\n\r\n\r\n","description":"","footnote":"\r\n( 1 ) . جن ، 16 .\r\n( 2 ) . « إنّ اللّه أخفى أولياءه بين عباده » .\r\n","page_name":" 150 ","page_number":150},
  {"content":"\r\n\r\n\r\nآيهء مودّت\r\n  وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ * ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ   « 1 » .\r\n« كسانى كه ايمان آوردند و عمل صالح انجام دادند ، در باغ‌هاى بهشت هرچه بخواهند نزد پروردگارشان براى آن‌ها فراهم است اين فضل بزرگ الهى است . اين همان بشارتى است كه خداوند به بندگانى كه ايمان آورده‌اند و عمل صالح انجام مىدهند ، نويد مىدهد . بگو : من هيچ‌گونه اجرى بر رسالت خود نمىخواهم جز دوست داشتن نزديكانم و هركس كار نيكى انجام دهد ، ما به خوبى آن مىافزاييم قطعا خدا آمرزنده و قدرشناس است » .\r\nسورهء شورى شصت و دومين سوره از هشتاد و شش سورهء مكى است و همهء\r\n\r\n\r\n","description":"","footnote":"\r\n( 1 ) . شورى ، 22 و 23 .\r\n","page_name":" 151 ","page_number":151},
  {"content":"\r\n\r\nآيه‌هاى آن در مكه نازل شده است . اين سوره در سال هفتم يا هشتم قبل از هجرت بر پيغمبر صلّى اللّه عليه و آله نازل شد و مردم مكه مخاطب آيه‌هاى آن هستند .\r\nنكته : در قرآن‌هاى قديمى چاپ مصر ، در ابتداى هر سوره ، مكى يا مدنى بودن آن نوشته شده بود و در ابتداى برخى سوره‌ها آمده بود كه آيه‌هاى آن سوره ، جز چند آيهء آن ، مكى است .\r\nبه نظر ما اين سخن نادرستى است و همهء آيه‌هاى يك سورهء مكى ، در مكه نازل شده و همهء آيه‌هاى يك سورهء مدنى ، در مدينه نازل شده است .\r\n\r\nمخاطب آيه مودّت\r\nآيهء مودّت در مكه نازل شد و مؤمنان صدر اسلام مخاطب آن بودند . اين آيه در صدد اين است كه زمينهء دوستى عترت پيامبر و پيروى از آنان را در مؤمنان ايجاد كند . اين دوستى به جهت خويشاوندى اين افراد با پيامبر صلّى اللّه عليه و آله نيست ؛ بلكه به اين سبب است كه آن‌ها در امتداد رسالت هستند و پس از پيامبر صلّى اللّه عليه و آله ، نگهبانى از دين بر عهدهء آن‌ها خواهد بود .\r\nدوست داشتن عترت پيامبر به صلاح خود مؤمنان است :  قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلَّا عَلَى اللَّهِ وَ هُوَ عَلى كُلِّ شَيْءٍ شَهِيدٌ  « 1 » ؛ « بگو : هر مزدى كه از شما خواستم ، براى خودتان است ، مزد من جز بر خدا نيست و او بر هر چيزى گواه است » .\r\n\r\n\r\n","description":"","footnote":"\r\n( 1 ) . سبأ ، 47 .\r\n","page_name":" 152 ","page_number":152},
  {"content":"\r\n\r\n\r\nمراد از درخواست اجر رسالت\r\nمفسران در تفسير آيهء مودت اختلاف دارند كه مراد پيامبر صلّى اللّه عليه و آله از اينكه مىگويد :\r\n« من هيچ اجر و مزدى از شما براى رسالت خود نمىطلبم ، جز مودت نزديكانم » چيست ؟ مگر پيغمبر صلّى اللّه عليه و آله بايد اجر طلب كند ؟\r\nمفسران در پاسخ گفته‌اند : « اگر طلب مزد به اين معنا باشد كه پيامبر صلّى اللّه عليه و آله در برابر رسالتش از مردم نفعى براى شخص خود بخواهد ، مانند اينكه پول بخواهد پول طلب كند يا از مردم احترام بخواهد ، اين طلب كردن مزد براى پيامبر معنا ندارد ؛ اما اگر پيامبر اين‌گونه طلب مزد كند : \" مزد رسالتم اين است كه نمازهايتان را اول وقت بخوانيد \" يا \" به عالمان احترام بگذاريد \" ، اين كار هيچ اشكالى ندارد ؛ چرا كه در حقيقت خود اين طلب مزد ، رسالت است و داراى پيام مىباشد . محبت و علاقه به عترت پيامبر و پيروى از آن‌ها سبب هدايت امت مىشود ؛ ازاين‌رو اين‌گونه طلب كردن اجر نه تنها قبحى ندارد ، بلكه كارى شايسته است » .\r\n\r\nتفسير « في القربى »\r\nمفسران دربارهء كلمهء « في » بحث كرده‌اند كه مراد از آن چيست و تفسيرهاى مختلفى از آن شده است :\r\n\r\n1 . تفسير طبرى\r\nطبرى « 1 » در تفسيرش آيه را به گونه‌اى معنا مىكند كه با مرام شيعه نمىسازد .\r\nايشان بر اين باور است كه در اين آيه چهار احتمال وجود دارد :\r\nاحتمال اول : مخاطب اين آيه مشركان هستند و پيامبر صلّى اللّه عليه و آله از آن‌ها مىخواهد كه\r\n\r\n\r\n","description":"","footnote":"\r\n( 1 ) . طبرى در اصل آملى بود ، ولى در بغداد سكونت داشت . او گاه‌گاهى براى ديدار نزديكانش به آمل مسافرت مىكرد و همين سفرهاى او به آمل ، سبب بدگمانى به او شده بود كه مبادا شيعه باشد .\r\n","page_name":" 153 ","page_number":153},
  {"content":"\r\n\r\nبراى اجر رسالت ، با نزديكانش قطع رحم نكنند .\r\nپيغمبر با بيشتر قبيله‌هاى عرب نسبت خويشاوندى داشت و از طرف مادر يا پدر در همهء فاميل‌هاى قريش ريشه داشت ؛ ازاين‌رو پيغمبر به آن‌ها گفت : « اكنون كه دعوت مرا نمىپذيريد ، حد اقل به جهت خويشاوندىام با شما ، از من حمايت كنيد و با من قطع رحم نكنيد و در برابر دشمنان از من دفاع كنيد » .\r\nاحتمال دوم : پيغمبر خطاب به مؤمنان مىگويد : « اى مؤمنان ، مىدانيد كه رسالتى كه من براى شما آوردم ، شما را از بدبختى نجات داد . اكنون ممكن است شما اجرى براى من قائل شويد . اجرى كه من از شما مىخواهم اين است كه به نزديكان من محبت داشته باشيد » .\r\nاحتمال سوم : « قربى » به معناى نزديكى جستن به خداست و مراد از  إِلَّا الْمَوَدَّةَ فِي الْقُرْبى  اين است كه خدا را دوست بداريد و با انجام كارهاى نيك در نزديك شدن به او تلاش كنيد .\r\nاحتمال چهارم : اجر رسالت من اين است كه شما با نزديكان خود ارتباط داشته باشيد و قطع رحم نكنيد .\r\nابو جعفر طبرى در ادامه مىگويد : « از اين چهار احتمال تنها معناى اول قابل پذيرش است « 1 » و پيغمبر از مشركان ، به سبب پيوند خانوادگى ، درخواست كرد كه در برابر دشمنان از او دفاع كنند » . « 2 »\r\n\r\n\r\n","description":"","footnote":"\r\n( 1 ) . طبرى بر اين ادعا ، اين‌گونه استدلال مىكند : اين معنا از كلمهء « فى » به دست مىآيد ؛ چرا كه اگر مىخواست بگويد كه نزديكان مرا دوست داشته باشيد مىبايست بگويد : « إلّا مودّة القربى » حال‌آنكه گفته :  إِلَّا الْمَوَدَّةَ فِي الْقُرْبى  كه به معناى : « إلّا مودّتي في قرابتي منكم » مىباشد . « ال » در « المودة » بدل از اضافه است .\r\n( القربى : قرابتي منكم ) . به اين ترتيب معناى جمله اين‌گونه مىشود : « قل لا أسئلكم عليه أجرا ، لكنّي أسئلكم المودّة في القربي » ؛ بگو من از شما مزدى نمىخواهم ، ولى از شما به جهت قرابتم درخواست دوستى مىكنم » يعنى اين جايگاه نزديكىام به خودتان را حفظ كنيد .\r\n( 2 ) . ر . ك : جامع البيان ، ج 25 ، ص 15 - 17 .\r\n","page_name":" 154 ","page_number":154},
  {"content":"\r\n\r\nاين برداشت طبرى از آيه ، برداشتى نادرست است و از طبرى - كه در ادبيات عرب ، تفسير و تاريخ ، استاد و صاحب نظر مىباشد - بعيد است كه آيه را اين‌گونه معنا كند .\r\nآيا شايسته است پيامبر صلّى اللّه عليه و آله از مشركان - كه با او در ستيزند - در برابر رسالت خود اجرى درخواست كند ، حال‌آنكه از ديد مشركان ، رسالت پيامبر بزرگ‌ترين گناه اوست .\r\nمشركان ادعا مىكردند كه پيامبر ما را سفيه مىشمارد و جوان‌هاى ما را فاسد مىكند . اگر از مشركان مىپرسيدند : « پيامبر چه جرم عظيمى مرتكب شده است كه شما اين‌گونه با او در ستيزيد ؟ » پاسخ مىدادند : « او ادعاى پيامبرى كرده است » .\r\nچگونه ممكن است پيامبر صلّى اللّه عليه و آله در برابر اين جرم بزرگ ، درخواست اجر كند !\r\nتناسب در سخن از ابتدايىترين اصول شيوايى و بلاغت كلام است و پيامبر - كه فصيح‌ترين عرب است - به خوبى از اين قانون آگاه است . شايسته نيست كه پيامبر در برابر رسالت خود از مشركان درخواست مزد كند ، حال‌آنكه هيچ تناسبى بين رسالت و دشمنان پيامبر ، اگرچه خويشاوند باشند ، وجود ندارد .\r\n\r\n2 . تفسير زمخشرى\r\nزمخشرى مىگويد : « حرف \" في \" - كه طبرى در استدلال بر سخن خود از آن استفاده كرده است - دليل بر اين مىشود كه \" قربى \" به معناى \" نزديكان من \" است » .\r\nتفسير و استدلال زمخشرى را در ضمن چند مقدمه بيان مىكنيم :\r\nنخست : « في » در  إِلَّا الْمَوَدَّةَ فِي الْقُرْبى  ، حرف ظرف است ، به اين معنا كه همهء دوستىهايتان را در ظرف « القربى » خلاصه كنيد و خداوند « القربى » را مكانى براى دوستى مؤمنان قرار داده است ؛ همانند جملهء « لي في آل فلان مودة » ؛ « من خاندان\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nفلانى را دوست دارم و اين خاندان مكان و ظرف محبت من هستند » .\r\nدوم : « ال » در « القربى » بدل از مضاف اليه است ، يعنى به جاى « قرباي ؛ نزديكان من » گفته است : « القربى » و « ال » را بدل از « ي » ( ضمير متكلم ) آورده است .\r\nبنابراين آيه اين‌گونه معنا مىشود : « اى مؤمنان ، اجر رسالت من اين است كه همهء دوستىها و علاقه‌هايتان را در ظرف نزديكان ويژهء من منحصر كنيد » ؛ به عبارت ديگر : پيامبر نزديكان خود را ظرف قرار داده است تا همهء دوستىها به آنجا سرازير شود . « 1 »\r\nزمخشرى سپس با نقل چندين روايت اثبات مىكند كه منظور از « القربى » خاندان ويژهء پيامبر ( على ، فاطمه ، حسن و حسين عليهم السّلام ) مىباشد كه به دو روايت آن اشاره مىكنيم :\r\nاصحاب پس از نزول اين آيه ، از پيامبر صلّى اللّه عليه و آله پرسيدند : « اين خانوادهء شما - كه محبت كردن به آن‌ها بر ما واجب شده است - چه كسانى هستند ؟ »\r\nپيامبر صلّى اللّه عليه و آله در پاسخ گفتند : « على ، فاطمه و دو فرزندشان » .\r\nهمچنين از پيامبر صلّى اللّه عليه و آله نقل شده است : « من مات على حبّ آل محمد مات شهيدا ، ألا و من مات على حبّ آل محمد مات مغفورا له ، ألا و من مات على حبّ آل محمد مات تائبا ، ألا و من مات على حبّ آل محمد مات مؤمنا مستكمل الايمان »\r\n« هركس با دوستى آل محمد از اين دنيا برود ، شهيد از اين دنيا رفته است .\r\nآگاه باشيد كه هركس با دوستى آل محمد از اين دنيا برود ، آمرزيده از اين دنيا رفته است .\r\n\r\n\r\n","description":"","footnote":"\r\n( 1 ) . ر . ك : تفسير كشاف ، ج 4 ، ص 219 .\r\n","page_name":" 156 ","page_number":156},
  {"content":"\r\n\r\nآگاه باشيد كه هركس با دوستى آل محمد از اين دنيا برود ، تائب از اين دنيا رفته است .\r\nآگاه باشيد كه هركس با دوستى آل محمد از اين دنيا برود ، با ايمان كامل از اين دنيا رفته است » .\r\n\r\n3 . تفسير فخر رازى\r\nفخر رازى پس از نقل روايت‌هايى كه در تفسير كشاف آمده است ، نقل مىكند كه از پيامبر صلّى اللّه عليه و آله پرسيدند : « نزديكان شما كه دوستى آن‌ها بر ما واجب شده است ، چه كسانى هستند ؟ » پيامبر در پاسخ گفتند : « على ، فاطمه و دو فرزندشان » .\r\nفخر رازى در ادامه مىگويد : « به تصريح خود پيامبر ثابت مىشود كه مراد از نزديكان پيامبر صلّى اللّه عليه و آله ، اين چهار بزرگوار هستند ؛ ازاين‌رو مسلمانان بايد اين بزرگواران را تعظيم كنند . به چند دليل تعظيم و دوستى اين چهار بزرگوار واجب است :\r\nدليل اول : آيهء  . . . إِلَّا الْمَوَدَّةَ فِي الْقُرْبى . \r\nدليل دوم : شكى نيست كه پيامبر صلّى اللّه عليه و آله ، فاطمه عليها السّلام را دوست مىداشت تا جايى كه دربارهء او مىگفت : \" فاطمه پارهء تن من است هركس او را بيازارد ، مرا آزرده است \" .\r\nهمچنين از پيامبر صلّى اللّه عليه و آله به حديث متواتر نقل شده است كه پيامبر ، على ، حسن و حسين را دوست مىداشت .\r\nبنابراين بر امت پيامبر واجب است ، همانند پيامبر ، دوستدار اين چهار نفر باشند ؛ چرا كه خداوند در چند جاى قرآن ما را به پيروى از پيامبر امر كرده است :\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n1 .  وَ اتَّبِعُوهُ لَعَلَّكُمْ تَهْتَدُونَ  « 1 » ؛ \" و او را پيروى كنيد ، اميد كه هدايت شويد \" .\r\n2 .  فَلْيَحْذَرِ الَّذِينَ يُخالِفُونَ عَنْ أَمْرِهِ  « 2 » ؛ \" پس بترسيد از كسانى كه از فرمان او تمرّد مىكنند \" .\r\n3 .  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 3 » ؛ \" بگو : اگر خدا را دوست داريد ، از من پيروى كنيد تا خدا دوستتان بدارد \" .\r\n4 .  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  « 4 » ؛ \" قطعا براى شما در [ اقتدا به 
  ] رسول خدا سرمشقى نيكوست \" .\r\nدليل سوم : مسلمانان در پايان تشهد هر نمازى ، براى خاندان ويژهء پيامبر دعا « 5 » مىكنند . اين دعا كردن ، به جهت منصب عظيم اين خاندان مىباشد و اين بزرگداشت در حق كسى جز اين خاندان وجود ندارد » . « 6 »\r\n\r\n\r\n","description":"","footnote":"\r\n( 1 ) . اعراف ، 158 .\r\n( 2 ) . نور ، 63 .\r\n( 3 ) . آل عمران ، 31 .\r\n( 4 ) . احزاب ، 21 .\r\n( 5 ) . « اللهم صلّ على محمّد و آل محمد » .\r\n( 6 ) . ر . ك : تفسير كبير ، ج 27 ، ص 166 .\r\n","page_name":" 158 ","page_number":158},
  {"content":"\r\n\r\n\r\nآيهء مباهله\r\n فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ، ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 1 » .\r\n« پس هركه در اين [ باره 
  ] پس از دانايىاى كه تو را [ حاصل 
  ] آمده ، محاجّه كند ، بگو : بياييد پسرانمان و پسرانتان ، و زنانمان و زنانتان و خويشاوندان نزديكمان و خويشاوندان نزديكتان را فراخوانيم ؛ سپس مباهله كنيم ، و لعنت خدا را بر دروغگويان قرار دهيم » .\r\n\r\nجريان مباهله\r\nپيغمبر صلّى اللّه عليه و آله به همهء كسانى كه در جزيرة العرب ساكن بودند پيغام فرستاد كه موضع خود را نسبت به دين جديد روشن كرده ، يكى از سه راه پيشنهادى مرا بپذيريد : « اسلام بياوريد ، قبول جزيه كنيد يا از جزيره بيرون رويد » .\r\nآن‌ها گفتند : « به مدينه مىآييم و از راه گفتگو مسأله را حل مىكنيم » . هنگامى كه به مدينه آمدند ، پيغمبر به آن‌ها گفت : « بايد يكى از همان راه‌هاى سه‌گانه را انتخاب كنيد » .\r\n\r\n\r\n","description":"","footnote":"\r\n( 1 ) . آل عمران ، 61 .\r\n","page_name":" 159 ","page_number":159},
  {"content":"\r\n\r\nآن‌ها گفتند : « ما هيچ‌كدام را انتخاب نمىكنيم . از كجا بدانيم كه دين تو بر حق است و تو فرستادهء خدا هستى ؟ »\r\nپيامبر صلّى اللّه عليه و آله گفت : « مباهله مىكنيم . ما يك طرف مىايستيم و شما طرف ديگر و هر دو دعا كنيم كه هركدام برحق است ، پيروز شود و طرف ناحق نابود گردد . اگر ، به گمان شما ، من دروغگو باشم ، نابود مىگردم و شما پيروز مىشويد ؛ اما اگر برعكس باشد ، شما نابود خواهيد شد » .\r\nآن‌ها - كه مسأله را خيلى جدى نمىگرفتند - پيشنهاد پيامبر صلّى اللّه عليه و آله را پذيرفتند و قرار شد كه روز 25 ذى الحجه مباهله كنند . پيغمبر صلّى اللّه عليه و آله صبح زود از شهر خارج شد درحالىكه امام حسين عليه السّلام را در بغل گرفته بود و دست امام حسن عليه السّلام در دستشان بود ، حضرت زهرا عليها السّلام به دنبال ايشان بود و حضرت على عليه السّلام پشت سر همه حركت مىكرد .\r\nحضرت رسول صلّى اللّه عليه و آله در راه به اين چهار نفر گفت : « هر دعايى كردم ، شما آمين بگوييد » .\r\nنماينده‌هاى گروه اعزامى نصارى دو نفر به نام‌هاى « سيد » و « عاقب » بودند .\r\nهنگامى كه اين دو نفر پيامبر را ديدند ، پيش خود گفتند : « اين حركت ، حركت يك پيغمبر است نه يك انسان خودخواه و سلطه‌جو ؛ چرا كه اگر يك انسان قدرت‌طلب بود ، با جاه و جلال و شوكت مىآمد ، حال‌آنكه او با دو فرزند كوچك و دختر و دامادش مىآيد » .\r\nيكى از آن‌ها به ديگرى رو كرد و گفت : « من صورت‌هايى مىبينم كه اگر رو به آسمان كنند و از خدا بخواهند ، خداوند كوه‌ها را از جا مىكند . مبادا با اين‌ها مباهله كنى ! »\r\nازاين‌رو هر دوى آن‌ها نزد پيامبر صلّى اللّه عليه و آله آمدند و گفتند : « حاضريم پيشنهادهايتان را بپذيريم » .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاين حديث شريف ابعاد مختلفى دارد و براى خاندان نبوت جايگاهى بس رفيع را ثابت مىكند .\r\n\r\nسند جريان مباهله\r\nهمهء محدثان و مفسران شيعه و اهل سنت ، به اجماع ، جريان مباهله را همين‌گونه نقل كرده‌اند . در صحاح اهل سنت ، معتبرترين كتاب‌هاى شيعه و معتبرترين تفسيرها اين جريان مطرح شده است ؛ بنابراين در صحت سند اين جريان جاى هيچ‌گونه شكى نيست .\r\nفخر رازى مىگويد : « جريان مباهله از مسائل مورد اتفاق بين شيعه و سنى است » « 1 » .\r\nشيخ مفيد - كه او را معلم شيعه و عميد الطائفه مىدانند - در كتاب « اختصاص » اين داستان را با سندهاى معتبر نوشته است .\r\nدر اينجا تعدادى از اين حديث‌ها را از معتبرترين كتاب‌هاى اهل سنت نقل مىكنيم :\r\n1 . حاكم نيشابورى « 2 » از جابر بن عبد اللّه انصارى نقل مىكند : « حضرت رسول صلّى اللّه عليه و آله صبح زود ، درحالىكه على ، فاطمه ، حسن و حسين همراهش بودند ، وارد شد ، سپس از سيد و عاقب ( دو نمايندهء نصارى ) خواست كه مباهله را آغاز كنند . آن دو نفر حاضر به مباهله نشده ، تسليم شدند و قرار شد كه جزيه بپردازند . . . » .\r\nجابر مىگويد : « [ در آيهء مباهله 
  ] مقصود از \" أنفسنا \" حضرت رسول و على و مراد از \" و أبناءنا \" حسن و حسين است و \" نساءنا \" يعنى : فاطمه » . « 3 »\r\n2 . مسلم ، ترمذى ، ابن منذر ، حاكم و بيهقى « 4 » روايت مىكنند : « هنگامى كه اين آيه\r\n\r\n\r\n","description":"","footnote":"\r\n( 1 ) . تفسير كبير ، ج 8 ، ص 80 .\r\n( 2 ) . حاكم نيشابورى از بزرگان اهل سنت است .\r\n( 3 ) . الدر المنثور ، ج 2 ، ص 231 - 233 .\r\n( 4 ) . نويسندگان كتب صحاح اهل سنت .\r\n","page_name":" 161 ","page_number":161},
  {"content":"\r\n\r\nنازل شد ، پيامبر صلّى اللّه عليه و آله ، على ، فاطمه ، حسن و حسين را خواست ، سپس گفت : \" اللهم هؤلاء أهلي . . . \" » « 1 » .\r\n3 . زمخشرى مىگويد : « پيامبر صلّى اللّه عليه و آله ، درحالىكه حسين را در بغل گرفته بود ، دست حسن در دستش بود ، فاطمه پشت سر ايشان حركت مىكرد و على به دنبال فاطمه حركت مىكرد ، آمد و به همراهانش گفت : \" اگر من دعا كردم شما آمين بگوييد \" » .\r\nاسقف نجران گفت : « اى گروه نصارى ، من صورت‌هايى مىبينم كه اگر دعا كنند ، خداوند كوه‌ها را از جايشان مىكند ! مبادا با اين افراد مباهله كنيد ، كه هلاك مىشويد » . بنابراين آن‌ها پرداخت جزيه را پذيرفتند .\r\nزمخشرى « 2 » مىگويد : « ممكن است اشكال شود كه پيامبر صلّى اللّه عليه و آله به چه سبب فرزندان ، حضرت زهرا و حضرت امير عليهم السّلام را همراه خود برد ؟ كسى كه به جنگ مىرود ، نبايد خانواده‌اش را در معرض خطر قرار دهد .\r\nعلاوه بر اين ، هدف از مباهله ، تشخيص راستگو بودن پيامبر صلّى اللّه عليه و آله بود و اين مسأله به پيامبر و تكذيب‌كنندگان ايشان اختصاص داشت .\r\nدر پاسخ به اين اشكال مىگوييم : از اينكه پيامبر عزيزانش را همراه خود برد ، پى مىبريم كه پيامبر صلّى اللّه عليه و آله به آنچه مىگفت واقعا ايمان داشت . كسى كه پارهء جگرش را در معرض چنين مباهله‌اى قرار مىدهد ، صددرصد به آنچه مىگويد ، مطمئن است ؛ ازاين‌رو يقين دارد كه دشمنش دروغ مىگويد و خطرى متوجه آن‌ها نيست » .\r\nزمخشرى در ادامه مىگويد : « پيامبر \" ابناء \" و \" نساء \" را بر خودش ( أنفسنا ) مقدم كرده است تا جايگاه و عزت و احترام آن‌ها را برساند » .\r\n\r\n\r\n","description":"","footnote":"\r\n( 1 ) . الدر المنثور ، ج 2 ، ص 231 - 233 .\r\n( 2 ) . زمخشرى ، مفسرى صاحب نظر است و علاوه بر تفسير قرآن ، روايت‌هاى مربوط به هر آيه را توضيح مىدهد .\r\n","page_name":" 162 ","page_number":162},
  {"content":"\r\n\r\nآخرين جملهء زمخشرى ديدگاه او را نسبت به اهل بيت عليهم السّلام مشخص مىكند . وى مىگويد : « اين آيه قوىترين دليل برترى اصحاب كساء عليهم السّلام بر ديگران است » « 1 » .\r\nتذكر : همان گونه كه اشاره شد ، پيامبر صلّى اللّه عليه و آله به قدرى به حقانيت خود اطمينان داشت كه نزديك‌ترين عزيزانش را براى مباهله همراه خود برد .  آمَنَ الرَّسُولُ بِما أُنْزِلَ إِلَيْهِ  « 2 » ؛ « پيامبر به آنچه از جانب پروردگارش بر او نازل شده است ايمان آورده است » . شرط هر دعوت‌كننده‌اى اين است كه در درجهء اول ، خودش ، آنچه را مىگويد ، باور داشته باشد .\r\nيك استاد درس يا يك سخنران پيش ازآن‌كه براى مردم يا دانش‌پژوهان مطلبى را بيان كند ، مىبايست در درجهء اول آنچه را مىگويد صددرصد باور داشته باشد و هرگز نبايد مطلبى را كه به آن يقين ندارد ، مطرح كند . چگونه انسان مىتواند مطلبى را كه نسبت به آن ، حتى يك‌درصد شك دارد ، براى ديگران مطرح كند . اگر او اين مطلب را مطرح كند ، شنونده آن را نمىپذيرد ؛ زيرا از لحن گفتارش پيداست كه خودش ، گفتارش را باور ندارد .\r\nيكى از سنت‌هاى الهى اين است كه اگر شخصى مطلبى را كه باور ندارد ، بگويد خداوند در لحنش به گونه‌اى تصرف مىكند كه خود گفتارش شاهد بر دروغش مىشود . به همين جهت است كه دروغ را نمىتوان بر كسى پنهان كرد .\r\n\r\nشبههء عدم بلوغ حسنين عليهما السّلام\r\nبرخى اشكال كرده‌اند كه حسنين عليهما السّلام در آن زمان بالغ نشده بودند و بلوغ يكى از شرايط مباهله است .\r\nآلوسى مىگويد : « گروهى از معتزله بر اين باورند كه حسنين عليهما السّلام در آن زمان بالغ\r\n\r\n\r\n","description":"","footnote":"\r\n( 1 ) . ر . ك : تفسير كشاف ، ج 1 ، ص 369 و 370 .\r\n( 2 ) . بقره ، 285 .\r\n","page_name":" 163 ","page_number":163},
  {"content":"\r\n\r\nشده بوده‌اند ، زيرا بلوغ در مسألهء مباهله شرط است ؛ اما علماى شيعه معتقدند كه در مباهله بلوغ شرط نيست و تنها كمال عقلى و توانايى تشخيص نيكى از بدى كافى است . گاهى كمال عقلى يك شخص نابالغ افزون از بالغ‌ها است » .\r\nسپس در تأييد اين سخن مىگويد : « ممكن است خداوند براى اين بزرگواران خرق عادت كند . . . بنابراين اگر حصول كمال عقلى در كودكان هم‌سن حسنين عليهما السّلام طبيعى نباشد ، در خصوص حسنين عليهما السّلام اين امر غير ممكن ، ممكن مىشود تا مقامشان براى ديگران روشن شود و جايگاه ويژهء آن‌ها نزد پروردگار مشخص شود .\r\nامتيازهاى اين خانواده ( محمد و آلش عليهم السّلام ) به اندازه‌اى است كه قابل شمارش نيست » « 1 » .\r\n\r\nهمتايى على عليه السّلام با پيامبر صلّى اللّه عليه و آله\r\nعلى عليه السّلام در حكم نفس پيغمبر صلّى اللّه عليه و آله است ، چون « أنفسنا » در آيه دلالت بر خود پيامبر صلّى اللّه عليه و آله و على عليه السّلام مىكند ؛ به عبارت ديگر : « خودش و على ، خودش است » .\r\nلازمهء اين سخن اين است كه على عليه السّلام هم برترين پيامبران باشد ، چرا كه پيغمبر اسلام صلّى اللّه عليه و آله برترين پيامبران است .\r\nنظر فخر رازى : فخر رازى در تفسير كبير ، پس از نقل روايت اصحاب كساء - كه مربوط به آيهء تطهير است - مىگويد : « تقريبا همهء مفسران و حديث‌شناسان بر صحت روايت حديث كساء اتفاق دارند » « 2 » .\r\nفخر رازى در ادامه ، سخن يكى از بزرگان شيعه را ، به نام « محمود بن على بن حسن بن حمّصى رازى » « 3 » ، نقل مىكند و سپس آن را نقد مىكند .\r\n\r\n\r\n","description":"","footnote":"\r\n( 1 ) . روح المعانى ، ج 2 ، ص 168 .\r\n( 2 ) . تفسير كبير ، ج 8 ، ص 80 .\r\n( 3 ) . ايشان از استادان بزرگ شيخ فرّاء ، جدّ سيد ابن طاووس است . در كتاب‌هاى رجالى از ايشان به بزرگى ياد مىكنند و وى را در اصول عقائد و اصول معارف ، علامهء زمانش مىدانند .\r\n","page_name":" 164 ","page_number":164},
  {"content":"\r\n\r\nاستدلال حمّصى : حمّصى آيهء مباهله را دليل برترى على عليه السّلام بر ساير پيامبران ، به جز پيامبر صلّى اللّه عليه و آله ، مىداند . حمّصى مسأله را اين‌گونه بيان مىكند : از آنجا كه على عليه السّلام ، طبق آيهء مباهله ، در حكم نفس پيغمبر صلّى اللّه عليه و آله است ، بايد در همهء اوصاف ، به جز نبوت ، همتاى پيامبر صلّى اللّه عليه و آله باشد .\r\nهمتايى على عليه السّلام با پيامبر صلّى اللّه عليه و آله همچون تشبيه است . اگر تشبيه اطلاق داشته باشد ، شمول را مىرساند ؛ يعنى مشبّه در همهء جهات و صفات ، شبيه مشبه به است .\r\nبنابراين على عليه السّلام در همهء جهات از جمله \" برترى بر ساير انبياء \" و \" برترى بر انسان‌هاى ديگر \" « 1 » همانند پيامبر صلّى اللّه عليه و آله است . پيامبر صلّى اللّه عليه و آله بر مسلمانان ولايت دارد و تصميماتش ، در مقام زعامت ، بر هر تصميمى مقدم است . على عليه السّلام نيز در اين جهت ، همانند پيامبر صلّى اللّه عليه و آله است .\r\nنكتهء ديگرى كه در قانون تشبيه وجود دارد اين است كه تشبيه ، به بارزترين صفت مشبه‌به منصرف مىشود ؛ مانند جملهء : \" حسين مانند شير است \" . بارزترين صفت شير ، شجاعت است ؛ ازاين‌رو همانندى حسين با شير در شجاعت است ، نه يال و كوپال . اگر چيزى را به گل تشبيه كردند ، وجه شباهت خوشبويى و شادابى گل است . بارزترين صفت پيامبر صلّى اللّه عليه و آله عبارت بود از : نبوت ، نزديكى ايشان به درگاه پروردگار و سرپرستى مسلمانان ؛ بنابراين على عليه السّلام در اين صفت‌ها ، به جز نبوت ، همتاى پيامبر صلّى اللّه عليه و آله است .\r\nاستثنا كردن نبوت دليل بر همتايى على عليه السّلام با پيامبر صلّى اللّه عليه و آله در همهء جهات است ؛ چون اگر عموميتى نباشد ، استثنا معنا ندارد .\r\nاين دانشمند بزرگوار - كه به قول فخر رازى معلم الاماميه است - مىگويد :\r\n« مقتضاى مساوات و مماثلت بين پيامبر صلّى اللّه عليه و آله و على عليه السّلام اين است كه على عليه السّلام در همهء صفات و كمالات ، جز نبوت ، همانند پيامبر صلّى اللّه عليه و آله باشد . از طرفى ، به اجماع مسلمانان\r\n\r\n\r\n","description":"","footnote":"\r\n( 1 ) .  « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ »  . احزاب ، 6 .\r\n","page_name":" 165 ","page_number":165},
  {"content":"\r\n\r\nپيامبر اكرم صلّى اللّه عليه و آله برترين پيامبران است . پس على عليه السّلام نيز بر همهء پيامبران برترى دارد » .\r\nسپس فخر رازى در تأييد سخن حمّصى حديثى را آورده ، مىگويد : « اين حديث نزد اهل تسنن و شيعيان معتبر مىباشد » . فخر رازى از پيامبر صلّى اللّه عليه و آله نقل مىكند :\r\n« من أراد أن يرى آدم في علمه و نوحا في طاعته و إبراهيم في خلّته و موسى في هيبته و عيسى في صفوته فلينظر إلى علي بن أبي طالب عليه السّلام » .\r\n« اگر كسى بخواهد آدم را در علمش « 1 » ، نوح را در بندگىاش ، ابراهيم را در مقام دوستىاش با خدا ، موسى را در هيبتش و عيسى را در مقام برگزيدگىاش ببيند ، به على عليه السّلام نگاه كند » .\r\nاشكال فخر رازى : فخر رازى پس ازآن‌كه كلام حمّصى را با حديثى از پيامبر صلّى اللّه عليه و آله تأييد مىكند ، با چند جملهء مبهم و نامفهوم به استدلال حمّصى اين‌گونه اشكال مىكند : « شيعه با همين دليل برترى على عليه السّلام را بر ديگر صحابه اثبات مىكند ، حال‌آنكه اجماع داريم كه پيامبر صلّى اللّه عليه و آله بر ديگران برترى دارد و اين برترى شامل على عليه السّلام مىشود » . « 2 »\r\nفخر رازى اين جمله را مىگويد و مىگذرد ، حال‌آنكه كسى منكر برترى پيامبر صلّى اللّه عليه و آله بر على عليه السّلام نشده است ؛ سخن اين است كه على عليه السّلام در برترى بر ديگر پيامبران ، همتاى پيغمبر صلّى اللّه عليه و آله است ، نه اينكه پيامبر صلّى اللّه عليه و آله برتر از على عليه السّلام نباشد .\r\n\r\nگوشه‌اى از زندگى و شخصيت فخر رازى :\r\nفخر رازى متولد رى است و در اين شهر به سخنرانى توانا شهرت داشت . او از رى به خوارزم - كه پايتخت خوارزميان بود - مهاجرت كرد و در آنجا شهرت يافت .\r\nشهرت فخر رازى در جهان اسلام و خارج از محدودهء جهان اسلام به قدرى\r\n\r\n\r\n","description":"","footnote":"\r\n( 1 ) .  « وَ عَلَّمَ آدَمَ الْأَسْماءَ كُلَّها » ؛  مراد از آموزش « اسماء » اين نيست كه خداوند ، همانند مكتب‌خانه‌ها ، به آدم لغت ياد داد ، مانند اينكه اسم اين ميوه انار است ؛ بلكه در اينجا « اسماء » به معناى آثار ، خواص ، صفات و حقايق اشياء است . پروردگار حقيقت اشياء و اسرار نهان در طبيعت را به آدم آموخت و آدم از آنچه وجود دارد و آنچه به‌وجود خواهد آمد ، آگاهى يافت .\r\n( 2 ) . تفسير كبير ، ج 8 ، ص 81 .\r\n","page_name":" 166 ","page_number":166},
  {"content":"\r\n\r\nفراگير شده بود كه چنگيزخان هنگام حمله به خوارزم اعلام كرد : « خانهء امام رازى - كه در آن زمان رحلت كرده بود - در امان است و هركس به خانهء او پناه ببرد در امان خواهد بود » . به بركت خانهء فخر رازى - كه قلعهء بزرگى بود - بيشتر مردم خوارزم نجات يافتند و اين نيست مگر به بركت تفسيرى كه نگاشته بود .\r\nفخر رازى در تفسيرش ، به نام تفسير كبير ، قرآن را در سى جلد تفسير كرده است .\r\nتفسير كبير رازى در همان زمان در سرتاسر كشور پخش شد و همهء تفسيرهاى پيش از خود را نسخ كرد .\r\nتفسير كبير رازى از جهت علمى و احاطهء بر مسائل قرآنى از اعتبار بالايى برخوردار است . با وجود عظمت اين تفسير ، دانشمندان اهل سنت در كتاب‌هاى رجالى خود نسبت به فخر رازى اظهار بدبينى مىكنند . آن‌ها مىگويند : « بر ما مشخص نيست كه آيا فخر رازى در مسلك اهل سنت بود يا مسلك شيعه ؟ هنگامى كه او از شيعيان سخنى را نقل مىكند و دليل آن را مطرح مىكند ، به قدرى مفصل ، مبرهن و روشن نقل مىكند كه مخاطب آن را به راحتى مىپذيرد ؛ اما در پاسخ دادن به استدلال شيعيان به قدرى آشفته و مشوّش سخن مىگويد ، كه هيچ مطلبى از آن به دست نمىآيد » .\r\nفخر رازى به « امام المشكّكين » مشهور بود ؛ يعنى كسى كه خوب تشكيك مىكند و شبهات شيعه را خوب بيان مىكند ، اما پاسخ شبهه را مبهم مطرح مىكند . ازاين‌رو علماى رجال اهل سنت بر اين باورند كه در حقيقت فخر رازى شيعه است .\r\nنظر طبرسى : مرحوم طبرسى « 1 » در مجمع البيان مىگويد : « ما با اين آيه استدلال مىكنيم كه على عليه السّلام پس از پيامبر صلّى اللّه عليه و آله بر همه كس برترى دارد ، بنابراين پس از رحلت\r\n\r\n\r\n","description":"","footnote":"\r\n( 1 ) . طبرس ، معرّب تفرش است . اين مفسر بزرگ اهل تفرش و از علماى بزرگ قرن ششم است . شايد بتوان گفت تفسير او ، مجمع البيان ، در جهان اسلام بىنظير است .\r\n","page_name":" 167 ","page_number":167},
  {"content":"\r\n\r\nپيغمبر صلّى اللّه عليه و آله ، با وجود على عليه السّلام ، گويا خود پيغمبر وجود دارد و تا زمانى كه خود پيغمبر وجود داشته باشد ، نوبت به ديگرى نمىرسد » .\r\nاشكال آلوسى : سيد محمود آلوسى ، مفسّر معاصر ، در بغداد زندگى مىكرد و با دانشمندان شيعه در تماس بود . او در تفسيرش « 1 » در بسيارى از موارد با شيعه درگير مىشود و گاهى نيز افتراهاى بزرگى به شيعه مىزند .\r\nآلوسى ذيل آيهء مباهله ، سخنان فخر رازى را نقل مىكند و همان پاسخ‌هاى غير قانع كنندهء وى را مطرح مىكند و در ادامه مىگويد : « دلالت اين آيه بر فضيلت آل اللّه « 2 » از مسائلى است كه هيچ مؤمنى در آن شك نمىكند . شيعه به اين آيه استدلال مىكند كه پس از پيامبر صلّى اللّه عليه و آله ، على - كرّم اللّه وجهه - « 3 » بر خلافت اولويت داشته است . روش استدلال شيعه اين‌گونه است : \" پيامبر صلّى اللّه عليه و آله بر ديگران برترى دارد و تصرفاتش نسبت به ديگر تصرفات مقدّم است . از طرفى ، طبق آيهء شريفه [ مودت 
  ] ، على عليه السّلام در صفات كمالى همتاى پيامبر صلّى اللّه عليه و آله است ؛ نتيجه اينكه : به مقتضاى قانون مساوات ، على عليه السّلام پس از پيامبر صلّى اللّه عليه و آله برترين انسان‌هاست و تصرفاتش بر تصرفات ديگران اولويت دارد ، پس بايد تصدى شؤون امت به على واگذار شود \" » .\r\nسپس آلوسى به اين استدلال سه اشكال مىكند و اشكال‌هايش از قبيل ايرادهاى فخر رازى است :\r\nاشكال نخست : از كجا مىدانيد مراد از « أنفسنا » ، امير « 4 » باشد ؟ شايد امير داخل\r\n\r\n\r\n","description":"","footnote":"\r\n( 1 ) . تفسير روح المعانى آلوسى از تفسير فخر رازى گسترده‌تر است و جهان تسنن توجه ويژه‌اى به آن دارد .\r\n( 2 ) . آلوسى با به كار بردن واژهء « آل اللّه » منظورش را به خوبى بيان مىكند و جاى هيچ شبهه‌اى باقى نمىگذارد ؛ زيرا استفاده از تعبير « آل اللّه » ويژهء شيعيان است و مراد از آن « پنج تن » مىباشد .\r\n( 3 ) . همهء دانشمندان اهل سنت مقيّدند جملهء « كرّم اللّه وجهه » را براى مولا على ( ع ) به كار ببرند ؛ زيرا على ( ع ) يگانه شخصى بود كه بر هيچ بتى سجده نكرد .\r\n( 4 ) . در عراق كلمهء « امير » ، اسم مخصوص مولا امير مؤمنان ( ع ) است .\r\n","page_name":" 168 ","page_number":168},
  {"content":"\r\n\r\nدر كلمهء « أبناءنا » باشد . [ اشكال ندارد كسى به دامادش بگويد : إبن 
  ] .\r\nاشكال دوم : بر فرض اگر قبول كنيم كه امير داخل در « أنفسنا » باشد ، لازمه‌اش اين نيست كه در همهء صفات مانند پيغمبر باشد . شايد از جهت پسر عمو بودن مانند يكديگر باشند .\r\nاشكال سوم : اگر اين آيه بر همتايى امير با پيغمبر در همهء صفات دلالت كند ، لازم مىآيد كه ايشان در زمان پيغمبر صلّى اللّه عليه و آله هم امام باشد . « 1 »\r\nهر سه اشكال آلوسى ، بىاساس است ؛ زيرا شيعه مىگويد كه على عليه السّلام در همهء صفات به جز نبوت همتاى پيغمبر صلّى اللّه عليه و آله است ، به اين معنا كه : پس از رحلت پيامبر ، او جاى پيغمبر مىنشيند . مشخص نيست آلوسى اين تلازم را - كه در اشكال سوم مطرح شده است - از كجا آورده است .\r\nهمچنين خود پيغمبر صلّى اللّه عليه و آله پاسخ بيشتر سؤال‌هايى را كه از ايشان مىشد به على عليه السّلام مىسپردند و در مناسبت‌هاى مختلف على عليه السّلام را امام هدايت و الگو معرفى مىكردند . پيامبر صلّى اللّه عليه و آله دربارهء على عليه السّلام مىگفتند : « على همواره با حق و حق با على همراه است ، على به هر سمت بچرخد ، حق نيز به همان سمت مىچرخد » .\r\nهمهء اين‌ها بيانگر امامت على عليه السّلام بر مسلمانان است .\r\n\r\n« أنفسنا » در روايات\r\n1 . ابن حجر هيثمى در كتاب الصواعق المحرقه ، شانزده آيه دربارهء مقام ولايت مولا امير مؤمنان عليهما السّلام ذكر كرده است كه آيهء مباهله ، نهمين آيهء آن مىباشد . وى ذيل آيهء مباهله اثبات مىكند كه مقصود از « أنفسنا » شخص على عليه السّلام است و نفس على عليه السّلام همان نفس پيغمبر صلّى اللّه عليه و آله شمرده مىشود .\r\nهيثمى براى اثبات سخن خود به روايتى دربارهء روز شورا اشاره مىكند . روز\r\n\r\n\r\n","description":"","footnote":"\r\n( 1 ) . روح المعانى ، ج 2 ، ص 167 و 168 .\r\n","page_name":" 169 ","page_number":169},
  {"content":"\r\n\r\nشورا خليفهء دوم دستور داد آن شش نفر مجلس شورا را تشكيل دهند و از بين خودشان يك نفر را براى خلافت انتخاب كنند . در آن جلسه شرايطى را براى حضرت على عليه السّلام تعيين كردند و گفتند : « شما را به شرطى به خلافت برمىگزينيم كه پس از عمل به كتاب و سنت پيغمبر ، سنت شيخين را نيز رعايت كنيد » .\r\nحضرت عليه السّلام گفتند : « آن دو نفر ( شيخين ) هرچه گفتند ، نظر خودشان است و براى من ، پس از كتاب خدا و سنت پيغمبر ، نظر خودم حجت است » .\r\nآن شش نفر گفتند : « حال كه شرط ما را قبول نمىكنيد ، شما را انتخاب نمىكنيم » .\r\nسپس به خليفهء سوم اين پيشنهاد را دادند و او هم تمام شرايط را پذيرفت و در نهايت با او بيعت كردند .\r\nهريك از افرادى كه در آن جلسه حضور داشتند ، كانديداى خلافت بودند و هر كدام خود را معرفى مىكردند . ابن حجر كلام مولا امير مؤمنان عليه السّلام را ذكر مىكند .\r\nحضرت مىگويند : « انشدكم باللّه هل فيكم أحد أقرب إلى رسول اللّه صلّى اللّه عليه و آله في الرحم منّي ، و من جعله نفسه ، و أبناءه أبناءه ، و نساءه نساءه ، غيري ؟ قالوا : اللّهم لا » « 1 » ؛ « من شما را به خدا سوگند مىدهم ، آيا در بين شما شخصى نزديك‌تر از من به پيغمبر صلّى اللّه عليه و آله ، از جهت رحم ، وجود دارد كسى كه [ آن‌قدر به پيغمبر نزديك باشد كه پيامبر 
  ] او را نفس خودش قرار داده باشد و فرزندان او را فرزندان خود بشمارد و زنان او را زنان خودش بداند . همگى به اتفاق گفتند : نه ! » .\r\nابن حجر مىگويد : « حضرت امير عليه السّلام در آن جلسهء مهم ، خود را نفس پيغمبر صلّى اللّه عليه و آله معرفى كرد و همهء حاضران پذيرفتند كه او نفس پيغمبر صلّى اللّه عليه و آله است » .\r\nواحدى - كه يكى از مفسران بزرگ است - نقل مىكند كه « أبناؤنا » يعنى حسن و حسين و مراد از « نساءنا » فاطمه و مقصود از « أنفسنا » على بن ابى طالب عليهم السّلام است . « 2 »\r\nعلامهء حلّى با همين بيانات ولايت بلافصل امام امير مؤمنان عليه السّلام را پس از\r\n\r\n\r\n","description":"","footnote":"\r\n( 1 ) . الصواعق المحرقة ، ص 93 .\r\n( 2 ) . همان .\r\n","page_name":" 170 ","page_number":170},
  {"content":"\r\n\r\nپيامبر صلّى اللّه عليه و آله ثابت مىكند . وى مىگويد : « به عقيدهء ما فردى بايد جانشين پيغمبر صلّى اللّه عليه و آله شود كه به تصريح آيهء مباهله خود پيغمبر شناخته شده است .\r\nمراد آيه - كه مىگويد : \" على عليه السّلام خود پيغمبر صلّى اللّه عليه و آله است \" - اين نيست كه شخص على عليه السّلام همان شخص پيامبر باشد ؛ بلكه منظور اين است كه در همهء صفات كمالى ، به جز مقام رسالت ، همانند اوست .\r\nازاين‌رو پس از رحلت پيامبر صلّى اللّه عليه و آله ، شخصى كه در همهء صفات ، همانند پيامبر است بايد جانشين ايشان شود . پيغمبر صلّى اللّه عليه و آله كامل‌ترين مخلوق است و تصرفاتش بر ديگران اولويت دارد و كسى كه با پيامبر در همهء ويژگىها مساوى باشد ، همانند پيامبر كامل‌ترين مخلوق است و تصميمش بر تصميم ديگران اولويت دارد » .\r\nعلامهء حلى در ادامه مىگويد : « اين آيه بهترين دليل برترى مرتبهء مولايمان امير مؤمنان عليه السّلام است ؛ چرا كه خداوند به تساوى وى با نفس پيامبر صلّى اللّه عليه و آله حكم كرده است و خداوند او را براى يارى پيغمبر صلّى اللّه عليه و آله در جايگاه خطير دعا كردن برگزيد . چه فضيلتى از اين بالاتر كه خداوند به پيامبرش دستور دهد كه براى توسل و دعا از او ( على ) كمك بخواهد . آيا اين جايگاه رفيع براى شخصى غير از او وجود دارد ؟ » « 1 »\r\nعلامهء مظفر در كتاب دلائل الصدق در توضيح سخنان علامهء حلى مىگويد :\r\n« اين آيه بر امامت مولا امير مؤمنان عليه السّلام پس از پيامبر صلّى اللّه عليه و آله دلالت مىكند ؛ چرا كه ايشان در همهء ويژگىها و فضايل ، به جز نبوت ، با پيامبر صلّى اللّه عليه و آله مساوى است كه اولويت پيامبر بر ديگران ، از جملهء اين ويژگىهاست . كسى كه نفس او نفس پيغمبر است ، زير دست هيچ‌كس قرار نمىگيرد ، همان گونه كه پيامبر صلّى اللّه عليه و آله زير دست هيچ‌كس نبود » .\r\nمرحوم مظفر در ادامه مىگويد : « بلكه تنها از يك جنبهء اين آيه مىتوانيم امامت\r\n\r\n\r\n","description":"","footnote":"\r\n( 1 ) . دلائل الصدق ، ج 2 ، ص 82 و 83 .\r\n","page_name":" 171 ","page_number":171},
  {"content":"\r\n\r\nامير مؤمنان عليه السّلام را ثابت كنيم . از اين آيه استفاده مىشود كه على عليه السّلام پس از پيامبر صلّى اللّه عليه و آله از همهء امت بالاتر است و عقل حكم مىكند كه رهبرى امت را برترين فرد امت به عهده گيرد » « 1 » .\r\n2 . مرحوم صدوق نقل مىكند : در مجلسى كه امام رضا عليه السّلام ، مأمون و برخى از دانشمندان حضور داشتند ، امام عليه السّلام آيه‌هايى را كه در شأن اهل بيت عليهم السّلام است ، بر مىشمردند تا به آيهء مباهله رسيدند . حضرت از حاضران پرسيدند : « آيا مىدانيد مراد از \" و أنفسنا و أنفسكم \" چيست ؟ »\r\nآن‌ها در پاسخ گفتند : « خود پيامبر » .\r\nحضرت گفتند : « همگى شما در اشتباهيد . مقصود ، على بن ابى طالب است » ، سپس براى اثبات سخن خود به نامه‌اى كه پيغمبر صلّى اللّه عليه و آله به يكى از قبائل عرب نوشته بودند ، اشاره كرده ، گفتند : « پيامبر صلّى اللّه عليه و آله در آن نامه آن‌ها را اين‌گونه تهديد كردند : \" اگر سر تسليم فرود نياوريد ، شخصى را به سوى شما مىفرستم كه همانند خودم است ؛ يعنى : على بن ابى طالب عليه السّلام \" » .\r\nامام رضا عليه السّلام در ادامه گفتند : « اين ويژگىاى است كه هيچ‌كس نمىتواند در آن بر على پيشى بگيرد و فضيلتى است كه هيچ بشرى نمىتواند به آن برسد و شرفى است كه هيچ آفريده‌اى نمىتواند در آن ، بر على عليه السّلام سبقت بگيرد ؛ زيرا پيامبر صلّى اللّه عليه و آله نفس على عليه السّلام را همانند نفس خودش قرار داده است » « 2 » .\r\n3 . مرحوم سيد مرتضى در كتاب الفصول المختارة از استادش ، شيخ مفيد ، نقل مىكند : روزى مأمون از حضرت على بن موسى الرضا عليه السّلام پرسيد : « بزرگ‌ترين\r\n\r\n\r\n","description":"","footnote":"\r\n( 1 ) . همان ، ص 85 .\r\n( 2 ) . عيون اخبار الرضا ، ج 1 ، ص 182 .\r\n","page_name":" 172 ","page_number":172},
  {"content":"\r\n\r\nفضيلت امير مؤمنان عليه السّلام كه قرآن بر آن دلالت مىكند ، چيست ؟ »\r\nامام رضا عليه السّلام گفتند : « حديث مباهله » . سپس امام عليه السّلام آيهء مباهله را قرائت كردند و در توضيح آن گفتند : « مراد از \" أبناء \" حسن و حسين عليهما السّلام هستند ؛ مقصود از \" نساء \" حضرت زهرا عليها السّلام مىباشد و مراد از \" أنفسنا \" امير مؤمنان عليه السّلام است كه به حكم خداوند ، نفس پيامبر صلّى اللّه عليه و آله است . از طرفى مىدانيم كه هيچ آفريده‌اى برتر از رسول اللّه صلّى اللّه عليه و آله نيست و به حكم پروردگار هيچ‌كس نبايد از نفس رسول اللّه صلّى اللّه عليه و آله برتر باشد » .\r\nمأمون پرسيد : « به چه دليل مىگوييد : \" أنفسنا \" يعنى امير مؤمنان عليه السّلام ؟ ممكن است مقصود خود پيامبر صلّى اللّه عليه و آله باشد » .\r\nامام رضا عليه السّلام در پاسخ گفتند : « اين سخن تو ، به قرينهء كلمهء \" ندع \" « 1 » ، درست نيست ؛ چرا كه كسى خودش را دعوت نمىكند . دعوت‌كننده همواره ديگرى را دعوت مىكند و از آنجا كه رسول خدا صلّى اللّه عليه و آله مردى را ، به جز امير مؤمنان عليه السّلام ، در مباهله دعوت نكرده بود ، ثابت مىشود كه على عليه السّلام نفس پيامبر صلّى اللّه عليه و آله است » « 2 » .\r\n\r\nروايت شجرهء واحده\r\nپيغمبر اكرم صلّى اللّه عليه و آله همواره توجه ويژه‌اى به مولا امير مؤمنان عليه السّلام داشت و او را هم‌رديف خود مىدانست . جابر بن عبد اللّه انصارى نقل مىكند كه حضرت رسول صلّى اللّه عليه و آله فرمود : « من و على از يك درختيم و بقيهء مردم از درخت‌هاى ديگر » .\r\nبه‌طور قطع مراد پيغمبر صلّى اللّه عليه و آله اين نيست كه من و على از يك ريشهء نسبى و هر دو فرزندان عبد المطلب هستيم ؛ چرا كه همهء عموها و پسرعموهاى پيامبر نيز از يك ريشه نسبى بودند . به‌علاوه اگر ريشهء نسبى مقصود باشد ، ويژگى خاصى براى على عليه السّلام ثابت نمىشود .\r\nبنابراين سخن پيامبر صلّى اللّه عليه و آله اشاره دارد به نور نبوت و ولايت كه اين دو از ازل يك‌جا\r\n\r\n\r\n","description":"","footnote":"\r\n( 1 ) . دعوت كنيم .\r\n( 2 ) . بحار ، ج 10 ، ص 350 و 351 .\r\n","page_name":" 173 ","page_number":173},
  {"content":"\r\n\r\nجلوه مىكردند . هنگامى كه اين نور نبوت و ولايت به صلب عبد المطلب رسيد ، از هم جدا شده ، يكى به صلب ابو طالب منتقل گرديد و ديگرى در صلب عبد اللّه .\r\nپيامبر صلّى اللّه عليه و آله در روايت ديگرى مىگويد : « من اصل درخت هستم ، فاطمه شاخه ، على پيوند ، حسن و حسين ميوه‌هاى درخت و شيعيان ما برگ‌هاى اين درخت » . ما شيعيان بايد تلاش كنيم كه از برگ‌هاى سرسبز و خرم اين درخت باشيم ، نه از برگ‌هاى پژمرده .\r\nيكى از شعراى مسيحى كه شيفته و فريفتهء مولا امير مؤمنان عليه السّلام است اين حديث را به شعر درآورده است :\r\n يا حبّذا دوحة في الخلد نابتة * ما في الجنان لها شبه من الشجر\r\nالمصطفى أصلها و الفرع فاطمة * ثمّ اللقاح علي سيد البشر\r\nو الهاشميّان سبطاها لها ثمر * و الشيعة الورق الملتفّ بالثمر\r\nهذا مقال رسول اللّه جاء به * اهل الروايات في العال من الخبر\r\nانّي بحبّهم ارجو النجاة غدا * و الفوز مع زمرة من احسن الزمر \r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nآيهء خاتم بخشى\r\n يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ ، بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ    * . . . إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ * وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ   « 1 » .\r\n« اى كسانى كه ايمان آورده‌ايد ، از يهود و نصارى براى خود دوست برنگزينيد [ و آن‌ها را تكيه‌گاه خود ندانيد 
  ] آن‌ها نسبت به همديگر [ حسن نيت دارند و باهم 
  ] دوست هستند و گروهى از شما كه با آن‌ها دوستى گزينند ؛ از آن‌ها هستند ، خداوند ظالمان را هدايت نمىكند * . . . تنها خدا و رسول او و مؤمنانى كه نماز برپا مىدارند و فريضهء مالىشان را در حال ركوع مىپردازند ولى شما هستند * و هركس كه خدا و پيامبر او و مؤمنان را ولى خود بداند ، [ از حزب خداست و 
  ] حزب خدا [ در دنيا و آخرت 
  ] رستگار هستند » .\r\n\r\n\r\n","description":"","footnote":"\r\n( 1 ) . سورهء مائده آيه‌هاى 51 ، 55 و 56 .\r\n","page_name":" 175 ","page_number":175},
  {"content":"\r\n\r\n\r\nتوضيح آيات\r\nخداوند در اين آيه‌ها به مؤمنان گوشزد مىكند تا مبادا يهود و نصارى را ناصح و محرم اسرار خود بدانند ؛ چرا كه هرگونه اعتماد به ظالمان « 1 » موجب مىشود كه در همين دنيا در آتش آن‌ها بسوزند .\r\nدر زمان پيامبر صلّى اللّه عليه و آله ، يهود و نصارى در مدينه و جزيرة العرب ساكن بودند . خداوند به عرب‌هاى مسلمان هشدار داد تا مبادا با اين گروه‌ها همپيمان شويد ؛ زيرا آن‌ها نسبت به همديگر حسن نيت دارند ، اما نسبت به شما كينه دارند و اگر با آن‌ها مشورت كنيد ، شما را بر خلاف مصلحتتان راهنمايى مىكنند .\r\nآيه در ادامه مىگويد كه اگر كسى ( كشورى يا دولتى ) با بنى اسرائيل ( صهيونيسم ) همپيمان شود ، از خود آن‌هاست و خداوند هرگز ستمگران و كسانى را كه در سلوك ، گفتار و نيت منحرفند ، هدايت نكرده ، شامل عنايت خاصش قرار نمىدهد .\r\nخداوند پس از اشاره به زيان‌هاى هم‌بستگى با يهود و نصارى ، به معرفى افرادى كه شايستهء همسر و همپيمان شدن هستند ، مىپردازد و مىفرمايد : « ولى شما فقط خدا و پيامبر او و مؤمنانىاند كه نماز را برپا مىكنند و فريضهء مالىشان را در حال ركوع مىپردازند » .\r\nزكات به معناى رشد و نمو است و در قرآن ، به‌طور مطلق ، به معناى صدقه به كار رفته است .\r\n« راكعون » در جملهء « و هم راكعون » كنايه از خشوع و خضوع كامل نسبت به فرمان‌هاى الهى است . تسليم محض نبودن نسبت به پروردگار منشأ انحراف\r\n\r\n\r\n","description":"","footnote":"\r\n( 1 ) . ظلم مقابل عدل است . عادل كسى است كه كارها را متناسب انجام مىدهد ، در مقابل ظالم كه كارها را نامتناسب انجام مىدهد .\r\nدر حقيقت ظلم نوعى تجاوز است . اگر حقى در غير محلش قرار گيرد تجاوز است و ظالم چون حقوق را رعايت نمىكند ، متجاوز محسوب مىشود . كسى كه در عقيده انحراف دارد بزرگ‌ترين ظالم است .\r\n","page_name":" 176 ","page_number":176},
  {"content":"\r\n\r\n« سامرى » شد . او در پاسخ به حضرت موسى عليه السّلام كه از او پرسيد : « چرا امت را منحرف كردى ؟ » گفت : « من روشنفكرم و چيزهايى را مىفهمم كه اين مردم عوام نمىفهمند . من ابتدا احكام ، قوانين و دستورهاى تو را تا آنجا كه عقلم پسنديد ، پذيرفتم ؛ اما پس ازآن‌كه رفتى ، پيش خود فكر كردم كه هرچه گفتى بىفايده است و همه را كنار گذاشتم » .\r\nاين سخن سامرى همان منطق انسان‌هاى روشنفكرنماست كه آنچه را با عقلشان مطابقت مىكند ، گزينش مىكنند . قرآن اين افراد را اين‌گونه توصيف مىكند :  الَّذِينَ جَعَلُوا الْقُرْآنَ عِضِينَ  « 1 » ؛ يعنى اين افراد قرآن را تكه‌تكه كرده ، به بخشى از آن عمل مىكنند و قسمتى را ترك مىكنند . ما كسى را كه به برخى از واجبات عمل مىكند و به برخى ديگر عمل نمىكند ، مسلمان نمىدانيم .\r\nآيهء 56 به سرنوشت كسانى كه با خدا و پيامبرش و مؤمنان پيوند بستند ، اشاره مىكند و مىفرمايد : « اين افراد ، حزب اللّه هستند و حزب اللّه در دنيا و آخرت رستگارند » .\r\n\r\nشأن نزول آيه\r\nهمهء مفسران اتفاق نظر دارند كه اين آيه در شأن حضرت على عليه السّلام نازل شده و او كامل‌ترين مصداق اين آيه است ؛ به اين معنا كه على عليه السّلام اولين شخصى بود كه  « الَّذِينَ آمَنُوا »  « 2 » بر وى منطبق شد و عبارت  « الَّذِينَ آمَنُوا »  يعنى على عليه السّلام و ديگران .\r\nدر اين زمينه روايت‌هاى بسيارى از بزرگان صحابه نقل شده است و بزرگان اهل سنت نيز اين روايت‌ها را از جهت سند صحيح و معتبر مىدانند .\r\n\r\n\r\n","description":"","footnote":"\r\n( 1 ) . سورهء حجر ، آيهء 91 .\r\n( 2 ) .  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا » . \r\n","page_name":" 177 ","page_number":177},
  {"content":"\r\n\r\nدر بيان شأن نزول اين آيه ، هريك از مفسران بخشى از داستان آن را نوشته‌اند .\r\nطبيعى است كه اگر چند نفر جداگانه حادثه‌اى را نقل كنند ، هركدام بخشى از آن را نقل مىكنند و تفاوت‌هايى بين آن‌ها به‌وجود مىآيد .\r\nتفسير مقاتل بن سليمان « 1 » شأن نزول اين آيه را به صورت كامل بيان كرده و هيچ‌گونه ابهامى باقى نگذاشته است . در اين تفسير آمده است : عبد اللّه بن سلام « 2 » و اصحابش نزديك نماز ظهر خدمت پيامبر صلّى اللّه عليه و آله رسيدند و گفتند : « خانه‌هاى ما دور از مسجد و در محلهء يهودىهاست . از زمانى كه مسلمان شديم ، آن‌ها با ما دشمنى مىكنند و روابطشان را به كلى با ما قطع كرده‌اند » . در آن هنگام اين آيه‌ها نازل شد و پيامبر اكرم صلّى اللّه عليه و آله آيه‌ها را براى آن‌ها خواند و از اينكه خداوند آن‌ها را در زمرهء مؤمنان شمرده بود ، خوشحال شدند .\r\nهنگام اذان ظهر فرارسيد و پيغمبر وارد مسجد شد . هنگام ورود فقيرى را ديد كه از مسجد بيرون مىآيد و خدا را شكر مىكند . پيغمبر از او پرسيد : « كسى چيزى به تو داده است ؟ »\r\nگفت : « آرى ، اى رسول خدا . »\r\nپيغمبر پرسيد : « چه كسى به تو داده است ؟ »\r\nفقير با دست به حضرت امير عليه السّلام اشاره كرد و گفت : « مردى كه مشغول نماز است انگشترش را به من داد . »\r\nپيامبر صلّى اللّه عليه و آله پرسيد : « هنگامى كه انگشتر را به تو داد در چه حالتى بود ؟ »\r\n\r\n\r\n","description":"","footnote":"\r\n( 1 ) . مقاتل بن سليمان در اواخر قرن اول به دنيا آمد و تا قرن دوم زنده بود ؛ بنابراين او به جريان اين آيه بسيار نزديك بوده است .\r\n( 2 ) . عبد اللّه بن سلام يكى از سران و احبار ( علماى ) يهود بود كه سلسلهء نسبى او به حضرت يوسف ( ع ) مىرسد .\r\nاو پس از ورود حضرت رسول ( ص ) به مدينه ، از نخستين افرادى بود كه به پيامبر ( ص ) اسلام آورد .\r\nپيامبر ( ص ) اسم او را از حصين ( به معنى : قلعهء كوچك ) به عبد اللّه تغيير داد .\r\n","page_name":" 178 ","page_number":178},
  {"content":"\r\n\r\nگفت : « در حال ركوع »\r\nپيغمبر صلّى اللّه عليه و آله تكبير گفت و سپس فرمود : « الحمد للّه الّذي خصّ عليا بهذه الكرامة » . « 1 »\r\nخوارزمى در كتاب مناقب مىنويسد : هنگام نزول اين آيه ، حسان بن ثابت در آنجا حاضر بود و آن حادثه را به شعر درآورد :\r\n أبا حسن تفديك نفسي و مهجتي * و كلّ بطيء في الهدى و مسارع\r\nأ يذهب نفسي و المحبّر ضائعا * و ما المدح في جنب الإله بضائع\r\nفأنت الّذي أعطيت إذ كنت راكعا * فدتك نفوس الخلق يا خير راكع\r\nبخاتمك الميمون يا خير سيد * يا خير ساجد ثمّ يا خير راكع\r\nفأنزل فيك اللّه خير ولاية * و بيّنها في محكمات الشرايع \r\n« اى امير مؤمنان ، جان و خونى كه در رگ دارم فداى تو باد ، و همهء كسانى كه در راه هدايت به كندى يا تندى قدم برمىدارند فداى تو باد .\r\nآيا اين مدح من هدر مىرود ؟ درحالىكه مدحى كه براى خدا باشد ، ضايع نمىشود [ و خدا قطعا پاداش مىدهد 
  ] .\r\nتو كسى هستى كه در حال ركوع [ انگشترت را 
  ] بخشيدى . اى بهترين خلايق ، تمام جان‌ها فداى تو شوند .\r\nبخشيدى انگشتر مباركت را اى بهترين سرور ، اى بهترين سجده‌كننده و اى بهترين ركوع‌كننده .\r\nخداوند بهترين مرتبهء ولايت را بر تو نازل كرد و آن را در استوارترين آيين‌ها بيان كرد » .\r\n\r\n\r\n","description":"","footnote":"\r\n( 1 ) . تفسير مقاتل ، ج 1 ، ص 485 - 487 .\r\n","page_name":" 179 ","page_number":179},
  {"content":"\r\n\r\n\r\nمراتب ولايت\r\nاين آيهء شريفه مىگويد : « ولى مسلمانان در درجهء اول خدا ، سپس پيامبر صلّى اللّه عليه و آله و پس از ايشان مؤمنانى هستند كه نماز برپا مىدارند و فريضهء مالىشان را در حال ركوع مىپردازند » .\r\nاشاره شد كه طبق روايات متواتر ، چه از اهل سنت و چه شيعه ، اين آيه در شأن مولا امير مؤمنان عليه السّلام است .\r\nاين آيه مىگويد كه هر مؤمنى كه داراى ويژگىهاى مذكور باشد بر ديگر مؤمنان ولايت دارد ؛ اما ولايت داراى مراتب مختلفى است ، مانند : گفتن عيب برادر مؤمن ، مشورت با برادر مؤمن ، حفظ مال ، آبرو و ناموس برادر مؤمن ؛ اما بالاترين مرحلهء ولايت ، ولايتى است كه شامل شؤون سياسى ، اجتماعى و حتى عبادى مىشود .\r\nمنظور از اينكه حضرت على عليه السّلام كامل‌ترين مصداق اين آيه است و آيه از ايشان آغاز شده ، اين است كه حضرت على عليه السّلام در رأس قرار گرفته و داراى بالاترين ولايت است كه شامل شؤون سياسى ، اجتماعى و دينى مىشود .\r\nولايت خداوند عام است و شامل ولايت بر پيغمبر و امام هم مىشود .\r\nولايت پيغمبر يك درجه پايين‌تر است و پيغمبر بر امام معصوم نيز ولايت دارد .\r\nمقام ولايت پيامبر پس از ايشان ، به‌طور كامل ، به امام بعد منتقل مىشود .\r\nمنظور از برترى مرتبهء ولايت پيغمبر صلّى اللّه عليه و آله بر على عليه السّلام اين است كه در زمان وجود هر دو ، پيغمبر صلّى اللّه عليه و آله ولى على عليه السّلام است ؛ اما پس از پيغمبر صلّى اللّه عليه و آله اين ولايت به مولا على عليه السّلام منتقل مىشود .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nروايت‌هايى در زمينهء ولايت امير مؤمنان عليه السّلام\r\nدر صحيح ترمذى - كه يكى از صحاح شش‌گانهء اهل سنت است - مسند احمد - كه از معتبرترين كتب اهل سنت است - و ديگر كتب اهل سنت نقل شده است كه پيامبر اكرم صلّى اللّه عليه و آله ، على عليه السّلام را به سرپرستى گروهى به مأموريت فرستاد . برخى از افراد گروه - كه از كارهاى حضرت على عليه السّلام خوششان نمىآمد - بر ضد حضرت توطئه كردند و گفتند : « هنگامى كه به مدينه بازگشتيم ، از دست على عليه السّلام نزد پيغمبر صلّى اللّه عليه و آله شكايت مىكنيم و آبرويش را مىبريم » .\r\nهنگامى كه خدمت پيغمبر صلّى اللّه عليه و آله رسيدند ، يكىيكى بلند شدند و هريك شكايتى را مطرح كردند . ناگهان پيغمبر صلّى اللّه عليه و آله ، درحالىكه خشم از چهره‌اش مىجوشيد ، از جا برخاست و اين جمله را سه بار تكرار كرد : « از على چه مىخواهيد ؟ »\r\nسپس فرمود : « على از من است و من از على و او پس از من ، ولى هر مؤمنى است » . « 1 »\r\nدر اين روايت پيغمبر صلّى اللّه عليه و آله خودش را جاى على عليه السّلام قرار مىدهد . اگر كسى على عليه السّلام را قبول نداشته باشد ، پيغمبر صلّى اللّه عليه و آله را قبول ندارد .\r\nشبهه : چگونه مولا امير مؤمنان عليه السّلام - كه تمام توجهش در حال نماز به حضرت حق است - صداى سائل را شنيد ؟ چگونه در نماز توجهش را از جانب حق به خلق معطوف مىكند ؟\r\nپاسخ : در روايات آمده است كه سائل با صداى بلند از مسلمانان درخواست كمك\r\n\r\n\r\n","description":"","footnote":"\r\n( 1 ) . ر . ك : صحيح ترمذى ، ج 2 ، ص 297 ؛ مسند احمد ، ج 5 ، ص 356 ؛ مجمع الهيثمى ، ج 9 ، ص 128 .\r\n","page_name":" 181 ","page_number":181},
  {"content":"\r\n\r\nمىكرد . در آن هنگام على عليه السّلام انگشترش را - كه در انگشت كوچكش بود - رها كرد و بر زمين افتاد و سائل هم آن را برداشت ؛ بنابراين در حال نماز ، همهء توجه حضرت به حق تعالى است و چون نداى آن سائل در راستاى حق تعالى قرار داشت ، حضرت على عليه السّلام آن صدا را شنيد .\r\nاز طرفى علما تصريح كرده‌اند كه حضرت ، كار اضافى در نماز انجام نداد و انگشتر - كه در انگشت كوچك حضرت بود - با يك تكان كوچك بر زمين افتاد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nآيهء عهد\r\n وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  « 1 » .\r\n« و چون ابراهيم را پروردگار با كلماتى بيازمود ، و وى آن همه را به انجام رسانيد [ خدا به او 
  ] فرمود : \" من تو را امام مردم قرار دادم . \" [ ابراهيم 
  ] پرسيد : \" از دودمانم [ چطور 
  ] ؟ \" فرمود : \" پيمان من به ظالمان نمىرسد \" » .\r\n\r\n« عصمت » ، شرط امامت\r\nدر آيهء عهد گزارشى از مقام والاى حضرت ابراهيم عليه السّلام ارائه شده است . حضرت ابراهيم عليه السّلام در جايگاه‌هاى مختلفى از آزمايش‌هاى الهى سربلند بيرون آمد .\r\n« كلمات » همان جايگاه‌هاى آزمايش ابراهيم عليه السّلام در مقام بندگى حق تعالى است .\r\nپس از اين آزمايش‌ها ، خداوند او را به مقام امامت مفتخر كرد و به ابراهيم عليه السّلام گفت : « اكنون كه از عهدهء اين آزمايش‌ها به خوبى برآمدى ، شايستگى پيدا كردى كه تو را به مقام امامت مردم منصوب كنم » .\r\nابراهيم عليه السّلام پيشواى همهء مردم ، چه در زمان خودش و چه در آينده ، است و حتى به پيغمبر اسلام صلّى اللّه عليه و آله دستور داده شد :  اتَّبِعْ مِلَّةَ إِبْراهِيمَ  « 2 » ؛ « از آيين ابراهيم\r\n\r\n\r\n","description":"","footnote":"\r\n( 1 ) . بقره ، 124 .\r\n( 2 ) . نحل ، 123 .\r\n","page_name":" 183 ","page_number":183},
  {"content":"\r\n\r\nحق‌گراى پيروى كن » .\r\nپس ازآن‌كه پروردگار امامت عام را به حضرت ابراهيم عنايت كرد ، از خداوند پرسيد : « آيا اين افتخار در دودمانم نيز باقى مىماند ؟ » هر پدرى دوست دارد كه اگر كمالى كسب كرد ، فرزندانش نيز آن كمال را به دست بياورند ؛ مانند يك دانشمند كه آرزو مىكند فرزندانش دانشمند شوند . اين خواستهء مشروع در همهء انسان‌ها به‌ويژه انسان‌هاى كمال يافته ، وجود دارد . حضرت ابراهيم عليه السّلام نيز دوست داشت كه فرزندانش شايستگى مقام امامت را پيدا كنند تا مشمول اين عنايت خدا شوند .\r\nخداوند پاسخ داد كه شرط امامت ، احراز شايستگى است و انسان ظالم اين شايستگى را ندارد . اگر فرزندانت شايستگى تو را پيدا كردند ، اين مقام به آن‌ها نيز داده مىشود .\r\n\r\nظالم كيست ؟\r\nظالم ، كسى است كه در برابر خواهش‌هاى نفسانى و انحراف‌هاى شيطانى نمىتواند خود را كنترل كند و دچار لغزش مىشود . ظالم در برابر وسوسه‌هاى شيطانى ، پيمان خود را از خدا مىگسلد و با شيطان عهد مىبندد . چنين شخصى از حمايت پروردگار بيرون رفته ، تحت عنايت شيطان قرار مىگيرد .\r\nانسانى كه تسليم خواسته‌هاى نفسانى و ترغيب‌هاى شيطانى مىشود ، مرتكب دو ظلم مىشود :\r\n1 . ظلم به خود ؛ زيرا از شرف ، انسانيت و عزت نفسش مىكاهد . گنهكار هميشه پيش خود ، شرمسار است و فطرت و عقلش او را توبيخ مىكنند . چه زيانى بالاتر از اينكه انسانى ، خودش را در درون سرزنش كند .\r\n2 . ظلم به خالق ؛ چون عهدش را با خدا مىگسلد و با دشمن خود پيمان مىبندد .\r\nانسانى كه در برابر خواسته‌هاى نفسانى ، نمىتواند خودش را كنترل كند ، چگونه مىخواهد امامت را برعهده گيرد ؟ او كه نمىتواند خودش را كنترل كند ، چگونه\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمىتواند كنترل كنندهء جامعه شود ؟\r\n« لا ينال » در  لا يَنالُ عَهْدِي الظَّالِمِينَ  به اين معناست كه زمينهء امامت در چنين شخصى وجود ندارد نه اينكه امامت را به او نمىدهيم .\r\nيكى از مراتب بالاى ظلم ، شرك است . حضرت لقمان به فرزندش مىگويد :\r\n وَ إِذْ قالَ لُقْمانُ لِابْنِهِ وَ هُوَ يَعِظُهُ يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ  « 1 » .\r\n\r\nاستفادهء شيعه از آيهء عهد\r\nما شيعيان معتقديم ، به تصريح اين آيهء شريفه ، عصمت يكى از شرايط امامت است . عصمت به معناى بينش درونى است كه معصوم با اين بينش ، حقايق اعمال را درك مىكند .\r\nعصمت ، حالتى درونى است كه بر ديگر انسان‌ها پوشيده است و از ظاهر افراد نمىتوان به آن پى برد ؛ بنابراين معصوم جز با معرفى معصوم پيش از او ( پيغمبر يا امام بالاتر ) شناخته نمىشود .\r\nخلاصه اينكه :\r\n1 . عصمت در امام شرط است .\r\n2 . امامت بايد به نص معصوم باشد ، چون رهيافت به عصمت جز از طريق معصوم بالاتر امكان ندارد .\r\n\r\nبرداشت اهل تسنن از آيهء عهد و اشكال آن\r\nاهل تسنن « ظلم » را تنها به معناى شرك دانسته ، معتقدند : كسى كه در گذشته بت‌پرست بوده ، سپس توبه كرده و مسلمان شده است مىتواند به مقام زعامت مسلمانان برسد ، هرچند مىدانيم كه سابقهء شرك دارد ؛ چرا كه اكنون او ظالم نيست .\r\nاشكال اين برداشت :\r\nنخست : « الظالمين » در آيه مطلق بوده ، به معناى عدم كنترل بر خود است و هيچ\r\n\r\n\r\n","description":"","footnote":"\r\n( 1 ) . لقمان ، 13 .\r\n","page_name":" 185 ","page_number":185},
  {"content":"\r\n\r\nقرينه‌اى وجود ندارد كه ظلم را تنها به معناى شرك بدانيم .\r\nديگر آن‌كه : انسان مشرك ، همان لحظه كه در برابر بت سجده مىكند ، خطاب  « لا يَنالُ عَهْدِي »  متوجه او مىشود و به او مىگويد : « اى انسانى كه تا اين اندازه منحرف شدى و در مقابل سنگ سجده مىكنى ، تو شايستهء مقام امامت و عهد الهى نيستى » . بنابراين چنين انسانى - كه سابقهء لغزش دارد - تا آخر عمر نمىتواند به اين مقام نائل شود . امروزه نيز به كسانى كه سابقه‌دار هستند ، سمت‌هاى مهم را نمىدهند ، زيرا نمىتوان مطمئن بود كه چنين شخصى دوباره دچار لغزش نشود .\r\nخداوند مىفرمايد :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  « 1 » ؛ « آيا كسى كه به سوى حق رهبرى مىكند سزاوار است مورد پيروى قرار گيرد يا كسى كه راه به جايى نمىبرد مگر آن‌كه [ خود 
  ] هدايت شود ؟ شما را چه شده ، چگونه داورى مىكنيد ؟ »\r\nخداوند در اين آيه ، دو دسته را باهم مقايسه مىكند : آيا كسى كه سرتاپاى وجود ، رفتار ، گفتار و پندارش انسان را به سوى حق سوق مىدهد ، سزاوار است امام باشد يا كسى كه راه به جايى نمىبرد جز آن‌كه او را راهنمايى كنند ؟ در پايان نيز داورى را به خود مردم واگذار است .\r\nامير مؤمنان عليه السّلام مىگويند : « أيّها النّاس إنّ أحقّ النّاس بهذا الأمر [ الإمامة 
  ] أقواهم عليه و أعلمهم بأمر اللّه فيه » « 2 » ؛ « اى مردم ، سزاوارترين مردم به اين امر [ امامت 
  ] كسى است كه قوىترين آن‌ها در امر امامت و داناترين آن‌ها به امر خدا در آن [ امامت 
  ] باشد » . حضرت على عليه السّلام در اين حديث دو ويژگى امام را به مردم جهان معرفى مىكند :\r\n1 . داراى بالاترين بينش سياسى و اجتماعى باشد .\r\n2 . حكم خدا را دربارهء تك‌تك مسائل سياسى بداند و در اين زمينه داناترين مردم باشد .\r\n\r\n\r\n","description":"","footnote":"\r\n( 1 ) . يونس ، 35 .\r\n( 2 ) . نهج البلاغه ، خطبهء 173 .\r\n","page_name":" 186 ","page_number":186},
  {"content":"\r\n\r\n\r\nآيهء انذار\r\n وَ أَنْذِرْ عَشِيرَتَكَ الْأَقْرَبِينَ  « 1 » ؛ « و خويشان نزديكت را هشدار ده » .\r\nپيامبر اكرم صلّى اللّه عليه و آله پس ازآن‌كه از جانب پروردگار به پيامبرى مبعوث شد ، به مدت سه سال ، مخفيانه ، در بين مردم تبليغ كرد و در اين مدت توانست مقدار قابل توجهى از نيروهاى جوان را گرد خود جمع كند .\r\nپس از سه سال از جانب خداوند دستور آمد كه دعوتت را آشكار كن :   فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ * إِنَّا كَفَيْناكَ الْمُسْتَهْزِئِينَ   « 2 » ؛ « پس آنچه را بدان مأمورى ، آشكارا كن و از مشركان روى برتاب * كه ما [ شرّ 
  ] ريشخندگران را از تو بر طرف خواهيم ساخت . »\r\nسپس دستور آمد كه ابتدا از خويشاوند نزديكت آغاز كن :     وَ أَنْذِرْ عَشِيرَتَكَ الْأَقْرَبِينَ * وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ * فَإِنْ عَصَوْكَ فَقُلْ إِنِّي بَرِيءٌ مِمَّا تَعْمَلُونَ * وَ تَوَكَّلْ عَلَى الْعَزِيزِ الرَّحِيمِ     « 3 » ؛ « و خويشان نزديكت را هشدار ده * و براى\r\n\r\n\r\n","description":"","footnote":"\r\n( 1 ) . شعراء ، 214 .\r\n( 2 ) . حجر ، 94 و 95 .\r\n( 3 ) . شعرا ، 214 - 217 .\r\n","page_name":" 187 ","page_number":187},
  {"content":"\r\n\r\nآن مؤمنانى كه تو را پيروى كرده‌اند ، بال خود را فروگستر * و اگر تو را نافرمانى كردند ، بگو : \" من از آنچه مىكنيد بيزارم \" * و بر [ خداى 
  ] عزيز مهربان توكل كن » .\r\nبه دنبال اين دستور ، پيغمبر اسلام صلّى اللّه عليه و آله به على عليه السّلام فرمود كه طعامى فراهم كند و تمام بنى عبد المطلب را - كه در آن روز حدود چهل مرد بودند - دعوت كردند .\r\nپس ازآن‌كه همه جمع شدند و غذا خوردند ، حضرت ايستاد و فرمود : « اى فرزندان عبد المطلب ، به خدا سوگند در تمام عرب كسى را نمىشناسم كه هديه‌اى گرانبهاتر از آنچه من آوردم ، براى شما آورده باشد . من براى شما خير دنيا و آخرت را به ارمغان آورده‌ام و خداوند به من دستور داده است كه شما را به سوى او بخوانم .\r\nپس هريك از شما براى كمك و همراهى من پيش قدم شود ، او را برادر ، وصى و جانشين خود قرار مىدهم » .\r\nهمه لب فروبستند ، ولى على عليه السّلام - كه دوازده يا سيزده سال بيشتر سن نداشت - برخاست و گفت : « اى فرستادهء خدا ، من حاضرم ياورتان شوم » .\r\nپيامبر صلّى اللّه عليه و آله سخنش را تكرار كرد و باز مولا على عليه السّلام گفت : « من حاضرم » . در مرتبهء سوم ، حضرت شانهء او را گرفت و به خويشاوندانش گفت : « على ، برادر من ، وصى من و جانشين من در ميان شماست ، پس به سخنانش گوش دهيد و از او اطاعت كنيد » .\r\nهمه خنيدند و سخن پيامبر را مسخره كردند . ابو لهب رو كرد به ابو طالب و گفت :\r\n« ايشان پسرت را امير بر تو قرار داد و در آينده بايد از پسرت شنوايى داشته باشى و از او اطاعت كنى » « 1 » .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 63 .\r\n","page_name":" 188 ","page_number":188},
  {"content":"\r\n\r\n\r\nتحريف تاريخ\r\nطبرى اين حديث را به‌طور كامل در « تاريخ طبرى » نقل كرده است ؛ اما در تفسيرش عبارت « وصيى و خليفتى » « 1 » را حذف كرده و به جاى آن « كذا و كذا » آورده است . « 2 »\r\nحسين هيكل - كه يكى از نويسندگان زبردست مصرى است - كتابى به نام « حيات محمد » تأليف كرده است . او در چاپ اول كتابش اين روايت را كامل آورده و عبارت « وصيى و خليفتى » را حذف نكرده است ؛ اما پس ازآن‌كه علماى اهل تسنن به حسين هيكل اعتراض كردند و به او گفتند كه كتاب تو در دسترس جوان‌ها است و آن‌ها با خواندن اين مطالب به ما انتقاد مىكنند ، ايشان هم در چاپ دوم و سوم كتابش ، عبارت « كذا و كذا » را به كار برد .\r\nاما اين تلاشى بيهوده است چرا كه : خود عبارت « كذا و كذا » خواننده را تحريك مىكند كه بداند « كذا و كذا » چه بوده است و به دنبال حقيقت مىرود .\r\nهمچنين طبرى ، ابتدا تاريخ و پس از آن در بغداد تفسيرش را نوشت . بيشتر اهل بغداد در آن زمان حنبلىهاى تندرو بودند . آتش زدن كتابخانهء شيخ طوسى - كه در آن چهارصد هزار كتاب نگهدارى مىشد - يك نمونه از كارهاى آنان بود .\r\nحنبلىهاى بغداد با تعصب شديدى كه داشتند ، طبرى را تحت فشار قرار دادند تا عبارت « كذا و كذا » را به جاى « وصيى و خليفتى » بگذارد ؛ غافل ازآن‌كه « كذا و كذا » خواننده را براى كشف حقايق تحريك مىكند و هركس با مراجعه به تاريخ طبرى ، مىتواند حقيقت را بيابد .\r\n\r\n\r\n","description":"","footnote":"\r\n( 1 ) . وصى و جانشين من است .\r\n( 2 ) . ر . ك : تفسير طبرى ، ج 19 ، ص 74 و 75 .\r\n","page_name":" 189 ","page_number":189},
  {"content":"\r\n\r\n\r\nاشكال بر حديث و پاسخ آن\r\nابن تيميه در كتاب « منهاج السنة » - كه رد بر كتاب « منهاج الكرامه » « 1 » است - بر اين حديث چند اشكال وارد كرده است :\r\n1 . چنين حديثى در كتاب مسانيد و صحاح شش‌گانه وجود ندارد .\r\nپاسخ : اين حديث هم در مسانيد « 2 » و هم در صحاح شش‌گانهء اهل سنت آمده است . بزرگان اهل سنت تصريح كرده‌اند كه اين حديث از جهت سند از روايت‌هاى صحيح و جزو احاديث متواتر است .\r\nابن اثير براى تكميل تاريخ طبرى ، كتابى به نام « الكامل » نوشته است . كتاب تاريخ طبرى تا قرن سوم را ذكر كرده و كتاب الكامل ، تا قرن ششم را آورده است . اين كتاب ، پس از تاريخ طبرى ، از معتبرترين كتاب‌هاى تاريخ جهان اسلام است . ابن اثير در كتاب الكامل ، اين روايت را به صورت كامل ذكر كرده است . « 3 »\r\nهمچنين اگر به هريك از كتاب‌هاى تاريخ اسلام « 4 » مراجعه كنيم ، اين روايت را خواهيم يافت .\r\n2 . حضرت على عليه السّلام فقط وصى و جانشين پيامبر صلّى اللّه عليه و آله براى خويشاوندان پيامبر صلّى اللّه عليه و آله است ، نه اينكه جانشين و وصى پيامبر صلّى اللّه عليه و آله براى همهء مسلمانان باشد ؛ زيرا پيامبر مىگويد : « وصيى و خليفتى فيكم » .\r\nپاسخ : « فيكم » در « وصيى و خليفتى فيكم » به معناى آن است كه حضرت على عليه السّلام از بين حاضران در مجلس انتخاب شد ، نه اينكه وصى و جانشين پيامبر صلّى اللّه عليه و آله براى حاضران باشد .\r\n3 . در آن زمان بنى عبد المطّلب به چهل نفر نرسيده بودند .\r\nپاسخ : « مطّلب » برادر هاشم و هاشم پدر عبد المطلب است . هاشم يكى از\r\n\r\n\r\n","description":"","footnote":"\r\n( 1 ) . نوشتهء علامهء حلّى .\r\n( 2 ) . مسند احمد ، ج 1 ، ص 111 .\r\n( 3 ) . الكامل ، ج 2 ، ص 62 و 63 .\r\n( 4 ) . مانند : البدايه و النهايه .\r\n","page_name":" 190 ","page_number":190},
  {"content":"\r\n\r\nشخصيت‌هاى بزرگ قريش بود كه در شرق و غرب تجارت مىكرد . او در يكى از سفرهايش به مدينه در خانهء يكى از افراد طايفهء بنى الخزرج - كه به بنو النجار معروف بودند - ساكن شد و در آن سفر به دختر زيد بن على - كه از شخصيت‌هاى بزرگ اين طائفه بود - اظهار رغبت كرد . زيد بن على دخترش را به هاشم داد ، ولى شرط كرد كه هنگام وضع حمل دخترش را به خانهء آن‌ها ببرد . هاشم نيز به قول خود وفا كرد و زمانى كه همسرش حامله شد او را به خانهء پدرش در مدينه برد . هاشم همسرش را در خانهء پدرش گذاشت خودش به شام سفر كرد و در آن سفر فوت كرد .\r\nفرزند هاشم در مدينه به دنيا آمد و او را عامر نامگذارى كردند . روزى يكى از بزرگان مكه از مدينه عبور مىكرد كه عامر را در حال بازى رزمى ديد . از او پرسيد :\r\n« تو كيستى ؟ » عامر گفت : « من فرزند هاشم ، رئيس قريش ، هستم » .\r\nآن مرد پس از بازگشت به مكه نزد « مطّلب » ، عموى عامر ، رفت و گفت : « چرا پسر برادرت را در مدينه رها كردى ؟ »\r\nمطّلب هنگامى كه اين سخن را شنيد ، به همراه هشتاد نفر از بزرگان قريش نزد جد مادرى عامر رفت و از او درخواست كرد كه آن كودك را تحويل دهد .\r\nمطّلب كودك را تحويل گرفت و با خودش به مكه برد . هنگام ورود به مكه ، مردم گمان كردند كه مطّلب غلام خريده است و به يكديگر گفتند : « مطّلب به همراه عبدش آمد » .\r\nاز آن پس مردم عامر را - كه فرزند هاشم بود - با لقب « عبد المطلب » مىشناختند .\r\nعبد المطلب دوازده پسر و پنج دختر داشت كه عبد اللّه ، پدر حضرت رسول اللّه صلّى اللّه عليه و آله ، كوچك‌ترين پسر او بود و از طرفى پيامبر صلّى اللّه عليه و آله هنگام فراخوانى خويشاوندانش به اسلام ، 43 ساله بود ؛ بنابراين چگونه ممكن است در اين همه مدت تعداد فرزندان عبد المطلب به چهل نفر نرسيده باشد .\r\n\r\n","description":"","footnote":"","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\n\r\nآيهء تبليغ\r\n يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ  « 1 » .\r\n« اى پيامبر ، آنچه از جانب پروردگارت به سوى تو نازل شده ، ابلاغ كن ؛ و اگر نكنى پيامش را نرسانده‌اى . و خدا تو را از [ گزند 
  ] مردم نگاه مىدارد . آرى ، خدا گروه كافران را هدايت نمىكند » .\r\nشاخص‌ترين آيه‌اى كه بر ولايت بلافصل مولا امير مؤمنان عليه السّلام صراحت كامل دارد ، آيهء تبليغ است . در اين آيه به پيغمبر اكرم صلّى اللّه عليه و آله دستور داده شده است كه به مردم اعلام كند : پس از او على عليه السّلام ولى امر آن‌ها خواهد بود .\r\nتمام مفسران بزرگ ، مانند ابن مسعود ، در تفسيرشان نوشته‌اند : « آيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ  در شأن على عليه السّلام نازل شده است » .\r\nپيامبر اكرم صلّى اللّه عليه و آله در مسألهء ابلاغ ولايت واهمه داشت كه مبادا سران عرب يك مرتبه از او روى برگردانند و او را متهم كنند كه « او مىخواهد پسرعمويش را بر ما تحميل كند » .\r\n\r\n\r\n","description":"","footnote":"\r\n( 1 ) . مائده ، 67 .\r\n","page_name":" 193 ","page_number":193},
  {"content":"\r\n\r\nعلاوه بر اين بسيارى از رؤساى قبايل طمع داشتند كه پس از پيامبر صلّى اللّه عليه و آله زعامت را به دست بگيرند . در آن زمان ، هنگامى كه رئيس قبيله‌اى مىمرد ، بزرگان آن قبيله گرد هم مىآمدند و از بين خود يكى را به رياست انتخاب مىكردند . پيامبر صلّى اللّه عليه و آله مىدانست كه آن‌ها پس از او در صدد تشكيل شوراى قبايلى هستند تا از ميان خود كسى را به رهبرى برگزينند ؛ ازاين‌رو پيامبر صلّى اللّه عليه و آله واهمه داشت كه منافقان پس از او اصل اسلام را از بين ببرند .\r\nخداوند خطاب به پيامبر گفت : « واهمه نداشته باش و رسالتت را انجام ده كه اگر اين جملهء آخر را نگويى ، رسالت را ناقص گذاشته‌اى » .\r\nمراد از « يعصمك » : هنگامى كه خداوند به شخصيت عظيمى همچون پيامبرش مىگويد : « و اللّه يعصمك » « 1 » ، مراد شخصيت پيامبر است نه شخص او ؛ زيرا تشخّص انسان‌هاى بزرگ در شخصيتشان است نه در شخصشان .\r\nروز عاشورا شخصيت امام حسين عليه السّلام و شخصيت يزيد باهم جنگيدند نه شخص آن‌ها . در آن روز شخص يزيد بر شخص امام حسين عليه السّلام غلبه پيدا كرد ؛ اما شخصيت امام حسين عليه السّلام - كه همان شخصيت اسلام بود - بر شخصيت يزيد - كه شخصيت كفر و عناد است - پيروز شد . امام حسين عليه السّلام شخصش را فداى شخصيتش كرد و توانست شخصيت يزيد ، بنى اميه و همهء كسانى را كه در اين راستا قرار داشتند از بين ببرد .\r\nسيد قطب « 2 » در تفسير « فى ظلال القرآن » ذيل آيهء  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  « 3 » مىگويد : « اگر مىخواهيد بدانيد كه چگونه خداوند ياريش را شامل مؤمنان مىكند ، تاريخ عاشورا را مرور كنيد . خداوند در روز\r\n\r\n\r\n","description":"","footnote":"\r\n( 1 ) . « خداوند از تو محافظت مىكند » .\r\n( 2 ) . سيد قطب از مفسران معاصر اهل تسنن است .\r\n( 3 ) . « در حقيقت ، ما فرستادگان خود و كسانى را كه ايمان آورده‌اند ، در زندگى دنيا و روزى كه گواهان بر پاى مىايستند قطعا يارى مىكنيم » . غافر ، 51 .\r\n","page_name":" 194 ","page_number":194},
  {"content":"\r\n\r\nعاشورا آن‌چنان امام حسين عليه السّلام را يارى كرد كه پس از او نه يزيد باقى ماند و نه بنى اميه . در حقيقت شهيد شدن امام حسين در روز عاشورا شاهدى براى نصرت خداوند به مؤمنان است » .\r\nبنابراين پيامبر صلّى اللّه عليه و آله بر جانش نمىترسيد ، بلكه هراس آن را داشت كه شخصيتش ( يعنى رسالتش و اسلام و قرآن ) از بين برود . پس ازآن‌كه خداوند به او اطمينان داد ، پيامبر صلّى اللّه عليه و آله رسالت خود را به اتمام رساند و ولايت مولا امير مؤمنان عليه السّلام را اعلام كرد .\r\n\r\nحديث غدير\r\nسند حديث : حديث غدير را 110 نفر از صحابهء بزرگ پيامبر و 84 نفر از تابعين - كه پس از دورهء صحابه بودند - نقل كرده‌اند . پس از تابعين نيز بيش از سيصد نفر از علما و حافظان قرآن تا قرن دهم اين حديث را نقل كرده‌اند .\r\nدر زمان طبرى ، برخى از اساتيد بغداد حديث غدير را تكذيب كردند و گفتند :\r\n« در آن زمان على عليه السّلام در يمن بوده است » . طبرى با شنيدن اين خبر ، ناراحت شد و كتابى در دو جلد تأليف كرد و در آن روايات غدير را با سندهاى معتبر جمع‌آورى كرد . او در كتابش حديث غدير را از 95 طريق از صحابه و تابعين نقل كرده است .\r\nمتن حديث : پيامبر اكرم صلّى اللّه عليه و آله در سال دهم هجرت آهنگ حج كرد و دستور داد كه از همهء بلاد و قبايل در اين سفر شركت كنند . در مجموع حدود 120 هزار نفر در اين سفر شركت كردند و در ميان آن‌ها تمام رؤساى قبايل عرب و شخصيت‌هاى بزرگ حضور داشتند .\r\nدر مسير بازگشت به محلى رسيدند كه به آن « مفترق الطرق » « 1 » مىگفتند و هريك\r\n\r\n\r\n","description":"","footnote":"\r\n( 1 ) . محلى كه راه‌ها از هم جدا مىشود . آنجا را ، به جهت گودال بزرگى كه آب فراوان در آن جمع مىشد ، غدير خم مىگفتند .\r\n","page_name":" 195 ","page_number":195},
  {"content":"\r\n\r\nاز قبايل و اقوام از آنجا به سوى شهر و محل خود رهسپار مىشدند .\r\nپيامبر صلّى اللّه عليه و آله دستور توقف داد و از همه خواست كه يك جا گرد آيند تا مطلب مهمى را به آن‌ها بگويد . پيامبر صلّى اللّه عليه و آله بر مكان بلندى رفت و براى مردم خطبه‌اى ايراد كرد و در آن خطبه از نعمت اسلام و شكوفايى آن سخن گفت و در ضمن آن ، مسألهء ولايت عامه و سرپرستى امت را مطرح كرد . سپس از مردم پرسيد : « آيا مىدانيد كه من بر همهء مؤمنان ولايت دارم و از هركس نسبت به خودش اولويت دارم ؟ » همه گفتند :\r\n« آرى مىدانيم » . آن‌گاه حضرت فرمود : « فمن كنت مولاه فعليّ مولاه » ؛ « پس هركه مولا و سرپرست او هستم ، على نيز مولا و سرپرست اوست » .\r\nپس از سخنان پيامبر ، بزرگان قوم به حضرت على عليه السّلام تبريك گفتند و همه مسلمانان براى بيعت نزد حضرت على عليه السّلام آمدند و مراسم بيعت كردن تا نيمه‌هاى شب ادامه داشت .\r\n\r\nمناقشات دلالتى\r\nاز آنجا كه سند اين روايت متواتر است و مخالفان نمىتوانند در سند آن مناقشه كنند ، در دلالت اين حديث مناقشه كرده‌اند كه به مهم‌ترين آن‌ها اشاره مىكنيم :\r\nشبههء اول : جملهء « فمن كنت مولاه فعلي مولاه » بر مقام ولايت دلالت نمىكند ، زيرا مولا از الفاظ مشترك « 1 » است و معانى متعددى دارد ؛ از جمله معناى « دوستى » .\r\nپاسخ : لغت قانونمندترين جنبهء اجتماعى ملت‌هاست و اگر هيچ‌يك از امور ملتى قانونمند نباشد لغتش قانونمند است ؛ زيرا لغت يگانه ابزار انتقال معانى به يكديگر است و اگر دقيق و قانونمند نباشد انتقال معانى محال خواهد بود .\r\nيكى از قوانين لغت اين است كه به كار بردن الفاظ مشترك بايد همراه با قرينه\r\n\r\n\r\n","description":"","footnote":"\r\n( 1 ) . لفظى كه براى دو معنا وضع شده است .\r\n","page_name":" 196 ","page_number":196},
  {"content":"\r\n\r\nباشد تا مراد متكلم مشخص شود ؛ مانند كلمهء « عين » - كه در لغت عرب به معناى چشم ، جاسوس ، چشمه ، طلا و . . . مىباشد - اگر چشمه را قصد كرده باشيم ، بايد بگوييم : « عين جاريه » ؛ اگر چشم را قصد كرده باشيم ، بايد بگوييم : « عين باكيه » .\r\nما مىپذيريم كه كلمهء مولا از الفاظ مشترك « 1 » است ، اما آيا پيغمبر اسلام صلّى اللّه عليه و آله - كه به تصريح خودشان فصيح‌ترين سخنور عرب است - از اين قانون لغوى آگاهى نداشته است ؟ و اگر آگاهى داشت آيا در آن جايگاه حساس و سرنوشت‌ساز ، يك لفظ مشترك را بدون قرينه به كار برده است ؟ حتما چنين نيست و پيامبر صلّى اللّه عليه و آله با قرينه سخن گفته است .\r\nعلامهء امينى در « الغدير » مىنويسد : « دوازده قرينه وجود داشته است كه مراد پيامبر صلّى اللّه عليه و آله را مشخص مىكند » ؛ از جمله :\r\n1 . جملهء « أ لست أولى منكم بأنفسكم ؟ قالوا : بلى » : پيامبر صلّى اللّه عليه و آله ابتدا از مردم اعتراف گرفت كه بر آن‌ها ولايت دارد و تصميم‌هاى او بر تصميم ديگران مقدم است كه اين مقام ولايت پيامبر صلّى اللّه عليه و آله ، به معناى سرپرستى و ولايت امر است و اين ، قرينه است بر اينكه مراد از مولا ، ولى امر است نه دوست .\r\nحضرت در ادامه مىفرمايد : « فمن « 2 » كنت . . . ؛ اكنون كه دانستيد تصميم من فوق تصميم‌هاست و من بر همه ولايت دارم ، پس بدانيد كه اين مقام پس از من به على منتقل مىشود » .\r\n2 . بيعت گرفتن : پس از سخنان پيامبر ، همهء بزرگان صحابه ، به حضرت على عليه السّلام تبريك گفته ، با ايشان بيعت كردند . مراسم بيعت گرفتن تا نيمه‌هاى شب ادامه داشت . آيا از كسى براى دوستى ، بيعت مىگيرند ؟\r\n\r\n\r\n","description":"","footnote":"\r\n( 1 ) . مولا ، به معانى مختلفى همچون ولى امر ، دوست و همپيمان است .\r\n( 2 ) . « ف » تفريع است به معناى : پس .\r\n","page_name":" 197 ","page_number":197},
  {"content":"\r\n\r\n3 . فهم حاضران : حاضران در مراسم غدير خم از جملهء « فمن كنت مولا فعلي مولاه » معناى ولايت را فهميدند و به همين جهت بزرگان و صحابهء تراز اول - كه پيرامون حضرت بودند - ضمن تبريك به حضرت على عليه السّلام ، به ايشان گفتند :\r\n« أصبحت مولاي و مولا كلّ مؤمن و مؤمنة » ؛ يعنى تو اكنون مولاى ما و مولاى هر زن و مرد مؤمن شدى . اگر مولا به معناى دوست باشد ، حضرت امير عليه السّلام پيش از آن هم در نظر همه دوست بوده است .\r\nشواهد ديگر : روزى شخصى نزد خليفهء دوم آمد تا براى او قضاوت كند . پيش ازآن‌كه خليفه دربارهء او سخنى بگويد ، مولا امير مؤمنان عليه السّلام - كه در آن جلسه حضور داشت - برخاست و حكم را صادر كرد ؛ ولى چون حكم مولا بر ضد آن شخص بود ، آن شخص به مولا پرخاش كرد و گفت : « من قضاوت تو را قبول ندارم » .\r\nخليفهء دوم از اين سخن او ناراحت شد و از جا برخاست و با پرخاش به او گفت :\r\n« واى بر تو ، على ولى تو و ولى هر مؤمنى است » .\r\nگاه به خليفهء دوم اعتراض مىشد كه تو به على خيلى بها مىدهى و در هر كارى با او مشورت مىكنى . خليفه در پاسخ مىگفت : « واى بر شما ، على ولى من و ولى هر مؤمنى است » . آيا مقصود خليفهء دوم اين است كه برخى از مؤمنان دوست مؤمنان ديگرند ؟ دوستى چه ويژگى خاصى براى حضرت است كه خليفهء دوم آن را بگويد !\r\nممكن است اين پرسش پيش بيايد كه چرا خليفه با اينكه مىدانست على عليه السّلام ، ولى اوست ، ولى در مقام خلافت نشست و شؤون سياسى حكومت را به دست گرفت ؟\r\nتفاوت شيعه و سنى در همين است . شيعه ، ولايت را نوعى سرپرستى عام مىداند كه شامل همهء شؤون ، از جمله مسائل سياسى ، مىشود ؛ اما اهل تسنن جنبهء ولايت سياسى آن را نمىپذيرند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبنابراين همه ، ولايت را فراتر از دوستى مىدانند ، اما برخى به سبب مصالحى ، مقدارى از آن را كم كرده‌اند .\r\nابو سفيان - كه از حاضران در غدير خم بود - پس از وفات پيغمبر صلّى اللّه عليه و آله ، در جريان سقيفه وارد منزل حضرت على عليه السّلام شد و گفت : « چرا قيام نمىكنى حقت را نمىگيرى ؟ » . اين پرسش ابو سفيان مشخص مىكند كه مسلمانان مىدانستند ولايت ، حق حضرت على عليه السّلام است .\r\nبرخى اشكال كرده‌اند : « چرا خود على عليه السّلام براى اثبات حقانيتش به حديث غدير تمسك نكرد ؟ » حال‌آنكه تاريخ ثبت كرده كه حضرت در موارد بسيارى به حديث غدير تمسك جسته است ؛ مانند : احتجاج حضرت براى مردم پس از جريان سقيفه ، احتجاج حضرت در جلسهء شوراى شش نفرى كه خليفهء دوم را تعيين كردند ، احتجاج حضرت در مشاجره با خليفهء سوم و موارد بسيار ديگرى كه تاريخ همه را ثبت كرده است .\r\nشبههء دوم : پيامبر اسلام صلّى اللّه عليه و آله ، على عليه السّلام را كانديد مقام ولايت معرفى كردند تا مردم او را برگزينند ؛ در حقيقت پيامبر صلّى اللّه عليه و آله شايستگى على عليه السّلام را براى احراز اين مقام تأييد كردند .\r\nپاسخ : كدام يك از پيامبران ، وصى و جانشين خود را به عنوان كانديد معرفى كرده‌اند تا مردم او را انتخاب كنند ؟\r\nعلاوه بر اين در آن زمان در جزيرة العرب چنين چيزى متعارف نبود كه شخصى را كانديد كنند و سپس براى او رأى بگيرند . كارى كه پس از رحلت پيامبر صلّى اللّه عليه و آله در سقيفه انجام شد ، شوراى قبائلى بود و كسى رأىگيرى عمومى نكرد .\r\nهمچنين پيغمبر اسلام صلّى اللّه عليه و آله در غدير خم از مردم بيعت گرفت ، حال‌آنكه كسى براى كانديد بيعت نمىگيرد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nآيه‌ها روايت‌هاى مؤيد حديث غدير\r\nآيه و روايت‌هاى بسيارى وجود دارد كه بيانگر شايستگى حضرت امير عليه السّلام براى منصب ولايت و امامت است :\r\n1 .  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  « 1 » ؛ « پس آيا كسى كه خدا سينه‌اش را براى [ پذيرش 
  ] اسلام گشاده و [ در نتيجه 
  ] برخوردار از نورى از جانب پروردگارش مىباشد [ همانند فرد تاريكدل است 
  ] ؟ »\r\nعقل سليم حكم مىكند كه كسى جانشين پيامبر صلّى اللّه عليه و آله شود كه همانند او پاسخگوى تمام مسائل اصولى و فروعى مردم باشد ؛ كسى كه با شرح صدرش بتواند همه چيز را بپذيرد و پاسخگوى همهء نيازهاى جامعه در ابعاد شريعت باشد .\r\nمفسران مىگويند : « اين آيهء در شأن حضرت على عليه السّلام نازل شده است » « 2 » . حضرت على عليه السّلام با سينهء فراخش ، آمادهء پاسخ‌گويى به هر مسأله‌اى بود .\r\n2 . پيامبر اكرم صلّى اللّه عليه و آله : « أنا مدينة العلم و علي بابها ألا و من أراد المدينة فليأتها من بابها » « 3 » ؛ « من شهر علم و على در آن است ، هركس اين شهر علم را مىخواهد بايد از در آن وارد شود » .\r\n3 . پيامبر اكرم صلّى اللّه عليه و آله : « أنا دار الحكمة و علي بابها » « 4 » ؛ « من خانهء حكمت و على در آن است » .\r\n4 . پيامبر اكرم صلّى اللّه عليه و آله : « علي مع الحق و الحق مع علي يدور معه حيث ما دار » « 5 » . انسان در فطرت به دنبال حقيقت است و همواره مىخواهد حقيقت گم‌شده‌اش را به دست بياورد . پيامبر صلّى اللّه عليه و آله مىگويد : « اى انسان‌ها ، آن حقيقتى كه شما تا ابد به دنبالش هستيد ، نزد على عليه السّلام است . على عليه السّلام به هر طرف بچرخد حق همان طرف است » ؛\r\n\r\n\r\n","description":"","footnote":"\r\n( 1 ) . زمر ، 22 .\r\n( 2 ) . اسباب النزول واحدى ، ص 110 .\r\n( 3 ) . فضائل الخمسه ، ج 2 ، ص 250 .\r\n( 4 ) . همان ، ص 248 .\r\n( 5 ) . همان ، ص 108 .\r\n","page_name":" 200 ","page_number":200},
  {"content":"\r\n\r\nيعنى : همهء حركات و سكنات على الگوست . ملاك شناخت حق در دست على است و اگر مىخواهيد حق‌شناس باشيد ، ببينيد على چه كار مىكند .\r\n5 . پيامبر اكرم صلّى اللّه عليه و آله : « علي مع القرآن و القرآن مع علي » « 1 » .\r\n6 . حضرت رسول صلّى اللّه عليه و آله هنگام وفاتشان على عليه السّلام را صدا زدند و پارچه‌اى كه روى خودشان كشيده بودند ، روى على عليه السّلام كشيدند و مطالبى را به او گفتند . سپس حضرت امير عليه السّلام بيرون آمدند و به مردم گفتند : « پيامبر اسلام صلّى اللّه عليه و آله رحلت كردند » .\r\nمردم از حضرت على عليه السّلام پرسيدند : « پيامبر صلّى اللّه عليه و آله در اين مدت به تو چه مىگفت ؟ »\r\nحضرت گفتند : « علّمني رسول اللّه ألف باب من العلم يفتح لي من كل باب ألف باب » « 2 » ؛ « پيامبر خدا هزار « 3 » باب علم بر من گشود كه از هر باب هزار باب ديگر گشوده مىشود » .\r\nاصول و فروع شريعت مبتنى بر يك سرى قواعد عام است كه در فقه به آن « القواعد الفقيه » مىگويند ؛ مانند : قاعدهء « المؤمنون عند شروطهم » كه فقها در زمان‌هاى مختلف ، صدها بلكه هزاران مسأله را از آن استنباط كرده‌اند .\r\nامام صادق عليه السّلام به شاگردان خود مىگفتند : « علينا القاء الاصول و عليكم التفريع » ؛ يعنى آموزش اصول كلى بر عهدهء ما و استنباط مسائل فرعى از اين اصول بر عهدهء شما فقهاست .\r\nاگر فقيهى بر همهء اين پايه‌ها و زيربناها واقف باشد ، در پاسخ دادن به مسائل جديد دچار مشكل نمىشود ؛ زيرا آن را بر اصول كلى شريعت عرضه مىكند و حكمش را به دست مىآورد . البته اين كار از دست فقيه ورزيده‌اى كه قدرت استنباط احكام رخدادهاى جديد را دارد ، برمىآيد .\r\n\r\n\r\n","description":"","footnote":"\r\n( 1 ) . همان ، ص 112 .\r\n( 2 ) . بحار ، ج 22 ، ص 511 .\r\n( 3 ) . هزار كنايه از بىشمار بودن است ؛ يعنى پيامبر اصول بىشمارى را به من آموخت كه از اين اصول ، مسائل بىشمارى استخراج مىشود .\r\n","page_name":" 201 ","page_number":201},
  {"content":"\r\n\r\nامام زمان عليه السّلام در توقيع شريف مىفرمايد : « در رخدادهاى جديد به فقها [ يى كه پايه‌هاى شريعت در دست‌شان است 
  ] رجوع كنيد » .\r\nفلسفهء خاتميت دين اسلام : فلسفهء خاتميت دين اسلام ، ارائهء اصول و قواعد كلى شريعت است كه در شرايع گذشته سابقه نداشت . در شرايع پيش از اسلام تك‌تك مسائل تعبدى بود ؛ اما در شريعت اسلام باب اجتهاد باز شد و فقها توانستند از قواعد كلى ، مسائل فرعى را استخراج كنند . سبب اينكه اين برنامه در دوران اسلام پديد آمد دو مسأله است :\r\n1 . بالا رفتن رشد فكرى مردم : در اثر تربيت چندين هزار سالهء پيامبران ، رشد فكرى مردم بالا رفت تا جايى كه در ميان مردم مجتهدانى تربيت شدند كه توانايى استخراج احكام روزمره را از قواعد كلى داشتند .\r\n2 . منهجى بودن شريعت اسلام : شريعت اسلام داراى برنامه‌ريزى دقيقى است كه تا ابد هيچ مسأله‌اى را بىپاسخ نمىگذارد . شريعت اسلام با عرضه كردن قواعد كلى و بازگذاشتن باب اجتهاد ، هميشه پاسخگوى مسائل بشر خواهد بود .\r\nدر اذن دخول حضرت امير عليه السّلام دربارهء پيامبر اسلام صلّى اللّه عليه و آله اين عبارت را مىخوانيم :\r\n« الحاكم بما سبق و الفاتح لم استقبل » ؛ يعنى شريعت پيامبر اسلام صلّى اللّه عليه و آله به شريعت‌هاى پيش از خود پايان داد و براى آيندگان باب جديدى باز كرد كه اين فتح باب جديد ، همان فتح باب اجتهاد است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nآيهء انفاق\r\n  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً * إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً    * . . . إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً  « 1 » .\r\n« و به [ پاس 
  ] دوستى [ خدا 
  ] ، بينوا و يتيم و اسير را خوراك مىدادند * ما براى خشنودى خداست كه به شما مىخورانيم و پاداش و سپاس از شما نمىخواهيم * . . . اين [ پاداش 
  ] براى شماست و كوشش شما مقبول افتاده است » .\r\n\r\nشأن نزول\r\nهريك از مفسران شأن نزول اين آيه را به گونه‌اى نقل كرده و هركدام به بخشى از آن اشاره كرده‌اند ؛ اما آنچه در تمام كتاب‌هاى تفسيرى آمده ، اين است كه اين آيه‌ها ، يكى از فضايل اهل بيت عليهم السّلام را مطرح مىكند . البته ناگفته نماند كه در برخى از گزارش‌ها مقدارى دخل و تصرف شده و تا اندازه‌اى آن را مبالغه‌آميز كرده‌اند .\r\nتذكر : اگر در مدح و ثناى شخصى مبالغه شود ، آن را غير قابل باور و در نتيجه بىاثر مىكند . در تعريف بايد با دقت و امانتدارى ، فقط آنچه را ديده شده ، بيان كرد .\r\nمتأسفانه دربارهء مناقب و فضائل ائمه عليهم السّلام گاهى دخل و تصرف شده و آن را\r\n\r\n\r\n","description":"","footnote":"\r\n( 1 ) . انسان ، 8 - 22 .\r\n","page_name":" 203 ","page_number":203},
  {"content":"\r\n\r\nمبالغه‌آميز و غير قابل باور كرده است . امام رضا عليه السّلام مىگويند : « دو دسته به ما صدمه مىزنند : دشمنان دوست‌نما و دوستان نادان . اين افراد هنگامى كه فضيلت يا كلام زيبايى را از ما مىشنوند ، به آن اضافه كرده ، تا اندازه‌اى آن را مبالغه‌آميز مىكنند كه دشمنان با شنيدن آن ، بر ما مىشورند . اى دوستان نادان و اى دشمنان دوست‌نما ، اين كار را نكنيد » .\r\nشأن نزول اين آيه‌ها نيز گاهى مبالغه‌آميز شده است ؛ مانند اينكه مىگويند : « مولا امير مؤمنان عليه السّلام ، فاطمه عليها السّلام ، فضه و حسنين عليهما السّلام سه روز روزه گرفتند « 1 » و هر سه روز غذاى خود را به فقير و يتيم و اسير داده ، خودشان با آب افطار كردند . آن‌ها پس از اين سه روز درحالىكه از گرسنگى مىلرزيدند ، خدمت پيغمبر صلّى اللّه عليه و آله رفتند .\r\nحسنين عليهما السّلام بر شانه‌هاى پيغمبر صلّى اللّه عليه و آله پريدند و به ايشان گفتند : \" يا بابا قل لما ما تعطينا نانا \" ! » .\r\nچگونه مىخواهيم دنيا اين جمله‌ها را از ما بپذيرد ، حال‌آنكه حتى كودكان خودمان اين سخنان را باور نمىكنند .\r\nما براى اثبات فضيلتى از فضايل اهل بيت عليهم السّلام ، در يكى از دو جايگاه قرار داريم :\r\n1 . گاهى مىخواهيم فضيلتى را براى ديگران اثبات كنيم : در اين صورت فقط بايد به رواياتى كه از امامان معصوم به طرق صحيح نقل شده است ، مراجعه كنيم .\r\n2 . گاهى مىخواهيم فضيلتى را براى غير شيعيان مطرح كنيم : در اين صورت چون آن‌ها ممكن است روايت‌هاى ما را باور نكنند ، به رواياتى كه خودشان نقل كرده‌اند ، مراجعه مىكنيم .\r\nدربارهء شأن نزول سورهء « انسان » روايت‌هاى بسيارى نقل شده است ، ولى تنها يك روايت صحيح وجود دارد كه از طريق معتبر از امام صادق عليه السّلام نقل شده است .\r\n\r\n\r\n","description":"","footnote":"\r\n( 1 ) . طبق نقل تاريخ ، اين جريان زمانى واقع شد كه امام حسن ( ع ) دوساله و امام حسين ( ع ) يك‌ساله بودند .\r\nچگونه ممكن است اين دو كودك روزه بگيرند !\r\n","page_name":" 204 ","page_number":204},
  {"content":"\r\n\r\nاين روايت در معتبرترين كتاب‌هاى شيعه ، مانند تفسير قمى و مجمع البيان ، وجود دارد .\r\nاز امام صادق عليه السّلام نقل شده است كه حسنين عليهما السّلام بيمار شده بودند . پيامبر صلّى اللّه عليه و آله و تعدادى از صحابه به ملاقات آن‌ها رفتند . برخى از صحابه به حضرت امير عليه السّلام پيشنهاد دادند كه براى سلامتى فرزندانش نذر كند تا ان شاء اللّه خوب شوند .\r\nحضرت على عليه السّلام ، حضرت زهرا عليها السّلام و فضه نذر كردند كه سه روز روزه بگيرند .\r\nپس ازآن‌كه حسنين عليهما السّلام خوب شدند ، قرار شد كه روزه بگيرند و نذرشان را ادا كنند .\r\nحضرت زهرا عليها السّلام براى افطار مقدارى حلوا درست كرد و در سفرهء افطار گذاشت .\r\nهنگام افطار فقيرى در زد و گفت : « خداوند شما را بيامرزد ، از آنچه خداوند روزىتان كرده است به من هم بدهيد » . حضرت امير عليه السّلام برخاست و يك‌سوم حلوا را به فقير داد . چيزى نگذشته بود كه يتيم آمد و گفت خداوند شما را بيامرزد ، از آنچه خداوند روزيتان كرده است به من بدهيد . حضرت على عليه السّلام برخاست و يك‌سوم ديگر حلوا را به او داد . لحظه‌اى نگذشت كه اسيرى آمد و همان درخواست را كرد .\r\nحضرت برخاست و يك‌سوم باقيمانده را به او داد . در اين هنگام بود خداوند اين آيه‌ها را در شأن امير مؤمنان عليه السّلام نازل كرد .\r\nامام صادق عليه السّلام مىگويند : « اگرچه اين آيه در شأن امير مؤمنان عليه السّلام نازل شده است ، اما هركس كه در اين راستا عمل كند ، اين آيه شاملش خواهد شد » « 1 » .\r\nنكته : نويسندهء تفسير على بن ابراهيم قمى ، يكى از شاگردان على بن ابراهيم قمى است ؛ همانند تفسير امام حسن عسكرى عليه السّلام كه به قلم دو نفر از شاگردان حضرت است .\r\n\r\n\r\n","description":"","footnote":"\r\n( 1 ) . ر . ك : مجمع البيان ، ج 10 ، ص 404 ؛ تفسير قمى ، ج 2 ، ص 398 و 399 .\r\n","page_name":" 205 ","page_number":205},
  {"content":"\r\n\r\nدو نفر از شاگردان امام حسن عسكرى عليه السّلام از حضرت سؤال‌هايى دربارهء تفسير قرآن مىپرسيدند و آن‌ها را يادداشت مىكردند . سپس نوشته‌هاى خود را جمع‌آورى كردند و مطالبى را از ديگر ائمه به آن افزودند و آن را به نام تفسير امام حسن عسكرى عليه السّلام ، عرضه كردند .\r\nبنابراين همان گونه كه در تفسير منسوب به امام حسن عسكرى عليه السّلام مطالبى وجود دارد كه از زبان امام نيست ، در تفسير على بن ابراهيم قمى نيز مطالبى وجود دارد كه مربوط به على بن ابراهيم نيست ؛ مانند مطالبى كه در تفسير على بن ابراهيم قمى از تفسير ابو الجارود « 1 » نقل شده است .\r\nما تنها مطالبى را مىپذيريم كه از خود على بن ابراهيم قمى نقل شده است .\r\nشبهه : مرحوم علامهء حلى در كتاب منهاج الكرامه براى اثبات ولايت بلافصل امير مؤمنان عليه السّلام حدود دويست آيه از قرآن كريم آورده است . فاضل روزبهان « 2 » بر اين كتاب شرحى نوشته و بسيارى از استدلال‌هاى علامه را رد كرده است .\r\nايشان در شرح و نقد سخن علامه ، ذيل همين آيه ، مىگويد : « بسيارى از مفسران و محدثان رواياتى را كه دربارهء نزول \" هل أتى \" آمده است ، نمىپذيرند و مىگويند كه ممكن نيست حضرت على عليه السّلام تا اين اندازه در صدقه دادن زياده‌روى كند كه موجب گرسنگى خود و خانواده‌اش شود و حتى مشرف به هلاك شوند . خداوند مىفرمايد :  وَ يَسْئَلُونَكَ ما ذا يُنْفِقُونَ قُلِ الْعَفْوَ  « 3 » ، همچنين رسول خدا صلّى اللّه عليه و آله فرمود :\r\n\" بهترين صدقه آن است كه جنس خوب باشد و زائد بر مؤونه باشد \" » « 4 » .\r\n\r\n\r\n","description":"","footnote":"\r\n( 1 ) . او ابتدا از صحابهء امام باقر ( ع ) بود و پس از وفات امام باقر ( ع ) زيدى مسلك شد .\r\n( 2 ) . يكى از علماى بزرگ اهل تسنن است .\r\n( 3 ) . « [ مسلمانان 
  ] از تو مىپرسند چه چيز انفاق كنيم ؟ بگو زائد بر مؤونهء خودت را » ، بقره ، 219 .\r\n( 4 ) . دلائل الصدق ، ج 2 ، ص 112 .\r\n","page_name":" 206 ","page_number":206},
  {"content":"\r\n\r\nپاسخ : آقاى روزبهان به روايت‌هايى اعتراض كرده است كه ما آن‌ها نمىپذيريم .\r\nعلامه به سبب اينكه با خصم روبرو بوده ، اين روايت‌ها را مطرح كرده است و اگر همان روايت امام صادق عليه السّلام را مطرح مىكرد ، اين اعتراض به ايشان نمىشد .\r\nدر سفرهء افطار مولا دو نوع طعام بوده است و مولا بهترين خوراك را - كه همان حلوا بود - انفاق كردند و خودشان از آن غذاى لذيذ چشم‌پوشى كردند . اين كار حضرت على عليه السّلام ايثار است و خداوند آن را ستايش كرده است .\r\nاين كار براى حضرت زهرا عليها السّلام ، فضه و حسنين عليهما السّلام نيز فضيلت حساب مىشود ، چرا كه آن‌ها پذيرفتند كه غذاى بهتر را به ديگرى بدهند .\r\n\r\nسخاوت امير مؤمنان عليه السّلام\r\nروزى حضرت امير عليه السّلام همراه قنبر به بازار رفتند و دو دست لباس خريدند : يكى پنج درهم و ديگرى ده درهم . حضرت لباس گران‌تر را به قنبر دادند و خودشان لباس ارزان‌تر را پوشيدند . قنبر عرض كرد : « شما امير مسلمانان هستيد و بايد لباس بهتر را شما بر تن كنيد » .\r\nحضرت در پاسخ گفتند : « آرى ، ولى تو جوانى و لباس بهتر به تو برازنده است » .\r\nخداوند در آيهء 9 سورهء حشر مىفرمايد :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 1 » ؛ يعنى ديگران را بر خود مقدم مىدارند اگرچه به آن نياز مبرم داشته باشند . علامهء طبرسى دربارهء شأن نزول اين آيه مىگويد : « به سند صحيح از ابو هريره روايت شده كه اين آيه دربارهء على ، فاطمه ، حسن و حسين عليهم السّلام است » « 2 » .\r\nحاكم « 3 » حسكانى به سند صحيح از ابو هريره نقل مىكند كه شخصى خدمت\r\n\r\n\r\n","description":"","footnote":"\r\n( 1 ) . خصاصه : نياز مبرم .\r\n( 2 ) . مجمع البيان ، ج 9 ، ص 260 .\r\n( 3 ) . حاكم اصطلاحى است براى كسانى كه صد هزار روايت را با سند حفظ كرده‌اند .\r\n","page_name":" 207 ","page_number":207},
  {"content":"\r\n\r\nحضرت رسول صلّى اللّه عليه و آله آمد و گفت : « من گرسنه‌ام . يكى مرا پذيرايى كند » . حضرت شخصى را به خانهء همسرانش فرستاد تا ببيند براى پذيرايى از او چيزى در خانه دارند . همسران پيامبر گفتند : « چيزى در خانه نداريم كه با آن از او پذيرايى كنيم » .\r\nحضرت رو به صحابه كرده ، گفتند : « كدام يك از شما از اين شخص پذيرايى مىكند ؟ »\r\nحضرت على عليه السّلام گفتند : « من ، اى رسول خدا » .\r\nحضرت هنگامى كه به خانه رفتند ، جريان را به حضرت زهرا عليها السّلام گفتند . حضرت زهرا عليها السّلام گفتند : « در خانه فقط به اندازهء خودمان غذا داريم ولى با همان از ميهمانمان پذيرايى مىكنيم » .\r\nپس ازآن‌كه به فرزندان غذايى دادند و آن‌ها را خواباندند ، از ميهمان پذيرايى كردند . حضرت على و حضرت زهرا عليهما السّلام آن شب را بدون شام خوابيدند و ميهمان را بر خود مقدم كردند . فرداى آن روز ، اين آيه نازل شد . « 1 »\r\n\r\n\r\n","description":"","footnote":"\r\n( 1 ) . شواهد التنزيل ، ج 2 ، ص 246 .\r\n","page_name":" 208 ","page_number":208},
  {"content":"\r\n\r\n\r\nآيهء ليلة المبيت\r\n وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  « 1 » .\r\n« و از ميان مردم كسى است كه براى طلب خشنودى خدا جان‌فشانى مىكنند و خدا نسبت به [ اين 
  ] بندگان مهربان است » .\r\nاين آيه - كه در نخستين سورهء مدنى ، ثبت شده است - دربارهء « ليلة المبيت » است .\r\nليلة المبيت شبى بود كه مولا امير مؤمنان عليه السّلام در جاى پيامبر اكرم صلّى اللّه عليه و آله خوابيد .\r\n\r\nجريان ليلة المبيت\r\nمشركان همواره درصدد كشتن پيامبر صلّى اللّه عليه و آله بودند ، اما در ميان عرب جاهلى قانونى وجود داشت كه مىگفت : « اگر كسى به يكى از افراد قبيله‌اى سوءقصد كند ، جان همهء افراد قبيلهء قاتل در خطر مىافتد » . اگر دو نفر از دو قبيله باهم نزاع مىكردند ، مراقب بودند كه مبادا همديگر را بكشند ؛ زيرا اگر كسى كشته مىشد ، ممكن بود صدها نفر از قبيلهء او كشته شوند .\r\n\r\n\r\n","description":"","footnote":"\r\n( 1 ) . بقره ، 207 .\r\n","page_name":" 209 ","page_number":209},
  {"content":"\r\n\r\nمشركان نيز از قبيلهء بنى هاشم و بنى عبد المطلب وحشت داشتند و جرأت سوء قصد به پيامبر را نداشتند ؛ بنابراين تصميم گرفتند كه از هر قبيله‌اى چند نفر باهم جمع شوند و باهم پيغمبر را بكشند . در آن صورت بنى هاشم با همهء قبايل عرب روبرو مىشد و نمىتوانست كارى انجام دهد .\r\nخداوند در آن زمان به پيغمبر صلّى اللّه عليه و آله دستور داد كه از مكه هجرت كند . على عليه السّلام جان‌فشانى كرد و جبّهء پيامبر صلّى اللّه عليه و آله را پوشيد ، سپس در جاى حضرت خوابيد . مشركان پيوسته مترصد پيامبر بودند و به گمان اينكه او پيامبر است به‌سويش سنگ‌ريزه پرتاب مىكردند . حضرت على عليه السّلام در رختخواب مىغلتيد و باعث مىشد كه مشركان گمان كنند پيامبر در آنجا خوابيده است .\r\nمشركان منتظر روشن شدن هوا بودند تا بتوانند كارشان را انجام دهند . نزديك صبح كه هوا كمى روشن شد ، ناگهان متوجه شدند حضرت على عليه السّلام آنجا خوابيده است . به ايشان گفتند : « چه آدم عجيبى هستى ! تو در خواب چنان مىغلتيدى كه ما خيال مىكرديم پيغمبر خوابيده است » و به حضرت توهين كردند . « 1 »\r\nحضرت امير عليه السّلام با اينكه احتمال خطر وجود داشت ، اما چون براى سالم ماندن پيامبر جانش را فدا مىكرد ، بسيار خرسند بود و از شدت شوقش اين شعر را همان‌جا سرود :\r\n وقيت بنفسي خير من وطىء الحصا * و من طاف بالبيت العتيق و بالحجر\r\nرسول إله خاف ان يمكروا به * فنجّاه ذو الطّول الإله من المكر\r\nو بات رسول اللّه في الغار آمنا * موقّى و في حفظ الإله و في ستر\r\nو بتّ اراعيهم و لم يتهمونني * و قد وطّنت نفسي على القتل و الاسر « 2 » \r\n\r\n\r\n","description":"","footnote":"\r\n( 1 ) . ر . ك : مستدرك حاكم نيشابورى ، ج 3 ، ص 3 و 4 .\r\n( 2 ) . مستدرك حاكم نيشابورى ، ج 3 ، ص 4 .\r\n","page_name":" 210 ","page_number":210},
  {"content":"\r\n\r\n« من با جان‌فشانى خود ، جان بهترين كسى را كه پا روى زمين گذاشته و خانهء خدا و حجر اسماعيل را طواف كرده است ، حفظ كردم .\r\nرسول خدايى كه از مكر نسبت به او هراس داشت ، پس پروردگار او را از مكر رهانيد .\r\nرسول خدا شب را در امنيت به صبح رساند ، درحالىكه جان او در پناه خدا محفوظ بود .\r\nمن شب تا صبح مراقب مكرشان بودم و خود را براى كشته شدن يا اسارت آماده كرده بودم » .\r\nحسّان بن ثابت دربارهء حضرت على عليه السّلام شعرهاى بسيارى سروده است ، از جمله اين سه بيت كه هر بيتش به يكى از فضائل مولا اشاره مىكند :\r\n من ذا بخاتمه تصدّق راكعا * و أسرّها في نفسه إسرارا\r\nمن كان بات على فراش محمد * و محمد اسرى يؤمّ الغارا\r\nمن كان في القرآن سمّي مؤمنا * في تسع آيات تلين غزارا \r\n« كيست آن‌كه خاتم خود را در حال ركوع به فقير صدقه داد و آن را مخفى كرد .\r\nكيست آن‌كه در بستر پيامبر خوابيد و پيامبر در غار در امان بود .\r\nكيست آن‌كه نه مرتبه در قرآن مؤمن ناميده شده است « 1 » كه آن آيه‌ها ، فراوان خوانده مىشود » .\r\n\r\nجنايت سمرة بن جندب\r\nهمهء مفسران و محدثان مىگويند كه آيهء  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  « 2 » در شأن مولا امير مؤمنان عليه السّلام نازل شده است\r\n\r\n\r\n","description":"","footnote":"\r\n( 1 ) . در بحث « آيه‌هاى ده‌گانه » به اين آيه‌ها اشاره شده است .\r\n( 2 ) . بقره ، 207 .\r\n","page_name":" 211 ","page_number":211},
  {"content":"\r\n\r\nو علت عام بودن الفاظ آيه « 1 » ، اين است كه ديگران ترغيب شوند و بدانند كه هركس در راه خدا جانفشانى كند ، مشمول اين آيه خواهند شد .\r\nخداوند در آيه‌هاى قبل ، صورت انسان‌هاى خبيث را ترسيم مىكند :\r\n    وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ * وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ * وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ * وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ     « 2 » ؛ « و از ميان مردم كسى است كه در زندگى اين دنيا سخنش تو را به تعجب وامىدارد و خدا را بر آنچه در دل دارد گواه مىگيرد و حال‌آنكه او سخت‌ترين دشمنان است * و چون برگردد [ يا رياستى يابد 
  ] مىكوشد كه در زمين فساد نمايد و كشت و نسل را نابود سازد ، و خداوند تباهكارى را دوست ندارد * و چون به او گفته شود : از خدا پروا كن ، نخوت ، وى را به گناه كشاند . پس جهنم براى او بس است و چه بد بسترى است * و از ميان مردم كسى است كه براى طلب خشنودى خدا جان‌فشانى مىكند و خدا نسبت به [ اين 
  ] بندگان مهربان است » .\r\nدر اين آيه‌ها بين انسان‌هايى كه فساد را در زمين گسترش مىدهند و انسان‌هايى كه در راه خدا جان‌فشانى مىكنند ، مقايسه شده است .\r\nسخنان انسان‌هاى فاسد در ظاهر زيباست و خدا را نيز بر سخنانشان شاهد مىگيرند ، در صورتى كه بزرگ‌ترين دشمن جامعه هستند . اگر در جمع باشند ، سخنانى زيبا بر زبان مىآورند ؛ اما هنگامى كه به دوستان خود ملحق مىشوند ، همهء\r\n\r\n\r\n","description":"","footnote":"\r\n( 1 ) .  « وَ مِنَ النَّاسِ مَنْ . . . » . \r\n( 2 ) . بقره ، 204 - 207 .\r\n","page_name":" 212 ","page_number":212},
  {"content":"\r\n\r\nكوشش خود را براى گسترش فساد در زمين به كار مىگيرند .\r\nدر مقابل ، كسانى هستند كه جانشان را بر كف دست مىگذارند و حاضرند جانشان را در راه خدا فدا كنند . اين انسان‌ها خود را فداى مصالح مسلمانان و مصالح دين و خدا مىكنند .\r\nمعاويه دربارهء اين آيه‌ها ، حديثى جعل كرد و به سمرة بن جندب چهار صد هزار درهم داد تا حديث ساختگى او را بر منبر بخواند . سمره بر منبر رفت و گفت : « پيامبر دربارهء اين آيه‌ها فرمود : \" سه آيهء اول - كه دربارهء انسان‌هاى پست و دشمن جامعه است - در شأن على نازل شده و آيهء  \" وَ مِنَ النَّاسِ مَنْ يَشْرِي . . . \"  در شأن ابن ملجم است ، زيرا او جانش را در دستش گذاشت و آن عمل عظيم را انجام داد \" » « 1 » .\r\n\r\nزندگىنامهء سمرة بن جندب\r\nسمرة بن جندب را از صحابهء پيامبر صلّى اللّه عليه و آله مىشمارند و براى او احترام زيادى قائلند ؛ حال‌آنكه او در زمان پيغمبر صلّى اللّه عليه و آله به اندازه‌اى خباثت كرد كه پيغمبر صلّى اللّه عليه و آله او را طرد كرد .\r\nسمره درخت خرمايى در باغ يكى از انصار داشت و آن انصارى با زن و فرزندانش در آن باغ زندگى مىكرد . سمره ، از آنجا كه انسان فاسدى بود ، بدون در زدن يا اجازه گرفتن به بهانهء رسيدگى به درختش ، وارد خانهء انصارى مىشد .\r\nانصارى به سمره گفت : « هرگاه خواستى وارد خانه شوى ، در بزن . اين كار تو امنيت خانوادهء ما را از بين برده است » .\r\n\r\n\r\n","description":"","footnote":"\r\n( 1 ) . شرح نهج البلاغه ابن ابى الحديد ، ج 4 ، ص 73 .\r\n","page_name":" 213 ","page_number":213},
  {"content":"\r\n\r\nسمره گفت : « نه ، اين درخت ملك من است و من در ملك خودم از كسى اجازه نمىگيرم » .\r\nهرچه انصارى خواهش كرد ، سمره نپذيرفت و سخنان انصارى هيچ فايده‌اى نداشت .\r\nانصارى نزد پيغمبر صلّى اللّه عليه و آله رفت و از سمره شكايت كرد . پيغمبر صلّى اللّه عليه و آله سمره را فراخواند و به او فرمود : « هرگاه خواستى وارد خانهء انصارى بشوى ، از او اجازه بگير » .\r\nسمره گفت : « اجازه نمىگيرم ، زيرا ملك من است » .\r\nپيغمبر صلّى اللّه عليه و آله هنگامى كه سرسختى او را ديد ، به او پيشنهاد داد كه درخت را به انصارى بفروشد . سمره گفت : « من در فروختن ملكم آزادم و نمىفروشم » .\r\nپيغمبر صلّى اللّه عليه و آله گفت : « اگر اين درخت را به انصارى واگذار كنى ، من ضمانت مىكنم كه ده درخت در بهشت به تو بدهم » .\r\nسمره گفت : « من نيازى به درختان بهشتى ندارم » .\r\nدر اين هنگام پيامبر صلّى اللّه عليه و آله ناراحت شد و به انصارى دستور داد : « درختش را از ريشه بكن و به صورتش پرتاب كن » . سپس حضرت به سمرة بن جندب - كه اسمش را صحابى گذاشته‌اند - گفت : « تو انسانى هستى كه درصدد زيان رساندن به مسلمانان هستى » .\r\nسمره پس از پيامبر صلّى اللّه عليه و آله به دامن معاويه رفت و به دستور معاويه جنايت‌هاى بزرگى انجام داد . سمره از جانب معاويه والى بصره شد و به مدت هجده ماه در اين سمت باقى ماند و در اين مدت هشت هزار نفر را كشت . تاريخ نوشته است : « روزى يكى از مسلمانان با ايمان بصره نزد سمره آمد و حقوق شرعىاش را به او داد ،\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسپس به مسجد رفت تا نماز بخواند . پس از خواندن نماز و در حال خارج شدن از مسجد بود ، كه سمره دستور داد سرش را بزنند . جلادان آن‌چنان سرش را با شمشير زدند كه سرش داخل مسجد و بدنش بيرون از مسجد افتاد . از سمره پرسيدند : \" چرا او را كشتى درحالىكه هم حقوق شرعىاش را پرداخت كرد و هم نماز خواند ؟ \" سمره در پاسخ گفت : \" من به او شك بردم \" .\r\nگفتند : \" شايد او انسان خوبى بود \" .\r\nسمره گفت : \" اگر انسان خوبى بود ، من او را زودتر به بهشت فرستادم \" » .\r\nهر روز گزارش جنايت‌هاى سمره به معاويه مىرسيد . معاويه او را فراخواند و از او پرسيد : « آيا احتمال نمىدهى كه يكى از اين انسان‌هايى كه تو كشتى ، بىگناه باشد ؟ »\r\nسمره گفت : « اگر اجازه دهى هشت هزار نفر ديگر را هم مىكشم . معاويه از اين رفتارش ناراحت شد و او را بر كنار كرد » .\r\nابو صالح ، راوى ابن عباس « 1 » ، نقل مىكند : همراه گروهى از علما و بزرگان بصره به ديدن سمره رفتيم . ديديم او لميده است و در مقابلش دو قدح قرار دارد كه در يكى شراب و در ديگرى يخ بود . به او گفتيم : « اين چه كارى است ؟ » اطرافيان او در پاسخ به ما گفتند : « ايشان نقرس دارد و با خوردن شراب مقدارى آرام مىگيرد » « 2 » .\r\nجريان جعل حديث آيهء ليلة المبيت او هم اين‌گونه است كه معاويه به او پيشنهاد داد : « من صد هزار درهم « 3 » به تو مىدهم و تو به عنوان صحابى پيامبر ، از پيامبر روايت\r\n\r\n\r\n","description":"","footnote":"\r\n( 1 ) . راوى تفاسيرى است كه از ابن عباس نقل شده است .\r\n( 2 ) . شرح نهج البلاغهء ابن ابى الحديد ، ج 4 ، ص 77 .\r\n( 3 ) . معادل ده هزار دينار كه هر دينار معادل يك مثقال طلا است .\r\n","page_name":" 215 ","page_number":215},
  {"content":"\r\n\r\nكن كه قسمت اول اين آيه‌ها « 1 » - كه دربارهء افراد فاسد سخن مىگويد - در شأن على نازل شده است و آيهء \" و من الناس من يشري نفسه . . . \" در شأن ابن ملجم نازل شده است » .\r\nسمره اين پيشنهاد را نپذيرفت . معاويه گفت : « دويست هزار درهم » . باز نپذيرفت . معاويه گفت : « سيصد هزار درهم » . سمره قبول نكرد . معاويه گفت :\r\n« چهارصد هزار درهم » ، آن‌گاه سمره پذيرفت و بر منبر رفت و آن حديث ساختگى را همان گونه كه معاويه مىخواست ، براى مردم خواند .\r\nوجود چنين افرادى در تاريخ اسلام براى ما شرم‌آور است ؛ بااين‌حال ، متأسفانه ، برخى از مسلمانان ، صحابه را همچون ائمه عليهم السّلام ، معصوم مىدانند .\r\nسمره در پايان عمرش به مرضى دچار شد كه همواره از سرما مىلرزيد . پزشكان تجويز كردند كه ديگى پر از آب را روى آتش بگذارند تا جوش بيايد . سپس تخته‌اى روى آن ديگ قرار دهند و سمره را روى آن تخته بنشانند تا بخار آب جوش او را گرم كند . يكى از روزها كه سمره روى ديگ آب جوش نشسته بود و از سرما مىلرزيد ، تخته‌ها شكست و سمره درون ديگ افتاد و مرد . « 2 »\r\n\r\n\r\n","description":"","footnote":"\r\n( 1 ) . بقره ، 204 - 206 .\r\n( 2 ) . ر . ك : قاموس الرجال ، ج 5 ، ص 312 - 315 .\r\n","page_name":" 216 ","page_number":216},
  {"content":"\r\n\r\n\r\nآيه‌هاى ده‌گانه\r\nده آيه در قرآن وجود دارد كه حضرت امير مؤمنان عليه السّلام را با عنوان « مؤمن » ياد مىكند و علامهء امينى در « الغدير » به اين ده آيه اشاره كرده است . « 1 »\r\n1 . سورهء سجده ، 18 :  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ ؛  « آيا كسى كه مؤمن است ، چون كسى است كه نافرمان است ؟ يكسان نيستند » .\r\nبه پيغمبر گزارش رسيد كه قبيله‌اى شورش كرده‌اند و پيامبر گروهى را به سرپرستى وليد براى تحقيق فرستاد . از آنجا كه وليد با آن قبيله خصومت داشت ، به پيغمبر صلّى اللّه عليه و آله گزارش داد كه آن‌ها طغيان كرده‌اند .\r\nشوراى جنگى پيامبر صلّى اللّه عليه و آله تصميم گرفت يك هنگ قدرتمند را براى سركوب آن‌ها بفرستد . در آن هنگام اين آيه نازل شد و وليد بن عقبه را با عنوان فاسق خطاب كرد :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 2 » ؛ « اى كسانى كه ايمان آورده‌ايد ، اگر فاسقى برايتان خبرى آورد ،\r\n\r\n\r\n","description":"","footnote":"\r\n( 1 ) . ر . ك : الغدير ، ج 2 ، ص 87 - 101 .\r\n( 2 ) . حجرات ، 6 .\r\n","page_name":" 217 ","page_number":217},
  {"content":"\r\n\r\nنيك وارسى كنيد ، مبادا به نادانى گروهى را آسيب برساند و [ بعد 
  ] از آنچه كرده‌ايد پشيمان شويد » .\r\nروزى وليد به حضرت امير عليه السّلام گفت : « من زبانم از تو درازتر است و نيزهء من از تو تيزتر است . هنگامى كه به دشمن حمله مىكنم از تو قوىترم و لشكر دشمن را شكست مىدهم » .\r\nحضرت امير در پاسخ به او گفتند : « ساكت شو كه همانا تو فاسق هستى » . در همين لحظه اين آيه بر پيامبر نازل شد :  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ . \r\n2 . سورهء انفال ، آيهء 62 :  هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ؛  « همو بود كه تو را با يارى خود و مؤمنان نيرومند گردانيد » .\r\n3 . سورهء انفال ، 64 :  يا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ ؛  « اى پيامبر ، خدا و كسانى از مؤمنان كه پيرو تواند تو را بس است » .\r\n4 . سورهء احزاب ، 23 :  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا ؛  « از ميان مؤمنان مردانىاند كه به آنچه با خدا عهد بستند صادقانه وفا كردند . برخى از آنان به شهادت رسيده و برخى از آن‌ها در [ همين 
  ] انتظارند و [ هرگز عقيدهء خود را 
  ] تبديل نكردند » .\r\nبسيارى از مناقب‌نويسان نقل مىكنند : « مقصود از \" فمنهم من قضى نحبه \" حمزه و كسانى هستند كه در جنگ احد و ديگر جنگ‌ها شهيد شدند » و همهء مفسران\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنوشته‌اند : « مقصود از \" و منهم من ينتظر \" على بن ابى طالب عليه السّلام است ؛ او يگانه كسى است كه در زندگىاش دچار هيچ‌گونه تغيير ، تبديل و بدعتى نشد » .\r\n5 . سورهء مائده ، آيهء 55 :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ؛  تنها خدا و رسول او و مؤمنانى كه نماز برپا مىدارند و فريضهء مالىشان را در حال ركوع مىپردازند ولى شما هستند .\r\n6 . سورهء توبه ، آيهء 19 :  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ ؛  « آيا سيراب كردن حاجيان و آباد كردن مسجد الحرام را همانند كار كسى پنداشته‌ايد كه به خدا و روز پسين ايمان آورده‌اند و در راه خدا جهاد مىكنند ؟ نه ، اين دو نزد خدا يكسان نيستند و خدا بيدادگران را هدايت نخواهد كرد » .\r\nخدمت در بيت الحرام ، نزد قريش شرف محسوب مىشد . گروهى از بزرگان قريش مسئول سيراب كردن حاجيان و گروهى مسئول رسيدگى به ساختمان مسجد بودند و اين يك افتخار بزرگى براى آنان بود .\r\nطبرى در تفسيرش « 1 » نقل مىكند كه عباس ، عموى پيغمبر صلّى اللّه عليه و آله ، و شيبه - كه يكى از بزرگان قريش است - به يكديگر فخر مىفروختند .\r\nعباس به شيبه گفت : « افتخار من از تو بيشتر است ؛ من عموى پيامبر و وصى عبد اللّه ، پدر پيامبر ، هستم و همچنين من مسئول سيراب كردن حاجيان مىباشم » .\r\nدر مقابل ، شيبه گفت : « افتخار من بيش از تو است ؛ من خادم ، كليددار\r\n\r\n\r\n","description":"","footnote":"\r\n( 1 ) . ر . ك : تفسير طبرى ، ج 10 ، ص 68 .\r\n","page_name":" 219 ","page_number":219},
  {"content":"\r\n\r\nو سرپرست بيت الحرام هستم . خداوند خانه‌اش را به من سپرده است » .\r\nمولا امير مؤمنان عليه السّلام از آنجا مىگذشتند و سخنان عباس و شيبه را شنيدند .\r\nحضرت امير عليه السّلام نزد آن‌ها رفتند گفتند : « اجازه دهيد من هم فخر خود را بگويم .\r\nافتخار من از شما دو نفر بيشتر است » .\r\nپرسيدند : « چگونه ؟ »\r\nحضرت پاسخ دادند : « نخستين كسى كه ايمان آورد ، نخستين كسى كه هجرت كرد و نخستين كسى كه جهاد كرد ، من بودم . اين‌ها ملاك برترى است نه آنچه شما مىگوييد » .\r\nعباس و شيبه گفتند : « نزد پيامبر صلّى اللّه عليه و آله برويم تا بين ما داورى كند » ، سپس خدمت پيامبر صلّى اللّه عليه و آله رفته ، هريك افتخارشان را بيان كردند .\r\nپيغمبر صلّى اللّه عليه و آله سكوت كردند و منتظر وحى بودند تا خدا ميان آن‌ها داورى كند . در آن هنگام اين آيه نازل شد :  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ . \r\n7 . سورهء مريم ، 96 :  إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ؛  « كسانى كه ايمان آورده و كارهاى شايسته كرده‌اند ، به زودى [ خداى 
  ] رحمان براى آنان محبتى [ در دل‌ها 
  ] قرار مىدهد » .\r\nاگر كسى ايمان حقيقى داشته باشد و كارهاى شايسته انجام دهد ، خداوند محبت او را در دل همه قرار مىدهد و همه دوستش خواهند داشت .\r\nابن عباس مىگويد : « اين آيه دربارهء على عليه السّلام است ؛ يعنى مصداق اتم و اكمل اين آيه على عليه السّلام است » . دوستى على عليه السّلام در قلب هر مؤمنى وجود دارد و اگر مودت على عليه السّلام در دل كسى نباشد ، او منافق است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nخطيب خوارزمى - كه يكى از علماى بزرگ اهل سنت است - در مناقبش نوشته است : « روزى شخصى نزد مولا امير مؤمنان عليه السّلام آمد و به حضرت گفت : \" به خدا سوگند من تو را دوست دارم \" .\r\nحضرت نزد پيامبر صلّى اللّه عليه و آله رفته ، گفتند : \" شخصى نزد من آمد و به من اظهار علاقه كرد ، درحالىكه من او را نمىشناختم \" .\r\nپيغمبر صلّى اللّه عليه و آله فرمود : \" شايد زمانى به او كمك شايسته‌اى كرده باشى \" .\r\nحضرت امير عليه السّلام گفت : \" هرگز به ياد ندارم كه به او كمكى كرده باشم \" .\r\nحضرت رسول صلّى اللّه عليه و آله شكر خدا را به جا آورد و فرمود : \" خدا را شكر مىگزارم كه در دل‌هاى مؤمنان شوق و دوستى به تو وجود دارد \" » .\r\n8 . سورهء جاثيه ، 21 :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ ؛  « آيا كسانى كه مرتكب گناهان بزرگ شده‌اند پنداشته‌اند كه آنان را مانند كسانى قرار مىدهيم كه ايمان آورده و كارهاى شايسته كرده‌اند [ به طورى كه 
  ] زندگى آن‌ها و مرگشان يكسان باشد ؟\r\nچه بد داورى مىكنند » .\r\nدر جنگ بدر ، چهار نفر از بزرگان قريش ( عتبه ، شيبه ، وليد ، مغيره ) به دست حضرت على عليه السّلام كشته شدند و اين آيه در آن روز ، در شأن حضرت على عليه السّلام نازل شد .\r\n9 . سورهء بينه ، آيهء 7 :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ؛  « در حقيقت كسانى كه ايمان آورده و كارهاى شايسته كرده‌اند ، آنانند كه بهترين آفريدگانند » .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nطبرى در تفسيرش از امام محمد باقر عليه السّلام از پيامبر صلّى اللّه عليه و آله نقل مىكند كه پيامبر خطاب به على عليه السّلام فرمود : « منظور از \" خير البريه \" تو و شيعيانت هستيد » « 1 » .\r\nخوارزمى در مناقبش از جابر بن عبد اللّه انصارى نقل مىكند : « روزى نزد پيامبر صلّى اللّه عليه و آله نشسته بوديم و على بن ابى طالب را ديديم كه از دور مىآيد . حضرت رسول صلّى اللّه عليه و آله به هم‌نشينانشان گفتند : \" برادرم مىآيد . سوگند به آن‌كه جانم به دست اوست ، على و شيعيانش در روز قيامت رستگارند \" » .\r\nجابر مىگويد : « از آن پس صحابه ، على عليه السّلام را با لقب \" خير البريه \" خطاب مىكردند » « 2 » .\r\n10 . سورهء عصر :     وَ الْعَصْرِ * إِنَّ الْإِنْسانَ لَفِي خُسْرٍ * إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ    \r\n« سوگند به عصر * كه واقعا انسان دستخوش زيان است * مگر كسانى كه ايمان آورده و كارهاى شايسته كرده‌اند و همديگر را به حق سفارش و به شكيبايى توصيه مىكردند » .\r\nجلال الدين سيوطى در تفسير الدر المنثور از ابن مردويه از ابن عباس نقل مىكند : « \"  إِنَّ الْإِنْسانَ لَفِي خُسْرٍ  \" يعنى ابو جهل و \"  إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ  \" يعنى على و سلمان » .\r\n\r\n\r\n","description":"","footnote":"\r\n( 1 ) . تفسير طبرى ، ج 30 ، ص 171 .\r\n( 2 ) . مناقب خوارزمى ، ص 111 .\r\n","page_name":" 222 ","page_number":222},
  {"content":"\r\n\r\n\r\nفهرست منابع و مآخذ\r\nقرآن كريم\r\nنهج البلاغه\r\nاسباب النزول ، ابو الحسن على بن احمد واحدى نيشابورى ، مصر ، مصطفى البابى الحلبى ، 1378 .\r\nاصول كافى ، شيخ كلينى ، تهران ، دار الكتب الاسلاميه ، 1388 .\r\nالاعتقادات ، شيخ صدوق ، چاپ شده در ج 5 مصنفات شيخ مفيد ، قم ، 1413 .\r\nاكمال الدين ، شيخ صدوق ، جامعهء مدرسين ، 1405 .\r\nامالى ، شيخ طوسى ، نجف ، 1946 م .\r\nبحار الانوار ، علّامه مجلسى ، بيروت ، 1403 .\r\nالبداية و النهايه ، ابن كثير ، بيروت ، مكتبة المعارف ، 1977 م .\r\nتاريخ طبرى ، محمد بن جرير طبرى ، مصر ، دار المعارف ، 1971 م .\r\nالتبيان ، شيخ طوسى ، نجف ، 1385 .\r\nتذكرة الحفاظ ، ذهبى ، بيروت ، دار الكتب العلميه .\r\nتصحيح الاعتقاد ، شيخ مفيد ، تبريز ، 1371 .\r\nتفسير البرهان ، سيد هاشم بحرانى ، بيروت ، مؤسسهء اعلمى ، 1419 .\r\nتفسير ثعلبى ، ابو اسحاق احمد معروف به ثعلبى ، بيروت ، دار احياء التراث العربى ، 1422 .\r\nتفسير قمى ، ابو الحسن على بن ابراهيم قمى ، چاپ نجف ، 1387 .\r\nتفسير كبير ، فخر الدين رازى ، تهران ، دار الكتب العلميه ، چاپ دوم .\r\nتفسير كشاف ، جار اللّه زمخشرى ، بيروت ، دار الكتب العربي .\r\nتفسير مقاتل ، بيروت ، دار احياء التراث العربى ، 1423 .\r\nتفسير منسوب به امام حسن عسكرى ، تحقيق سيد محمد باقر ابطحى ، قم ، 1409 .\r\nتنبيهات حول المبدأ و المعاد ، علامه ميرزا حسن‌على مرواريد ، مشهد ، قدس رضوى ، 1416 .\r\nتهذيب الاحكام ، شيخ طوسى ، تهران ، دار الكتب الاسلاميه ، 1390 .\r\nجامع البيان ، محمد بن جرير طبرى ، بيروت ، دار المعرفه ، 1972 م .\r\nالدرّ المنثور ، جلال الدين سيوطى ، بيروت ، دار الفكر ، 1414 .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدلائل الصدق ، محمد حسن مظفر ، قم ، انتشارات مكتبهء بصيرتى .\r\nروح المعانى ، ابو الفضل آلوسى ، مصر ، المنيريه .\r\nسعد السعود ، ابن طاووس ، افست منشورات رضى ، 1363 ش .\r\nسفينة البحار ، دار الاسوه .\r\nالسنن الكبرى ، نسائى ، بيروت ، دار الكتب العلميه ، 1411 .\r\nشرح نهج البلاغه ، ابن ابى الحديد ، تحقيق محمد ابو الفضل ابراهيم ، مصر ، چاپ دوم .\r\nالشفاء بتعريف حقوق المصطفى ، قاضى عياض ، چاپ سنگى .\r\nشواهد التنزيل ، حاكم حسكانى ، بيروت ، منشورات مؤسسهء اعلمى ، 1393 .\r\nصحيح ترمذى ، المكتبة الاسلاميه للحاج رضا الشيخ .\r\nصحيح مسلم ، مكتبه محمد على صبيح ، 1334 .\r\nالصواعق المحرقه ، هيثمى ، مصر ، مصطفى البابى الحلبى .\r\nالطرائف في معرفة الطوائف ، ابن طاووس ، قم ، خيام ، 1400 .\r\nالعمده ، ابن بطريق ، جامعهء مدرسين ، 1407 .\r\nعيون اخبار الرضا ، شيخ صدوق ، نجف ، 1970 م .\r\nالغدير ، علامهء امينى ، قم ، مركز الغدير للدراسات الاسلاميه ، قم .\r\nالغيبه ، محمد بن ابراهيم نعمانى ، تهران ، مكتبه صدوق .\r\nفضائل الخمسه ، فيروزآبادى ، بيروت ، مؤسسهء اعلمى ، 1393 .\r\nفضائل الصحابه ، احمد بن حنبل ، تهران ، المجمع العالمي للتقريب بين المذاهب الإسلاميه ، 1425 .\r\nقاموس الرجال ، علامه تسترى ، علميه قم ، 1387 .\r\nالكامل فى التاريخ ، ابن اثير ، بيروت ، دار صادر ، 1399 .\r\nكفاية الاثر ، على بن محمد بن على الخزّاز ، 1305 .\r\nمجمع البيان ، ابو على فضل بن حسن طبرسى ، تهران ، چاپ اسلاميه .\r\nالمستدرك على الصحيحين ، حاكم نيشابورى ، حلب ، المطبوعات الاسلاميه .\r\nمسند احمد ، بيروت ، دار صادر .\r\nالمعيار و الموازنه ، اسكافى ، چاپ اول ، 1412 .\r\nمن لا يحضره الفقيه ، شيخ صدوق ، تهران ، دار الكتب الاسلاميه ، 1390 .\r\n\r\n\r\n","description":"","footnote":"","page_name":" 224 ","page_number":224}
  ]