[
  {"content":"\r\n\r\nزمين و تربت حسينى\r\nمحمد حسين كاشف الغطاء\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنام كتاب : زمين و تربت حسينى\r\nمؤلف : كاشف الغطاء ، محمد حسين بن على بن محمدرضا\r\nمترجم : عزيز الله عطاردى\r\nناشر : انتشارات جهان نو\r\nتاريخ نشر : 1385 ق\r\nنوبت چاپ : اول\r\nمكان چاپ : تهران\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدمه مترجم :\r\nبِسْمِ اللَّهِ الرَّحْمنِ الرَّحِيمِ\r\nدر سال 1343 هنگام اقامت در نجف اشرف يكى از روزها در محضر مبارك علامه بزرگوار حضرت آية اللّه شيخ آقا بزرگ تهرانى دامت بركاته بودم ، از حضور معظم له درخواست نمودم يك كتاب عربى را كه مطالب آن نو و آموزنده باشد معرفى فرمايند تا به ترجمه آن اقدام نمايم .\r\nعلامه تهرانى فرمودند : بهترين كتابى كه به نظرم مناسب مىرسد و مطالب و موضوعات آن بسيار سودمند است و تا كنون كسى در اطراف آن بحث نكرده كتاب « الأرض و التربة الحسينية » تأليف مرحوم آيت اللّه شيخ محمد حسين كاشف الغطاء رضوان اللّه عليه است ، فرمودند : من از ايام جوانى با آن مرحوم دوست بودم و تا پايان زندگى وى اين دوستى و صميميت ادامه داشت ، بسيار علاقه دارم كتابهاى آن مرحوم در دسترس همگان قرار گيرد .\r\nحضرت آقاى تهرانى كتاب مورد نظر را در كتابخانه شخصى خود داشتند و به حقير مرحمت فرمودند و ترجمه آن در\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمدت كمى پايان يافت ، پس از مراجعت به ايران در نظر داشتم اين رساله را چاپ كنم ، مسافرتهاى حجاز و هندوستان و پاكستان مانع شد اين نظريه مرحله عمل درآيد اينك خداوند را سپاسگزاريم كه وسائل چاپ آن فراهم شد و در اختيار برادران دينى قرار گرفت .\r\nاز پروردگار عزيز خواستارم مرحوم آيت اللّه شيخ محمد حسين كاشف الغطاء را با نبى اكرم و اهل بيت اطهار عليهم السلام محشور فرمايد ، و به علامه جليل القدر شيخ آقا بزرگ طهرانى طول عمر و سلامتى عنايت كند ، و به اين حقير هم توفيق خدمت‌گذارى بيشترى به دين مقدس اسلام و مذهب اهل بيت عليهم السلام مرحمت فرمايد .\r\nتهران : عزيز الله عطاردى خراسانى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ ترجمهء كتاب الأرض و التربة الحسينية 
  ]\r\n\r\n[ در فضل زمين 
  ]\r\nبسم اللّه الرّحمن الرّحيم خداوند تبارك و تعالى ميفرمايد :  « وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ »  يكى از آن آيات بزرگ كه در خور تحقيق و شايان دقت است ، زمينى است كه ما روى آن زندگى مىكنيم ، و نيز زندگى و حيات آدمى و حيوانات به آن بستگى دارد ، آفرينش همه موجودات از زمين بوده و بازگشت همه به سوى آن خواهد بود ، ادامه حيات جز در روى زمين ميسر نيست ، و امرار معاش و مايه زندگى حيوان نيز از همين زمين به دست مىآيد .\r\nما همواره بر روى زمين حركت داريم ، خاك را براى كشت و زرع آماده مىسازيم . گوسفندان و چهارپايان خود را در مراتع آن رها كرده و از شير و گوشت آنها استفاده مىكنيم انسان و حيوان در تمام شئون زندگى خود به زمين نياز دارند و زمين هم با جود و بخشش و سخاوت خود موجوداتى را كه در روى آن حركت مىكنند بهره‌مند مىسازد ، و ليكن انسان غافل از اين همه منافع و بركات غفلت دارد ، و از توجه به اين آيت بزرگ خداوند سر باز مىزند .\r\nاگر اندكى دقت و توجه كنيم ، قدرت و عظمت خداوند\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمتعال را در اين خاك مشاهده خواهيم كرد ، و معلوم خواهد شد كه اين خاك پست و حقير كه اصلا به حساب نمىآيد و كسى به آن توجه ندارد از عجايب صنعت خداوند است كه در عالم آفرينش به وجود آمده ، اين زمين و خاك كه در ظاهر عنصرى بيش نيست و همه جا يكسان به نظر مىرسد ، ولى در باطن داراى عناصر متعددى است كه هر كدام خاصيت معينى دارند .\r\nدانه گندم توسط يك نفر كشاورز به زمين افكنده مىشود و در عوض چندين دانه به صاحبش مىدهد ، هسته خرما و تخم انگور و شاخه‌هاى انجير و سيب در زمين گذاشته مىشود و پس از چندى دانه‌ها بارور مىگردد و ميوه‌هاى گوناگون با رنگهاى مختلف و طعمهاى متفاوت ظاهر مىشود . در صورتى كه اين ميوه‌هاى مختلف هر كدام داراى يك خاصيت مىباشند و با يكديگر اختلاف فاحشى دارند .\r\nزمين براى آدمى انواع و اقسام خربزه‌ها را بيرون مىدهد ، در صورتى كه اين خربزه‌ها از نظر طعم و رنگ با يكديگر فرق دارند ، خربزه شيرين و معطرى كه انسان با اشتها و ميل زياد آن را مىخورد و از شيرينى و لطافت آن لذت مىبرد از همين زمين بدست مىآيد ، در صورتى كه حنظل نيز از همين خاك بيرون مىگردد ، و حال اينكه خربزه و حنظل در يك زمين كشت شده و از يك آب استفاده كرده‌اند .\r\nخداوند متعال هم در قرآن مجيد به اين موضوع اشاره نموده و در آيه مباركه فرموده است :  « يُسْقى بِماءٍ واحِدٍ » \r\n\r\n","description":"","footnote":"","page_name":" 6 ","page_number":6},
  {"content":"\r\n\r\nيعنى تمام نباتات و اشجار و ميوه‌ها از يك آب مشروب مىشوند ، زمين يكى و آب هم يكى پس از ميوه‌هاى گوناگون با اين اشكال و طعم از كجا پديد آمده‌اند ، و اين اختلاف بزرگ و عجيب از چه وقت پيدا شده است ؟\r\nهر يك از اين ميوه‌هاى روى زمين و نباتات و اشجار داراى يك خاصيت مىباشند ، هنگامى كه دانه‌اى در زمين قرار گرفت و يا درختى غرس شد ، هر كدام از اين دانه‌ها عنصر مخصوص خود را كه در خاك به طور اسرارآميزى نهفته است اخذ مىكنند ، و هيچ وقت به همديگر مخلوط نميگردند ، هرگز ديده نشده است از تخم هندوانه خربزه و يا از دانه زردآلو سيب به عمل آيد ، و همچنين است حال بقيه گياهان و درختان .\r\nانواع و اقسام ميوه‌جات كه محصول همين خاك است هر كدام در فصل مخصوصى و زمان معينى پيدا مىشوند ، تمام اين ميوه‌ها و محصولات زمين تحت قواعد منظم و روش ثابتى هستند كه هيچ وقت از جريان طبيعى خود منحرف نمىشوند ، ميوه بهار هرگز در پائيز ديده نمىشود ، و ميوه پائيز نيز در فصل زمستان و تابستان به ثمر نمىرسد .\r\nمهمتر از همه اينها كه بيشتر مايه عبرت و قابل تفكر است وجود معادن مختلف در روى زمين بوده و به صورت‌هاى گوناگون در درون زمين جاى دارند ، سنگهاى گرانبها ، معادن طلا ، نقره ، در ، ياقوت ، و فيروزه و امثال اينها همه‌اش از محصولات پرارزش زمين است ، و در درون اين توده غبراء نهفته هستند يكى از كيمياگران كه در اين راه زحمات زيادى مىكشيد اظهار\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمىداشت : اكسير اعظم كه يكى از محصولات گرانقدر است و بشر همواره در طريق وصول به آن كوشش مىكند در همين زمين نهفته است : سيد محمود شبسترى گويد :\r\n شعاع آفتاب ار جرم افلاك * نگردد منعكس جز بر سر خاك\r\nتو بودى عكس معبود ملائك * از آن كشته تو مسجود ملائك \r\nآرى زمين اصل موجودات خاكى است ، و پايه‌هاى زندگى به آن استوار است ، جماد ، نبات و حيوان كه موجودات منحصر در روى زمين هستند زائيده اين خاك مىباشند ، و آب و هوا و آفتاب هم با عنايت و احسان خود پيرامون او را گرفته‌اند و از بخشش‌هاى خود دريغ ندارند ، و به تمام موجودات و فرزندان خاك يكسان مىنگرند و تبعيض و امتيازى قائل نيستند .\r\nحيات موجودات به زمين بستگى دارد ، و بدون آن زندگى و امرار حيات و معاش امكان ندارد ، و پايان زندگى و حيات كليه موجودات نيز روى همين زمين انجام مىگيرد ، آدميان و ساير حيوانات كه از خاك به وجود آمده‌اند بار ديگر در دل خاك جاى مىگيرند ، عجب اين است كه امراض هم از همين خاك توليد مىشوند ، و داروها نيز از خاك به دست مىآيند ، ستارگان آسمان قابل تعداد و شمارش هستند ، و ليكن عناصر زمين را نمىتوان به شمارش درآورد .\r\nآرى عناصر زمين از حد شمارش بيرون هستند ، معادن نهفته در دل خاك نيز از نظر كثرت و انواع و اقسام آن از\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nحد احصاء بيرون مىباشند ، شريعت مقدس اسلام براى همين جهت به زمين توجه دارد ، در قرآن شريف است كه :   « أَ لَمْ نَجْعَلِ الْأَرْضَ كِفاتاً ، أَحْياءً وَ أَمْواتاً   ،   وَ الْأَرْضَ بَعْدَ ذلِكَ دَحاها ، أَخْرَجَ مِنْها ماءَها وَ مَرْعاها   ،         فَلْيَنْظُرِ الْإِنْسانُ إِلى طَعامِهِ ، أَنَّا صَبَبْنَا الْماءَ صَبًّا ثُمَّ شَقَقْنَا الْأَرْضَ شَقًّا ، فَأَنْبَتْنا فِيها حَبًّا ، وَ عِنَباً وَ قَضْباً ، وَ زَيْتُوناً وَ نَخْلًا ، وَ حَدائِقَ غُلْباً ، وَ فاكِهَةً وَ أَبًّا »         .\r\nاز نبات و اشجار و ميوه‌جات و حبوبات ، و معادن و احجار كريمه كه از زمين به دست مىآيند صرفنظر كنيد ، و اندكى فكر خود را متوجه انسان نمائيد ، همين انسان خردمند و با هوش كه با نيروى فكر و انديشه بر قواى طبيعى غلبه كرده و نيروى بخار و برق و هسته اتم را در دست گرفته ، و صنايع محير العقول آدمى را خيره ساخته است خود محصول و آفريده همين خاك مىباشد ، عناصر وجودش از خاك و زمين گرفته شده و بار ديگر به زمين برگشته و با خاك آميخته خواهد شد .\r\nشايد از جهت شرافت و قداست و خيرات و بركات همين خاك بود كه حضرت رسول ( صلى الله علىه و آله ) وصى خود امير المؤمنين على عليه السّلام را كه از همگان به وى نزديك‌تر بوده « ابو تراب » مكنّى فرموده است ، و حضرت امير المؤمنين عليه السّلام از اين كنيه بسيار راضى به نظر مىرسيد و به آن مباهات مىكرد ، عبد الباقى عمرى در يك بيت عرفانى در مورد اين كنيه گفته است :\r\n خلق اللّه آدم من تراب * فهو ابن له و أنت ابوه \r\nدر سابق معمول بوده كه در مقابل بزرگان و پادشاهان زمين را مىبوسيدند ، و شايد سر مطلب از اين جهت بود كه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاينان در واقع خاك را تعظيم و تكريم مىكردند ، و به زبان حال مىگفتند ما زمين را تقديس مىكنيم كه هم چون تو آدمى را به بار آورد و حكيم خيام در اين باره گفته است :\r\n اى خاك اگر سينه تو بشكافند * بس گوهر قيمتى كه در سينه تست \r\nيكى از بزرگان عرفا « 1 » در ترجيع‌بند خود گويد :\r\n دل هر ذره را كه بشكافى * آفتابيش در ميان بينى \r\nيكى از رجال مصرى كه در ادبيات فارسى اطلاعات كافى داشت كوشش مىكرد اين بيت را دربارهء اتم تفسير كند و ميگفت مقصود از « ذره » در قول اين عارف همين اتم است كه اينك كشف شده است ، و اين عارف قبل از كشف اتم از وجود آن اطلاع داشته است ، نظر اين دانشمند درست نيست ، زيرا مقصود شاعر از « ذره » اصل نخستين است كه همه اشياء از وى پديد آمده‌اند و اكنون همه‌جا از وى پر شده است ، و مقصود از « آفتاب » هم نور حقيقت است كه همه آفتاب‌ها و ماه‌ها از وى نور مىگيرند و ديدگان ظاهرى از درك آن آفتاب عاجز هستند .\r\nآيا زمين با همه اين بركات و خيرات شايسته تكريم و تشريف نيست و نبايد از آن تقديس و تمجيد كرد ؟ ! ، در اخبار و روايات وارد شده كه حضرت رسول ( صلى الله عليه و آله ) فرمود :\r\n« تمسحوا بالأرض فإنها برة بكم »\r\nو در حديث ديگر فرمود :\r\n« إنها أمكم الحنون و أكرموا عمتكم النخلة فإنها خلقت من فاضل طينة\r\n\r\n\r\n","description":"","footnote":"\r\n( 1 ) مقصود هاتف اصفهانيست\r\n","page_name":" 10 ","page_number":10},
  {"content":"\r\n\r\nأبيكم آدم »\r\nتمام اين فرمايشات حضرت خاتم النبيين ( صلى الله عليه و آله ) رمز و اشاره است و معانى نغز و دلپذيرى براى آنها وجود دارد .\r\nپس با اين مقدمه معلوم شد كه خداوند متعال براى چه جهت فرشتگان را امر كرد تا به آدم كه وى را از خاك آفريده بود سجده كنند ، پروردگار بزرگ آدم را از خاك آفريد و تمام خواص و عناصر خاك را در وجود وى وديعه نهاد ، و در حقيقت جهان بزرگ را در پيكر كوچك آدمى جاى داد .\r\nكتب آسمانى ما را از سجدهء فرشتگان بر آدم اطلاع مىدهند ، و اين داستان با عبارت‌هاى مختلفى كه از نظر معنى با هم مغايرت ندارد در صحف آسمانى آمده است ، پروردگار فرشتگان را امر كرد تا بر آدم سجده كنند ، البته اين سجده براى اطاعت امر خداوند و اجراى فرمان وى بود ، و ضمنا زمين هم كه منبع خيرات و بركات و جاى زندگى و حيات است مورد تقديس و تكريم قرار گرفت ، و از اين جا سر امتناع ابليس از عدم سجده بر آدم معلوم مىشود ، زيرا وى از آتش آفريده شده و دشمنى بين خاك و آتش يك امر طبيعى است .\r\nزمين مردم را پيرامون هم جمع مىكند ، در صورتى كه آتش اجتماعات را پراكنده مىسازد ، قدرت و نيرومندى از اجتماع حاصل مىشود ، و ضعف و ناتوانى از تفرقه و پراكندگى پديد مىآيد ، زمين سرد و معتدل است ، در حالى كه آتش سوزاننده است ، زمين موجب ازدياد و نمو اموال مىباشد ، آتش هلاك كننده جان و مال آدميان است ، زمين وسيله زندگى است در\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nصورتى كه آتش بيدادگر زندگانى را با لهيب و زبانه‌هاى خود در كام مرگ فرو مىبرد . پس بنا بر اين بايد فرشتگان آدم را سجده كننده و فرزندان آدم نيز در هنگام عبادت خداوند متعال پيشانى خود را بر زمين گذارند ، براى اينكه زمين براى آدميان مادرى مهربان و نيكوكار است .\r\nبا اين مقدمه شرافت زمين به آتش معلوم گرديد ، و با اين مطلب روشن شد كه خاك بر آتش فضيلت دارد ، و نيز دانسته شد مغالطه بشار بن برد كه در اشعار خود از شيطان طرفدارى كرده و مذهب او را در فضيلت آتش بر خاك تأييد نموده باطل است ، بشار بن برد در دفاع از ابليس گويد :\r\n الأرض مظلمة و النار مشرقة * و النار معبودة مذ كانت النار \r\nبرهان بشار بن برد كاملا باطل است ، و به اصل مطلب ارتباط ندارد ، و هر دو دليش اعتبارى نداشته و از نظر عقل و وجدان قابل توجه نيست . بشار گويد : زمين تاريك است و با آتش سوزان قابل مقايسه نيست ، ما در صفحات گذشته منافع و بركات زمين را ذكر نموديم و ثابت كرديم كه زمين مايه حيات و زندگانى است و در حقيقت نورانيت و روشنائى به زمين ارتباط دارد و آتش چون معدم و نابود كننده است ظلمت و تاريكى بر وى صدق مىكند .\r\nزمين مايه حيات بوده و بدون آن زندگى امكان ندارد ، پس در واقع زمين نورى است كه از وى حيات پديد مىآيد و حيات خود نورى است كه بالاتر از آن نورى وجود ندارد ، و ليكن آتش داراى حيات نيست بلكه زندگى را از هم مىپاشد\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو حيات را فانى مىسازد ، و عدم حيات خود بزرگترين تاريكى است كه بالاتر از آن تاريكى نيست .\r\nزمين با اين فوائد و بركات اصل و پايه حيات و زندگانى است ، و آتش با افناء و اعدامش كه از بين برندهء زندگى مىباشد در حقيقت مرگ و نابودى است ، آيا حيات و مرگ با يكديگر فرقى ندارند و يا مرگ بر زندگى فضيلت دارد ، آرى همين اندازه براى آتش كافى است كه خداوند او را جايگاه كفار و منافقين قرار داده ، ولى در برابر آن زمين را براى پرهيزگاران بهشت جاودان معرفى فرموده است .\r\nاستدلال دوم بشار بن برد اين است كه آتش همواره معبود بوده و از روز پيدايش مورد پرستش قرار گرفته است و لذا بر خاك فضيلت دارد ، اين برهان از دليل سابقش سست‌تر است زيرا كه آتش را جز مجوسيان كسى عبادت نكرده و او را مورد تكريم و تقديس قرار نداده است ، و حتى در اين باره گفته شده :\r\n مثل المجوسى في ضلالته * تحرقه النار و هو يعبدها \r\nاگر آتش تنها مورد پرستش مجوسيان بوده ، زمين از روزگاران بسيار دور معبود گروه زيادى از مردم قرار گرفته ، اقوام كثيرى از زمان‌هاى گذشته از زمين بت‌ها و هياكل ساخته و آن را مورد پرستش قرار داده و مىدهند ، و هنوز مردمان بت‌پرست در دنيا وجود دارند و بت‌هاى بزرگى ساخته و پرداخته شده است . شرافت و قداست زمين از اين‌جا معلوم است\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nكه خداوند فرشتگان را امر كرد آدم را كه از خاك آفريده شده بود سجده كنند ، در صورتى كه فرشتگان از خاك آفريده نشده‌اند .\r\nدر شريعت مقدس اسلام سجده عبادت جز بر خداوند متعال روا نيست ، و اين سجده بايد بر زمين و يا گياهانيكه از زمين روئيده مىشود بايد باشد ، و براى عناصر و مواد مخصوصى كه در زمين جاى دارد شارع مقدس زمين را از مطهرات قرار داده است و در صورت فقدان آب در طهارت از قذارت و خباثت از خاك مىتوان استفاده كرد\r\nدر قذارت معنوى كه طهارت از آن منحصر به آب است شارع مقدس امر كرده است اگر وجود آب ممكن نشد و يا به جهت ديگرى استعمال آن مورد اشكال قرار گرفت مكلف مىتواند از خاك استفاده كند و به جاى وضوء و غسل تيمم نمايد شارع مقدس امر كرده است دست و صورت را به خاك بمالند در صورتى كه دست و صورت از همه اعضاء انسان بيشتر به پاكيزگى و نظافت احتياج دارند ، و بايد قبل از همه دست و صورت را از گرد و غبار و آلودگى پاك نموده زيرا خاك كثافت‌ها را به خود جذب مىكند و انسان را گرفتار ناراحتى مىكند .\r\nپس در اين جا زمين جاى آب را مىگيرد ، و خاك به جاى آب نجاست را از آدمى دور مىكند در واقع خاك برادر آب است و زمين خواهر او ، در طهارت از خبث با تمكن از آب هم مىتوان از خاك استفاده كرد ، خاك ته كفش‌ها و كف\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nپاها را پاك مىسازد ، اگر چنانچه كف پا و يا تخت كفش نجس شده باشد ، و پس از اين كه چند قدم در روى زمين حركت نموده و عين نجاست زائل شد ديگر احتياجى به شستن پا در بين نيست .\r\nزمين جاى عبادت و پرستش پروردگار و وسيله پاكى و طهارت است ، حضرت رسول ( صلى الله عليه و آله ) فرموده :\r\n« جعلت لي الأرض مسجدا و طهورا »\r\nيعنى هرگاه وقت نماز فرا رسيد خود را براى اداء آن آماده مىسازم و روى همين خاك پروردگارم را سجده ميكنم و اگر چنانچه به آب هم دسترسى نداشتم با همين خاك طهارت حاصل ميكنم زيرا زمين پاك و پاك كننده است .\r\nآرى زمين پاك مىكند و خباثت را زائل مىسازد ، و دقيقترين عوامل تطهير در زمين وجود دارد ، در زمين عناصرى نهفته است كه مواد مهلكه را مىكشند و آن‌ها را عقيم مىسازند ، و براى همين جهت است كه شريعت مقدس اسلام امر مىكند مردگان را در زير خاك دفن كنند تا امراض مسريه در ميان جامعه پديد نيايد ، زيرا بدن آدمى پس از مرگ آلودگىهائى پيدا مىكند و فقط خاك آن آلودگىها را از بين مىبرد .\r\nشريعت مقدس اسلام امر مىكند مردگان را در زير خاك دفن كنند ، و جز اين طريق راه ديگرى تجويز نكرده است دستور داده هنگامى كه مرده را زير خاك بردند صورت او را بر خاك گذارند ، و در صورت تمكن از زمين نمىتوانند مرده را در دريا بياندازند ، دين مقدس اسلام از سوزانيدن ميت نهى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفرموده و اين عمل را تجويز نكرده است ، با اينكه متبادر در ذهن اين است كه با سوزانيدن اموات مواد مضره و عناصر مهلكه از بين مىروند و براى همين جهت است كه برهمنان مردگان خود را مىسوزانند تا ضرر و زيان آن به اجتماع نرسد .\r\nدر اين طريق يعنى سوزانيدن ابدان اموات خطر سرايت امراض ناشيه از سوزانيدن بدن ميت وجود دارد ، زيرا ممكن است قبل از سوختن بدن ميت مواد مهلكه بدن ميت در فضا پراكنده گردد ، و هوا و محيط را آلوده سازد ، و انداختن ميت در دريا هم خالى از ضرر و زيان نيست ، زيرا دريا همواره در جزر و مد است ، و امكان دارد بدن ميت را در ساحل اندازد و عناصر كثيف و مواد مضره بدن او را در روى زمين پراكنده كند . ولى دفن كردن در زمين اين خطرات را دفع مىكند ، زيرا عناصر خاك مواد مهلكه را از بين مىبرند و بدن را به زودى متلاشى مىسازند .\r\nعلوم جديده نيز اين نظر را تأييد كرده است ، يكى از دانشمندان گويد : در خاك مادهء وجود دارد كه ميكروب امراض را مىكشد و سل و تيفوئيد و مالاريا را از بين مىبرد ، اگر چنانچه اين ماده در زمين وجود نداشت امراض ناشيه از ابدان مردگان در روى زمين جاندارى باقى نمىگذاشت ، و موجودات جاندار همگان راه فنا در پيش مىگرفتند ، و حيات از زمين رخت مىبست .\r\nشايد آيه شريفه   « أَ لَمْ نَجْعَلِ الْأَرْضَ كِفاتاً أَحْياءً وَ أَمْواتاً »   ناظر به همين معنى باشد ، زيرا اهل لغت گويند : يكى از معانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« كفت » ميراندن است ، و در اين صورت معنى آيه شريفه اين است كه : زمين ابدان مردگان را جمع مىكند و پس از آن بار ديگر آنها را فانى مىسازد ، در صورت اثبات اين نظريه معجزه قرآن ثابت ميگردد .\r\nفلاسفه و حكماى قديم و جديد از يونان و ايران و هند و غير از آنان در خواص زمين سخن گفتند و از معادن و خصوصيات آن گفتگو كردند ، و از گنج‌ها و خزائن و دفائن او مطالبى اظهار نمودند ، و از قدرت‌هاى خداوند و عجائب صنعت وى در زمين سخن راندند ، باز هم مطلب ناتمام مانده و از هزار يكى گفته نشده است ، حكماء و بزرگان همواره خواهند آمد و از بركات و منافع زمين و خاك گفتگو خواهند نمود ، ولى عجائب و شگفتيهاى زمين تا پايان عمر دنيا هم تمام شدنى نيست .\r\nمقصود ما از اين مطلب اشاره به زمين است كه يكى از آيات بزرگ خداوند به شمار ميرود ، عجب در اين جا است كه شب و روز بر فراز آن راه مىرويم ، ولى از توجه به اين معانى غفلت داريم ، و اگر چنانچه مقدارى از فوائد آن را درك مىكرديم ، و خواص او را مىشناختيم يقين مىكرديم كه زمين براى ما در واقع مادر مهربانى است كه همواره با كمال عطوفت و مهربانى با ما رفتار مىكند و از خيرات و بركاتش ما را سود مىرساند .\r\nافراد انسان در روى زمين به منزله درختانى هستند كه از هم روئيده‌اند ، ريشه و عروق آنها در درون زمين جاى دارد\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nزندگى و حيات بستگى به آن پيدا كرده و مواد حياتى آدميان به خاك ارتباط داشته و بدون آن زندگى امكان ندارد .\r\nدر حديث حضرت رسول ( صلى الله عليه و آله ) وارد شده كه زمن نسبت به شما مهربان است ، شما با خاك تيمم كنيد و بر روى آن نماز بخوانيد ، پس از مردن بار ديگر در زمين جمع مىشويد ، خداوند زمين را وسيله نعمت و آسايش شما قرار داده و در مقابل اين نعمت خداوند را ستايش كنيد ، آيا فضيلتى بالاتر از اين هست كه خداوند امر كرده است مؤمنين بر خاك پاك سجده كنند ؟\r\nحكيم عرب در اشعار خود به بعضى از مزاياى زمين اشاره كرده است ، اين حكيم فروغ اسلام را درك كرد ولى اسلام اختيار ننمود ، وى خود را براى نبوت آماده مىكرد و ليكن پروردگار پيراهن پيامبرى را بر قامت ديگرى كه از وى شايسته‌تر بود پوشانيد ، اين حكيم أمية بن أبي الصلت است كه در اشعار خود از آسمان و زمين و از مبدء و معاد و قبر و برزخ و قيامت سخن گفته و در پاره‌اى از قصائد خود در مورد زمين گويد :\r\n الأرض معقلنا و كانت أمنا * فيها مقابرنا و منها نولد \r\nو نيز گفته است :\r\n هي القرار فما نبغى بها بدلا * ما أرحم الأرض إلا أننا كفر\r\nمنها خلقنا و كانت آمنا خلقت * و نحن أبناؤها لو أننا شكر \r\n\r\n","description":"","footnote":"","page_name":" 18 ","page_number":18},
  {"content":"\r\n\r\nيكى از ايام مباركه در شريعت اسلام روز « دحو الأرض » است ، اين روز مصادف با بيست و پنجم ذى القعده است ، خداوند متعال در اين روز زمين را از زير كعبه گسترد و در واقع اين روز نخستين روز آفرينش زمين است . و براى اين روز مبارك ادعيه مخصوصى وارد شده و روزه در اين روز مستحب مىباشد ، و خداوند در قرآن مجيد به اين روز اشاره كرده و فرموده :  « وَ الْأَرْضَ بَعْدَ ذلِكَ دَحاها »  .\r\nاكنون مىگوئيم آيا اين زمين با اين همه بركات و خيرات و عظمت و بزرگى شايسته تعظيم و تكريم نخواهد بود ؟ و جا ندارد كه ما براى اداى نعمت خداوند كه در درون آن نهفته است روى آن خداوند را سجده كنيم ؟ البته هرگاه آدمى متوجه عظمت و بزرگى زمين شد در اثر آن عظمت و جلال خداوند به نظرش مىرسد . انسان پس از اندكى فكر متوجه مىشود كه خداوند بزرگ اين همه نعمت‌ها و خير و بركت‌ها را به زمين عطا فرموده و اين عناصر مختلف را در وجود آن نهاده است .\r\nاگر انسان خردمند اندكى درباره زمين و نعمت‌ها و فوائد آن بيانديشد ، و جواهر و عناصر او را از مد نظر بگذراند و در پيرامون معادن و منابع آن فكر كند عظمت و بزرگى خالق آن صد چندان جلوه مىكند و در اين صورت خواهد فهميد اين كره زمين با اين كوچكى كه داراى اين همه فوائد است ، پس ساير كرات و منظومه‌هايى كه عدد آنها از مليون هم تجاوز مىكند و اصلا از حد احصاء بيرون است داراى چه عناصر گرانبهايى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخواهد بود .\r\nكره زمين در اين فضاى غير متناهى كه وسعت و فراخى آن را جز خداوند كسى نمىداند ذرهء بيش نيست ، و اين زمين در اين فضا همواره در حال گردش است ، خداوند متعال كه اين زمين و فضا را آفريده چه اندازه بزرگ و عظيم است ، عقول آدميان از حل اين معما عاجز است ، و راز آفرينش اين صنعت عجيب بر همگان مستور مىباشد .\r\n\r\n[ در برترى بعضى از خاكها بر بعض ديگر و برترى خاك كربلا 
  ]\r\nمطالبى كه ما در فضل زمين كه در اين درياى بىكران در حال شناورى است ذكر نموديم همه‌اش روشن و بديهى است و هر آدم عاقلى آن‌ها را درك مىكند ، و نيز معلوم است كه زمين با وحدت و تساوى كه اجزاء آن با يكديگر دارند در ظاهر با يكديگر فرقى ندارند ، در صورتى كه در هنگام آزمايش خاكى با همديگر فرق محسوسى دارند ، و هر كدام را خاصيتى است كه در ديگرى نيست .\r\nدر روى زمين انواع و اقسام خاك ديده مىشود كه از نظر شكل طبيعى و خاصيت شيميايى با يكديگر متمايز هستند ، خاك بدبو ، خوشبو ، شيرين ، تلخ ، سفت ، و سست وجود دارد ، خداوند متعال هم در قرآن مجيد به اين موضوع اشاره كرده و ميفرمايد :  « وَ فِي الْأَرْضِ قِطَعٌ مُتَجاوِراتٌ »  .\r\nاختلاف خاكها با يكديگر بسيار محسوس است ، كشاورزان از اين موضوع اطلاع كامل دارند ، دهقانى در زمينى گندم مىپاشد و پس از چندى هفتاد مقابل آن به دهقان مىرسد ،\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو ليكن همين دهقان از همان گندم در زمين ديگرى مىپاشد ولى از وى حاصل بر نمىدارد و آن دانه‌ها در زير زمين مىپوسد و از بين مىرود ، و حتى دهقان بينوا بذر خود را هم نمىتواند از آن زمين به دست آورد .\r\nالبته معلوم است كه سرزمين نافع و پربركت از ساير اراضى غير قابل كشت و يا زمين‌هاى سست و شوره‌زار كه حاصل نمىدهند احترام و عظمتش بيشتر است ، و بعيد نيست كه سرزمين عراق از همه خاكها افضل باشد ، زيرا اراضى عراق با خاصيتى كه در خاك آن هست نبات و اشجار با سرعت در آن رشد مىكند علاوه بر اين سواد عراق با زمين‌هاى وسيع و مسطحش و با بودن دو رود بزرگ و پر بركت « دجله » و « فرات » از مهمترين نقاط گيتى است ، و شايد جائى به اين خصوصيات ديده نشود .\r\nدر اراضى عراق نيز زمينى كه از هر جهت پر بركت باشد « كربلا » است : سرزمين مقدس كربلا خاكش از همه جا پاكيزه‌تر و خوشبوتر است ، اين تربت قرمز رنگ پاكيزه قبل از اسلام هم معبد و مدفن اقوام گذشته بوده و به عنوان « نواويس » خوانده ميشده است ، حضرت سيد الشهداء عليه السّلام در يكى از خطبه‌هايش به اين موضوع اشاره كرده و مىفرمايد :\r\n« و كأني بأوصالي هذه تقطعها عسلان الفلوات بين النواويس و كربلاء »\r\nابو ريحان بيرونى در كتاب جاودانى خود « الآثار الباقية » زمين كربلا را به عنوان « تربت مسعوده در كربلا » ذكر مىكند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nآرى طهارت و پاكيزگى هر چيزى از پاكى آثار و منافع آن معلوم مىگردد ، اگر چيزى در دنيا ديده شد كه اصل آن پاك و طاهر بود و منافع و فوائد آن هم زياد گرديد ، معلوم است كه اصل آن هم پاك و طاهر است ، البته سرزمين حاصل‌خيز و پر بركت از زمين بى حاصل و بى نفع افضل است ، آيا زمين‌هاى پر درخت با ميوه‌هاى فراوان از اراضى خشك و لم يزرع بهتر نيستند ؟ !\r\nسرزمين مقدس كربلا از همه اراضى عراق بهتر و حاصل‌خيزتر است ، فوائد و منافع آن اهميت زيادى دارد ، ميوه‌هاى گوناگون در آنجا به وجود مىآيد و حتى اكثر شهرهاى عراق و باديه‌هاى آن از ميوه‌هاى كربلا استفاده مىكنند .\r\nاكنون حق اينست كه گراميترين بقعه روى زمين مرقد بزرگترين شخصيت روزگار باشد ، آرى دنيا همواره در انتظار بوده تا كاملترين فرزند خود را به جهانيان تحويل دهد ، فرزندى كه تمام مزاياى يك انسان كامل در وى نهفته و بالاترين روح ملكوتى كه در ملكوت و عالم علوى وجود داشت در پيكر مقدس وى جاى گرفت ، جهان فرزندى به وجود آورد كه نصف آن به سيد انبياء و نصف ديگرش به سيد اوصياء تعلق داشت ، حسين عليه السّلام مجمع نور نبوت و امامت و خلاصه دو گوهر گرانبهاى آفرينش بود .\r\nحضرت رسول ( صلى الله عليه و آله ) فرمود\r\n« حسين مني و أنا من حسين »\r\nپس از اين جهان عقيم شده و ديگر قدرت ندارد اين چنين فرزندانى به ظهور رساند ، اكنون كه جايز نيست بر غير زمين\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nسجده شود و بايد مؤمنين در پيشگاه خداوند پيشانى بر خاك بگذارند ، آيا سزاوار نيست كه اهل ايمان در پيشگاه خداوند بزرگ به بهترين و پاكترين تربت سجده كنند .\r\nتربت پاك حضرت سيد الشهداء عليه السّلام از گرامىترين عناصر و جواهر روى زمين است و از ساير بقاع اشرف و افضل است ، و بر همه بقاع روى زمين فضيلت دارد ، تربت سيد الشهداء عليه السّلام بالاترين شرف معنوى و عاليترين عنصر مادى را با هم جمع كرده و در واقع از روح و ماده تجاوز نموده و صورت و حقيقت را به هم آميخته است و از گرامىترين بقعه روى زمين شمرده مىشود .\r\nگروهى از نويسندگان اين عصر « 1 » به اين موضوع تصريح كرده و پاره‌اى از اين مطالب را در كتب خود آورده‌اند و اخبار و روايات زيادى هم از مصادر وحى و اهل بيت رسالت عليهم السلام رسيده و شاهد بر گفتار اين نويسندگان مىباشد ، سيد بحر العلوم رضوان اللّه عليه در منظومه فقهيه خود به اين جريان اشاره كرده و مىگويد :\r\n و من حديث كربلا و الكعبة * لكربلا بان علو الرتبة \r\nاز روزى كه سيد الشهداء عليه السّلام به شهادت رسيدند ، شعراء در فضيلت تربت آن حضرت اشعار فراوانى سرودند ، خصوصيات و مزاياى آن را تشريح كردند و از قداست و طهارت و شرافت\r\n\r\n\r\n","description":"","footnote":"\r\n( 1 ) مقصود علايلى و عقاد هستند كه در كتاب « أبو الشهداء » پيرامون كربلا و خصوصيات آن سخن گفته‌اند\r\n","page_name":" 23 ","page_number":23},
  {"content":"\r\n\r\nو فضيلت آن سرزمين مقدس بر ساير بقاع روى زمين سخن گفتند ، و اگر چنانچه اشعار مربوط به اين باب جمع گردد خود مجلد جداگانه‌اى خواهد شد ، و در زيارت شهداء كربلا تصريح شده كه : « لقد طبتم و طابت الأرض التي فيها دفنتم » .\r\n\r\n[ در افضليت سجده بر خاك كربلا و جواز مقدار كمى از خاك كربلا براى استشفاء 
  ]\r\nفقهاى شيعه رضوان اللّه عليهم در كتابهاى خود اجماع دارند كه بايد بر زمين و آنچه از وى روئيده مىشود سجده كرد و سجده بر مأكول و ملبوس جايز نيست ، و افضل از همه خاكها تربت حضرت امام حسين عليه السّلام است ، برادرم شيخ احمد كاشف الغطاء كه يكى از مراجع بزرگ عصر خود بودند كتابى به نام سفينة النجاة تأليف كردند و چند سال قبل جزء دوم آن را چاپ كرديم در تعليقات آن كتاب راجع به تربت سيد الشهداء عليه السّلام مطالبى نوشتم و اينك عين آن مطالب را در اين جا نيز نقل مىكنم .\r\nشايد سر اينكه شيعه خود را ملتزم كرده بر تربت حضرت سيد الشهداء عليه السّلام سجده كند ( صرفنظر از اخبار و رواياتى كه در اين باب وارد شده ) براى اين است كه اين تربت مقدس را از ساير خاكها تميز و پاك مىداند ، و ليكن مقصود اصلى و غرض حقيقى اين است كه نمازگزار با سجده بر اين تربت مقدس فداكارى و جانبازى حضرت سيد الشهداء سلام اللّه عليه را متذكر گردد و متوجه شود كه امام حسين و افراد خاندان و اصحاب با وفاى او چگونه براى اعلاى كلمه حق و پرچم توحيد قيام كردند و با فداكارى بىنظير خود اقامه صلاة نمودند .\r\nحضرت سيد الشهداء عليه السّلام و برادران و فرزندان و ياران\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nباوفايش براى برافكندن ظم و جور و واژگون ساختن هياكل خباثت و جنايت قيام كردند ، و در طريق دين حنيف فداكارى بىنظيرى نمودند ، و چون سجده از بزرگترين اركان نماز و نزديكترين حالات بنده به خداوند است ، لذا تناسب دارد كه نمازگزار در اين حالت پيشانى بر اين تربت مقدس بگذارد .\r\nشهداء كربلا با فداكارى بىنظيرى خود را در برابر شمشير و نيزه قرار دادند و بدنهاى خويش را در راه حق قربانى كردند ، در حالى كه ارواح مقدس آنان در ملكوت آسمانها در پيشگاه حق و حقيقت خاضع و خاشع بودند انسان هنگامى كه جبين خود را روى تربت كربلاء مىگذارد ، بايد متوجه پستى و بلندى دنيا باشد ، و گول اين جهان ناپايدار را نخورد ، لذات فانيه و زينت‌هاى زائله جهان نبايد ديدگان آدمى را كور كند و آدمى را به طرف فساد و طغيان بكشد .\r\nدر حديث شريف وارد شده كه سجده بر تربت سيد الشهداء عليه السلام حجاب‌هاى هفت‌گانه را مىشكافد و شايد مقصود اين باشد كه سجده بر تراب وسيله صعود و عروج آدمى به طرف خداوند متعال است ، البته سجده بر تربت حضرت امام حسين عليه السّلام داراى نكات و اسرارى است كه در نزد اهلش روشن است .\r\nاكنون كه دانستى در زمين و تربت سيد الشهداء چه مزايا و خواص نهفته است ، ديگر جاى انكار نيست كه اگر گفته شود تربت حسين عليه السّلام براى هر دردى شفا است ، در اخبار زيادى كه نزديك به تواتر است رسيده و در آنها تصريح شده تربت\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nسيد الشهداء عليه السّلام براى دردمندان داروى شفابخش است ، چه بسا امراض مهلكه كه اطباء از معالجه آن عاجز شده‌اند به وسيله تربت آن امراض رفع شده و صاحب آن بهبودى يافته است .\r\nچه استبعادى دارد اگر خداوند در تربت امام حسين ( عليه السلام ) اثرى بگذارد كه موارد موذيه بدن را رفع كند و آدمى را از چنگال امراض مزمنه و مهلكه نجات دهد ، علماى اماميه همگان خوردن خاك را تحريم كرده‌اند و فقط خاك قبر امام حسين عليه السلام را براى استشفاء تجويز فرموده‌اند ، با آداب و دستورات مخصوصى كه در اين مورد رسيده مقدار معينى با ادعيه خاصى قابل خوردن است ، و آن خاك هم بايد از قبر مبارك سيد - الشهداء عليه السّلام اخذ شده باشد .\r\nديگر جاى انكار و غرابت نيست ، اين يك صفت خاص روحانى است كه از طرف طبيب ملكوتى و ربانى كه حقائق اشياء را از طريق وحى و الهام فرا مىگيرد اظهار شده است ، اين طبيب از اسرار طبيعت آگاه است و از حقائق و جواهر اشياء اطلاع دارد ، او از مطالبى خبر مىدهد كه هنوز بشر نمىتواند آنها را دريابد و از اسرار آن آگاه گردد .\r\nممكن است بحث و تحقيق و اكتشافات بعدى اين حقيقت را ثابت سازد ، و اين راز و طلسم را بگشايد ، همانطور كه خواص عناصر زيادى كه در زندگى انسان داراى اثراتيست كشف شده و مطالبى كه بر گذشتگان مجهول بوده و عقول آنان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاز درك آنان توانايى نداشت امروز بر همگان روشن شده است ، با اينكه قدماء هم در معارف و علوم مقام بزرگى داشتند و افكار و نظريات بلندى از ناحيه آنان در كشف عناصر طبيعت ابراز و اظهار شده است .\r\nدر روى زمين موجودات پستى هستند كه از نظر خواص و فوائد اجتماعى در مرحلهء فوق العاده قرار دادند و چه بسيار ذراتى در اين جهان وجود دارند كه هنوز بشر از درك منافع آن عاجز است ، و اين عناصر مفيد براى عدم دسترسى دانشمندان به خاصيت آنها هم‌چنان بدون استفاده مانده‌اند ، و كسى از وجود اين عناصر اطلاع ندارند تا در مقام تحقيق و بررسى آن برآيد .\r\nآدميان تا چند سال پيش از وجود پنىسيلين اطلاع نداشتند و از فوائد و خواص اين عنصر آگاه نبودند آرى اسرار طبيعت همواره مرموز و مجهول است ، و خداوند به اهل دانش و تحقيق كه همواره براى كشف اسرار طبيعت و رازهاى پنهانى جهان مىكوشند مدد مىفرمايد ، و روز به روز علم توسعه پيدا مىكند و يكى از رازهاى نهانى جهان آفرينش فاش مىگردد و جهانيان از آن بهره مىبرند .\r\nآرى « الأمور مرهونة بأوقاتها » بشر همواره در حال كوشش بوده و براى دسترسى به اسرار درونى عالم كوشيده است گروهى مىآيند در پيرامون مسائل علمى تحقيق مىكنند و مقدمات آن را فراهم ميسازند و ليكن آيندگان با تجربه از گذشتگان نتيجه مىگيرند . علم هميشه در حال ترقى است ، اگر انسان از درك موضوعى عاجز شد و حقيقت چيزى را نفهميد نبايد او را\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nانكار نمايد . زيرا ممكن است آيندگان آن را حل كنند .\r\nاگر شنيدى مريض حالش شدت پيدا كرده است و پزشكان از معالجهء آن عاجز شده‌اند ، و پس از آن حال مريض در اثر خوردن مقدارى از تربت حضرت سيد الشهداء عليه السّلام بهبودى حاصل كرد و يا به جهت دعاى صالحين و توجه و تقرب به خداوند متعال مشكلات حل شد و امراض صعب العلاج شفا يافت از اين جريان غير طبيعى تعجب نكن و اين حقيقت را از نظر دور ندار .\r\nافراد دور انديش كه همواره در مسائل با نظر و تحقيق مىنگرند ، در پيرامون اين گونه مطالب و علل آن مطالعه مىكنند و اگر هم از نظر عقل و استدلال نتوانستند علت را كشف كنند منكر حقيقت قضيه هم نمىشوند ، تا چه رسد به اينكه : اين گونه امور غير عادى را مسخره و استهزاء كنند ، بلكه لازم است در اين موضوعات غير طبيعى به گفته ابن سينا توجه كنند كه فرمود : اگر مطلب غريبى را شنيدى و عقلت از حل آن عاجز شد تا آنگاه كه برهان بر ابطال آن اقامه نشده است حق انكار آن را ندارى زيرا قاعدهء « امكان » در آن موضوع سارى و جارى است .\r\nاين بود مختصرى از فوائد كثيرهء زمين كه ما توانستيم به رشته نگارش درآوريم ، و با اين مزايا فلسفهء سجده بر زمين و تربت سيد الشهداء عليه السّلام معلوم مىشود فقهاى شيعه رضوان اللّه عليهم سجده بر خاك پاك را واجب تلقى كرده و بر تربت امام حسين عليه السّلام مستحب مىدانند ، و ليكن افراد نادان و متعصب از روى جهل و سفاهت و بغض و عناد شيعيان را به بت‌پرستى متهم مىكنند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n[ علت برترى سجده بر خاك كربلا و تاريخچهء آن 
  ]\r\nفقهاى شيعه از قديم و جديد در كتب و مؤلفات خود و در السنه و افواه علنا اظهار مىدارند كه سجده بر غير خداوند متعال روا نيست ، و سجده بر خاك در هنگام نماز براى پروردگار است ، و ليكن ضعفاى مسلمين توانائى ندارند « سجود للشيئي و على الشيئي » را تميز دهند ، شيعيان مىخواهند در هنگام عبادت خداوند پيشانى خود را بر زمين مقدس و تربت پاك بگذارند ، و غير از اين اراده و نيت ديگرى ندارند ، فرشتگان هم كه بر آدم سجده كردند فقط براى اطاعت امر خداوند و تكريم آدم بود .\r\nآرى از قديم در نزد شيعيان معمول شده است كه همواره با خود مقدارى از تربت سيد الشهداء عليه السّلام را بر مىدارند و در نماز بر آن سجده مىكنند ، در مساجد و معابد شيعيان الواح تربت مقدسهء امام حسين عليه السّلام در گوشه و كنار پراكنده است .\r\nو عوام شيعه خيال مىكنند سجده بر غير آن جايز نيست .\r\nسجده نمودن بر تربت مخصوص خود داستانى دارد ، و بايد اصل قضيه را از روى تحقيق بررسى كرد ، اگر شيعيان بر خاك قبر حضرت امام حسين عليه السلام سجده مىكنند و سجده بر آن خاك را در هنگام عبادت خداوند متعال داراى فضيلت مىدانند ، اين امر تازه و نوظهورى نيست تا موجب حملهء مخالفين و معاندين قرار گيرد ، و دشمنان از روى جهل و عناد آنان را متهم به بت‌پرستى نمايند .\r\nدر سال سوم هجرى جنگ احد پيش آمد و مسلمين با مشركين قريش به زد و خورد پرداختند ، در اين جنگ يكى از\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاركان مسلمين منهدم گشت و فردى از بزرگترين حاميان اسلام به شهادت رسيد ، اين شهيد ارجمند حمزة بن عبد المطلب عموى بزرگوار حضرت رسول ( صلى الله عليه و آله ) بود كه با آن جناب از يك پستان شير خورده بودند و برادر رضاعى به شمار مىرفتند .\r\nشهادت حضرت حمزه - رضوان اللّه عليه - بر حضرت رسول و مسلمين گران آمد و اندوه و غم فراوانى بر آنان مستولى شد ، مخصوصا كه بنى اميه بدن شريف او را هم مثله كرده بودند و هنده جگرخوار مادر معاويه اين عمل شنيع را انجام داد و بدن مبارك او را قطعه قطعه كرد و كبد حضرت حمزه را بيرون آورد و بر دهان گذاشت ، و چون نتوانست آن را بجود دور انداخت .\r\nحضرت خاتم النبيين ( صلى الله عليه و آله ) زنان مسلمين را امر كردند تا بر حضرت حمزه گريه كنند و براى وى مجلس عزا و ذكر مصيبت ترتيب دهند ، و طبق معمول عرب براى او نوحه‌سرائى نمايند ، حضرت حمزه براى اين فداكارى بىمانند مورد تعظيم و تكريم مسلمانان واقع شد و فوق العاده اهميت پيدا كرد ، مسلمين به اندازه‌اى به حمزه علاقمند شدند كه از خاك قبر او مقدارى خاك برداشتند و از او تبرك مىجستند و در هنگام نماز روى خاكى كه از قبر او برداشته بودند سجده مىكردند ، و حتى از آن خاك تسبيح درست كرده و همواره با خود داشتند .\r\nدر پاره‌اى از مصادر تصريح شده كه حضرت فاطمه دختر گرامى پيغمبر صلوات اللّه عليهما اين سنت را پايه‌گذارى كرد ، و او اولين كسى است كه در زندگى پدر بزرگوارش بر خاك\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمخصوص سجده مىكرد ، و مسلمين هم از وى متابعت كردند و اين سنت همچنان باقى ماند ، حضرت رسول ( صلى الله عليه و آله ) عموى خود حمزه را به عنوان « أسد اللّه و أسد رسوله » ملقب فرمود ، و پس از شهادت بعنوان « سيد الشهداء » در ميان مسلمين معروف گرديد .\r\nبه نظرم مىرسد كه در پاره‌اى از كتب ديده‌ام كه حمزهء سيد الشهداء را پس از اينكه در « احد » دفن كردند ، مسلمين از خاك قبر او مقدارى با خود برداشتند و در هنگام نماز بر آن سجده مىكردند ، و پس از شهادت حضرت امام حسين عليه السلام عنوان « سيد الشهداء » بر آن جناب قرار گرفت و سجده بر خاك قبر مبارك او معمول گشت .\r\nمرحوم مجلسى عليه الرحمة در مزار بحار روايتى نقل كرده كه مطلب فوق را تأييد مىكند ، روايت اين است كه محمد بن ابراهيم ثقفى از پدرش روايت كرده كه حضرت صادق عليه السلام فرمود :\r\nفاطمه دختر پيغمبر نخهايى از پشم تابيده و به عدد تكبيرات بر وى گره زده بود و در دست خود مىگردانيد ، هنگامى كه حمزه به شهادت رسيد از تربت او براى خود تسبيحى درست كرد و آن را همواره با خود داشت ، و مردم هم از وى متابعت كردند و از تربت حمزه براى خود تسبيح زيادى ساختند ، و ليكن پس از شهادت امام حسين عليه السلام به جهت فضيلت و مزيت اين تربت مقدس تربت حمزه متروك گرديد .\r\nبه طوريكه از آثار و اخبار استفاده كرده‌ام و از اساتيد خود نيز شنيده‌ام ، اولين فرديكه از ائمهء مسلمين بر تربت سيد الشهداء عليه السلام سجده كرد زين العابدين على بن الحسين\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nعليهما السلام بوده ، حضرت سجاد پس از اينكه از دفن پدرش فارغ شد و فرزندان و ياران آن جناب را هم به خاك سپرد مقدارى از خاك جسد مقدس پدر بزرگوارش را كه در اثر زخم شمشيرها هم چون تكهء گوشت شده بود با خود برداشت و در كيسه‌اى ريخت و سپس آن خاك را به صورت تسبيح درآورد و در دست خود مىگردانيد .\r\nهنگاميكه اهل بيت را وارد شام كردند ، يزيد بن معاويه پرسيد آنكه در دست داريد چيست ؟ حضرت سجاد عليه السلام فرمود : جدم رسول خدا فرموده :\r\nهركس با خود تسبيحى بردارد و در هنگام صبح دعاى مخصوصى را بخواند ، همواره ثواب تسبيح براى او مىنويسند اگرچه در زبان هم تسبيح نگويد .\r\nپس از اينكه امام سجاد عليه السلام وارد مدينه شد به تربت مقدس پدرش تبرك مىجست و در هنگام نماز ، بر آن سجده مىكرد و اگر بعضى از افراد خانه‌اش مريض مىشدند به وسيلهء تربت آنان را معالجه مىنمود ، و سپس اين جريان در نزد علويين شايع شد و آنها هم از حضرت سجاد پيروى كردند و پس از آن شيعيان و اتباع اهل بيت عليهم السلام و دوستان ايشان از پيشوايان خود متابعت نمودند .\r\nاينك معلوم شد كه اولين فرد از اهل بيت عليهم السلام و ائمهء مسلمين كه تربت سيد الشهداء عليه السلام را استعمال كرد حضرت زين العابدين و سيد الساجدين عليه السّلام بود ، و جريان اين اين قضيه در مجلد يازدهم بحار الانوار در حالات آن حضرت كاملا تشريح شده است ، و پس از او فرزندش امام باقر عليه السلام\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاز پدرش پيروى كردو اصحاب خود را هم وادار نمود تا عمل پدر بزرگوارش را انجام دهند و فضيلت و خصوصيت تربت مقدسهء امام حسين عليه السلام را براى مسلمانان تشريح ساخت .\r\nبعد از حضرت باقر عليه السلام فرزندش امام صادق سلام اللّه عليه هم از پدر بزرگوارش پيروى كرد و مزاياى خاك قبر امام حسين عليه السلام را براى شيعيان و دوستان اهل بيت بيان فرمود و خودش هم بر آن تربت پاك سجده ميكرد ، در زمان حضرت صادق عليه السلام شيعيان زياد شدند و يكى از بزرگترين طوائف مسلمين به شمار مىرفتند . در اين زمان گروهى از حاملين علوم و آثار از حضرت صادق عليه السلام اخذ علوم و معارف دين مىكردند ، و ما اين موضوع را در كتاب خود « أصل الشيعة و أصولها » كاملا تشريح كرده‌ايم .\r\nشيخ الطائفه ابو جعفر طوسى - رضوان اللّه عليه - در كتاب « مصباح المتهجد » گويد : حضرت صادق عليه السلام مقدارى از تربت حضرت امام حسين عليه السلام را در كيسه‌اى از ديباى زرد ريخته بود و در هنگام نماز مقدارى از آن را روى سجاده ميريخت و بر آن سجده ميكرد و مىفرمود :\r\nسجده كردن بر خاك سيد الشهداء حجاب‌هاى هفتگانه را پاره مىكند .\r\nممكن است مقصود حضرت صادق عليه السّلام از « حجاب‌هاى هفت‌گانه » رذائل هفت‌گانه باشند كه بين نفس انسان و حق فاصله مىشوند و نمىگذارند آدمى از انوار حق استضائه كند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاين رذائل هفتگانه كه به « حاءات سبعه » 1 معروف هستند عبارتند از : حقد ، حسد ، حرص ، حدة ، حماقت ، حيله ، و حقارت .\r\nسجده بر تربت سيد الشهداء عليه السلام موجب تواضع و صفاى قلب است ، سجده بر تربت قبر امام حسين عليه السلام ظلمات جهل و اوهام را پاره مىكند ، و به جاى رذائل هفتگانه فضائل سبعه را جاىگزين ميسازد و فضائل هفتگانه نيز به « حاءات سبعه » معروفند و عبارتند از : حكمت ، حزم ، حلم ، حنان ، حصافت ، حياء ، و حب .\r\nدر وسائل الشيعه از ديلمى روايت كرده كه حضرت صادق عليه السلام فرمود :\r\nسجده بر تربت سيد الشهداء عليه السلام براى فروتنى و تواضع در پيشگاه خداوند است ، و جز اين منظور ديگرى نيست ،\r\nامامان پس از حضرت صادق همواره مردم را تحريك كرده و عواطف را تهييج مىنمودند تا خود را به سجده كردن بر خاك كربلا ملتزم كنند و با مواظبت بر آن از ثواب آن بهره برند ، شيعيان از زمان ائمه اطهار عليهم السلام تا كنون از اين سنت متابعت كرده‌اند .\r\nو نيز در وسائل روايت مىكند كه حميرى از حضرت صاحب عليه السلام سؤال كرد : آيا سجده بر خاك قبر امام حسين عليه السلام فضيلت دارد ؟ امام عليه السلام در جواب او فرمود :\r\n( 1 ) يعنى كلماتيكه در اول آنها « ح » واقع شده است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسجده بر تربت سيد الشهداء داراى فضيلت است ،\r\nبار ديگر پرسيد :\r\nساختن تسبيح از تربت مقدس آن حضرت چگونه است ؟ فرمود :\r\nتسبيح از تربت امام حسين عليه السلام فضيلت دارد .\r\nپس با اين روايات معلوم است كه ساختن اقراص و الواح و يا به اصطلاح مهر و دانه‌هاى تسبيح از آن زمان‌ها متداول بوده و در قرن دوم و سوم هجرى شيعيان و دوستان اهلبيت عليهم السلام از تربت سيد الشهداء براى خود تسبيح درست مىكردند .\r\nدر وسائل گويد : از حضرت صادق عليه السلام روايت شده كه\r\nسجده بر خاك قبر سيد الشهداء عليه السلام زمين‌هاى هفتگانه را روشن مىكند ، و هر كس با خود تسبيحى از تربت سيد الشهداء داشته باشد اگر به ذكر مشغول نباشد از تسبيح‌كنندگان محسوب مىگردد ،\r\nاخبار و روايات تربت سيد الشهداء منحصر به شيعيان و ائمه عليهم السلام نيست بلكه علماى سنت هم در اين موضوع رواياتى دارند .\r\nاز وجود اين گونه روايات در كتب فريقين معلوم مىشود كه موضوع فضيلت تربت امام حسين عليه السلام در زمان جدش رسول اللّه ( صلى الله عليه و آله ) در ميان مسلمين شايع بوده ، در صورتى كه حسين عليه السلام در آن زمان هنوز از نظر سن كودكى بيش نبوده و از جريان قضيه اين طور استفاده مىشود كه موضوع مورد بحث قبل از تولد او هم در بين مسلمانان مشهور و معروف بوده است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nحضرت رسول ( صلى الله عليه و آله ) با اخبار از فضيلت تربت مقدس حسين عليه السلام مىخواست موقعيت فرزند دلبندش را به سمع مسلمين برساند ، و از ريختن خون پاك او و اثرات قيام مقدس وى مردم را مطلع سازد ، و براى همين جهت همواره از كشته شدن حسين عليه السلام و فرزندان و ياران او سخن مىگفت ، اينك براى تحقيق در اين موضوع و اطلاع از اخبار و روايات اين باب به « خصائص الكبرى » تأليف سيوطى مراجعه شود .\r\nحافظ جلال الدين سيوطى در كتاب خصائص كبرى در حدود بيست حديث از اكابر ثقات و مشايخ بزرگ حديث از اهل سنت و جماعت مانند : حاكم ، بيهقى ، ابو نعيم ، و امثال آنان از ام الفضل ، ام سلمه ، عائشه ، انس ، و ابن عباس از حضرت رسول ( صلى الله عليه و آله ) روايت كرده است .\r\nراوى گويد : خدمت حضرت رسول ( صلى الله عليه و آله ) رسيدم در حالى كه حسين عليه السلام در دامان آن جناب قرار داشت ، در اين هنگام مشاهده كردم پيغمبر از ديدگانش اشك مىريزد و مقدارى خاك قرمز هم در دست خود دارد .\r\nراوى گويد : عرض كردم : يا رسول اللّه اين خاك چيست ؟\r\nفرمود :\r\nاكنون جبرئيل فرود آمد و به من اطلاع داد كه امت تو او را خواهند كشت ، و اين خاك آن زمينى است كه خون حسين بر فراز آن ريخته خواهد شد ،\r\nدر اخبار ديگرى رسيده است كه حضرت رسول ( صلى الله عليه و آله ) فرمود :\r\nحسين مرا در زمين عراق مىكشند و اين هم تربت اوست .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحضرت خاتم النبيين ( صلى الله عليه و آله ) آن تربت مقدس را كه توسط جبرئيل براى او آورده شده بود ، در نزد ام سلمه وديعه نهادند و فرمودند :\r\nهرگاه ديدى اين خاك قرمز تبديل به خون شد بدان حسين من كشته شده است ،\r\nام سلمه هم طبق وصيت حضرت رسول ( صلى الله عليه و آله ) آن خاك را نگهداشت ، و در روز عاشوراى سيد الشهداء ديد آن خاك تبديل به خون شده ، در اين هنگام دانست كه امام حسين عليه السلام به شهادت رسيده است .\r\nعلاوه بر اين حديث در خصائص و عقد الفريد از ابو نعيم و بيهقى روايت كرده كه زهرى ميگفت به من اطلاع دادند در روز شهادت حسين بن على هر سنگى كه در بيت المقدس از زمين برمىداشتند در زير آن خون تازه مشاهده مىشد .\r\nاز ام حيان روايت گرديده كه روز شهادت حسين بن على عليهما السلام دنيا مدت سه روز تاريك و ظلمانى شد ، و هر سنگى را كه در بيت المقدس حركت مىدادند در زير آن خون تازه ديده مىشد .\r\nاخبار و روايات تربت سيد الشهداء عليه السلام و قارورهء ام سلمه در السنه و افواه مسلمين از زمان حضرت رسول ( صلى الله عليه و آله ) شايع و ذايع بوده ، و اخبار پيغمبر از شهادت فرزندش حسين عليه السلام از متواترات است . و نبى اكرم ( صلى الله عليه و آله ) قبل از تولد سيد الشهداء و پس از تولدش در حالى كه كودك بوده مسلمين را از شهادت وى در زمين عراق اطلاع داده است .\r\nروايات مربوطه به اين باب در كتب شيعه و مقاتل و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nتواريخ مشروحا ذكر شده و در زبان‌ها مشهور و متواتر است و اگر كسى بخواهد اين اخبار را جمع كند خود كتاب مستقلى خواهد شد ، البته لازم است گفته شود كه : اگر پيغمبر اكرم ( صلى الله عليه و آله ) از شهادت حسين عليه السلام اطلاع داده و تربت او را به زوجه‌اش ام سلمه وديعه سپرده نبايد موجب رد و انكار قرار گيرد زيرا حضرت رسول در زندگى خود از حوادث و وقايع زيادى قبل از وقوع آن اطلاع داده كه بعضى از آنها در حال حيات و پاره‌اى هم پس از وفات آن جناب به منصهء بروز و ظهور رسيده است .\r\nحضرت رسول ( صلى الله عليه و آله ) به اصحاب خود فرمود :\r\nما به زودى مكه را فتح خواهيم كرد و داخل مسجد الحرام خواهيم شد و كسى هم متعرض ما نخواهد گرديد و با كمال آسايش و اطمينان مناسك خود را انجام خواهيم داد .\r\nو نيز فرمود :\r\nروميان بر ايرانيان غلبه خواهند كرد ،\r\nاين دو قضيه در قرآن مجيد ذكر شده است ، و همچنين در مورد كشته شدن شاه ايران و جريان نامهء حاطب بن ابى بلتعه اصحاب خود را مطلع فرمودند قبل از اينكه احدى از اوضاع اطلاع داشته باشد و يا خبر به طور طبيعى منتشر گردد .\r\nو نيز فرمود :\r\nشما مملكت ايران و روم را فتح خواهيد كرد ، و بساط سلطنت و شاهنشاهى را در اين دو كشور برچيده خواهد شد ،\r\nو همچنين در مورد كشته شدن عثمان و شهادت امير المؤمنين به شمشير ابن ملجم و مسموم شدن فرزندش حسن\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمجتبى عليه السلام ، و غلبهء بنى اميه برامت و شهادت قيس بن ثابت ، و فتح حيره و حوادث ديگرى كه اينك جاى گفتگو در آنها نيست اطلاع داده و همهء آنها پس از رحلت آن جناب به معرض وقوع پيوسته است و اگر تمام اين‌ها جمع‌آورى گردد خود كتاب مستقلى خواهد شد .\r\n\r\n[ مختصرى از اوضاع تكوينى و تشريعى زمين در ضمن فوائدى 
  ]\r\nما در آغاز اين رساله مختصرى از حالات زمين و خيرات و بركات و فوائد و منافع آن را ذكر نموديم ، اكنون لازم است مطالب ديگرى بمناسبت مقام در اينجا بيان شود ، تا اين مختصر از هر جهت براى خوانندگان مفيد واقع گردد ، ما در اينجا اندكى از اوضاع تكوينى و تشريعى زمين گفتگو مىكنيم و به جهت تراكم اشغال و تهاجم امراض و ضعف مزاج بيش از اين مجال تفصيل نيست ، و شايد افراد متتبع بتوانند پيرامون زمين مطالب ديگرى به دست آورند .\r\n\r\n[ فايدهء اول علت 
  ] زمين لرزه‌ها :\r\nدر پاره‌اى از كتب معتبره مانند كافى كه در نهايت وثاقت و اعتبار است ، و همچنين در علل الشرايع و بحار الانوار در پيرامون زمين رواياتى رسيده كه بايد دربارهء بعضى از آن اخبار مطالعه و تحقيق شود تا حقيقت موضوع روشن گردد ، به طورى كه از مضمون اين روايات پيداست و در ميان مردم نيز شيوع دارد اين است كه : زمين روى ماهى و يا شاخ گاو قرار دارد ، و هرگاه بخواهد زمين را تكان دهد شاخ خود را تكان مىدهد و در نتيجه زمين لرزه پيدا مىشود ! .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر روضهء كافى از عبد الصمد بن بشير روايت كرده كه حضرت صادق عليه السّلام فرمود :\r\nماهى حامل زمين بر خود باليد كه من داراى اين چنين قوت هستم كه زمين به اين سنگينى را به دوش مىكشم ! پروردگار يك ماهى كوچك ديگرى را بر وى مسلط كرد ، اين ماهى كوچك در دماغ ماهى بزرگ حامل زمين جاى گرفت و او را مدت چهل روز بيهوش ساخت ، پس از اين جريان بر وى ترحم كرد و ماهى را از دماغ آن بيرون آورد اكنون هرگاه خداوند اراده كند در زمين زلزله ايجاد كند آن ماهى كوچك را به طرف ماهى حامل زمين مىفرستد ، و ماهى حامل زمين در اثر ترس و وحشتى كه از وى دارد مضطرب مىشود ، و در نتيجه زمين تكان مىخورد و زلزله پديد مىآيد .\r\nمرحوم ملا محسن فيض كاشانى در وافى گويد : ما معنى اين حديث را نمىدانيم و عقل و فهم ما قدرت درك آن را ندارد ، زيرا ممكن است اين روايت داراى اشارات و كناياتى باشد كه فكر كوتاه ما از كشف حقيقت آن اسرار و رموز عاجز است .\r\nدر من لا يحضره الفقيه روايت شده كه زلزلهء زمين در اختيار يك فرشته قرار داده شده ، هرگاه خداوند اراده كند كه زلزله پديد آورد آن فرشته را فرمان مىدهد تا زمين را تكان دهد در روايت ديگرى رسيده كه هر كدام از بلدان و امكنه روى زمين روى يكى از فلس‌هاى ماهى حامل زمين قرار دارند و هرگاه ارادهء پروردگار تعلق گيرد كه در شهرى و يا مملكتى زلزله ايجاد كند آن فرشته را امر مىكند تا فلس مربوط به آن شهر را تكان دهد و در نتيجه در شهر مورد نظر زلزله روى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمىدهد ، و اگر همه فلس‌ها را تكان دهد زمين متلاشى مىگردد .\r\nدر اين باب روايات ديگرى هم هست و هر كدام به صورتى اين موضوع را بيان كرده‌اند ، ولى ما اكنون در صدد جمع اين گونه روايات نيستيم ، مقصود اين است كه مطالب درست از نادرست و فرق بين اخبار صحيح و ضعيف روشن شود و به همين اندازه براى توجه انظار و اداى مقصود كافيست .\r\nبزرگان علماء و فقهاء شيعه مانند شيخ مفيد و سيد مرتضى و معاصرين آنان و همچنين متأخرين از رجال شيعه هرگاه به اين گونه روايات مىرسيدند كه با وجدان و عقول سليمه مخالفت داشت و برهان و حجتى او را تأييد نمىكرد بلكه از حقيقت دور و شايسته‌شان امام عليه السلام نبوده ، به عنوان عدم اعتناء به خبر واحد از اين اخبار صرفنظر مىكردند و در مناظرات و احتجاجات خود مورد نظر قرار نمىدادند .\r\nاين فقهاى عظيم الشان شيعه معتقدند كه خبر واحد مفيد علم نيست و مورد عمل قرار نمىگيرد ، و در هيچ يك از ابواب اصول و فروع نمىتواند مورد استناد قرار گيرد ، و تنها اخبار صحيح كه با عقل تصادم نداشته باشد مورد عمل قرار مىگيرد ،\r\nو لذا اين طبقه به حجيت خبر واحد در هنگام نبودن قرائن مفيد علم معتقد نيستند ، و اكنون ناگزير هستم كه قواعد مقرره در عمل به اخبار و روايات حضرت رسول ( صلى الله عليه و آله ) و ائمهء اطهار عليهم - السلام را در اينجا تشريح كنيم تا موضوع از هر جهت روشن گردد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nدر شناسائى روايات صحيح و ضعيف :\r\nاخبار و روايات صادره از حضرت رسول و ائمهء اطهار عليهم السلام چه از طرق شيعه و چه از طرق اهل سنت و جماعت از نظر مضمون از سه قسم بيرون نيستند ، و ما اينك در پيرامون هر يك از اين اقسام سه‌گانه گفتگو مىكنيم تا درست از نادرست و صحيح از سقيم تميز داده شود و خصوصيات هر كدام روشن گردد ، و اهل تحقيق راه صواب را دريابند و در استنباط احكام راه خطا نروند .\r\nاول : اخبار و رواياتى كه در موضوع مواعظ و نصايح و تهذيب اخلاق و تزكيهء نفس از رذائل و خبائث ، و همچنين در مورد نظافت و بهداشت و امور مربوط به روح و عقل ، و يا در پيرامون خواص ميوه‌ها و درختها و سنگها و آبها و يا دربارهء ادعيه و اذكار و احراز و طلسمات و خواص آيات و فضائل سور قرآن مجيد ، و ثواب قرائت آن صادر گرديده ، و همچنين ساير مستحبات .\r\nكليه اخبار وارده در اين ابواب مختلف قابل عمل است و همه طبقات مىتوانند ، به مضامين آنها عمل كنند و احتياج به تحقيق و مطالعه در پيرامون سند اين گونه اخبار لازم نيست ، مگر اينكه از قرائن و امارات معلوم گردد كه بعضى از اين روايات اصل ندارند ، و دروغ‌پردازان براى منافع دنيوى خود دست به جعل اين اخبار زده‌اند و مقصود از جعل هم افساد در دين\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبوده و براى مشوب كردن اذهان مسلمين اين خيانت را مرتكب شده‌اند .\r\nدوم : رواياتى كه در احكام شرعيه فرعيه مورد استناد قرار مىگيرند و فقيه جامع الشرائط از روى آن فروعات تكليفيه را استخراج مىكند ، اين موضوع شامل كليهء اخبار مربوط به فقه از طهارت كه عبارت است از : غسل ، تيمم ، وضوء و احكام آبها و همچنين ابواب و فصول مربوط به نماز از واجبات و نوافل و نيز مسائل مربوط به خمس ، زكات ، صوم ، جهاد ، معاملات عقود جائزه ، عقود لازمه ، نكاح ، طلاق ، حج ، حدود ، ديات سياست مدن ، جرائم و آثام ، و همهء فروعات و احكام تكليفيه .\r\nتمام اخبار و روايات وارده در اين ابواب براى احدى قابل عمل نيست ، بايد مجتهد جامع الشرائط كه ملكهء استنباط احكام براى او حاصل شده است و طرق روايات را از هر جهت درك كرده و صحيح را از سقيم و درست را از نادرست تشخيص داده حكم خدا و رسول را از روى آن نصوص استخراج كرده و براى عمل به مسلمين معرفى كند ، و مجتهد هم با زحمات فوق العاده‌اى كه در اين راه كشيده و كوشش زيادى كه انجام داده و با موهبت قدسى كه از طرف خداوند براى وى پيش آمده اين قوه برايش حاصل گرديده است .\r\nآرى ارباب فضل كه در طريق تحقيق و مطالعه قدم گذارده‌اند مىتوانند در چگونگى اين روايات بحث كنند و در معانى و تأويلات مختلفه آن غور نمايند و ليكن تا ملكهء اجتهاد براى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nآنها حاصل نشده باشد حق صدور فتوى ندارند ، زيرا رسوخ در ملكهء استنباط مدتى مديد لازم دارد تا كسى بتواند خود را براى آن آماده سازد و اين موضوع بسيار مشكل است و بايد شخص داراى استعداد زياد و هوش فوق العاده باشد ، علاوه بر اينكه صفاى باطن و اهليت هم لازم است تا كسى به اين مقام ارجمند برسد .\r\nآرى فضلاء هم نميتوانند قبل از نيل به مقام اجتهاد به ظواهر اخبار عمل كنند تا چه رسد به مردمان عوام و اين موضوع در مستحبات هم جارى است ، مگر اينكه آن مستحب از قبيل اذكار و ادعيه باشد كه اتيان به آن براى احدى مانعى ندارد زيرا ذكر خداوند در هر حالى ممدوح است ، و در بعضى مستحبات اتيان به آن از باب « رجاء » مانعى ندارد زيرا امكان اصابت بر واقع امر در اينجا هست .\r\nدر اخبار « من بلغ » تصريح شده كه هركس شنيد عملى ثواب دارد و آن عمل را براى رسيدن به آن ثواب انجام داد خداوند ثواب آن عمل را به وى ميدهد اگرچه حقيقت قضيه بر خلاف استماع او باشد ، ليكن احتياط اينست كه در اين موارد هم به مجتهد جامع الشرائط رجوع كند .\r\nسوم : رواياتى كه پيرامون اصول عقائد و اثبات وجود پروردگار و توحيد آمده است ، در اين اخبار در موضوعات مختلف گفتگو شده و آن عبارت است از نفى شريك ، صفات ثبوتيه ، صفات سلبيه ، تقديس و تنزيه خداوند ، اسماء حسنى ، و قدرت\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخداوند متعال ، و پس از اين نبوت ، امامت ، معاد ، حشر و نشر ، دوزخ ، برزخ ، قيامت ، صراط ، ميزان و نشر صحف .\r\nدر پاره‌اى از اين احاديث مطالب مفصلى دربارهء عوالم علوى و سفلى بحث شده و آن عبارت است از : آسمان ، ستارگان افلاك ، فرشتگان ، عرش ، كرسى ، و همچنين كائنات جويه از قبيل : شهاب ثاقبه ، ابرها ، باران ، رعد ، برق ، صاعقه ، و مسائل مربوط به زمين كه عبارت است از : زلزله ، خسف ، طغيان آبها ، معادن ، سنگهاى گران‌قيمت ، بادها ، و انواع و اقسام حيوانات درندگان ، خزندگان ، پرندگان ، گزندگان و موجودات زمينى و دريايى كه تعداد آنها از شمارش خارج است .\r\nدر روايات حضرت رسول و ائمهء اطهار عليهم السلام پيرامون هر يك از اين موضوعات به تفصيل بحث گرديده ، احاديث مربوط به اين ابواب در كتب فريقين ذكر شده است ، حق اينست كه بحث از اين مسائل از مختصات مذهب اسلام بوده و ساير اديان و مذاهب از اين مقولات سخنى ندارند ، و اين مطالب خود از دلائل عظمت اسلام و توسعهء معارف و علوم قرآن است ، البته افراد منصفى كه از اهل تحقيق و مطالعه هستند هرگز نمىتوانند اين فضيلت مخصوص را كه در ميان اديان منحصر به اسلام است منكر شوند .\r\nقاعدهء معمول در ميان فقهاء اينست كه : اخبار و روايات وارده در اصول دين و عقائد اگر مضامين آنها با براهين قطعيه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو ادلهء عقليه مطابقت كرد در اين صورت احتياجى به تحقيق در سند اين روايات نيست ، زيرا متون بعضى از احاديث به اندازه‌اى روشن است كه سند آن را تصحيح مىكند و نيازى به فحص و دقت ندارد ، و اگر چنانچه متن حديث با ضرورت عقل و برهان مخالفت داشت ، و ليكن از نظر امكان قابل توجيه بود ، در اين صورت اگر سند آن حديث درست بود باز هم قابل عمل است .\r\nاگر از ظاهر روايت چيزى فهميده نشد و حق اجراى قاعده « امكان » هم دربارهء آن نرفت در اين صورت ممكن است روايت را از ظاهر انصراف داد و به معانى معقوله تأويل كرد و اگر تأويل آن هم ممكن نگرديد و مضمونش مخالف با وجدان و ضرورت بود با صحت سند هم قابل عمل نيست ، چون متن آن مضطرب بوده و فهم روايت از عهدهء مكلفين خارج است در اين صورت متن حديث به جهت سند به اهلش برمىگردد و چنانچه روايت از نظر سند درست نباشد قابل اعتماد نيست و از نظر فقهاء و اهل علم « مطروح » اعلام مىشود .\r\nبا اين مقدمه اخبار و روايات وارده در پيرامون زمين :\r\nگاو ، ماهى ، رعد ، برق و زلزله روشن مىشود ، اگر چنانچه اين‌گونه احاديث به معانى معقوله تفسير و تأويل گرديد و رموز و اسرار آن كشف شد و اسباب و علل طبيعى آن معلوم گرديد در اين صورت مطلوب حاصل است .\r\nاگر ظواهر اين اخبار با ضرورت عقل مخالفت كرد ، هر كدام از اين احاديث كه از نظر سند درست بود معنى و مقصود\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nآن را به اهلش برمىگردانيم ، و اگر سند روايت درست نبود .\r\nطبق قاعدهء « فاضربوه على الجدار » با آن معامله خواهد شد ، زيرا ظواهر اين گونه اخبار با وجدان و محسوس مخالف است امروز ثابت شده كه زمين در فضا معلق است و با سرعت حركت مىكند و علت رعد و برق و صواعق و زلزله‌ها نيز بر همگان روشن است .\r\nدر اينجا مطلبى هست كه بايد گفته آيد تا حقيقت روشن شود قضيه از اين قرار است كه : همهء مسلمانان بلكه غير آنان نيز مىدانند كه در ميان اخبار و روايات مسلمين دست‌هاى خيانت‌كاران به كار افتاد و احاديث زيادى را جعل كرده و در اخبار وارد ساخته‌اند ، اين موضوع سبب شد كه روايات مجعوله و موضوعه با اخبار صحاح آميخته شد ، و به اندازهء اين قضيه شيوع يافت كه مىگفتند : اخبار موضوعه بر روايات صادره و صحيحه از اهلبيت عليهم السلام غلبه كرده است .\r\nاين فساد و خيانت از عصر رسول ( صلى الله عليه و آله ) شروع گرديد و جعل اخبار به اندازه‌اى شيوع يافت كه نبى اكرم فرمود :\r\nهركس اخبار كاذبه به من نسبت دهد جايش در آتش خواهد بود\r\nو نيز فرمود :\r\nبه همين زودى گروهى خواهند آمد و روايات دروغ به من نسبت خواهند داد .\r\nبا اين تهديدات و تخويفات باز دست از جعل اخبار و روايات برنداشتند بلكه در زمان حضرت رسول ( صلى الله عليه و آله ) و پس از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nوفات آن بزرگوار اخبار و روايات و داستانها و افسانه‌هاى زيادى كه همه‌اش مربوط به بنى اسرائيل بود به حضرت رسول نسبت داده شد و جنايت و فساد به جائى رسيد كه به انبياء عظام نسبت كفر و معاصى دادند .\r\nدر آن زمان گروهى به وضع و جعل اخبار معروف شدند و همهء مسلمين اين افراد خيانت‌كار را مىشناختند ، اينان عبارت بودند از عبد اللّه سلام ، كعب الأحبار ، وهب بن منبه و امثال اينها اين گروه خيانت‌كار طريق جعل اخبار را باز كردند ، و پس از اينها افراد ديگرى هم پيدا شدند و روايات زيادى درست نمودند كه از مشاهير آنان حماد راويه ، و ابن أبى العوجاء و ساير رفقا و دوستان آنها بودند كه همگان از زنادقه معروف مىباشند .\r\nدانشمند بزرگ و رياضىدان معروف « ابو ريحان بيرونى » در كتاب جاودانى خود « الآثار الباقية » گويد : در كتب اخبار و تواريخ خواندم كه محمد بن سليمان حاكم كوفه عبد الكريم بن أبى العوجاء را حبس كرد ، ابن أبى العوجاء دائى محسن بن زائده شيبانى بود و از مذهب مانوى متابعت مىكرد ، پس از اينكه وى را در كوفه حبس كردند گروهى به شفاعت از وى قيام نمودند .\r\nشفاعت كنندگان پيرامون كاخ ابو جعفر منصور خليفهء عباسى را گرفتند و اصرار كردند به حاكم خود در كوفه دستور دهد ابن أبى العوجاء را از زندان رها كند ، ابن أبى العوجاء هم مىدانست كه دوستان و رفقاى او در خارج براى استخلاص وى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفعاليت دارند ، و لذا انتظار وصول نامه منصور عباسى را دربارهء خود داشت ، براى همين اطمينانى كه برايش حاصل شده بود به يكى از نگهبانان خود به نام ابو الجبار گفت : من تا سه روز ديگر از زندان آزاد خواهم شد و اگر آزاد نشدم هزار درهم به تو خواهم داد .\r\nابو الجبار سخنان او را براى محمد بن سليمان حاكم كوفه نقل كرد ، محمد گفت : من او را فراموش كرده بودم ، اينك متوجه باش هنگامى كه از نماز جمعه فارغ شديم مرا متوجه كن ، پس از اينكه نماز جمعه تمام شد ابو الجبار بار ديگر از ابن أبى العوجاء سخن به ميان آورد ، محمد بن سليمان دستور داد ابن أبى العوجاء را از زندان بياورند و گردنش را بزنند .\r\nهنگاميكه ابن أبى العوجاء دانست كه تصميم دارند وى را بكشند ، و شفاعت شفيعان دربارهء اواثر نكرده گفت : اكنون كه مىخواهيد مرا بكشيد پس خوب است اين موضوع را هم بدانيد كه من چهار هزار حديث جعل كرده‌ام ، در اين روايات حلال را حرام و حرام را حلال نموده‌ام ، شما به جهت اين روايات مجعوله روزى كه مىبايست روزه داشته باشيد افطار كرديد . و روزيكه بايد افطار مىكرديد روزه گرفتيد ، پس از اين اظهار صريح حاكم دستور داد گردنش را زدند .\r\nبه نظرم مىرسد يكى از محدثين گفته : من در اواخر عمر خود هزاران حديث در فضيلت قرائت قرآن و خواص سور و آيات جعل كرده‌ام ، به اين محدث جعال گفتند : تو با اين دروغگوئى كه به حضرت رسول ( صلى الله عليه و آله ) نسبت داده‌اى خود را در\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآتش جاى داده‌اى ، گفت : من به ضرر پيغمبر حديث جعل نكرده‌ام ، روايات مجعولهء من همه‌اش به نفع اوست ؟ ! اين مرد بدبخت و شقى نمىداند كه كذب بر رسول خدا ( صلى الله عليه و آله ) در هر صورت حرام است .\r\nاين بود مختصرى از آنچه در اين باب وارد شده ، و در اين‌جا مطلبى است كه بايد گفته شود و آن اينست كه : مقصود افراد جعال و وضاع از جعل حديث اين بود كه مبانى دين مقدس اسلام را متزلزل كنند و پايه‌هاى آن را واژگون سازند اين مردمان مغرض روايات بىاساس به اخبار صحيحه وارد كردند و به احاديث صحيحه لطمه وارد نموده و چهرهء زيباى اسلام را زشت ساختند و در اثر اين گونه روايات سست و بىمعنى حقائق و لطائف دين مقدس اسلام را با اوهام و خرافات مخلوط كردند .\r\nما اگر بخواهيم در اين باب وارد شويم كتاب ما به طول خواهد انجاميد .\r\nمقصود ما از اظهار اين مطلب اين است كه با وضع موجود و با اين همه اخبار بىاساس چگونه مىتوان به صدور اين روايات از حضرات معصومين ( صلى الله عليه و آله ) كه ترجمان وحى و پيكر عقل و خرد و مثل اعلاى انسانيت بودند اعتماد كرد ، كدام عقل باور مىكند كه ائمه اطهار عليهم السلام سخنانى بر زبان برانند و يا مطلبى ادا كنند كه با عقل و وجدان و ضرورت منافات داشته باشد .\r\nآرى ممكن است قضيه زمين و گاو و ماهى را به فرض صحت صدور به صورتى تغيير و تأويل كرد ، شايد معنى « حوت » قواى طبيعى زيرزمين است كه به وسيله آن نباتات و اشجار و حيوان\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو انسان در روى زمين زندگى مىكنند ، و مقصود از « گاو » هم آلات و ادوات كشاورزى است كه وسيله زندگى مردم روى زمين است ، و در زمان‌هاى سابق كشاورزى در ميان مردم با گاو انجام مىگرفت و تنها وسيله كشت و زرع بود .\r\nما اكنون در صدد تفسير و معنى اين حديث نيستيم ، و مقصود مهم ما اينست كه مسلمانان و شيعيان متوجه باشند كه به هر حديثى نمىتوان اعتماد كرد ، و اگر در كتابى حديث را مشاهده كردند و بدون درنگ و تأمل نبايد او را به امام عليه السّلام نسبت دهند .\r\nزيرا محدثين و فقهاى شيعه اجماع دارند كه تنها كتب قابل اعتماد و مورد استناد منحصر به كتب اربعه است ، يعنى : كافى ، تهذيب ، و استبصار و من لا يحضره الفقيه .\r\nالبته با اعتمادى كه به اين كتب چهارگانه هست و فقهاى شيعه از قديم و جديد به اين چهار كتاب توجه و عنايت دارند ، باز هم كليه اخبار وارده در ابواب مختلف اين كتب قابل عمل نيست زيرا در ميان اين روايات اخبار درست و نادرست وجود دارد ، اگر حديثى از نظر سند و يا متن و يا از هر دو جهت مخدوش بود در اين صورت فقيه و مجتهد اين‌گونه روايات را مورد استناد در استنباط احكام شرعى قرار نمىدهد .\r\nبراى همين جهت كه هر خبرى مورد عمل نيست ، فقهاى شيعه - رضوان اللّه عليهم - از قديم و جديد اخبار كتب اربعه را در چهار قسمت قرار داده‌اند : صحيح ، حسن ، موثوق و ضعيف ، و فرق بين صحيح و حسن و يا موثوق و ضعيف بسيار مشكل است ، و بايد سالها در اين راه صرف وقت كرد و زحمات\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nجانفرسا كشيد تا دو حديث صحيح و ضعيف را از هم تميز داد ، تا در استنباط احكام شرعيه فرعيه مورد عمل قرار داده شود .\r\nتشخيص روايات مختلف از يكديگر كار اعلام مجتهدين و فقهاى بزرگ است ، ما در ساير تأليفات خود گفته‌ايم : كه ملكه اجتهاد و قوهء استنباط تنها به كوشش و استعداد مربوط نيست ، در استنباط احكام شرعيه علاوه بر فطرت سليم و استعداد فوق العاده يك قوهء روحانى ملكوتى و لطيف و عنايت خاص ربانى هم لازم است ، و اين لطف پروردگار براى بندگان ويژه‌اش كه داراى صفاى باطن و حقيقت باشند حاصل مىشود .\r\nاز مجموع مطالب و نظريات ما معلوم شد كه سخنان بعضى از مؤلفين اين زمان در نسبت دادن امور غريبه به مذهب اماميه درست نيست ، و اگر نويسنده‌اى به خاطر روايتى كه در كتب شيعه ديده مىخواهد مطالب بىاساس را بر مبناى آن روايت اظهار كند ، نظريات وى به مذهب شيعه ارتباط ندارد ، زيرا گفته‌هاى او استنباط شخصى است و جمهور علماى اماميه و فقهاى بزرگ شيعه با آراء و نظريات وى موافقت ندارند .\r\nالبته عوام شيعه حق ندارند در مورد هر حديثى به گفتگو پردازند ، زيرا ممكن است براى عدم اطلاع از مبانى انحراف پيدا كنند ، غور در روايات وظيفه عوام نيست و بايد در هر موضوعى به اهلش رجوع نمايند ، و موضوعات را از اساتيد فن اخذ كنند ، تشخيص اخبار صحيح از ضعيف و عمل كردن به ظواهر آن فقط در عهدهء فقهاى بزرگ و رجال حديث و مراجع امت است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n و ما كل ممشوق القوام بثينة * و لا كل مفتون الغرام جميل \r\n\r\nفايدهء دوم در متعلقات زمين\r\nشارع حكيم در شريعت مقدس اسلام احكامى بر زمين قرار داده و فقهاى بزرگ آن احكام را در كتب خود ذكر كرده‌اند ، و ما هم آنها را در رسائل عمليه خود نوشته‌ايم ، اينك در اينجا مختصرى از آن مسائل را بمناسبت زمين و شئون و احكام آن درج مىكنيم ، اكنون به همان ترتيبى كه فقهاء احكام زمين را در كتب علمى خود آورده‌اند مطالب خود را يادداشت مىكنيم .\r\n\r\nاز كتاب طهارت\r\n1 - زمين يكى از مطهرات دهگانه است ، اگر كف پا و ته عصا و زير كفش نجس شده باشد با زوال عين نجاست و راه رفتن روى زمين پاك مىشود .\r\n2 - در صورت فقدان آب به وسيله سه عدد سنگريزه پاك مىتوان مخرج بول و غائط را پاك كرد .\r\n3 - اگر كسى در هنگام نماز دسترسى به آب پيدا نكرد ، و يا به جهت عذر شرعى از استعمال آب ممنوع بود ، مىتواند بر خاك پاك تيمم كند و نماز خود را انجام دهد ، تيمم بر خاك مكلف را از غسل و وضوء در موقع ضرورت بىنياز مىسازد مسائل مربوط به اين موضوع در كتب فقه مشروحا ذكر شده است .\r\n4 - يكى از واجبات شرعى دفن اموات در زمين است ، و بايد زمين را به اندازه‌اى حفر كنند كه عفونت ناشى از بدن\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمرده در زمين پراكنده نگردد ، و همچنين درندگان نتوانند ميت را از زمين بيرون كنند ، و بدن او را پاره‌پاره نمايند .\r\n5 - هنگاميكه ميت را در زير زمين دفن مىكنند ، بايد كفن را از صورت او دور كرده و گونه‌هايش را روى خاك بگذارند .\r\n\r\nاز كتاب صلاة\r\n1 - در زمين‌هاى وسيع كه در ملكيت خصوصى است ، عبور و مرور و اداء نماز در آن بدون اذن مالك هم جايز است در صورتى كه زيانى به آن زمين نرساند ، و همچنين از نهرهاى بزرگ كه در اختيار افراد به خصوصى است مىتوان وضوء گرفت و آب آشاميد و احتياجى هم به استيذان از مالك نيست .\r\n2 - سجده بر زمين طاهر واجب است ، مكلف بايد در هنگام نماز بر خاك پاك سجده كند ، و ليكن بر آن چه از زمين مىرويد در صورتى كه ملبوس و يا مأكول باشد سجده بر آن روا نيست .\r\n3 - در هنگام سجده مستحب است دماغ خود را بر زمين گذارد .\r\n4 - در صورتى كه در زمين زلزله حادث گردد ، بايد نماز آيات خواند ، و اين نماز با طرز مخصوصى ادا مىشود و مسائل مربوط به آن و كيفيت ادا در رسائل عمليه تشريح شده است .\r\n\r\nاز كتاب زكات\r\nدر غلات اربعه : گندم ، جو ، خرما ، و كشمشى كه از زمين به دست مىآيند اداء زكات از آن واجب است ، اگر كسى با\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nآلات و ادوات آبيارى و كشاورزى كند پرداخت زكات براى وى مستحب است .\r\n\r\nاز كتاب خمس\r\nيكى از موارد وجوب خمس زمين‌هائى است كه از مسلمين به اهل ذمه منتقل شده است .\r\n\r\nمزارعه :\r\nيكى از احكام زمين مزارعه است و صورت موضوع چنين است : زيد زمينى دارد و آن را به عمرو ميدهد تا در وى به كشاورزى پردازد ، و مقدار معينى از محصولات آن زمين را به زيد بدهد ، اين در واقع يكى از اقسام اجاره و استجاره به شمار مىرود ، و فقط در چند مورد با احكام اجاره فرق دارد .\r\n\r\nمساقات\r\nفروعات اين موضوع هم مانند مزارعه است ، در اينجا نيز باغى را به كسى مىسپارند تا وى باغ و درختان را آبيارى كند و پس از برداشت محصول مقدارى از عايدى باغ و درختان را براى خود بردارد .\r\n\r\nمغارسه :\r\nيكى از احكام متعلقه به زمين « مغارسه » است و اين را در فارسى درخت‌كارى گويند ، و اين نيز شبيه به مزارعه و مساقات است ، زمينى را در اختيار كسى قرار مىدهند تا در مدت معينى در آنجا درخت‌كارى كند و در عوض زحماتش مالى را بپذيرد ، و با مقدارى از ميوه‌هاى آن را بردارد ، مشهور در نزد فقهاء\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبطلان اين معامله است ، و ليكن حق اين است كه اين معامله هم مانند مزارعه و مساقات درست مىباشد .\r\n\r\nاحياء اراضى موات :\r\nدر مورد احياء مواد در بحث آينده گفتگو خواهد شد « 1 » :\r\n\r\nميراث\r\nزن از زمين چه از نظر عين و يا قيمت ارث نمىبرد ، و ليكن اگر در زمينى ساختمانى و يا درختى وجود داشت از قيمت آنها ارث خواهد برد ، اما در مورد منقولات از عين مال حق ارث دارد ، اين نحو از ميراث فقط منحصر به شيعهء اماميه است و دليل آنها هم اخبار و رواياتيست كه از اهل بيت عليهم - السلام روايت مىكنند .\r\n\r\nفائدهء چهارم [ عناصر اجسام ماديه از چهار عنصر مختلف كه عبارتند از : آب خاك ، آتش ، و هوا مركب مىشوند 
  ]\r\nقدماء فلاسفه طبيعى تا اين زمان‌هاى اخير معتقد بودند كه عناصر اجسام ماديه از چهار عنصر مختلف كه عبارتند از : آب خاك ، آتش ، و هوا مركب مىشوند ، و در زبان يونانى آنها را « اسطقسات » مىگفتند ، قصهء ادبى معروف كه از منشآت يكى از ادباى موصل است از اين معنى اخذ شده . يكى از شعراء موصل كه در بغداد اقامت دارد گفته است :\r\n\r\n\r\n","description":"","footnote":"\r\n( 1 ) - بحث مربوط به « اراضى موات » از نظر اينكه يك بحث فقهى و تحقيقى بود و عموم مردم را از آن نفعى حاصل نمىشد در ترجمه حذف گرديد\r\n","page_name":" 56 ","page_number":56},
  {"content":"\r\n\r\n كرة النار على أيدي الهوى * رفعت يحملها ابن السماء\r\nاسطقصات بزعم الحكماء * بعضها من فوق بعض ركبا\r\nليتني كنت تمام الأربع \r\nيكى از نجفىها در پاسخ او بطور شوخى گفت : خداوند هم مىفرمايد :  « يَقُولُ الْكافِرُ يا لَيْتَنِي كُنْتُ تُراباً »  آرى عناصر در نزد قدماء چهار قسم بيشتر نبود ، اما امروز عناصرى كه از وى اجسام جامده و يا مركبه و سائله و يا گاز مركب مىشوند بيش از هفتاد نوع هستند ، اكثر عناصر كيميائى كه زمين از آنها تكوين پيدا مىكند ، مخصوصا اراضى زراعتى عبارتند از :\r\nآزوت سليس ، اكسيژن ، كربن و غير از اينها ، اين عناصر به جهت اختلاف زمين‌ها با يكديگر تفاوت پيدا مىكنند و در نزد دانشمندان به عنوان عناصر غالب معرفى شده و به صورت‌هاى شن و ريگ و خاك ديده مىشوند :\r\nهمانگونه كه خاك از عناصر مختلف مركب گرديده ، آب و هوا هم از دو عنصر كه اكسيژن و هيدروژن باشند مركب شده و به نسبت و اندازهء معينى در آن دو تركيب يافته‌اند ، اجسام انسان و حيوان و نباتات نيز به همين صورت مىباشند ، هر كدام از اين عناصر خود مزيت و اختصاصى دارد كه به بعض ديگرى ارتباط ندارند ، تمام اين مطالب و موضوعات در علوم طبيعى تشريح شده و در اين رساله مختصر جاى بحث آنها نيست ، هر كس طالب تفصيل است به كتب مربوطه مراجعه كند .\r\nيكى از مسائل مهمه زمين كه افكار علماء و دانشمندان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرا به خود مشغول داشته موضوع حركت و سكون زمين است ، هر ذى شعورى ميداند كه زمان عبارت است از شب و روز كه ماه‌ها از وى پديد مىآيند ، و سال هم منحصر است در فصول اربعه و هم اين اعتبارات و معانى از آفتاب و ماه و زمين و حركت و دوران بعضى از آنها بر بعضى ديگر حاصل مىگردد .\r\nاشكالى كه از روز نخست وجود دارد و با اختلافاتى كه بين حكماى يونان و غير آنان هست اينست كه آيا آفتاب بر دور زمين گردش مىكند و يا زمين بر دور آفتاب سير مىنمايد ، در مورد اينكه ماه بر دور زمين گردش دارد و در بيست و هشت روز دور او تمام مىشود اختلافى نسبت ، و از همين دور قمرى ماه‌ها پيدا مىشوند .\r\nاقوال در پيرامون حركت آفتاب يا زمين زياد است ، و ليكن مشهور از دو قسم بيرون نيست ، يكى از اينها نظريه فيثاغورث است كه تقريبا پانصد سال قبل از تولد حضرت مسيح عليه السّلام زندگى مىكرده و پس از آن گروهى هم از وى متابعت كرده‌اند مانند :\r\nفلوطرفوس ، ارشميدس ، ايزاخوس ، و ليكن اين نظريه با محسوسات مخالف است ، اگر چه حس هم در اكثر مواقع خطا مىكند ، و ليكن محسوس اين است كه زمين ساكن بوده و آفتاب و ماه در حال سير و حركت مىباشند و شاعر هم در اين باره گفته است ،\r\n تجري على كبد السماء كما * يجري حمام الموت بالنفس \r\nبراى خاطر همين نظريه مردم حكماء مزبور را تكفير كردند\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو در نتيجه اين رأى مستور و مهجور ماند ، پس از فيثاغورث در يكصد و پنجاه سال قبل از تولد حضرت مسيح بطلميوس ظاهر شد و او نظر مردم عوام را تأييد كرد و گفت : زمين ساكن است و سيارات پيرامون آن حركت دارند ، عقيدهء بطلميوس در ميان مردم منتشر شد و حكماء اسلام هم از زمان هارون و مأمون تا عصر ابن سينا و خواجه نصير الدين و امثال آن‌ها از فلاسفه و بزرگان اسلام تا زمانهاى اخير به اين نظريه عقيده داشتند و براى هر يك از سيارات فلك مخصوصى را در نظر گرفته بودند و عالم جسمانى را هم در سيزده كره منحصر كردند .\r\n1 - زمين كه مركزيت داشت و همهء كرات ديگر و افلاك در پيرامون او حركت داشتند .\r\n2 - آب .\r\n3 - كره هوا كه بر زمين و آب احاطه دارد .\r\n4 - كره آتش كه بر زمين و آب و هوا محيط است .\r\n5 - فلك قمر كه به اين كرات احاطه داشته و مقعر آن به محدب كرات فوق متصل است .\r\n6 - فلك عطارد ، 7 - زهره ، 8 - آفتاب ، 9 مريخ ، 10 - مشترى ، 11 - زحل ، 12 - فلك ثوابت 13 - فلك اطلس كه او را فلك الأفلاك و محرك اين كرات و افلاك مىدانستند .\r\nبطلميوس و ساير حكماء پيرو او عقيده داشتند كه عالم اجسام در فلك الأفلاك پايان مىيابد ، و پس از آن خلا و ملا وجود ندارد گفته مىشود مقصود از فلك بروج عرش بوده و مقصود از فلك\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nالأفلاك هم كرسى است ، و خداوند به اين موضوعات عالم بوده و كسى جز وى از درون اشياء اطلاعى ندارد .\r\nاين حكماء پس از اينكه در رصدخانه‌ها قرار گرفتند و در حركت قمر و ساير سيارات دقت كردند به مطالبى ديگر برخورد نمودند و دانستند كه غير از آفتاب و ماه سيارات ديگرى هم وجود دارند ، در اين هنگام ناچار شدند كه بگويند در درون كرات و افلاك قطعاتى مانند : جوز هرات ، موائل ، حوامل و مثلات وجود دارند و براى همين مطالب عجيب و غريب هيئت بطلميوس بسيار بغرنج و پيچيده است .\r\nدر قرون وسطى كه نور اسلام همه جا را فرا گرفته بود علماى مغرب زمين در ظلمت و تاريكى فرو رفته بودند ، پس از جنگهاى صليبى با مسلمين رفت و آمد كردند و در مدارس قرطبه و اندلس به تحصيل و كسب علوم مشغول شدند ، در اين هنگام افكار آنان باز شد در واقع از قرن نهم به طرف سير و ترقى و تمدن قدم گذاشتند ، و الا تا آن زمان عقائد آنان نسبت به كرات و افلاك همان عقيده بطلميوس بود و هر كس با آن نظريه مخالفت مىكرد او و كتابش را آتش مىزدند .\r\nگويند : رياضىدان معروف ( برنو ) هنگاميكه نظر خود را در مورد حركت زمين اظهار داشت او را از وطنش تبعيد كردند و پس از آن شش سال زندانش نمودند و بعد از اين او را با كتاب‌هايش آتش زدند ، و ليكن گاليله نظر او را تأييد كرد و از وى پيروى نمود و در اثر عقيده به حركت زمين و پيروى از او گرفتارى شديدى برايش پيش آمد و نزديك بود هلاك گردد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاما چون حقيقت هرگز مخفى نمىماند و از پشت پرده بيرون مىشود ، اين نظريه هم در ميان مردم شيوع پيدا كرد و از مسلميات شمرده شد ، و اكنون كسى در مورد حركت زمين شكى به خود راه نمىدهد ، خلاصه مطلب اين است كه زمين يكى از سيارات است و مانند ساير ستارگان در پيرامون آفتاب گردش مىكند و يكى از منظومه‌هاى شمسى به شمار ميرود زمين يكى از سيارات هفتگانه به شمار رفته و در جزء آن ستارگانى است كه منظومهء شمسى از آنها تشكيل مىگردد . و اين ستارگان كه زمين هم يكى از آنها است پيرامون آفتاب دور مىزنند ، دو ستارهء ديگرى هم بنام « فلكان » و « نپتون » در اين اواخر كشف شده‌اند .\r\nزمين در واقع داراى دو حركت است كه يكى را وضعى و ديگرى را « انتقالى » مىنامند ، حركت اولى مربوط به خود زمين است يعنى زمين بر دور خود چرخ مىزند و از وى شب و روز پديد مىآيد ، در اين حركت در هر ثانيه سيصد كيلومتو راه طى مىكند ، و حركت زمين گردش در اطراف خورشيد است و از اين حركت فصول سال يعنى بهار ، تابستان ، پائيز و زمستان پيدا مىشوند .\r\nمحيط زمين را چهار هزار كيلومتر و قطر آن را سه هزار فرض كرده‌اند ، و حجم زمين نسبت به آفتاب در حقيقت نسبت واحد به يك مليون و چهارصد هزار است ، زمين در حركت دوم خود دور خورشيد را در سيصد و شصت و پنج روز طى مىكند و در هر روز بيش از پانصد هزار فرسخ راه مىپيمايد ، مدار زمين با خورشيد يكسان نيست بلكه مدار آن در مناطق مختلفه با يكديگر\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتفاوت پيدا مىكند ولى رويهمرفته كرويت خود را از دست نمىدهد ساير سيارات به واسطهء زمين از خورشيد نور مىگيرند و خورشيد چون چشمهء لا يزالى همواره زمين و ساير كرات را با نور و حرارت خود كمك مىكند .\r\nاز جمله اخباريكه به نظرم رسيده و مرا به شگفت آورده فرمايش حضرت صادق عليه السّلام كه به يكى از اصحابش فرموده و آن اينست كه : يكى از اصحاب آن حضرت عرض كرد : من از علم نجوم و ستاره‌شناسى لذت مىبرم ، امام عليه السّلام در حالى كه وى را آزمايش مىكرد فرمود :\r\n« كم تسقيى الشمس القمر من نورها »\r\nعرض كرد : اين مطلبيست كه من تا كنون آن را نشنيده‌ام بار ديگر حضرت فرمود\r\n« كم تسقي الشمس الزهرة من نورها »\r\nراوى گفت من اين را نيز نمىدانم ، امام عليه السّلام فرمود\r\n« كم تسقي الشمس من اللوح المحفوظ ؟ » .\r\nچون نور از آب لطيفتر و سبكتر است و جريان سير آن نيز شديد مىباشد ، براى همين جهت نور را در سير و جريان خود به آب تشبيه كرده است ، و حركت نور را كه در هر لحظه ميليون‌ها كيلومتر راه مىپيمايد و اجسام فاقد نور را نور مىدهد به سقى و استسقاء تعبير مىفرمايد ، در اين روايت مطالب عجيبى نهفته است كه اين رساله مختصر جاى بحث و گفتگو از آنها نيست .\r\nمقصود ما از ذكر اين حديث اشاره به بلاغت و حسن تعبير آن است كه از نور تعبير به آب فرموده است و ليكن بليغ‌تر و بالاتر از اين حديث آيهء مباركه است كه ميفرمايد :  « كُلٌّ فِي فَلَكٍ يَسْبَحُونَ » *  اين فضائى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكه نهايت ندارد ، و عقول بشر به انتهاء آن را پيدا نكرده است چون مملو از ذرات است و آن ذرات رقيق‌تر و لطيف‌تر از آب مىآيد ، لذا در آيهء شريفه فضا را تشبيه به دريا كرده ، مثل اينكه فضاى بزرگ هم چون اقيانوس بزرگ و مواجى است و ستارگان مانند كشتىهاى بزرگ اقيانوس‌پيما در آن راه مىروند و امواج خروشان او را از هم باز مىكنند .\r\nنكتهء بديع ديگرى كه در اين آيهء شريفه وجود دارد اين است كه جملهء مختصر  « كُلٌّ فِي فَلَكٍ » *  با اختصارى كه در آن هست از نظر معنى بسيار بزرگ و شايان دقت و توجه است ، و يكى از لطيف‌ترين معانى بديعيه در آن به كار رفته است ، و آن اينست كه با عكس و طرد باز لفظ و معنى تغيير نمىكند .\r\nدر پاره‌اى از كتب ادبيه نقل شده است كه عماد كاتب يكى از امراء را در حالى كه بر اسبى سوار بود ملاقات كرد و بداهة گفت : « سر فلا كبابك الفرس » آن امير هم كه خود از اهل ادب بود بلا فاصله متوجه شد و نكته را درك كرد و در پاسخ عماد گفت « دام علاء العماد » و اين هر دو جمله با انعكاس و طرد ، تغير لفظ و معنى نمىدهند .\r\nاين داستان را از هنگام كودكى كه در پاره‌اى از كتب ادبى مطالعه كرده بودم به خاطر دارم ، و اين موضوع غريب اگر واقعيت داشته باشد حاكى از تندى ذهن و شدت ذكاوت است البته نبايد از نظر دور بدارى كه در آيهء شريفه معجزهء بزرگتر اظهار شده و آن رعايت مناسب جمله با موضوع است ، زيرا در آيهء مباركه راجع به ستارگان گفتگو مىشود ، هرگاه كواكب\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدر فضاى وسيع و لا يتناهى در مدار خود حركت كنند لازم است كه بار ديگر به مبدء حركت اولى خود برگردند و در اين صورت طرد و عكسش مانند هم خواهد بود .\r\nپس بنا بر اين موضوع از نظر معنى با انعكاس جمله باز هم تغيير نمىكند ، در اين صورت لازم بود كه با جملهء مخصوص اين داستان را تعبير كند ، تا در صورت انعكاس معنى آن از دست نرود ، و اين نكته از نظر نكته بينان از غايت اعجاز قرآن شريف است و كسى از مفسرين تا كنون به اين نكته توجهى نداشته است ،\r\nاكنون به سخن اول خود برگشته مىگوئيم : اين مطالب مختصر اشاره‌ايست از خصوصيات زمين و نظام شمسى ، ثوابت نيز در نزد اهل هيئت آفتاب‌هائى هستند كه در اين فضا گردش مىكنند و هر يك از اين شموس خود اقمار و توابعى دارند كه با نظم معينى در حركت مىباشند ، و هر يك از آن آفتابها چندين مليون بزرگتر از آفتاب ما هستند و اين مطالب را دانشمندان امروز با وسائل و آلات ضبط كرده‌اند و اندازه و وزن آنها را در نظر گرفته‌اند .\r\nدانشمندان معاصر نور را وزن كرده و مقدار سير و انعكاس آن را معين كرده‌اند ، و اطلاعات عجيب و غريب و موضوعات محير العقولى را كشف نموده‌اند ، در صورتى كه خود عقيده دارند كه معلومات و كشفيات آنان در موضوع فلكيات و اسرار كائنات نسبت قطره به دريا است و اندكى از اسرار كائنات و آفرينش را درك كرده‌اند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاگر دانشمندان امروز با آلات و ادوات خود اطلاعاتى از افلاك و سيارات به دست آورده‌اند ، قرآن شريف و اخبار و روايات حضرات معصومين عليهم السلام در روزى كه افراد بشر از اين گونه مطالب خبرى نداشتند ، و ستاره شناسان از درك اين موضوعات عاجز بودند ، آن بزرگواران حقائق كائنات و اسرار آفرينش را براى مردم بيان نمودند و حتى وزن و مقدار نور را معين فرمودند . حديث شريف « كم تسقي الشمس الأرض من نورها » دلالت دارد بر اينكه نور كميت و مقدار معينى دارد و خورشيد مقدارى از نور خود را به زمين مىرساند .\r\nخلاصهء مطلب اين است كه حركت زمين و ساير موضوعات فلكى كه بوسيلهء هيئت جديد امروز اظهار مىشود ، با قرآن شريف و سنت حضرت رسول ( صلى الله عليه و آله ) نيز قابل انطباق است ، مخصوصا در اخبار اهل بيت عليهم السلام پيرامون حقائق علوى و اوضاع و احوال سيارات و افلاك مطالب جالبى عنوان شده كه جمع‌آورى آن روايات و اخبار و بحث و تشريح آنها خود احتياج به تأليف كتاب ديگرى دارد .\r\n\r\nاوضاع جغرافيائى زمين\r\nرياضى دانهاى مسلمين و غير آنها براى فلكى كه زمين را احاطه كرده است دائره‌هاى كوچك و بزرگى را فرض كرده‌اند و بزرگترين دائره در نزد منجمين و ستاره‌شناسان دائره‌ايست كه زمين را به نصف متساوى تقسيم مىكند و دوائر بزرگ از ده\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nعدد بيشتر نيستند و مهمتر از همهء دائرة « معدل » است كه زمين را به جنوبى و شمالى تقسيم كرده است و برجهاى دوازده‌گانه شمسى از حمل تا حوت از حركت شمسى پديد مىآيند .\r\nمركز تقاطع خورشيد بين جنوب و شمال يكى در اعتدال ربيعى و خريفى است كه آفتاب در بين جنوب و شمال قرار مىگيرد ، و در اين هنگام شب و روز مساوى است ، و ليكن پس از اعتدال ربيعى خورشيد بسوى شمال مىرود و تا پايان بهار به آخرين نقطهء شمالى مىرسد و بار ديگر برگشته و در اول پائيز به اعتدال خريفى مىرسد ، و بار ديگر به طرف جنوب مىرود و تا اول زمستان به آخرين نقطهء جنوبى مىرسد ، اين حركت را انقلاب صيفى و شتوى مىنامند .\r\nدائره سوم از دوائر بزرگ « دائرهء نصف النهار است » و در اين محل آفتاب همواره بالاى سر انسان قرار مىگيرد ، اين دائره فلك و زمين را به دو قسم شرقى و غربى تقسيم مىكند ، جريان و خصوصيات اينها در كتب مربوط به علم هيئت و نجوم تشريح شده است ، مقصود ما در اين جا اين است كه علماى هيئت قسمت معمورهء زمين را فقط منحصر در قسمت شمالى مىدانند كه از خط استواء تا نزديك قطب شمالى باشد و اين قسمت را هم به هفت اقليم تقسيم كرده و ابتداء آن را از طرف مغرب جزائر خالدات تصور كرده‌اند .\r\nعلماى غربى اين ربع معموره را به سه قاره تقسيم كرده‌اند\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكه عبارت‌اند از ، آسيا ، آفريقا ، و اروپا ، پس از اين استراليا را نيز بر اين سه افزوده‌اند ، و بعد از كشف امريكا قاره‌هاى جهان به پنج عدد رسيد و اكنون كليه بلدان و اماكن و قصبات و قراء در اين پنج قاره وجود دارند .\r\nدر قرآن شريف آمده است كه زمين داراى هفت طبقه است و در آيه شريفه به اين موضوع تصريح شده است ، كه :  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ »  مفسرين و فقهاء در تعيين اين اراضى هفت‌گانه اختلاف كرده‌اند ، گروهى گويند : مقصود از زمين‌هاى هفت‌گانه اقاليم سبعه است عده‌اى اظهار مىدارند كه اراضى سبعه اشاره به طبقات زمين است كه هر طبقه روى ديگرى متصل شده و خلل و فرجى بين آنها ديده نمىشود .\r\nگفته‌اند : زمين داراى هفت طبقه است و بين هر يك از آنها پانصد سال راه است ، و در هر زمينى يك نوع از آدميان وجود دارند ، حتى گفته شده كه در هر يك از اين زمينهاى هفت گانه آدم و حواء و نوح و ابراهيمى وجود دارند . و در پارهء از اخبار و روايات قريب به اين مطالب نقل شده است ، و ليكن حق اينست كه مقصود از طبقات هفت‌گانه همان طبقات الأرض است .\r\nعلماى طبقات الأرض گويند : زمين مركب شده از : خاك معدن ، گاز ، بخار ، آتش ، جليد ، و زمهرير ، ولى مطلب\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nقابل توجه همان است كه در اين مورد از حضرت كاظم و رضا عليهما السلام روايت شده است ، و در ذيل آيهء شريفه روايت كرده‌اند كه از امام رضا سلام اللّه عليه پرسيدند كه آسمانها و زمين‌هاى هفت‌گانه چگونه روى قرار گرفته‌اند ؟\r\nحضرت رضا عليه السّلام فرمود :\r\nاين زمين كه ما روى آن قرار گرفته‌ايم ، نامش دنيا است ، و اين آسمان هم كه بر فراز آن قرار گرفته است آسمان دنيايش گويند ، و بالاى همين آسمان زمينى قرار گرفته كه بالاى آن نيز آسمانى هست و همچنين است تا طبقه هفتم ،\r\nو در بعضى از روايات وارد شده كه حضرت رضا عليه السّلام دست خود را بالاى ديگرى گذاشت و سائل را به طور تمثيل تفهيم فرمود .\r\nيكى از دعاهاى معروف كه مؤمنين در قنوت نمازهاى خود همواره آن را مىخوانند دعاى فرج است ، و مستحب است اين دعا در قنوت خوانده شود و در فرائض و نوافل ترك نگردد و دعا اين است :\r\n« اللهم رب السماوات السبع و رب الأرضين السبع و ما فيهن و ما بينهن و رب العرش العظيم »\r\nو در بعضى از خطبه‌هاى نهج البلاغه وارد شده كه\r\n« الحمد للّه الذى لا يواري عنه سماء سماءً و لا أرض أرضا » .\r\nاز آيه شريفه و جملات اين دعاى مباركه و خطبه نهج البلاغه معلوم مىگردد كه اين زمين‌هاى هفت‌گانه از يك ديگر جدا هستند و در پارهء از روايات صريحا استفاده مىشود كه در آسمان‌ها\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو زمين‌هاى هفت‌گانه موجوداتى زندگى ميكنند و خداوند در قرآن مبارك فرموده :  « يَتَنَزَّلُ الْأَمْرُ بَيْنَهُنَّ »  و از اخبار زيادى معلوم است كه اراضى و كواكب سياره از هفت عدد بيشتر است و ميليون‌ها اراضى و سايرات وجود دارد كه جز خداوند بزرگ كسى از شماره و حقيقت آنها اطلاع ندارد .\r\n\r\nآغاز آفرينش زمين\r\nاز مجموع اخبار و آيات قرآن و خطيب نهج البلاغه اينطور استنباط مىشود كه عالم جسمانى و زمين و آسمان از كف درياها خلق شده است و اولين موجودات جسمانى كه لباس حيات در بر كرد آب است ، و خداوند متعال قبل از همه اجسام آب را آفريد ، ممكن است اين دخان وزيد كه خداوند زمين‌ها را از وى آفريده عنصرى مخصوص بوده كه با عناصر ديگرى ممزوج گرديده و خداوند براى تقويت اذهان از وى تعبير به دخان و زبد فرموده است .\r\nپس از اين از زبد و دخان ستارگان و زمين‌ها را آفريد و اين آفرينش در حقيقت استقلاليست نه اينكه از وى مشتق و زائيده شده باشد ، آرى از كلمات علماى مغرب زمين اينطور استنباط مىشود كه زمين شعله‌اى از خورشيد است كه از وى جدا گرديده است ، و اين انفصال در چندين ميليون سال قبل انجام گرفته است و پس از اين منجمد شده و قشر آن براى سكوت و انتفاع صلاحيت پيدا كرده است ، و ماء هم از زمين جدا گرديده ، در واقع زمين دختر آفتاب و ماه هم فرزند زمين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمىباشد ، ولى حق اينست تمام اين سخنان حدس و احلام است و هيچ كدام از اين مطالب روى عقل و استدلال اظهار نشده است .\r\n\r\nپايان كار زمين :\r\nگروهى از فلاسفه متقدمين و متجددين گويند : اين زمين در يك روزى نابود و از هم پراكنده خواهد گرديد ، و علت متلاشى شدن زمين را چند جهت ذكر نموده‌اند ، از جمله گويند :\r\nستاره دنباله‌دارى بر زمين اصابت خواهد كرد و او را از هم پراكنده خواهد ساخت همانطور كه در زمان حضرت نوح عليه السّلام ستارهء دنباله‌دارى بر زمين اصابت كرد و در نتيجه آب‌هاى دريا طغيان كردند و بلاد معموره جهان نابود شدند .\r\nدر قرآن مبارك نيز آيات شريفه متعددى بر متلاشى شدن زمين و نابود گرديدن آن وجود دارند ، در قرآن تصريح شده كه : و    « إِذا رُجَّتِ الْأَرْضُ رَجًّا ، وَ بُسَّتِ الْجِبالُ بَسًّا ، فَكانَتْ هَباءً مُنْبَثًّا »    البته شكى نيست كه تكان شديد زمين براى اصابت چيز ديگرى به آن است ، و در اين هنگام كوه‌ها از هم متلاشى شده و در فضا پراكنده خواهند گرديد .\r\nخورشيد و ستارگان نيز مانند زمين و كوه‌ها از بين خواهند رفت ، آيهء شريفهء    « إِذَا الشَّمْسُ كُوِّرَتْ ، وَ إِذَا النُّجُومُ انْكَدَرَتْ »    شاهد اين مطلب است تيرگى آفتاب براى خاموش شدن نور آن است و در آخر خاموش شدن خورشيد روشنى از بين رفته و سراسر جهان را وحشت ظلمت و سردى فوق العاده‌اى فرا خواهد گرفت\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو در اثر خاموشى خورشيد ستارگان هم از بين خواهند رفت پس پاك و منزه خداوند بزرگ است كه با قدرت بالغه خود كائنات را آفريده و هرگاه اراده‌اش تعلق گرفت آنان را نابود خواهد ساخت .\r\nاكنون كه سخن به پايان زندگى زمين رسيد خوب است ما هم به سخنان خود خاتمه دهيم و خامه را بر زمين گذاريم ، اين بود آنچه به نظرم رسيد و توانستم مطالب را از ذهن خود بيرون كرده و به وسيلهء قلم روى كاغذ بياورم . اين موضوعات و مطالب ساليان درازى بود كه در دلم محفوظ مانده و حافظه‌ام آنها را ضبط كرده بود ، اينك خداوند را سپاسگزارم كه توفيق مرحمت كرد و با لطفش ما را به وجد و شعف آورد و توانستيم با شدت محنت و تهاجم اندوه اين چند سطر را بنگارش درآوريم اللهم عليك توكلنا و إليك أنبنا و إليك المصير .\r\nنجف اشرف - چهارم ذى القعدة الحرام 1365 - محمد الحسين آل كاشف الغطاء\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\n[ خاتمه 
  ]\r\nترجمهء اين كتاب شريف كه در موضوع خود بسيار جالب و كم‌نظير است در شامگاه عيد غدير سال 1384 برابر با 31 فروردين‌ماه 1344 در جوار قبر امير المؤمنين عليه السّلام پايان يافت . خداوند متعال را سپاسگزارم كه توفيق ترجمه اين رسالهء شريفه را به اين بندهء حقير خود عنايت فرمود ، اميد است برادران ايمانى از مندرجات آن بهره‌مند گردند و بر معرفت و خداشناسى آنها افزوده گردد ، از پرودگار عزيز آرزومنديم ما را در پرتو عنايت خود از همهء لغزشها نگهدارى فرمايد و به ترويج و تبليغ و توفيق خدمت‌گزارى در راه علم و دين و نشر احكام سيد المرسلين و اهلبيت طاهرين صلوات اللّه عليهم أجمعين موفق بدارد . إنه خير موفق و معين .\r\nنجف اشرف - عيد غدير 1384 عزيز الله عطاردى خراسانى\r\n\r\n\r\n","description":"","footnote":"","page_name":" 72 ","page_number":72}
  ]