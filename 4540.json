[
  {"content":"\r\nشهاب ثاقب\r\nتأليف\r\nملاّ مهدى نراقى رحمه الله\r\nدر اثبات امامت حضرت على عليه السّلام\r\nو پاسخ شبهاتى كه يكى از اهل تسنن مطرح كرده است\r\n","description":"","footnote":"","page_name":" 1 ","page_number":1},
  {"content":"\r\nشهاب ثاقب\r\nمؤلف : ملاّ مهدى نراقى\r\nموضوع : امامت\r\nنوبت چاپ : اول\r\nتاريخ : 1380 ش\r\nتيراژ : 1000\r\nقطع : وزيرى\r\nتعداد صفحات : 186\r\nقيمت : 750 تومان\r\n","description":"","footnote":"","page_name":" 2 ","page_number":2},
  {"content":"\r\nبسم اللّه الرحمن الرحيم\r\nحمد وسپاس بى انتها سزاوار درگاه آفريدگارى است - جلّت عظمته - ، كه نوع عظيمه الشأن انسان را از جميع انواع كونيه برگزيده به تاج وهاج ولقدكرّ منا بنى آدم بنواخت ، واو را از ساير شركاء جنس به خلعت با شرافت قوه ادراك نيك و بد ، وامتياز باطل وحقّ سرافراز ومكرّم ساخت .\r\nوثناء وستايش بى حدّ و احصاء شايسته بارگاه كردگارى است - عمّت نعمته ، كه از جهت ارشاد عباد وانتظام بلاد ، سفراء مقرّبين وانبياء مكرّمين را از بهترين عشائر وقبائل ونيكوترين مواضع و اماكن بر انگيخته ، بر كافّه انام وقاطبه خاصّ وعامّ مبعوث نمود و از براى اكمال دين وملّت و اتمام لطف ونعمت اوصياى راشدين وخلفاى معصومين از اقارب و اولاد انبياء عظام وذرارى و احفاد اصفياء كرام به نصوص جليّه وخفيّه مخصوص ومنصوب فرمود .\r\nومنّت ورأفت كريمى - راست عظمت رحمته - كه طالبان راه هدايت را به مقتضاى و الذين جاهدوا فينا لنهدينّهم سبلنا به وسيله خانواده وحى وتنزيل ، وعترت هاديه رب جليل به شاه راه مذهب حقّ رسانيد وسرگشتگان وادى تقليد وعصبيّت را به مؤدّاى فيذرهم فى طغيانهم يعمهون در بيابان بى پايان اراء فاسده ومذاهب باطله حيران ومعطّل گردانيد .\r\nودرود بى غايت وتحيّات بى نهايت بر روان سرور سروران وسيّد و خاتم پيغمبران و بر آل اطهار وعترت ابرار او كه نجوم فلك خلافت وولايت\r\n","description":"","footnote":"","page_name":" 3 ","page_number":3},
  {"content":"\r\nودرارى ( ستارگان بزرگ ) آسمان رياست وامامتند سيّما بر ابن عمّ وكاشف همّ وعمّ او كه خطيب منبر سلوني و وارث مرتبه هارونى است فصلوات اللّه عليه وعليهم اجمعين .\r\nاما بعد چنين گويد چاكرى از چاكران حيدر كرّار وخادمى از خادمان خانواده احمد مختار عليه وعليهم صلوات اللّه الملك الغفّار كه چون در اين اوان يكى از فضلاء سنّيان پاره‌اى از سخنان بى دليل وبرهان ، به زبان فارسى در صفحه تحرير نگاشته ، و به اعتقاد خود آن را حجج قاطعه بر بطلان مذهب اماميّه وحقيّت مذهب خود پنداشته ، و آن را در نظر بعضى از ضعفاء العقول بى بضاعت و بى خبران از سر رشته خلافت وامامت جلوه داده ، لهذا لازم دانست كه در اين رساله كه آن را به شهاب ثاقب « 1 » ، مسمّى نمود ، فساد و اختلال قول او را به دلالات واضحه وتنبيهات لائحه ظاهر گرداند ، وبنيان آنچه را دليل قاطع دانسته منهدم سازد ، و در تضاعيف كلام بعضى از براهين قاطعه ونصوص باهره كه در كتب معتبره ايشان است وصريح در حقّيت مذهب اماميّه وبطلان مذهب فرقه عاميّه است ذكر كند ، تا شبهه‌اى از براى هيچ ذى شعورى باقى نماند و هر جا قول او ذكر مىشود به قال افتتاح و به انتهى اختتام مىشود و در بعضى مواضع كه عبارت او مبهم يا نامأنوس بود آن را به عبارت واضح ومأنوس بيان نمود . و من اللّه التأئيد و السداد في احقاق الحقّ وافساد الفساد .\r\n\r\n","description":"","footnote":"\r\n« 1 » شهاب ثاقب مرحوم ملا مهدى نراقى كه در لباب القاب ملا حبيب الله كاشانى ياد شده همين كتاب است و تا آنجا كه ما اطلاع داريم نسخه منحصر آن ( كه اين چاپ بر اساس آن انجام شده ) در كتابخانهء مسجد اعظم قم موجود است .\r\n","page_name":" 4 ","page_number":4},
  {"content":"\r\nقال : بدان كه لازم است اعتقاد به خلافت وافضليّت خلفاء بعد از ايمان به رسالت كه ثاني شهادتين است و ايمان بدون آن صحيح نيست . وچرا گفته نشد كه ايمان به خلافت لازم است - همچنان كه در توحيد ورسالت و ساير اصول دين گفته مىشود كه ايمان به آنها لازم است ، بلكه گفته شد كه اعتقاد به خلافت لازم است ، زيرا كه اعتقاد به خلافت از اجزاء ايمان نيست ، امّا هر مؤمنى بايد اعتقاد به حقيّت خلفاى راشدين بكند - انتهى .\r\nمخفى نماند كه آنچه را ذكر كرده كه اعتقاد به خلافت خلفاء جز ايمان نيست مبنى است بر آن چه اهل سنت برانند كه امامت از اصول دين نيست ، بلكه از جمله فروع دين است ومطلقاً بر اين دعوى حجت ودليلى ندارند ، و در نزد اماميّه به ادلّه قاطعه ثابت شده كه امامت از جمله اصول دين است .\r\nامّا دليل عقلى بر اين مطلب آن است كه ، هرچه دلالت مىكند بر اين كه نبوّت از اصول دين است واعتقاد به آن جزء ايمان است همان دليل بعينه دلالت مىكند بر آن كه امامت نيز از اصول دين است واعتقاد به آن جزء ايمان است ، پس اگر دليل اهل سنت بر بودن نبوّت از اصول دين ، آن است كه دين وشريعت و احكام الهيّه موقوف بر وجود نبي است و چنان چه پيغمبر ( صلّى اللَّه عليه و آله وسلّم ) نباشد احدى مطّلع بر شرايع الهى نخواهد بود ، ما مىگوييم كه بقاى اين دين وشريعت موقوف بر وجود\r\n","description":"","footnote":"","page_name":" 5 ","page_number":5},
  {"content":"\r\nامام است و چنان چه امام نباشد كه محافظت آن دين را بكند و آن را از تطرّق آفات و فساد مفسدان محافظت نمايد ، البته آن دين بر طرف خواهد شد و باقى نخواهد بود ، به خصوص در اوايل ظهور آن دين كه هنوز استقرار نيافته ، وفرقى در ميان نبي و امام در توقف دين بر ايشان نيست ، مگر اين كه ابتداء دين وشريعت وبروز آن از نبي ، و بقاء آن از امام است ، بلكه ظاهر نمودن آن دين ورسانيدن به اكثر امّت موقوف بر امام است ، زيرا كه نبي در ايام حيات خود نمى تواند دين خود را به جميع طوايف انام برساند و همه عالم را دعوت كند و به دين خود در آورد ، با وجود كثرت منكرين وجاحدين و اهل عصبيّت در اديان مختلفه و آراء متباينه ، همچنان كه ظاهر است از احوال پيغمبر ما ( صلّى اللَّه عليه و آله وسلّم ) . و اهل سنت همه متّفق اند كه اكثر بلاد را خلفاء دعوت به اسلام كردند و به دين در آوردند كه اگر ضرب شمشير و اتمام حجّت ايشان نمى بود ، ايشان داخل حوزه اسلام نمى شدند .\r\nو اگر دليل ايشان بر بودن نبوّت از اصول دين آن است كه ادلّه عقليه قائم است بر اين كه بعثت انبياء واجب وضرور است و بدون وجود نبي تكليف ، باطل است ، و بعد از آن كه كسى دعواى نبوّت كند و بر طبق دعواى خود ، معجزه بياورد ، از جزء ايمان است كه اقرار به نبوّت او كنند .\r\nما مىگوييم همان ادلّه بعينه دلالت مىكند بر وجوب نصب امام ، و بر اين كه بدون وجود امام تكليف بى صورت است . و بعد از آن كه نصب شد به طريقى كه بايد نصب شود از جزء ايمان است كه اعتقاد به امامت او كنند ، و ان شاء اللّه بعد از اين مذكور خواهد شد كه آن چه دلالت بر وجوب بعثت نبي مىكند دلالت بر نصب امام نيز مىكند .\r\nو اگر اهل سنت برگردند ومتمسّك به اجماع شوند و بگويند كه اجماع منعقد است بر اين كه نبوّت از اصول دين است وامامت از فروع است ما منع ثبوت\r\n","description":"","footnote":"","page_name":" 6 ","page_number":6},
  {"content":"\r\nاجماع مىكنيم . خصوصاً اجماعى كه حجّت باشد و بعد از اين حال اجماعات ايشان را خواهى دانست .\r\nبا وجود اين كه قاضى بيضاوى كه اعرف مشاهير ايشان است ، در كتاب « منهاج الاصول » در مبحث اخبار ، تصريح كرده است كه مسأله امامت از اصول دين است ومخالفت در آن موجب كفر وبدعت است .\r\nوامّا دليل نقلى بر اين كه امامت از اصول دين است حديث متواتر مشهور ميان شيعه وسنّى است و در اكثر كتب معتبره سنّيان ذكر شده وهمگى ايشان معترفند به صحّت نقل آن وحميدى كه از عظماى ايشان است در كتاب « جمع بين الصحيحين » ذكر كرده است و آن حديث اين است كه : « من مات و لم يعرف امام زمانه مات ميتة جاهلية » يعنى هر كس بميرد و امام زمان خود را نشناسد مرده است به مردن زمان جاهليّت كه كفر باشد و شبهه نيست كه هرچه عدم معرفت آن باعث مردن بر جاهليّت وكفر باشد ، البته معرفت آن جزء ايمان است .\r\nمخفى نماند كه اين حديث شريف كه اهل سنت نمى توانند اِنكار آن را نمود يكى از جمله ادلّه قاطعه است بر حقّيت مذهب اماميّه وبطلان مذهب سنّيان . زيرا كه از اين حديث ظاهر مىشود كه بايد در هر زمانى امامى باشد وامامى كه در بعض ازمنه امام است غير امامى است كه در بعض ازمنه ديگر امام است ، زيرا كه لفظ امام اضافه شده است به زمان و زمان اضافه شده است به ضميرى كه راجع است به لفظ « من » و اضافه افاده تخصيص مىكند . به خصوص در عرف ، پس معنى چنين است كه كسى كه بميرد ونشناسد امامى كه مخصوص است به زمانى كه آن زمان مخصوص است به آن كس ، مرده است به مردن زمان جاهليّت . پس بايد در هر زمانى امامى باشد كه مخصوص به آن زمان باشد و در بعضى ازمنه شخصى امام باشد و در بعض ازمنه ديگر شخص ديگر امام باشد . پس بايد امام متعدّد باشد و در هر زمانى يك امامى البته باشد و اين صادق نمى آيد\r\n","description":"","footnote":"","page_name":" 7 ","page_number":7},
  {"content":"\r\nمگر بنا بر مذهب اماميّه ، زيرا كه ايشان قائلند كه در هر زمان امامى مخصوص ، البته مىباشد و هيچ زمانى خالى از امام نمى باشد همچنان كه از حضرت اميرالمؤمنين ( عليه السّلام ) مروى است و ساير ائمّه ( عليهم السّلام ) نيز فرموده‌اند و به طرق متكثّره از ايشان اين معنى رسيده به نحوى كه به حدّ يقين رسيده و نمى توان اِنكار آن را نمود وامامى كه مخصوص به اين زمان است جناب صاحب الأمر است وامّا اهل سنّت قائل نيستند كه در هر زمانى بايد البته امامى باشد ، زيرا كه ايشان به وجود صاحب الأمر اذعان ندارند و بعد از على ( عليه السّلام ) ديگر خليفه‌اى را ثابت نمى كنند .\r\nپس بايد هركه از ايشان بعد از اميرالمؤمنين ( عليه السّلام ) بميرد بر كفر وجاهليّت مرده باشد و از آن چه مذكور شد كه حديث دلالت مىكند بر وجود امام در هر زمانى و بر تعدّد ائمه ( عليهم السّلام ) باطل مىشود آنچه را بعضى از سنّيان در حمل حديث گفته‌اند كه : مراد از امام ، قرآن است . زيرا كه همچنان كه دانستى اضافه امام به زمان دليل [ است 
  ] بر اين كه بعضى از ازمنه مخصوص [ است به امامى 
  ] و بعضى ديگر از ازمنه مخصوص است به امامى ديگر وحال اين كه قرآن يك شخص است كه در جميع ازمنه باقى است پس لفظ « زمانه » در كلام خاتم پيامبران لغو وعبث خواهد بود ، با وجود اين كه بعضى از علماى اهل سنّت از عبد اللّه بن عمر روايت كرده‌اند كه پيغمبر ( صلّى اللَّه عليه و آله وسلّم ) فرمود : « من مات وليس في عنقه بيعة الإمام او ليس في عنقه عهد الإمام مات ميّتة جاهلية » يعنى هركه بميرد و در گردن او بيعت امام يا عهد امام نباشد ، بر كفر وجاهليّت مرده است وشبهه‌اى نيست كه معنى ندارد كه كسى بگويد كه از براى قرآن در گردن مردمان بيعت يا عهد باشد و اين واضح است .\r\nو از غرائب آن كه بعضى از سنّيان مىگويند كه مراد از امام در اين حديث پادشاه عصر است ومشاهَد ومحسوس است كه پادشاهان ايشان فاسق وظالمند\r\n","description":"","footnote":"","page_name":" 8 ","page_number":8},
  {"content":"\r\nو هيچ عاقلى اين تجويز را نمى كند كه حضرت خاتم النبيّين ( صلّى اللَّه عليه و آله وسلّم ) بفرمايد كه كسى كه بميرد وفاسقى وظالمى را نشناسد بر كفر وجاهليّت مرده است نعوذباللّه من هذه الاقوال ، و از همه غريب تر اين كه در سالى كه فقير به زيارت مكّه معظّمه شرفياب گرديده ، شخصى از فضلاء اهل سنّت همراه بود . اين حديث از او سئوال شد ، چون انكار اين حديث را نمى توانست نمود به جهت آن كه در اكثر كتب معتبره ايشان وارد شده است گفت : حمل امام در اين حديث بر قرآن بى صورت است و جايز نيست ، و بر پادشاه عصر نيز جايز نيست ، زيرا كه اكثر ايشان فاسق وظالمند بلكه حق آن است در نزد من ، كه مراد از امام در اين حديث « شريف مكّه » است واطاعت او بر همه كس واجب است . و شك نيست كه بطلان اين سخن محتاج به دليل نيست وحال اكثر شرفاى مكّه بر هر احدى ظاهر است .\r\nوغرض از ذكر اين سخنان در اين كتاب آن است كه بر عقلاء ظاهر شود كه سخنان و حجّت هاى ايشان از اين قبيل است و الاّ از براى اهل فهم و ادراك لايق نيست كه اين قبيل كلمات لغو در مصنفات بنويسند وهركه ذرّه‌اى شعور داشته باشد ، مىداند كه مراد از امام ، انسانى است كه مقتدا وپيشوا باشد و يقين به اين مىكند به نحوى كه احتياج به هيچ دليل ندارد و از اضافه آن به « زمان » مىفهمد كه بايد امام متعدّد باشد كه در هر زمانى ، امامى باشد و به مجرد سليقه مستقيم ، اين معنى را درك مىكند ، به نحوى كه از شبهه وتأويلات فاسده هيچ شكّى از براى او حاصل نمى شود .\r\nو اگر كسى بگويد كه مراد از حديث اين است كه هركه بميرد و در زمان او امامى باشد واو را نشناسد بر جاهليّت مرده است . پس از حديث نمى رسد كه در هر زمانى تا انقراض عالَم بايد امامى باشد ، بلكه از امثال اين فقرات تقيّد مراد است يعنى مراد از حديث اين است كه « من مات و لم يعرف امام زمانه إن كان لزمانه امام » يعنى هركه بميرد ونشناسد امام زمان خود را ، اگر از براى او\r\n","description":"","footnote":"","page_name":" 9 ","page_number":9},
  {"content":"\r\nامامى باشد بر جاهليّت مرده است و امثال اين عبارت كه مراد تقيّد است بسيار است ، همچنان كه اگر كسى بگويد هركه به بصره رود و رطب بصره را نخورد ظلم بر خود كرده است كه مراد آن است كه هرگاه وقت رطب باشد ورطبى در بصره باشد .\r\nپس نهايت آن چه از حديث مىرسد آن است كه هركه در يكى از ازمنه خلفاى اربع بميرد وخليفه آن عصر را نشناسد بر جاهليّت مرده است .\r\nجواب گوييم كه شكّى نيست كه امثال اين عبارت افاده عموم مىكند و در امثله‌اى كه تقيّد مراد است دليل از خارج قائم است بر تقيّد وتخصيص . مثلاً در مثال رطب بصره عقل وحسّ شاهدند كه در همه اوقات رطب نمى باشد ، پس مىگوييم كه تقيد مراد است و در حديث دليلى از خارج قائم نيست كه بايد در هر زمانى امامى نباشد . پس حديث بر عموم خود باقى خواهد بود وافاده خواهد نمود كه در هر زمانى البته امام مىباشد و كسى كه او را نشناسد بر كفر وجاهليّت مرده است .\r\nبا وجود اين كه هرگاه از حديث مراد اين باشد كه در هر زمانى كه امام باشد و كسى او را نشناسد وتابع او نشود بر جاهليّت مرده است لازم مىآيد كه مثل عايشه ومعاويه وطلحه وزبير و عبد اللّه بن عمر و جميع اصحاب جمل و اصحاب معاويه بر جاهليّت وكفر مرده باشند ، زيرا كه ايشان تابع حضرت امير ( عليه السّلام ) كه به اعتقاد سنّيان امام زمان بود ، نشدند و همين از براى بطلان مذهب ايشان كافى است .\r\n* * *\r\nقال : وخلافت عبارت است از نيابت حضرت رسول ( صلّى اللَّه عليه و آله وسلّم ) در اقامه دين\r\nوحفظ حوزه مملكت به حيثيّتى كه واجب باشد اتبّاع او بر كافّه مردم از امّت ،\r\n","description":"","footnote":"","page_name":" 10 ","page_number":10},
  {"content":"\r\nو آن عبارت از ايالت ( كذا ) بزرگ ورياست كبرى است بر عامّه مسلمانان تا تدبير مصالح دين وحفظ نوع از تطرّق آفات و فساد مفسدان نمايد - انتهى .\r\nمخفى نماند كه از نفس اين تعريف كه اين قائل با ساير اهل نحله او از براى امامت كرده‌اند ظاهر مىشود كه بايد امامت وخلافت به نص و اذن پيغمبر ( صلّى اللَّه عليه و آله وسلّم ) باشد ، همچنان كه مذهب فرقه محقّه شيعه است ، زيرا كه هر عاقلى مىداند و مىفهمد كه نيابت كردن از قِبَل هر شخصى موقوف بر اذن و قرار دادن آن شخص است و نمى دانم اين طايفه عقلاء چگونه شخصى را كه خود منصوب نموده‌اند او را خليفه رسول اللّه مىنامند و مىدانند و ابو قحافه پدر اول خلفاى ايشان به اين معنى متفطّن شد . همچنان كه به صحّت پيوسته ، كه در وقتى كه ابو بكر خليفه شد مكتوبى به پدر خود نوشت به اين مضمون : كه اين كتابى است از خليفه رسول اللّه به سوى ابى قحافه . بدان كه مردم راضى شدند به خلافت من ومرا خليفه كردند . من خليفه خدايم لهذا هرگاه شما به نزد من آييد از براى شما بهتر خواهد بود و چون مكتوب به ابى قحافه رسيد و آن را خواند خطاب كرد به رسولى ( فرستاده‌اى ) كه آن نامه را برده بود كه مردم را چه مانع شد كه خلافت را از على منع كردند ؟ گفت : به جهت آنكه على ( عليه السّلام ) كم سن بود وبسيارى از قريش را كشته بود و ابو بكر از او اَسَنّ بود . ابو قحافه گفت : اگر امر خلافت پيغمبر ( صلّى اللَّه عليه و آله وسلّم ) به سنّ است سنّ من از سن ابو بكر بيشتر است ، پس بايست مرا خليفه كنند . به درستى و تحقيق كه ظلم بر على ( عليه السّلام ) كردند وحقّ او را غصب كردند و حضرت رسول ( صلّى اللَّه عليه و آله وسلّم ) بيعت او را از ما گرفت و ما همه را امر كرد به بيعت او .\r\nبعد از آن ، جواب مكتوب ابو بكر را نوشت به اين مضمون كه : « مكتوب تو رسيد و من يافتم آن را مكتوب شخصى كه احمق باشد ، زيرا كه بعضى از آن نقيض ومخالف بعض ديگر از آن است و يك مرتبه خود را خليفه خدا ناميده و يك مرتبه خود را خليفه رسول اللّه ( صلّى اللَّه عليه و آله وسلّم ) ناميده و يك مرتبه نوشته كه مردم راضى\r\n","description":"","footnote":"","page_name":" 11 ","page_number":11},
  {"content":"\r\nشدند ومرا خليفه كردند » ، پس او را از آن فعل نهى كرد . « 1 »\r\nوبالجمله هر عاقلى مىفهمد كه خلافت ونيابت از قِبَل هر شخصى بايد به اذن وقرارداد آن شخص باشد . پس خليفه رسول ( صلّى اللَّه عليه و آله وسلّم ) بايد منصوب ومنصوص از جانب آن حضرت باشد و اهل سنّت متّفق اند كه از جانب خدا ورسول نصّى بر خلافت ابو بكر وعمر وعثمان نشده ، پس خلافت ايشان از جانب سيّد انس وجان بى صورت خواهد بود و ما إن شاءاللّه ، بعد از اين به ادلّه قاطعه اثبات خواهيم كرد كه بر خدا ورسول ( صلّى اللَّه عليه و آله وسلّم ) نصب امام واجب است و بايد امامت به نصّ خدا ورسول ( صلّى اللَّه عليه و آله وسلّم ) باشد ومخصوص به نصب ونصّ از جانب پروردگار ورسول ( صلّى اللَّه عليه و آله وسلّم ) مختار ، نيست مگر جناب حيدر كرّار .\r\n* * *\r\nقال : وشرايط امام وخليفه دوازده چيز است :\r\nاول : آنكه قريشى باشد ؛\r\nدوم : آنكه مجتهد باشد تا احكام شرع را داند ؛\r\nسوم : آنكه خداوند ( صاحب ) رأى وتدبير باشد ؛\r\nچهارم : آنكه خداوند علم به مصالح اموال باشد ، تا در وجوه اموال تصرّف بر وجه لايق نمايد ؛\r\nپنجم : آنكه شجاع باشد و قوى دل باشد تا حوزه اسلام را از كفّار و اهل دين نگاه دارد ؛\r\nششم : آنكه عادل باشد ، تا جور نكند و اهل قبول شهادت و قضا باشد ؛\r\nهفتم : آنكه بالغ باشد تا مقبول القول باشد\r\n\r\n","description":"","footnote":"\r\n« 1 » اين داستان در كتاب « احتجاج طبرسى » ياد شده است .\r\n","page_name":" 12 ","page_number":12},
  {"content":"\r\nهشتم : آنكه عاقل باشد ، تا به قوت عقل ، تمييز ميان امور تواند كرد ؛\r\nنُهم : آنكه آزاد باشد ، زيرا كه عار رقيّت با سلطنت منافات دارد ؛\r\nدهم : آنكه مرد باشد ، زيرا كه زنان اهل ولايت وپادشاهى نيستند ؛\r\nيازدهم : آنكه سميع وبصير باشد ، تا از نقصان اين دوحاسّه از استيفاء پرسش ومعرفت احوال رعيت محروم نباشد ؛\r\nدوازدهم : آنكه ناطق وسليم الاعضاء باشد تا موجب نقص نگردد .\r\nاين است شرايط امامت وخلافت - انتهى - .\r\nمخفى نماند كه شرايط مذكور به غير آن چه اشاره به آن خواهيم نمود در نزد اماميّه معتبر است و بعضى از آن ها داخل در عصمت وافضليّت است كه در نزد شيعه معتبر است . مثلاً عدالت داخل در عصمت است و اجتهاد به معنى كه در نزد شيعه معتبر است همچنان كه ذكر خواهد شد ، با شرط سوم و چهارم و پنجم داخل در افضيلت است و ساير شرايط مذكور نيز معتبر است به اعتبار دلالت عقل ونصوصى كه در امامت حضرت اميرالمؤمنين ( عليه السّلام ) و اولاد طاهرين او ( عليهم السّلام ) رسيده .\r\nامّا آنچه از شروط مذكور كه در نزد اماميه معتبر نيست دو چيز است :\r\nاول : بلوغ ، زيرا كه آن در نبوّت شرط نيست به دليل آنكه حضرت عيسى على نبيّنا و آله وعليه السلام در وقت بعثت به حدّ بلوغ نرسيده بود همچنانكه حق تعالى در قرآن از آن خبر داده است\r\nدوم : اجتهاد به معنى كه اهل سنّت به آن قائلند\r\nو تحقيق كلام در اين مقام آن است كه اجتهاد به دو معنى استعمال مىشود :\r\nيكى استنباط احكام شرعيه از كتاب الهى وسنّت حضرت رسالت پناهى و اين معنى حق است و لازم است در امامت وائمّه راشدين ما خود اين استنباط را فرمود وشيعيان خود را مأمور به آن نموده‌اند .\r\n","description":"","footnote":"","page_name":" 13 ","page_number":13},
  {"content":"\r\nدوم : استنباط احكام الهيّه از آراءِ فاسده و استحسانات باطله وقياسات مستنبطه ، وبالجمله حكم خدا را از مجرد رأى خود استنباط كردن و آن را تابع رأى خود دانستن ، ومقصود سنّيان از اجتهاد اين است و آن را از شروط امامت شمرده‌اند و امام را مجتهد مىدانند به اين معنى ، و به اين اكتفا ننموده پيغمبر ( صلّى اللَّه عليه و آله وسلّم ) را نيز مجتهد مىدانند و اجتهاد به اين معنى باطل و حرام است چه جاى اين كه شرط امامت ونبوّت باشد و در كتب اصوليه اماميه رضوان اللّه عليهم بطلان اجتهاد به اين معنى و اين كه پيغمبر ( صلّى اللَّه عليه و آله وسلّم ) مجتهد نيست و احكام او همه از وحى الهى است به ادلّه قاطعه ثابت وواضح شده است و ما در اين جا چند آيه از كتاب الهى و چند حديث از احاديث حضرت رسالت ( صلّى اللَّه عليه و آله وسلّم ) كه در كتب معتبره ايشان رسيده وانكار آن را نمى توانند نمود ، ذكر مىكنيم كه معلوم شود كه اين اجتهاد جايز نيست و حرام است تا بر اولى الالباب ظاهر شود كه اين طايفه در بعضى مواضع كه مضطر مىشوند ومتمسك به اجتهاد مىشوند اين تمسك بى صورت است ، همچنان كه مىگويند معاويه و اصحاب وى اجتهاد نمودند كه با امام زمان مقاتله كنند واطاعت آن را نكنند امّا آيات مثل قول حق تعالى كه مىفرمايد : « و من لم يحكم بما انزل اللّه فاولئك هم الفاسقون » و در جاى ديگر « هم الظالمون » و در جاى ديگر « هم الكافرون » « 1 » يعنى هركه حكم نكند به آن چه خدا نازل كرده است اين جماعت فاسقند وظالمند وكافرند وشكّى نيست كه عمل كردن به رأى ، عمل به آن چه خدا نازل كرده است ، نيست و مثل قول حق تعالى كه : « ما فرطنا في الكتاب من شىء « 2 » يعنى ما تقصير نكرديم در قرآن از هر چيز يعنى آن چه محتاج اليه بود فرستاديم و مثل « فاحكم بينهم بما انزل اللّه « 3 » » يعنى حكم كن در ميان مردم به آن چه خدا نازل\r\n\r\n","description":"","footnote":"\r\n« 1 » سورهء مائده آيات 44 و 45 و 47\r\n« 2 » سورهء انعام آيه 38\r\n« 3 » سورهء مائده آيه 48\r\n","page_name":" 14 ","page_number":14},
  {"content":"\r\nكرده است . و مثل « و ما ينطق عن الهوى إن هو الاّ وحى يوحى » « 1 » يعنى محمّد ( صلّى اللَّه عليه و آله وسلّم ) از پيش خود ورأى خود چيزى نمى گويد آن چه مىگويد از وحى است كه به او نازل شده است و مثل « قل انّما اتبع ما يوحى الىّ من ربى » « 2 » ؛ يعنى بگو اى محمّد ( صلّى اللَّه عليه و آله وسلّم ) كه اين است وجز اين نيست كه من متابعت مىكنم ، آن چه وحى مىشود از جانب پروردگار من .\r\nو اين قبيل آيات بسيار است و همه دلالت مىكند بر اين كه بايد احكام الهيّه از كتاب الهى وسنّت حضرت رسالت پناهى كه به وحى ثابت شده است استنباط شود و پيغمبر از پيش خود حكم نمى كند و آن چه مىگويد از راه وحى است و شبهه نيست كه بعضى از آن چه مجتهدان اهل سنّت به آن حكم مىكنند از استحسان و مصالح مرسله وقياس استنباطى و غير اينها از امورى نيست كه در قرآن نازل شده است .\r\nوامّا از اخبار مثل حديثى كه در « فردوس ديلمى » و « تاريخ خطيب » كه از كتب معتبره اهل سنّت است مذكور است كه پيغمبر ( صلّى اللَّه عليه و آله وسلّم ) فرمود كه : « امّت من هفتاد و چند فرقه مىشوند ، بدترين و ضرر رساننده ترين ايشان به امّت من جمعى اند كه به رأى خود عمل مىكنند و حكم به حلال و حرام از پيش خود مىكنند » .\r\nونيز در « فردوس ديلمى » از حضرت رسول ( صلّى اللَّه عليه و آله وسلّم ) روايت كرده كه فرمود : « اين امّت مدتى به كتاب خدا و مدتى به سنّت من عمل خواهند كرد و بعد از آن به رأى خود عمل خواهند كرد و چون به رأى خود عمل كنند گمراه شوند و ديگران را نيز گمراه كنند » .\r\nونيز در « فردوس » مروى است كه : حضرت رسول ( صلّى اللَّه عليه و آله وسلّم ) به حضرت\r\n\r\n","description":"","footnote":"\r\n« 1 » سورهء نجم آيه 4\r\n« 2 » سورهء اعراف آيه 203\r\n","page_name":" 15 ","page_number":15},
  {"content":"\r\nاميرالمؤمنين ( عليه السّلام ) فرمود كه يا على به رأى خود عمل مكن كه دين از خدا است ورأى از مردم ، هرگاه رأى مردم در دين خدا راه يابد ايشان شريك خدا شوند .\r\nوحافظ ابو نعيم و غير او از عمر روايتى كرده‌اند كه : او گفت از اصحاب رأى بگريزيد و به قول ايشان عمل نكنيد كه ايشان دشمنان سنّت پيغمبرند ، چون احاديث را حفظ نكردند به رأى خود عمل كردند و به پرهيزيد از قياس كردن ومآل ( مثل ) همين مضمون يعنى نهى از عمل كردن به رأى و قياس ، از ابن عباس و ابن مسعود وشعبى وبسيارى ديگر از صحابه وتابعين روايت شده و به تواتر قطعى از ائمّه ما ( عليهم السّلام ) رسيده و چيزى كه به تواتر از ايشان رسيده وضرورى مذهب ايشان شده باشد ظاهر آن است كه بر اهل سنّت حجّت باشد ، زيرا كه ايشان رد كلام عترت پيغمبر را نمى كنند .\r\nو شبهه نيست در اين كه آن چه در احاديث مذكوره نهى از آن شده از عمل به رأى وقياس همين طريقه متداوله اهل سنّت است . زيرا كه ظاهر است كه ايشان عمل مىكنند به قياس و استحنان و مصالح مرسله و غير اينها از آراءِ فاسده ، و احدى از فرقه اماميّه هيچ يك از آن ها را حجّت نمى دانند و عمل به آن نمى كنند .\r\nوايضاً شكّى نيست كه از احاديث مذكوره رسيده كه طايفه‌اى از امّت پيغمبر ( صلّى اللَّه عليه و آله وسلّم ) بايد عمل به رأى نكنند و شبهه نيست كه كسى نسبت رأى به شيعه نمى دهد ، زيرا كه ايشان از كتاب خدا وسنّت پيغمبر ( صلّى اللَّه عليه و آله وسلّم ) و احاديث ائمّه ( عليهم السّلام ) ايشان كه مستند به پيغمبر ( صلّى اللَّه عليه و آله وسلّم ) است تجاوز و تعدى نمى كنند وفقه مسلمين بيشتر از وجه شيعه و اهل سنّت كه مشتمل بر مذاهب اربعه است ، نيست ، پس متعين شد كه عمل به رأى طريقه اهل سنّت باشد .\r\nو چون ثابت شد كه اجتهاد ، به اين معنى حرام ونامشروع است پس شرط امامت نتواند بود وهوالمطلوب .\r\n","description":"","footnote":"","page_name":" 16 ","page_number":16},
  {"content":"\r\nو در اين مقام سخنى است كه بايد اشاره به آن شود و آن اين است كه اهل سنّت عدالت را از شرايط امامت شمرده‌اند همچنان كه اين مرد نيز آن را از جمله شروط امامت وخلافت شمرده است و جماعت اماميه را اعتقاد آن است كه هيچ يك از سه خليفه ايشان كه ابابكر است وعمر وعثمان عادل نبودند وفاسق بودند وشكّى نيست كه هرگاه اين معنى ثابت شود كه در يك وقتى از اوقات خلافت عادل نبودند وفسقى از ايشان سر زده باشد ، مذهب ايشان باطل مىشود ، زيرا كه هرگاه عدالت شرط باشد بايد در جميع اوقات امامت باشد وهرگاه در جزئى از آن زمان ، از عدالت بيرون روند امامت ايشان باطل خواهد بود ، بلكه هرگاه ثابت شود كه يكى از سه خليفه ايشان در جزئى از زمان خلافت فسقى از او سر زده باشد و از عدالت بيرون رفته باشد مذهب ايشان باطل مىشود ، زيرا كه قول به حقّيت خلافت بعضى از ايشان دون بعضى ، و در وقتى از اوقات ايام خلافت ايشان دون وقتى ديگر ، باعث خرق اجماع مركب است ، زيرا كه احدى از اهل سنّت قائل به اين فرق نيست و به اتفاق امّت از خاصّه وعامّه هركه مرتكب معصيت كبيره شود فاسق است و از عدالت خارج است . پس هرگاه به اثبات رسد از طرق ايشان كه نتوانند انكار نمود كه از سه خليفه ايشان ، بلكه از يكى ايشان كبيره‌اى در وقتى سر زده ، بطلان مذهب ايشان ثابت مىشود ولهذا ما از كتب ايشان از براى هريك از اين سه خليفه وقايعى نقل مىكنيم كه صريح باشد كه از ايشان در ايام خلافت فسق سر زده است تا بطلان مذهب ايشان ثابت شود واكتفا به قليلى مىكنيم ، زيرا كه استقصاء آنچه از ايشان سر زده مناسب اين رساله نيست وموكول به كتب مبسوطه است كه اصحاب ما نوشته‌اند .\r\n* * *\r\n","description":"","footnote":"","page_name":" 17 ","page_number":17},
  {"content":"\r\nامّا آن چه دلالت بر فسق ابو بكر مىكند چند چيز است :\r\nاول : فرستادن آوردن حضرت اميرالمؤمنين ( عليه السّلام ) از براى بيعت به عنف ،\r\nوامر كردن به قتال با آن وسوزانيدن در خانه ى او .\r\nو تفصيل اين مجمل آن كه طبرى در تاريخ خود و ابن ابى الحديد در « شرح نهج البلاغه » به چندين روايت ، وبلادرى وواقدى واعثم كوفى و ابن حنزابه در كتاب « غرر » « 1 » و ابن عبدربه در كتاب « عقد » و صاحب كتاب « انفاس الجواهر « 1 » ومحاسن » ومحمّدشهرستانى صاحب « ملل ونحل » وبالجمله جميع اين جماعتى كه از جمله اعاظم علماى معتمدين اهل سنّت اند روايت كرده‌اند به تفاوت در الفاظ وزيادتى در مجرد لفظ كه بعد از آن كه خلافت ابو بكر منعقد شد ، ابو بكر عمر وخالدبن وليد را فرستاد كه برويد وعلى وعباس وزبير را بياوريد و اگر نيايند با ايشان قتال كنيد و به عنف ايشان را حاضر كنيد پس ايشان با جماعت بسيار از مهاجر وانصار كه ابو بكر ايشان را معين نموده بود رفتند به در خانه فاطمه ( سلام اللَّه عليها ) در وقتى كه حضرت اميرالمؤمنين ( عليه السّلام ) وحسن وحسين وعباس وزبير ( عليهم السّلام ) وجمع بسيارى از بنى هاشم وسلمان ومقداد وجمعى ديگر از شيعيان در آن جا مجتمع بودند وهيمه بسيار بر در خانه جمع كردند وعمر فرياد كرد كه از خانه بيرون آييد و اگر نه در خانه را آتش زنم .\r\nحضرت فاطمه ( سلام اللَّه عليها ) به پشت در آمده آواز داد كه اى عمر آتش مىزنى خانه‌اى را كه على وحسين و جماعت بنى هاشم در آن ساكنند ، عمر گفت : و اللّه اگر بيرون نيايند خانه را وهركه در خانه است آتش مىزنم ، پس خالد در پيش در ايستاد و جماعت در اطراف وحوالى خانه ايستادند وعمر در را شكسته فاطمه\r\n\r\n","description":"","footnote":"\r\n« 1 » به كتاب كتابخانه ابن طاووس ، ص 28 رجوع شود .\r\n« 2 » ابن سهله . به همان كتاب ، ص 188 رجوع شود و گويا « انفاس الجواهر والمحامد » كه نام يك كتاب است مقصود باشد ، زيرا همان كتاب گاهى « المحاسن وانفاس الجواهر » خوانده شده است به كتاب نهج الحق علامه ص 272 رجوع شود .\r\n","page_name":" 18 ","page_number":18},
  {"content":"\r\nرا در ميان در و ديوار فشرد ، چنان كه محسن نام پسرى كه در شكم داشت ساقط شد و به اندرون خانه رفت وعلى وزبير را بيرون آورده به عنف وشدّت تمام مىكشيدند و مىبردند و بنى هاشم و ساير جماعت از عقب ايشان مىرفتند و كوچه هاى مدينه از كثرت و ازدحام مردم پر شده بود وعلى مىگفت : « انا عبدالله و اخو رسوله » من بنده خدا و برادر رسول اويم ، مرا به كجا مىكشيد و به اين حال چرا مرا مىبريد وفاطمه بر در حجره ى خود ايستاده و زنان بنى هاشم در دور او جمع شده و فرياد مىكرد كه اى ابو بكر چه زود مردم را بر اهل بيت رسول خدا ( صلّى اللَّه عليه و آله وسلّم ) دلير كردى و حرمت خانواده رسالت را بردى . به خدا قسم كه من ديگر با ايشان [ حرف 
  ] « 1 » نزنم تا از دنيا بروم وتتمه اين قضيّه كه بعد از آن كه على را به نزد ابو بكر بردند با او در خصوص بيعت چه گفتند و چه شنيدند وامر به كجا رسيد ، ان شاءاللّه بعد از اين در مقام خود مذكور خواهد شد وغرض در اينجا همين بيان اين ظلم بر على وفاطمه بود كه از اول خلفاء ايشان به اعانت خليفه دوم ايشان صادر شد و شبهه نيست كه هيچ فسقى بالاتر از ظلم نيست و هيچ ظلمى بدتر از ظلم بر خانواده رسول اللّه ( صلّى اللَّه عليه و آله وسلّم ) نيست .\r\nپس اگر احدى از اهل سنّت بگويد كه اين ظلم نيست زهى ظالم و بى دين خواهد بود .\r\nو اگر بگويد كه چنين ظلمى فسق نيست غريب احمق ونادان خواهد بود .\r\nو اگر كسى از ايشان بگويد فسق منافى امامت نيست خلاف اجماع خود كرده خواهد بود زيرا كه همگى عدالت را شرط خلافت دانسته‌اند .\r\nو اگر انكار اين قضيه را بكند و بگويد چنين امرى از ابو بكر صادر نشد چه بى خبر از كتابهاى خودشان خواهد بود و بعد از نقل كردن اين جمع كثير از علماء معتبرين ايشان ديگر انكار كردن باعث اين مىشود كه جميع كتابهاى ايشان لغو\r\n\r\n","description":"","footnote":"\r\n« 1 » در اصل كلمه « حرف » نبود و شايد كلمه‌اى ديگر افتاده باشد .\r\n","page_name":" 19 ","page_number":19},
  {"content":"\r\nو باطل باشد .\r\nوعجب آن كه ابن روزبهان كه از متعصّبان بى انصاف است انكار اين قضيه را نموده و گفته است كه حكايت احراق خانه افتراى روافض است قبيح تر از اين كارى نمى باشد و اين را همين طبرى در تاريخ نقل كرده واو رافضى ومشهور به تشيّع است وهركه اين حكايت را كرده رافضى ومتعصب است . انتهى و بر عقلا مخفى نيست كه اين مرد اگر اين سخنان را از روى اعتقاد گفته در نهايت جهل ونادانى است به كتب اصحاب خود ، و اگر از راه لابديت واضطرار گفته غايت عصبيت و بى انصافى ورزيده .\r\nاولاً طبرى كه صاحب تاريخ كبير و تفسير است و اسم او محمّدبن جريربن [ يزيد بن 
  ] كثيربن غالب است ، شافعى مذهب بوده و احدى از شيعه وسنى در سنى بودن او شكى وشبهه‌اى ندارند ونووى شافعى كه بالفعل اهل سنّت او را امام شافعى كوچك مىنامند در كتاب « تهذيب الاسماء » تعريف بى حدّ ونهايت از طبرى صاحب تاريخ نموده و گفته است او امام جامع انواع علوم بود و در طبقه ترمذى ونسائى است وحافظ ابو بكر در تاريخ بغداد گفته كه او يكى از ائمه علماء است كه در زمان او كسى مثل او نبود جامع انواع علوم بود و به قول او حكم مىكردند و به رأى او رجوع مىنمودند وحافظ كتاب الهى وعارف به قرآن ومعانى و احكام آن بود وعالم به احاديث صحيح وسقيم وناسخ ومنسوخ آن بود ودانا به اقوال صحابه وتابعين و غير ايشان از متقدمين بود وتاريخ مشهور و تفسير از او است كه مثل آن تصنيف نشده .\r\nپس ، از كلام اين دو نفر كه از اعاظم سنّيانند ثابت وواضح شد كه طبرى صاحب تاريخ از اكابر علماء محدثين اهل سنّت است و ابن روزبهان از راه بى تتبّعى يا از راه عصبيت واضطرار او را شيعه شمرده واو را مشبته نموده است به طبرى شيعه كه آن محمّدبن جريربن رستم است كه صاحب كتاب « ايضاح »\r\n","description":"","footnote":"","page_name":" 20 ","page_number":20},
  {"content":"\r\nو بعضى كتب ديگر است .\r\nوامّا ثانياً ساير علماء كه راوى اين حكايتند از جمله مشاهير واكابر علماى ايشانند مثل ابن ابى الحديد وواقدى وبلادرى واعثم كوفى و ابن حنزابه و ابن عبدربّه ومحمّدشهرستانى و صاحب انفاس الجواهر ، و اين جماعت نظر به شهرتى كه دارند احتياج به ذكر احوالشان نيست و همه اين حكايت را نقل كرده‌اند ، با وجود اين چشم از ايشان پوشيدن و گفتن كه همين طبرى آن را نقل كرده است يا غايت جهل وسفاهت يا نهايت بى انصافى وعصبيت است نهايت امران است كه بعضى سوزانيدن در را نقل نكرده‌اند و ما در اثبات مطلوب احتياج به آن نداريم ، زيرا كه به آن هيئت به در خانه فاطمه رفتن ومرتضى على ( عليه السّلام ) را به آن طريق بيرون كشيدن وفاطمه ( سلام اللَّه عليها ) را رنجانيدن وغضبناك كردن در ظلم كافى است و احدى از عقلاء انكار نمى كند كه اين ظلم است وحال آن كه در اكثر كتب ايشان به طرق مختلفه بلكه بتواتر ثابت است كه پيغمبر ( صلّى اللَّه عليه و آله وسلّم ) فرموده كه « هركه فاطمه را اذيّت رساند وبرنجاند ، مرا اذيت رسانيده ورنجانيده وهركه فاطمه را غضبناك كند مرا غضبناك كرده است » .\r\nو از آن چه دلالت بر صحّت وقوع اين قضيه مىكند كلام حضرت اميرالمؤمنين ( عليه السّلام ) است در جواب از مكاتبات معاويه همچنان كه در « نهج البلاغه » مذكور است به اين عبارت :\r\n« وقلت إنّي كنت اُقاد كما يقادالجمل المخشوش حتى ابايع ولعمراللّه إنك قد اردت أن تذمّ فمدحت و أن تفضح فافتضحت و ما على المسلم من غضاضه في أن يكون مظلوماً ما لم يكن شاكّاً في دينه و لامرتاباً بيقينه و هذه حجّتى إلى غيرك « 1 » » يعنى گفته بودى تو اى معاويه يعنى در مكتوب خود بر سبيل مذمت وطعن نوشته بودى كه مرا مىكشيدند همچنان كه شتر مهار شده را مىكشند و به اين نحو\r\n\r\n","description":"","footnote":"\r\n« 1 » نهج البلاغه نامهء 28 .\r\n","page_name":" 21 ","page_number":21},
  {"content":"\r\nمرا مىبردند تا بيعت كنم به خدا قسم كه تو اراده كردى كه مرا مذمت كنى ، پس مدح كردى ، وخواستى كه مرا رسوا كنى خود رسوا شدى ، زيرا كه هيچ نقص ومذلّتى از براى مؤمن نيست كه مظلوم باشد مادامى كه شك در دين خود نداشته باشد و شبهه در يقين او راه نيافته باشد و همين است حجّت من بر غير تو از جماعتى كه بر من ظلم كردند .\r\nو اين عبارت صريح است در ظلم ابو بكر وعمر بر آن حضرت نظر به تصريحى كه حضرت امير ( عليه السّلام ) خود فرموده‌اند ونظر به نوشتن معاويه وقبول نمودن آن حضرت كه او را به آن هيئت به جبر وعدوان به مسجد بردند از براى بيعت .\r\nو چه فسقى بالاتر است از ظلم نمودن بر برادر و ابن عم رسول وزوج حضرت فاطمه بتول و پدر سبطين و محبوب ترين خلايق در نزد سيّدثقلين ؟ وهرگاه فسق ثابت شد به اقرار سنّيان خلافت باطل است .\r\nو اگر كسى از اهل سنّت بگويد كه قبول نداريم كه « نهج البلاغه » از كلام حضرت اميرالمؤمنين ( عليه السّلام ) است آن كس قابل تخاطب نيست ، بلكه از دايره انسانيّت خارج است . چگونه كسى اين را مىتواند گفت وحال آن كه سيّدرضى موسوى ( رحمه اللَّه ) كه جامع اين كتاب است شيعه وسنى مقرند به صدق وديانت او ، وبسيارى از مشايخ اهل سنّت اقرار نموده‌اند كه بسيارى از خطب وكتب ومواعظ آن حضرت كه در « نهج البلاغه » مذكور است در كتب ومواضع ديگر كه قبل از تولد سيّدرضى تأليف شده مشاهده نموده‌ايم . و بعضى نقل نموده‌اند كه خطبه شقشقيه كه مخرّب بنيان وقواعد اهل سنّت است همچنان كه بعضى عبارات آن مذكور خواهد شد در نسخه‌اى كه موثوق به ومعتمدعليه بود مشاهده شده « 1 » كه بر آن نسخه خط [ مقتدر باللّه ابو الحسن على بن محمد 
  ] بن فرات بود وتاريخ\r\n\r\n","description":"","footnote":"\r\n« 1 » ابن ميثم بحراني اين نسخه را ديده است . به بحار ، ج 29 ، ص 508 رجوع شود .\r\n","page_name":" 22 ","page_number":22},
  {"content":"\r\nنوشته شدن آن شصت سال وكسرى پيش از تاريخ تولد سيّدرضى بود . و شرح نوشتن ابن ابى الحديد و اقرار و اذعان او كه آن چه سيّدرضى در « نهج البلاغه » ايراد نموده از كلام اسداللّه الغالب است از جهة الزام و اسكات اهل سنّت كافى است . با وجود اين كه هركه فى الجمله ربط در فصاحت داشته باشد و الفت به كلام آن حضرت گرفته باشد مىداند كه اين قبيل خطب ومكاتيب و اين نوع كلام از آن عالى جناب صادر شده وسيدرضى [ و 
  ] بالاتر از او قدرت بر ايراد امثال اين قسم خطب وكتب ومواعظ ندارد .\r\nومخفى نماند كه از كلام مذكور كه حضرت امير ( عليه السّلام ) فرمود كه من مظلوم بودم ونقص ومذمّتى بر مؤمن لازم نمى آيد در اين كه مظلوم باشد مندفع مىشود آنچه بعضى اهل سنّت گفته‌اند كه :\r\nحضرت مرتضى على ( عليه السّلام ) با آن شجاعت اگر مىدانست كه خلافت حق اوست وخلافت ابو بكر با ظلم است بايست با ايشان قتال كند وايشان را دفع كند و اين عجز وذلت را بر خود قرار ندهد وكوتاهى در احقاق حق و ابطال باطل نكند وچگونه مىتواند شد كه اسداللّه الغالب با آن شجاعت عاجز باشد از آن جماعت و از ايشان مغلوب شود به آن نحو كه او را به ريسمان ببندند واو را به مسجد كشند و به عنف او را به بيعت ابو بكر در آوردند وچگونه على ( عليه السّلام ) با آن شجاعت ، در چندين سال ، نماز در عقب جماعتى مىكند كه به اعتقاد او نماز ايشان باطل و بى صورت باشد واصلاً در صدد منازعه ومجادله در نمى آيد يا از آن جا مهاجرت به موضعى ديگر نمى كند ، پس چون على ( عليه السّلام ) با آن قوّت وشجاعت متابعت از ايشان نموده و در عقب ايشان نماز كرد معلوم است كه خلافت وامامت ايشان را به حق مىدانست - انتهى كلامه .\r\nووجه اندفاع اين كلام آن است كه همچنان كه از كلام آن حضرت ظاهر شد آن جماعت بر آن حضرت ظلم كردند واو را عاجز نمودند و آن حضرت قادر\r\n","description":"","footnote":"","page_name":" 23 ","page_number":23},
  {"content":"\r\nبر دفع ايشان نبود و اين موجب هيچ منقصتى ومذمتى از براى حضرت نبود ومظلوميّت ومقهوريت فرق انبياء واوصياء امرى تازه نيست ، بلكه جبر و ستم وظلم و تعدى به جميع انبياء واولياء رسيده و اين باعث آن نيست كه از مرتبه واقعيّت ايشان چيزى كم شود ، بلكه از خواص انبياء واوصياء است كه از نفوس قاسيه ظلم و ستم نسبت به ايشان واقع شود و به جهت دعوت ايشان خباثت وناخوشى ، كه در بعضى نفوس خبيثه قاسيه است بروز كند و بر ايشان شورش كنند و در صدد ابطال وتضييع حق ايشان بر آيند وجمعى ديگر هم كه در نفوس ايشان شقاوت و خيانت كامن است ، تابع ايشان شوند وجمعى كه صاحبان نفوس سعيده سليمه‌اند ومشيت الهى به جانب ايشان تعلّق گرفته البته به طائفه محقه انبياء واوصياء مىگروند وتابع هوى وهوس وحطام دنيويه نمى شوند وهميشه تابعين ومخلصين فرقه ى محقّه انبياء واوصياء قليلى محصور بوده‌اند و تخلّف كنندگان از ايشان وپيروان اهل ظلم وعدوان بيشتر بوده‌اند آيا به گوشت نرسيده كه حضرت نوح چندين سال دعوت نمود وقوم او چه ظلم ها و ستم ها به او كردند ، حتى آن كه او را سنگ باران مىنمودند و با وجود اين چند نفر بيشتر به او نگرويدند ؟ آيا نشنيده‌اى كه حضرت خليل الرحمان على نبينا و آله و عليه السلام را در منجنيق گذاشته بر آتش افكندند ؟ آيا از قرآن خبر ندارى كه خبر داده است كه حضرت لوط از راه اضطرار به قوم خود گفت كه دختران مرا بگيريد ايشان بهترند از اين كه متعرض اين جماعت مردان شويد كه مهمان من اند ؟ ، آيا به تو نرسيده كه جرجيس را چند دفعه كشتند « 1 » ، و به ارّه فرق ذكريا را شكافتند ، و سر يحيى را از جهت زن فاحشه بريدند ؟ آيا خبر ندارى كه هارون را عاجز وذليل نمودند تا گفت : « ان القوم استضعفونى وكادو ايقتلونني » « 1 »\r\n\r\n","description":"","footnote":"\r\n« 1 » مستدرك سفينة البحار ، ذيل جرجس رجوع شود .\r\n« 2 » سوره اعراف آية 150\r\n","page_name":" 24 ","page_number":24},
  {"content":"\r\nيعنى به درستى كه قوم ، مرا ضعيف نمودند و نزديك بود مرا بكشند ؟ آيا غافلى از آن چه كفّار مكّه نسبت به حضرت خاتم النبيّين ( صلّى اللَّه عليه و آله وسلّم ) كردند تا او را مضطر وملجا نمودند به مهاجرت از مكّه معظمه به مدينه منوره ؟ و همچنين حال جميع انبياء واوصياء كه از نفوس خبيثه كه اتباع شيطانند ظلم و ستم نسبت به ايشان واقع شد .\r\nپس اگر در عاجز بودن ايشان منعى نيست از براى حضرت امير ( عليه السّلام ) نيز منعى نخواهد بود و اگر ايشان عاجز نبودند در واقع ، ليكن به جهت مصالحى چند متحمل اين جبر و ستم مىشدند آن مصالح نيز درباره حضرت مرتضى على ( عليه السّلام ) موجود است بلكه وجود بعضى از مصالح در اينجا ظاهرتر است از جمله آن كه بعد از رحلت حضرت ختمى پناه معاندين دين آن حضرت بسيار بودند از بت پرستان و يهود و نصارى ومجوس ومسيلمه كذاب وسجاح كه مدّعى نبوّت بودند ومنتظر اين بودند كه نحوى تسلّط يافته در صدد ابطال وافساد دين اسلام برآيند پس اگر حضرت امير ( عليه السّلام ) با قليلى از اهل اللّه كه تابع او بودند در صدد منازعه ومجادله با خلفاء جور بر مىآمد آن طايفه فرصت را غنيمت مىشمردند و آن چه مىخواستند مىكردند و اين منشاء آن مىشد كه بالكليّه امر اسلام را فاسد كنند .\r\nلهذا حضرت امير ( عليه السّلام ) صبر نمود ومتحمّل ظلم وعدوان ايشان شد و شبهه نيست كه بقاء دين اسلام با اختلاف در امامت بهتر است از كفر بالمرّه وحال اين كه پيغمبر ( صلّى اللَّه عليه و آله وسلّم ) خود خبر از اين اختلاف داده بود وفرموده بود كه امّت من به هفتاد و سه فرقه خواهند شد و حضرت امير ( عليه السّلام ) خود مىدانست كه بعد از بقاء دين اسلام موادّ مستعدّه ونفوس سعيده راجع به طريقه حق كه پيروى او باشد خواهند شد وجماعتى كه مشيت ازليه به سعادت ايشان تعلق گرفته داخل فرقه ناجيه اثنى عشريه خواهند شد و مىدانست كه چه قدر از اولاد جماعتى كه اگر با\r\n","description":"","footnote":"","page_name":" 25 ","page_number":25},
  {"content":"\r\nايشان مقاتله كند كشته شوند يا از دين بر گردند ، اهل حق خواهند بود و در اين شبهه نيست كه اكثر اهل ايران كه حال بر مذهب حق اند اجداد ايشان سنى مذهب بوده‌اند و همچنين در مواضع ديگر ، و به تدريج اهل سنّت رجوع به طريقه شيعه مىكنند وهرگز كسى نشنيده كه شيعه ، سنى شود . به اين جهت غزالى در « احياءالعلوم » گفته كه اميد نجات به هر طايفه داشته باشيد ، زيرا كه گاه است در وقتى از اوقات به مذهب حق رجوع نمايند و اگر چه در وقت مردن باشد ، به غير از طايفه رافضيه كه اين جماعت محال است كه از مذهب خود برگردند وتعجب آن كه غزالى خود از طريقه اهل سنّت برگشت وشيعه شد همچنان كه ابن جوزى كه از معارف واكابر علماء اهل سنّت است ، شهادت داده ، ورساله « سرّ العالمين » او در اين مطلب صريح است وبسيارى از مشاهير ومعارف اهل سنّت بعد از استحضار تفاصيل مذهب اماميه رجوع به مذهب اماميه نمودند واگرچه از تقيه اظهار مذهب اهل سنّت مىنمودند ، زيرا كه در اكثر از زمان سلاطين جور بر اين طريقه بوده‌اند وهرگاه كسى تتبع كند مىبايد كه هر ذى شعورى كه بر تفاصيل مذهب اماميه ومذهب غير ايشان مطلع شود البته ، اختيار مذهب اماميه مىكند وعلّامه حلّى ( رحمه اللَّه ) در كتاب « منهاج الكرامه » گفته است كه من هركه از صاحبان ادراك را ديدم كه بر تفاصيل مذهب اماميه ومذاهب غير ايشان مطلع بود اختيار مذهب اماميه نموده بود واگرچه در ظاهر به جهت خوف وگزارش امر دنيا اظهار مذهب اهل سنّت مىكردند و خود را به سنّيان سنى وا مىنمودند و گفته است : يكى از عظماء علماء شافعيه كه معاصر ما بود واعظم مدرسين شافعيه بود و در ميان اهل سنّت در نهايت اشتهار بود چون وقت فوت او در رسيد اظهار تشيع كرد وگفت : بايد بعضى از شيعيان متوجه غسل و كفن و دفن من شوند ومرا در مشهد كاظمين دفن كنند و من حقّيت اين مذهب را يافتم وشيعه شدم ، ليكن به جهت خوف وتقيّه در مدت حيات اظهار تشيّع نكردم .\r\n","description":"","footnote":"","page_name":" 26 ","page_number":26},
  {"content":"\r\nپس از آنچه مذكور شد ثابت شد كه مظلوميت وعجز حضرت امير ( عليه السّلام ) وعدم قدرت او بر محاربه ومنازعه او با خلفاء جور امرى تازه نيست ومظلوميت وعجز با جميع طايفه انبياء واوصياء بوده و اين معنى منافى نبوّت وامامت نيست ، با وجود اين كه در عدم قتال ومحاربه مصالح مذكوره بود .\r\nو از جمله مصلحت ها در محاربه نكردن آن حضرت مىتواند اين باشد كه هرگاه آن حضرت در صدد قتال ونزاع بر مىآمد ايشان بالكليّه از دين پيغمبر ( صلّى اللَّه عليه و آله وسلّم ) به در مىرفتند و به كفر اصلى خود راجع مىشدند و با ساير كفّار ملحق مىشدند وغايت سعى در افناء دين اسلام مىنمودند وچگونه اين احتمال بعيد است وحال اين كه ايشان در حيات پيغمبر ( صلّى اللَّه عليه و آله وسلّم ) در صدد قتل آن حضرت بر آمدند وخواستند كه شريعت او را بر طرف كنند ، همچنان كه حكايت اصحاب عقبه كه دوازده نفر از منافقين بودند ورأس ورئيس ايشان ابو بكر وعمر بودند ، شاهد بر آن است و تفصيل آن به نحوى كه شيخ ابو بكر بيهقى در كتاب « دلائل النبوة » وثعلبى در « تفسير » خود به الفاط مختلفه متقاربه ايراد كرده‌اند به اين طريق است كه چون حضرت ختمى پناه ( صلّى اللَّه عليه و آله وسلّم ) از غزوه تبوك مراجعت نمود در راه كوهى بود كه گذشت از بالاى آن بسيار دشوار بود وشبى به غايت تاريك بايست از آن راه باريك بگذرند حضرت پيغمبر ( صلّى اللَّه عليه و آله وسلّم ) با عمّار وحذيفه از راه عقبه يعنى از سر كوه روانه شدند وفرمود : ساير مردم از راه پايين كوه كه هموار بود ، بروند . دوازده كس از منافقين اصحاب با هم تمهيد نمودند پنهانى به راه عقبه رفتند كه شتر آن حضرت را از سر كوه بيندازند و آن حضرت را هلاك كنند ، جبرئيل نازل شد و حضرت را از آن تمهيد مطلع نمود . وقتى كه به سر راه آمدند حذيفه را فرمود پيش رفت و روى مركب هاى ايشان را مىزد و حق تعالى بر ايشان ترس ورعبى مسلط كرد كه همگى ترسيده برگشتند و حضرت رسول ( صلّى اللَّه عليه و آله وسلّم ) اسم هر يك هر يك را به حذيفه وعمّار گفت وهمگى را به ايشان\r\n","description":"","footnote":"","page_name":" 27 ","page_number":27},
  {"content":"\r\nشناسانيد وفرمود نام ايشان را پنهان داريد وايشان را در ميان مسلمين رسوا مكنيد ، پس حذيفه در ميان مسلمين معروف بود به اين كه منافقان را مىشناسد وحذيفه وعمّار به حضرت رسول ( صلّى اللَّه عليه و آله وسلّم ) عرض كردند كه يا رسول الله ( صلّى اللَّه عليه و آله وسلّم ) چرا مقرّر نمى كنيد كه ايشان را بكشيم ؟ فرمود : دوست ندارم كه مردم بگويند كه محمّد بعد از آن كه به اعانت اصحاب بر دشمنان ظفر يافت ، اصحاب خود را كشت . اين است نقل اصحاب عقبه به نحوى كه در دو كتاب مذكور كه از كتب معتبره اهل سنّت است مذكور است و در وقوع اين حكايت احدى از شيعه وسنى شبهه ندارند و حق تعالى در قرآن خبر از آن داده و در طرق متعدّده رسيده كه اين منافقين دبّه‌اى چند از پوست الاغ ساخته بودند و در ميان آن ها ريگ و سنگ كرده بودند كه آن ها را در پيش پاى حضرت افكنند ، ليكن اهل سنّت مىگويند : ابو بكر وعمر داخل در اصحاب عقبه نبودند وشيعه را اعتقاد آن است كه ايشان داخل بودند و اين مطلب از طرق شيعه به نحوى به صحّت پيوسته كه ايشان را در آن شبهه نيست ، ليكن اين حجّت بر سنى نمى شود و آن چه حجّت بر ايشان است كه از طرق ايشان رسيده ودلالت مىكند بر دخول ايشان در اصحاب عقبه چند روايت است :\r\nاول روايتى كه مسلم در « صحيح » خود آورده كه مردى از عمر پرسيد كه كارى كه شما با على ( عليه السّلام ) كرديد ، آيا به رأى اجتهادى بود كه پسنديديد يا به جهت چيزى بود كه از پيغمبر ( صلّى اللَّه عليه و آله وسلّم ) شنيديد ؟ عمر گفت : كه نه رأى و اجتهاد بود و نه پيغمبر حرفى گفت ، سواى آن چه همه كس از او شنيد . امّا رسول اللّه ( صلّى اللَّه عليه و آله وسلّم ) فرمود : كه دوازده كس از امّت من منافقند .\r\nو اين صريح است كه ابو بكر وعمر از جمله آن دوازده نفر بودند ، زيرا كه عمر وجود دوازده نفر منافق را سبب وباعث غصب حق على ( عليه السّلام ) قرار داد وشكّى نيست كه آن چه با على ( عليه السّلام ) شد ، باعث آن نبود مگر ابو بكر وعمر . پس ايشان از\r\n","description":"","footnote":"","page_name":" 28 ","page_number":28},
  {"content":"\r\nمنافقان خواهند بود .\r\nدوم روايتى است كه بخارى در « صحيح » خود از حذيفه به دو طريق روايت كرده كه بعد از پيغمبر حذيفه مىگفت كه نفاق در زمان رسول اللّه ( صلّى اللَّه عليه و آله وسلّم ) نفاق بود ، امّا امروز كفر علانيه است ، چه آن وقت عداوت را پنهان مىكردند وحال ظاهر مىكنند .\r\nو اين روايت نيز دلالت ظاهر بر مطلوب دارد و چه از اصحاب بعد از پيغمبر ( صلّى اللَّه عليه و آله وسلّم ) امرى ديگر كه باعث كفر تواند شد صادر نشد مگر آن چه از ابو بكر وعمر صادر شد در خصوص غصب خلافت وظلم و تعدى بر على ( عليه السّلام ) وفاطمه ( سلام اللَّه عليها ) و غصب نمودن حقّ ايشان .\r\nسوم آن چه مسلم در « صحيح » خود ذكر كرده كه عايشه از رسول الله ( صلّى اللَّه عليه و آله وسلّم ) پرسيد كه هيچ روزى را سخت تر از روز احد ديدى ؟ گفت : آن چه از قوم تو كشيدم و از همه سخت تر ، آن چه در روز عقبه از ايشان ديدم .\r\nووجه دلالت اين بر مطلوب محتاج به بيان نيست .\r\nو در دعاى صنمى قريش كه به حدّ يقين رسيده كه از كلام معجز نظام حضرت اميرالمؤمنين ( عليه السّلام ) است وعدول مشايخ شيعه به طرق معتبره اين دعا را از آن حضرت روايت كرده‌اند اشاره به اين معنى شد و در آن دعا حضرت ابتدا فرموده كه : « اللهمّ العن صنمى قريش وجبتيها وطاغوتيها » يعنى بار خدايا لعن كن بر دو صنم قريش و بر دو جبت و دو طاغوت قريش . بعد از آن به ازاء عمل بدى كه ايشان كرده‌اند ، لعنى بر ايشان كرده است و آن اعمال را به تفصيل اسم برده از غصب خلافت ومنع ارث ومنبر پيغمبر ( صلّى اللَّه عليه و آله وسلّم ) را خالى كردن از وصى او و غير ذلك از اعمال قبيحه ايشان تا آن كه ايشان را لعن كرده به سبب بالا رفتن ايشان بر عقبه وانداختن دبّاب بر پيش پاى پيغمبر ( صلّى اللَّه عليه و آله وسلّم ) ، واكثر فقرات آن دعا نص صريح است كه مراد از صنمى قريش اول و ثانى اند وهركه ملاحظه فقرات آن را\r\n","description":"","footnote":"","page_name":" 29 ","page_number":29},
  {"content":"\r\nبكند مىداند كه حضرت امير ( عليه السّلام ) از ايشان چه در دل داشته .\r\nوهرگاه ثابت شد كه ايشان از جمله منافقان بودند و خيانت با حضرت رسول ، بلكه قتل او را مضايقه نداشته ، پس برگشتن از دين او در صورتى كه ايشان را از رياست منع كنند به طريق اولى از ايشان بعيد نخواهد بود .\r\nپس به جهت مجموع آن چه مذكور شد محقّق شد كه حضرت امير ( عليه السّلام ) قدرت بر دفع ايشان نداشت ومصالحى چند كه بعضى از آن ها مذكور شد ، نيز مؤكد وباعث بر عدم محاربه ومنازعه او شد ، پس هرگاه به جهت لابديّت و مصالح مذكوره در صفوف جماعت ايشان كه به اعتقاد آن عالى شأن باطل بود داخل شود مانعى نخواهد داشت وحال اين كه آن حضرت در خلوت نماز فريضه خود را به جا مىآورد و از راه مصلحت داخل صفوف ايشان مىشد و در صورتى كه در مسجد در ميان صفوف نيز نماز را ادا مىكرد ، مطلقاً اقتدايى نمى كرد ، زيرا كه آن حضرت امام واقعى بود وهركه در پيش روى امام به حقّ باشد ، نماز او باطل و بى صورت است . پس در صورتى كه حضرت مىايستاد ابو بكر وعمر كه در پيش روى او مىايستادند مانند اسطوانه مسجد بودند و حضرت ايشان را فرض استوانه مىنمود و نماز خود را ادا مىكرد .\r\nدوم از آنچه دلالت بر فسق ابو بكر مىكند قضيه غصب كردن فدك وعوالى است از حضرت فاطمه ( سلام اللَّه عليها )\r\nوكيفيّت آن به نحوى كه سدّى ومجاهد وواقدى و ابن مردويه كه از مشاهير علماء ايشانند نقل كرده‌اند به اين طريقه است كه چون آيه وات ذى القربى حقه « 1 » نازل شد كه معنى آن اين است كه : حق خويشان را به ايشان بده حضرت پيغمبر ( صلّى اللَّه عليه و آله وسلّم ) از جبرئيل پرسيد كه : ذى القربى كيانند و حق ايشان چيست ؟ جبرئيل گفت : فدك وعوالى « 2 » را به فاطمه بده ، لهذا حضرت نظر\r\n\r\n","description":"","footnote":"\r\n« 1 » سوره اسراء آية 26\r\n« 2 » عوالى و فدك دو دهكده است\r\n","page_name":" 30 ","page_number":30},
  {"content":"\r\nبه امر الهى فدك وعوالى را به فاطمه ( سلام اللَّه عليها ) داد و حضرت فاطمه ( سلام اللَّه عليها ) وكيلى تعيين نمود كه مداخل آن را ضبط مىكرد و هر ساله تسليم فاطمه ( سلام اللَّه عليها ) مىنمود و چون ابو بكر خليفه شد فرستاد و آن دو ده را ضبط كرد وكيل حضرت فاطمه ( سلام اللَّه عليها ) را بيرون و چون اين خبر به سمع حضرت خيرالنساء رسيد به نزد ابو بكر رفت ودعواى بخشيدن نمود . ابو بكر شاهد طلبيد ، بتول جناب اميرالمؤمنين ( عليه السّلام ) و امام حسن و امام حسين ( عليهم السّلام ) و امّ ايمن و اسماء بنت عميس را به شهادت برد ، ابو بكر شهادت جميع را رد كرد وگفت : على وحسنين ( عليهم السّلام ) از براى خود جرّ نفع مىكنند و امّ ايمن و اسماء بنت عميس زنان اند و به شهادت زنان عمل نكنم ، پس حضرت خيرالنساء ملجا شد وگفت : هرگاه تصرف من ودعواى بخشيدن و شهادت اين جماعت را رد مىكنى ، پس مال پدر من است وميراث پدرم به من مىرسد چنان چه حق تعالى حكم كرده است .\r\nپس ابو بكر ميراث را هم انكار كرد ، پس به نحوى كه بخارى وترمذى و ابن قتيبه روايت كرده‌اند حضرت فاطمه ( سلام اللَّه عليها ) گفت : ميراث تو با كه خواهد بود ؟ گفت : با اهل واولادم . حضرت فرمود : كه هرگاه اولاد تو از تو ميراث مىبرند چرا من از پدرم ميراث نبرم ، ابو بكر گفت : كه من از پدرت شنيدم كه گفت ، « نحن معاشرالانبياء لانورث » يعنى ما گروه پيغمبران ارث برده نمى شويم ، يعنى ميراث نمى گذاريم و آن چه از ما مانده صدقه است . فاطمه گفت : كه حق تعالى خلاف اين حكم كرده ، زيرا كه فرموده « وورث سليمان داود » « 1 » يعنى ارث برد سليمان داود ونيز حكايت از ذكريا نمود كه گفت : « فهب لى وليّاً يرثني و يرث من آل يعقوب » « 2 » يعنى عطا كن به من فرزندى كه ارث برد از من و از آل يعقوب . و بعد از اين گفتگو حضرت بتول از ايشان اعراض نموده و از آزرده شد و قسم\r\n\r\n","description":"","footnote":"\r\n« 1 » سوره نمل آيه 16\r\n« 2 » سوره مريم آيه 6\r\n","page_name":" 31 ","page_number":31},
  {"content":"\r\nخورد كه هرگز با ابو بكر وعمر تكلّم نكنم وشكوه ايشان را به نزد پدر خود برم و در وقت رحلت از دنيا وصيّت نمود كه او را در شب دفن كنند و احدى از آن جماعت غاصبين و اتباع ايشان بر آن مظلومه نماز نكنند وحافظ ابو بكر ابن مردويه كه از مشاهير علماى ايشان است در « مناقب » خود روايت كرده كه چون خبر غصب فدك به فاطمه رسيد ، چادر در سر كرد و با گروهى از اقارب وخويشان به نزد ابو بكر رفت در وقتى كه جمعى بسيار از مهاجر وانصار در نزد ابو بكر بودند ، پس ناله‌اى كرد كه همه مردم را به ناله و گريه آورد . سپس ساعتى صبر كرد تا گريه و فرياد وغوغاى مردم تسكين يافت ، آنگاه بعد از حمد وثناى الهى گفت :\r\n« لقد جاءكم رسول من انفسكم عزيز عليه ما عنتّم حريص عليكم بالمؤمنين رؤوف رحيم فان تعزوه [ و تعرفوه 
  ] تجدوه ابى دون اباءكم وانا ابنته دون نساءكم واخا ابن عمّي دون رجالكم » يعنى به درستى و تحقيق كه آمد به سوى شما از جانب خدا رسولى از جنس وقوم شما كه دشوار بود بر او كه ببيند تعب ورنج شما را ، يعنى گمراهى شما را ، وحريص بود بر هدايت شما و به طائفه مؤمنان مهربان ورحيم بود ، اگر نسبت او را بدانيد مىدانيد كه او پدر من است نه پدر شما ، و من دختر اويم نه زنان شما ، و برادر پسر عمّ من است نه برادر شما .\r\nپس بسيارى از مفاخر ومناقب پدر بزرگوار خود را از بر طرف نمودن كفر وضلالت وهدايت نمودن گمگشتگان وادى غوايت وجهالت وغيره را بيان نمود ، سپس فرمود :\r\n« حتّى اذا اختاراللّه لنبيه دار انبيائه اطلع الشيطان راسه فد عاكم فالفاكم لدعوته مستجيبين فوسمتم غير ابلكم ورحلتم غير سر بكم ووردتم غير شربكم هذا و العهد قريب و الكلم رحيب و الجرح لمايند مل إنّما زعمتم خوف الفتنة الا في الفتنة سقطوا وانّ جهنّم لمحيطة بالكافرين ثم لم تلبثوا [ الّا 
  ] ريث تسرّون حسواً في\r\n","description":"","footnote":"","page_name":" 32 ","page_number":32},
  {"content":"\r\nارتغآء ونصبرمنكم على مثل حزّالمدى وانتم تزعمون ان لا ارث لنا افحكم الجاهلية تبغون يا مشعرالمسلمين أتوارث ابى يا بن ابى قحافة أفي كتاب اللّه أن ترث اباك ولا ارث ابى لقد جئت شيئا فريّا فدونكها مرحولة مخطومة تلقاك يوم حشرك ونشرك فنعم الحكم اللّه و الزعيم محمّد و الموعد القيامة وعندالساعة يخسر المبطلون ثم انكفات الى قبر ابيها وهى تقول :\r\nقدكان بعدك انباء وهنبئة لو كنت شاهدها لم يكثر الخطب . انّا فقدناك فقدالارض وابلها و اختل اهلك فاشهدهم ولا تغب . افعلى عمد تركتم كتاب اللّه و اتخذتموه وراءكم ظهرّيا اذ يقول اللّه تعالى : وورث سليمان داود « 1 » مع ما اقتصّ اللّه من خبر يحيى اذ قال : هب لى من لدنك وليّا يرثني و يرث من آل يعقوب « 2 » وقال : واولوالارحام بعضهم اولى ببعض في كتاب اللّه « 4 » وقال : يوصيكم اللّه في اولادكم للذكر مثل حظّ الانثيين » « 3 » خلاصه ترجمه اين كلام معجز نظام آنكه بعد از آن كه حق تعالى از براى پيغمبر خود اختيار كرد مكان پيغمبران را شيطان سر از كمين بر آورد وشما را به اطاعت خود خواند و همه را مطيع ومنقاد خود يافت ، پس داغ كرديد شتر ديگران را و از غير راه خود رفتند و در آب گاه ديگران وارد شديد ، يعنى تصرف در حق ديگران كرديد و آن چه از شما نبود غصب كرديد ، با وجود اين كه عهد پيغمبر ( صلّى اللَّه عليه و آله وسلّم ) شما نزديك بود و هنوز از رحلت او زمان بسيارى نگذشته بود ، و جراحت مصيبت او ملتئِم نشده بود و گمان فتنه كرديد و خود را در فتنه افكنديد و به درستى كه [ جهنم 
  ] فرو گيرنده است كافران را پس بعد از پيغمبر خود زمانى صبر ودرنگ نكرديد كه اظهار نفاق كرديد در لباس خيرخواهى\r\n\r\n","description":"","footnote":"\r\n« 1 » سوره ثمل آيه 16 .\r\n« 2 » سوره مريم آيه 6 .\r\n« 3 » سوره نساء آيه 11 .\r\n« 4 » سوره احزاب آيه 6 .\r\n","page_name":" 33 ","page_number":33},
  {"content":"\r\nامّت ، عَلَم عداوت با اهل بيت او افراشتيد و ما صبر مىكنيم بر اذيّت شما كه مانند تيزى دم شمشير است وشما گمان مىكنيد كه ما ارث نداريم ، آيا متابعت وپيروى حكم اهل جاهليت مىكنيد ، اى گروه مسلمانان اى پسر ابى قحافه آيا ميراث پدر مرا تو مىبرى ؟ آيا در كتاب خدا وارد شد كه تو ميراث پدر خود را ببرى و من ميراث پدر خود را نبرم ، به تحقيق كه اتيان نمودى به امرى دروغ و باطل . پس بگير امروز شتران با جهاز ومهار كه در روز حشر و نشر با تو ملاقات كند در هنگامى كه حاكم خدا ومدّعى محمد ( صلّى اللَّه عليه و آله وسلّم ) و وعده گاه قيامت باشد و در آن روز رياكارى اهل بطلان ظاهر خواهد شود .\r\nپس خود را بر روى قبر منوّر ومرقد مطهر پدر بزرگوار خود انداخت وگفت : به درستى كه بعد از رفتن تو فتنه بسيار و آشوب بى شمار روى داد و اگر تو حاضر مىبودى آن ها نبودى وامر ما به صعوبت ومشقّت نرسيدى به درستى كه مفقود كرديم تو را همچنان كه زمين باران را مفقود كند ، يعنى از فقدان تو همه پژمرده حال وافسرده خاطر ، و بى برگ ونوا شديم وامر اهل بيت تو مختل و بى نظام شده ، پس حاضر شو و از ايشان غايب مباش .\r\nپس باز به ابو بكر وتابعان او گفت : آيا عمداً دست از كتاب خدا برداشتيد و آن را به پشت خود انداختيد ، زيرا كه حق تعالى مىگويد سليمان ارث داود را برد وزكريا گفت : بار خدايا عطا كن به من فرزندى كه ارث ببرد از من و از آل يعقوب وفرموده : كه اولوالارحام بعضى اولى انداز ارث بردن از بعضى ديگر ، و اين حكم عام است وفرموده : وصيت مىكند حق تعالى شما را در ارث بردن اولاد شما به اين طريق كه از براى پسر است از ارث دو مقابل آن چه از براى دختر است و اين شامل جميع اهل اسلام است .\r\nومخفى نماند كه اين خطبه به نحوى كه ابن مردويه و ديگران از علماء سنّيان نقل كرده‌اند مشتمل بر فقرات بسيار ديگر هست و ما اكثر فقرات آن را در اين جا\r\n","description":"","footnote":"","page_name":" 34 ","page_number":34},
  {"content":"\r\nايراد نكرديم ، زيرا كه همين قدر از براى مطلوب كافى است و در كتب شيعه فقرات بسيار ديگر دارد كه در طرق اهل سنّت نيست و ابن ابى الحديد نيز اين خطبه را در « شرح نهج البلاغه » ذكر كرده است . « 1 » و بر عقلا و ارباب بصيرت مخفى نيست كه اين حكايت دليلى است قاطع وصريح بر فسق وضلالت ابو بكر . زيرا كه بناى حكم ابو بكر در اين قضيه يا به علم خود بود يا به مقتضاى ظاهر شريعت از شهود و يمين و تصرف و امثال آن ، و بنا بر تقدير اول بايد ابو بكر به طريق قطعى دانسته باشد كه فدك وعوالى را پيغمبر ( صلّى اللَّه عليه و آله وسلّم ) به فاطمه ( سلام اللَّه عليها ) نبخشيده و آن چه هم از پيغمبر باقى مىماند صدقه است و ورثه او ارث نمى برند ، ومجرد ظن ، بنابر اين تقدير كافى نيست ، زيرا كه حاكم به مجرد ظن نمى تواند دست از ظاهر شريعت و احكام ظاهريّه الهيّه بر دارد و به ظنّ خود عمل كند وهرگاه ابو بكر به طريق قطع وجزم اين را دانسته بايد مطابق واقع باشد و البته پيغمبر ( صلّى اللَّه عليه و آله وسلّم ) آن را نبخشيده باشد و مال آن حضرت هم صدقه باشد و بنابر اين البته بايست حضرت فاطمه ( سلام اللَّه عليها ) و حضرت امير ( عليه السّلام ) نيز عالم باشند كه آن حضرت نبخشيده و مال او صدقه است و با وجود اين چگونه مطالبه او مىكردند وچگونه حضرت خيرالنساء اين همه سعى مىكرد كه آن مال حرامى را بگيرد وصرف معيشت خود كند وچگونه حضرت مرتضى على ( عليه السّلام ) كه از هد واورع صحابه بود اين قدر اصرار در گرفتن حرام صرف مىكرد .\r\nو اگر معاندى بگويد بر ايشان معلوم نبود آن چه بر ابو بكر معلوم بود گوييم اين نهايت بى انصافى است كه چنين امرى عامّ البلوى در نزد ابو بكر به طريق قطع ثابت شود و بر على ابن ابى طالب كه باب مدينه علم حضرت مصطفى ( صلّى اللَّه عليه و آله وسلّم ) بود مخفى باشد وچگونه مىشود كه حكايت ارث نبردن انبياء با وجود مخالفت آن با كتاب وسنّت از پيغمبر ( صلّى اللَّه عليه و آله وسلّم ) صادر شود به نحوى كه ابو بكر بشنود و با وجود\r\n\r\n","description":"","footnote":"\r\n« 1 » به ج 16 ، ص 249 رجوع شود .\r\n","page_name":" 35 ","page_number":35},
  {"content":"\r\nعموم بلوى به گوش اعلم اصحاب ومحرم اسرار سيّدمختار نرسد و اگر فرض كنيم وتسليم نماييم كه چنين اتفاق افتاد كه پيغمبر ( صلّى اللَّه عليه و آله وسلّم ) اين را گفت وعلى ( عليه السّلام ) نشنيد و ابو بكر شنيد ، چگونه كسى مىگويد حضرت اميرالمؤمنين ( عليه السّلام ) وفاطمه ( سلام اللَّه عليها ) نبخشيدن فدك وعوالى را نمى دانستند و ابو بكر مىدانست زيرا كه هرگاه واقعاً پيغمبر ( صلّى اللَّه عليه و آله وسلّم ) نبخشيده بود ، البته مىدانستند كه نبخشيده است و با وجود اين چگونه دروغ صريح مىگفتند كه حضرت بخشيده .\r\nو اگر معاندى از راه لجاحت بگويد ابو بكر عمل به ظن خود كرد نه به علم ، و عمل كردن به ظن هم جايز است گوييم در صورتى كه عمل به ظن خود در مرافعات جايز باشد شكىّ نيست كه بايد عمل به ظنّى كرد كه اقواى ظنون باشد وكدام ظن قوى تر است از ظنى كه حاصل شود از ادعاى فاطمه معصومه ( سلام اللَّه عليها ) به انضمام شهادت اميرالمؤمنين ( عليه السّلام ) وحسن وحسين وامّ ايمن و اسماء بنت عميس ، زيرا كه حضرت فاطمه وجناب اميرالمؤمنين وحسنين ( عليهم السّلام ) معصوم بودند ومَطهَّر از كذب و اخذ مال [ حرام 
  ] بودند و حق تعالى در آيه تطهير شهادت به عصمت و طهارت ايشان داده و حضرت رسول تصريح به صدق وحقيقت ايشان نمود ، زيرا كه فرموده اهل بيت من وكتاب خدا هرگز از يكديگر جدا نشوند تا بر سر حوض بر من وارد شوند ونيز پيغمبر ( صلّى اللَّه عليه و آله وسلّم ) در حق حضرت امير ( عليه السّلام ) فرموده كه اگر همه مردم به طرفى روند وعلى به طرف ديگر ، تابع على شويد كه او هرگز شما را دلالت به باطل نكند و از راه حق بيرون نبرد وعلى با حق ملازم است از يكديگر هرگز جدا نشوند و اين جمله در شأن اهل بيت وعلى ثابت ومتفق عليه بين الفريقين است همچنان كه ان شاءاللّه از كتب معتبره ايشان مذكور خواهد شد و ابو بكر اين جمله را مىدانست ، پس چگونه قول ايشان را رد نمود و چه ظنّى اقوى بود از ظنى كه از قول اين چنين جماعتى حاصل مىشد ، پس هرگاه ابو بكر عمل به ظن خود مىكرد و عمل به ظاهر شريعت نمى نمود چنان كه\r\n","description":"","footnote":"","page_name":" 36 ","page_number":36},
  {"content":"\r\nمفروض است بايست به قول ايشان عمل كند ، زيرا كه ظنى از قول ايشان حاصل مىشد اقواى جميع ظنون بود و [ يا 
  ] بايست به حضرت فاطمه نسبت باطل وطمع در مال حرام دهد و به آن سه معصوم ديگر نسبت شهادت زور وجلب نفع دهد ؟ و بنابر تقدير دوم كه بناى ابو بكر بر حكم كردن به ظاهر شريعت بود يعنى عمل كردن به آن چه مقتضاى ظاهر است از بيّنه و يمين و تصرف و امثال آن ، مىگوييم شكى نيست كه در اين صورت بايد مدعى در مقابل حضرت فاطمه ( سلام اللَّه عليها ) باشد كه دعوى كند كه فدك وعوالى صدقه است ونحله وميراث نيست و در اين صورت چون فدك وعوالى در تصرف حضرت خيرالنساء بود بايست طلب بيّنه از مدعيان صدقه كند نه از حضرت فاطمه .\r\nاگر گويند چون كه حضرت فاطمه مدعى بخشش شد ، لهذا ابو بكر از او طلب بينه نمود گوييم ، بر فرض صحت اين ، بعد از آن كه حضرت فاطمه گفت اگر به من نبخشيده مال پدر من است وارث او به من مىرسيد چرا در اين صورت ابو بكر طلب بينه از مدعيان صدقه نكرد وحال آن كه اصل آن است كه هر گاه مالى از شخصى متخلّف شود آن مال به عنوان ارث از ورثه او باشد و اين اصل موافق با كتاب وسنّت بود و ادعاى صدقه بودن مخالفت اصل وكتاب الهى وسنّت حضرت رسالت پناهى بود و با وجود اين ، بينه از مدعيان صدقه طلب نكردن و پيش از ثبوت بطلان تصرف ، وكيل حضرت فاطمه را از فدك وعوالى بيرون كردن عين خطا ومحض ضلالت است با وجود اين كه هركه از مسلمين شهادت بر صدقه مىداد بايست ابو بكر شهادت او را قبول نكند ، زيرا كه همه مسلمين در صدقه پيغمبر شريك بودند ، پس هركه از ايشان شهادت مىداد بايست ابو بكر نسبت جلب نفع به او دهد و شهادت او را رد كند همچنين كه شهادت حضرت مرتضى على ( عليه السّلام ) را به اين جهت رد كرد وحال اين كه هيچ مدعى در برابر نبود كه\r\n","description":"","footnote":"","page_name":" 37 ","page_number":37},
  {"content":"\r\nاقامه بيّنه كند و ابو بكر خود ، هم حاكم وهم مدعى بود با وجود اين كه او هم متّهم بود در اين قضيه زيرا كه اگر صدقه بودن ثابت مىشد او نيز مثل ساير مسلمين شريك مىبود و نمى دانم با وجود اين ، چگونه قول حضرت امير را به جهت جلب نفع ردّ مىكرد وقول خود را حجّت مىدانست .\r\nو اگر گويند در صدقه بودن مال پيغمبر احتياج به شاهد وگواه نبود بلكه اين معنى ظاهر وواضح در پيش همه مسلمين بود و روايت : « نحن معاشر الانبياء لانورث » در نزد همه ايشان ثابت ومحقّق بود ، گوييم با وجود اين چگونه مىشود كه بر حضرت بتول ( عليهما السّلام ) مخفى باشد و آن همه گفتگويى كه مذكور شد در خصوص ارث ميانه او و ابو بكر واقع شود وچگونه اين معنى بر باب مدينه علم مصطفى مخفى بود و اگر مخفى نبود چگونه قبول نمى كرد وچگونه فاطمه را منع از ادعاى ارث نمى كرد « 1 »\r\n[ علاوه بر اين ها ابو بكر چند جا به نقيص روايت ارث نبردن عمل كرد 
  ]\r\nاول اين كه حجره حضرت فاطمه را به ميراث به او داد ،\r\nاگر به ميراث به او نمى داد به تصرف او وا نمى گذاشت چگونه او را در آن جا دفن مىنمودند .\r\nدوم آن كه حجره هاى عايشه وحفصه را به ايشان به ميراث داد\r\nهمچنان كه در بعضى روايات ايشان رسيده . و شاهد بر اين است آن چه وارد شده است كه در وقتى كه عايشه منع نمود كه حضرت امام حسن مجتبى ( عليه السّلام ) را در حجره حضرت رسول ( صلّى اللَّه عليه و آله وسلّم ) دفن نمايند ابن عباس يا محمّدابن حنيفه - على اختلاف الروايتين - به او خطاب نمود كه :\r\n« تجمّلت تبغّلت ولو عشت تفيّلت * لك التّسع من الثّمن وفي الكلّ تصرّفت » ؛\r\nيعنى سوار شتر شدى سوار استر شدى و اگر بمانى ، سوار فيل هم خواهى شد . از براى تو بود ازتسع ازثمن حجره حضرت رسول ( صلّى اللَّه عليه و آله وسلّم ) و تو همه حجره را تصرف\r\n\r\n","description":"","footnote":"\r\n« 1 » گويا از اينجا عبارتى افتاده است .\r\n","page_name":" 38 ","page_number":38},
  {"content":"\r\nكردى وضبط نمودى زيرا كه در صورتى كه زن بى اولاد از زمين ارث ببرد ، ثمن حجره را جميع زوجات آن حضرت به ارث مىبرند و چون زوجات آن حضرت نُه نفر بودند حصه هر يك نه يك از هشت يك حجره مىبود كه يك جزء از هفتاد و دو جزء حجره باشد ، پس هرگاه حجره به هفتاد و دو جزء منقسم مىشد يك جزء آن حصه عايشه مىبود ومع ذلك جميع آن را ضبط نمود و پدر خود را در آن دفن كرد و همچنين حفصه دختر عمر با وجود اين كه يك جزء از هفتاد و دو جزء حجره كه در تصرف داشت حصه او مىشد ومع ذلك همه آن را ضبط نمود و بعد از فوت پدر خود او را در آن دفن كرد .\r\nوسنّيان نيز از براى عذر دفن ابو بكر وعمر در آن حجره ها گفته‌اند كه عايشه وحفصه به قدر حصه ، پدران خود را در آن دفن كردند .\r\nو اگر بگويند ابو بكر آن دو حجره را به عنوان ميراث به ايشان نداد ، بلكه ايشان ادعا نمودند كه پيغمبر آن دو حجره را به ايشان بخشيده ، همچنان كه در بعضى روايات رسيده و به آن جهت ابو بكر آن دو حجره را به تصرّف ايشان داد ، گوييم چگونه به مجرد ادّعاى بخشش بدون اثبات شرعى آن دو حجره را به تصرف ايشان گذاشت و ادعاى حضرت فاطمه را با وجود شهودى كه مذكور شد رد كرد و در هيچ يك از كتب اخبار و احاديث فريقين نرسيده است كه عايشه وحفصه اقامه شهودى بر طبق ادعاى بخشش نموده باشند وبخشش را به ثبوت شرعى رسانيده باشند .\r\nاگر گويند در مورد فدك وعوالى ابو بكر علم به بخشش نداشت و به شهادت يك مرد و يك زن نمى توانست حكم كرد و در مورد حجره عايشه وحفصه ابو بكر خود علم قطعى به بخشش داشت و از براى حاكم جايز است كه آن چه را علم قطعى به آن دارد حكم كند و اگر چه شاهدى بر آن اقامه نشود جواب گوييم كه هرگاه ابو بكر عمل به علم خود مىكرد بايد آنچه منشاء علم او شود عمل به\r\n","description":"","footnote":"","page_name":" 39 ","page_number":39},
  {"content":"\r\nآن [ كند 
  ] و شكى نيست كه ادعاى فاطمه معصومه به انضمام شهادت على ابن ابى طالب وحسنين ( عليهم السّلام ) وامّ ايمن و اسماء بنت عميس مفيد علم است ، زيرا كه ابو بكر عالم به صدق وعدالت اين چهار نفر بود وعلم قطعى داشت كه ايشان دروغ گو نيستند ومكرّر از پيغمبر ( صلّى اللَّه عليه و آله وسلّم ) شنيده بود كه در شأن على ابن ابى طالب ( عليه السّلام ) فرمود كه حق با على است وعلى با حق است وهرگز از يكديگر جدا نمى شوند ، پس هرگاه بناى او نه بر ظاهر شرع بود بلكه به علم خود عمل مىكرد ، چگونه در اين جا به علم خود عمل نكرد .\r\nو اگر كسى گويد از قول ايشان علم از براى او به هم نرسيد ، نهايت حماقت و بى انصافى از او صادر شده ، بلكه سخنى از او ناشى شده كه مخالف اجماع اهل سنّت است ، زيرا كه با وجود ثبوت عصمت ايشان - همچنان كه مذكور خواهد شد - وعلم ابو بكر به عصمت ، چگونه قول ايشان موجب علم نيست .\r\nو بر فرض اين كه عصمت ايشان در نزد ابو بكر محقق نبود شبهه نيست كه صدق وعدالت ايشان محقق بود پس چگونه با وجود اين علم از براى او بهم نرسيده و در حجره عايشه وحفصه علم از براى او بهم رسيده با وجود اين كه احدى از اصحاب وخواص واقارب رسول الله ( صلّى اللَّه عليه و آله وسلّم ) مطلع نبودند و در كتب ايشان نيز روايتى نرسيده كه حضرت رسول آن دو حجره را به عايشه وحفضه بخشيده باشد ، بلكه بعضى از اهل سنّت تصريح كرده‌اند كه بخشش وقوع نداشت و ابو بكر آن دو حجره را از پيش خود داد .\r\nو خدا مىداند كه هر عاقل منصف تعجب مىكند از علم داشتن ابو بكر به صدق عايشه وحفصه بى شاهد وبينه ، و شك داشتن او در صدق سلاله نبوّت با وجود شهادت صاحبان عدالت وعصمت .\r\nو هر منصفى بعد از تأمل مىداند كه اين حكم ناشى از كفر وعناد و بعض ولجاج بود .\r\n","description":"","footnote":"","page_name":" 40 ","page_number":40},
  {"content":"\r\nو ديگر مىگوييم چگونه ابو بكر علم به صحّت حديث نحن معاشر الانبياء لانورث به هم رسانيد با وجود مخالفت آن با نصوص قراينه وانكار كردن حضرت فاطمه ( سلام اللَّه عليها ) بر او همچنان كه گذشت وچگونه حديثى كه مخالف قرآن باشد به نحوى قطعى الصدور از پيغمبر مىباشد كه ابو بكر علم قطعى به آن هم رساند وفاطمه وعلى ابن ابى طالب آن را مطلقاً نشنيده باشند كه به اين شدت بر او انكار كنند پس معلوم شد كه ادعا نمودن كه آن حديث در نزد ابو بكر قطعى بود ، باطل است وهرگاه چنين باشد بايست هرگاه ابو بكر علم به بخشش فدك نداشت آن را به عنوان ارث به ايشان واگذارد ، و از تصرّف ايشان بيرون نياورد .\r\nو از جمله ادله بر اين كه ابو بكر آن دو حجره را به عنوان ارث به ايشان داده بود نه به عنوان اين كه پيغمبر ( صلّى اللَّه عليه و آله وسلّم ) به ايشان بخشيده ، حكايت منع كردن عثمان است ايشان را از آن دو حجره و در وقت منع كردن گفت كه شما شهادت داديد كه تركه رسول ( صلّى اللَّه عليه و آله وسلّم ) ميراث نيست ، ديگر چگونه ارث مىبريد با وجود اين كه به خدا قسم كه شك ندارم كه شهادت شما باطل بود .\r\nسوم از مواضعى كه ابو بكر به نقيض روايت ارث نبردن از پيغمبر حكم كرد قصه دعواى على وعباس است\r\nچنان كه ابن حجر كه از اعاظم علماى ايشان است با جمعى ديگر از فضلاء ايشان روايت كرده‌اند كه عباس حضرت اميرالمؤمنين را به مرافعه به نزد ابو بكر برد ودعوى كرد بر زره و شمشير و استر و عمامه حضرت رسول وگفت : من عمّ پيغمبرم و به او از تو نزديكترم و ابو بكر حكم كرد كه به على مىرسد وعباس در آن حقى ندارد زيرا كه با وجود فرزند كه حضرت فاطمه باشد عمّ ارث نمى برد و همچنان كه ثابت است از مذهب اهل بيت پس اگر متروكات آن حضرت ميراث نمى بود ابو بكر بايست اين حكم نكند پس يا اين حكم را ناحق نموده يا در نقل روايت ، دروغ بر پيغمبر ( صلّى اللَّه عليه و آله وسلّم ) بسته .\r\nو بعضى از سنّيان از براى عذر در اين قضيه گفته‌اند كه ابو بكر اشياء مذكوره\r\n","description":"","footnote":"","page_name":" 41 ","page_number":41},
  {"content":"\r\nرا به عنوان ميراث به على نداد ، بلكه به عنوان صدقه به او داد و صدقه كه اطلاق بر مال پيغمبر مىشد نه به معنى زكات مفروضه با تصدّقات مسنونه است كه بر اهل بيت حرام بود ، بلكه به معنى مال من لاوارث له است كه يكى از اطلاقات صدقه است يا به معنى مالى است كه بايد در مصالح وعساكر مسلمين شود كه يكى از اطلاقات صدقه است .\r\nو جواب اين عذر بدتر از گناه آن است كه در لفظ روايت رسيده كه على وعباس در باب ميراث بردن اشياء مذكوره به نزد ابو بكر رفتند ، ابو بكر حكم كرد كه مال على است و با وجود اين ، گفتن اين كه به عنوان صدقه به على داد بى صورت است . و نيز اگر بر وجه صدقه مىداد بايد لااقل چيزى به عباس هم بدهد [ تا 
  ] رعايت مصلحت وخاطرجويى او هم نموده باشد ، پس اگر شمشير وزره از براى شجاعت به مرتضى على مىداد بايست استر و عمامه يا لااقل عمامه تنها را به عباس دهد تا احقاق فى الجمله شده باشد ، زيرا كه مالى كه مشترك ميان على وعباس بلكه مشترك ميان همه مسلمين باشد ، چگونه به على تنها مىداد و ديگران را محروم مىكرد با وجود حقّيت و استحقاق .\r\nوايضاً هرگاه مال پيغمبر صدقه مىبود اصل مرافعه ايشان بى صورت مىبود وبايست ابو بكر اشياء مذكوره را مانند فدك وعوالى از تصرف ايشان بيرون آورد .\r\nومخفى نماند كه مرافعه حضرت اميرالمؤمنين ( عليه السّلام ) وعباس منازعه نبود بلكه رفتن ايشان به نزد ابو بكر از جهت تنبيه او بود بر افترا بستن به حضرت رسول ( صلّى اللَّه عليه و آله وسلّم ) كه گفته است نحن معاشر الانبياء لانورث چنان چه مروى است كه يحيى برمكى در حضور هارون الرشيد از هشام بن الحكم كه از جمله اصحاب حضرت صادق ( عليه السّلام ) بود پرسيد كه : آيا تواند شد كه حق در دو طرف مخالف باشد ؟ هشام گفت : نه گفت پس اگر دو شخص در حكمى از احكام دينيه منازعه كنند يا\r\n","description":"","footnote":"","page_name":" 42 ","page_number":42},
  {"content":"\r\nهر دو بر بطلان باشند يا يكى بر حق باشد و ديگرى باطل . هشام گفت : چنين باشد . پس گفت : بگو كه در وقتى كه على وعباس بر سر ميراث در نزد ابو بكر منازعه كردند ، آيا هر دو بر باطل بودند يا يكى بر حق بود و ديگرى بر باطل و در اين صورت كدام بر باطل وكدام بر حق بود . هشام گفت : هيچ يك بر باطل نبودند و هر دو بر حق بودند وحكايت ايشان مثل حكايت آن دو ملك است كه به مرافعه به نزد حضرت داود رفتند . آيا كدام يك از آن دو ملك بر حق بودند و كدام يك بر باطل يا اين كه هر دو بر باطل بودند ؟ يحيى گفت : هيچ يك از ايشان بر بطلان نبود ، بلكه مطلوب ايشان از آن مرافعه تنبيه حضرت داود بود از غفلت نمودن او در حكم ، هشام گفت : همچنين على وعباس في الحقيقه منازعه و اختلاف نداشتند ، بلكه غرض ايشان از مرافعه رفتن به نزد ابو بكر تنبيه او بود بر غلط وظلمى كه در حكم ميراث اهل بيت كرد . هارون را از اين جواب خوش آمد وبسيار تحسين كرد . ومخفى نماناد كه نهايت عذرى كه سنّيان در قضيه فدك مىگويند ، همچنان كه صاحب « نواقض الروافض » گفته آن است كه ابو بكر خود حديث نحن معاشر الانبياء لانورث را از پيغمبر ( صلّى اللَّه عليه و آله وسلّم ) شنيده بود ، پس ارث دادن فدك به فاطمه صورتى نداشت وبخشش در نزد او ثابت نشد ، زيرا كه شاهد بر بخشش منحصر بود به على وامّ ايمن و به يك مرد و يك زن نصاب شهادت تمام نمى شود وملا على قوشچى در « شرح تجريد » گفته كه بر حاكم نيست كه به شهادت يك مرد و يك زن حكم كند و اگر چه مدّعى و شاهد معصوم باشند و از براى اوست كه حكم كند به آن چه مىداند واگرچه هيچ شاهدى بر آن نباشد .\r\nو جواب اين عذر ناموجه ، هرچند در كلمات سابقه معلوم شد ، ليكن از براى توضيح باز مىگوييم :\r\nاولاً كدام عاقل قبول مىكند كه حديثى كه مخالف با ضرورى اديان ونصوص\r\n","description":"","footnote":"","page_name":" 43 ","page_number":43},
  {"content":"\r\nقرآن باشد از پيغمبر ( صلّى اللَّه عليه و آله وسلّم ) صادر شود به نحوى كه ابو بكر تنها بشنود و احدى ديگر از اصحاب نشنوند يا همه اصحاب بشنوند وعلى وفاطمه مطلقاً آن را نشنوند وحال اين كه اين امرى بود عامّ البلوى ودواعى بر ضبط آن بسيار بود ، پس چگونه مىشود كه ابو بكر در شنيدن آن منفرد باشد يا ديگران بشنوند وعلى ابن ابى طالب كه در مجامع وخلوات از سيّدكاينات منفك نمى شد و هيچ حكمى از وصادر نمى شد مگر آن كه آن جناب آن را اخذ مىنمود آن حديث را نشنود و همچنين چگونه مىشود كه فاطمه وزوجات آن حضرت ، آن را نشنوند وچگونه مىشود كه پيغمبر اين حكم را از براى ورثه بيان نكند و از جهت غير ورثه بيان كند وحال اين كه بايست آن را اول به ورثه رساند كه ايشان بر آن مطلع باشند در بعد از رحلت ادعاى ارث ننمايند وهرگاه سلاله نبوّت يعنى فاطمه معصومه يقين بر كذب آن حديث نمى داشت و احتمال صحّت آن مىداد چگونه به آن شدت انكار بر ابو بكر مىكرد وچگونه سعى مىكرد كه مال جميع مسلمين را ضبط كند وصرف خود و عيال خود نمايد و به ابو بكر مىگفت هرگاه بخشش بر تو ثابت نشد ، مال پدر من است و به عنوان ارث به من واگذار وچرا بايد تو از پدر خود ارث ببرى و من نبرم .\r\nوثانياً مىگوييم هرگاه از براى حاكم است كه به علم خود عمل كند شكّى نيست كه طريق حصول علم متعدد است وكدام طريق اقوى از ادعاى معصومه است به انضمام شهادت چند معصوم و چند زن عادله .\r\nو اگر ايشان بگويند شاهد قضيه مذكوره منحصر على وامّ ايمن بود مىگوييم شكى نيست كه ادعاى معصومه با شهادت معصوم به انضمام شهادت زنى كه پيغمبر مكرّر بگويد او از اهل بهشت است مفيد علم است و ما بعد از اين عصمت على وفاطمه را به ادلّه عقليه ونقليه اثبات خواهيم كرد ، پس منع كردن عصمت ايشان را همچنان كه صاحب « نواقض » كرده است باطل است ، با وجود\r\n","description":"","footnote":"","page_name":" 44 ","page_number":44},
  {"content":"\r\nاين كه اين بى انصاف در بعضى از مواضع كتاب خود اقرار به علوّ عصمت حضرت امير ( عليه السّلام ) نموده است و در قضيّه فدك منع نموده است و گفته است كه قدر مسلم آن است كه فاطمه سيده زنان است وعلى بهترين جميع امّت است مطلقاً يا بعد از سه خليفه يا بعد از شيخين ، و اين معنى دلالت بر عصمت ندارد .\r\nو بر ارباب شعور مخفى نيست كه همين قدر كه اين بى انصاف مسلم داشته است ، از جهت اثبات مطلوب كافى است زيرا كه شبهه نيست كه ادعاى سيّده زنان به انضمام شهادت بهترين امّت سيّد آخرالزّمان و شهادت زنى كه پيغمبر ( صلّى اللَّه عليه و آله وسلّم ) مكرّر به لفظ فرموده باشد كه از اهل بهشت است مفيد علم است . ليكن در دلى كه خالى از عناد وعصبيت ، وبرى از عداوت وبغض خانواده نبوّت باشد .\r\nو از آن جمله كه دلالت مىكند بر آن كه بعد از علم به صدق وعصمت مدعى ، جايز است حاكم عمل به قول او بكند بدون بيّنه ، قضيه خزيمة ابن ثابت است و آن به اين طريق است كه شترى كه حضرت پيغمبر ( صلّى اللَّه عليه و آله وسلّم ) مىفرمود از من است ديگرى هم مىگفت مال من است . پيغمبر ( صلّى اللَّه عليه و آله وسلّم ) فرمود كه كيست كه از براى قول من شاهد باشد خزيمة ابن ثابت گفت : من شاهدم كه اين شتر مال شماست . حضرت فرمود : از كجا دانستى كه اين مال من است مگر در وقتى كه من آن را مىخريدم ، تو حاضر بودى ؟ عرض كرد : نه يا رسول الله ( صلّى اللَّه عليه و آله وسلّم ) حاضر نبودم ، ليكن چون علم به صدق وعصمت تو دارم مىدانم قول شما حق وصدق است و شتر مال شماست حضرت او را قبول كرد وتصديق او را نمود و شهادت او را با شهادت دو عدل برابر گرفت و از آن جهت ملقب به « ذى الشهادتين » شد .\r\nپس اگر عصمت وصدق ، دليل قبول كردن قول مدّعى نبود ومستغنى از شهادت نمى بود ، هر آينه بايست پيغمبر ( صلّى اللَّه عليه و آله وسلّم ) به قول خزيمه حكم نكند واو را تصويب نكند در شهادت به امرى كه نديده وحاضر نبوده ، بلكه شهادت او به\r\n","description":"","footnote":"","page_name":" 45 ","page_number":45},
  {"content":"\r\nمجرد تمسّك به صدق وعصمت بوده ، پس هرگاه به مجرد صدق وعصمت مدعى ، بايد حاكم قول او را قبول كند ، چگونه در وقتى كه مدعى معصوم باشد و اقامه شاهد معصوم نيز بكند قول او را قبول نمى توان كرد .\r\nوثالثاً مىگوييم شكّى نيست كه فدك در تصرف حضرت فاطمه ( سلام اللَّه عليها ) و وكيل حضرت فاطمه از براى ضبط محصولات آن در آن جا بود ومنازعى در برابر نبود و با وجود تصرف بى منازع چه صورت داشت كه ابو بكر از او طلب بيّنه نمايد وبيّنه او را رد كند و چه صورت داشت كه پيش از احضار شهود وطى محاكمه وكيل آن معصومه را اخراج كند .\r\nورابعاً مىگوييم هرگاه قطع نظر از جميع آن چه گفتيم بكنيم ، شكى نيست در « ادعاى مالى » ، كه به يك شاهد و قسم حكم مىشود وفدك از جمله اموال بود و حضرت فاطمه ادعاى بخشش نمود و على ابن ابى طالب شهادت داد و شكى نيست كه او لااقل يك شاهد عدل بود با قطع نظر از ديگران . پس حكم خدا آن بود كه بعد از قسم دادن به فاطمه فدك به او وا گذاشته شود چرا ابو بكر اين حكم را نكرد وفدك را از تصرف ايشان بيرون آورد .\r\nو اگر كسى گويد كه هرگاه فدك وعوالى حق فاطمه بود و ابو بكر بر او ظلم كرد چرا مرتضى على در زمان خلافت خود آن را به اولاد فاطمه رد نكرد ؟ جواب گوييم كه خلافت آن حضرت بعد از خلافت سه خليفه خلافتى نبود كه در آن عمل به مقتضاى علم خود تواند كرد آن حضرت كدام بدعت و احكام باطله ايشان را كه مظنه غرضى در آن نبود توانست رفع نمود كه قضيه فدك را تواند نقض كرد كه حق فرزندان او بود ومعاندان توهّم غرض مىنمودند وچگونه حضرت متمكن از نقض و ابطال احكام ايشان بود وحال آن كه اين معنى دلالت بر فساد امامت وبطلان خلافت ايشان مىكرد وجمهور ، ايشان را خليفه مىدانستند و از اعتقاد خود بر نمى گشتند و چنان چه حضرت بنا بر نقض\r\n","description":"","footnote":"","page_name":" 46 ","page_number":46},
  {"content":"\r\nاحكام ايشان مىگذاشت در ميان جمهور شورش وغوغا مىشد آيا به گوشت نرسيده كه آن زبده ناس آن قوم حق ناشناس را در زمان خلافت خود از نماز تراويح كه از بدعتهاى عمر بود نهى فرمود ايشان ابا وامتناع نمودند وصداهاى خود را به واعمرا بلند كردند تا آخرالامر حضرت ايشان را بر ضلالت خود واگذاشت . و به تواتر ثابت است كه آن حضرت مكرّر در منابر و محافل اظهار عدم تمكن خود وقلت اعوان وانصار وعدم استطاعت بر اظهار و اجراى حق مىنمود و در وقتى كه جمعى از قضات آن حضرت كه از او مأذون شده بودند كه به بعضى نواحى بروند عرض كردند كه به چه نحو در ميان مردم حكم كنيم ، حضرت به ايشان فرمود : « اقضوا بما كنتم تقضون حتى يكون الناس جماعة أو أموت كما مات أصحابى » يعنى حكم كنيد به آنچه پيشتر حكم مىكرديد تا آنكه مردم همگى بر حق مجتمع شوند و از اعتقادات باطله برگردند ، يا من بميرم و از ميان شما بروم بر تقيه همچنان كه جمعى از ياران وخواص مرا حق تعالى قبض روح نمود و به سوى خود برد در حالت تقيّه .\r\nوايضاً مىتواند شد كه سبب در رد نكردن حضرت امير فدك را به جهت آن باشد كه به استفاضه از اهل بيت ثابت شده كه آن چه از ما به ظلم بردند ، ديگر آن را پس نمى گيريم ، همچنان كه شخصى از حضرت كاظم ( عليه السّلام ) پرسيد كه چرا حضرت امير در زمان خلافت خود فدك را بر نگردانيد حضرت فرمود كه : ما اهل بيتى هستيم كه هر حقى كه از ما به ظلم گرفتند به غير خدا ديگرى آن را نمى گيرد وامّا آن چه از مؤمنان به ظلم گرفته مىشود ما آن را از ظالمين ايشان مىگيريم و به ايشان رد مىكنيم .\r\nوشيخ صدوق در كتاب « علل » از حضرت صادق ( عليه السّلام ) روايت نموده كه از آن حضرت سؤال شد كه : چرا على در زمان خلافت خود فدك را به اولاد فاطمه رد نكرد ؟ حضرت فرمود كه : اقتدا به پيغمبر ( صلّى اللَّه عليه و آله وسلّم ) كرد در وقتى كه فتح مكّه نمود\r\n","description":"","footnote":"","page_name":" 47 ","page_number":47},
  {"content":"\r\nوعقيل خانه آن حضرت را فروخته بود و به آن حضرت گفتند كه خانه خود را واپس نمى گيرى حضرت فرمود عقيل خانه از براى ما نگذاشت ما اهل بيتى هستيم كه آن چه از ما به عنوان ظلم گرفته شد ديگر آن را واپس نمى گيريم و به همين سبب حضرت امير فدك را واپس نگرفت .\r\nسوم از آن چه دلالت بر فسق ابو بكر مىكند اذيّت رسانيدن اوست به حضرت خيرالنساء\r\nو آزرده شدن آن حضرت از او از جهت قضيه فدك و ساير قضايائى كه بعد از پيغمبر ( صلّى اللَّه عليه و آله وسلّم ) از او ناشى شد از سوزانيدن در خانه او و غصب خلافت شوهر او ونشناختن مرتبه ايشان و به جا نياوردن حقوق ايشان ، وبالجمله ثابت ومحقق است در ميان فريقين كه فاطمه از او آزرده شد و از او راضى نشد تا آن كه از دنيا رحلت فرمود ووصيّت نمود كه او را در شب دفن كنند تا ابو بكر به جنازه او حاضر نشود و بر او نماز نكند و اين خبر در بسيارى از كتب اهل سنّت نقل شده از جمله در « صحيح بخارى » در جزء خامس نقل شده و در « صحيح مسلم » در جزء ثالث روايت شده و ابن ابى الحديد آن را در « شرح نهج البلاغه » به طرق كثيره ايراد كرده و گفته اين خبر ثابت ومحقق است ودفع نتوان كرد و گفته است كه ابو بكر بعد از آزرده شدن فاطمه مكرّر خود رفت وعمر را فرستاد از جهت عذرخواهى آن حضرت واو راضى نشد وناراضى وغضبناك از او ، از دنيا رفت ووصيّت نمود كه پنهان دفنش كنند .\r\nوشكّى نيست كه ايذاى فاطمه ايذاى پيغمبر ( صلّى اللَّه عليه و آله وسلّم ) است وايذاى پيغمبر ، ايذاى خداست ، همچنان كه به طرق متعدده فر يقين از پيغمبر ( صلّى اللَّه عليه و آله وسلّم ) روايت كرده‌اند و هر عاقلى مىداند كه هيچ فسق وظلمى بالاتر از ايذاى خدا ورسول او نيست .\r\nچهارم از آن چه دلالت بر فسق ابو بكر مىكند آن است كه خلف قسم نمود\r\nهمچنان كه در « صحيح بخارى » و « صحيح مسلم » روايت شده كه وقتى كه فاطمه به نزد ابو بكر فرستاد ومطالبه فدك و خمس خيبر نمود ونداد وگفت اين ها\r\n","description":"","footnote":"","page_name":" 48 ","page_number":48},
  {"content":"\r\nصدقات پيغمبرند ، قسم خورد كه هيچ يك از صدقات پيغمبر ( صلّى اللَّه عليه و آله وسلّم ) را از آن چه آن حضرت خود عمل مىفرمود وقسمت مىنمود به غير نخواهم داد و در « جمع بين الصحيحين » روايت شده كه ابو بكر قسمت صدقات را به نحوى مىكرد كه آن حضرت خود قسمت مىكرد به سواى آن كه به اقارب و اهل بيت آن حضرت به نحوى كه حضرت خود مىداد او نداد و اين قضيّه همچنان كه دلالت بر خلف قسم او مىكند و آن فسق صريح است همچنين دلالت مىكند بر عداوت او باقرابت حضرت رسول ( صلّى اللَّه عليه و آله وسلّم ) كه حصّه همه كس را به نحوى كه در عصر آن حضرت بود مىداد وحصّه ايشان را كم كرد .\r\nپنجم از آن چه دلالت بر فسق او مىكند قول عمر است كه در شأن او گفته است كه :\r\n« بيعة أبى بكر كانت فلتة فمن عاد إلى مثلها فاقتلوه » يعنى بيعت وخلافت ابو بكر بى تدبير شد خدا مسلمانان را از شرّ آن نگاه دارد ، پس هركه به مثل آن بيعت عود كند او را بكشيد و نقل اين قول از عمر در ميان فريقين مشهور و در « صحيح بخارى » و « صحيح مسلم » مسطور است و شكى نيست كه بيعت وخلافتى كه متضمن شرّ از براى مسلمانان باشد وهركه عود به آن كند واجب القتل باشد ، معلوم است كه همچنين بيعتى خدا ورسول او به آن راضى نيستند و هر آن خليفه كه مثل اين بيعت به آن خليفه كرده‌اند بى ايمان اند .\r\nو اگر كسى بگويد قول عمر حجّت نيست غايت امر آن است كه او در اين قول خطا كرده است . جواب گوييم اهل سنّت خلافت ابو بكر وحقّيت آن و وجوب اطاعت او را قطعى مىدانند نظر به اجماع ، ومخالفت مثل اين اجماع را جايز نمى دانند . لهذا اگر كسى قايل به خلافت ابو بكر نباشد او را مصيب نمى دانند واو را فاسق مىدانند ، پس حكم كردن عمر به اجتهاد كه مثل اين بيعت متضمن شرّ است و كسى كه آن بيعت را بكند واجب القتل است در نزد سنّيان جايز نيست . لهذا بر اعتقاد ايشان بايد اين قول از عمر فسق صريح بلكه كفر باشد ، زيرا كه\r\n","description":"","footnote":"","page_name":" 49 ","page_number":49},
  {"content":"\r\nايشان مخالف اجماع قطعى را كافر مىدانند و اجماع بر خلافت ابو بكر را قطعى مىدانند و معلوم است كه هر اجماعى كه بر خلافت ابو بكر منعقد شده مثل آن بر مثل آن خلافت هم منعقد شده خواهد بود .\r\nپس كسى كه حكم كند كه همچنين خلافتى باطل ومتضمن شرّ است و اهل آن بيعت را واجب القتل بداند بايد به اعتقاد سنّيان كافر باشد . لهذا همچنين شخصى قابل خلافت نخواهد بود ، پس لااقل از اين قول فسق يكى از اين دو خليفه لازم مىآيد .\r\nاگر كسى گويد فسق عمر در آن وقت ضررى به سنّيان ندارد ، زيرا كه در وقت گفتن او اين قول را ، خليفه نبود وايشان عدالت را در حين خلافت شرط مىدانند ، نه در وقت ديگر ، جواب گوييم كه كسى كه در جبلت او باشد كه از راه جهل يا عصبيت حكم كند به وجوب قتل اهل حق و منكر اجماع قطعى شود قابل خلافت نيست واگرچه اين معنى در غير وقت خلافت او از او صادر شود . با وجود اين كه ما بعد از اين ثابت خواهيم كرد كه خليفه پيغمبر ( صلّى اللَّه عليه و آله وسلّم ) در جميع زمان عمر خود بايد عادل بلكه معصوم باشد .\r\nششم از آن چه دلالت بر فسق او مىكند آن است كه وصيت كرد كه او را در خانه حضرت رسول ( صلّى اللَّه عليه و آله وسلّم ) دفن كنند\r\nو آن خانه از سه احتمال خالى نبود :\r\nاحتمال اول : آنكه آن خانه را حضرت مخصوص خود گردانيده باشد كه هيچ كس را در آن دخلى وشركتى نباشد و در اين صورت داخل شدن ابو بكر در آن و تصرف نمودن او فسق صريح است .\r\nاحتمال دوم : آن كه صدقه بر همه مسلمين باشد ، چنان چه ابو بكر دعوى نمود و در اين صورت حصه ابو بكر به قدر شبرى نمى شود ، چه جاى قبرى . با وجود اين كه تصرف نمودن در مال مشاع مشترك بايد به اذن شركاء باشد و ابو بكر از هيچ يك از شركاء اذنى و طلب رضا حاصل نكرد .\r\n","description":"","footnote":"","page_name":" 50 ","page_number":50},
  {"content":"\r\nاحتمال سوم : اين كه ميراث پيغمبر ( صلّى اللَّه عليه و آله وسلّم ) باشد و در اين صورت مىگوييم ، ابو بكر خود از ورثه نبود وحصه دخترش كه تسع ثمن است به قدر خشتى نبود .\r\nبا وجود اين كه در اين دو احتمال آخر امام حسن مجتبى ( عليه السّلام ) هم شريك بود ، بلكه اولى بود و پس چرا عايشه مانع دفن او شد در آن جا .\r\nهفتم از آن چه دلالت بر فسق وظلم او مىكند كلماتى است كه در وقت مفارقت از دنيا ومشاهده احوال عقبى گفته :\r\nاول آن چه مسلّم ومشهور در كتب فريقين مسطور است كه در آن وقت گفت :\r\nكاش از رسول الله ( صلّى اللَّه عليه و آله وسلّم ) مىپرسيدم كه آيا انصار را در امر خلافت حقّى هست يا نه اگر حديث « الائمّة من قريش » را از آن حضرت شنيده بود چه شك مىنمود كه انصار در آن حق ندارند ؟ زيرا كه ايشان قريش نبودند و اگر از آن حضرت نشنيده بود بر او ثابت ومحقّق نگشته بود . چرا دروغ بر آن حضرت مىبست .\r\nوحال اين كه اين قول دلالت صريح بر بطلان مذهب سنّيان دارد ، زيرا كه مذهب ايشان آن است كه كسى در خلافت حقى از جانب خدا ورسول ندارد وثبوت آن به مجرد اجماع امّت است .\r\nوعجب آن كه بعضى از علماى اهل سنّت گفته‌اند كه ابو بكر اين كلام را از باب احتياط گفت ، ونفهميده كه اگر احتياط مىداشت مىبايست تا يقين نكند كه انصار را در آن حقّى نيست و تا جزم نمايد كه حق خودش است در آن تصرف نكند .\r\nدوم آن چه غزالى در كتاب « احياءالعلوم » روايت كرده است\r\nكه عمر پيش ابو بكر آمد در وقتى كه زبانش را حركت مىداد ، چون نظرش بر عمر افتاد گفت : اين است كه مرا به اين بلا گرفتار كرد .\r\nسوم آن چه در تنفيس ( كذا ) كرابيسى وزهره انيسى ( كذا ) ومواعظ الكرامى ( كذا ) روايت شده كه\r\nابو بكر در وقت وفات گفت : كاش من مرغى مىبودم\r\n","description":"","footnote":"","page_name":" 51 ","page_number":51},
  {"content":"\r\nدر صحراها و بر سر درختها مىنشستم ومرتكب خلافت نمى شدم در آن وقت عمر داخل بر او شد گفت : اين است كه مرا به اين مهالك وبلايا مبتلا كرد .\r\nچهارم آن چه در كتاب « الصراطالمستقيم » از محمدابن ابى بكر روايت شده كه\r\nپدرم را ديدم در وقتى زبانش مىپيچيد پرسيدم اى پدر چه حال دارى گفت : گرفتار مظلمه على ابن ابى طالبم و در « كامل بهائى » اين حكايت را به تفاوتى نقل كرده و در آخر اين فقره زياد كرده كه بعد از اين گفتگو ابو بكر آهى كشيد وگفت : كاش مرا به فاطمه وخانه او كارى نبود وكاش « فجاة سلمى » در آتش نينداخته بودم وكاش خواهر خود را به اشعث بن قيس نداده بودم ، پس و يل وواى مىگفت و فرياد مىكرد تا جان تسليم نمود .\r\nپنجم آن چه زياد بكائى كه از اكابر علماى ايشان است نقل نموده است\r\nهمچنان كه فضل بن شاذان در كتاب « ايضاح » از او روايت كرده است كه ابو بكر مىگفت : كاش از پيغمبر مىپرسيدم كه خلافت حق كيست وكاش درِ خانه فاطمه را نمى گشودم وكاش از جيش اسامه تخلف نمى نمودم وكاش اشعث بن قيس را كشته بودم وكاش خالدبن وليد را به قصاص مالك ابن نويره كشته بودم . « 1 »\r\n* * *\r\nوامّا آن چه دلالت بر فسق عمر مىكند كه در زمان خلافت از وصادر شده بسيار است و اين رساله گنجايش ذكر آن ندارد و كسى كه خواهد بر همه آن مطلع شود به كتب مبسوطه علماء رجوع كند . و ما از جهت اثباب مطلوب خود به چند چيز اكتفا مىكنيم :\r\n\r\n","description":"","footnote":"\r\n« 1 » الايضاح ص 159 .\r\n","page_name":" 52 ","page_number":52},
  {"content":"\r\nاول آن چه در « صحيح مسلم » روايت شده كه حضرت اميرالمؤمنين ( عليه السّلام ) وعباس در زمان خلافت عمر به نزد او رفتند عمر به ايشان گفت : چون پيغمبر ( صلّى اللَّه عليه و آله وسلّم ) از دنيا رحلت فرمود ، ابو بكر گفت : من ولى رسول اللّه‌ام وشما به نزد او آمديد . تو اى عباس ميراث پسر برادر خود را طلب كردى و تو اى على ميراث پدر زن خود را خواستى ابو بكر گفت : رسول الله ( صلّى اللَّه عليه و آله وسلّم ) گفته است : ما ميراث نمى گذاريم تركه طايفه انبياء صدقه است . شما او را دروغ گو و گناه كار وخائن وغدار دانستيد و خدا مىداند كه او راست گو وخوب وتابع حق بود و چون ابو بكر از دنيا رفت من ولى رسول خدايم و ولى ابو بكرم وشما مرا كاذب وغادر وخائن مىدانيد و خدا مىداند كه من صادق ونيكوكار وتابع حقّم وشما آمده‌ايد و مىگوييد امامت را به ما بده .\r\nوبخارى در « صحيح » خود همين حكايت را روايت كرده با اندكى اجمال در بعضى الفاظ آن .\r\nو شبهه نيست كه اين حديث را هيچ يك از سنّيان نمى توانند اِنكار نمود و به اعتقاد همه ايشان صحيح است . زيرا كه اجماع ايشان منعقد است بر اينكه احاديثى كه در اين دو « صحيح » اين دو شيخ روايت كرده‌اند ، صحيح است وقبول كردن آن واجب است . خصوص آن چه در « صحيح بخارى » است كه منكر آن را واجب القتل مىدانند ، همچنان كه قاضى عياض مالكى در كتاب « شفاء » تصريح به آن كرده .\r\nپس مىگوييم بنابر اين حديث ، عمر در قول خود كه به على وعباس گفت شما ابو بكر ومرا كاذب واثم وخائن وغدار مىدانيد يا كاذب بود يا صادق . اگر كاذب بود از كذب او فسق او لازم ، بلكه بهتان او ثابت شد كه بالاتر است از كذب و اشد فسوق است و اگر صادق بود پس به اعتقاد باب مدينه علم رسول ( صلّى اللَّه عليه و آله وسلّم ) ، ايشان متّصف به صفات مذكوره بودند و آن حضرت به خلافت ايشان راضى نبود\r\n","description":"","footnote":"","page_name":" 53 ","page_number":53},
  {"content":"\r\nوهرگاه آن حضرت ايشان را قابل خلافت نداند و به اعتقاد او ايشان كاذب واثم وخائن وغدارند ديگر چگونه اهل سنّت قائل به امامت ايشان مىتوانند شد وبلاشبهه يا خلافت ايشان حق خواهد بود يا خلافت مرتضى على وحقّيت او با حقّيت ايشان با هم جمع نخواهد شد و شكى نيست كه مرتضى على ايشان را همچنين مىدانست و بنابر اين كه آن عالى جناب باب مدينه علم رسول است وملازم قرآن و حق است قول او محض صدق وصدق محض است . پس ايشان فاسق بودند وقابليت خلافت را نداشتند وبالجمله جمع نمودن ميان مرتضى على وخلفاء ثلاثه از قبيل جمع بين النقيضين است و شاهد بر اين حكايتى است كه ابن ابى الحديد در « شرح نهج البلاغه » روايت كرده است كه اسمعيل بن على حنبلى كه فقيه وفاضل ومقدم حنابله بود و در بغداد ساكن بود ، روزى شخصى از حنابله كه به زيارت حضرت امير ( عليه السّلام ) به نجف رفته بود از نجف برگشت و به نزد او آمد وگفت يا سيدى روز غدير در نزد قبر امام على ( عليه السّلام ) ديدم كه جماعت رفضه به آواز بلند بى خوف صحابه را سبّ مىكنند واقوال شنيعه قبيحه در حق ايشان مىگفتند : اسمعيل گفت گناه ايشان چيست و الله كه ايشان را بر اين امر جرأت نداده و اين راه را براى ايشان نگشاده ، مگر صاحب آن قبر ، آن مرد پرسيد صاحب آن قبر كيست ؟ گفت : على ابن ابى طالب . آن مرد گفت او ايشان را امر به اين نموده گفت : آرى به خدا قسم كه على ايشان را امر به اين فرموده و اين راه را بر ايشان گشوده ، آن مرد گفت : پس اگر او بر حق است ما چرا با ابو بكر وعمر تولى كنيم وايشان را امام دانيم و اگر بر حق نيست پس چرا به او تولى كنيم واو را امام دانيم ، بايد يا از او و يا از ايشان تبرى كنيم . اسمعيل برخواست وگفت : لعنت خدا بر اسمعيل زانى ابن زانى اگر خوب اين مسأله را داند اين را گفت و به حرم ( داخل خانه ) رفت .\r\nدوم از آن چه دلالت بر فسق عمر مىكند آن است كه مكرّر مخالفت حكم\r\n","description":"","footnote":"","page_name":" 54 ","page_number":54},
  {"content":"\r\nخدا و حكم حضرت رسالت پناهى مىكرد از آن جمله حليّت متعه نساء ومتعه حج از جانب خدا و پيغمبر ثابت ومحقّق بود و در عصر رسول اللّه ( صلّى اللَّه عليه و آله وسلّم ) و عصر [ ابو بكر 
  ] و مدتى هم از اوايل زمان خلافت عمر شايع و معمول ميان مسلمانان بود همچنان كه در « صحيح » بخارى ومسلم وترمذى و « جمع بين الصحيحين » حميدى به چندين طريق و « مسند » احمد حنبل و « شرح ابن ابى الحديد » روايت شده كه اين دو متعه در آن عصر در ميان مسلمين شايع بود تا اين كه عمر نهى كرد وگفت : « متعتان كانتا على عهد رسول الله 6 وانا احرّ مهما واعاقب عليهما متعة النساء ومتعة الحج » يعنى دو متعه است كه در زمان رسول الله ( صلّى اللَّه عليه و آله وسلّم ) حلال بود من آن ها را حرام مىكنم و كسى كه مرتكب آن ها شود او را تعذيب مىكنم يكى متعه زنان و ديگرى متعه حج . در « جمع بين الصحيحين » از جابربن عبدالله روايت كرده است كه گفت : ما با رسول اللّه متعه مىكرديم تا وقتى كه عمر برخاست وگفت : خدا براى رسول خود هرچه به هر نحو مىخواست حلال مىكرد « و انّ القران قد نزل منازلة » و به درستى كه قرآن نازل شد از براى مجادله كردن با خصم پس به آنچه خواهش پيغمبر ( صلّى اللَّه عليه و آله وسلّم ) بود به آن نحو نازل شد ، بعد از آن گفت : شما حج وعمره را چنان كه خدا فرموده عمل كنيد ونكاح متعه را نكنيد كه هركه زنى را متعه كند او را سنگ باران كنم وايضاً در « جمع بين الصحيحين » و « مسند » احمدحنبل روايت شده كه متعه نساء در كتاب خدا نازل شد و قرآن به حرمت آن نازل نشد و حضرت رسول اللَّه ( صلّى اللَّه عليه و آله وسلّم ) به آن عمل فرمود و از آن نهى ننمود تا از دنيا رفت و در « جمع بين الصحيحين » بعد از آن گفته كه پس مردى براى خود آن چه خواست گفت ، ونيز در « جمع بين الصحيحين » روايت كرده كه عمر گفت به درستى كه مىدانم كه رسول اللّه ( صلّى اللَّه عليه و آله وسلّم ) و اصحاب او به متعه عمل كرده‌اند ، امّا من نمى خواهم كه مردم شبها در پاى درختها با زنان صحبت دارند ، بعد از آن به حج آيند وقطرات آب از سرهاى ايشان بچكد .\r\n","description":"","footnote":"","page_name":" 55 ","page_number":55},
  {"content":"\r\nوبالجمله در اكثر كتب صحاح اهل سنّت مصرّح به است كه متعه در زمان رسول اللّه وزمان ابى بكر ومدّتى هم از زمان عمر بود و بعد از آن عمر نهى كرد و در كتاب « طرايف » و « جمع بين الصحيحين » روايت شده كه متعه معمول مسلمين بود تا در زمان عمر در وقتى كه عمر وبن حريث زنى را متعه كرد عمر پرسيد كه شاهد تو كيست ؟ گفت : مادرم ، ومادرِ زنى كه متعه كرده‌ام يا گفت برادر او . عمر گفت : چرا ديگرى در ميان شما شاهد نيست ، مىترسم دروغ بگويى و بعد از آن نهى كرد .\r\nو شبهه نيست كه حكمى كه پيغمبر ( صلّى اللَّه عليه و آله وسلّم ) از براى امّت قرار داده باشد هركه آن را برگرداند ونقيض آن را در ميان مردم جارى كند آن شخص فاسق ، بلكه كافر خواهد بود و اگر كسى بگويد عمر مجتهد بود و اجتهاد او چنين اقتضا كرد واگرچه مخطى باشد گوييم حكمى كه از پيغمبر ثابت ومحقق باشد اجتهاد كردن در خلاف آن معنى ندارد و هيچ يك هم از اهل سنّت به اين قايل نيستند .\r\nو اگر گويند احتمال دارد كه تحريم عمر به جهت روايتى باشد كه از پيغمبر شنيده باشد گوييم اين احتمال باطل است .\r\nامّا اولاً به جهت اين كه عمر تحريم آن را نسبت به خود داد وگفت : من حرام مىكنم و اگر به جهت روايتى بود كه از پيغمبر شنيده بود بايست نسبت به آن حضرت دهد . همچنان كه متعارف اصحاب بود .\r\nوامّا ثانياً به جهت اينكه تحريم به جهت روايتى كه عمر شنيده بود اگر تحريم در جميع ازمنه بود ، پس چرا در عصر پيغمبر ( صلّى اللَّه عليه و آله وسلّم ) و عصر ابو بكر كسى به آن روايت عمل نكرد وچرا پيغمبر كه مىديد متعه در ميان امّت شايع است نهى نمى فرمود وچرا ابو بكر از آن نهى نكرد و اگر حديث را همين عمر شنيده بود چرا پيش از اين اظهار نكرد و اگر تحريم در بعضى از ازمنه بود كه اول حلال بود و در زمان عمر نسخ شده ومضمون روايت آن بوده كه بايد در آن عصر حرام\r\n","description":"","footnote":"","page_name":" 56 ","page_number":56},
  {"content":"\r\nباشد ، گوييم بعد از انقطاع وحى وانقضاء زمان نبوّت ديگر نسخ نمى باشد .\r\nوامّا ثالثاً چگونه مىتواند كه روايتى در همچنين امرى عامّ البلوى وارد شود و احدى از صحابه به غير عمر نشنود و اگر نقل اين روايت محتمل مىبود چگونه حضرت اميرالمؤمنين ( عليه السّلام ) تصريح به خلاف آن مىكرد ، همچنان كه در « جمع بين الصحيحين » روايت شده كه عثمان در مكّه و مدينه مردم را از حج تمتع نهى كرد و چون حضرت امير نهى او را شنيد به آواز بلند لبيك به حج تمتع گفت ، عثمان گفت من نهى مىكنم و تو عمل مىكنى حضرت فرمود : من سنّت پيغمبر را به قول هيچ كس ترك نمى كنم .\r\nو همين حديث شاهد عدل ودليل قاطع است بر اين كه پيغمبر ( صلّى اللَّه عليه و آله وسلّم ) از آن نهى نفرموده و نهى از ديگرى بوده و اخبارى كه گذشت صريح بودند در اين كه پيغمبر نهى ننمود و نهى عمر از پيش خود بود نه از روايت .\r\nوعجب آن كه شارح مقاصد گفته كه اباحت متعه به اخبار مشهوره نسخ شد به اجماع صحابه چون كه محمّدابن حنفيه از اميرالمؤمنين ( عليه السّلام ) روايت كرده كه منادى رسول الله ( صلّى اللَّه عليه و آله وسلّم ) در روز خيبر ندا كرد كه خدا و رسول خدا از متعه نهى نمودند و معنى قول عمر كه من حرام مىكنم اين است كه حكم به حرمت واعتقاد به آن مىكنم به جهت قيام دليل .\r\nو جواب اين قول كه از راه اضطرار و بى انصافى ناشى شده است آن است كه اگر نسخ حليّت متعه در زمان پيغمبر ( صلّى اللَّه عليه و آله وسلّم ) شده بود چرا در تتمه زمان آن حضرت و در عصر ابو بكر معمول ومتداول ميان اهل اسلام مىبود همچنان كه به شهادت مشايخ ايشان ثابت شد و در « صحاح » ايشان تصريح شده كه از عصر پيغمبر حليّت دو متعه ثابت بود تا وقتى كه عمر حرام كرد چگونه نسخ شدن آن در زمان پيغمبر ( صلّى اللَّه عليه و آله وسلّم ) را با همه اخبارى كه از كتب ايشان گذشت جمع مىتوان نمود ؟ وهرگاه حرمت در زمان پيغمبر ( صلّى اللَّه عليه و آله وسلّم ) و ابو بكر ثابت مىبود چگونه قول\r\n","description":"","footnote":"","page_name":" 57 ","page_number":57},
  {"content":"\r\nبه حرمت نسبت به عمر مىدادند وفر يقين او را متفرّد در اين حكم ومؤسّس اين كار مىدانستند همچنان كه از اخبار كثيره ايشان ثابت شده است و چيزى كه گفته كه محمّدابن حنفيه از اميرالمؤمنين روايت كرده مجرد كذب وافترا است و بر فرض وجود آن در يكى از كتب ايشان معارض است به اخبار كثيره صحيحه به اعتقاد ايشان پس چگونه مىتواند شد كه آن همه اخبار را طرح كنند به مثل اين خبر و همه سنّيان از طرق متعدده يقين مىدانند كه حرمت متعه در عهد پيغمبر ( صلّى اللَّه عليه و آله وسلّم ) و ابو بكر نبود . با وجود اين كه احاديث متقدمه به انضمام آن چه به آن مضمون است كه اين رساله گنجايش ذكر آن ندارد ، مقبول در نزد ما وايشان هر دو است و اين خبر كه نسبت به محمّدبن حنفيه داده است ما آن را قبول نداريم ومطلقاً حجّت بر ما نيست . پس بايد اين حديث بر فرض بودن آن در يكى از كتب موضوعه ايشان مطروح باشد و آن چه گفته است كه به اجماع صحابه نسخ شد مجرد كذب وافتراست زيرا كه حضرت اميرالمؤمنين ( عليه السّلام ) كه باب مدينه علم مصطفى وملازم خلوات و محافل سيّداصفيا بود فرمود كه : من سنّت رسول خدا را به قول احدى ترك نمى كنم همچنان كه از روايت « جمع بين الصحيحين » معلوم شد .\r\nوايضاً در « صحيح » ترمذى روايت شده كه مردى از پسر عمر از متعه سؤال كرد او گفت حلال است آن مرد گفت : پدرت از آن نهى كرده گفت : هرگاه رسول خدا ( صلّى اللَّه عليه و آله وسلّم ) فرموده ما ترك متابعت او را نخواهيم كرد از براى پيروى پدرم .\r\nو در كتب تواريخ و سير و ساير كتب ايشان مروى است كه شش كس از صحابه يعنى ابن عباس و ابن مسعود وجابربن عبدالله انصارى و ابو سعيد خدرى وسلمة ابن اكرع ومغيرة ابن شعبه وجمع كثير از تابعين فتوى به حليّت متعه مىدادند وثعلبى ومحمّدبن حبيب نحوى تصريح نموده‌اند كه شش كس از صحابه و شش كس از تابعين فتوى به حليّت متعه مىدادند و با وجود مخالفت مرتضى\r\n","description":"","footnote":"","page_name":" 58 ","page_number":58},
  {"content":"\r\nعلى و پسر عمر و اين شش كس معلوم مىشود كه مطلقاً اجماعى هم بعد از عمر منعقد نشد و حق اين است كه هيچ يك از صحابه موافقت با او نكردند و بعضى اگر ساكت شدند از راه خوف از عمر بود به جهت شدّت خلافت وغلظت ودرشتى او همچنان كه در ميان فر يقين مسلم ومشهور است .\r\nسوم از آن چه دلالت بر فسق او در زمان خلافت مىكند آن است كه به بسيارى از احكام ثابته نبويه كه جاهل بود ،\r\nهر وقت از او سؤال مىنمودند بر خلاف حكم خدا ورسول از روى جهل حكم مىكرد و ديگران او را اِنكار مىنمودند وشكّى نيست كه با وجود عدم علم ، حكم خدا را به خلاف آن چه هست بيان كردن عين فسق است ودلالت بر كمال بى دينى مىكند . از آن جمله در « جمع بين الصحيحين » به چند طريق روايت شده كه مردى از عمر پرسيد كه جنب شدم و آب نيافتم حكم خدا در اين صورت چيست : عمر گفت : نماز ساقط است . عمار گفت : اى عمر به ياد ندارى كه من و تو در يكى از غزوات جنب شديم تو نماز نكردى و من خود را به خاك ماليدم و بعد از آن كه به خدمت حضرت رسالت مآب رسيديم وواقعه را عرض نموديم حضرت فرمود كه : در اين صورت بايد هر دو دست را بر زمين زنند ورو و دستها را مسح كنند . عمر گفت : اى عمار از خدا بترس . عمار گفت : اگر رأى شما است كه من اين حديث را نقل نكنم ، ديگر آن را نقل نخواهم كرد وعمر گفت ما تو را واگذاشتيم آن چه خواهى چنان كن .\r\nوايضاً در « جمع بين الصحيحين » و « شرح ابن ابى الحديد » بلكه در بسيارى از كتب معتبره ايشان روايت شده كه عمر گفت كه هر مهرى كه زياده از مهر سنّت باشد مىگيرم و داخل بيت المال مىكنم . زنى او را الزام داد وگفت : اى خليفه چرا حرام مىكنى چيزى را كه خدا حلال كرده ، وفرموده اگر مهر به قدر قنطار باشد كه عبارت از يك پوست گاو مملو از طلا است آن را پس مگيريد ، عمر چون اين\r\n","description":"","footnote":"","page_name":" 59 ","page_number":59},
  {"content":"\r\nرا شنيد گفت : « كلّ النّاس أفقه من عمر حتّى المخدّرات في الحجال » يعنى همه مردم داناترند از عمر حتى زنان در خانه ها .\r\nو به روايت ابن ابى الحديد اين قول هم از عمر علاوه نقل كرده كه بعد از آن گفت كه : آيا تعجب نمى كنيد از امامى كه خطا گويد وزنى كه صواب گويد ، به درستى كه با امام شما دعوى فضل كرد و بر او غالب آمد .\r\nو اگر كسى گويد كه همچنان كه بر امام حفظ واجبات لازم است هم چنان حفظ مستحبات نيز لازم است و چون مهر سنّت مستحب است . لهذا عمر نهى از زيادتى نمود و اين كه گفت : « كلّ النّاس أفقه من عمر و آيا تعجب نمى كنيد از امامى كه خطا كند » از باب تواضع [ بود 
  ] جواب گوييم كه حفظ مستحباب لازم است به نحوى كه منجر به فعل حرام نشود وامر كردن به سنّت به نحوى كه متضمن تحريم حلال باشد ومشتمل بر تهديد وتخويف مسلمانان باشد حرام صرف است وچگونه جايز است كه زايد از مهر سنّت با وجود اين كه مال غير است گرفته شود و داخل بيت المال شود و اگر آن مهر زايد نامشروع است بايد مال شوهر باشد و اگر مشروع است چگونه داخل بيت المال مىتوان نمود پس اگر عمر در اين قول كه آن مال را داخل بيت المال مىكنم صادق بود ، صريح مخالفت حكم خدا را كرده است و اگر كاذب بود باز به جهت كذب بايد فاسق باشد و اگر اين كذب از روى مصلحت بود و در گفته خود محق بود ، پس بايد گفته آن زن خطا باشد ، پس تواضع نمودن عمر و گفتن اين كه او بر خطاست وزن بر صواب ، تصويب بر حرام است و آن بلا خلاف نامشروع و حرام است .\r\nچهارم از آن چه دلالت مىكند بر فسق وگمراهى او كلماتى است كه در وقت رفتن او از دنيا حق تعالى بر زبان او جارى كرد\r\nاز آن جمله در « جمع بين الصحيحين » مروى است كه در وقتى كه عمر زخم خورد و يقين به هلاكت خود كرد ابن عباس به ديدنش رفت ، ديد كه اضطراب وبيتابى مىنمود . ابن عباس\r\n","description":"","footnote":"","page_name":" 60 ","page_number":60},
  {"content":"\r\nپرسيد كه اضطراب شما از چه جهت است ؟ گفت : به سبب كارى است كه با تو و صاحب تو يعنى على ابن ابى طالب كرده‌ام به خدا قسم كه اگر تمام روى زمين همه طلا مىبود و از من مىبود مىدادم كه از عذاب الهى خلاص شوم .\r\nونيز در « جمع بين الصحيحين » مروى است كه عمر به ابى موسى اشعرى گفت كه آيا راضى هستى كه اسلام ما با رسول الله ومهاجرت ما با رسول اللّه ومهاجرت نمودن ما با او وجهاد نمودن ما با كفار در خدمت او و آن چه عملى كه با او كرده‌ايم با آن چه بعد از او كرده‌ايم برابر شود و از عذاب اعمالى كه بعد از او كرده‌ايم خلاص شويم ؟ ابو موسى گفت : نه من اعمال خير بسيارى با پيغمبر ( صلّى اللَّه عليه و آله وسلّم ) كرده‌ام و اجر آن را از خدا مىخواهم . عمر گفت : امّا من به خدا قسم كه مىخواهم هرچه آن وقت كرده‌ام به آن چه بعد از آن كرده‌ام سر به سر از هم بگذرد وخلاص شوم .\r\nومخفى نيست كه اين قول دلالت صريح دارد كه بعد از پيغمبر ( صلّى اللَّه عليه و آله وسلّم ) اعمال او خلاف شرع بود وامورى از او صادر مىشد كه خدا ورسول به آن راضى نبودند و كسى را نمى رسد كه بگويد اين كلام از عمر از راه تواضع وهضم نفس صادر شد ، زيرا كه اگر چنين مىبود تخصيص به زمان بعد از پيغمبر ( صلّى اللَّه عليه و آله وسلّم ) راهى نداشت كه بر عقلا مخفى نيست .\r\n* * *\r\nامّا آن چه دلالت بر فسق عثمان در زمان او مىكند به حدّى نيست كه احصاء آن در اين رساله ممكن باشد ، زيرا كه مطاعن وفسوق او از ديگران زيادتر است و در اكثر معاصى ونامشروعياتى كه از شيخين صادر شد او هم شريك بود وقبايح مختصه او نيز بى حدّ وحصر است و ما در اين جا از جهت اثبات مطلوب\r\n","description":"","footnote":"","page_name":" 61 ","page_number":61},
  {"content":"\r\nخود به چند چيز اكتفا مىكنيم :\r\nاول آن كه حَكَم ابن ابى العاص و پسرش مروان را كه طريد رسول اللَّه ( صلّى اللَّه عليه و آله وسلّم ) بودند يعنى رانده شده و اخراج كرده آن حضرت بودند از مدينه ، داخل مدينه كرد وانواع محبت به ايشان نمود و اين قضيه در ميان شيعه وسنى مشهور و در بسيارى از كتب فر يقين مسطور است وواقدى كه از مشاهير سنّيان است به چندين طريق روايت كرده است كه چون حكم علانيه اظهار عداوت پيغمبر ( صلّى اللَّه عليه و آله وسلّم ) مىكرد و زبان به مذمت و عيب جويى وسبّ آن حضرت گشوده بود تا حدى كه راه رفتن آن حضرت را عيب مىكرد ، حضرت او را از مدينه بيرون كرد وفرمود هرگز هيچ كس با او در يك شهر ساكن نشود وعثمان از جهت خويشى كه با او داشت التماس او كرد حضرت قبول نفرمود و در زمان خلافت ابو بكر وعمر هم از ايشان التماس كرد كه او را داخل مدينه كنند ، قبول نكردند و با او تندى ودرشتى نمودند وعمر گفت : اى عثمان رسول اللّه او را اخراج مىكند و تو مىگويى من او را داخل كنم و الله كه اگر من چنين كنم مردم مرا ملامت كنند وخواهند گفت كه عمر مخالفت پيغمبر كرد و چون زمان خلافت عثمان شد او را و پسرش مروان را داخل مدينه كرد و روز اول صد هزار دينار از غنايم افريقيه به مروان داد واو را وزير و صاحب رأى خود نمود و روز ديگر صدهزار دينار به حكم داد و ابواب تعظيم واكرام بر ايشان گشاد و حضرت امير ( عليه السّلام ) وطلحه وزبير وسعد وعبدالرحمن وعمار ياسر در آن خصوص با او منازعه نمودند وگفتند اى عثمان از خدا و از اسلام و از روز قيامت بترس و كسى را كه پيغمبر اخراج كرده تو او را داخل مكن واو قبول نكرد وعذرهاى ناموجه گفت ، تا آخر جناب اميرالمؤمنين ( عليه السّلام ) غضبناك شد وفرمود اى عثمان به خدا قسم كه اگر سالم بمانى از اين بدتر هم خواهى كرد و آخر به جزاى خودخواهى رسيد .\r\nو شبهه نيست كه عثمان در اين قضيه مخالفت صريح با پيغمبر ( صلّى اللَّه عليه و آله وسلّم ) كرد ، زيرا\r\n","description":"","footnote":"","page_name":" 62 ","page_number":62},
  {"content":"\r\nكه آن حضرت او را اخراج كرد وفرمود هرگز كسى با او در يك شهر ساكن نشود - همچنان كه واقدى روايت كرده - ومع ذلك عثمان او را داخل كرد با وجود آن كه بخارى در « صحيح » وحميدى در « جمع بين الصحيحين » و صاحب كتاب « شغار » روايت كرده‌اند كه پيغمبر ( صلّى اللَّه عليه و آله وسلّم ) فرمود كه : « من احدث في المدينة حدثاً او اوى محدثاً فعليه لعنة اللّه و الملائكة و الناس اجمعين ولا يقبل اللّه منه صرفاً ولا عدلاً » يعنى هركه در مدينه گناهكارى را جاى دهد ، لعن خدا و فرشتگان و همه مردم بر او باد و خدا قبول نكند توبه وفديه او را با فريضه و نافله او را .\r\nو شكى نيست در اين كه حَكَم عاصى و گنه كار ومجرم وتبه روزگار بود و اگر كسى گويد مراد از حدث در حديث بدعت است نه مطلق معصيت ، گوييم هر امرى كه مخالفت با شريعت مقدسه داشته باشد ، آن بدعت است وكدام بدعتى بالاتر از آن است كه استهزاء نسبت به رسول اللّه كند . وحركات وسكنات او را عيب كند .\r\nو از جمله غرايب آن كه قاضى القضاة با جمعى ديگر از سنّيان از اين قضيه دو عذر ناموجه گفته‌اند :\r\nاول آنكه عثمان مجتهد بود و اجتهاد او اقتضاء داخل نمودن او را كرد و مىتواند شد كه در يك وقت اخراج صلاح باشد و در وقت ديگر ادخال . و جواب از اين عذر آن كه اولاً حال اجتهادات ايشان وبطلان آن معلوم شد وثانياً اجتهاد به مذهب سنّيان وقتى جايز است كه نصّ صريح در برابر نباشد و در صورتى كه نصّ باشد ، ديگر اجتهاد كردن مخالفت آن نصّ صورتى ندارد زيرا كه اگر مخالفت نصوص صريحه به اجتهاد جايز باشد ، زمان ( كذا ) از ميان برخيزد ومؤدّى به انهدام شريعت شود چه در اين صورت جايز خواهد بود كه كس اجتهاد كند كه نماز يوميه ساقط و شراب حلال است .\r\nعذر دوم آن كه عثمان گفت كه من اذن از پيغمبر ( صلّى اللَّه عليه و آله وسلّم ) خواستم كه او را داخل\r\n","description":"","footnote":"","page_name":" 63 ","page_number":63},
  {"content":"\r\nكنم و اذن داد و به ابو بكر وعمر گفتم قبول نكردند ، چون خود قدرت به هم رساندم به علم خود عمل كردم . و جواب اين عذر آن كه حكايت اذن را احدى از مشايخ اهل سنّت نقل نكرده و در هيچ كتابى روايت نشده و اگر مأذون مىبود ، چرا در وقت اذن خواستن از ابو بكر وعمر متمسك به اذن نشد وچرا در وقتى كه مرتضى على و ساير اصحاب با او معاضه ومنارعه كردند ، همچنان كه در روايت واقدى گذشت او پناه به اذن نبرد و به اين جهت خود را از عتاب وخطاب خلاص نكرد . ونيز مىگوييم كه اگر پيغمبر ( صلّى اللَّه عليه و آله وسلّم ) به او گفته بود كه در هر وقت خواهى او را داخل كن ، چرا در زمان پيغمبر ( صلّى اللَّه عليه و آله وسلّم ) او را داخل ننمود با وجود شدّت حرجى كه در داخل نمودن او داشت وچرا در عصر پيغمبر ( صلّى اللَّه عليه و آله وسلّم ) اين اذن را ظاهر نمى كرد كه مردم بدانند و از تهمت خلاص شود .\r\nو اگر حضرت گفته بود كه بعد از من او را داخل كن اولاً مىگوييم اين تقيد در آن چه قاضى القضاة نقل كرده نيست ومخالفت با طريقه نبوّت دارد ، زيرا كه اگر حضرت از او راضى شده بود و مسلمان واقعى بود داخل ننمودن در حيات پيغمبر ( صلّى اللَّه عليه و آله وسلّم ) صورتى نداشت و اگر از او ناراضى بود ومسلمانان واقعى نبود صورتى ندارد كه آن جناب بفرمايد كه بعد از من او را داخل كنيد .\r\nوثانياً مىگوييم كه حضرت نمى دانست كه هرگاه اذن خفيه به او بدهد و كسى مطلع از آن نباشد ، هرگاه خواهد او را داخل كند اصحاب بر او شورش خواهند نمود واو متمكّن از آن نخواهد شد وعثمان خود نيز اين را نمى دانست كه بدون اطّلاع اصحاب داخل كردن او منشأ تهمت وباعث شوريدن اصحاب است پس بايست آن اذن را در زمان حضرت ظاهر كند .\r\nدوم از آن چه دلالت بر فسق عثمان كه در زمان خلافت از او صادر شد مىكند اذيّت و بد سلوكى است كه با جمعى از اجله صحابه به عمل آورد\r\n[ از جمله ابو ذر كه 
  ] او را از مدينه منوّره اخراج كرد با وجود آن كه تقدم اسلام او\r\n","description":"","footnote":"","page_name":" 64 ","page_number":64},
  {"content":"\r\nوجلالت شأن و مرتبه او در ميان فر يقين مسلم ومشهور است و احاديث كثيره كه در مدح او رسيده در كتب جميع مسطور است و اين حكايت را بسيارى از مشايخ اهل سنّت مثل ابن ابى الحديد در « شرح نهج البلاغه » واعثم كوفى در « تاريخ » خود وشهرستانى در كتاب « ملل ونحل » وواقدى و صاحب كتاب « استيعاب » و صاحب كتاب « روضة الاحباب » همگى به تفضيل روايت كرده‌اند با بعضى اختلافات در بعض مواضع . و آن چه در نزد همه متفق عليه ومسلّم است و در كتب ايشان مسطور است آن است كه چون ابو ذر سخنان درشت به عثمان مىگفت عثمان به او پيغام فرستاد كه تو ما را بسيار آزار مىكنى به شام رو . لهذا ابو ذر رفت به شام و چون در آن جا نيز كلمات حقه بر زبان او جارى مىشد معاويه شكوه او را به عثمان نوشت ، عثمان به معاويه نوشت كه او را بر مركبى در غايت درشتى وبدى سوار كن و به نزد من فرست . لهذا معاويه به امر عثمان بر شترى برهنه در شب سوار كرد وشخصى عنيف بر او موكّل كرد كه شب و روز شتر او را مىراند و نمى گذاشت كه خواب كند واو را به اين مشقّت مىآورد واو در آن وقت پير وضعيف بود و تا رسيدن او به مدينه را نهايش . . . شده بود وگوشتهايش ريخته بود و چون او را به نزد عثمان بردند ميان ايشان مكالماتى چند شد تا آخر ابو ذر گفت من از حضرت رسول الله ( صلّى اللَّه عليه و آله وسلّم ) شنيده‌ام كه فرمود : چون اولاد ابى العاص سى نفر رسند مال خدا را وسيله دولت و اسباب تجمل خود كنند وبندگان خدا را خوار وذليل وخدمتكار خود بنمايند و در دين خدا خيانت كنند عثمان از اين سخنان غضبناك شد وگفت با اين پير كذاب چه كنم ؟ پس رو به حضار كرد وگفت كه شما اين را از حضرت رسول ( صلّى اللَّه عليه و آله وسلّم ) شنيده‌ايد ، حضرت مرتضى على و ساير حاضران گفتند كه ما از پيغمبر شنيديم كه فرمود : « ما اظلّت الخضراء ولا اقلّت الغبراء على ذى لهجة اصدق من ابى ذرّ » يعنى در زير آسمان و بر روى زمين كسى راست گوتر از از ابو ذر نيست عثمان كه اين را شنيد\r\n","description":"","footnote":"","page_name":" 65 ","page_number":65},
  {"content":"\r\nبه حضرت امير ( عليه السّلام ) گفت خاك در دهنت ، آن حضرت فرمود : خاك در دهن تو وخواهد شد - وجمعى نقل كرده‌اند كه عثمان را بعد از كشتن ديدند كه دهنش پر از خاك بود پس امر كرد كه او را بر شتر برهنه سوار كنند و با دخترش يا زوجه وخادمش - على اختلاف الروايتين - از مدينه اخراج كنند به ربذه برند كه صحرايى بود كه از هر طرف تا بيست و پنج فرسخ ابادانى نبود و به غير از آب شور و علف صحرا هيچ چيز به هم نمى رسيد ، پس به گفته عثمان او را به نحو مذكور بر ربذه رسانيدند و در آن جا به همان آب و علف زندگانى مىكرد تا بيمار شد و از دنيا رحلت كرد . ( رحمه اللَّه ) .\r\nومخفى نيست كه اين حكايت به نحوى كه مشايخ اين طايفه نقل كرده‌اند به چندين وجه دلالت بر فسق وضلالت عثمان مىكند :\r\nاول اين كه آزار به ابو ذر رسانيد به اين كه او را به آن مشقّت وزحمت از شام آورد واو را از مدينه رسول اخراج نمود واو را به بدترين مواضع كه منشأ زحمت وگرسنگى او بود فرستاد .\r\nوشكّى نيست كه اذيّت نسبت به مطلق اهل ايمان حرام است وفسق صريح است ، چه جاى اين كه نسبت به مثل ابو ذر شخصى باشد كه از جمله اكابر ياران سيّدآخرالزمان باشد و آن حضرت مكرّر مدح او را كرده باشد .\r\nدوم آن كه او را كذّاب ناميد وحال آن كه پيغمبر ( صلّى اللَّه عليه و آله وسلّم ) او را صادق ناميده بود وفرمود : بر روى زمين راست گوتر از او نيست و اين تكذيب قول آن حضرت است و معلوم است كه تكذيب فخر رسل چه حالت دارد .\r\nسوم آن كه حضرت مرتضى على را به آن جلالت قدر به جهت شهادت حقى كه داد رنجانيد و بدون جهت گفت : خاك در دهنت ، و شكى نيست كه بى سبب شرعى سخن درشت به روى مؤمن گفتن كه باعث رنجيدن خاطر او شود حرام است چه جاى اين كه هرگاه نسبت به على بن ابى طالب باشد در وقتى كه شهادتى\r\n","description":"","footnote":"","page_name":" 66 ","page_number":66},
  {"content":"\r\nداده باشد وحال اين كه پيغمبر ( صلّى اللَّه عليه و آله وسلّم ) او را افضل صديقين گفته است وفرموده است صديق منحصر است به چند نفر : مؤمن آل فرعون ومؤمن آل يس و على بن ابى طالب واو افضل صديقين است . همچنان كه سيوطى در « جامع صغير » به چندين طريق روايت كرده است .\r\nوملاعلى قوشچى در « شرح تجريد » اعتراف كرده است كه عثمان ابو ذر را به تازيانه نيز زد ، و بعد از آن جواب گفته كه « چون خبر به عثمان رسيد كه ابو ذر در شام مذمت او را مىكند و در هر وقتى هم كه عثمان را مىديد اين آيه را بر او مىخواند كه : « يوم يحمى عليها في نارجهنم فتكوى بها جباههم وجنوبهم وظهورهم » « 1 » يعنى ياد آوريد روزى را كه دراهم ودنانيز سرخ كرده خواهد شد از آتش جهنم و به آن ها داغ كرده خواهد شد ، روها وپهلوها وپشتهاى ايشان و چون آيه در شأن كسى است كه دراهم ودنانيز را جمع كند وزكات آن را ندهد و چون عثمان دراهم ودنانير بيت المال كه صدقات وزكات مسلمين بود جمع مىكرد و به اهلش نمى داد ، لهذا ابو ذر هر وقت عثمان را مىديد اين آيه را بر او مىخواند كه در روز قيامت تو از اهل اين آيه خواهى بود و به اين جهت عثمان از او آزرده شد واو را تازيانه زد » و امام را مىرسد كه هركه بى ادبى كند او را تأديب كند و اگر چه آن تأديب منجر به هلاكت او شود ، و بعد از آن به او گفت يا زبان خود را نگه دار و اين سخنان را به ما مگو يا از مدينه بيرون شو . و ابو ذر اختيار بيرون رفتن را كرد و به ربذه رفت .\r\nو بر عقلا مخفى نيست كه از جوابى كه قوشجى گفته است فسق صريح عثمان مىرسد ، زيرا كه مثل ابو ذر شخصى كه پيغمبر ( صلّى اللَّه عليه و آله وسلّم ) او را راست گوترين هركه بر روى زمين است گفته باشد بدون جهت وسبب اين قبيل سخنان را درباره بى تقصيرى نمى گويد ، پس يقين است كه بر او معلوم شده بود كه عثمان مرتكب\r\n\r\n","description":"","footnote":"\r\n« 1 » سوره توبه آيه 35 .\r\n","page_name":" 67 ","page_number":67},
  {"content":"\r\nامور قبيحه وافعال ناشايسته مىشد كه خوددارى نمى توانست نمود و آن چه حق بود اظهار مىنمود و شكى نيست كه كسى از گفتن سخن حق مستوجب اين نحو اذيت ها و ناخوشى ها نمى شود .\r\nو از آن جمله عمار ياسر را اين قدر زد كه او را آزار فتق عارض شد وزدن عمار را به نحوى كه علماء و ارباب تواريخ ايشان نقل كرده‌اند ، دو مرتبه واقع شده است :\r\nاول آن كه اعثم كوفى در « تاريخ » و در كتاب « فتوح » و صاحب روضة الصفاء و غير ايشان نقل كرده‌اند كه جمعى از اصحاب حضرت رسول ( صلّى اللَّه عليه و آله وسلّم ) اجتماع نمودند وظلمها وتعديات عثمان را در كاغذى نوشتند و به او اعلام كردند كه بايد آن ها را ترك كنيد و آن كاغذ را به عمار دادند كه به او رساند .\r\nعمار چون آن نامه را به عثمان رسانيد يك سطر آن را خواند و آن را بيفكند ، عمار گفت : اى امير ، اين نامه اصحاب پيغمبر است ، آن را بخوان وتأمّل كن و يقين بدان كه من خير تو را مىگويم . عثمان چون آن سخن را شنيد غلامان خود را امر كرد كه او را آن قدر زدند كه بى حسّ شد و بر زمين افتاد ، پس خود به نزد او آمد و آن قدر لگد بر شكم و اسافل اعضايش زد كه علت فتق عارض او شد و بى هوش شد و بعد از آن مىگفت كه سه كس شهادت بر كفر عثمان مىدادند و من چهارم ايشانم .\r\nدوم آن كه باز اعثم كوفى در « تاريخ » خود روايت كرده كه چون خبر فوت ابو ذر به عثمان رسيد گفت : خدا رحمت كند ، ابو ذر را ، عمار حاضر بود ، گفت : خدا رحمت كند او را و ما اين را از دل مىگوييم عثمان گفت : اى عمار تو را گمان اين است كه من از اخراج ابو ذر پشيمان شده‌ام عمار گفت : نه به خدا قسم كه من اين گمان ندارم ، عثمان از اين سخن آزرده شد وگفت : بر گردن او بزنيد واو را از مدينه اخراج كنيد و به جايى كه ابو ذر بود ببريد و تا من زنده‌ام ، بايد به مدينه\r\n","description":"","footnote":"","page_name":" 68 ","page_number":68},
  {"content":"\r\nنيايد . عمّار گفت : به خدا قسم كه همسايگى گرگان وسگان در نزد من بهتر است از همسايگى با تو ، اين را گفت وبرخاسته بيرون رفت وعثمان عازم اخراج او شد طايفه بني مخزوم كه اقارب عمّار بودند ، اتفاق نموده به خدمت مرتضى على ( عليه السّلام ) آمدند و عرض كردند كه عثمان يك مرتبه عمار را آزرد و اذيّت رسانيد و ما تحمل كرديم وحال امر به اخراج او كرده ، اگر اين كار را مرتكب شود مىترسيم كه از ما امرى سر زند كه آخر هر دو پشيمان شويم ، حضرت فرمود : شما صبر كنيد تا من به نزد عثمان روم و اصلاح كنم . پس حضرت به نزد عثمان رفت وگفت در بعضى امور بى تابى مىكنى وسخن خير خواهان را گوش نمى كنى پيش از اين ابو ذر كه از صلحاى مسلمين و اخيار مهاجرين بود از مدينه اخراج كردى واو را به ربذه فرستادى و در آن غربت به زحمت و مشقت مرد ومسلمانان آن را نپسنديدند وحال مىشنوم كه اراده كرده‌اى عمّار را اخراج كنى از خدا بترس و دست از او و ديگران بدار وعثمان را اين سخن خوش نيامد ، وگفت اول تو را بيرون بايد كرد كه همه را تو ضايع مىكنى حضرت اسدالله ( عليه السّلام ) گفت : تو را حدّ اين نيست كه با من اين سخن گويى و اين كار توانى كرد و اگر شكى دارى امتحان كن تا معلوم تو شود ، هر فسادى مىشود از توست و الله كه عمار و غير او هيچ تقصيرى ندارند ، كارهاى بد مىكنى كه ايشان طاقت نمى آورند و به زبان مىآوردند و تو را بد مىآيد ، پس حضرت امير ( عليه السّلام ) برخواست و بيرون رفت .\r\nومخفى نيست كه اين قضيه نيز مثل قضيه ابو ذر به چند وجه دلالت بر فسق وضلالت عثمان مىكند .\r\nوملا على قوشچى و ديگران عذرى كه در اين جا گفته‌اند به عينه عذرى است كه در قضيه ابو ذر گفته شد ، يعنى چون عمار اطاعت عثمان را نكرد و كلمات درشت به او گفت واو امام بود و امام را مىرسد كه بى ادب را تاديب كند و اگر چه منجر به هلاكت شود .\r\n","description":"","footnote":"","page_name":" 69 ","page_number":69},
  {"content":"\r\nو جواب اين عذر ناموجه آن است كه همچنان كه مشايخ شما روايت كرده‌اند :\r\nاولاً حضرت امير ( عليه السّلام ) سخن درشتى به عثمان نگفت و آن چه خير او بود گفت . پس بى ادبى عثمان و گفتن كه بايد اول تو را اخراج كرد چه مدخليّت به تأديب داشت .\r\nوثانياً عمار نيز مطلقاً سخن درشتى به عثمان نگفت ، بلكه آن چه خير او بود گفت و روايت اعثم صريح است كه در گفتگو كمال ملايمت وخيرخواهى كرد و با وجود اين زدن او وامر به اخراج راهى ندارد با وجود اين كه مثل عمار شخصى اگر بى ادبى كند معلوم است كه بدون جهت شرعى نكرده است وحال اين كه پيغمبر در شأن او فرموده است كه با عمار چه كار دارند ، او ايشان را به بهشت دعوت مىكند وايشان او را به جهنم مىخوانند ونيز فرموده كه هركه با عمار دشمنى كند ، خدا با او دشمنى كند وهركه كينه عمار را داشته باشد ، خدا با او كينه ورزد ، وكشنده او و كسى كه او را اخراج كند در جهنم باشد ، پس با وجود اين مرتبه چگونه بى تقصيرى را سخنان ناخوش و درشت مىگويد و اگر به حق گفته چه تأديبى بر او لازم است وحال آن كه مذهب سنّيان آن است كه اگر خلفا مباشر ظلم وفسق شوند واجب است كه علماء ايشان را منع وعزل كنند وفسق وظلم عثمان در نزد هر ذى شعورى اظهر من الشمس است و از كتب معتبره سنّيان ثابت ومحقق است .\r\nوحال اين كه ما را مىرسد كه با اهل سنّت بگوييم كه شما متّفق نيستيد بر وجوب اطاعت همه خلفا چه جاى بعضى از ايشان و چه جاى عثمان تنها ودليل بر اين ، اختلافى است كه در ميان ايشان واقع است در حجيّت اجماع خلفاء اربع و در حجّيت اجماع شيخين چه جاى اجماع احد شيخين يا ( با ) عثمان .\r\nو از آن جمله وظيفه عبدالله مسعود را قطع كرد واو را دو مرتبه زد :\r\nاول از براى اين كه چرا بر ابو ذر نماز كرد همچنان كه مروى است كه چون\r\n","description":"","footnote":"","page_name":" 70 ","page_number":70},
  {"content":"\r\nابو ذر فوت شد ، دختر او جنازه او را بر سر راه گذاشت . ابن مسعود با جمعى كه از مكّه معاودت نموده بودند يا به مكّه مىرفتند به آنجا رسيدند چون ابن مسعود جنازه ابو ذر را ديد و احدى در دور او نيافت گفت : راست گفت رسول خدا ( صلّى اللَّه عليه و آله وسلّم ) كه تو اى ابو ذر تنها زندگانى مىكنى و تنها از دنيا مىروى و تنها در قيامت محشور مىشوى ، بعد از آن با رفقايش بر او نماز كردند ودفنش نمودند وبازماندگانش را با خود بردند و چون به مدينه آمدند وعثمان بر آن قضيه مطلع شد او را چهل تازيانه زد .\r\nدوم از براى آن كه مصحف او را طلبيدند او آن قدر بر او زد كه استخوانهاى پهلويش شكست و سه روز بعد از آن رحلت كرد .\r\nومخفى نماند كه اصل زدن عثمان ابن مسعود را بسيارى از مشايخ اهل سنّت روايت كرده‌اند ، مثل قاضى ابو بكر عبد اللّه بن محمّدبن طاهر صاحب كتاب « لطايف المعارف » ومحمّدشهرستانى صاحب « ملل ونحل » و صاحب « روضة الاحباب » وقوشجى وشارح مقاصد نيز آن را تسليم نموده‌اند واعتراف به آن كرده‌اند ، ليكن عذرى كه از قضيه ابو ذر وعمار گفته‌اند در اين جا نيز گفته‌اند و جواب آن عذر ناموجه معلوم شد ديگر احتياج به ذكر نيست .\r\nو از جمله آن چه دلالت بر جور وجفا وظلم عثمان نسبت به ابن مسعود مىكند روايتى است كه ابن ابى الحديد در « شرح نهج البلاغه » روايت كرده است كه در وقت رحلت ابن مسعود ، عثمان بديدنش رفت و بعضى دلخوشى ها از او نمود . آخر گفت : مىخواهى وظيفه ات را كه قطع كرده‌ام از برايت مقرّر كنم ؟ گفت : تا محتاج بودم ندادى ، حال چه كار من مىآيد ، گفت : از خدا طلب مغفرت از جهت من بكن . گفت : از خدا مىخواهم كه حق مرا از تو بگيرد و وصيت كرد كه عثمان بر او نماز نكند .\r\nومخفى نماند كه عثمان با بسيارى ديگر از صلحاى صحابه اين نحو سلوك\r\n","description":"","footnote":"","page_name":" 71 ","page_number":71},
  {"content":"\r\nكرد و مثل كعب بن عبيده و مالك اشتر و غير ايشان را كه همگى را زد و به كوه وصحرا اخراج نمود ، چنان كه در « تاريخ » اعثم و ساير كتب تواريخ ايشان نقل شده است .\r\nسوم از آن چه دلالت بر فسق او مىكند آن است كه خمس كه مخصوص اهل بيت است\r\nوزكات وتصدقات و بيت المال كه اموال جميع مسلمين است به اولاد واقرباى خود بى حد ونهايت مىداد به نحوى كه جميع اصحاب از اين معنى به شورش آمده بودند و اين معنى را بسيارى از مشايخ اهل سنّت روايت كرده‌اند در موارد مختلفه ، از جمله به چهار كس كه چهار دختر داده بود ، چهارصد هزار دينار داد ، و از مال افريقيه صد هزار دينار - و به روايت كلينى وشهرستانى دويست هزار دينار و به روايت واقدى همه آن مال را و به روايت صاحب « لطايف المعارف » خمس آن مال را كه پانصد هزار درهم باشد - به مروان داد . و از جمله مال عظيمى از بصره آوردند همه را يك كاسه ميان اهل و اولاد خود قسمت كرد و شتر بسيارى از زكات آورند همه را به حارث بن حكم داد .\r\nو ابن ابى الحديد در جزء نهم « شرح » روايت كرده از زهرى كه جوهرى از خزانه كسرى به نزد عمر آوردند كه چون آفتاب تابيدى مانند مشعل روشن شدى ، عمر به خازن بيت المال گفت : اين را در ميان مسلمين قسمت كن . خازن گفت : اين يك جوهر به همه مسلمين نمى توان قسمت كرد و كسى نيست كه تواند آن را خريد و قيمتش را داد . شايد سال ديگر حق تعالى فتحى به مسلمين عطا كند و كسى را اين قدر مقدرت به هم رسد كه تواند اين را خريد ، عمر گفت : پس اين را در بيت المال ضبط كن و آن جوهر بود تا عمر كشته شد ، عثمان آن را بر داشت و به دختران خود داد .\r\nونيز ابن ابى الحديد روايت كرده كه مردى به خدمت حضرت امير ( عليه السّلام ) عرض كرد كه از عثمان از براى من چيزى بگير ، حضرت فرمود : كه او حمال خطايا\r\n","description":"","footnote":"","page_name":" 72 ","page_number":72},
  {"content":"\r\nاست . به خدا قسم كه من هرگز پيش او نمى روم .\r\nو صاحب « استيعاب » وجمعى ديگر از اهل تواريخ گفته‌اند كه بعد از كشتن عثمان سه زن از او ماند - و بعضى چهار نيز گفته‌اند - و از ثمن تركه عثمان حصّه هر يك هشتاد و سه هزار دينار شد و معلوم است كه مجموع تركه او چه قدر بوده است و كسى كه اين قدر حريص و بى پروا در اخذ اموال مسلمين باشد ، چگونه قابل خلافت تواند بود .\r\nوعجب آن كه قاضى القضاة و ديگران عذر گفته‌اند كه شايد اين همه اموال از خودش بوده است يا اجتهاد كرده باشد .\r\nو جواب اين عذر آن كه :\r\nاولاً رواياتى كه رسيده بيشتر دلالت مىكند بر آن كه اموالى كه مشترك ميان مسلمين بود عثمان به اقارب و اولاد خود مىداد و اين همه مال را عثمان از كجا آورده بود و [ و ثانياً 
  ] شبهه نيست در بطلان اجتهادى كه مؤدّى شود به صرف خمس ، كه به نص قرآن و اجماع مسلمانان مخصوص اهل بيت نبوّت است ، و تصرف بيت المال كه مخصوص فقراء وضرورات اهل جهاد و ساير حوائج امّت است در اسباب تجمل وزينت اهل و اولاد واقرباء وغلامان خود ، و احدى از اهل سنّت تجويز چنين اجتهادى ننموده‌اند .\r\nچهارم از آن چه دلالت بر فسق او مىكند آن است كه علف و گياه صحرا از براى شتران خود غُرُق كرد\r\nومسلمانان را از آن منع نمود وحال آن كه به حكم خدا ورسول غُرُق حرام است و جميع مسلمين در علف و گياه صحرا شريك اند .\r\nوعجب آن كه ابن روزبهان گفته است كه علف را از جهت شتران خود غُرُق نكرد ، بلكه از جهت شتران زكات غُرُق نمود . و جواب اين گفته ناصواب آن كه در حديث مروى است كه از جهت شتران خود غُرُق نمود و بر تقدير تسليم مىگوييم كه زكات مخصوص طايفه مخصوصه است و علف صحرا مشترك ميان\r\n","description":"","footnote":"","page_name":" 73 ","page_number":73},
  {"content":"\r\nكافه اهل اسلام است ، پس چه صورت داشت كه آن را مخصوص بعضى كند و ساير شركاءِ را منع كند .\r\nپنجم از آن چه دلالت بر فسق وضلالت او مىكند آن است كه اكثر صحابه او را تفسيق وتكفير كردند و شهادت به فسق وظلمش دادند ،\r\nهمچنان كه مشايخ اهل سنّت بر اين امر اتفاق كرده‌اند از آن جمله عمار وحذيفه وزيد ابن ارقم است همچنان كه ابن ابى الحديد و اعثم روايت كرده‌اند ، و از آن جمله شهادت حضرت است ( عليه السّلام ) كه ملازم حق وقرين قرآن وباب مدينه علم سيّدآخرالزمان است كه مكرّر اظهار فسق وظلم او را مىنمود ، همچنان كه شقشقيه شاهد عدل است بر آن ونيز ابن عبد ربه در كتاب « عقد » وواقدى در كتاب « جمل » و غير ايشان از ارباب تواريخ و سير روايت كرده‌اند كه آن حضرت فرمود : « سبق الرجلان فقام الثالث كالغراب همّته بطنه ويله لو قصّ جناحيه و قطع راسه لكان خيراً له » « 1 » يعنى آن دو مرد كه ابو بكر وعمر باشند در گذشتند و سوم به خلافت برخواست مانند كلاغ همّتش مصروف بر شكمش بوده واى بر او و اگر هر دو بالش را مىكندند وسرش را مىبريدند البته از براى او بهتر مىبود .\r\nونيز اعثم و ديگران روايت كرده‌اند كه آن حضرت به عثمان گفت : كه تو مردى هستى كه از حق وراست مىرنجى و از دروغ خوشحال مىشوى و از راه حق در مىروى از خدا بترس و از اين اعمال توبه كن .\r\nو شبهه نيست كه كسى كه باب مدينه علم مصطفى وملازم حق ، شهادت به فسق وظلم وضلالت او بدهد ، البته چنين خواهد بود و كسى كه افضل صديقين باشد - همچنان كه اهل سنّت به طرق متكثره نقل كرده‌اند شهادت دروغ وسخن باطل نمى گويد .\r\nومؤيد اين سخن حكايت مشهورى است كه در عهد تيمور گوركانى علماء\r\n\r\n","description":"","footnote":"\r\n« 1 » نهج السعاده ، ج 1 ، ص 181 .\r\n","page_name":" 74 ","page_number":74},
  {"content":"\r\nماوراءالنهر اتفاق نموده محضرى ( فتوى نامه‌اى ) نوشتند كه بر هر مسلم واجب است كه بغض على بن ابى طالب اگرچه قدر جوى داشته باشد به جهت اين كه فتوى به قتل عثمان داد وامير را بر اين داشتند كه به اين حكم كند و در ممالك خود ترويج دهد ، امير فرمود كه محضر را به نزد شيخ زين الدّين ابو بكر انبارى برند ورأى او را هم در اين قضيّه استفسار نمايند چون محضر را به او دادند ملاحظه نمود و بر پشت آن نوشت كه واى بر عثمانى كه على مرتضى فتوى به قتل او دهد . امير را از آن نوشته خوش آمد ومحضر را باطل كرد .\r\nششم از آن چه دلالت بر فسق بلكه بر كفر او مىكند ، اجماع صحابه است از مهاجر وانصار بر قتلش وشكّى نيست كه اين برهان قاطع است بر كفرش يا بر فسقى كه موجب اباحه خونش باشد و اهل سنّت را چاره نيست كه يا اقرار كنند به وجوب قتل عثمان يا اعتراف نمايند به بطلان اجماع بر خلافت ابو بكر ، چه اكثر جماعتى كه از اهل اجماع بر خلافت ابو بكر بودند در اجماع بر قتل عثمان بودند وجمع كثيرى كه در آن اجماع نبودند در اين اجماع بودند ، چه همه ايشان از دو حال خالى نبودند يا اتفاق بر قتلش كردند يا ترك اعانت و يارى او نمودند وشكّى نيست كه اصحاب رسول كه ساعى در نصرت حق بودند و همت هاى خود را مصروف بر يارى شريعت مصطفى ( صلّى اللَّه عليه و آله وسلّم ) واعلاء كلمه حق واعزاز دين اسلام داشته بودند هرگاه عثمان را خليفه به حق ومظلوم مىدانستند چرا ترك يارى او مىنمودند وعدد جماعتى كه اتفاق بر قتل عثمان نمودند بنابر يك قول بيست و پنج هزار نفر بودند و به قولى پانزده هزار نفر و به قولى ده هزار و بر هر يك از اين اقوال عدد ايشان اضعاف مضاعف بيشتر از عدد اهل اجماع بر خلافت ابو بكر بودند ، زيرا كه در آن وقت عدد مسلمين كم بود نظر به اين كه اوايل اهل اسلام بود و از جماعتى كه تحريص او بر قتل عثمان از همه بيشتر بود ، عايشه بود همچنان كه در « تاريخ » اعثم كوفى و بعضى ديگر از كتب ايشان مسطور است كه\r\n","description":"","footnote":"","page_name":" 75 ","page_number":75},
  {"content":"\r\nچون اهل اسلام عزم قتل عثمان كردند ، عايشه اراده حج كرد ، مروان به نزد او آمد وبسيار التماس كرد كه حج را تأخير كن و مردم از اين امر منع كن ، قبول نكرد وگفت : من مىخواهم عثمان را به جاى طوق در گردن من اندازند و من آن را بردارم و به درياى اخضر اندازم و مردم را بر قتل او تحريص مىنمود و مىگفت : هنوز پيراهن رسول خدا ( صلّى اللَّه عليه و آله وسلّم ) كهنه نگشته وسنّت او كهنه شد ، بكشيد اين پير كفتار را كه خدا او را بكشد .\r\nو ابن ابى الحديد از استاد خود ابو يعقوب معتزلى نقل كرده كه او گفت حريص ترين مردم به قتل عثمان عايشه بود و چون كشتن او را شنيد اظهار سرور كرد وگفت : خدا او را از رحمت خود دور كند و مىخواست كه خلافت منتقل شود به طلحه كه پسر عمّش بود وراضى به انتقال خلافت به على نبود ، زيرا كه عداوت نسبت به على داشت . پس اسباب كثيره كه سبب بغض وعداوت عايشه شد نسبت به مرتضى على ( عليه السّلام ) و حضرت فاطمه ( سلام اللَّه عليها ) از استاد خود نقل كرده است و همه آن اسباب راجع است به حرمت وعزّتى كه على وفاطمه در نزد پيغمبر ( صلّى اللَّه عليه و آله وسلّم ) داشتند و آن حضرت ايشان وفرزندانشان را از همه عزيزتر مىداشت وايشان را بر ديگران ترجيح مىداد . وعلى ( عليه السّلام ) را بر ابو بكر ترجيح مىداد كه پس منشأ عداوت نبود ، مگر حسد وضدّيت ومعاندت با خدا ورسول . پس ابن ابى الحديد گفته است كه : نظر به اين كه خلافت منتقل به طلحه نشد و به على شد ، عايشه با وجود اين كه مردم را تحريص بر قتل عثمان مىكرد بعد از شنيدن قتل او خوشحال شد ، چون خبر به او رسيد كه خلافت منتقل به مرتضى على شد ، فرياد كرد وگفت : واعثماناه مظلوم كشته شد و اين كينه در سينه اش ثوران مىكرد تا روز جمل ظاهر شد و چون ابن ابى الحديد كلام را به اينجا رسانيده گفته است كه : اين خلاصه كلام ابو يعقوب است . واو شيعه نبود ، بلكه در مذهب معتزلى شديد بود .\r\n","description":"","footnote":"","page_name":" 76 ","page_number":76},
  {"content":"\r\nو بر عقلا و ارباب بصيرت مخفى نيست كه از امثال اين حكايات كه مشايخ خودشان نقل كرده‌اند ظاهر ومبرهن مىشود كه بناى اين جماعت از رؤسا و ارباب در امر دين بر جايى نبود و آن چه مىكرده‌اند از حبّ جاه ورياست وطمع دنيوى بوده است وفسق همه از قبيل اين حكايات ظاهر مىشود .\r\nو از جمله جماعتى كه راضى به قتل عثمان بود معاويه بود . همچنان كه ابن ابى الحديدروايت كرده كه : چون عثمان معاويه را به اعانت خود طبيد گفت : تا او اطاعت خدا مىنمود خدا هم يارى او مىكرد و بعد از آنكه او حرمت اسلام را نگاه نداشت و تغيير در احكام الهى داد ، خدا هم او را واگذاشت و كسى كه خدا او را واگذاشت واعانت نكرد من نيز اعانت نكنم با وجود اين بعد از انتقال خلافت به مرتضى على كرد آن چه كرد .\r\nو اشخاصى كه داخل در اجماع خلافت ابو بكر نبودند و داخل اين اجماع بودند ، جمعى كثير بودند ، از عظماء صحابه از جمله عمار وحذيفه وزيدبن ارقم همچنان كه ابن ابى الحديد روايت كرده است كه : عمروعاص از عمار پرسيد كه : عثمان را على كشت ؟ گفت : خداى على كشت وعلى با او بود ، گفت تو نيز با قاتلان او بودى ؟ گفت : بودم . گفت : چرا او را كشتند ؟ گفت : خواست دين ما را تغيير دهد او را كشتيم .\r\nو أيضاً اعثم كوفى روايت كرده كه عمروعاص از عمار پرسيد كه : عثمان را كه كشت ؟ گفت : خدا كشت .\r\nوحذيفه مكرّر مىگفت كه : هركه معتقد باشد كه عثمان مظلوم كشته شد ، در روز قيامت گناهش بيشتر است از جماعتى كه گوساله پرستيدند ونيز مىگفت كه : ابو بكر والى شد وضربتى بر اسلام زد وعمر والى شد ووزر وبالى بسيار برداشت وعثمان والى شد و از اسلام عريان بيرون رفت .\r\nو از زيدبن ارقم پرسيدند كه شما چرا عثمان را كافر مىدانيد ؟ گفت : به\r\n","description":"","footnote":"","page_name":" 77 ","page_number":77},
  {"content":"\r\nسه وجه :\r\nاول آن كه مال خدا را اسباب وزينت دولت اغنيا كرد .\r\nدوم آن كه مهاجرين اصحاب را مثل محارب خدا ورسول كرد .\r\nسوم آن كه به غير كتاب خدا عمل كرد .\r\nو از جمله كسانى كه مضايقه از قتل عثمان نكرد ، بلكه راضى به قتل او بود و اظهار سرور به قتل او نمود و در انتظار آن بود حضرت مرتضى على ( عليه السّلام ) بود . همچنان كه ابن ابى الحديد در « شرح نهج البلاغه » روايت كرده است كه بعد از كشتن عثمان حضرت فرمود كه : خوشم نيامد وبدم هم نيامد .\r\nوايضاً از او پرسيدند كه راضى به قتل او بودى ؟ فرمود : نه . گفتند : آزرده شدى ؟ فرمود : نه . پرسيدند كه : او را كه كشت ؟ فرمود : خدا كشت و من هم با خدا بودم .\r\nونيز فرمود : اگر امر به قتل او مىكردم قاتلش مىبودم و اگر نهى مىكردم ، ناصرش مىبودم . اما اين قدر هست كه كسى كه نصرت او كرد ، نتواند گفت كه بهترم از كسى كه نصرت او نكرد و كسى كه نصرت او نكرد نتواند گفت كه كسى كه بهتر از من است نصرت او كرد . حقيقت امر او آن است كه او امارت كرد وامارت بد كرد وشما بيتابى كرديد و بى تابى را بد كرديد و خدا ميان شما واو حكم به حق خواهد كرد .\r\nو ابن ابى الحديد بعد از نقل اين حكايت از آن حضرت گفته است كه : آن حضرت امر به قتل او نكرد ، امّا نهى هم از آن ننمود . پس خونش در نزد او مباح بوده است .\r\nو بر عقلا مخفى نيست كه مباح بودن خون او در نزد آن حضرت برهان قاطع است بر كفرش يا لااقل بر ظلمى كه موجب قتلش باشد و حق آن است كه آن حضرت راضى به قتل عثمان بود و از قتل او اظهار سرور فرمود ومنتظر\r\n","description":"","footnote":"","page_name":" 78 ","page_number":78},
  {"content":"\r\nآن مىبود ومجرد مضايقه نداشتن نبود و در بعضى اوقات كه مىفرمود : مضايقه نداشتم ، امّا راضى هم نبودم از جهت عدم شورش بعضى از اتباع آن بود ودليل بر اين همين خطبه‌اى است كه در نهج البلاغه مذكور است كه آن حضرت بعد از قتل عثمان وانتقال خلافت به او خواند : « قد طلع طالِع ولمع لامع ولاح لائح واعتدل مائل و استبدل اللّه بقوم قوماً وبيوم يوماً وانتظرنا الغير انتظار المجدب المطر وانّما الائمة قوام اللّه على خلقه وعرفاؤه على عباده لايدخل الجنة الا من عرفهم وعرفوه ولا يدخل النّار الا من انكرهم وانكروه » « 1 » يعنى به درستى كه آفتاب امامت بر عالميان تابيد و ماه خلافت بر جهانيان درخشيد وستاره امارت بر خلايق پرتو افكند واعوحاج وكجى امور به استقامت وراستى مبدّل شد ودين اسلام از تحريف به اعتدال انتقال يافت و خدا قومى را به قومى ديگر تبديل فرمود و روزى را به روزى بدل نمود و ما منتظر تغيير عثمان بوديم ، همچنان كه قحط سال منتظر باران مىباشد وامامان وخلفا نمى باشند ، مگر منصوبان از جانب خدا بر خلق ، ومگر عارفان او بر بندگان ، داخل بهشت نمى شود ، مگر كسى كه ايشان را بشناسد وايشان نيز او را بشناسند و داخل جهنم نمى شود مگر كسى كه منكر ايشان باشد وايشان هم منكر او باشند .\r\nو ابن ابى الحديد در شرح اين خطبه گفته است كه سه فقره اول اشاره است به انتقال خلافت به آن حضرت وفقره چهارم اشاره است به استقامت امور كه در آخر عثمان اعوحاج وكجى به هم رسانيده بود وفقره پنجم و ششم اشاره است به تبديل حق تعالى عثمان وشيعه او را به على وشيعه او . و بعد از آن گفته است : آيا جايز است به مذهب معتزله كه على ( عليه السّلام ) منتظر قتل عثمان باشد ، مثل انتظار قحط سال از براى باران همچنان كه فقره هفتم دلالت بر آن مىكند ؟ و اين عين\r\n\r\n","description":"","footnote":"\r\n« 1 » نهج البلاغة خطبه ، 148 ، چاپ عبده .\r\n","page_name":" 79 ","page_number":79},
  {"content":"\r\nمذهب شيعه است . گوييم آن حضرت انتظار تغيير گفت : نه انتظار قتل ، پس تواند كه آن حضرت منتظر عزل وخلعش باشد ، به سبب اختراعاتى كه كرده بود و اين موافق مذهب اصحاب ماست .\r\nومخفى نيست بر عقلاء كه گفتن آن حضرت اين كلام را بعد از قتل عثمان و اظهار سرور آن عالى شأن دليل است كه منتظر قتل او بوده است و كلمات سابقه وقول آن حضرت كه در پيش گذشت كه خدا او را كشت و من هم با خدا بودم ادلّه قاطعه‌اند بر راضى بودن آن حضرت به قتل او با آن كه بنا بر توحيه ابن ابى الحديد باز فسق عثمان ثابت مىشود و آن از براى اثبات مطلوب ما كافى است .\r\nومخفى نيست كه از براى شقاوت وفسق وگمراهى او همين كافى است [ كه 
  ] در مقتل عثمان ، واقدى وطبرى واعثم و صاحب استيعاب نقل كرده‌اند كه بعد از كشتن عثمان اهل مدينه واكابر صحابه او را در مزبله افكندند و مردم را از نماز و غسل و دفن او منع مىنمودند تا اين كه مروان و سه نفر ديگر از كسان او نعش او را برداشتند كه او را دفن كنند مردم مطلع شدند وتابوتش را سنگ باران كردند تا آخر بعد از سه روز نظر به منع كردن مرتضى على ( عليه السّلام ) مردم را او را در شب برده در مقبره يهود بى غسل و كفن دفن كردند ، تا بعد از آن كه معاويه والى شد گفت ديوارى كه ميان آن مقبره ومقبره مسلمين بود برداشتند و به امر او اموات مسلمين را در حوالى قبر او دفن كردند تا متّصل به مقبره مسلمين باشد و حضرت امير ( عليه السّلام ) و هيچ كس از مسلمين به نماز او حاضر نشد ، مگر چند كس از تابعان خودش كه پنهان بر او نماز كردند . و از اين حكايت معلوم مىشود حقيقت حال او .\r\nو از جمله حكايات مناسب اين مقام حكايتى است كه در « الصراطالمستقيم » نقل كرده كه ابن جوزى روزى به تقليد حضرت امير ( عليه السّلام ) گفت : « سلونى قبل أن تفقدونى »\r\n","description":"","footnote":"","page_name":" 80 ","page_number":80},
  {"content":"\r\nيعنى بپرسيد از من آن چه را خواهيد پيش از آن كه مرا نيابيد . زنى سؤال كرد كه مىگويند : در وقتى كه سلمان در مدائن فوت شد ، على از كوفه در يك شب به مدائن آمد واو را تجهيز نمود وبازگشت . اين حكايت راست است ؟ ابن جوزى گفت : بلى ، اين سخن صحيح است . زن گفت : مىگويند : عثمان در مدينه كشته شد و سه روز در مزابل افتاده بود وعلى حاضر بود و بر او نماز نكرد ، اين سخن صحيح است ؟ ابن جوزى گفت : بلى ، اين نيز ثابت است . زن گفت : پس بر يكى از ايشان فسق وخطا لازم آيد . ابن جوزى گفت : اى زن ، اگر بى اذن شوهرت از خانه بيرون آمده‌اى ، لعنت بر تو و اگر به اذن او بيرون آمده لعنت بر او . زن گفت : اى شيخ عايشه بى اذن حضرت پيغمبر ( صلّى اللَّه عليه و آله وسلّم ) به جنگ على از خانه بيرون رفت يا به اذن او . ابن جوزى از اين سخن ملزم شد و هيچ نگفت . و ما به همين قدر از مطاعن وفسوق اين سه خليفه در اين جا اكتفا مىكنيم ، از جهت آن كه از براى اثبات مطلوب ما كافى است ، زيرا كه همين كه فسق ايشان در زمان خلافت ثابت شود ، بطلان مذهب سنّيان ثابت مىشود ، نظر به اين كه عدالت را شرط مىدانند همچنان كه اين مرد نقل كرده است و شكى نيست كه اين قضايايى كه نقل كرديم از براى اثبات اين مطلوب كافى است ، بلكه از هر يك از سه خليفه اگر يك قضيه هم ثابت باشد ، بلكه اگر يك قضيه از يكى از ايشان هم ثابت باشد مذهب سنّيان باطل مىشود نظر به شرطى كه خود بالاتفاق قائل شده‌اند و بر ارباب بصيرت ظاهر است و نمى تواند شد همه اين قضايا با وجود شهرت و نقل آن ها در كتب معتبره فر يقين دروغ باشد . پس بحمدالله وتأييده مطلب ما ثابت شد .\r\n* * *\r\nقال : وطريق انعقاد امامت چهار است :\r\n","description":"","footnote":"","page_name":" 81 ","page_number":81},
  {"content":"\r\nاول اجماع مسلمانان بر امامت او .\r\nدوم عهد امامت سابق نسبت به او .\r\nسوم شوراى امام سابق كه امامت را در ميان جماعتى به نهد و بر امامت يك كس در ايشان اتفاق كنند .\r\nچهارم استيلا و شوكت كه شخصى بيرون آيد و به شمشير مملكت را بگيرد وشرايط مذكوره در او موجود نباشد وجهت خوف فتنه بر مردم طاعت او واجب باشد و آن امامت ضرورى باشد ، پس اگر به صفت عدل موصوف باشد او را سلطان عادل گويند و الاظالم متقلب - انتهى .\r\nعجب از اين مرد كه نصّ از جانب خدا و رسول اللّه ( صلّى اللَّه عليه و آله وسلّم ) را از جمله طرق انعقاد امامت نشمرده است وحال آن كه اجماع امّت منعقد است كه نَصّ [ طريق 
  ] ثبوت امامت است وفخر رازى در « اربعين » گفته است كه خلافى در ميان اهل اسلام نيست كه نَصّ طريقى است مستقل از براى انعقاد و تحقيق امامت .\r\nليكن ما معاشر اماميه طريق انعقاد امامت را منحصر به نصّ خدا عزّوجلّ ورسول ( صلّى اللَّه عليه و آله وسلّم ) مىدانيم وسنّيان به طريق ديگر هم اثبات امامت مىكنند ، همچنان كه اين مرد اشاره به آن كرده است .\r\nوامّا دليل بر انحصار طريق به نصّ چند چيز است :\r\nاول آن كه عصمت وافضليّت از جميع امّت\r\nوعالميّت به جميع امور دينيه در امام شرط است همچنان كه بعد از اين - ان شاءاللّه - به ادلّه قاطعه بيان خواهد شد و راهى از براى مردمان به شناختن اين امور نيست ، پس بايد خدا ورسول كه عارف اند كه اين امور در كه جمع است نصّ به او كنند .\r\nدوم آن كه مردمان كه اهل بيعت بر امام اند اختيار ندارند كه تعيين قاضى نمايند\r\nو نمى توانند كه حكم جزئى جارى بر اضعف ناس كنند ، پس چگونه اختيار رياست كبرى با ايشان خواهد بود وچگونه جايز خواهد بود از براى\r\n","description":"","footnote":"","page_name":" 82 ","page_number":82},
  {"content":"\r\nايشان كه اختيار جميع امور دين ودنياى مردم را به تصرف شخصى مثل خود گذارند .\r\nسوم آن كه دانستى كه امامت عبارت است از خلافت از جانب خدا ونيابت از جانب رسول وچگونه مىتواند شد كه خليفه ونايب شخصى را ديگرى تعيين كند بدون اذن او ومع ذلك او را خليفه ونايب آن شخص گويند ، پس امامى كه مردم اختيار كنند واو را نصب نمايند نايب مردم خواهد بود نه نايب رسول . پس بايد امام به نصّ خدا و پيغمبر ( صلّى اللَّه عليه و آله وسلّم ) باشد تا حقيقت خلافت ونيابت از جانب ايشان به عمل آيد .\r\nچهارم آن كه شبهه نيست كه تعيين و نصب امام از جهت اصلاح عباد وانتظام بلاد است\r\nومقصود از آن ازاله فتنه وتنازع از ميان مردمان است و شكى نيست كه هرگاه تعيين آن به اختيار وبيعت مردمان باشد باعث زيادتى فتنه ونزاع در ميان مردمان مىشود به جهت اختلاف آراء وتباين اهواء مردم همچنان كه در زمان على ومعاويه واقع شد .\r\nپنجم آن كه از كتب فريقين ثابت ومحقق است كه انبياء سلف همه تعيين خليفه نمودند و از دنيا رحلت فرمودند\r\nونيز ثابت است از طريقه وسيرت حضرت خاتم النبيين كه در وقتى كه به سفر مىرفتند ، بلكه در هر امرى از امور جزئيه نايب وخليفه تعيين مىفرمودند و با وجود اين چگونه مىتواند شد كه بعد از خود نصب خليفه ننمايند وامّت خود را كه به ايشان از پدر مهربان تر بود معطل ومهمل واگذارد وچگونه مىتواند شد كه چنين پيغمبر رؤوف رحيمى كه جزئيات امور را حتى آداب و احكام بيت الخلاءِ را بيان فرمايد ، تعيين صاحب اختيارى بعد از خود از براى مردم نكند ومطلقاً متعرض اين نشود وحال اين كه هر ذى شعور دين دارى يا بى دين كه امر مهمى در گردن او مىباشد در حين رحلت خود ، البته وصى ونايبى از جهت آن امر نصب مىكند و اگر نكند\r\n","description":"","footnote":"","page_name":" 83 ","page_number":83},
  {"content":"\r\nعقلا او را مذمّت مىكنند ، چگونه ابو بكر نصب خليفه ديگر نمود وعمر بناى خلافت را بعد از خود بجايى گذاشت ومعاويه طاغى بيعت را از جهت يزيد شقى ياغى از مردمان گرفت و ساير امرا وسلاطين بعد از خود تعيين كسى را نمودند كه امر مردم معطل نماند و خاتم پيغمبران ومبعوث بر كافه انام كه احكام عظيمه از جانب خدا آورده بود و هنوز احكام را به جميع نرسانيده بود ومفسدان دين او بسيار بودند و در كمين بودند كه بعد از رحلت او از دنيا ، تخريب دين او كنند اراده رفتن از دنيا مىكند و احدى را تعيين نمى كند كه دين او را محافظت نمايد ومطلقا در اين فكر نمى باشد . و نمى تواند شد كه تعيين آن را موكول به مردمان كند با وجود آن كه مىداند كه ايشان را اغراض فاسده و آراءِ مختلفه متباينه مىباشد هيهات هيهات كه اين طريقه پيغمبران اولى العزم سيما افضل و خاتم ايشان باشد .\r\nششم آن كه هرگاه تعيين و نصب امام به اختيار رعيّت باشد بايد تبديل وعزلش نيز به اختيار ايشان باشد ،\r\nهمچنان كه در ميان اين طايفه نسبت به ملوك وپادشاهانش معمول است و معلوم است كه امامى كه نصب وعزلش در دست مردمان باشد نايب پيغمبر نخواهد بود .\r\nهفتم آن كه اماميه را اعتقاد آن است كه همچنان كه به بعث نبي عقلاً بر خداى تعالى واجب است همچنين تعيين امام وبرانگيختن او بر مردمان نيز عقلاً بر خدا واجب است ، زيرا كه امام لطف است نسبت به بندگان ، ولطف بر خدا واجب است و نصب او اصلح به حال بندگان است و آن چه اصلح است بر خدا واجب است و ساير ادلّه كه دلالت بر وجوب ارسال رسل مىكند ، دلالت بر وجوب نصب امام نيز مىكند و شبهه نيست كه هرگاه تعيين امام عقلاً بر حق تعالى واجب باشد ، نصّ كردن بر او نيز بر خدا واجب خواهد بود و بايد البته نصّ از جانب او برسد و با وجود اين مردمان را در آن مدخليّتى نخواهد بود\r\n","description":"","footnote":"","page_name":" 84 ","page_number":84},
  {"content":"\r\nو احتياج هم به تعيين ايشان نخواهد بود .\r\nوسنّيان را جوابى از اين ادله نيست به سواى اين كه متمسّك به اجماع مىشوند و مىگويند : اجماع دليلى است قاطع ، و بعد از تحقّق آن بايد به مقتضاى آن عمل شود ، و اگر نصب امام در دست مردم نمى بود ، بايست ايشان اجماع نيز به بيعت نكنند و چون ايشان اجماع بر بيعت و نصب خليفه كردند مىدانيم كه اين امر در دست مردم است و به بيعت ايشان هم امامت منعقد مىشود و احتياج به نصّ نيست و صاحب « مواقف » گفته است كه اختيار اهل بيعت امام را و اتفاق ايشان بر امامت او ، كاشف است كه خدا ورسول او را خليفه نموده‌اند وعلامتى است از براى اين كه حكم خدا تعلق به امامت او گرفته بود .\r\nو جواب اين كلمات واهيه آن است كه :\r\nاولاً منع حجيّت اجماعى مىكنيم كه معصوم در آن نباشد .\r\nوثانياً منع تحقق اجماع به معنى اتفاق جميع اهل حلّ و عقد بر خلافت ابو بكر مىكنيم همچنان كه ان شاءاللّه بيان خواهد شد .\r\nوثالثاً مىگوييم : حكمى كه اجماع بر آن منعقد شده است ، مستندى مىخواهد همچنان كه در كتب اصول اهل سنّت بيان شده و اگر امامت ابو بكر مستندى از قول خدا ورسول مىداشت ، چگونه آن مستند مطلقاً نقل نمى شد با وجود توفّر دواعى بر نقل آن ، وچگونه مىشود كه امرى عامّ البلوى مثل امامت از جانب خدا ورسول ( صلّى اللَّه عليه و آله وسلّم ) مستندى ظاهر داشته باشد و احدى آن را نقل نكند .\r\nو آياتى كه دلالت بر مطلوب ما مىكند بسيار است از آن جمله اين است كه « اليوم أكملت لكم دينكم و أتممت عليكم نعمتى » « 1 » يعنى امروز دين شما را كامل ونعمت خود را بر شما تمام كردم .\r\nو شكى نيست كه امامت از مقوّمات دين و از مكمّلات شريعت سيّدالمرسلين\r\n\r\n","description":"","footnote":"\r\n« 1 » سوره مائده آيه 3\r\n","page_name":" 85 ","page_number":85},
  {"content":"\r\nاست و از اعظم نعمت ها حضرت رب العالمين همچنان كه اهل سنّت نيز همگى به اين قايل ومعترفند و عمل خلفاء و ساير اذناب ايشان نيز شاهد بر اين است زيرا كه نعش پيغمبر را واگذاشتند و متوجه تعيين خليفه شدند و چنان چه تعيين از امور لازمه اسلام نمى بود ، نمى بايست در آن وقت كذا مرتكب آن شوند و حق تعالى خبر داده كه من دين را كامل كردم ونعمت را تمام نمودم و با وجود اين نتواند شد كه تعيين نشده باشد .\r\nو از سنّت آن چه دلالت بر مطلوب ما مىكند بى حدّ وحصر است و از جمله آن چه در طرق مخالفين رسيده است ، حديثى است كه در « الصراطالمستقيم » از جرير طبرى روايت كرده است كه قبيله بنى كلاب به خدمت سيّدعالم ( صلّى اللَّه عليه و آله وسلّم ) آمدند و عرض كردند كه ما با تو بيعت مىكنيم به اين شرط كه بعد از تو امارت با ما باشد ، حضرت فرمود : اختيار آن با خداست به هركه خواهد مىدهد .\r\nوايضاً حافظ محمّدابن مؤمن شيرازى كه از اكابر علماى سنّيان است از انس بن مالك روايت نموده كه پيغمبر ( صلّى اللَّه عليه و آله وسلّم ) در تفسير آيه مباركه « و يخلق ما يشاء و يختار ما كان لهم الخيرة » « 1 » فرموده كه يعنى خداى عزّوجلّ آفريد آدم را از گِل ، چنان كه خواست و اختيار نمود مرا و اهل بيت مرا از جميع خلق ، وبرگزيد ما را از ميان شما ومرا پيغمبر كرد وعلى ابن ابى طالب را وصى گردانيد و اختيار كار را به بندگان نداده است ، بلكه خود اختيار مىكند هر چه را مىخواهد . پس من و اهل بيت من برگزيدگان خدا وبهترين خلق اوئيم .\r\nومخفى نيست كه اين حديث هم صريح است در اين كه اختيار امامت با خدا است و ديگرى اختيار تعيين آن را ندارد وهم صريح است در اين كه وصى وخليفه پيغمبر بعد از او على بن ابى طالب است و بى چارگان مساكين اهل سنّت چون ديده‌اند كه نصّى از براى خلافت خلفاى ايشان در هيچ جا موجود نيست\r\n\r\n","description":"","footnote":"\r\n« 1 » سوره قصص آيه 68\r\n","page_name":" 86 ","page_number":86},
  {"content":"\r\nوخلافت ابو بكر به بيعت بعضى مردم شده است وخلافت عمر به عهد ابو بكر واقع گرديده وخلافت عثمان به شوراى عمر منعقد شده ، لهذا از راه اضطرار اين سه امر را طرق انعقاد امامت قرار داده‌اند وحال اجماع كه اول طريق ايشان است في الجمله معلوم شد و ان شاء اللّه به تفصيل بعد از اين جمعيت ( كذا ) حال اجماع ايشان ظاهر مىشود .\r\nوامّا طريق دوم كه عهد امام سابق باشد\r\nاگر آن را از پيش خود كرده واصلاً از خدا ورسول حجّتى به او نرسيده ، معلوم است كه اين خطا ومحض غلط است وامرى كه تعيين آن با خدا ورسول باشد بدون نصّ از جانب ايشان او را چه اختيار است كه تعيين كند خصوص امام سابق سنّيان كه امامت خودش هم بى صورت است ومستندى ندارد و اگر از جانب خدا ورسول حجّتى به او رسيده است در اين صورت صحيح است همچنان كه هر يك از سابق ائمّه اثناعشر صلوات اللّه عليهم نسبت به لاحق كردند ، ليكن اين ادّعا در ائمه خود نمى توانند ، نمود ، زيرا كه همه مىدانند كه ابو بكر از جانب خدا ورسول حجّتى نداشت كه بايد عمر را خليفه كند و اگر مىداشت آن را ظاهر مىكرد و به اين جهت احدى از اهل سنّت قايل نيست كه در اين خصوص از جانب خدا ورسول حجّتى بوده است و به ابو بكر نصّى رسيده باشد كه عمر را خليفه كند .\r\nوامّا طريق سوم ايشان كه عبارت شورى باشد\r\nكه امامت را در ميان جماعتى چند نهد كه ايشان اتفاق بر امامت يكى كنند ، مستند ايشان در اين طريق ، فعل عمر است و ما اول كيفيّت طريق شورى عمر را مجملاً از « شرح ابن ابى الحديد » نقل مىكنيم و بعد اشاره مىكنيم به وجه فساد اين طريق ودلالت آن بر فسق وضلالت عمر به چندين وجه .\r\nوامّا كيفيّت آن به نحوى كه ابن ابى الحديد روايت كرده است كه چون عمر از ابو لؤلؤ زخم خورد وجزم به رفتن خود نمود ، در باب خلافت مشورت نمود\r\n","description":"","footnote":"","page_name":" 87 ","page_number":87},
  {"content":"\r\nو بعد از مذكور شدن سخنان چند ، عمر گفت : در وقتى كه پيغمبر ( صلّى اللَّه عليه و آله وسلّم ) از دنيا مىرفت از شش نفر راضى بود ، على وعثمان وطلحه وزبير و عبد الرحمن بن عوف وسعد ابن ابى وقاص به خاطرم مىرسد كه خلافت را در ميان ايشان به مشورت قرار دهم تا براى هر كدام را كه خواهند قرار دهند ، بعد از آن ايشان را طلبيد و از براى هر يك عيب وناخوشى گفت ، همچنان كه در روايت ابن ابى الحديد و ساير روايات مذكور است از آن جمله به طلحه گفت : پيغمبر آزرده وخشمناك از تو از دنيا رفت و به على گفت : تو بسيار مزاح مىكنى و اگر شوخى در طبع تو نمى بود از جهت اين كار خوب بودى و الله كه اگر ايمان تو را با ايمان اهل زمين بسنجند بر همه زيادتى كند . - و به روايت ديگر در غير روز شورى گفت نمى خواهم نبوّت وخلافت از براى بنى هاشم جمع كنم - پس گفت : آه اگر ابو عبيده جراح يا سالم مولاى ابى حذيفه زنده مىبودند ، مرا هيچ تردد نمى بود ، زيرا كه ايشان براى اين كار مناسب بودند .\r\nپس ابو طلحه انصارى را طلبيد وگفت : پنجاه نفر از انصار را بردار و اين شش نفر را در خانه جمع كن وشما با شمشيرها بر در آن خانه بايستيد وتعجيل مكن وبيش از سه روز به ايشان مهلت مده تا ايشان با هم مشورت كنند و يكى را از جهت خلافت اختيار كنند ، اگر پنج كس متّفق شوند و يكى مخالفت كند ، گردن او را بزن و اگر چهار كس هم اتفاق كنند و دو كس مخالفت نمايند ، گردن آن دو كس را بزن و اگر سه كس با هم اتفاق كنند كه عبدالرحمان در ميان ايشان باشد به قول او عمل كنيد و اگر آن سه نفر ديگر مخالفت كنند ، هر سه را به قتل رسان و اگر از سه روز بگذرد و اتفاق بر يكى نكنند همه را گردن بزن ومسلمين را بگذار هركه را خواهند اختيار كنند ، پس چون عمر از دنيا رحلت كرد واو را دفن نمودند ابو طلحه به گفته او عمل كرد ، پس در ميان آن شش نفر سخنان چند مذكور شد اين كه طلحه چون از خلافت خود مأيوس شد ، گفت : من حصه خود\r\n","description":"","footnote":"","page_name":" 88 ","page_number":88},
  {"content":"\r\nرا به عثمان بخشيدم وسعد ابن ابى وقّاص گفت : من هم حصه خود را به ابن عمّ خود عبدالرحمان دادم بعد از آن عبدالرحمان گفت : من هم از حصه خود گذشتم و آن را در ميان على وعثمان گذاشتم ، پس رو به على كرد وگفت : با تو بيعت مىكنم بر كتاب خدا وسنّت مصطفى وطريقه شيخين ، حضرت فرمود : قبول مىكنم بر كتاب خدا و بر سنّت پيغمبر ( صلّى اللَّه عليه و آله وسلّم ) و آن چه خود دانم ورأيم به آن تعلّق گيرد ، بعد از آن به همان طريق به عثمان گفت : عثمان گفت : كردم ، بار ديگر به همان طريقه به على وعثمان به همان شرط گفت : وباز على قبول نكرد وعثمان قبول كرد و مرتبه سوم نيز چنين كرد وباز عثمان قبول كرد ومرتضى على ( عليه السّلام ) قبول نكرد پس دست خود را به دست عثمان داد وگفت : السّلام عليك يا اميرالمؤمنين ، پس حضرت اميرالمؤمنين ( عليه السّلام ) فرمود : كه و الله كه تو با او بيعت نكردى مگر به جهت اميدى كه به آن اميد عمر به ابو بكر بيعت كرد ، خدا ميان شما جدايى اندازد ودعاى آن حضرت مستجاب شد وميان ايشان فساد وعناد واقع شد ، همچنان كه ابو هلال عسكرى در كتاب « اوايل » نقل كرده است .\r\nاين است حكايت شورى بر سبيل اجماع .\r\nو بر عقلا مخفى نيست كه فساد اين طريق ودلالتش بر فسق وضلالت عمر بر چندين وجه است :\r\nاول اين كه هرگاه بر فرض محال عمر را در امر امامت كه نيابت پيغمبر خدا است اختيارى ومدخليّتى بود به جهت اين كه خودش به اعتقاد ايشان امام بود ، آن شش نفر را چه اختيار ومدخليّت بود وبيعت پنج نفر اجماع نيست كه حجّت باشد با وجود اين كه از براى هر يك عمر فسق عظيمى اثبات كرد ، همچنان كه به زبير گفت : تو بدخو ومفسدى و اگر راضى نباشى كافرى ، گاهى انسانى و گاهى شيطانى و به طلحه گفت : رسول اللّه آزرده از تو از دنيا رفت و به سعد گفت : تو متعصب ومتكبّرى و به عثمان گفت : كه سرگينى بهتر از تو است\r\n","description":"","footnote":"","page_name":" 89 ","page_number":89},
  {"content":"\r\nو اگر خليفه شوى خويشان خود را بر مسلمانان مسلّط كنى و اموال بيت المال را همه به ايشان دهى و به عبدالرحمان گفت تو ضعيف وعاجزى وقوم خود را دوست مىدارى وبنى زهره را به اين امر نسبتى نيست ، پس اشخاصى كه به اين عيوب وفسوق مبتلا باشند ، چگونه متدين امين امر خلافت حضرت خاتم النبيين ( صلّى اللَّه عليه و آله وسلّم ) را به ايشان وا مىگذارد .\r\nدوم آن كه اول گفت كه پيغمبر از اين شش نفر راضى از دنيا رفت و بعد به طلحه گفت كه : پيغمبر از تو آزرده از دنيا رفت يكى از اين دو سخن دروغ است البته . و ابن ابى الحديد از حافظ نقل كرده كه او گفت : اگر كسى به عمر مىگفت كه تو اول گفتى كه رسول اللّه از اين شش نفر راضى بود ، پس چون به طلحه گفتى كه پيغمبر از تو آزرده بود ؟ و اين تناقض است امّا كه جرأت مىكرد كه به عمر سخنى از اين كمتر بگويد ، چه جاى آن كه اين را بگويد .\r\nسوم آن كه حضرت اميرالمؤمنين ( عليه السّلام ) را مذمّت به مزاح و شوخى كرد وحال اين كه اگر آن حضرت مزاحى مىفرمودند ، البته مزاح ممدوح بوده است كه از جمله صفات محموده انبياء است و با وجود بودن كسى كه ايمان او بيشتر از ايمان جميع اهل زمين است . همچنان كه خود اعتراف كرد ، چرا او را خليفه نكرد و با جماعتى كه آن عيوب از براى ايشان ثابت كرد داخل وهمدوش كرد ، بلكه نحوى كرد كه البته خلافت به او نرسد و به عثمان كه او را بدتر از سركين گفت برسد و عذر او از جزم بر خلافت او ننمودن ، اين بود كه او شوخى مىكند وحال اين كه آن عالى جناب در « نهج البلاغه » مىفرمايد كه ابن نابغه يعنى عمر وعاص گمان كرده است كه در طبع من مزاح و شوخى است و گمان كرده است كه من مردى هستم كه مايل به لهو ولعب مىباشم ، پس او را نفرين نموده وفرمود كه فكر آخرت ، مرا از اين امور منع مىكند .\r\nچهارم آن كه گفت : من نبوّت وخلافت را براى بنى هاشم جمع نمى كنم ، تو\r\n","description":"","footnote":"","page_name":" 90 ","page_number":90},
  {"content":"\r\nكيستى و چه كاره‌اى و چه اختيار دارى كه جمع كنى يا نكنى نيابت رسول اللَّه ( صلّى اللَّه عليه و آله وسلّم ) را تو چه مدخليّت دارى و بنى هاشم چه عيبى دارند كه بايد امامت به ايشان نرسد ، اگر به گفته پيغمبر اين را مىگويى ، كو حجّت ودليل تو وچرا نسبت به خود مىدهى و اگر از پيش خود مىگويى ، چه اختيار دارى ؟ پنجم آن كه گفت اگر سالم مولاى ابى حذيفه زنده مىبود ، مرا هيچ تردّد نمى بود ، او از براى اين كار مناسب بود وچگونه سالم قابل خلافت بود وحال اين كه در روز سقيفه همگى بالاتفاق گفتند كه پيغمبر ( صلّى اللَّه عليه و آله وسلّم ) فرموده است كه : ائمه بايد از قريش باشند . و به همين روايت انصار مطيع شدند و اهل سنّت هم متّفق اند كه قريشى بودن شرط خلافت است ، همچنان كه اين مرد نيز گفته است و شبهه در اين نيست كه سالم از قريش نبود ، پس معلوم مىشود كه عمر مضايقه از مخالفت قول رسول الله ( صلّى اللَّه عليه و آله وسلّم ) نداشت و اين عين ضلالت است .\r\nششم در صور مذكوره امر به قتل مسلمانان نمود و هيچ يك از آن صور مجوز قتل مسلمانان نبود ، هرگاه اين جماعت اهل ديانت نبودند و عمل ايشان از راه غرض بود واگذاشتن امر خلافت كه اعظم امور اسلاميه است به ايشان محض غلط و خلاف شرع بود و اگر از اهل ديانت وراستى بودند واعمال ايشان از براى خدا بود سبب چه بود كه در صورت مخالفت دو نفر كه ميان خود و خدا به طريق اجتهاد چنان يافته باشند كه امامت آن شخص كه آن سه ديگر قائل شده‌اند ، صلاح امّت نيست ، امر به قتل آن دو نفر كرد و به اين جهت چرا واجب القتل شدند ؟ و در صورتى كه سه نفر مخالفت كنند با سه نفر ديگر كه عبدالرحمان يكى از ايشان باشد ، چرا آن سه نفر واجب القتل شدند و بودن عبدالرحمان ومخالفت با او از چه جهت باعث قتل آن سه مىشود با وجود اين كه من حيث العدد مساوى بودند ؟ وچگونه هرگاه سه نفرى كه متفق باشند و يكى از ايشان على بن ابى طالب باشد ، بايد كشته شوند ، به جهت اين كه مخالفند\r\n","description":"","footnote":"","page_name":" 91 ","page_number":91},
  {"content":"\r\nبا آن سه ديگر كه يكى از ايشان عبدالرحمان است ؟ وچگونه مرتبه عبدالرحمان بالاتر شد از على كه ملازم حق وباب مدينه علم پيغمبر بود وعمر خود اقرار كرد كه ايمان او بيشتر از ايمان جميع اهل زمين است ؟ وچگونه در صورتى كه رأى ايشان بر امامت هيچ يك قرار نگيرد به جهت اجتهاد يا به جهت ندانستن صلاح در ميان خود و خدا ، همه بايست كشته شوند ؟ و چه دليلى دلالت مىكند كه بايد جمعى از مسلمين خصوصاً اكابر صحابه سيدالمرسلين به اين جهت واجب القتل شوند ؟ هفتم آن كه اگر چه به حسب ظاهر حضرت مرتضى على ( عليه السّلام ) را داخل شورى كرد ، امّا تقسيم را به وجهى كرد و به نهجى حيله نمود كه البته خلافت به آن حضرت نرسد ، زيرا كه يقين بود كه طلحه با وجود قرابت با عثمان و آزردگى كه پيغمبر ( صلّى اللَّه عليه و آله وسلّم ) از او داشت همچنان كه عمر اعتراف به آن نمود ، جانب اهل بيت را نمى گرفت وراضى به خلافت على نمى شد وسعدبن ابى وقاص كه از بنى زهره وبنى اميه بود جانب عبدالرحمان وعثمان را نمى گذاشت ، جانب على را بگيرد ، و اين دو نفر يعنى عثمان وعبدالرحمان بديهى وقطعى بود كه راضى به خلافت آن حضرت نمى شدند وزبير اگر با آن حضرت مىبود دو نفر مىبودند و اگر با ايشان مىبود حضرت تنها مىماند و در صورتى كه زبير وسعد هر دو هم با آن حضرت مىبودند ، البته عبدالرحمان وعثمان وطلحه با ايشان موافقت نمى كردند . لهذا بايست آن سه كشته شوند وبالجمله به نحوى حيله كرده بود كه در هيچ صورتى خلافت به آن حضرت منتقل نشود ، بلكه در صورت مذكوره اين بود كه على وتابعان او كشته شوند ، همچنان كه بر عقلا ظاهر ومحقق است ، زيرا كه اگر آن اعدادى كه امر به قتل آن ها نموده بود متحقق مىشد البته يكى از ايشان حضرت امير ( عليه السّلام ) مىبود .\r\nوبالجمله شوراى عمر اصلاً دليل وحجّتى نداشت كه مبناى خلافت تواند شد\r\n","description":"","footnote":"","page_name":" 92 ","page_number":92},
  {"content":"\r\nوغايت عذر سنّيان آن است كه مىگويند عمر اجتهاد نمود و مجتهد ، اگر چه خطا كند بر صواب است و جواب اين عذر آن كه بطلان اجتهادى كه ايشان به آن قايلند گذشت . و بر وجهى كه از براى عمر اجتهاد در امر خلافت جايز باشد نظر به اين كه خليفه بود ، صحت اجتهاد او در صورتى است كه بناى آن را به اجتهاد خود بگذارد و خود تعيين خليفه كند نه اين كه رجوع به اجتهاد ديگران كند ، با وجود اين كه به اعتراف خود ، ايشان را اهل ديانت وعدالت نداند . و در صورتى كه ايشان اهل اجتهاد بودند و اجتهاد ايشان صحيح بود بايست بناى آن را به نحوى بگذارد كه [ به حكم كتاب خدا رفتن 
  ] به طريقه ايشان جايز باشد ، نه به طريقى بگذارد كه مخالفت كتاب خدا وسنت رسول الله ( صلّى اللَّه عليه و آله وسلّم ) باشد ومشتمل بر قتل جمعى از اجلّه صحابه باشد ، بدون تحقق مصحح قتل ، ومبتنى بر تهديدات و توعيد اتى باشد كه مخالف قواعد اسلام باشد . و اگر خود ابتدا احدى را تعيين مىنمود ، البته از فتنه اسلم مىبود و فى الحقيقه اكثر فتنه ها و آشوبها كه بعد از عمر در ميان مسلمين شد ، در مقاتله جمل ونهروان وصفين منشاء آن ها شوراى عمر بود ، همچنان كه ابن عبد ربه در كتاب « عقد » از معاويه نقل كرده كه گفت كه سبب تفرقه ميان مسلمانان وتفرق اهواء ايشان شوراى عمر بود ، زيرا كه چون امر را به آن شش نفر واگذاشت هر يك از ايشان خلافت را از براى خود مىخواستند و همچنين اقوام ودوستان هر يك نيز خلافت را از براى او خواهش داشتند و به اين جهت ميان ايشان و اتباع ايشان مخالفت ونزاع افتاد ومنجر شد به فتنه و آشوب ، و اگر خود يكى را خليفه مىكرد همچنان كه ابو بكر كرد هيچ اختلاف نمى بود .\r\nومخفى نيست كه شرايطى كه اهل سنّت در امامت وخلافت اعتبار كرده‌اند در امثال اين زمان در بسيارى از مردم موجود است ، پس اگر طايفه سنّيان با اين كس بيعت كنند واو را سلطان خود قراردهند يا ابتدا به شمشير ممكت را بگيرد\r\n","description":"","footnote":"","page_name":" 93 ","page_number":93},
  {"content":"\r\nو بعد از آن به جهت سلوك او به عدالت مردمان راضى به سلطنت او شوند بايد او خليفه پيغمبر ( صلّى اللَّه عليه و آله وسلّم ) باشد وهركه قايل به سلطنت او نباشد ضال وگمراه باشد و بايد هرگاه يكى از سلاطينى كه حال اهل سنّت به پادشاهى ايشان راضى هستند و خود او را نصب مىكنند ، سيد باشد و به عدالت سلوك كند و مجتهد هم باشد ، بايد خليفه پيغمبر باشد و بر جميع عالم اطاعت او واجب باشد ، زيرا كه ساير شرايط البته در آن موجود خواهد بود ، نظر به اين كه كم كسى است كه ساير شرايط در او موجود نباشد و نمى دانم كه همچنين كسى را چگونه خليفه رسول اللّه ( صلّى اللَّه عليه و آله وسلّم ) مىتوان گفت ؟\r\n* * *\r\nقال : ومخالفان در شرايط امامت چند فرقه‌اند :\r\nاول معتزله و بعضى خوارج كه مىگويند قرشيّت شرط نيست ودليل ايشان آن كه حضرت پيغمبر ( صلّى اللَّه عليه و آله وسلّم ) فرمودند كه : « اسمعوا واطيعوا ولوامر عليكم عبداً حبشياً » بشنويد واطاعت كنيد وگر چه امير بسازند بر شما بنده حبشى را . و جواب آن كه مراد امارت لشكر وحكومت ممالك است كه داروغگان در آن نصب مىكنند وامّا امامت كبرى بايد كه صاحب [ آن 
  ] قريشى باشد به آن دليل كه حضرت پيغمبر ( صلّى اللَّه عليه و آله وسلّم ) فرمودند : « الأئمّه من قريش » يعنى امامان از قريشند .\r\nديگر از مخالفان شيعه‌اند و مىگويند با وجود قرشيّت ، هاشميّت شرط است ، يعنى بايد امام از بنى هاشم باشد و اين باطل است ، زيرا كه حقيّت خلافت ابى بكر به دليلى قطعى و روشن شده كه بعد از اين ان شاءاللّه بيان مىكنيم - انتهى .\r\nمخفى نيست كه آن چه بيان نموده كه قرشيّت شرط است ، موافق با طريقه حقّه اماميه است و ما را در آن سخنى نيست وامّا آن چه گفته است كه هاشميت\r\n","description":"","footnote":"","page_name":" 94 ","page_number":94},
  {"content":"\r\nشرط نيست ، شبهه در بطلان آن نيست ، زيرا كه شكّى نيست كه امام بايد از اشرف قبايل باشد همچنان كه بعضى از اهل سنّت در بيان اشتراط قرشيت گفته‌اند و شك هم نيست كه بنى هاشم اشرف قبايل قريشند ، پس بايد امام از بنى هاشم باشد ونيز مىگوييم كه امامت على بن ابى طالب و اهل بيت او به نصوص قطعيه جليّه وخفيّه ثابت شده همچنان كه ما ان شاءاللّه به بعضى از آن ها اشاره خواهيم نمود وايشان هاشمى بودند ودليلى كه اين مرد از براى عدم اشتراط آن گفته است ، بعد از اين ، عدم قطعيّت و ضعف آن ظاهر خواهد شد .\r\n* * *\r\nقال : و ديگر از مخالفان اماميه اند كه ايشان مىگويند شرط است علم او به جميع مسائل دين و اين اشتراط باطل است ، زيرا كه مسائل دين غير محصور است و در امامت ضرور نيست ، بلى اجتهاد شرط است كه در وقايع آن چه ضرورى باشد به علم خود استخراج تواند كرد - انتهى .\r\nاعتبار اين شرط در نزد شيعه به جهت آن است كه اجتهادى كه اهل سنّت به آن قايلند در نزد ايشان باطل است ، همچنان كه به حمداللّه بطلان آن را ثابت كرديم و به ادلّه قاطعه در نزد ايشان ثابت شده كه خدا را در هر قضيه از قضايا حكم معينى است و هيچ حكمى ومسأله‌اى نيست كه خدا ورسول آن را بيان نفرموده باشند ، همچنان كه آيات بسيار بر آن دلالت مىكند ، مثل قول خداى تعالى كه مىفرمايد : « لا رطب ولا يابس إلّا في كتاب مبين » « 1 » يعنى هيچ تر وخشكى نيست مگر آن كه در كتاب بيان شده و مثل : « و كل شىء فصّلناه تفصيلا » « 2 » يعنى هر\r\n\r\n","description":"","footnote":"\r\n« 1 » سوره انعام آيه 59\r\n« 2 » سوره اسراء آيه 12\r\n","page_name":" 95 ","page_number":95},
  {"content":"\r\nچيزى را ما به تفصيل بيان نموده‌ايم و مثل : « ما فَرَّطْنا في الكتاب من شىء » « 1 » يعنى هيچ چيز را در كتاب وانگذاشته‌ايم و در بيان هيچ حكمى كوتاهى نكرده‌ايم و مثل : « و نزّلنا عليك الكتاب تبياناً لكلّ شىء » « 2 » يعنى ما نازل گردانيديم كتاب را در حالتى كه بيان كننده هر چيزى است و از اين آيات و امثال آن ظاهر مىشود كه چيزى نيست كه خدا آن را واگذاشته باشد و حكم آن را بيان نفرموده باشد پس جميع مسائل و احكام را خدا ورسول ( صلّى اللَّه عليه و آله وسلّم ) او بيان نموده است . لهذا كسى كه نايب پيغمبر ( صلّى اللَّه عليه و آله وسلّم ) باشد ، بايد البته جميع آن ها را بداند ، زيرا كه بيان احكام الهى با اوست و اگر او نداند معلوم است كه ديگرى هم نخواهد دانست . پس لازم مىآيد احكام واقعيّه الهى به مردم رسانيده نشود و احكام الهى معطّل بماند يا خلاف آن چه از جانب خدا ورسول بيان شده ، جارى شود و اين باطل است ، بلا شبهه .\r\n* * *\r\nقال : و ديگر از مخالفان غلاة شيعه‌اند ، كه مىگويند : ظهور معجزه بر دست امام شرط است و آن باطل است ، زيرا كه او پيغمبر نيست تا او را معجزه بايد - انتهى .\r\nشيعه را اعتقاد آن است كه هركه امام باشد ، البته صاحب كرامات وخوارق عادات مىباشد ، زيرا كه به تواتر در نزد ايشان ثابت شده كه از هر يك از ائمّه اثناعشر خصوصاً از جناب مستطاب اميرالمؤمنين ( عليه السّلام ) كرامات وخوارق عادات صادر شده وظهور اين معنى نه به حدّى است كه احدى را مجال انكار آن باشد\r\n\r\n","description":"","footnote":"\r\n« 1 » سوره انعام آيه 38\r\n« 2 » سوره نحل آيه 89\r\n","page_name":" 96 ","page_number":96},
  {"content":"\r\nو علماء ومحدثين اهل سنّت در كتب خود كرامات وخوارق عادات بى غايات از جناب مرتضى على ( عليه السّلام ) نقل نموده‌اند و اهل سنّت كرامات كثيره از بسيارى از مشايخ صوفيه ودرويشان واولياءاللّه نقل كرده‌اند و معلوم است كه هرگاه ايشان صاحب خوارق عادات باشند ، صاحب رياست كبرى ونايب حضرت مصطفى به طريق اولى بايد صاحب خوارق عادات باشد .\r\n* * *\r\nقال : و ديگر از مخالفان اماميّه و اسماعيليّه اند كه ايشان مىگويند : عصمت شرط است و اين باطل است ، بنابر حقّيت خلافت ابو بكر با عدم ثبوت عصمت او از كفر قبل از اسلام - انتهى - .\r\nشبهه نيست كه امام رئيس مطلق است بر جميع عالم در جميع امور و واجب الاطاعه است در آن چه امر كند و بر هر احدى از ناس لازم است كه مطيع ومنقاد قول و فعل او باشد و كسى كه صاحب اين مرتبه باشد ، البته بايد امين ومعتمد باشد و از خطا معصوم باشد تا قول او حجّت از براى مردمان باشد و اگر او هم مثل ساير مردمان جايزالخطا باشد و معصيت از او صادر شود چه اطمينان به قول او خواهد بود و چه فرق با ساير مردم خواهد داشت كه بايد از ميان جميع ، حكم وقول او واجب الاتباع باشد و بر همه قبول امر و نهى او لازم باشد و كسى در مخالفت او معذور نباشد وحال آن كه محتمل است كه آن چه را امر به آن نموده معصيت باشد وشخصى كه مطيع ورعيت اوست ، به چه طريق بداند كه حكمى كه او نموده حق است وقولى كه او گفته ، صدق است . با وجود اين كه علم دارد كه صدور معصيت وكذب وقبيح از او جايز است واو هم مثل ديگران است و اگر يقين شود كه حكم او خلاف حق است و آن چه امر به آن\r\n","description":"","footnote":"","page_name":" 97 ","page_number":97},
  {"content":"\r\nنموده معصيت است ، آيا در اين صورت لازم است ، اطاعت او يا نه اگر اطاعت لازم باشد ، لازم آيد كه بر مردم ارتكاب معاصى قطعيه ومتابعت شيطان لازم باشد ، زيرا كه هر معصيتى البته متابعت شيطان است و اگر اطاعت او واجب نباشد ، پس مخالفت او جايز خواهد بود وقول و فعل او على الاطلاق حجّت نخواهد بود و اين منافى است با غرض از نصب امام .\r\nاگر گويند عصمت از كذب در امامت لازم است و همين از براى اطمينان در رسانيدن اوامر و احكام الهى كافى است . گوييم هرگاه عصمت از كذب واجب باشد ، عصمت مطلق نيز لازم آيد به جهت اين كه شك نيست كه سبب اشتراط عصمت از كذب منافات كذب است با اعتماد و اطمينان و وجوب تصديق ، و اين سبب در همه معاصى و همه احوال جارى است .\r\nو اگر گويند اشتراط عدالت به جهت اطمينان ووثوق است به اقوال و احكام او وعدالت از براى اطمينان واعتقاد كافى است ، گوييم عدالت را به نحوى كه علماء اصول بيان كرده‌اند ، هر چند نزديك به عصمت است تحقق آن بسيار نادر است وعلم به وجود آن در كمال تعسير است و شبهه نيست كه آن در هيچ يك از خلفاى ثلاثه ايشان موجود نبود با وجود اين چون منافى با صدور معصيت وكذب وقبايح نيست كافى در اطمينان ووثوق نيست و آن چه از طريقه اماميه ثابت شده كه بايد اقوال و احكام فقهاء عدول جامع شرايط فتوى راستاد ( گرفت ) واطاعت ايشان را نمود از باب اضطرار ولابدّى است كه سدّ احكام الهى وتعطيل اوامر ونواهى لازم نيايد ، نظر به غيبت امام وعدم امكان رسيدن به او والّا فى الحقيقه مجرد عدالت كافى در اطمينان تام ووثوق مطلق نيست .\r\nو با قطع نظر از آن چه مذكور شد ، مىگوييم كه ما ثابت كرديم كه تعيين امام و نصب او بايد از جانب حق تعالى باشد و حق تعالى به جميع ظواهر وبواطن بندگان خود مطّلع است و آن چه اصلح به حال ايشان است مىكند و با وجود اين\r\n","description":"","footnote":"","page_name":" 98 ","page_number":98},
  {"content":"\r\nكسى را كه داند كه بندگان او را به معصيت وخطا امر مىكند و اگر چه به بعضى معاصى و در بعضى اوقات باشد ، بر ايشان صاحب اختيار مطلق نمى كند وايشان را مأمور به اطاعت او در جميع اقوال وافعال او نمى كند وچگونه مىشود منزّه از جميع قبايح و معاصى على الاطلاق و خير محض ، نسبت به بندگان داند كه شخصى ايشان را امر به متابعت شيطان مىكند و اگر چه بر سبيل ندرت باشد ومع ذلك اورا ولىّ امور دين و دنيا كند و مردم را مأمور به اطاعت او كند در جميع اقوال وافعال و در جميع اوقات ؟ پس از آن چه ذكر شد معلوم شد كه امام واجب الاطاعة كسى است كه يقين باشد كه خطا از او صادر نمى شود و نصب وتعيين او از جانب كسى باشد كه فعل او حجّت باشد و با وجود نصب او ديگر احتمال خطا وغلط نباشد و به مجرد فعل بعضى مردمان كه شخصى را پيشواى خود كنند نمى توان امور دين ودنياى خود را به او واگذاشت .\r\nاى بسا ابليس آدم روى هست * پس به هر دستى نشايد داد دست\r\nوبدان كه ادله سمعيه بر اشتراط عصمت در امام بسيار است از آن جمله اين آيه شريفه است كه حق تعالى به حضرت ابراهيم خطاب فرمود كه : « إنّى جاعلك للناس إماماً » « 1 » يعنى به درستى كه من گرداننده‌ام تو را امام از براى مردمان « قال : و من ذريّتى » گفت ابراهيم امامت را در ذريّه من هم قرار بده و بعضى از ذريه مرا امام كن . « قال : لا ينال عهدى الظّالمين » حق تعالى فرمود كه : امامت وخلافت من به ظالمان نمى رسد و شكى نيست كه ظالمين چون جمع معرّف به الف لام است افاده عموم مىكند ، پس معنى آن است كه امامت من به هيچ فردى از افراد ظالمين نمى رسد و هر كسى كه نوعى از معصيت كرده باشد خواه كبيره وخواه صغيره ، لفظ ظالم بر او صادق خواهد بود ، زيرا كه هر معصيتى ظلم است و بر\r\n\r\n","description":"","footnote":"\r\n« 1 » سوره بقره آيه 124 .\r\n","page_name":" 99 ","page_number":99},
  {"content":"\r\nهر عاصى ظالم صادق است و چون كه در صدقِ مشتق وجود مبدأ اشتقاق بالفعل لازم نيست ، همچنان كه در [ علم 
  ] اصول محقّق شده است ، پس هركه در وقتى از مدّت عمر يك نوع از ظلمى كرده باشد ، بعد از آن در هر وقتى مصداق ظالم خواهد بود ولفظ ظالم بر او صادق خواهد بود و اگر [ چه 
  ] در آن وقت بالفعل ظلمى از او صادر نشود ، پس هركه در مدت عمر خود ظلمى كرده باشد ، قابل امامت نيست و اگر چه در وقت امامت ظلمى از او صادر نشود و شكى نيست كه ابو بكر وعمر مدّتى مديد بت پرست بودند ، همچنان كه اين مرد خود اعتراف به آن نموده است و بت پرستى اَشَد انواع ظلم است . پس ايشان قابل امامت وخلافت نيستند .\r\nوسنّيان در جواب گاهى مىگويند كه : مراد اين است كه ظالم در حين ظلم قابل امامت نيست وامامت به ظالمين در حال ظلم نمى رسد ، نه در وقتى كه بالفعل ظالم نباشند و توبه از ظلم كرده باشند .\r\nو جواب اين از آن چه ما ذكر كرديم كه در صدق لفظ ظالم بر شخصى ، وجود مبدء اشتقاق يعنى ظلم بالفعل شرط نيست همچنان كه در علم اصول وعربيّت ثابت شده معلوم شد .\r\nو گاهى مىگويند كه : ظلم لازم مساوى عدم عصمت نيست تا لازم آيد كه هركه معصوم نيست ظالم باشد وهركه ظالم نباشد معصوم باشد . چه تواند شد كه كسى معصيت نكند با وجود آن كه معصوم نباشد ، يعنى صدور معصيت از او محال نباشد و بنابر اين شرط در امامت عدم صدور معصيت خواهد بود ، نه عصمت .\r\nجواب اين سخن آن كه مراد از عصمت در اين دليل عدم صدور معصيت است نه امتناع آن ، زيرا كه همين كه ثابت شود كه عدم صدور معصيت شرط در امامت است ، مىگوييم معصيت از خلفاء ايشان بالاجماع صادر شده است ، زيرا\r\n","description":"","footnote":"","page_name":" 100 ","page_number":100},
  {"content":"\r\nكه خود بالاتفاق نقل كرده كه هر يك از ايشان مدت مديد بت پرست بودند ، همچنان كه اين مرد نيز اعتراف به آن نموده است ، پس قابل خلافت نيستند .\r\nو گاهى مىگويند كه مراد از عهد در اين آيه ، نبوّت است نه امامت .\r\nو جواب اين سخن آن است كه لفظ آيه صريح است در امامت كه به معنى رياست عام ومقتدا بودن كل ناس است كه اعم است از نبوّت ، وتخصيص محتاج است به دليل .\r\nو با قطع نظر از آن چه مذكور شد ، مىگوييم ابن مغازلى شافعى كه از اكابر ومعتمدان علماى ايشان است در « مناقب » خود حديثى در تفسير اين آيه از پيغمبر روايت كرده است كه بنابر اين تفسير مطلوب ثابت مىشود به نحوى كه احدى را مجال بحث وانكار نيست و آن حديث اين است كه پيغمبر ( صلّى اللَّه عليه و آله وسلّم ) فرموده كه حق تعالى وحى كرد به ابراهيم كه : « إنّى جاعلك للناس إماماً » من تو را امام مردمان كردم ، پس ابراهيم مسرور شد وگفت : « يا ربّ و من ذرّيتى اجعل أئمّة مثلى » خدا يا از ذريّه من هم امامى چند مثل من قرار بده ، حق تعالى فرمود : اى ابراهيم با تو عهدى نمى كنم كه به آن وفا نكنم . گفت : خدايا آن عهدى كه وفا به آن نمى كنى كدام است ؟ فرمود : هيچ ظالمى از ذريّه تو را امام نمى كنم . ابراهيم گفت : خدايا مرا وفرزندان مرا از بت پرستى محافظت كن . پس پيغمبر ( صلّى اللَّه عليه و آله وسلّم ) فرمود : كه دعاى ابراهيم كه گفت : خدايا از ذريّه من جمعى را امام كن به من وعلى رسيد ، يعنى براى من واو مستجاب شد كه هيچ كدام از ما هرگز سجده بت نكرديم ، پس مرا نبي وعلى را وصى گردانيد .\r\nو بر هيچ كس مخفى نيست كه اين حديث صريح است در اين كه مراد از عهد ، امامت است و كسى كه وقتى سجده بت كرده باشد ، قابل امامت نيست . بلكه صريح است در اين كه وصى پيغمبر نيست ، مگر على و به ديگران نمى تواند امامت برسد .\r\n","description":"","footnote":"","page_name":" 101 ","page_number":101},
  {"content":"\r\nو از آن چه مذكور شد ، محقّق شد كه آن چه را اين مرد دليل از براى عدم اشتراط عصمت آورده است ، يعنى كافر بودن ابو بكر در مدتى از عمر خود با وجود خلافت او دليل است بر بطلان خلافت او كما لايخفى .\r\nو از جمله امورى كه فرقه محقه اماميه آن را شرط امامت مىدانند و اين مرد آن را ذكر نكرده است افضليّت امام است از جميع رعيت ودليل بر اين شرط آن است كه امامت رياستى است عام بر جميع مكلّفين در جميع امور دين و دنيا و شبهه نيست كه صاحب اين منصب بايد در جميع فضايل وصفات كماليه افضل از رعايا باشد ، تا تقديمش برايشان جايز واطاعتش لازم باشد ، چه تقديم احد متساويين در اختيار امورى كه فيصل دادن آن ها منوط به صفات كماليه است ، قبيح است عقلاً وشرعاً از هر عالمى ، چه جاى آن كه جناب مقدس الهى تواند شد وهرگاه تقديم احد متساويين قبيح باشد به طريق اولى تقديم مفضول ومرجوح بر فاضل وراحج قبيح خواهد بود .\r\nوايضاً تجربه وعيان شاهد است كه طباع مردمان به متابعت افضل و بالاتر از خود راغب است ومضايقه از آن نمى كنند و آراءِ ( كذا ) جميع زير دستان او در صفات كماليه اتفاق بر متابعت او مىكنند به خلاف مثل خود يا پست تر از خود كه مردم به اختيار خود منقاد ومطيع او نمى شوند ، مگر آن كه مجبور شوند همچنان كه معلوم مىشود از حال نفوس كامله سعيده نسبت به امراء وسلاطين جابر كه از حليه كمال وورع خالى اند و از اين قبيل است بيعت بسيارى از اجله صحابه نسبت به خلفاى سنّيان كه اطاعت وانقياد ايشان از راه جبر و تعدى بود .\r\nوايضاً شبهه نيست مقصود از امام اصلاح دين ودنياست و دو نفر كه متساوى باشند در حاجت به اصلاح ، مثل يكديگرند ، پس معنى ندارد كه احدهما اصلاح ديگرى كند ومفضول از افضل در اصلاح محتاج تر است ، پس معنى ندارد كه او افضل را اصلاح كند وفخر رازى در جواب اين ادله قاطعه مضطر شده وپاره‌اى\r\n","description":"","footnote":"","page_name":" 102 ","page_number":102},
  {"content":"\r\nسخنان واهيه در جواب گفته كه به صاحبان افهام مستقيمه لايق نيست كه آن ها را در تصنيفات نقل كنند .\r\n* * *\r\nقال : اعتقاد بايد كرد كه خليفه به حق يعنى مستجمع صفات [ و 
  ] جميع شرايط خلافت و امام به صدق وراستى يعنى بيعت كرده شده با او بعد از حضرت پيغمبر ( صلّى اللَّه عليه و آله وسلّم ) ابو بكر صديق است ، پس ذكر شمايل و نسبت ( نسب ) وتاريخ تولد ووفات او را ذكر كرده است كه نقل آن [ به 
  ] كار كسى نمى آيد و بعد از آن گفته است كه دليل بر حقّيت خلافت او اجماع امّت است بر خلافت او و اين اجماع به تواتر ثابت شده ، زيرا كه به تواتر به ما رسيده كه بعد از رسول ( صلّى اللَّه عليه و آله وسلّم ) جمهور صحابه از مهاجرين وانصار خاصه علماء وفضلاء ايشان وخداوندان حلّ و عقد از هر قبيله با او بيعت كردند و بى شك آن چه قرن اول كه خيرالقرون است اتفاق كنند ، جز حق نباشد ، زيرا كه رسول ( صلّى اللَّه عليه و آله وسلّم ) گفته است كه : امّت من بر ضلالت جمع نشوند « لن يجتمع امّتى على الضلالة » ومعظم واقعه ونخستين حكمى كه بعد از رسول ( صلّى اللَّه عليه و آله وسلّم ) ، صحابه بر آن اجماع كردند خلافت ابو بكر بود . اين است دليل قطعى بر حقّيت خلافت ابو بكر .\r\nو علماء نصى خفى كه در باب خلافت ابو بكر از قرآن وحديث اخراج مىكنند ، از بهر توكيد حجّت و از براى تكثير ادله تقرير مىكنند ، و اگر نه با وجود اجماع حاجت به دليل ديگر نيست و اجماع نصّى است قطعى و بعضى از علماء بر آنند كه به مقتضاى آيه مخالف اجماع كافر است و در فتاوى علماء ماوراءالنهر يافت شده كه نماز در عقب كسى كه انكار خلافت ابو بكر كند ، روا نيست با آن كه نماز در عقب فاسق در شرع روا است و اين بنابر آن است كه\r\n","description":"","footnote":"","page_name":" 103 ","page_number":103},
  {"content":"\r\nمنكر خلافت ابو بكر مخالفت اجماع كرده است ومخالف اجماع كافر است . اين است اعتقاد حق صريح و صحيح كه عامه اهل سنّت و جماعت بر آن رفته‌اند - انتهى - .\r\nمخفى نيست كه دليل سنّيان بر خلافت ابو بكر منحصر است به آن چه اين مرد نقل كرده است ، يعنى تمسّك به بيعت صحابه و اجماع ايشان بر خلافت ابو بكر ، و اين دليل باطل است به چند وجه :\r\nاول آن كه اجماع در نزد اماميه در وقتى حجّت است كه معصوم داخل آن باشد\r\nو چنان چه معصوم داخل آن نباشد ، حجّت نيست همچنان كه در كتب اصول مبرهن شده و ادله‌اى كه اهل سنّت از براى اثبات اجماع من حيث انّه اجماع نقل كرده‌اند ، همه را به ادله باهره رد نموده‌اند .\r\nدوم آن كه سنّيان كه قائل به حجيّت اجماع اند با قطع نظر از دخول معصوم ، اختلاف كرده اند كه آيا اجماع ممكن است يا نه و بر تقدير امكان ، خلاف كرده‌اند كه آيا اجماعى در عالم واقع شده است يا نه ؟ و بر تقدير وقوع ، اختلاف كرده‌اند كه هرگاه ثبوتش به حدّ تواتر نرسد ، آيا حجّت است يا نه ؟ پس اثبات حجيّت اجماع موقوف است بر اثبات اين همه شروط ، و اثبات هر يك در نهايت صعوبت و اشكال است همچنان كه بر مطلعين علم اصول مخفى نيست .\r\nسوم آن كه اصولييّن اهل سنّت تصريح كرده‌اند كه هر اجماعى بايد مستندى داشته باشد ،\r\nو شبهه نيست كه اجماع بر خلافت ابو بكر مستندى ندارد و اگر مىداشت احدى از ايشان نقل كرده بود و نمى تواند شد كه همچنين امر عامّ البلوى كه اعظم اركان اسلام است مستندى از قول خدا ورسول داشته وصحابه به جهت آن اتفاق بر آن امر كنند و آن مستند بالكليّه مفقود شود كه هيچ يك از ايشان و غير ايشان از تابعين ومصنفين كتب اخبار ، آن را نقل نكنند .\r\nچهارم آن كه اجماعى كه در نزد ايشان حجّت است ، اجماع جميع اهل حلّ و عقد است\r\n","description":"","footnote":"","page_name":" 104 ","page_number":104},
  {"content":"\r\nبه نحوى كه احدى از ايشان مخالفت نكند و در بيعت با ابو بكر اجله اصحاب ورؤساء ايشان مخالفت كردند و ما اشخاصى را كه مخالفت كرده‌اند واكابر واعاظم علماى ايشان اقرار واعتراف به مخالفت ايشان نموده و در كتب معتبره خود ذكر كرده‌اند ، اين جا نقل مىكنيم كه با وجود اين چگونه اين طايفه خجل نمى شوند كه مىگويند : اتفاق جميع اهل حلّ و عقد منعقد شد بر خلافت ابو بكر وچگونه عقل خود را در آن قضيه حَكَم نمى كنند و خود را در وادى تعصّب وتقليد اسلاف خليع العذار مىكنند و آن چه تصريح به نقيض آن مىكنند ، مىگويند و از خدا شرم و از پيغمبر آزرم نمى كنند .\r\nو از آن جمله سعدبن عباده كه بزرگ انصار بود با پسرش مخالفت كردند ، همچنان كه در كتاب « استيعاب » و در كتاب « اصابه » ابن حجر عسقلانى و « تاريخ » بلادرى و « روضة الصفا » مسطور است و همه تصريح كرده‌اند كه سعد و پسرش با هيچ يك از ابو بكر وعمر بيعت نكردند وسعد فرار نموده به شام رفت و در آن جا مىبود تا زمان خلافت عمر ، خالدبن وليد او را كشت و اگر گويند سعد از ارباب حلّ و عقد نبود گوييم كه در امر امارت وسلطنت امراء وسرداران البته داخل در اهل حلّ وعقدند ، همچنان كه فضل بن روزبهان تصريح به آن نموده وشكّى نيست كه در آن وقت بزرگ ورئيس كه امراء لشكر بودند ( كذا ) سعد بود و در كتاب « استيعاب » مذكور است كه سعد وطايفه‌اى از خزرج وطايفه‌اى از قريش از بيعت ابو بكر تخلف كردند .\r\nو از آن جمله هيجده نفر كه عظماء اجله صحابه بودند ، تخلف كردند وبيعت نكردند . همچنان كه ابن قتيبه كه از جمله اكابر علماء ايشان است نقل كرده است كه : هيجده نفر از صحابه با ابو بكر بيعت نكردند ورافضى وشيعه على بن ابى طالب بودند ، بعد از آن به اين تفصيل ايشان را شمرده است ، سلمان و ابو ذر ومقداد وعمار وخالدبن سعيدبن عاص وبريره اسلمى و ابىّ بن كعب و خزيمة بن\r\n","description":"","footnote":"","page_name":" 105 ","page_number":105},
  {"content":"\r\nثابت مشهور به ذوالشهادتين و ابو الهيثم تيهان و سهل بن حنيف و عثمان بن حنيف و ابو تراب انصارى وجابربن عبدالله انصارى و حذيفه بن اليمان وسعدبن عباده وقيس ابن سعد و عبد اللّه بن عباس .\r\nو از آن جمله قاطبه بنى هاشم از بيعت ابو بكر تخلف كردند و احدى از ايشان قائل به خلافت ابو بكر نشد ، همچنان كه بخارى در « صحيح » خود كه اعظم كتب معتبره ايشان است ، تصريح كرده وبيعت ننمودن قدوه ايشان يعنى اميرالمؤمنين ( عليه السّلام ) اظهر از آن است كه محتاج به بيان باشد و نمى دانم با وجود مخالفت على وعباس و جميع بنى هاشم ومخالفت اين هيجده نفر اجله صحابه كه در شأن هر يك خصوص سلمان و ابو ذر ومقداد وعمّار وحذيفه اخبار كثيره در مدح وجلالت قدر و مرتبه او رسيده همچنان كه در كتب معتبره ايشان مسطور و بين الفريقين مسلّم ومشهور است ، چگونه اجماع منعقد مىشود و آيا بعد از بيرون رفتن ايشان با طايفه‌اى [ جز 
  ] از اجلاف عرب وفرقه‌اى از عوام خدانشناس ديگر كسى مىماند و چه اعتبار وحجّتى است در مخالفت وموافقت امثال اين جماعت آيا كسى شبهه دارد كه عوام و امثال اعراب باديه نشين بعد از آن كه شخص بى دينى دعوايى باطل بكند و چند نفر تصديق او كنند و بر او بگروند ، البته ايشان نيز رو به او مىآورند ، بعضى به جهت طمع وبرخى به سبب ضعف درك ؟ آيا نشنيده‌اى كه بعضى در لباس تلبيس بر آمده‌اند وامرى بر بعضى مشتبه كرده‌اند و به اين سبب جم غفير از گروه عوام بر او جمع آمده ومعتقد او شده ؟ آيا نديده‌اى كه پادشاه ظالمى جمعى معين وانصار كه به فعل او مىباشند ، به هم رسانيده و بعد از آن اكثر مردم طوعا وكرها مطيع ومنقاد او شده . و بر عقلا مخفى نيست كه در اتفاق اين جماعت وهجوم ايشان بر شخصى مطلقا ظنى به حقّيت او به هم نمى رسد ، چه جاى اين كه علم به هم رسد .\r\nو اهل سنّت چون مخالفت اين جماعت كثيره را نتوانسته‌اند انكار كرد به [ خاطر 
  ] ثبوت آن از طرق خودشان ، گفته‌اند كه اين جماعت يعنى على وبنى\r\n","description":"","footnote":"","page_name":" 106 ","page_number":106},
  {"content":"\r\nهاشم و غير ايشان از اجله وعظماء صحابه كه مذكور شد اگرچه اول بيعت نكردند امّا آخر بيعت كردند ، پس بعضى گفته‌اند كه بعد از شش ماه بيعت كردند و بعضى گفته‌اند بعد از سه ماه بيعت كردند ، و بعضى گفته‌اند بعد از چهل روز بيعت كردند .\r\nو بر ايشان وارد مىآيد .\r\nامّا اولاً آن كه پيش از داخل شدن ايشان در بيعت شبهه نبود كه خلافت ابو بكر بى صورت بود ، زيرا كه هنوز اجماع منعقد نشده بود . پس ابو بكر به چه سبب متوجه خلافت شد ، پس در اين مدت خلافت او باطل و فعل او بى صورت بود ، و ارتكاب او به امر خلافت بدون متمسّك اعظم فسوق بود .\r\nوامّا ثانياً آن كه جميع اكابر علماى سنّيان تصريح كرده‌اند كه : بيعت ايشان بعد از مدت مذكوره از راه جبر واكراه بود ، نه از روى رضا ورغبت . از آن جمله بخارى در « صحيح » خود ومسلم در « صحيح » خود هر دو به اين عبارت گفته‌اند كه :\r\n« إنّ بنى هاشم كافّة كانوا تبعاً لعلى بن ابى طالب ومجتمعين على استحقاق تقدّمه عليهم و أنّه ما بايع اَبابكر أحد منهم حتى اظطرّ علىّ على البيعة كرهاً او لعدم النّاصر » يعنى به درستى كه جميع بنى هاشم تابع وپيرو على ابن ابى طالب بودند ومتّفق بودند بر اين كه او مستحق خلافت است و بايد پيشواى همگى باشد و احدى از ايشان بيعت با ابو بكر نكرد تا على مضطر به بيعت شد ، با اكراه يا به جهت نيافتن ناصر .\r\nو از آن جمله حميدى وبلادرى از عايشه روايت كرده‌اند كه فاطمه شش ماه بعد از پدر بزرگوار خود زنده بود و تا او در حيات بود ، مردم رويى به جانب\r\n","description":"","footnote":"","page_name":" 107 ","page_number":107},
  {"content":"\r\nعلى داشتند و چون او از دنيا رحلت نمود ، مردم رو از او برتافتند و چون على ديد كه مردم از پى كار خود رفتند ورو از او برتافتند ، مضطر شد و با ابو بكر صلح كرد .\r\nو در « صحيح مسلم » مروى است كه از زهرى پرسيدند كه : على تا شش ماه با ابو بكر بيعت نكرد ، گفت : نه و الله نه ، او بيعت كرد و نه احدى از بنى هاشم وشارح مقاصد گفته است كه ابو بكر ، عمر و ابو عبيده را به نزد على فرستاد از جهت گرفتن بيعت وگفتگوى بسيار ميان ايشان واقع شد و از عمر غلظتى صادر شد ، پس على ( عليه السّلام ) آمد و داخل شد در آن چه جماعت داخل شده بودند و در وقت برخاستن از مجلس گفت : مبارك باد آنچه شما را خوشحال ومرا دلگير واندوهناك كرد .\r\nوايضاً بلادرى روايت كرده كه : چون على ( عليه السّلام ) را نزد ابو بكر آوردند ، ابو بكر به او گفت : بيعت كن . گفت : اگر بيعت نكنم چه مىكنى ؟ گفت : گردنت را مىزنم ، پس على ( عليه السّلام ) رو به آسمان كرد وگفت : خدايا گواه باش ، بعد از آن بيعت كرد .\r\nو ابن قتيبه در كتاب « سياست » روايت كرده كه در وقتى كه على را به مسجد آوردند عمر به او گفت : بيعت كن و اگر بيعت نكنى گردنت را مىزنم ، پس على گريان بر سر قبر پيغمبر ( صلّى اللَّه عليه و آله وسلّم ) رفت وگفت : « يابن امّ انّ القوم استضعفونى وكادوايقتلوننى » اى برادر به درستى كه قوم ، مرا ضعيف كرده‌اند و نزديك شده كه مرا بكشند .\r\nوايضاً بلادرى از حضرت صادق ( عليه السّلام ) روايت كرده است كه آن حضرت فرمود كه : على ( عليه السّلام ) بيعت نكرد تا ديد كه دود به درون خانه او آمد .\r\nوايضاً به دو طريق روايت كرد كه : قبيله اسلم بيعت نمى كردند و مىگفتند تا بريره بيعت نكند ما بيعت نكنيم ، زيرا كه او از حضرت رسول ( صلّى اللَّه عليه و آله وسلّم ) روايت مىكند كه فرموده است كه : « علىّ وليّكم بعدى » پس حضرت امير ( عليه السّلام ) به ايشان\r\n","description":"","footnote":"","page_name":" 108 ","page_number":108},
  {"content":"\r\nفرمود كه شما برويد ، بيعت كنيد ، زيرا كه ايشان مرا مضطر كرده‌اند ميان اين كه به ايشان بيعت كنم و حق مرا به ظلم ببرند يا مقاتله كنم ومسلمانان متفرق ومرتد شوند ، پس من اختيار ظلم بر خود و غصب حق خود كردم كه مسلمين متفرق نشوند ، هر چه خواهند كنند .\r\nومخفى نيست كه جميع اين اخبار كه مشايخ وعلماى ايشان نقل كرده‌اند صريح است كه بيعت آن حضرت وبنى هاشم به جبر واكراه شد وايشان را مجبور بر بيعت كردند و در اين باب اخبار از طرق ايشان بى حدّ ونهايت است و اين رساله ذكر گنجايش همه را ندارد ، ولهذا به همين قليل اكتفا شد .\r\nومخفى نيست كه بيعتى كه بر سبيل جبر واكراه واقع شود ، هيچ اعتبارى در آن نيست وعلماى اصول اهل سنّت تصريح كرده‌اند كه اجماعى كه بعضى از اهل حلّ و عقد از راه خوف وترس داخل آن شده باشند ، اعتبار وحجّتى در آن اجماع نيست و صاحب « نوافض الرواقض » با وجود شدّت عصبيّت اذعان كرده است كه : بر خلافت ابو بكر اجماع منعقد نشد ، و گفته است كه چون سعد ابن عباده و بعضى ديگر مخالفت كردند ، اجماع متحقّق نشد امّا چون اكثر صحابه بر آن اتفاق كردند ، لهذا شهرت عظيمه متحقق شد و اهل ايمان بايد متابعت شهرت كنند و در هر امرى كه بيشتر مسلمانان داخل آن شدند بايد ديگران هم داخل شوند .\r\nو بر عقلا مخفى نيست كه بعد از تسليم آن كه اجماع بر خلافت ابو بكر منعقد نشد ، ديگر چه لزومى دارد كه كسى مخالفت آن نكند و چه حجّتى در شهرت است با وجود تصريح جميع علماء فريقين به عدم حجيّت شهرت همچنان كه در كتب اصول مقرّر است ، اگر عدم حجيّت شهرت به حدّ اجماع نرسيده باشد ، شكىّ نيست كه به حد شهرت عظيمه رسيده است ، پس اگر شهرت حجّت باشد از حجيّت آن عدم حجيّت آن مىرسد ، زيرا كه مشهور آن است كه\r\n","description":"","footnote":"","page_name":" 109 ","page_number":109},
  {"content":"\r\nشهرت حجّت نيست .\r\nوچگونه عاقل تصور مىكند كه امرى كه على ابن ابى طالب آن را باطل بداند اذعان به آن بر مسلمانان واجب باشد وچگونه اجماعى واجب الاتباع منعقد مىشود و آن حضرت مخالفت مىكند ومكرّر مذمت ايشانى كه داخل شده مىكند .\r\nو اگر بر خلافت ابو بكر اجماع قطعى منعقد شده بود و اذعان به آن بر مؤمنان لازم بود وخلافت ، حقّ اميرالمؤمنين ( عليه السّلام ) نمى بود و ابو بكر آن را غصب نكرده بود ، چرا مكّرر آن حضرت اظهار مظلوميت خود وظلم خلفاء و غصب كردن ايشان بر حق او را مىنمود و كلمات وخطب آن عالى جناب مملو از شكايات است همچنان كه بسيارى از آن را اهل سنّت در كتابهاى خود نقل كرده‌اند و بعضى از عبارات آن حضرت كه دال بر اين معنى بود ، در بعضى مباحث سابقه گذشت و بعضى ديگر ان شاءاللّه مذكور مىشود و در اين جا بعضى از خطبه شقشقيه كه به تواتر ثابت است كه از آن عالى جناب است را نقل مىكنيم كه معلوم شود كه با وجود صدور اين كلمات از آن منبع كرامات ديگر كسى تصور مىكند كه او خلافت خلفاء ثلاثه را حق داند و آن خطبه اين است كه فرموده است : « لقد تقمّصها ابن ابى قحافة و أنّه ليعلم أنّ محلّى منها محلّ القطب من الرحى ينحدر عنّى السّيل ولا يرقى إلىّ الطّير فسدلت دونها ثوباو طويت عنها كشحا وطفقت أرتاى بين أن أصول بيدجذّاء أو أصبر على طخية عميايهرم فيها الكبير و يشيب فيها الصغير و يكدح فيها مؤمن حتّى يلقى ربّه فرايت أنّ الصّبر على هاتى احجى فصبرت و فى العين قذى و فى الحلق شجى أرى تراثى نهباً حتّى اذا مضى الأوّل لسبيله فادلى بها إلى فلان بعده ثم تمثّل بقول الاعشى :\r\nشتّان ما يومى على كورها و يوم حيّان أخى جابر فياعجبا بيناهو يستقيلها في حياته إذعقدها لاخر بعد وفاته لشدما تشطّر\r\n","description":"","footnote":"","page_name":" 110 ","page_number":110},
  {"content":"\r\nاضرعيها فصيرها و الله في حوزة خشناء يغلظ كلمها و يخشن مسّها و يكثر العثار فيها و الاعتذار منها فصاحبها كراكبة الصّعبة إن أشنق لها خرم و إن أسلس لها تقّحم فمنى الناس لعمراللّه بخبط وشماس وتلوّن واعتراض فصبرت على طول المدّة وشدّة المحنة حتى اذا مضى لسبيله جعلها في جماعة زعم أنّى احدهم فياللّه وللشورى متى اعترض الريب فىّ مع الاول منهم حتى صرت اقرن إلى هذه النظائر لكنّى اسففت إذا سفّوا وطرت اذا طاروا فصغى رجل منهم لضغنه و مال الآخر لصهره مع هن وهن إلى أن قام ثالث القوم نافجاً حضينه بين نثيله ومعتلفه وقام معه بنوابيه يخضمون مال اللّه خضم الأبل نبتة الربيع إلى أن انتكث عليه فتله و اجهز عليه عمله وكبت به بطنته » « 1 » ومجمل مضمون اين كلام صدق مشحون آن كه به تحقيق كه پسر ابى قحافه پيراهن خلافت را پوشيد با اين كه مىدانست كه منم قطب اسياى خلافت ومركز دايره امامت . منم كه جارى مىشود از من آب هاى حيات افزا و به مرتبه من نمى رسند بلند پرواران بى همتا ، پس من چون اين حالت را مشاهده نمودم دامن از آن پيچيدم وپهلو از آن خالى كردم ومتفكّر شدم كه آيا با دست شكسته حمله كنم يا در گوشه‌اى نشسته صبر كنم بر ظلمت كورى ضلالت كه اندوه وغم آن جوان را پير وكودك را بزرگ كند ومؤمن در زمان مثل آن ظلمت هميشه در تعب ومشقّت مىباشد تا وقتى كه پروردگار خود را ملاقات كند ، پس ديدم كه صبر كردن بر مثل اين غم واندوه به عقل نزديك تر است ، پس صبر كردم وحال آن كه در ديده خار ناآميدى شكسته و در گلو غصّه گره گشته . وميراث خود را به غارت رفته ديدم و حق خود را در تصرف ديگران مشاهده نمودم وامر من بر اين منوال بود تا وقتى كه اول يعنى ابو بكر به راه خود رفت وخلافت را بعد از خود به فلان يعنى عمر داد ، پس شعر اعشى را خواند كه غرض آن حضرت از تمثّل به\r\n\r\n","description":"","footnote":"\r\n« 1 » نهج البلاغه خطبه دوم\r\n","page_name":" 111 ","page_number":111},
  {"content":"\r\nآن آن است كه چه تفاوت است ميان اين روز كه من در آن به انواع بلايا وهموم گرفتارم وميان روزى كه با پيغمبر ( صلّى اللَّه عليه و آله وسلّم ) بودم و با آن حضرت به سر مىبردم وعجب حالى است كه ابو بكر در حيات خود مىگفت كه مرا از خلافت عزل كنيد كه با وجود على من قابل آن نيستم و بعد از وفات خود آن را به ديگرى تسليم مىكند . به درستى كه اين دو نفر سخت پستانهاى خلافت را دوشيدند و هر يك از آن را نوشيدند ، پس به خدا قسم كه گردانيد خلافت را در محلى درشت وناهموار كه هميشه لغزش از براى او به هم مىرسيد و عذر مىگفت و صاحب آن مثل كسى بود كه بر شتر سركش سوار باشد كه اگر زمام آن را مىكشيد ، بينيش را مىدريد و اگر او را مىگذاشت ، او را به ورطه ها مىانداخت ، پس به خدا قسم كه مردم مبتلا شدند به اختلال حال و اختلاف احوال ، پس صبر كردم بر طول مدت وشدت محنت تا دوم هم به راه خود رفت و در وقت رفتن خلافت را مردّد گردانيد در ميان جمعى كه مرا هم يكى از ايشان قرار داد ، اى خدا نظر كن به اين شورى من كى نظير اول او بودم كه ابو بكر باشد و در حقّيت من نسبت به او كى شبهه بود كه حال بايد قرين اين جماعت شوم امّا علاجى نداشتم وعنان موافقت را به ايشان گذاشتم و به هر كجا ايشان فرود مىآمدند من نيز فرود مىآمدم و به هر كجا ايشان پرواز مىنمودند ، من نيز پرواز مىكردم ، پس يكى از ايشان يعنى از اهل شورى به سبب كينه كه با من داشت رو از من گردانيد و ديگرى به داماد خود ميل نمود به سبب خويشى وچيزهايى ديگر كه در ميان شان بود تا اين كه سوم خلفاء يعنى عثمان برخاست و شكم خود را پر كرد و در ميان سر كين واخور خود ايستاد و بنى اميه با او برخاستند و مال خدا را از هر طرف به دندان كشيدند ، مثل شترانى كه در فصل بهار علف به دندان گيرند . و به اين طريق بودند تا وقتى كه ريسمان عمرش پاره وعملش تمام شد و شكم پرستى او را به سر در آورد .\r\n","description":"","footnote":"","page_name":" 112 ","page_number":112},
  {"content":"\r\nاين است مضمون اين خطبه عالى رتبه بر سبيل اجمال و بر هر ذى شعورى روشن است كه مضمون اين خطبه صريح است در جور وظلم خلفاء وعدم قابليت ايشان از براى خلافت سيّد انبياء و غصب نمودن ايشان حق سيّداولياء را در خلافت وامامت وفدك وعوالى ، پس حقّيت مرتضى على با حقّيت ايشان با هم جمع نمى شود وجمع ميان ايشان از قبيل جمع بين النقيضين باشد ، پس بايد يكى از ايشان ناحق وفاسق باشند وحقّيت على وعدالت او مسلّم الثبوت ومتفق عليه بين الفريقين است ، پس ناحق بودن وفسق خلفاء ثلاث ثابت مىشود وهوالمطلوب .\r\nو از آن چه ذكر كرديم بحمداللّه معلوم شد كه اجماعى كه اين مرد آن را دليل قطعى بر خلافت ابو بكر دانسته افاده ظن بلكه وَهْم هم نمى كند واصلاً اجماعى هم منعقد نشده چه جاى آن كه حجّت باشد يا نباشد .\r\n* * *\r\nقال : ومخالف در اين اعتقاد ، شيعه است وايشان بر آنند كه خليفه به حق بعد از پيغمبر ( صلّى اللَّه عليه و آله وسلّم ) ، على بن ابى طالب ( عليه السّلام ) است به نَصّ جلىّ از حضرت رسول ( صلّى اللَّه عليه و آله وسلّم ) و چون نصّ جلىّ از حضرت پيغمبر ( صلّى اللَّه عليه و آله وسلّم ) بر خلافت على ( عليه السّلام ) ثابت شود واجب باشد كه او خليفه به حق باشد ، زيرا كه مخالفت نصّ جلّى بيرون رفتن است از حكم خدا ورسول وهركه از حكم ايشان بيرون رود كافر است ، پس مخالف نصّ كافر باشد ، پس ثابت شد كه خليفه به حق بعد از پيغمبر ( صلّى اللَّه عليه و آله وسلّم ) ، على ( عليه السّلام ) است . امّا دليل ايشان بر نص بر دو وجه است : يكى وجه اجمال و يكى وجه بر تفصيل .\r\nامّا وجه اجمال آن كه مىگويند : ما مىدانيم كه البته نصّ مىبايد كه در امر خلافت نسبت به كسى باشد و اگر چه آن كس در نزد ما معين نباشد ودليل بر اين\r\n","description":"","footnote":"","page_name":" 113 ","page_number":113},
  {"content":"\r\nدانستن دو امر است :\r\nاول آن كه بر هركه عالم به طريقه وسيرت پيغمبر ( صلّى اللَّه عليه و آله وسلّم ) باشد معلوم است كه عادت آن حضرت چنان بود كه به هر جا رفتى واندك غيبتى كه از مدينه كردى البته خليفه‌اى را نصب كردى وهرگاه در حال حيات چنين كند ، چگونه جايز باشد كه بعد از وفات امّت را مهمل واگذارد و در ميان ايشان كسى را نصب نكند و اگر شبانى گله را واگذار و كسى را بر حفظ آن كلّه نگمارد عقلا گويند كه : او كاروان گوسفندان را مهمل گذاشت واو را در حق ايشان مقصر وبدگمان شمارند وچگونه حكيمى كامل چنان كه هر امرى را به حسب مقتضاى حكمت و كمال عقل رعايت فرموده است ، امّت را ضايع گذارده وخليفه تعيين نكند .\r\nامر دوم آن كه شفقت آن حضرت نسبت به امّت به غايتى بود كه امور خسيسه را به ايشان تعليم فرمود مثل قضاء حاجت و امثال آن و هيچ امرى از امور ضروريه از براى ايشان وانگذاشت كه تعليم ايشان نكرده باشد ، پس با وجود اين چگونه تعليم نمى كند ، ايشان را آن چه معظم امر دين است ومتضمن صلاح معاش ومعاد امّت است ؟ و چون ثابت شد كه البته بايد پيغمبر ( صلّى اللَّه عليه و آله وسلّم ) بر كسى نصّ كرده باشد ، مىگوييم كه شكى نيست كه نصّ در باب ابو بكر وعباس مفقود است و توهّم نصّ در باب غير ايشان از صحابه احدى ننموده ، پس بايد نصّ در شأن على ( عليه السّلام ) باشد وهوالمطلوب .\r\nو اين استدلال باطل است ، زيرا كه آن چه ايشان دعوى مىكنند كه تعيين خليفه مقتضاى شفقت پيغمبر ( صلّى اللَّه عليه و آله وسلّم ) بود و ترك تعيين خلاف عادت آن حضرت در امور شريعت بود ، اگر مراد ايشان آن است كه تعيين شخصى به عينه مقتضاى شفقت آن حضرت بود ، اين ممنوع است ، زيرا كه اين مسلم است كه بعد از وفات پيغمبر ( صلّى اللَّه عليه و آله وسلّم ) احتياج به خليفه بود ، ليكن بايست تعيين آن زمان بشود و معلوم شود كه كدام شخصى سزاوار امامت آن زمان است وحال آن كه معلوم نبود كه در\r\n","description":"","footnote":"","page_name":" 114 ","page_number":114},
  {"content":"\r\nآن زمان كيست كه مهمات امّت به وجود او فيصل يابد ، زيرا كه اوضاع امّت بعد از وفات آن حضرت ممكن التغيير بود و اصلح نسبت به ايشان در آن وقت معلوم نبود كه كيست . پس مقتضاى شفقت آن بود كه معين نسازد تا امّت بعد از او ملاحظه كنند كه اصلح كيست واو را نصب كنند ، پس معلوم شد كه ترك تعيين شخصى به عينه كمال شفقت بود و اگر مراد ايشان آن است كه تعيين بالنوع مقتضاى شفقت بود به اين معنى كه بايد آن حضرت معين فرمايند كه بعد از او كسى خليفه باشد كه اوصاف استحقاق خلافت مثل قرشيّت و ساير صفات مذكوره در او حاصل ومحقق باشد ، لانسلّم كه آن حضرت ترك آن تعيين فرموده ، زيرا كه فروع ( كذا ) شرع مقرّر شده كه صاحب امامت كبرى بايد چه نحو شخصى باشد وموصوف به چه صفات باشد ، چنان چه ياد كرديم .\r\nپس مىگوييم : معلوم شد كه تنصيص شخصى معين لازم نبود و ترك آن منافى شفقت آن حضرت نيست با آن كه در تنصيص بر شخصى معين انواع خلل ها است كه بر [ آگاهان بر 
  ] احوال پيغمبر ( صلّى اللَّه عليه و آله وسلّم ) مخفى نيست .\r\nو از جمله خلل ها آن است كه اگر تنصيص بر شخصى معين فرمودى يا به كسى از قوم خود تنصيص كردى يا به غير ايشان .\r\nاگر به كسى از قوم خود تنصيص كردى خلافت در ميان قوم او متوارث شدى وبطون آن قوم آن را حق خود شمردندى ، پس محتمل بود كه در قوم او غير مستحقان پيدا شدندى وامّت نتوانستندى كه ايشان را دور كنند ، زيرا كه گفتندى كه خلافت ميراث ماست و پيغمبر ( صلّى اللَّه عليه و آله وسلّم ) آن را به ما داده ونيز چون خلافت متوارث شدى شايستى كه ملوك عالم قصد ايشان كردندى و اثرى از قوم آن حضرت در عالم باقى نماندى ، همچنان كه با عبّاسيان ومروانيان كردند ونزد عرب او را طعن كردندى كه محمّد اين سعى در تبليغ رسالت جهت پادشاهى وحكومت مىكرد ، زيرا كه چون از عالم بيرون رفت ملك را به قوم خود داد\r\n","description":"","footnote":"","page_name":" 115 ","page_number":115},
  {"content":"\r\nو از عادت حضرت پيغمبر ( صلّى اللَّه عليه و آله وسلّم ) معلوم است كه چگونه احتراز مىكرد از تهمت آن كه گويند او تبليغ رسالت از جهت كارى مىكند كه نفع آن به دو راجع گردد و حق تعالى فرموده كه : « قل لا اسئلكم عليه اجراً » « 1 » از جهت دفع اين تهمت بود كه مردم مىگفتند كه پيغمبر ( صلّى اللَّه عليه و آله وسلّم ) صدقات را از اين جهت بر مردم نهاده كه به قوم خود قسمت كند .\r\nچون اين موانع در تنصيص بود و رعايت شفقت در تعيين بالنوع حاصل بود كمال حكمت پيغمبر ( صلّى اللَّه عليه و آله وسلّم ) تقاضاى آن كرد كه بالنوع تعيين فرمايد وشخصى را از قوم خود از براى خلافت معين نسازد .\r\nو اگر آن حضرت شخصى را از غير قوم خود تعيين كردى هرگز عرب آن را به قوم آن حضرت نگذاشتى وگفتندى كه : حضرت پيغمبر ( صلّى اللَّه عليه و آله وسلّم ) چون به قوم خود نداد ما هم نمى دهيم ، پس ترك تعيين اولى بود - انتهى - .\r\nمخفى نماند كه شيعه را [ براى 
  ] اثبات امامت حضرت مرتضى على ( عليه السّلام ) چند طريق است :\r\nاول طريق نص .\r\nدوم طريق عصمت .\r\nسوم طريق افضليّت .\r\nچهارم طريقه عدم صلاحيت غير على از براى خلافت .\r\nاما بيان اثبات خلافت آن حضرت به طريق چهارم معلوم شد ،\r\nزيرا كه بحمداللّه سبحانه ثابت شد كه سه خليفه ايشان فاسق بودند ، در زمان خلافت و به اعتقاد ايشان فاسق قابل خلافت پيغمبر ( صلّى اللَّه عليه و آله وسلّم ) نيست ، پس بايد على ( عليه السّلام ) خليفه به حق باشد ، زيرا كه احدى قائل به خلافت غير على ( عليه السّلام ) و ابو بكر بعد از پيغمبر نيست ، پس هرگاه خلافت ابو بكر باطل باشد بايد على خليفه به حق باشد و الاّ\r\n\r\n","description":"","footnote":"\r\n« 1 » سوره انعام آيه 90\r\n","page_name":" 116 ","page_number":116},
  {"content":"\r\nلازم مىآيد خرق اجماع مركب .\r\nوامّا طريق اول يعنى طريق نصّ\r\nدر پيش ثابت شد كه واجب است كه امام منصوب از جانب خدا ورسول باشد و بايد از ايشان نصّ بر امامت او شود و ما مىگوييم نص بر امامت على از جانب خدا ورسول بالفعل شده است ، به نحوى كه هركه قائل به نبوّت محمّدبن عبداللّه ( صلّى اللَّه عليه و آله وسلّم ) باشد انكار آن را نمى تواند نمود و همچنان كه بر وجه تفصيلى بر وقوع نصّ كه بعد از اين در كلام اين مرد خواهد آمد ما ان شاءاللّه بيان خواهيم كرد .\r\nوامّا وجه اجمالى كه در اين جا اين مرد از براى دليل بر نصّ از جانب شيعه نقل كرده ، شبهه در صحت آن نيست . زيرا كه پيغمبرى كه رافت و رحمت او نسبت به امّت به نحوى باشد كه جميع امور كليه وجزئيه از براى ايشان بيان كند و هيچ يك از ضروريات ايشان را حتى احكام بيت الخلاءِ را ترك نكند ، چگونه امرى كه اهم امور واعظم مصالح امّت باشد ، يعنى تعيين امام را ترك مىكند با وجود اين كه تعيين بر او واجب باشد ، همچنان كه ثابت كرديم كه نصب امام بر خدا ورسول واجب است ونصّ او از جانب ايشان لازم است وهرگاه نصّ امام از جانب خدا ورسول واجب باشد ، البته بايد نصّ از ايشان صادر شده باشد و در غير على ( عليه السّلام ) احدى قائل نيست كه نص بر او شده باشد ، پس بايد نص بر آن حضرت صادر شده باشد .\r\nو آن چه را اين مرد در جواب اين دليل گفته است كه نص كردن بر شخصى معين گاهى است كه صلاح امّت نيست ، زيرا كه اوضاع امّت ممكن التغيير است ، پس گاهى است كه آن كسى را كه پيغمبر ( صلّى اللَّه عليه و آله وسلّم ) تعيين كرده است صلاح ايشان نباشد ، پس اصلح به حال ايشان آن بود كه امر خلافت را به ايشان واگذارند كه هركه را صلاح خود دانند تعيين نمايند ضعف وفسادان بر عقلا ظاهر است ، زيرا كه هر شخصى را كه پيغمبر تعيين كند البته به تعليم وامر حق تعالى مىباشد\r\n","description":"","footnote":"","page_name":" 117 ","page_number":117},
  {"content":"\r\nو حق تعالى مطلع وعالم است كه در هر وقتى كدام شخص اصلح است از براى خلافت بندگان و بايد عقلا تأمل كنند كه چگونه پرده عصبيّت ديده بصيرت اين مرد بى انصاف را پوشانيده كه نسبت جهل به خدا ورسول داده و مردم را داناتر و به صلاح حال خود خبيرتر از خدا ورسول دانسته وهرگاه تواند شد كه پيغمبر ( صلّى اللَّه عليه و آله وسلّم ) كه امور و احكام او به امر و تعليم [ خدا است 
  ] خطا كند و كسى را كه صالح امّت نباشد او را صلاح ايشان بداند و بر ايشان امام كند ، چگونه نمى تواند شد كه امّت خطا كنند و كسى را كه صلاح ايشان نباشد تعيين نمايند .\r\nو آن چه را اين مرد گفته كه اگر پيغمبر ( صلّى اللَّه عليه و آله وسلّم ) يكى از اهل خود را نصب مىكرد امر خلافت در ميان ايشان مثوارث شدى وگاه بود غير مستحق از ايشان پيدا شدى ودعوا كردى ومع ذلك ملوك عالم قصد ايشان كردى و اهل بيت آن حضرت را بر طرف كردى از قبيل خيالات اهل بنگ است كه از اختلال دماغ ناشى مىشود ، زيرا كه امرى كه از جانب خدا باشد وتعيين آن از جانب الهى و حضرت رسالت پناهى باشد ، ديگر ادعاى غير مستحق چه ضرر مىرساند و بعد از آن كه پيغمبر ( صلّى اللَّه عليه و آله وسلّم ) به امر خدا نصّ بر هر يك از خلفاء خود بكند همچنان كه كرد وشيعه اماميه معتقد آن است ديگر ادعاى مبطلى چه ضرر به آن مىرساند و كدام يك از تابعين پيغمبر دعواى او را مىشنوند و بعد از آن كه خدا كسى را به جهت خلافت نصب كند البته حفظ او را مىكند و به نحوى كه صلاح مىداند حمايت او را مىكند تا از سلاطين جور و اهل بغى ضرر به او نرسد چه شبهه‌اى نيست در اين كه اهل بغى وملوك كفار در صدد قصد و ضرر خليفه مسلمين و اهل اسلام مىباشند ، خواه خليفه از اهل بيت پيغمبر باشد يا نه وخواه به نص خدا ورسول منصوب باشد يا نه پس نصب ننمودن پيغمبر در اين خصوص فايده نمى كند .\r\nوامّا طريق عصمت\r\nدر پيش ثابت كرديم كه امام بايد معصوم باشد و به اتفاق\r\n","description":"","footnote":"","page_name":" 118 ","page_number":118},
  {"content":"\r\nجميع مسلمين بعد از پيغمبر ( صلّى اللَّه عليه و آله وسلّم ) غير على وفاطمه وحسن وحسين ( عليهم السّلام ) احدى ديگر معصوم نبود و هيچ كس دعواى تحقق عصمت از براى احدى غير ايشان نكرد وفاطمه وحسنين ( عليهم السّلام ) در زمان حضرت اميرالمؤمنين ( عليه السّلام ) در معرض خلافت نبودند ، پس عصمت به نحوى كه شرط امام است منحصر است در جناب اميرالمؤمنين ( عليه السّلام ) و از جمله آن چه صريح است در عصمت و طهارت اهل بيت از جميع ذنوب وعيوب آيه تطهير است كه حق تعالى مىفرمايد :\r\n« إنّما يريداللّه ليذهب عنكم الرجس أهل البيت و يطهركم تطهيرا » « 1 » يعنى اين است وجز اين نيست كه حق تعالى اراده كرده است كه بر طرف كند از شما اهل بيت شرك و شك و هر بدى را و پاك گرداند شما را پاك گردانيدنى و [ الرجس 
  ] چون اسم جنس است ولامش لام جنس است ، لهذا شامل همه افراد رجس است خواه رجس باطنى وخواه ظاهرى وخواه كبير وخواه صغير . ومفعول « يطهركم » مخذوف است ، پس شامل خواهد بود هر امرى را كه تطهير تعلق به آن تواند گرفت .\r\nپس مراد اين است كه جميع معاصى و بدى ها را از ايشان بر طرف نموده كه ايشان را از هر عيب وناخوشى پاك گردانيده و به اتفاق جميع مفسرين ومحدثين شيعه وسنى مراد از اهل بيت ، پيغمبر ( صلّى اللَّه عليه و آله وسلّم ) ومرتضى على ( عليه السّلام ) وفاطمه وحسنين ( عليهم السّلام ) اند و اين در شأن عاليشان اين پنج بزرگوار نازل شده و در « جمع بين الصالح الستة به چند طريق و در « مناقب » ابن مردويه به چند طريق و در « جمع بين الصحيحين » و « مسند » احمد حنبل و « تفسير » ثعلبى وسائر كتب معتبره ايشان به طرق متعدّده كه متجاوز است از حد تواتر روايت كرده‌اند به الفاظ مختلفه كه حضرت رسول ( صلّى اللَّه عليه و آله وسلّم ) عبايى بر دوش گرفت و اين چهار معصوم را داخل در آن عبا كرد وگفت :\r\n\r\n","description":"","footnote":"\r\n« 1 » سوره احزاب آيه 33\r\n","page_name":" 119 ","page_number":119},
  {"content":"\r\n« اللهمّ هوءلآء أهل بيتى وخاصّتى اللهمّ اذهب عنهم الرجس وطهرّهم تطهيرا » يعنى بار خدايا اين جماعت اهل بيت وخاصان من اند بر طرف كن از ايشان هر بدى ومعصيتى را و پاك كن ايشان را از هر عيب وگناهى ، پس آيه تطهير نازل شد .\r\nو بعضى از متعصبان سنّيان گفته‌اند كه : مىتواند كه مراد از اهل بيت زنان حضرت پيغمبر ( صلّى اللَّه عليه و آله وسلّم ) باشند به قرينه اين كه اين آيه در ميان آياتى واقع شده كه در احوال ايشان نازل شده .\r\nو اين قول در نهايت ضعف وسخافت است ومخالف است با روايات صحاح كثيره كه اكابر مشايخ ايشان در كتب معتبره خود روايت كرده‌اند و در « صحيح » بخارى ومسلم و ابى داود همين قضيه به همين نحو از امّ سلمه وعايشه وزينب روايت شده كه همين پنج نفر در زير عبا بودند و زنان هيچ يك داخل عبا نبودند . زينب گفت من هم داخل عبا شوم ؟ حضرت رسول ( صلّى اللَّه عليه و آله وسلّم ) فرمود : به جاى خود باش عاقبت تو به خير باد . عايشه گفت : من داخل شوم ؟ حضرت فرمود : دور شو ، امّ سلمه گوشه عباء را گرفته خواست داخل شود وگفت : من هم از اهل بيت توأم . حضرت عبا را از دستش كشيد وگفت : عاقبت تو به خير است .\r\nوثعلبى در « تفسير » خود از ابى سعيد خدرى روايت كرده است كه حضرت رسول ( صلّى اللَّه عليه و آله وسلّم ) فرمود كه اين آيه در شأن من وعلى وفاطمه وحسن وحسين نازل شد و بعد از آن ثعلبى كيفيّت نزول آيه را به نحوى كه مذكور شد روايت نموده و رفتن امّ سلمه كه داخل عبا شود ومنع نمودن حضرت او را نيز روايت كرده است .\r\nو صاحب « جامع الاصول » همين حكايت امّ سلمه را نيز از « صحيح » ترمذى روايت كرده است و ابن حجر كه از جمله متعصبان اهل سنّت است در كتاب « صواعق محرقه » گفته است كه اكثر مفسران را اعتقاد آن است كه اين آيه در شأن\r\n","description":"","footnote":"","page_name":" 120 ","page_number":120},
  {"content":"\r\nعلى وفاطمه وحسنين ( عليهم السّلام ) نازل شده به اعتبار اين كه ضمير عنكم ضمير مذكر است و در « جامع الاصول » از « صحيح » ترمذى روايت كرده است كه انس بن مالك گفت كه : چون آيه تطهير در شأن اهل بيت نازل شد تا قريب شش ماه چون پيغمبر ( صلّى اللَّه عليه و آله وسلّم ) به نماز بيرون مىآيد بر در خانه فاطمه مىايستاد و مىگفت : « الصلاة اهل البيت » يعنى به نماز حاضر شويد اى اهل بيت من پس آيه تطهير را تلاوت مىفرمود .\r\nمجملاً به طرق كثيره عامه وخاصه از ابو سعيد خدرى و از انس بن مالك وعايشه وامّ سلمه و واثلة بن اسقع و غير ايشان روايت كرده‌اند كه اين آيه در شأن پنج آل عبا نازل شد ، لهذا [ به 
  ] اخبار متواتره عامه وخاصه بلكه به اتفاق ايشان اين آيه مخصوص اين پنج نفر عالى شأن است ، پس نظر به تفسير آيه همچنان كه مذكور شد ، ايشان از شرك ونفاق وكفر و شك و هر گناهى وبدى معصوم خواهند بود و چون عصمت ايشان ثابت شد و بعد از پيغمبر ( صلّى اللَّه عليه و آله وسلّم ) به اتفاق جميع مسلمين غير على وفاطمه وحسنين ( عليهم السّلام ) معصومى در روى زمين نبود وفاطمه مطلقاً وحسنين در آن وقت در معرض امامت نبودند ، لهذا بايد امامت مختصّ به على ( عليه السّلام ) باشد وهوالمطلوب .\r\nو چون اراده كه به خدا نسبت داده مىشد ، اطلاق مىشود بر اراده‌اى كه بعد از آن مراد بلافاصله حاصل شود ، چنان چه حق تعالى فرموده : « إنّما امره إذا أراد شيئاً أن يقول له كن فيكون » « 1 » يعنى نيست امر خدا مرگ آن كه هرگاه اراده كند چيزى را آن كه بگويد مر او را باش ، پس مىباشد .\r\nلهذا بايد عصمت ايشان از جميع بدى ها در جميع اوقات از براى ايشان ثابت باشد .\r\nبا وجود اين كه همين كه عصمت فى الجمله ثابت شود كافى است زيرا كه كسى\r\n\r\n","description":"","footnote":"\r\n« 1 » سوره يس آيه 82\r\n","page_name":" 121 ","page_number":121},
  {"content":"\r\nاز امّت قائل نيست كه در بعضى از اوقات معصوم بوده‌اند و بعضى از اوقات معصوم نبوده‌اند ، زيرا كه اين خرق اجماع مركب است .\r\nوحال اين كه هر جا در قرآن كه اراده به اين صيغه واقع شده است ، مراد از آن حصول بالفعل است ، هميشه مثل :\r\n« يريداللَّه بكم اليسر » و « يريداللّه أن يخفّف عنكم » و « يريد الشّيطان ان يضلّهم » « 1 » .\r\nو مثل اين آيات بسيار است .\r\nامّا طريق افضليت\r\nدر سابق ثابت نموديم كه امام بايد افضل باشد از جميع امّت يا از جمعى كه [ مدّعى 
  ] امامت بوده‌اند و به اجماع امّت ، امامت از ايشان بيرون نيست و شبهه نيست كه بعد از پيغمبر ( صلّى اللَّه عليه و آله وسلّم ) على بن ابى طالب افضل جميع مسلمين بود و احدى از صحابه در هيچ يك از جهات فضيلت ، افضل از او نبودند و ابن ابى الحديد در « شرح نهج البلاغه » مىگويد كه : قول به تفصيل على بن ابى طالب ( عليه السّلام ) بر جميع صحابه قولى است قديم كه بسيارى از صحابه وتابعين قائل به آن بوده‌اند از جمله عمار ومقداد و ابو ذر وسلمان وجابربن عبداللّه و ابى بن كعب وحذيفه وبريده و ابو ايّوب و سهل بن حنيف و ابو الهيثم بن تيهان و خزيمة بن ثابت و ابو الطفيل و عباس بن عبدالمطلب و بنى العباس و بنى هاشم جميعاً ، قايل به افضليت على ( عليه السّلام ) بودند وزبير اول قائل بوده و بعد از آن برگشت و از بنى اميّه جمعى قائل بوده‌اند از آن جمله : خالدبن سعيدبن العاص وعمربن عبدالعزيز و غير ايشان .\r\nومخفى نيست كه عامه وخاصه در كتب خود به وجوه شافيه بيان كرده‌اند كه : آن حضرت در جميع صفات كماليه از جميع فنون علم وشجاعت وسخاوت وزهد و تقوى وقوت جسمانى وعبادت وطاعت خدا و غير ذلك از صفاتى كه\r\n\r\n","description":"","footnote":"\r\n« 1 » سوره بقره آيه 185 و سوره نساء آيه 28 و سوره نساء آيه 60\r\n","page_name":" 122 ","page_number":122},
  {"content":"\r\nباعث فضيلت است از نسب وحسب و ساير صفات افضل جميع اصحاب بود و ابن ابى الحديد اين مطلب را به وجه ابسط نقل نموده و هر علمى را منتهى به او نموده و در هر يك از صفات مذكوره اقرار به تفوّق واقدميّت او كرده و كسى كه خواهد بر اين امر مطلع بشود بايد به كتب مبسوطه اصحاب ما و بعضى كتب عامه مثل « شرح ابن ابى الحديد » و « اربعين » فخر رازى و غير آن ها رجوع كند ، زيرا كه اين رساله گنجايش بيان آن ندارد و آيات و اخبار كه دلالت بر افضليّت او دارد ، بى حدّ ونهايت است و چون اين رساله گنجايش ذكر همه را ندارد ، لهذا ما در اين جا به\r\nچند روايت كه صريح است در افضليت آن حضرت از جميع ، واكابر علماء ومشايخ ايشان در كتب معتبره خود نقل كرده‌اند اكتفا مىكنيم :\r\nحديث اول روايتى است كه احمدبن حنبل در « مسند » خود و احمد بيهقى در « صحيح » خود\r\nاز پيغمبر ( صلّى اللَّه عليه و آله وسلّم ) روايت كرده‌اند كه هركه خواهد نظر كند به سوى نوح در علم او و به سوى موسى در بزرگى او و به سوى عيسى در زهد او پس نظر كند به سوى على بن ابى طالب ( عليه السّلام ) .\r\nوفخر رازى اين حديث را در « اربعين » از احمد بيهقى در « فضائل الصحابة » به اين نحو روايت كرده است : كه هركه خواهد نظر كند به سوى آدم در علم او و به سوى نوح در تقواى او و به سوى ابراهيم در خلّت او و به سوى موسى در هيبت او و به سوى عيسى در عبادت او ، بايد نظر كند به سوى على ابن ابى طالب ( عليه السّلام ) .\r\nپس فخر رازى از جانب شيعه گفته است كه ظاهر اين حديث دلالت مىكند بر اين كه على مساوى اين پيغمبران است در صفات مذكوره و شك نيست كه اين پيغمبران افضل از ابو بكر و ساير صحابه بودند و مساوى افضل ، افضل است . پس بايد على افضل از ايشان باشد .\r\nدوم حديثى است كه در « جامع الاصول » از « صحيح » ترمذى روايت كرده است\r\nاز انس بن مالك كه مرغى بريان به نزد حضرت رسول ( صلّى اللَّه عليه و آله وسلّم ) آوردند ، حضرت\r\n","description":"","footnote":"","page_name":" 123 ","page_number":123},
  {"content":"\r\nفرمود : « اللهمّ ايتنى باحبّ خلقك اليك يأكل معى هذا الطّير » يعنى خداوندا بياور به سوى من محبوب ترين خلق خود را به سوى تو كه بخورد با من از اين مرغ را ، پس على ( عليه السّلام ) آمد و با آن حضرت خورد .\r\nو در « مسند » احمد حنبل همين حديث را از سفينه مولاى رسول ( صلّى اللَّه عليه و آله وسلّم ) روايت كرده است .\r\nو ابن مغازلى شافعى به سى طريق اين حديث را روايت كرده است .\r\nو اخطب خوارزم نيز اين حديث را روايت نموده است .\r\nو كسى كه تتبع كتب سنّيان كند ، مىداند كه اين حديث متواتر است . زيرا كه ترمذى در « صحيح » خود وحافظ ابو نعيم در « حلية الاولياء » وبلادرى در « تاريخ » وطبرى در « كتاب الولاية » وثعلبى در « شرف المصطفى » وسمعانى در « فضل الصحابة » و ابو يعلى در « مسند » ونظيرى در « اختصاص » و احمد بن حنبل در « فضائل » و ابن المنيع در « صحيح » ، همگى اين حديث را روايت كرده‌اند .\r\nو شبهه نيست كه اين حديث صريح است در افضليّت آن حضرت از جميع صحابه ، زيرا كه هركه در نزد خدا محبوب تر باشد از ديگران البته افضل مىباشد از ايشان به اعتبار اين كه هيچ فضيلتى ومنقبتى از براى ايشان بالاتر از دوستى خدا نسبت به او نيست .\r\nحديث سوم ابن مغازلى شافعى در « مناقب » خود روايت كرده است\r\nكه مسأله‌اى از عمر پرسيدند از جواب آن عاجز شد ، پس برخواست و به نزد حضرت مرتضى ( عليه السّلام ) رفت ومسأله را پرسيد و جواب را شنيد ، پس سائل گفت : به عمر كه تو امير مؤمنانى ومسأله را از ديگرى مىپرسى ؟ عمر گفت : واى بر تو مىدانى اين كيست كه من مسأله از او پرسيدم ؟ اين على ابن ابى طالب ( عليه السّلام ) است . به درستى كه از رسول خدا ( صلّى اللَّه عليه و آله وسلّم ) شنيدم كه مىگفت : اگر ايمان همه اهل آسمان و زمين در يك كفّه ميزان گذارند و ايمان على را در كفه ديگر ، هر آينه ايمان على بر ايمان همه\r\n","description":"","footnote":"","page_name":" 124 ","page_number":124},
  {"content":"\r\nزيادى كند .\r\nو شبهه نيست كه كسى كه ايمان او بر ايمان همه خلق راحج باشد البته از هر يك از جميع مخلوقات خدا افضل خواهد بود ، چه جاى هريك از صحابه .\r\nحديث چهارم ابن جبير در كتاب « نخب » از سعدبن ابى وقّاص روايت كرده است\r\nكه معاويه گفت : شنيدم از رسول الله ( صلّى اللَّه عليه و آله وسلّم ) كه به فاطمه ( سلام اللَّه عليها ) گفت : تو بهترين مردمى از جهت پدر و شوهر .\r\nودلالت اين حديث بر مطلوب در كمال صراحت است .\r\nپنجم حديثى است كه اخطب خوارزم و اصفهانى و ابو بكر شيرازى و ابن مردويه به چهل طريق روايت كرده اند\r\nكه چون آيه « اولئِك هم خيرالبريّة » « 1 » نازل شد ، حضرت پيغمبر ( صلّى اللَّه عليه و آله وسلّم ) فرمود : خيرالبريّه على بن ابى طالب ( عليه السّلام ) است ، يعنى بهترين مردمان على بن ابى طالب است و ابن جبير در كتاب نخب [ المناقب « » 
  ] از زبير وعطيه وخوات روايت كرده است كه جابربن عبداللّه انصارى در كوچه هاى مدينه مىگشت و مىگفت : « قال النّبى ( صلّى اللَّه عليه و آله وسلّم ) : علىّ خير البشر من ابى فقد كفر و من رضى فقد شكر » يعنى على بهترين بشر است وهركه اين معنى را ابا كند ، كافر است وهركه به آن راضى باشد شاكر است .\r\nو اين حديث را دارمى از عايشه و ابن مجاهد در كتاب « ولايت » و احمد حنبل در « فضائل » وديلمى در « فردوس » وخطيب در « تاريخ » و ابن حازم از جرير و غير ايشان نيز از علماى معروفين اهل سنّت روايت كرده‌اند .\r\nودلالت اين بر مطلوب محتاج به بيان نيست .\r\nحديث ششم كه صريح است در افضليّت آن حضرت در علوم حديثى است كه ابو المكارم\r\nدر كتاب « اربعين » روايت كرده است كه حضرت پيغمبر ( صلّى اللَّه عليه و آله وسلّم ) فرمود\r\n\r\n","description":"","footnote":"\r\n« 1 » سوره بينه آيه 6\r\n« 2 » به الذريعه ، ج 24 ، ص 411 رجوع شود .\r\n","page_name":" 125 ","page_number":125},
  {"content":"\r\nكه : اعلم امّت من على بن ابى طالب ( عليه السّلام ) است .\r\nو به اين مضمون است حديث مشهور بين الفريقين كه ترمذى در « صحيح » روايت كرده است كه پيغمبر ( صلّى اللَّه عليه و آله وسلّم ) فرمود كه : « أقضى امّتى علىّ » يعنى در قضاء و اجراء احكام الهى على ( عليه السّلام ) داناتر است از جميع امّت من .\r\nوترمذى تصريح نموده كه اين حديث صحيح است .\r\nوشكّى نيست كه قضا محتاج است به جميع علوم . پس هرگاه او در قضا بر همه راحج باشد در همه علوم بر همه فايق خواهد بود ، همچنان كه فخر رازى در « اربعين » اعتراف به آن نموده .\r\nو از جمله اخبارى كه در اين مطلب صريح است ، حديث مشهور متواتر بين الفريقين است كه ثعلبى و ابن مغازلى شافعى نيز روايت كرده‌اند كه پيغمبر ( صلّى اللَّه عليه و آله وسلّم ) فرموده : « انّا مدينة العلم وعلى بابها ولا توئى البيوت إلّا من أبوابها » يعنى من شهر علمم وعلى در آن است و به هيچ خانه نبايد داخل شد مگر از در آن .\r\nو در « مناقب » ابن مغازلى روايت شده كه پيغمبر ( صلّى اللَّه عليه و آله وسلّم ) فرموده كه : وقتى كه به نزد پروردگار رفتم با من تكلّم نمود و اسرار گفت : و هيچ به من نگفت ، مگر آن كه من آن را به على گفتم . پس على درِ مدينه علم من است ، بعد از آن به حضرت امير ( عليه السّلام ) گفت : يا على صلح تو صلح من است وجنگ تو جنگ من است و تو بعد از من واسطه خواهى بود ميان من وميان امّت من ، هر چه از من خواهند بايد از تو بطلبند و بايد رو به تو آرند .\r\nو احمد بن موسى بن مردويه از ام سلمه روايت كره كه گفت : ديدم پيغمبر ( صلّى اللَّه عليه و آله وسلّم ) وعلى ( عليه السّلام ) را كه دست يكديگر را گرفته و سر به گوش هم گذاشته از صبح تا ظهر با يكديگر حرف مىزدند و با هم راز مىگفتند و در آخر حضرت امير ( عليه السّلام ) برخاسته گفت : بروم وبكنم . فرمود : بلى . بعد از آن حضرت رسول ( صلّى اللَّه عليه و آله وسلّم ) گفت : جبرئيل از نزد پروردگار آمده و در جانب راست من نشسته بود وعلى در جانب\r\n","description":"","footnote":"","page_name":" 126 ","page_number":126},
  {"content":"\r\nچپم و هر چه بعد از من خواهد شد تا روز قيامت به من مىگفت و من همه را به على مىگفتم .\r\nحديث هفتم حديث مشهور متواتر است كه در روز خندق\r\nدر وقتى كه عمروبن عبدود به ضربت آن حضرت كشته شد ، پيغمبر ( صلّى اللَّه عليه و آله وسلّم ) در شأن او گفت : « ضربة علىّ يوم الخندق أفضل من عبادة الثقلين إلى يوم القيامة » يعنى ضربتى كه على در روز خندق بر عمروبن عبدود زد ، افضل است از عبادت جن و انس تا روز قيامت .\r\nومخفى نيست كه كسى كه يك ضربت او افضل از جميع عبادت همه جن و انس باشد ، ديگر چگونه مىتواند شد كه كسى به مرتبه او برسد و در فضيلت مساوى او باشد . و از طرق مخالفين مروى است كه كسى از حذيفه پرسيد كه : حديثى در فضيلت مرتضى على ( عليه السّلام ) بگو . حذيفه گفت : به خدا قسم كه اگر اعمال همه اصحاب محمد ( صلّى اللَّه عليه و آله وسلّم ) را از روزى كه معبوث شده تا روز قيامت در يك كفه ميزان گذارند و عمل على ( عليه السّلام ) را تنها در كفه ديگر ، هر آينه عمل على ( عليه السّلام ) راحج باشد ، سائل از اين حديث تعجب نمود . حذيفه گفت : اى مرد از اين قول تعجب مىكنى ، كجا بود ابو بكر و عمر وحذيفه و همه اصحاب محمد ( صلّى اللَّه عليه و آله وسلّم ) در روزى كه عمروبن عبدود به ميدان آمده مبارز مىخواست و احدى به برابر او نرفت سواى على ( عليه السّلام ) كه به مقابل او رفت واو را كشت ، به خدا كه همان ضربت او بهتر است از همه اعمال اصحاب محمّد ( صلّى اللَّه عليه و آله وسلّم ) تا روز قيامت .\r\nحديث هشتم حديث مواخات است\r\nكه حضرت پيغمبر ( صلّى اللَّه عليه و آله وسلّم ) هر دو نفر از اصحاب را با هم برادر كرد وعلى را از براى خود گذاشت و اين حديث را اكثر علماى اهل سنّت به الفاظ مختلفه با اتفاق در معنى نقل كرده‌اند ، مثل ترمذى در « صحيح » خود و احمد حنبل در چند موضع از « مسند » خود وشارح مصابيح در « مناقب » [ ؟ 
  ] و ابو داود در « سنن » وثعلبى در « تفسير » و صاحب « جمع بين الصحاح الستة » وبلادرى ورزين ابن العبدرى و اسلامى ( كذا ) و ابن بطة به شش طريق ووكيع\r\n","description":"","footnote":"","page_name":" 127 ","page_number":127},
  {"content":"\r\nو ابو عمر [ و 
  ] و قاضى و در تفسير قطّان وحسن و غير ايشان نيز آن را نقل كرده‌اند .\r\nو يكى از آن طرق اين حديث آن است كه : چون پيغمبر ( صلّى اللَّه عليه و آله وسلّم ) ميان هر دو نفر از اصحاب خود برادرى قرار داد و حضرت امير ( عليه السّلام ) را واگذاشت آن حضرت گفت : ميان همه اصحاب خود مواخات قرار دادى ومرا واگذاشتى . حضرت رسول ( صلّى اللَّه عليه و آله وسلّم ) فرمود : تو را براى خود گذاشتم ، تو برادر منى و من برادر توأم ، هر كس به تو حرفى گويد بگو من بنده خدا و برادر رسول خدايم ، به خدايى كه مرا به نبوّت برانگيخته كه تو را نگذاشتم مگر از براى خود . تو براى من مثل هارونى براى موسى ، پس تو برادر و وارث منى .\r\nو در « جمع بين الصحاح الستة » از پيغمبر ( صلّى اللَّه عليه و آله وسلّم ) روايت كرده كه دو هزار سال پيش از آن كه حق تعالى آسمان را خلق كند بر در بهشت نوشت كه : « محمّد رسول اللّه علىّ اخو رسول اللّه » و شبهه نيست كه برادر نمودن آن حضرت هر دو نفر را كه با يكديگر در مرتبه نزديك به هم بودند مثل سلمان را با ابو ذر و ابو بكر را با عمر وانتخاب نمودن على را از براى خود واو را به منزله هارون نسبت به موسى قرار دادن دليلى است ظاهر بر افضليّت ورجحان او همچنان كه بر عقلا مخفى نيست .\r\nو بعضى از سخنان كه برخى از متعصبان اهل سنّت از براى منع دلالت اين حديث بر افضليت آن حضرت گفته‌اند قابل تعرض نيست و ضعف وواهى بودن آن بر هر ذى شعورى واضح ولايح است .\r\nحديث نهم حديثى است كه احمد حنبل در « مسند » خود و صاحب كتاب « شرف النبى » وصدرالائمه\r\nموفق ابن احمد مكى روايت كرده‌اند كه پيغمبر ( صلّى اللَّه عليه و آله وسلّم ) فرمود كه : چنان كه ستارگان امانان اهل آسمانند كه اگر ستارگان نباشند اهل آسمان نيز نباشند ، همچنين اهل بيت من ، امانان اهل زمينند كه اگر اهل بيت من نباشند ، همه اهل زمين هلاك شوند .\r\n","description":"","footnote":"","page_name":" 128 ","page_number":128},
  {"content":"\r\nودلالت اين حديث بر افضليت همه اهل بيت او از همه اهل زمين در نهايت ظهور است و محتاج به بيان نيست .\r\nحديث دهم حديثى است كه در « مناقب » خطيب خوارزمى و « مناقب » ابن مردويه\r\nوكتاب ابن عبدوس همدانى از سلمان مروى است كه پيغمبر ( صلّى اللَّه عليه و آله وسلّم ) فرمود كه : برادر من ووزير من وبهترين كسى كه بعد از من خواهد بود على بن ابى طالب ( عليه السّلام ) است .\r\nحديث يازدهم حديثى است كه ابن ابى الحديد در « شرح نهج البلاغه »\r\nروايت كرده است كه حضرت اميرالمؤمنين ( عليه السّلام ) فرمود كه : كه مرا با پيغمبر ( صلّى اللَّه عليه و آله وسلّم ) مجلس خلوت مىبود كه از براى هيچ كس نبود ومرا وصىّ خود گردانيد و هيچ يك از اهل بيت و اصحاب را وصى نكرد وامروز سخنى مىگويم كه پيش از اين به هيچ كس نگفته‌ام ، روزى از او سؤال كردم كه از جهت من طلب آمرزش كن ، پس حضرت برخواست و نماز گذارد و بعد از آن دست به دعا برداشت ، گوش فرا داشتم ، شنيدم كه مىگفت : خدايا به حقّ على در نزد تو كه على را بيامرز ، گفتم : يا رسوالله اين چه قسم دعايى بود كه نمودى ؟ فرمود : مگر گرامى تر از تو در نزد خدا كسى هست كه او را شفيع كنم ؟ ودلالت اين بر مطلوب اظهر من الشمس است .\r\nحديث دوازدهم حديثى است كه ناصر ابن ابى المكارم مطرزى خوارزمى\r\nكه از جمله مشاهير علماى اهل سنّت است در « شرح مقامات » از اخطب خطباى خوارزم روايت كرده است كه او از ابن عباس روايت كرده است كه : حضرت رسول ( صلّى اللَّه عليه و آله وسلّم ) فرمود كه : اگر تمام اشجار عالم قلم باشند و درياها همه مركب باشند و همه جن محاسب شوند و جميع انس نويسندگان باشند از عهده حصر فضائل على ابن ابى طالب ( عليه السّلام ) بر نيايند .\r\nو شبهه نيست كه كسى كه فضايل او در اين مراتب باشد ديگر كه را حدّ آن است كه تواند در فضيلت برابر او باشد .\r\n","description":"","footnote":"","page_name":" 129 ","page_number":129},
  {"content":"\r\nو فضل ابن روزبهان چون در اين جا عاجز شده گفته است كه : احاديثى كه از اخطب روايت شده اثر وضع بر آن ها ظاهر است و اين سخن ناشى از او نشده است ، مگر از راه عصبيت وعجز ، زيرا كه اخطب خوارزم ، يعنى موفق ابن احمد مكى ثم الخوارزمى از جمله مشاهير حفاط حديث ومعارف علماى اهل سنّت است وممارست تمام ومهارت لاكلام در فن حديث دارد وعلماى اهل سنّت اعتماد تمام دارند به او و به اخبارى كه از او روايت شده است .\r\nحديث سيزدهم حديثى است كه ابن ابى الحديد از « مسند » احمد حنبل روايت كرده است\r\nكه حضرت پيغمبر ( صلّى اللَّه عليه و آله وسلّم ) به فاطمه ( سلام اللَّه عليها ) فرمود كه : حق تعالى يك مرتبه نظر به اهل زمين كرد ومرا از همه انتخاب كرد و مرتبه ديگر نظر كرد و شوهر تو على ( عليه السّلام ) را انتخاب و اختيار فرمود .\r\nو اين حديث كه در « كفاية الطالب » و « اربعين » حافظ ابو نعيم و « مناقب » ابن مردويه نيز روايت شده و در بسيارى از اين روايات اين زيادى هم مروى است كه حضرت به فاطمه ( سلام اللَّه عليها ) فرمود كه : تو را به كسى داده‌ام كه اسلامش از همه مردم پيشتر وعلمش از جميع بيشتر وحلمش از همه عظيم تر است .\r\nودلالت اين حديث بر افضليت آن حضرت در كمال وضوح است .\r\nحديث چهاردهم حديثى است كه در « تاريخ » خطيب\r\nمروى است كه پيغمبر ( صلّى اللَّه عليه و آله وسلّم ) فرمود : « خير رجالكم علىّ و خير شبابكم الحسن و الحسين و خير نسائكم فاطمة » يعنى بهترين مردان شما على است وبهترين جوانان شما حسن وحسين است وبهترين زنان شما فاطمه است .\r\nونيز در همين كتاب مروى است كه كسى از حضرت پيغمبر ( صلّى اللَّه عليه و آله وسلّم ) پرسيد كه بهترين مردم بعد از تو كيست ؟ حضرت ( صلّى اللَّه عليه و آله وسلّم ) فرمود كه : بهترين مردم بعد از من كسى است كه خدا او را برگزيده و اختيار نموده ونامش را از نام خود اشتقاق فرموده و دختر مرا به او ترويج كرده و ملائكه را به او موكّل گردانيده كه در\r\n","description":"","footnote":"","page_name":" 130 ","page_number":130},
  {"content":"\r\nوقت قتال اعانت او نمايند .\r\nو ابو بكر بن مؤمن شيرازى در « رساله اعتقاد » روايت كرده است كه پيغمبر ( صلّى اللَّه عليه و آله وسلّم ) فرمود : بهترين امّت بعد از من على وفاطمه وحسن وحسين ( عليهم السّلام ) است و كسى كه غير اين گويد ، لعنت خدا بر او باد .\r\nحديث پانزدهم صاحب كتاب « مراصد » از ابن عباس روايت كرده است كه :\r\nپيغمبر ( صلّى اللَّه عليه و آله وسلّم ) فرمود كه خداى تعالى فقار را آفريد وامر نمود كه آن را به بهترين اهل زمين دهم . پرسيدم كه : خدايا بهترين اهل زمين كيست ؟ گفت : خليفه من در زمين على بن ابى طالب ( عليه السّلام ) .\r\nوگويا مراد از فقار ، ذوالفقار باشد . [ ؟ 
  ]\r\nحديث شانزدهم حديثى است كه زمحشرى در « ربيع الابرار » روايت نموده\r\nو در بعضى ديگر از كتب معتبره ايشان مروى است كه پيغمبر ( صلّى اللَّه عليه و آله وسلّم ) فرمود كه : على قسيم جنت ونار است ، دوستان خود را به جنّت ودشمنان خود را به نار مىفرستد .\r\nو اخطب خوارزم در « مناقب » روايت كرده كه پيغمبر ( صلّى اللَّه عليه و آله وسلّم ) فرمود كه : روز قيامت دو فرشته به امر الهى بر صراط نشينند و هيچ كس را نگذارند كه از صراط بگذرد تا برات على با او نباشد و هر كس برات آن حضرت را نداشته باشد او را در آتش افكنند ، كسى پرسيد كه برات على ( عليه السّلام ) چيست ؟ فرموده : شهادت : « لا إله الّا اللّه محمّد رسول اللّه على ولى اللّه و وصى رسوله » و شبهه نيست كه اين صفت يعنى قسيم جنت ونار بودن و بى برات او كسى از صراط نگذشتن صفتى نيست كه ديگرى تواند به او رسيد يا كسى دعوا كند كه از براى ديگرى نيز ثابت است ، پس بايد آن حضرت كه اين صفت از براى او ثابت است افضل از جميع باشد .\r\nحديث هفدهم حديثى است كه محمّدبن يوسف گنجى شافعى\r\nدر جزو ثانى از كتاب\r\n","description":"","footnote":"","page_name":" 131 ","page_number":131},
  {"content":"\r\n« بغيه الطالبين » آورده است و گفته است كه اين حديث از جمله احاديثى است كه صحيح است به شروطى كه بخارى ومسلم در صحت حديث اعتبار كرده‌اند ومع ذلك آن را نقل نكرده‌اند و آن اين است كه حضرت امير ( عليه السّلام ) فرمودند : « أنّا الصّديق الاكبر صلّيت قبل النّاس سبع سنين لايقولها بعدى إلّا كاذب » يعنى من صديق اكبرم نماز گزاردم ، پيش از آن كه ديگرى نماز كند به هفت سال و اين كلام را غير از من هركه بگويد ، دروغ گو است .\r\nحديث هيجدهم حديثى است كه فاضل مذكور در كتاب مذكور به نحو مسطور روايت كرده است\r\nكه پيغمبر ( صلّى اللَّه عليه و آله وسلّم ) فرمود : « علىّ أوّل من أسلم » يعنى على اول كسى است كه اسلام آورده است .\r\nو اين معنى در اكثر كتب معتبره ايشان مروى است وگويا احدى تشكيك در اين نداشته باشد كه اول كسى كه ايمان آورده به پيغمبر ( صلّى اللَّه عليه و آله وسلّم ) ، آن حضرت ( عليه السّلام ) بوده است .\r\nحديث نوزدهم حديثى است كه باز فاضل مذكور در كتاب مسطور به نحو مزبور روايت نموده\r\nكه پيغمبر ( صلّى اللَّه عليه و آله وسلّم ) فرمود كه : « على سيّد العرب » يعنى على آقاى همه عرب است .\r\nحديث بيستم حديثى است كه باز فاصل مذكور در كتاب مزبور به نحو مسطور روايت كرده\r\nكه پيغمبر ( صلّى اللَّه عليه و آله وسلّم ) فرمود : « أوحى إلىّ ثلاث في علىّ انّه سيّدالمرسلين و إمام المتّقين وقائد الغرّ المحجّلين » يعنى در باب على سه امر به من وحى شده است ، اول آن كه آقاى مسلمين است ، دوم آن كه امام جميع متّقيان است ، سوم آن كه پيشواى پيشانى و دست و پا سفيدان است . يعنى مقتداى جماعت وضوسازندگان است .\r\nودلالت اين احاديث بر افضليّت آن حضرت در نهايت ظهور است ، زيرا كه اختصاص آن حضرت به صديق اكبر بودن و قبل از همه اصحاب ايمان آوردن\r\n","description":"","footnote":"","page_name":" 132 ","page_number":132},
  {"content":"\r\nو آقاى جميع عرب ومسلمين بودن عين افضليت آن جناب است از جميع اصحاب وعرب ومسلمين .\r\nو صاحب كتاب مذكور احاديث بسيارى كه بعضى دلالت بر افضليّت آن حضرت و بعضى دلالت بر مطلق فضيلت مىكنند روايت كرده است و گفته است كه : جميع اين اخبار صحيح است ومع ذلك بخارى ومسلم نقل نكرده‌اند .\r\nومخفى نيست كه احاديثى كه در كتب مخالفين وارد شده ودلالت بر افضليّت آن حضرت مىكند از حدّ وحصر متجاوز است و بعضى از علماء اماميه قريب به چهارصد حديث از كتب مخالفين كه دلالت بر افضليّت آن حضرت مىكند ، نقل كرده است وچنان كه احاديثى كه در اين مطلب از طرق شيعه رسيده است ، ملاحظه شود از حدّ تناهى تجاوز خواهد نمود .\r\nوگويا هركه فى الجمله شعورى داشته باشد در افضليت آن حضرت شبهه نداشته باشد وانكار اين معنى به غير عصبيّت وعناد ، باعثى ديگر نمى تواند داشت ابو بكر انكار اين معنى را نكرد و اقرار به افضليت آن حضرت كرد ، زيرا كه گفت : « أقيلونى فلست بخيركم وعلىّ فيكم » يعنى واگذاريد مرا كه بهتر از شما نيستم وحال اين كه على ( عليه السّلام ) در ميان شماست وعمر نيز منكر اين معنى نبود ومكرّر مىگفت : « لولا على لهلك عمر » وچندين مرتبه گفت : « اعوذ باللّه من قضيّة ليس فيها ابو الحسن » يعنى پناه مىگيرم به خدا از قضيه‌اى كه على در آن نباشد .\r\nمجملاً ثبوت افضليت آن حضرت از هر امر بديهى ظاهرتر است وقابل تشكيك نيست و چون افضليت آن عالى جناب از جميع اصحاب ، بلكه از جميع امّت ثابت شد به طريق [ اولى 
  ] افضليت او نسبت به ابو بكر وعمر ثابت مىشود وهرگاه او افضل از ايشان باشد ، بايد بعد از پيغمبر ( صلّى اللَّه عليه و آله وسلّم ) ، او امام وخليفه باشد . زيرا كه ثابت شد كه امامت مفضول نسبت به افضل قبيح و بى صورت است .\r\n","description":"","footnote":"","page_name":" 133 ","page_number":133},
  {"content":"\r\n* * *\r\nقال : وامّا دليل شيعه بر نصّ جلى بر وجه تفصيل آن كه استدلال نموده اند به كتاب وسنّت و آن آيات و احاديث ما است كه در فضيلت حضرت مرتضى على ( عليه السّلام ) و اهل بيت وارد شده ونزد عالم به عربيت معلوم است كه هيچ يك از آن ها نصّ جلّى نيست وعلماى اهل سنّت همه را در كتب كلام ياد كرده‌اند و از هر يك جواب ها گفته‌اند و در اين مقام حاجت بسط نيست ومجمل سخن در باب جماعت شيعه كه بدين بدعت مبتلايند آن كه ايشان تا مىتوانند به طريق عناد سخن مىگويند و احاديث صحيح را به انكار مقابله مىكنند و علماء اسلام را كه اساطين شرعند تكذيب مىنمايند و به شبهه هاى باطل وحديث فراهم بسته وافسانه هاى فراهم نهاده پيش عوام مسلمانان مىآيند و چون آن را رواجى نمى بينند حديثى چند كه در فضايل حضرت اميرالمؤمنين ( عليه السّلام ) آمده است ، ذكر مىكنند و آن ها را دليل بر هواى خود قرار مىدهند و در صحابه طعن مىكنند وطعن در صحابه موجب هدم بناى اسلام است وخلاصه سخن ايشان آن كه بعد از موت آن حضرت اندك كسى بر صراط مستقيم ماند و باقى ديگر همه اهل خلاف وفسادند .\r\nومحمّد شهرستانى در كتاب « ملل ونحل » گفته كه اصل مذهب رفض از آن جا خواسته كه يزدجرد شهريار كه در زمان خلافت عمر مدائن را گذاشت و بيرون رفت تمامى اكابر مدائن را كه حكماء و علماء بودند ، محبوس نموده همراه خود به خراسان برد و چون يزدجرد در خراسان كشته شد ، ايشان جزيه قبول كرده به مدائن آمدند و در دست اهل اسلام خوار بودند وعار جزيه را تاب نمى آوردند با يكديگر مشورت كردند وگفتند ما همگى حكماييم ، تدبيرى بايد كرد كه در ملك وپادشاهى عرب خللى پديد آوريم . جمعى از ايشان گفتند كه : عرب اين\r\n","description":"","footnote":"","page_name":" 134 ","page_number":134},
  {"content":"\r\nملك را به قوت دين گرفته‌اند و تا اختلاف در دين ايشان پديد نياوريم ملك ايشان ضعيف نمى گردد ، پس گفتند كه : علاج ، آن است كه تبعيت دين ايشان كنيم وببينيم كه از چه راهى در دين ايشان خلل پيدا مىتوان كرد ، لهذا بعضى از ايشان در ابواب شريعت تأمل كردند و هيچ مدخل خلل نيافتند ، آخر گفتند : در اين باب هيچ طريقى نيست الّا آن كه عادت مردم آن است كه اگر ايشان را ملكى يا جاهى باشد ، مىخواهند كه آن ملك به اولاد واقارب ايشان منتقل گردد و اين اصحاب محمّدملك وپادشاهى او را بعد از او به اولاد واقارب او ندادند و به بيگانگان دادند ، بياييد تا از اين راه رويم كه ايشان ظلم بر آل محمد ( صلّى اللَّه عليه و آله وسلّم ) كردند و حق ايشان را باطل كردند و با وجود اولاد واقارب به ديگران دادند ، پس سخن رفض در ميان آوردند و اختلاف وخلل از آن پيدا شد . اين است سخن شهرستانى . و از اين جا معلوم شد كه اصل اين مذهب ، مجوس پيدا كرده‌اند تا اختلاف در ميان امّت محمد ( صلّى اللَّه عليه و آله وسلّم ) اندازند و الحمد للّه علماء اسلام در هر وقت قائم مقامند به حق و آن چه حق است اظهار و بر مردم روشن مىگردانند - انتهى . مخفى نماند كه آن چه اين مرد گفته است كه نصّ جلىّ شيعه بر امامت مرتضى على منحصر است به احاديثى كه در فضيلت آن حضرت وارد شده ، بر عقلا ، ضعف آن ظاهر است ، زيرا كه هيچ يك از مشايخ ما رضوان اللّه عليهم ، احاديث فضيلت آن حضرت را از براى اثبات امامت آن حضرت ذكر نكرده‌اند ، بلكه بعضى از احاديث كه دلالت بر افضليت آن حضرت مىكند ذكر كرده‌اند كه افضليت آن حضرت را ثابت كنند و از افضليت كه يكى از طرق اثبات امامت است در نزد ايشان امامت آن حضرت را ثابت كنند به نحوى كه ما نيز ذكر كرديم و هيچ يك از اخبار فضيلت را ايشان نصّ جلىّ وخفى نمى دانند ، بلكه نصوص جليّه وخفيّه كه ايشان دارند به سواى احاديث فضيلت وافضليت است\r\n","description":"","footnote":"","page_name":" 135 ","page_number":135},
  {"content":"\r\nوبحمداللّه كه اين نصوص از كثرت به حدّى است كه پايان ندارد و در صراحت دلالت به نحوى است كه هيچ كس انكار دلالت آن را بر مطلوب نمى تواند نمود ، همچنان كه بعضى از آن ها را بعد از اين ما ذكر خواهيم كرد .\r\nوامّا آن چه گفته است كه : طايفه محقه اماميه ايدهم اللّه به عناد سخن مىگويند بر عقلاء ومطلعين بر محاورات فريقين ظاهر است كه شيعه به عناد وعصبيت سخن مىگويد يا مخالفين ايشان ؟ و اين معنى محتاج به بيان نيست .\r\nآيا نديده‌اى كه زمخشرى كه از ائمه حنفيه است در تفسير آيه مباركه : « هو الّذي يصلّي عليكم وملآئكته » « 1 » گفته است كه نظر به اين آيه جايز است كه صلوات بر هر يك از مسلمين بفرستد ، امّا چون شيعه صلوات بر ائمه خود مىفرستند ما آن را منع مىكنيم .\r\nو آيا برنخورده‌اى كه صاحب كتاب « هدايه » كه از معارف علماء حنفيه است ، مىگويد كه آن چه از شرع ثابت شده است ، تختم به يمين است ، ليكن چون روافض آن را شعار خود نموده‌اند ما طايفه اهل سنّت تختم به يسار را شعار نموديم .\r\nديگر به گوشت نرسيده كه غزالى ومتولّى « 2 » كه از جمله اكابر ائمه شافعيه‌اند تصريح كرده‌اند كه تسطيح قبور مشروع است ، ليكن چون رفضه آن را شعار خود كرده‌اند ما معاشر اهل سنّت عدول به تسنيم كرديم . و امثال اين احكام در نزد ايشان بى حدّ وحصر است و از اين معلوم مىشود كه عصبيت وعناد را شيعه دارد يا سنى ؟ وامّا آن چه گفته است كه شيعه طعن در صحابه مىكنند و مىگويند : بعد از پيغمبر ( صلّى اللَّه عليه و آله وسلّم ) كم كسى بر صراط مستقيم ماند ، حقيقت حال آن بعد از اين معلوم\r\n\r\n","description":"","footnote":"\r\n« 1 » سوره احزاب آيه 43\r\n« 2 » در ريحانة الادب ياد شده است .\r\n","page_name":" 136 ","page_number":136},
  {"content":"\r\nخواهد شد .\r\nوامّا آنچه ذكر كرده است كه مذهب اماميه را مجوس پيدا كرده‌اند و از مخترعات ايشان است به تفصيلى كه از شهرستانى نقل كرده است بايد خنده كنندگان بر او خنده كنند ، نمى دانم اين مسكين بى خبر را اعتقاد آن است كه اين مذهبى را كه مجوس پيدا كردند اهل بيت كه ائمه شيعه‌اند مانند امام محمّدباقر و امام جعفر صادق و حضرت كاظم و امام رضا و غير ايشان ( عليهم السّلام ) هم بر اين مذهب بودند و جماعت مجوس ايشان را هم ياد دادند وگمراه كردند ، يا نه ؟ پس اگر اعتقاد او تقدير اول باشد ، مىگوييم واى بر او پس واى بر او كه اهل رسالت وخانواده وحى وكرامت را نسبت گمراهى دهد وحال اين كه احدى از اهل سنّت ايشان را بر بطلان نمى داند ، بلكه در ميان اهل سنّت مجمع عليه است كه دوازده امام كه شيعه ايشان را امام خود مىدانند كه اول ايشان على بن ابى طالب و آخر ايشان صاحب الزمان ( عليه السّلام ) است ، بر حق بوده‌اند و از فرقه ناجيه‌اند .\r\nو اگر اعتقاد او تقدير دوم باشد ، يعنى غرض او اين باشد كه اين مذهب را اين طايفه مجوس از پيش خود اختراع كردند و نسبت به اين ائمه دادند وايشان خبر از اين معنى نداشتند تا خبر شدند انكار نمودند وايشان خود بر مذهب اهل سنّت و جماعت بودند وخلفاء ثلاثه را ائمه به حق مىدانستند مىگوييم بطلان اين بر هر ذى شعورى ظاهر است ، زيرا كه اين انكار امور متواتره قطعيه است كه منكر او مكابر است ، زيرا كه نقل معتقدات ومذهب ائمه ما ( عليهم السّلام ) در فروع فقه و نقل احاديث و آداب وكيفيت عبادات به نحوى از ايشان متواتر نيست كه احدى از طوايف عالم تواند انكار آن را نمود .\r\nدر عصر هر يك از ائمه جمع كثير وجم غفير از معارف اصحاب مىبودند كه احكام و مسائل از امام آن عصر اخذ مىنمودند و به شيعيان مىرسانيدند\r\n","description":"","footnote":"","page_name":" 137 ","page_number":137},
  {"content":"\r\nو احاديثى كه از ايشان روايت شده و در كتب معتبره ضبط كرده‌اند كه حال در ميان شيعه اماميه متداول است به اضعاف مضاعف از صحاح اهل سنّت بيشتر است اصول اربعمائه كه چهارصد كتاب بود كه از اخبار ايشان جمع شده بود در ميان طوايف شيعه در اعصار وامصار معروف و مشهور بود و در اعصار متاخره بعضى از آن از ميان رفت واكثر را اجله مشايخ ما مثل كلينى وصدوق وشيخ طوسى و ديگران جمع نمودند وروات اصحاب ائمه ( عليهم السّلام ) كه بى واسطه از ايشان روايت كرده‌اند از چند هزار متجاوزند و به اضعاف مضاعف از روات اهل سنّت بيشترند همچنان كه در كتب رجال عدول مشايخ ما مثل مفيد وشيخ طوسى ونجاشى و ابن غضايرى وكشّى و ابن داود وعلّامه و غير ايشان مسطور ومضبوط است و از عصر على ابن ابى طالب ( عليه السّلام ) تا اين زمان در هر وقتى از اوقات مجتهدين وفضلاء فرقه ناجيه ايدهم اللّه از علماء هيچ فرقه كمتر نبود همچنان كه بر عارف كتب سير و تواريخ وواقف بر كتب اخبار و احاديث مخفى نيست مجملاً اين همه كتب اخبار و احاديث غير متناهيه كه مشايخ ما به اسانيد متصله معنعنه از مفسرين وثقاتى كه اسماء ايشان در كتب رجال مضبوط است ومسند به ائمه اثنى عشر صلوات اللّه عليهم نموده‌اند نمى تواند شد كذب باشد و هيچ بى خبر بى شعورى تجويز كذب آن را نمى كند ، چه جاى كسى كه خبير وباشعور باشد وكم حديثى است از اين همه احاديث كه دلالت بر امامت ايشان و استناد اين مذهب به ايشان نداشته باشد ، زيرا كه بسيار از اين اخبار در خصوص امامت ايشان نصوصى است كه از امام سابق به امام لاحق شده وبسيارى در باب بطلان مذهب مخالفين وطعن بر ايشان است و بعضى در اصول عقايد ايشان است كه بسيارى از آن مخالف عقايد سنّيان است وپاره‌اى در فروغ فقه است كه به عنوان جزم فروده‌اند كه : حكم خدا است و بر سبيل رأى و اجتهاد نيست ، بلكه حكم واقعى خداست كه در نزد ايشان مخزون است وبرخى در\r\n","description":"","footnote":"","page_name":" 138 ","page_number":138},
  {"content":"\r\nبطلان قياس و آراء سنّيان است .\r\nپس جميع اين اخبار دلالت مىكند كه اين مذهب منسوب به ائمّه اثنى عشر است وشكّى نيست كه از اين اخبار و ساير آثارى كه از سلف به خَلَف رسيده و بر سبيل شياع و تواتر از هر طبقه به طبقه ديگر پيوسته به انضمام استماع بعضى از بعض بر سبيل مشافهه ، يقين قطعى حاصل مىشود كه مذهب اماميه منسوب به حضرات ائمّه معصومين است . نمى دانم طريق علم مالكيه به مذهب منسوب به مالك وطريق علم حنيفه به مذهب منسوب به ابو حنيفيه وطريق علم شافعيه به مذهب منسوب به شافعى وطريق علم حنابله به مذهب احمدحنبل ، آيا غير از اين طرقى است كه مذكور شد چگونه ايشان از بعضى كتب و استماع خلف از سلف كه فلان مذهب منسوب به ابو حنيفه است ، جزم به آن مىكنند و از اين همه كتب و اخبار و نقل اين جم غفير از اصحاب و علماء اخبار ( اخيار ) كه طريقه حضرت صادق ( عليه السّلام ) فلان است ومذهب او اين است جزم نمى كنند ، اگر مطلع از كتب و اخبار ومشايخ شيعه نيستند ، اول تتبّع كنند بعد از آن آن چه خواهند گويند و خود را مانند يهود يا نصرانى يا مجوس ننمايند كه بدون علم واطلاع از تواترات وقطعيات مسلمين آن را انكار مىكنند و اگر مطلع هستند ومع ذلك انكار مىكنند واى بر ايشان كه از راه عصبيّت وعناد انكار چنين امر بديهى مىكنند و از خدا و پيغمبر و ارواح ائمه معصومين ( عليه السّلام ) شرم نمى كنند كه مذهب ايشان را نسبت به مجوس مىدهند چگونه مىتواند شد كه اين همه اصحاب كه در عصر ايشان بودند و اين همه احاديث و اخبار از ايشان نقل كردند و اين مذهب را به ايشان اسناد دادند كاذب ومفترى باشند .\r\nو بر فرض تسليم كه مىخواستند در اسلام [ اختلاف 
  ] به هم رسانند چگونه مىشود كه ائمه اثنى عشر مطلع از آن نشوند كه اين همه اصحاب مذهب تازه به ايشان اسناد داده‌اند ، امرى به اين اشتهار چگونه گوش زد ايشان نمى شد و اگر\r\n","description":"","footnote":"","page_name":" 139 ","page_number":139},
  {"content":"\r\nگوش زد ايشان شد ، چرا منع نفرمودند ، در كدام كتاب از كتب فريقين از حضرات ائمه معصومين ( عليهم السّلام ) اين سخن رسيده كه بفرمايند اين طايفه مذهب تازه به ما اسناد نموده‌اند ؟ شما اى سنّيان مانع ايشان شويد و اگر اين مذهب منسوب به ائمه نمى بود ، بايست هر يك از ائمه كه بعد از انعقاد چهار مذهب در فروع بودند ، مقلّد يكى از آن چهار باشند وحال اين كه اين را احدى نگفته اگر از اين مرد بپرسند كه امام رضا ( عليه السّلام ) حنفى بود يا شافعى يا مالكى يا حنبلى نمى دانم در جواب چه خواهد گفت . اگر بگويد هيچ يك نبود پس بنابر اعتقاد ايشان خرق اجماع كرده خواهد بود و اگر گويد يكى از ايشان بود ، كاذب ومفترى خواهد بود .\r\nوبالجمله بر عقلاء و ارباب هوش قبح اين سخن ظاهر است وحال اين كه اين سخن را احدى از اكابر ومعارف اهل سنّت نقل نكرده و احدى از ايشان متعرض ذكر اين كلام واهى نشده بلى مير مخدوم صاحب « نواقض الروافض » كه در سخنان لغو گفتن بى نظير بوده و از تتبع اخبار و آثار عارى بوده ومع ذلك از امراء شيعه ضرب معقولى ديده و به اين جهت عداوت به شيعيان به هم رسانيده از راه لجاج وعناد اين سخن لغو را گفته ، و اين مسكين بى خبر نيز تابع او شده واعاظم اهل سنّت اعتراف نموده‌اند كه اين مذهب منسوب به ائمه اثنى عشر است از آن جمله ابن اثير جزرى شافعى كه از مشاهير علماء ايشان است در « جامع الاصول » گفته است كه مجدّد ومروّج مذهب اماميه در مائه ثانيه على بن موسى الرضا ( عليه السّلام ) بوده است وذهبى كه از جمله متعصّبان اهل سنّت است در كتاب « ميزان » گفته است كه علماء رجال وحديث اهل سنّت اصبغ نباته را شيعه مىدانند وبنابراين حديث او را متروك داشته‌اند و شكى نيست كه اصبغ نباته از اصحاب حضرت مرتضى على ( عليه السّلام ) بود ، پس از كلام او معلوم مىشود كه مذهب تشيّع در عصر حضرت على ( عليه السّلام ) بود ، پس قول اين مرد كه مذهب تشيّع از موضوعات مجوس است در نهايت سخافت است ، زيرا كه صاحب « نواقض » كه اين قول را گفته است كه آن\r\n","description":"","footnote":"","page_name":" 140 ","page_number":140},
  {"content":"\r\nطايفه مجوس كه اين اختلال را در دين اسلام به هم رسانيدند هشام ابن الحكم وهشام ابن سالم و مؤمن الطاق بود كه از اصحاب حضرت صادق ( عليه السّلام ) بودند ، پس بنابر قول او بايد اين دين در عصر حضرت صادق ( عليه السّلام ) به هم رسيده باشد .\r\nپس نظر به آن چه ذهبى نقل كرده كه اين مذهب در عصر على بن ابى طالب ( عليه السّلام ) بوده « 1 » بطلان اين سخن سخيف ظاهر مىشود و از آن چه در پيش مذكور شد كه على ابن ابى طالب ( عليه السّلام ) امامت را حق خود مىدانست وامامت سه خليفه را باطل مىدانست وايشان را ظالم وغاصب مىدانست نيز معلوم مىشود كه مذهب تشيّع منسوب به آن حضرت و اولاد طاهرين اوست ، زيرا كه شيعه كسى است كه بعد از پيغمبر ( صلّى اللَّه عليه و آله وسلّم ) بلافاصله على ( عليه السّلام ) را خليفه بداند وخلافت آن سه خليفه را باطل بداند و بعضى ديگر از كلمات آن حضرت كه دلالت بر اين معنى دارد و اهل سنّت آن را نقل كرده‌اند ، بعد از اين ان شاءاللّه مذكور خواهد شد .\r\n* * *\r\nقال : و ما در اين مقام مىخواهيم محاكمه كنيم ميان اهل سنّت و جماعت شيعه چنان چه احدى از طرفين اگر از محاكمه ما سرپيچيد ، عقلاء ايشان را به سفه نسبت كنند ، پس ما مىگوييم :\r\nاگر چنان چه نصّ جلىّ از فرموده خدا يا حديث پيغمبر ( صلّى اللَّه عليه و آله وسلّم ) وارد شده كه او فرموده باشد كه بعد از من خليفه در امامت كبرى ورياست عظمى على بن ابى طالب ( عليه السّلام ) است و چنان چه شيعه دعوى مىكنند آن عهد را از مردم گرفته باشد و بر على نصّ كرده باشد و مع ذلك بعد از وفات حضرت پيغمبر ( صلّى اللَّه عليه و آله وسلّم ) بر آن نص التفات نكرده و آن را معتدّبه نشناخته مهجور ساخته بر خلاف نصّ جلىّ آن\r\n\r\n","description":"","footnote":"\r\n« 1 » در اصل : بوده لهذا از نقل ذهبى بطلان . . .\r\n","page_name":" 141 ","page_number":141},
  {"content":"\r\nحضرت عمل كرده باشند و ابو بكر را به خلافت نصب كرده ، بايد كه اهل سنّت و جماعت مسلّم دارند كه هرچه شيعه در تضليل صحابه مىگويند محق اند و بر بيعت ابو بكر كه مخالف نصّ جلىّ است ، چون اتفاق كرده‌اند گمراه شدند و حق با ايشان نبوده و در باب اقرباء پيغمبر ( صلّى اللَّه عليه و آله وسلّم ) ظالم ومتعدّى بوده‌اند كائنا من كان .\r\nو اگر چنان كه در آن باب نصّ جلىّ نبوده ونصّى از آن حضرت به خلافت على و گرفتن بيعت صادر نشده و اصحاب آن حضرت به طريق استصواب ابو بكر را - كه استجماع شرايط امامت وجهات خير وتقدم او در اسلام ومساعى او در اقامه دعوت حضرت پيغمبر ( صلّى اللَّه عليه و آله وسلّم ) معلوم است با تسليم آن كه در مرض موت به اقامه نماز نصب فرموده به خلافت نصب كردند و به او اتفاق نمودند وعلى در بيعت با ايشان موافقت كرد و در عقب او سالها نماز كرد و چنان چه اين مجموع به تواتر است بايد كه بعد از ثبوت اينها چون نصّ جلىّ نبوده شيعه مسلّم دارند كه آن چه اصحاب پيغمبر ( صلّى اللَّه عليه و آله وسلّم ) بعد از وفات آن حضرت در اين باب به عمل آورده‌اند صواب است و ابو بكر خليفه به حق است ، اين است نهايت محاكمه .\r\nپس مقرّر شد كه مدار اين مبحث بر اثبات نصّ جلىّ وعدم آن است كه اگر نصّ جلىّ بوده سخن شيعه حق است و اگر نصّ جلىّ نبوده ، سخن اهل سنّت و جماعت حق است .\r\nبعد از مقرّر داشتن اين محاكمه گوييم كه ايشان كه شيعه‌اند مؤنت اثبات نصّ جلىّ بر ايشان است وايشان مثبت آ و ما كه جماعت اهل سنّت وجماعتيم نافى آ ما مىگوييم نصّ نبوده وايشان مىگويند نصّ بوده ، اصل سخن اين است مادام كه ايشان اثبات نصّ جلىّ نكنند مدعاى ايشان ثابت نمى شود وعلماى صاحب اتقان در جميع دلايل ايشان در اثبات نظر كرده‌اند وجملگى آن را خارج از قوانين بحث و آداب يافته‌اند ولهذا محقق شده كه ايشان را هيچ دليلى دانشمندپسند در اثبات نصّ نيست وجملگى آن دلائل با اجوبه آن در كتب\r\n","description":"","footnote":"","page_name":" 142 ","page_number":142},
  {"content":"\r\nكلامى مذكور است - انتهى - .\r\nبر عقلا و ارباب شعور مخفى نيست انكار نصوص جليّه بر خلافت حضرت مرتضى على ( عليه السّلام ) به غير از عناد وعصبيت ديگر باعثى ندارد\r\nوكثرت نصوص جليّه بر خلافت وامامت آن حضرت به حدّى نيست كه هركه في الجمله انصافى داشته باشد تواند آن را انكار نمود و آيات و احاديثى كه متضمّن نصّ بر امامت آن حضرت است از حدّ وحصر متجاوز است و ما در اين رساله چند نصّ جلىّ از كتب معتبره ايشان نقل مىكنيم تا بر عقلا ظاهر شود كه آن چه اين طايفه بى انصاف مىگويند كه نزد ما از نصوص جليّه خبرى نيست محض عناد وكذب است .\r\nنصّ اول نصّى است كه ابن مغازلى شافعى در « مناقب » و ابن شيرويه ديلمى در « فردوس » نقل كرده اند\r\nكه پيغمبر ( صلّى اللَّه عليه و آله وسلّم ) فرمود كه : من وعلى نورى واحد بوديم در نزد خدا ، پيش از آن كه آدم خلق شود به چهار هزار سال و بعد از آن كه آدم را خلق كرد ، آن نور را در صلب او نهاد و از صلب او منتقل به صلب انبياء شد وهميشه در صلب يكى از انبياء بود و در صلب عبدالمطلب جدا شديم و در من نبوّت قرار داده شد و در على خلافت .\r\nنصّ دوم احمد حنبل در « مسند » وفقيه مغازلى شافعى در « مناقب » وطبرى در « تاريخ » خود وجريرى ( جزرى ) در « تاريخ » خود\r\nوفخر رازى در « نهاية العقول » وثعلبى در « تفسير » روايت كرده‌اند كه چون آيه « و انذر عشيرتك الاقربين » « 1 » نازل شد ، پيغمبر ( صلّى اللَّه عليه و آله وسلّم ) اولاد عبدالمطلب را جمع نمود و آيه را برايشان خواند وفرمود : « سلموا واطيعوا تهتدوا » يعنى اسلام بياوريد واطاعت كنيد به راه راست آئيد ، آنگاه فرمود كه : كيست از شما كه قبول كند برادر ووزير من شود و بعد از من او وارث و وصى وخليفه من باشد ، پس همه قوم ساكت شدند به غير\r\n\r\n","description":"","footnote":"\r\n« 1 » سوره شعراء آيه 214\r\n","page_name":" 143 ","page_number":143},
  {"content":"\r\nعلى كه گفت : « اَنَا » يعنى من قبول مىكنم و تا سه مرتبه حضرت رسول ( صلّى اللَّه عليه و آله وسلّم ) اين كلام را اعاده فرمود و در هر نوبت همه اولاد عبدالمطلب ساكت مىشدند وعلى مىگفت : « اَنَا » پس پيغمبر ( صلّى اللَّه عليه و آله وسلّم ) رو به على ( عليه السّلام ) كرد وگفت : تويى برادر ووزير من ، و ولى و وارث و وصى وخليفه من ، پس قوم برخاستند و به ابو طالب گفتند برو واطاعت پسر خود كن كه او را بر تو امير گردانيد .\r\nنصّ سوم نصّى است كه احمد حنبل در « مسند » خود روايت كرده\r\nكه سلمان به حضرت رسول ( صلّى اللَّه عليه و آله وسلّم ) عرض كرد كه : « من وصيّك » يعنى وصىّ تو كيست ؟ حضرت فرمود : « يا سلمان من وصىّ اخى موسى » وصى برادرم موسى بعد از او كه بود ؟ سلمان گفت : يوشع بن نون حضرت فرمود : « فانّ وصيى ووارثى و من يقضى دينى و ينجز موعدى على بن ابى طالب ( عليه السّلام ) » يعنى وصى و وارث و كسى كه دين مرا قضا كند ووعده مرا وفا نمايد ، على بن ابى طالب ( عليه السّلام ) است .\r\nومخفى نيست كه غايت سخنانى كه سنّيان در امثال اين نصوص مىگويند آن است كه شبهه نيست كه حضرت امير وصى وخليفه آن حضرت بود و بعد از او امام بود و اين نصوص زياده از اين معنى را افاده نمى كند و از آن ها نمى رسد كه آن حضرت خليفه بلافصل بود و ديگرى خليفه نبود و بر هر ذى شعورى ضعف ووهن اين سخنان ظاهر است ، زيرا كه هرگاه پيغمبر ( صلّى اللَّه عليه و آله وسلّم ) را چهار وصى وخليفه باشد ، چگونه هرگاه سائلى سؤال از وصى او كند ، بر سبيل عموم آن حضرت سه وصى اول را ترك مىكند ومتعرض ايشان نمى شود و وصى آخر را بيان مىكند وحال اين كه اهل سنّت مىگويند كه پيغمبر ( صلّى اللَّه عليه و آله وسلّم ) نصّ بر احدى نكرد ، همچنان كه اين مرد نيز ذكر كرده است و نمى دانم نصّ چگونه مىباشد ، آيا نصّى اصرح از اين مىباشد كه پيغمبر ( صلّى اللَّه عليه و آله وسلّم ) بگويد ، على ( عليه السّلام ) خليفه و وصى من است ، پس از امثال اين نصوص بطلان قول ايشان ثابت مىشود و كسى كه عارف به محاورات باشد مىداند كه از هر يك از اين نصوص مىرسد كه آن حضرت\r\n","description":"","footnote":"","page_name":" 144 ","page_number":144},
  {"content":"\r\nخليفه بلافصل است با وجود آن كه شيعه مىتواند گفت : كه از اين نصوص امامت على ( عليه السّلام ) ثابت مىشود و به اعتراف ايشان و ما نصّى بر امامت غير على از خلفاء ايشان نيست ومادام نصّ بر امامت شخصى نباشد ، امامت او ثابت نمى شود ، زيرا كه امام بودن شخصى محتاج به دليل است ودليل آن منحصر به نصّ است ، همچنان كه مذكور شد وحال اجماعى كه در نزد ايشان دليل امامت ابو بكر است ، معلوم شد .\r\nنصّ چهارم ابن مغازلى شافعى در « مناقب » از ابو ذر روايت كرده\r\nكه پيغمبر ( صلّى اللَّه عليه و آله وسلّم ) فرمود : « من ناصب عليّا على الخلافة بعدى فهو كافر وقد حارب اللّه ورسوله و من شك في علىّ فهو كافر » يعنى هركه با على در باب خلافت دشمنى ومنازعه كند ، كافر است وگويا با خدا عزّوجلّ ورسول ( صلّى اللَّه عليه و آله وسلّم ) محاربه كرده است . و كسى كه شك در على كند كافر است .\r\nو اين حديث از هر صريحى اصرح است در اختصاص خلافت بعد از پيغمبر ( صلّى اللَّه عليه و آله وسلّم ) به على وصريح است در اين كه خلفاء ايشان كافر بود ، زيرا كه هيچ ذى شعورى شبهه ندارد كه ايشان در باب خلافت با على منازعه ودشمنى كردند وذلّت واهانت به آن عالى جناب رسانيدند ، همچنان كه از مباحث سابقه به تفصيل معلوم شد .\r\nنصّ پنجم باز نصّى است كه ابن مغازلى در « مناقب » از ابن عباس روايت نموده\r\nكه او گفت : با جماعتى از جوانان بنى هاشم در نزد حضرت رسول ( صلّى اللَّه عليه و آله وسلّم ) نشسته بوديم كه ستاره شروع كرد در فرود آمدن ، حضرت پيغمبر ( صلّى اللَّه عليه و آله وسلّم ) فرمود كه : اين ستاره در منزل هركه بيفتد اوست كه وصى من است بعد از من ، پس ما نظر كرديم ديديم كه آن ستاره در منزل مرتضى على ( عليه السّلام ) فرود آمد ، پس شخصى گفت : يا رسول اللّه ( صلّى اللَّه عليه و آله وسلّم ) به قدر محبت على گمراه\r\n","description":"","footnote":"","page_name":" 145 ","page_number":145},
  {"content":"\r\nشدى ، پس اين آيه نازل شد كه : « و النجم اذا هوى ما ضل صاحبكم و ما غوى » « 1 » يعنى قسم به ستاره كه فرود آمد كه پيغمبر شما گمراه نشده است .\r\nنصّ ششم ابو بكر احمدبن موسى بن مردويه كه از جمله متعصّبان اهل سنّت است در كتاب « مناقب » خود روايت كرده\r\nكه‌ام سلمه را مولائى بود كه لله ومربّى او بود ودشمن على بود ، روزى امّ سلمه او را منع وزجر نمود وگفت : بيا تا تو را از سرّى در باب على آگاه كنم كه مرتبه او را بدانى و از اين امر شنيع باز ايستى ، حكايتى نقل كرد كه در آخر آن پيغمبر ( صلّى اللَّه عليه و آله وسلّم ) فرمود : « انّ اللّه اختار من كلّ امّة نبيّا و اختار لكلّ نبىّ وصيّا فانا نبىّ هذه الامّة وعلىّ وصييى في عترتى و اهل بيتى وامّتى بعدى » يعنى از براى هر امتى پيغمبرى و از براى هر پيغمبرى وصيّى است و من پيغمبر اين امّتم وعلى وصى من است بعد از من در عترت و اهل بيت وامّت من .\r\nنصّ هفتم ابو بكر محمّدبن مؤمن شيرازى كه از مشاهير سنّيان است در « رساله اعتقاد » روايت كرده است\r\nكه حضرت رسول ( صلّى اللَّه عليه و آله وسلّم ) فرمود :\r\n« من أراد منكم النجاة بعدى و السلامة من الفتن فليتمسّك بولاية على بن ابى طالب ( عليه السّلام ) فإنّه الصديق الاكبر و الفاروق الاعظم وهو إمام كلّ مسلم بعدى من اقتدى به في الدّنيا ورد على حوضى و من خالفه لم يره و لم يرنى فاختلج دونى و أخذ ذات الشمال إلى النّار » يعنى هركه خواهد كه بعد از من نجات يابد و از فتنه ها سالم باشد ، بايد كه پناه به على برد ومتمسّك به ولايت على شود كه اوست صديق اكبر وفاروق اعظم ، يعنى بزرگترين راست گويان وداناترين حكم كنندگان و امام هر مسلمانى است بعد از من ، هركه در دنيا اقتدا به او كند در روز قيامت وارد من شود در كنار حوض من ، وهركه مخالفت او كند او را ومرا نبيند ونظر شفقت من بر او\r\n\r\n","description":"","footnote":"\r\n« 1 » سوره نجم آيه 1\r\n","page_name":" 146 ","page_number":146},
  {"content":"\r\nنيفتد واو را بگيرند و از دست چپ به جهنّم برند .\r\nنصّ هشتم خوارزمى در « مناقب » خود روايت كرده كه پيغمبر ( صلّى اللَّه عليه و آله وسلّم ) گفت :\r\nوقتى مرا به آسمان بردند و از آن جا به سدرة المنتهى رفتم در پيش خدا ايستادم گفت : يا محمّد گفتم : لبّيك وسعديك . گفت : خلق خود را امتحان كردم ، كدام را مطيع تر ميدانى براى خود در ميان ايشان ؟ گفتم : خدايا على از همه ايشان مطيع تر است . گفت : راست گفتى ، آيا هيچ كس را براى خلافت خود برگزيدى كه حكم تو را به ايشان رساند وكتاب مرا براى ايشان بيان كند ؟ گفتم : خدايا تو اختيار كن كه اختيار تو اختيار من است . گفت : من على را براى تو اختيار كردم ، تو او را خليفه و وصى خود كن كه من علم و حكم خود را به او عطا كردم واو اميرالمؤمنين است به حق و اين نام و اين كلمه هيچ كس را بعد از او سزاوار نيست . « يا محمّد علىّ راية الهدى و إمام من أطاعنى ونور أوليآئى وهى الكلمة الّتى ألزمها المتّقين من أحبّه فقد أحبّنى و من أبغضه فقد ابغضنى » يعنى على علامت هدايت است و امام هر كسى است كه اطاعت كند مرا ، ونور دوستان من است واوست كلمه‌اى كه من لازم كرده‌ام اطاعت او را بر متقين ، دوست او دوست من است ودشمن او دشمن من است .\r\nنصّ نهم نصّى است كه فخر رازى در كتاب « نهاية العقول » روايت نموده\r\nكه پيغمبر ( صلّى اللَّه عليه و آله وسلّم ) دست على ( عليه السّلام ) را گرفت وگفت : اين خليفه من است بر شما بعد از من ، پس بايد امر او را بشنويد واطاعت او را بكنيد .\r\nنصّ دهم نصّى است كه باز در كتاب مذكور مروى است\r\nكه پيغمبر ( صلّى اللَّه عليه و آله وسلّم ) به على ( عليه السّلام ) گفت كه : « انت اخي ووصيّتى و قاضى دينى وخليفتى من بعدى » يعنى تو برادر منى ووصىّ منى وقضاكننده دين منى وخليفه منى بعد از من .\r\nنصّ يازدهم فخر رازى در كتاب مذكور و اسعد بن حسين بن على در كتاب « اربعين » روايت كرده اند\r\nكه پيغمبر ( صلّى اللَّه عليه و آله وسلّم ) فرمود : « إنّ الارض لا يخلومنّى مادام علىّ\r\n","description":"","footnote":"","page_name":" 147 ","page_number":147},
  {"content":"\r\nحيّاً علىّ فى الدنيا عوض منّى بعدى علىّ كجلدى علىّ كلحمى علىّ كدمى في عروقى علىّ اخى ووصييى في اهلى وخليفتى في قومى ومنجز عداتى و قاضى دينى » يعنى زمين از من خالى نيست مادامى كه على در دنيا است على در دنيا بعد از من عوض من است ، على مثل پوست من است ، على مثل گوشت من است ، على مثل خون من است در رگهاى من ، على برادر ووصىّ من است در اهل بيت من وخليفه من است در قوم من ووفاكننده وعده هاى من واداكننده دين هاى من است .\r\nنصّ دوازدهم محمّدبن مؤمن شيرازى در « رساله اعتقاد » روايت كرده است\r\nكه پيغمبر ( صلّى اللَّه عليه و آله وسلّم ) فرمود كه : « ان وصييى وخليفتى و خير من اتركه بعدى و ينجز موعدى و يقضى دينى على بن ابى طالب ( عليه السّلام ) » يعنى به درستى كه وصى وخليفه من وبهترين كسى كه من بعد از خود او را مىگذارم كه وعده هاى مرا وفا كند ودين مرا ادا كند على بن ابى طالب ( عليه السّلام ) است .\r\nنصّ سيزدهم حافظ محمّدبن مؤمن شيرازى از دوازده تفسير خودشان روايت كرده\r\nضخربن حارث به خدمت حضرت رسول آمده ، عرض كرد كه بعد از وفات تو امارت مسلمين و جاى تو با كه خواهد بود ؟ فرمود : با كسى كه نسبت او با من مثل نسبت هارون است به موسى ، پس در آن وقت نازل شد كه : « عمّ يتسآءَلون عن النباء العظيم الذى هم فيه مختلفون كلاّ سيعلمون ثم كلا سيعلمون » « 1 » يعنى اهل مكّه سؤال مىكنند تو را از خبر عظيمى كه ولايت وخلافت على بن ابى طالب ( عليه السّلام ) است وايشان در آن اختلاف كرده‌اند ، بعضى تصديق خلافت وولايت او را مىكنند و بعضى نمى كنند زود باشد كه بدانند كه خلافت او بعد از تو حق است وخواهند دانست ولايت وخلافت او را در وقتى كه در قبر از ايشان سؤال خواهند كرد ، پس فرمود : در مشرق و مغرب وبرّ وبحر نمى ميرد ، مگر آن كه منكر و نكير از او سؤال مىكنند كه : « من ربّك ومادينك و من نبيّك و من\r\n\r\n","description":"","footnote":"\r\n« 1 » سوره عمّ آيه 1\r\n","page_name":" 148 ","page_number":148},
  {"content":"\r\nامامك » .\r\nنصّ چهاردهم خوارزمى در « مناقب » خود روايت كرده\r\nكه پيغمبر ( صلّى اللَّه عليه و آله وسلّم ) فرمود : هر پيغمبرى را وصىّ ووارثى بود و به تحقيق كه على ( عليه السّلام ) وصى و وارث من است .\r\nنصّ پانزدهم در « صحيح » ترمذى و « سنن » ابى داود و « جمع بين الصحاح السّتة » و « مسند » احمد حنبل و « مصابيح » و « مناقب » ابن مغاذلى مروى است كه\r\nپيغمبر ( صلّى اللَّه عليه و آله وسلّم ) فرمود : « علىّ منّى وانا من علىّ لاتؤدّى عنّى الّا انا او علىّ » يعنى على از من است و من از على و نمى رساند از جانب من هيچ حكمى را احدى به غير من يا على .\r\nودلالت اين حديث بر اختصاص خلافت به آن حضرت ظاهر است ، زيرا كه شكّى نيست كه خليفه بايد احكام پيغمبر را به مردم برساند ، پس هرگاه غير على ( عليه السّلام ) نبايد احكام پيغمبر را به كسى برساند بايد خلافت مختصّ آن حضرت باشد .\r\nنصّ شانزدهم نصّى است كه ابن ابى الحديد در « شرح نهج البلاغه » روايت نموده\r\nاست كه حضرت رسول ( صلّى اللَّه عليه و آله وسلّم ) خطاب به حضرت امير ( عليه السّلام ) نمود كه : « انّه ليس احدأحقّ منك بمقامى » يعنى هيچ كس به جاى من سزاوارتر از تو نيست .\r\nنصّ هفدهم ابو القاسم حسكانى در « شواهد التنريل » روايت كرده است\r\nكه چون آيه « و اتقوا فتنة لاتصيبنّ الّذين ظلموا منكم خاصّة » « 1 » نازل شد پيغمبر ( صلّى اللَّه عليه و آله وسلّم ) فرمود : « من ظلم عليّا مقعدى هذا بعد وفاتى فكانّما حجد نبوّتى ونبوّة الانبياء قبلى » يعنى كسى كه ظلم كند بعد از من بر على براى جاى من چنان است كه انكار كرده باشد نبوّت مرا ونبوّت جميع پيغمبران را كه پيش از من بوده‌اند .\r\nومخفى نماند كه اخبارى كه دلالت مىكند بر اين كه على خليفه و امام است در كتب ايشان بى حدّ وحصر است و همچنين اخبارى كه به لفظ وصىّ و وارث\r\n\r\n","description":"","footnote":"\r\n« 1 » سوره انفال آيه 25\r\n","page_name":" 149 ","page_number":149},
  {"content":"\r\nرسيده ، نيز در كتب ايشان بى نهايت است و چون سنّيان از اين اخبار چاره نيافته‌اند ، لهذا در اين مقام دو سخن گفته‌اند :\r\nاول اين كه شكّى در خلافت مرتضى على ( عليه السّلام ) نيست وخلافت او مسلّم است ، امّا چون اين احاديث نصّ در خلافت بلافصل نيستند واگرچه به عموم شامل باشند ، پس مىتواند مراد خلافت در مرتبه چهارم باشد .\r\nوسخن دوم ايشان آن است كه مىتواند مراد از وصىّ و وارث كه در بعضى اخبار رسيده خليفه و امام صاحب سلطنت نباشد ، بلكه وصايت در امور ديگر ووراثت در علم و كمال باشد .\r\nو جواب سخن اول ايشان آن است كه تخصيص كلام بى مخصص قطعى جايز نيست به اتفاق ما وشما و چيزى كه مخصّص اين اخبار تواند شد در طرق ما وشما نيست و اگر فرضاً مخصّصى از اخبار در طرق شما باشد كه على خليفه چهارم است ، آن مخصص حجّت بر ما نمى تواند شد .\r\nو اگر گويند مخصّص اجماع است گوييم حال اجماع ايشان معلوم شد .\r\nوايضاً متبادر از امثال احاديث مذكوره در هر لغت ثبوت خلافت وامامت است در تمام اوقات نه بعضى از اوقات زيرا كه هرگاه از كسى پرسند كه بعد از تو جانشين تو كه خواهد بود و بگويد كه : فلان ، يا اولاً از پيش خود بگويد كه بعد از من خليفه وقيّم وجانشين و سرپرست بازماندگان من فلان است هيچ كس از اين كلام جانشين وخليفه در مرتبه سوم يا چهارم يا پنجم نمى فهمد ، بلكه از اين كلام چنان مىفهمد كه بايد بعد از او بى فاصله رجوع به او نمود واو را خليفه وجانشين موصى دانست وتبادر اين معنى از اين اخبار دليل قطعى است بر اين كه مراد حضرت پيغمبر ( صلّى اللَّه عليه و آله وسلّم ) نيز اين معنى است .\r\nوايضاً اضافه خليفه به ياءِ متكلّم به تقدير حرف جرّ - چنان كه در بعضى از اخبار مذكوره واقع شده - و دخول لام تعريف بر لفظ خليفه در مثل « انت\r\n","description":"","footnote":"","page_name":" 150 ","page_number":150},
  {"content":"\r\nالخليفة بعدى » - همچنان كه در بعضى اخبار ديگر رسيده - وعموم واطلاق « من ناصب عليّا على الخلافة » - همچنان كه در بعضى اخبار ديگر رسيده - و همچنين اضافه امام و وصى ووزير و امثال اين ها به ضمائر ومعارف - همچنان كه در بعضى ديگر از اخبار رسيده - همه ادله ظاهره وبراهين باهره‌اند بر تعريف خبر و اختصاص وانحصار حضرت امير ( عليه السّلام ) به خلافت حضرت پيغمبر ( صلّى اللَّه عليه و آله وسلّم ) .\r\nوامّا جواب از سخن دوم ايشان آن كه اولاً اخبارى كه به لفظ خليفه و امام وارد شده است در كثرت به حدّى است كه از براى اثبات مطلوب كافى است و محتاج به اخبارى كه به لفظ وصىّ و وارث رسيده است ، نيست .\r\nثانياً مراد از وصىّ و وارث انبياء ، وصى و وارث در خلافت وامامت وتبليغ احكام ايشان است به مردمان و اين معنى در ميان اهل آن زمان معروف ومشهور بود به نحوى كه احدى شبهه نداشت و از اكثر اخبار مذكوره اين معنى در كمال ظهور است و از كلام فصحاء وبلغاء وخطبا وشعرا اين معنى نيز ظاهر است و همين شعر عبادة بن الصامت كه در روز سقيفه گفته است دليل ظاهر است بر اين مطلب :\r\n« يا للرجال أخّروا عليّاعن رتبة كان له رضيّااليس كان دونهم وصيّا » يعنى اى مردمى كه تأخير انداختند على را از مرتبه‌اى كه سزاوار ان بود و ديگران را بر او مقدم داشتند ، مگر وصايت در ميان ايشان مخصوص به على ( عليه السّلام ) نبود كه مرتكب اين عمل شدند .\r\nنصّ هيجدهم نصوص كثيره است كه در خصوص ائمه اثنى عشر رسيده است .\r\nاز آن جمله در « صحيح » بخارى و در « صحيح » مسلم به يازده طريق و در « جمع بين الصحيحين » به هشت طريق و در « جمع بين الصحاح الستّة » به دو طريق و در « تفسير » ثعلبى به سه طريق و در « مسند » احمد و ساير كتب معتبره ايشان مروى است به الفاظ متقاربه با عدم اختلاف در معنى كه حضرت پيغمبر ( صلّى اللَّه عليه و آله وسلّم ) فرمود :\r\n","description":"","footnote":"","page_name":" 151 ","page_number":151},
  {"content":"\r\n« لايزال امرالدّين ماضياً ما وليّهم اثنى عشر خليفة كلّهم من قريش » و در بعضى از اين طرق به اين نحو است كه :\r\n« إنّ هذا الامر لاينقضى حتّى يمضى فيهم اثنى عشر خليفة كلّهم من قريش » و در بعضى به اين نحو است كه :\r\n« لن يزال هذاالدّين قائماً إلى أن يمضى فيهم اثنى عشر خليفة كلّهم من قريش » و در بعضى طرق بدل « الدّين » و « الامر » لفظ « الاسلام » وارد شده .\r\nو حاصل معنى اين قسم از اخبار آن است كه دين اسلام منقضى و تمام نخواهد شد تا اين كه دوازده خليفه كه همه ايشان از قريش باشند بر اهل اسلام بگذرند و بر ايشان والى و امام شوند .\r\nومخفى نيست كه اين اخبار ونصوص ، صريحه‌اند بر امامت دوازده امام كه شيعه اماميه ايدهم اللّه قائل به امامت ايشان اند ، زيرا كه به غير اين دوازده امام ديگر دوازده خليفه كه از قريش باشند متصوّر نيست و به غير اين دوازده خليفه ديگر دوازده نفرى نيست كه احدى از اهل اسلام قائل به خلافت ايشان باشد .\r\nوبالجمله دلالت اين اخبار بر خلافت همه ائمه اثنى عشر صلوات اللّه عليهم وبطلان خلافت ديگران در نهايت ظهور است ، زيرا كه هيچ فرقه از فرق اسلام قائل به خلافت اين عدد از خلفاء يعنى عدد دوازده خصوصاً كه همه از قريش باشند وخلافت ايشان مستمر باشد ، مادامى كه اسلام باقى است ، نيستند مگر فرقه اثناعشريه .\r\nپس به اين احاديث حقيّت مذهب اثنى عشريه ثابت ومبرهن مىشود و ساير مذاهب ديگر باطل مىشود و اهل سنّت چون اين اخبار را نتوانسته‌اند انكار كرد مضطرّ و ناچار شده‌اند وگفته‌اند كه خلفاى اثنى عشر عبارتند از : چهار خليفه و امام حسن و هفت نفر ديگر از بنى اميه ، و بعضى ديگر گفته‌اند كه مراد چهار خليفه است و امام حسن و عبد اللّه بن زبير وعمربن عبدالعزيز و پنج نفر ديگر از\r\n","description":"","footnote":"","page_name":" 152 ","page_number":152},
  {"content":"\r\nبنى عباس ، و بر هر عاقلى فساد و اختلال اين سخن ظاهر است و همين سخن از ايشان دليل صريح بر بطلان مذهب اين طايفه است .\r\nو از آن جمله ابن ابى الحديد در « شرح نهج البلاغه » از كتاب « حلية الاولياء » روايت كرده است كه پيغمبر ( صلّى اللَّه عليه و آله وسلّم ) فرمود :\r\n« من سرّه أن يحيى حياتى و يموت مماتى و يسكن جنّة عدن التى عرفها ربّى فليوال عليّاً بعدى وليوال وليّه وليقتد بالائمّة من بعدى فانّهم عترتى خلقوا من طينتى ورزقوا فهماً وَعِلماً فويل للمكذّبين من امّتى القاطعين فيهم صلتى لا أنا لهم اللّه شفاعتى » و در « فضائل » احمد و « خصائص » نظيرى و « نخب » ابن جبير به عوض « يسكن جنة عدن » تا آخر چنين است كه : « يدخل جنّة عدن منزلتى ( منزلى ) فليتولّ على بن أبى طالب ( عليه السّلام ) ولياتمّ بالاوصياء من ولده » وترجمه اين عبارت آن است كه : هركه خواهد حياتش مثل حيات من باشد ، ومماتش مثل ممات من باشد ، و در جنّت عدن كه حق تعالى به يَدِ قدرت خود آن را ساخته است ساكن شود ، بعد از من تولى به على بن ابى طالب ( عليه السّلام ) كند و بعد از او تولى و اقتدا به ائمّه واوصياء ( عليهم السّلام ) از اولاد او كنند وايشان را امام خود دانند كه ايشان عترت من اند و آفريده شده از طينت من اند و حق تعالى فهم وعقل به ايشان عطا نموده است ، پس واى بر جمعى از امّت من كه تكذيب ايشان كنند وميان من وايشان را قطع كنند ، خدا شفاعت مرا به ايشان نرساند .\r\nو از آن جمله احمدحنبل در « مسند » وعمادالدّين شفروه « 1 » حنفى در كتاب « ناقضات » بخارى روايت كرده‌اند كه پيغمبر ( صلّى اللَّه عليه و آله وسلّم ) به حضرت امام حسين ( عليه السّلام ) خطاب كرد وگفت :\r\n« أنت سيّدبن السيّد أبو السّادة أنت إمام بن الامام أبو الأئمّة أنت حجّة بن الحجّة\r\n\r\n","description":"","footnote":"\r\n« 1 » يا شقروه به ريحانة الأدب ذيل شرف الدين شفروه رجوع شود .\r\n","page_name":" 153 ","page_number":153},
  {"content":"\r\nأبو الحجج التّسعة من صلبك تاسعهم قائمهم » ؛\r\nتو سيّد و پسر سيّدى و پدر ساداتى و تو امام و پسر امامى و پدر امامانى و تو حجّت و پسر حجّتى و پدر نُه حجّتى كه نُهُم ايشان قائم است به اقامت دين الهى .\r\nومخفى نيست كه لفظ اخو السيد و اخو الامام و اخو الحجة از كتاب سهواً افتاده است و در روايت مشهوره از كتب شيعه مذكور است .\r\nو از آن جمله اخطب خوارزم ملقب به صدرالائمه حديثى طويلى در نصّ همه اثنى عشر كه تصريح به اسماء ايشان شده است ، روايت نموده كه معنى آن بى زياده ونقصان اين است كه پيغمبر ( صلّى اللَّه عليه و آله وسلّم ) فرمود كه : شبى مرا به آسمان بردند ، پروردگار فرمود كه : رسول ايمان آورده به آن چه بر او نازل شده من گفتم من ايمان آورده‌ام و همه مؤمنان . حق تعالى فرمود : راست گفتى ، پس فرمود : اى محمّد كه را در زمين از امّت خود جانشين خود كردى ؟ آيا بهترين ايشان على ( عليه السّلام ) را جانشين كردى ؟ گفتم : بلى يا ربّ . گفت : يا محمّد من يك مرتبه بر زمين نظر كردم و تو را برگزيدم و اسمى از اسم هاى خود را از براى تو اشتقاق نمودم ومقرّر كردم كه هيچ جا مرا مذكور نكنند ، مگر آن كه تو را با من مذكور نمايند ، پس من محمودم و تو محمّد ، بعد از آن مرتبه ديگر بر زمين نظر كردم وعلى را برگزيدم ونامى از نام هاى خود را براى او بيرون آوردم ، پس من اعلى ام واو على اى محمّدمن تو را وعلى وفاطمه وحسن وحسين و ائمه از اولاد حسين را آفريدم از نورى از نورهاى خودم وولايت شما را بر اهل آسمان و زمين عرض كردم هر كس قبول او نمود ، او در نزد من از جمله مؤمنان است و هر كس قبول نكرد در پيش من از جمله كافران است .\r\nاى محمد اگر بنده‌اى از بندگان اين قدر عبادت كند كه احشايش قطع شود يا مانند انبان ( مَشگ ) كهنه شود و منكر ولايت شما شود او را نيامرزم تا اقرار به ولايت شما كند ، اى محمّد مىخواهى ايشان را ببيني ؟ گفتم : بلى . گفت : نگاه كن ،\r\n","description":"","footnote":"","page_name":" 154 ","page_number":154},
  {"content":"\r\nپس نگاه كردم على وفاطمه وحسن وحسين و على بن الحسين ومحمّدبن على وجعفربن محمّد و موسى بن جعفر و على بن موسى ومحمّدبن على و على بن محمّد و حسن بن على ومهدى را ديدم كه در مكان هموارى از نور ايستاده‌اند و نماز مىكنند ومهدى در ميان ايشان مانند ستاره‌اى روشن درخشان بود ، پس حق تعالى فرمود : اى محمّد اين جماعت حجّت هاى من اند بر خلايق ومهدى از جمله عترت تو انتقام ايشان را بكشد وكينه ايشان را بخواهد به عزّت وجلال خودم ، قسم كه اوست حجّت لازم واجب از براى دوستان من كه انتقام كشنده است از دشمنان من .\r\nومخفى نماند كه اخبارى كه در كتب معتبره ايشان روايت شده ودلالت بر خلافت وامامت حضرت امير ( عليه السّلام ) مىكند از كثرت به حدّى نيست كه ذكر همه ممكن باشد چه جاى اين كه در امثال اين رساله توان جمع نمود و اخبارى كه به لفظ مولى و ولى رسيده است در نهايت كثرت است ومراد از مولا و ولى امام وخليفه است ، همچنان كه از سوق اخبار ظاهر است وحديث غديرخم وحديث منزله كه در ميان فريقين متواترند از ادله قاطعه‌اند كه در بعضى از كتب ايشان روايت شده بعد از اين مذكور خواهد شد .\r\nو آياتى كه دلالت بر اين مطلوب مىكند نيز در نهايت كثر تند مثل آيه « انّما وليكم اللّه » « 1 » و غير آن از آيات كثيره كه علماء اهل سنّت در كتب معتبره خود نقل كرده‌اند كه در شأن عاليشان امير مؤمنان ( عليه السّلام ) نازل شده .\r\nوبالجمله آيات و اخبارى كه در اين باب رسيده از كثرت عدد به حدّى نيست كه ضبط وجمع آن را توان نمود و در وضوح دلالت به نحوى نيست كه كسى تواند انكار دلالت آن را بكند و همين قدر كه ما ايراد كرديم از براى صاحبان انصاف كافى است و به همين قدر بر هر ذى شعورى ظاهر وواضح مىشود فساد\r\n\r\n","description":"","footnote":"\r\n« 1 » سوره مائده آيه 55 .\r\n","page_name":" 155 ","page_number":155},
  {"content":"\r\nووهن آن چه را اين مرد و امثال او گفته‌اند كه شيعه را نصّى بر خلافت على نيست و آن چه را در اين باب گفته‌اند خارج از آداب وقواعد بحث ونظر است .\r\n* * *\r\nقال : و ما حال مؤنث اين كار يعنى اثبات نصّ را از ايشان بر مىداريم و به دلائل مقبوله از آن چه به نقل موقوف باشد يا از كتاب ايشان نقل كنيم يا از آن جمله آوريم كه چنان مشهور ومتواتر باشد كه ايشان را انكار ميسّر نشود و آن چه معقول باشد بايد كه تمامى بر قواعد و آداب علم نظر باشد اثبات مىكنيم كه هيج نصّ جلىّ از حضرت پيغمبر ( صلّى اللَّه عليه و آله وسلّم ) نصّ بر خلافت هيچ احدى خصوصاً على مرتضى ( عليه السّلام ) وارد نشده ، بلكه ممتنع است كه نصّى در اين باب باشد واينك در صدد آن مىرويم ان شاءاللّه تعالى پس مىگوييم اتفاق ما وايشان آن است كه بعد از وفات حضرت پيغمبر ( صلّى اللَّه عليه و آله وسلّم ) تمامى انصار در سقيفه بنى ساعده كه محل مشاوره انصار بود جمع شدند و در طلب نصب خليفه شدند در ميان خود سعدبن عباده كه رئيس خزرج بود و آن روز در ميان انصار كسى از او بزرگ تر نبود ، خواستند كه او را به خلافت نصب كنند ابو بكر وعمر و ابو عبيده جراح پيش ايشان آمدند و در باب خليفه بحث كردند خباب بن المنذر كه يكى از اشراف انصار بود گفت : « منّا امير ومنكم امير » يعنى از شما يك امير باشد و از ما يكى در مهاجران شما امير تعيين كنيد و ما در انصار امير تعيين كنيم و هر يك رئيس از قوم خود داشته باشيم تا خلاف ونزاع از ميان برخيزد ، ابو بكر گفت : حضرت پيغمبر ( صلّى اللَّه عليه و آله وسلّم ) فرمود : « الائمة من قريش » انصار قبول كردند و با او بيعت كردند و كار خلافت ابو بكر تمام شد اكنون گوييم معلوم ومقرّر ميان ما وشماست كه ابو بكر مردى تنها وضعيف بود نه از بنى هاشم بود و نه از\r\n","description":"","footnote":"","page_name":" 156 ","page_number":156},
  {"content":"\r\nبنى مخزوم كه روءساى قريشند واو را لشكر وسپاهى نبود و تنها پيش انصار رفت در آن روز و به دليل آن كه پيغمبر ( صلّى اللَّه عليه و آله وسلّم ) فرمود كه : ائمه ( عليهم السّلام ) از قريش باشند انصار را الزام كرده از ايشان بيعت گرفت . اگر نصّ جلىّ مىبود البته انصار كه لشگر اسلام ، ايشان بودند آن را مىدانستند چه شيعه مىگويند كه حضرت پيغمبر ( صلّى اللَّه عليه و آله وسلّم ) در غديرخم هنگام معاودت از حجة الوداع تمام عرب را جمع كرده بود ، بر منبر رفت و حضرت مرتضى على ( عليه السّلام ) را با خود به منبر برد واو را خليفه خود ساخت ومردمان را به بيعت او در آورد و در غديرخم تمامى قبايل عرب جمع بودند و از آن جا متفرق شدند به اطراف ومهاجر وانصار تمام با آن حضرت بودند و چون به مدينه رسيد بعد از دو ماه وفات كرد وهم شيعه مىگويند كه در سقيفه بنى ساعده كه انصار در روز وفات پيغمبر ( صلّى اللَّه عليه و آله وسلّم ) در آن جا جمع شدند و مىخواستند كه با رئيس خود سعدبن عباده كه بزرگ خزرج بود بيعت كنند ، ابو بكر وعمر رفتند وگفتند پيغمبر فرموده : « الأئمّة من قريش » وهمگى قول او را شنيدند ، همچنان كه مذكور شد اكنون گوييم در غدير خم البته انصار حاضر بودند ، زيرا كه ايشان لشگر اسلام بودند ومدار امر خلافت وپادشاهى بر ايشان بود . پس يقين ايشان بايست آن نصّ را شنيده باشند بلكه البته در غدير در حضور حضرت رسالت پناه با حضرت مرتضى على ( عليه السّلام ) بايست بيعت كرده باشند ، پس چرا با وجود آن كه روزگار بسيار از ميان نرفته بود ، ايشان نكث بيعت على ( عليه السّلام ) مىكردند كه با رئيس خود بيعت كنند ، همه كس را معلوم است كه انصار از آن قبيله نبودند كه عهد وبيعت كرده باشند و دو ماه تمام نگذشته باطل كنند و اگر فرض كنيم كه ايشان نكث بيعت كردند ، جهت دفع بيعت ابو بكر مىتوانستند گفت كه با تو بيعت نمى كنيم ، زيرا كه به حكم پيغمبر با على بيعت كرده‌ايم و تو هم بيعت كرده‌اى چرا مىگفتند : « منّا امير ومنكم امير » يعنى از ما اميرى باشد و از شما كه مهاجريد اميرى باشد و چون شيعه با\r\n","description":"","footnote":"","page_name":" 157 ","page_number":157},
  {"content":"\r\nوجود تسليم اين مقدمات دعوى نمى توانند كرد كه انصار در آن مجلس اين سخن گفته باشند ، پس عاقل متحدّس منصف بى غرض را هم چون آفتاب روشن شد كه نصّ در خلافت على ( عليه السّلام ) نبوده و حضرت امير خود حقّيت اجماع مهاجر وانصار بر خلافت ابو بكر مسلّم داشت ، پس دعوى نصّ باطل است وخلافت ابو بكر حق صريح « اطفىء المصباح فقد طلع الصباح » و ما در كتاب « مناظرات سنى وشيعه » اين مقصد را در كلام منظوم به غايت مبين [ كرده‌ايم 
  ] و از آن جمله اين ابيات « كتاب مناظرات » است :\r\nاز پس مصطفى به نصّ جلىّ * گر بر امّت خليفه بود ، على\r\nاز چه انصار در سقيفه شدند * به طلبكارى خليفه شدند\r\nنصّ اگر بودى از شه ابرار * كى پس از او مهاجر وانصار\r\nاختلاف ونزاع مىكردند * بر خلاف اجتماع مىكردند\r\nاين است دليلى قوى صريح بر اين كه نصّ نبوده - انتهى - .\r\nمخفى نماند كه اين مزخرفات اين مرد همگى ناشى است از محض عصبيّت وجهل و بى خبرى از آن چه در كتب معتبره وصحاح خودشان رسيده و از حدّ تواتر گذشته ، زيرا كه دانستى كه نصوص جليّه كه از كتب ثقات ومعتبرين ايشان روايت شده از تواتر بالمعنى تجاوز نموده و در صراحت دلالت بر خلافت بلافصل شاه ولايت به حدّى است كه هر صاحب بصيرتى آن را انكار نمى تواند نمود و آن چه گفته كه اگر نصّ جلىّ بر خلافت مرتضى على ( عليه السّلام ) مىبود بايست در روز سقيفه در باب خلافت منازعه نشود و احدى نگويد كه پيغمبر ( صلّى اللَّه عليه و آله وسلّم ) نصّ بر خلافت على نموده .\r\nجواب آن اين است كه عظماء و اجله و اهل ديانت از صحابه هيچ يك در سقيفه نبودند و اگر بعضى بوده‌اند ، البته گفته‌اند كه پيغمبر ( صلّى اللَّه عليه و آله وسلّم ) نصّ بر على ( عليه السّلام ) كرد و كسى از ايشان نشنيده است يا از خوف وتقيّه هيچ نگفته‌اند ودليل بر اين\r\n","description":"","footnote":"","page_name":" 158 ","page_number":158},
  {"content":"\r\nمطلب آن است كه سابقاً از اكثر كتب معتبره ايشان و از « صحيح » بخارى ومسلم مذكور شد كه هيجده نفر از مشاهير صحابه وقاطبه بنى هاشم از بيعت ابو بكر تخلّف نمودند ، زيرا كه امامت را حق على مىدانستند و پاى اين طايفه كه بيرون رود ، به غير چند نفر از ارباب غرض وطالبين جاه و بعضى از اغبياء و اجلاف عرب كه از اهل معرفت وتحمّل علوم نبويّه نبودند ، ديگر كه باقى مىماند ؟ و آيا اين جماعت همان جماعت نيستند كه اجماع بر قتل عثمان كردند و آيا اين جماعت آن جماعتى نيستند كه بر گِرد معاويه طاغى ياغى جمع شدند و آيا اين جماعت امثال جماعتى نيستند كه بيعت با يزيد كافر جاحد شقى كردند وسلاله نبوّت را به ظلم شهيد كردند ، اگر اجماع وبيعت ايشان حق باشد بايد قتل عثمان بر حق باشد ، زيرا كه دانستى كه ايشانى كه داخل بيعت ابو بكر بودند با علاوه جمعى ديگر داخل در اجماع بر قتل عثمان بودند و همين از براى بطلان مذهب ايشان كافى است وبسيارى از ايشان در نزد معاويه بلكه يزيد هم بودند وتخلف از بيعت واطاعت حضرت امير نمودند اگر در بيعت و اجتماع امثال اين جماعت حجّتى باشد بايست گوساله پرستى بنى اسرائيل بر حق باشد ، زيرا كه بنى اسرائيل كه اجماع بر سامرى نمودند وگوساله پرستيدند ومخالفت هارون نمودند به اضعاف مضاعف بيش از اين جماعت بودند وحديث متواتر متفق عليه بين الفريقين كه پيغمبر ( صلّى اللَّه عليه و آله وسلّم ) به حضرت امير ( عليه السّلام ) مىفرمود كه : « انت منّى بنزلة هارون من موسى » اشاره واضحه وكنايه صريحه است بر اين كه اميرالمؤمنين ( عليه السّلام ) در ميان اين امّت كه مخالفت او را خواهند كرد واطاعت او را خواهند ( نخواهند ) نمود مثل حال هارون خواهد بود كه بنى اسرائيل مخالفت او را كردند وعبادت گوساله سامرى نمودند .\r\nمجملاً مخالفت نمودن بعضى از صحابه يا اكثر ، وكتمان نمودن ايشان نصّ را ومتمسّك نشدن ايشان به آن ، مطلقاً دلالت بر عدم نصّ وحقّيت ابو بكر نمى كند\r\n","description":"","footnote":"","page_name":" 159 ","page_number":159},
  {"content":"\r\nزيرا كه جمعى كه رؤساء منافقين بودند به سبب بغض وعداوت آن حضرت يا از جهت حبّ جاه ومنصب يا از كشته شدن اقارب وعشاير ايشان در دست مرتضى على ( عليه السّلام ) [ يا 
  ] از جهت حسد وتكبّر نصّ را كتمان كردند و در اخفاى او كوشيدند ، اگر مخالفت اين جماعت با على ( عليه السّلام ) واطاعت ايشان مر ابو بكر را دليل بر حقّيت ابو بكر باشد بايد كه معاويه هم بر حق باشد وعلى بر بطلان زيرا كه روايت شده كه در جنگ صفين سيزده قبيله از قريش با اهل و عيال خود در نزد معاويه بودند و در خدمت حضرت از قريش بيش از پنج نفر نبودند ، محمّدبن ابى بكر ومحمّدبن ابى حذيفه خواهرزاده معاويه و هاشم بن عتبه ابن ابى وقّاص و ابو الربيع ابن ابى العاص و جعده بن هبيره .\r\nونظام معتزلى كه از رؤساى سنّيان است گفته است كه : نصّ بر خلافت على از جانب رسول به نحوى ظاهر بود كه همه مىدانستند ، امّا عمر در اخفاى آن وخلافت ابو بكر سعى نمود تا مردم بيعت با ابو بكر كردند وامّا غير رؤسا از ساير مردم اظهار نصوص مىكردند وخلافت على را مىدانستند و اين طايفه اكثر ايشان كه قوى الايمان بودند مثل هيجده نفرى كه از كتب ايشان مذكور شد وقاطبه بنى هاشم بر عقيده ورأى خود ثابت ماندند و از تابعيت على ( عليه السّلام ) ومخالفت با ابو بكر تخلّف نكردند وتتمه ديگر را فريفتند ودينشان را ربودند ، بعضى به جبر وقهر ، وبرخى را به طمع مال ومنصب ، و بعضى را به جهت اين كه حضرت امير ( عليه السّلام ) مشغول غسل و كفن و دفن پيغمبر شده بود و تا چند روز مشغول تعزيه بود ، گفتند على ( عليه السّلام ) رغبت به خلافت ندارد و دست از امامت كشيده و به اين حيله ايشان را فريب دادند و بعضى را گفتند كه : شما حاضر نبوديد و ما حاضر بوديم ، آن نصوصى كه شما شنيده بوديد منسوخ شد واكثر اين طايفه به جهت نادانى وجهل و بى معرفتى از خلافت وامامت زياده از پادشاهى چيزى نفهميده بودند و بعضى با وجود اين كه مىدانستند كه امامت وخلافت\r\n","description":"","footnote":"","page_name":" 160 ","page_number":160},
  {"content":"\r\nحق على ( عليه السّلام ) است بعد از آن كه ديگران به غصب از ميان بردند گفتند : ما رعايائيم ، هر كس امير شود ما اطاعت مىكنيم ، همچنان كه در اكثر ازمنه بسيار اتفاق مىافتد كه سلطنت يا حكومت يا مرتبه قضاء وافتاءِ كه لايق شخصى معين مىباشد واو احق و اولى مىباشد ، ديگرى صاحب مىشود واكثر مردم مىگويند كه : اين حق فلان بود و آن شخصى كه صاحب شد خوب نكرد و به همين اكتفا كنند وبيش از اين اعانتى نكنند و اگر خوفى نداشته باشند ، گاه باشد دو سه مرتبه اظهار كنند و چون ببينند كه سخن ايشان از پيش نمى رود ونفعى ندارد سلامت خود را غنيمت شمارند و از پى كار خود بروند .\r\nمجملاً هركه به بيعت ابو بكر اعتراف نمود يكى از طوايف مذكوره بود وشيعيان خاص على ( عليه السّلام ) كه خواص صحابه بودند بر حق ماندند ومطلقاً اذعان به خلافت ابو بكر ننمودند و بعد از آن كه مرتضى على از مراسم تعزيه رسول اللّه ( صلّى اللَّه عليه و آله وسلّم ) فارغ شد ، آن شيعيان در خدمت حضرت امير ( عليه السّلام ) آمدند و در مجالس و محافل مهاجر وانصار اظهار نصوص نمودند و ائمه جور و اتباع ايشان گفتند : اين ها همه راست است وخلافت حق على است ، امّا چون او در خانه نشست و بيرون نيامد ما را گمان شد كه او اراده امارت ندارد و اگر پيش از اين سخنان را مىشنيديم مرتكب اين امر نمى شديم ، امّا حال مردم بيعت كرده‌اند وخلافت منعقد شده و ديگر ، علاجى ندارد و جميع علماى حديث وتاريخ اهل سنّت متفق اند در اين نقل كه بعد از انعقاد بيعت ابو بكر حضرت اميرالمؤمنين ( عليه السّلام ) به مجلس ايشان آمد وفرمود : منصب وعطيه‌اى را كه حق تعالى به ما عطا كرده از خانه هاى ما به خانه هاى خود مىبريد و از خدا بترسيد و هيچ كس اين سخن را رد نكرد ونگفت كه خدا به شما عطا نفرموده ، جوابى كه گفتند اين بود كه : عمر گفت ما دست از تو بر نداريم تا بيعت كنى . وبشيربن سعد گفت : چون تو در خانه نشستى ما را گمان شد كه رغبت به سلطنت ندارى و اگر\r\n","description":"","footnote":"","page_name":" 161 ","page_number":161},
  {"content":"\r\nپيش از اين ، اين سخن را از تو مىشنيديم گمان نبود كه دو كس با تو مخالفت كنند و ابو بكر گفت اگر بيعت به من نكنى تو را جبر به بيعت نمى كنم ، پس با وجود اظهار نمودن حضرت امير ( عليه السّلام ) وبسيارى از خواص صحابه وقاطبه بنى هاشم مر نصّ بر خلافت را ديگر سكوت بعضى يا بسيارى يا اكثر از مردم كه مطلقاً در فعل ايشان حجّتى نيست چه دلالتى بر عدم نصّ دارد .\r\nو از جمله آن چه شاهد عدل وگواه صدق است بر مطلوب اين اشعار است كه قاضى حسين ميبدى شافعى در « شرح ديوان » روايت كرده است از على بن احمد و احدى از ابو هريره كه او گفت : على ( عليه السّلام ) در حضور ابو بكر وعمر وعثمان وطلحه وزبير وعبدالرحمن و فضل بن عباس وعمار ياسر وعبداللّه مسعود وسلمان و ابو ذر ومقداد گفت :\r\n« لقد علم الاناس بانّ سهمى * من الاسلام يفضل كلّ سهم\r\nو احمد النّبى أخى وصهرى * عليه اللّه صلّى ابن عمّى\r\nوإنّى قائد للنّاس طرّاً * إلى الاسلام من عرب وعجم\r\nوقاتل كلّ صنديد رئيس * وجبّار من الكفّار ضخم\r\nوفى القران ألزمهم ولائى * وأوجب طاعتى فرضاً بعزم\r\nكما هارون من موسى أخوه * كذاك أنا أخوه وذاك اسمى\r\nلذاك أقامنى لهم اماماً * وأخبرهم به بغديرخمّ\r\nفما ( فمن ) منكم يعادلنى بسهمى * واسلامى وسابقتى ورحمى\r\nفويل ثمّ و يل ثم ويل * لمن يلقى الاله غداً بظلمى\r\nوويل ثمّ و يل ثمّ ويل * لجاحد طاعتى ومريد هضمى\r\nوويل للذى يشقى سفاهاً * يريد عداوتى من غير جرمى » « 1 »\r\nترجمه اين ابيات آن كه :\r\n\r\n","description":"","footnote":"\r\n« 1 » اين اشعار در ديوان على عليه السلام ياد شده است .\r\n","page_name":" 162 ","page_number":162},
  {"content":"\r\nبه تحقيق كه مردم مىدانند نصيب و مرتبه من در اسلام از همه پيشتر و بيشتر است .\r\nو احمد كه پيغمبر خدا است برادر و پدر زن و ابن عمّ من است .\r\nو من همه مردم از عرب وعجم را به اسلام كشيدم .\r\nو هر كافر بزرگ معروف ومشهور را كشتم .\r\nو حق تعالى در قرآن امامت مرا بر مردم لازم گردانيد واطاعت مرا بر ايشان واجب وفرض عزم نموده .\r\nچنان چه هارون برادر موسى بود و من هم برادر پيغمبرم ومسمّى به اين اسمم .\r\nو به اين سبب مرا امام مردم گردانيده و در روز غديرخم به همه ايشان خبر داده .\r\nپس در ميان شما كيست كه در اسلام وفضل وقرابت ، عديل و مثل من باشد .\r\nپس عذاب وعقاب پى در پى بر كسى باد كه فردا ملاقات كند خدا را در حالتى كه ظلم بر من كرده باشد .\r\nوعذاب وسخط الهى بر كسى باد كه انكار اطاعت من و اراده شكست من كند .\r\nوواى بر شقى محرومى كه اراده عداوت من كند ، با وجود بى گناهى و بى جرمى من .\r\nو ابن مغازلى در « مناقب » روايت كرده است كه حضرت اميرالمؤمنين ( عليه السّلام ) در رحبه مردم را جمع نمود وفرمود كه سؤال مىكنم از شما به خدا كه هركه آن چه در روز غديرخم از پيغمبر ( صلّى اللَّه عليه و آله وسلّم ) شنيده باشد بگويد به روايت ابى الطفيل سى نفر و به روايت ابو نعيم خلايق بسيار شهادت دادند كه در آن روز پيغمبر ( صلّى اللَّه عليه و آله وسلّم ) فرمود كه : « من كنت مولاه فهذا علىّ مولاه اللهمّ وال من والاه وعاد من عاده » يعنى هركه من مولا يعنى متولى امور دين ودنياى اويم على نيز متولى امور دين ودنياى اوست . خدايا دوست دار هركه او را دوست دارد ودشمن دار هركه او را دشمن\r\n","description":"","footnote":"","page_name":" 163 ","page_number":163},
  {"content":"\r\nدارد .\r\nو در « صحيح » ترمذى مروى است كه زيدبن ارقم گفت : على در مسجد از مردم سؤال كرد كه به خدا قسم كه هر كس از رسول شنيده باشد كه فرمود : « من كنت مولاه فعلىّ مولى اللهمّ وال من والاه وعاد من عاده » بگويد من از جمعى بودم كه شنيده بودم و مثل ديگران كتمان شهادت كردم ، پس چشمم كور شد .\r\nپس از آن چه مذكور شد معلوم شد كه جمع كثيرى اظهار نصّ بر على ( عليه السّلام ) كردند وجمعى مىدانستند و به جهات مذكوره اظهار نكردند وايشانى كه در بيعت ابو بكر داخل نشدند بسيار بودند .\r\nوامّا تعجّب از حال ايشانى كه بيعت با ابو بكر كردند با وجود كثرت ايشان وعظمت شأن ايشان .\r\nدانستى كه اين جماعت را عظم شأنى نبود وكثرت ايشان از كثرت بنى اسرائيل كه گوساله سامرى پرستيدند و از كثرت قتله عثمان بيشتر نبود ، با وجود اين كه كثرت مطلقاً سبب تعجّب و مانع خطا نمى تواند بود ، زيرا كه حق تعالى در مواضع بسيار مذمّت كثرت ومدح قلت نموده مثل :\r\n« وان تطع أكثر من فى الارض يضلّوك عن سبيل اللّه » « 1 » يعنى اگر اطاعت كنى اكثر مردم را تو را گمراه كنند .\r\nو مثل : « و أكثرهم للحقّ كارهون » « 2 » يعنى اكثر مردم حق را ناخوش دارند .\r\nو مثل : « و ما وجدنا لاكثرهم من عهد وان وجدنا اكثرهم لفاسقين » « 3 » يعنى ما از براى بيشتر مردم وفا به عهد نيافتيم واگرچه اكثر ايشان را فاسق يافتيم .\r\nو مثل : « وقليل من عبادى الشكور » « 4 » يعنى بندگان شاكر من كم اند و از اين قبيل\r\n\r\n","description":"","footnote":"\r\n« 1 » سوره زخرف آيه 78\r\n« 2 » سوره انعام آيه 116\r\n« 3 » سوره اعراف آيه 102\r\n« 4 » سوره سبأ آيه 13\r\n","page_name":" 164 ","page_number":164},
  {"content":"\r\nآيات بسيار است .\r\nو بدان كه آن چه اين مرد مسكين تصريح به آن كرده است از انكار كردن نصّ در روز غديرخم ناشى از كمى تتبّع وعصبيّت است و ما چند طريق از طرق نصّ روز غدير كه در كتب معتبره مشاهير علماى ايشان روايت شده در اين جا ذكر مىكنيم تا ارباب انصاف بدانند كه اين جماعت تا چه حدّ بى انصاف اند .\r\nاز آن جمله ترمذى در « صحيح » خود وثعلبى در « تفسير » از ابو هريره روايت كرده‌اند كه : هركه در روز هيجدهم ذى الحجّة روزه بگيرد ثواب روزه شصت ماه از جهت او نوشته شود و آن روز عزيز است ، زيرا كه پيغمبر ( صلّى اللَّه عليه و آله وسلّم ) در آن روز دست على ابن ابى طالب ( عليه السّلام ) را گرفت وگفت : « ألست أولى بالمؤمنين من انفسهم ؟ » آيا من نسبت به مؤمنان اولى از خودشان نيستم ؟ همه گفتند : بلى يا رسول الله ( صلّى اللَّه عليه و آله وسلّم ) . پس گفت : « من كنت مولاه فهذا علىّ مولاه » يعنى هر كس من مولاى اويم ، پس اين على مولاى اوست ، پس عمر ابن الخطاب گفت : « بخّ بخّ لك يابن أبى طالب ( عليه السّلام ) أصبحت مولاى ومولى كلّ مؤمن ومؤمنة » به ، به مبارك باد تو را يا على كه گرديدى مولاى من ومولاى هر مؤمن ومؤمنه . بعد از آن اين آيه نازل شد كه : « اليوم اكملت لكم دينكم و اتممت عليكم نعمتى » « 1 » يعنى امروز دين شما را كامل گردانيدم ونعمت خود را بر شما تمام كردم .\r\nوايضاً ثعلبى نزديك به همين مضمون مسطور به طريق ديگر از براءبن غازب روايت كرده است و در « جمع بين الصحاح السّتة » نيز به همين مضمون روايت كرده است .\r\nو از آن جمله در « تفسير » ثعلبى مروى است از ابن عباس كه آيه : « يا ايّها الرسول بلغ ما انزل اليك من ربّك فإن لم تفعل فما بلغت رسالته » « 2 » در شأن\r\n\r\n","description":"","footnote":"\r\n« 1 » سوره مائده آيه 3\r\n« 2 » سوره مائده آيه 67\r\n","page_name":" 165 ","page_number":165},
  {"content":"\r\nعلى ( عليه السّلام ) نازل شد و بعد از نزول آيه ، حضرت پيغمبر ( صلّى اللَّه عليه و آله وسلّم ) دست على ( عليه السّلام ) را گرفت وگفت : « من كنت مولاه على فعلىّ مولاه اللهمّ وال من والاه وعاد من عاداه » وايضاً ثعلبى به طريق ديگر از سفيان بن عيينه روايت كرده است كه در غديرخم پيغمبر ( صلّى اللَّه عليه و آله وسلّم ) مردم را جمع كرد وگفت : « من كنت مولاه فعلىّ مولاه » و چون اين خبر در ميان طوايف وقبايل عرب شايع شد ، حارث ابن نعمان فهرى به خدمت حضرت رسول ( صلّى اللَّه عليه و آله وسلّم ) آمد وگفت : يا محمّد تو از جانب خدا ما را امر كردى به كلمه توحيد ورسالت خود و پنج وقت نماز و روزه ماه رمضان و حج و ما همه را قبول كرديم و به اين همه راضى نشدى تا اين كه دست پسر عمّ خود را گرفتى واو را بر ما گزيدى وتفضيل دادى وگفتى « من كنت مولاه فعلى مولاه » آيا اين را از پيش خود كردى يا از جانب خدا عزّوجلّ ؟ حضرت فرمود كه : به خداى بى شريك قسم كه اين را به امر خدا كردم . پس حارث رو گردانيد وشروع به رفتن كرد و مىگفت : خدايا اگر آن چه محمّد ( صلّى اللَّه عليه و آله وسلّم ) مىگويد ، حق است از آسمان سنگ بر ما بريز يا به عذاب اليم معذب كن ، ناگاه از آسمان سنگى عظيم فرود آمد و بر سرش خورد كه از دبرش بيرون رفت وهمانجا به جهنّم و اصل شد ، پس اين آيه نازل شد كه : « سئل سائل به عذاب واقع للكافرين ليس له دافع » « 1 » يعنى سوال كرد سؤال كننده كه عذابى بر كافران نازل كن كه هيچ كس آن را دفع نكند .\r\nوثعلبى در « تفسير » خود مضمون حكايت روز غدير را به چند طريق ديگر سواى آن چه مذكور شد روايت كرده است وحافظ ابو بكر ابن مردويه روايت نموده كه در منزل غديرخم پيغمبر ( صلّى اللَّه عليه و آله وسلّم ) بازوى على ( عليه السّلام ) را بلند كرد و از يكديگر جدا نشدند تا آيه « اليوم أكملت لكم دينكم و أتممت عليكم نعمتى ورضيت لكم\r\n\r\n","description":"","footnote":"\r\n« 1 » سوره معارج آيه 1\r\n","page_name":" 166 ","page_number":166},
  {"content":"\r\nالاسلام ديناً » « 1 » نازل شد ، پس آن حضرت گفت : اللّه اكبر بر اكمال دين و اتمام نعمت ورضاى پروردگار به رسالت من وولايت على ( عليه السّلام ) پس فرمود : « من كنت مولاه فعلىّ مولاه اللهمّ وال من والاه وعاد من عاداه وانصر من نصره و اخذل من خذله » پس حسان بن ثابت اذن خواست كه اين حكايت را منظوم كند ، حضرت فرمود بگو : « على بركة اللّه » پس حسان گفت :\r\n« يناديهم يوم الغدير نبيّهم * بخمّ فاسمع بالنّبى مناديا .\r\nفانّى موليكم نعم ووليّكم * فقالوا و لم بيد واهناك التعاديّا .\r\nالهك مولانا و أنت وليّنا * * ولن تجدن منالك اليوم عاصياً .\r\nفقال له قم يا على فانّنى * رضيتك من بعدى إماماً وهادياً » ؛\r\nيعنى ندا داد مردم را در روز غدير خم كه آيا من مولى و ولى شما نيستم ؟ مردم گفتند : بلى . و اظهار كراهت نكردند وگفتند : پروردگار تو مولاى ماست و تو ولىّ و صاحب اختيار مائى ونخواهى يافت تو احدى از ما را كه عصيان ومخالفت امر تو را بكند ، پس پيغمبر ( صلّى اللَّه عليه و آله وسلّم ) فرمود : يا على ( عليه السّلام ) برخيز به درستى كه من تو را بعد از خود امام وراهنماى خلايق گردانيدم و به اين راضى شدم .\r\nپس عمربن الخطاب رسيد وگفت : « هنيئالك يا علىّ بن أبى طالب ( عليه السّلام ) أصبحت و أمسيت مولى كلّ مؤمن ومؤمنة » يعنى گوارا باد تو را يا على كه گرديدى مولاى هر مؤمن ومؤمنه .\r\nو همين حديث را به همين مضمون به عينه صاحب كتاب « شرفات الشعراء » در آخر جزو رابع نقل كرده .\r\nو از آن جمله ابن مغازلى شافعى در « مناقب » خود روايت نموده كه در حجّة الوداع حضرت رسول ( صلّى اللَّه عليه و آله وسلّم ) در منزل غديرخم نزول نمود و براى نماز ظهر\r\n\r\n","description":"","footnote":"\r\n« 1 » سوره مائده آيه 3\r\n","page_name":" 167 ","page_number":167},
  {"content":"\r\nندا فرمود ، روزى بسيار گرم كه از شدت گرما بعضى مردم رداى خود را بر زيرپا مىگذاشتند و بعضى بر سر مىافكندند و بعد از نماز خطبه طويلى خواند و بعد از آن دست على بن ابى طالب ( عليه السّلام ) را گرفته ، بلند كرد و سه مرتبه فرمود : « من كنت مولاه فعلى مولاه اللهمّ وال من والاه وعاد من عاداه » وباز ابن مغازلى در همين كتاب از براءبن عازب روايت نموده كه در غديرخم پيغمبر ( صلّى اللَّه عليه و آله وسلّم ) ، دست على ( عليه السّلام ) را گرفته [ گفت : 
  ] « الستم تعلمون انّى اولى بالمؤمنين من انفسهم الستم تعلمون انّى اولى بكل مؤمن من نفسه » آيا نمى دانيد كه من نسبت به مؤمنان اولى ام از خودشان ؟ آيا نمى دانيد كه من نسبت به هر مؤمنى اولايم از خودش ؟ مردم همه گفتند : بلى يا رسول اللّه ( صلّى اللَّه عليه و آله وسلّم ) . سپس فرمود : « من كنت مولاه فعلى مولاه اللهمّ وال من والاه وعاد من عاداه » عمر على را ملاقات كرد وگفت : « هنيئالك يابن ابى طالب اصبحت مولى كلّ مؤمن ومؤمنه » وايضاً ابن مغازلى همين حديث را به نحو مذكور با اندك تفاوت در الفاظ به طريقى ديگر از زيدبن ارقم روايت نموده .\r\nوايضاً به طريقى ديگر از ابن [ ابى 
  ] اوفى روايت كرده و به طريق ديگر از ابى الطفيل روايت كرده و بعد از آن به هفت طريق ديگر آن را روايت كرده است و بعد از نقل آن طرق ، گفته است كه حديث غديرخم را صد نفر روايت كرده است و اين حديث ثابت است وعلّتى در آن نمى بينم و اين فضيلتى است كه مخصوص على بن ابى طالب ( عليه السّلام ) است و هيچ كس با او در اين شريك نيست .\r\nو از آن جمله در « جمع بين الصحاح السّتة » از « صحيح ترمذى » روايت كرده است كه : پيغمبر ( صلّى اللَّه عليه و آله وسلّم ) دست على ( عليه السّلام ) را گرفت وگفت : « يا ايّهاالنّاس الستم تعلمون انّى اولى بالمؤمنين من انفسهم » آيا نمى دانيد كه اولايم به مؤمنين از خودشان ؟ مردم گفتند : بلى . پس حضرت فرمود : « فمن كنت مولاه فعلى مولاه اللهمّ وال من والاه وعاد من عاداه »\r\n","description":"","footnote":"","page_name":" 168 ","page_number":168},
  {"content":"\r\nونيز در اين كتاب به چند طريق ديگر روايت نموده و از آن جمله صاحب كتاب « استيعاب » همين حديث را به مضمون مذكور يك مرتبه از ابو هريره روايت نموده است و يك مرتبه از بريده روايت كرده است و يك مرتبه از جابر روايت كرده است و يك مرتبه از براءبن عازب روايت كرده است و يك مرتبه از زيدبن ارقم روايت كرده است .\r\nو از آن جمله ابن عقده در كتاب « الولاية » كه به خصوص اين حديث تصنيف كرده است آن را به صد و پنج طريق روايت كرده است ومحمدبن جرير طبرى نيز در كتابى كه به خصوص اين حديث تصنيف نموده ، آن را به هفتاد و پنج طريق روايت كرده است و احمد حنبل در « مسند » خود اين حديث را به هشت طريق روايت كرده است ومحمّدبن الجزرى [ الدمشقى 
  ] شافعى كه از اكابر اهل سنّت است در كتاب « اسنى المطالب في مناقب على ابن ابى طالب ( عليه السّلام ) » « 1 » اين حديث را به هشتاد طريق روايت كرده است و اثبات تواتر آن را نموده است و منكر آن را به جهل وعصبيّت نسبت داده است و ابن بطه آن را به بيست و سه طريق روايت كرده است و ابو يعلى موصلى آن را به چند طريق روايت كرده است .\r\nاين حديث را اكثر اكابر اهل سنّت ومشاهير محدّثين ايشان روايت نموده‌اند و آن چه از مشاهير علماى ايشان كه در نزد هر متتبّعى ثابت ومحقق است كه اين حديث را روايت كرده‌اند تفصيل اسماء ايشان اين است : ثعلبى و ابن مردويه ومسلم وترمذى وحميدى وطبرى و ابن مغازلى و ابى داود سجستانى و ابن عقده و ابن عبدريّه و احمد بن حنبل و رزين بن عبدى ومحمدبن جزر شافعى و ابن كثير شامى و ابو المعالى جوينى و ابو الحسن دارقطنى و ابو شاهين مروى و ابو نعيم اصفهانى ومحمّدبن اسحاق و ابو بكر باقلانى و ابو المظفر سمعانى و ابو سعيد خرگوشى وشعبى وزهرى و شريك قاضى ونسائى وبلادرى و ابن بطه و ابو بكر بن شيبه و على بن هلال\r\n\r\n","description":"","footnote":"\r\n« 1 » اين كتاب در ايضاح المكنون ج 1 ، ص 81 ياد شده است .\r\n","page_name":" 169 ","page_number":169},
  {"content":"\r\nومسعود [ ى 
  ] ورازى و ديگران نيز اين حديث را روايت كرده‌اند .\r\nو بعضى آن را به صد و بيست و پنج طريق روايت نموده‌اند .\r\nو بعضى ديگر آن را به صد و پنجاه طريق روايت نموده‌اند .\r\nوبسيارى از علماى اهل سنّت به خصوص ضبط طرق اين حديث كتاب على حده تصنيف نموده‌اند ، همچنان كه هريك از طبرى و ابن عقده كتابى در ضبط طرق اين حديث تأليف نموده‌اند و آن را مسمّى به كتاب « الولاية » نموده‌اند و على بن هلال كتابى تصنيف كرده و آن را به كتاب « الغدير » مسمّى نموده و احمد بن محمّدبن سعيد كتابى تصنيف كرده و آن را كتاب « من روى خبرالغدير » نام گذاشت ورازى كتابى تصنيف نموده و آن را كتاب « اسماء رواة هذاالخبر على حروف المعجم » اسم گذاشته ومسعود كتابى ساخته و آن را به كتاب « رواة هذاالخبر وطرقها » موسوم نموده و ابن كثير شافعى در تاريخ خود گفته كه از محمّدبن جريرطبرى شافعى كتابى ديدم در دو جلد بزرگ كه طريق اين حديث را جمع نموده بود و ابو المعالى جوينى گفته است كه در بغداد كتابى ديدم مشتمل بر طرق روايات اين خبر و بر آن كتاب نوشته بود كه مجلّد بيست و هشتم از طرق : « من كنت مولاه فعلى مولاه » .\r\nمجملاً همچنان كه بسيارى از علماء گفته‌اند ، در اسلام هيچ خبرى به اين شهرت وكثرت روات نيست و اين ظاهر است كه زيرا كه مجمعى به كثرت مجمع روز غدير نبوده و هيچ مطلبى اين قدر دواعى بر نقل نداشته وجمعى از علماء گفته‌اند كه از براى على بن ابى طالب ( عليه السّلام ) در روز غدير شصت هزار شاهد است و بعضى گفته هشتاد و شش هزار شاهد است و اين اشاره به آن است كه صحابه ومردمانى كه از اطراف جمع شده بودند در آن روز به اين عدد بوده‌اند و شبهه نيست كه امرى كه در حضور اين جمع كثير وجم غفير به ظهور رسد البته متواتر مىباشد و از اين جهت كم كسى است از علماء اهل سنّت كه آن را\r\n","description":"","footnote":"","page_name":" 170 ","page_number":170},
  {"content":"\r\nروايت نكرده است ، پس هركه منع تواتر آن را كند مثل شارح مقاصد و غير او از متكلّمان اهل سنّت و مثل اين مرد بى چاره مسكين كه نمى دانم كيست و اصلش از كجاست و از همه چيز عارى و بى تتبع است ، ناشى است از عدم تتبع يا از عصبيّت وعناد ولامحاله انكار اين حديث از قبيل انكار بلاد ثابته ووقايع ماضيه ولا اقل مثل انكار وقوع حجّة الوداع را كرده است زيرا هر كه نقل حجّة الوداع را كرده است نقل حديث غديرخم را نيز كرده است و نقل نكردن بخارى آن را قادح در تواتر وصحت آن نيست بلكه مشعر از عصبيت وعناد بخارى است و آن چه بعضى گفته‌اند كه مسلم نيز نقل نكرده است اشتباه است و در كتاب « نهج الايمان » « 1 » كه از تصانيف يكى از اعاظم وعدول علماى شيعه است مذكور است كه در صحيح مسلم در جزء رابع بعد از دوازده ورق ذكر حديث يوم الغدير واقع است .\r\nمجملاً انكار اين حديث از قبيل انكار بديهيات است ، چگونه مىتواند حديثى كه مشايخ شيعه همگى نقل كنند واكثر مشايخ سنّيان نيز نقل كنند ، دروغ باشد با وجود اين كه بسيارى از مشاهير شعراء عرب آن را منظوم نموده ، نقل حسان بن ثابت و ابياتش مذكور شد و مثل دعبل و ابو نواس و قيس بن سعدبن عباده انصارى وعمربن عاص وزاهى وكميت و غير ايشان .\r\nومروى است از پسر كميت كه گفت : پيغمبر ( صلّى اللَّه عليه و آله وسلّم ) را در خواب ديدم فرمود : قصيده پدرت را بخوان ، من شروع نمودم به خواندن و چون به اين شعر رسيدم كه :\r\n« و لم أرمثل ذاك اليوم يوماً * و لم أرمثله حقّاً اضيعا »\r\nيعنى نديدم مثل روز غدير روزى را ونديدم مانند آن چنان حقّى ثابت كه ضايع شود .\r\n\r\n","description":"","footnote":"\r\n« 1 » در ذريعه حرف ن ياد شده است .\r\n","page_name":" 171 ","page_number":171},
  {"content":"\r\nحضرت گريه بسيارى كرد وفرمود : پدرت راست گفت : مثل اين حقّى نديدم كه ضايع شده باشد .\r\nو قيس بن عباده انصارى در صفين گفته است :\r\n« قلت لما بغى العدوّ علينا * حسبنا ربّنا و نعم الوكيل »\r\nيعنى چون كه دشمن بر ما زورآور شد ، گفتم خدا ما را كافى است واو نيكو وكيلى است از براى ما .\r\n« حسبنا رّبنا الذى فتح البصر * ة بالامس و الحديث طويل »\r\nوكافى است ما را پروردگارى كه ديروز فتح بصره را به ما كرامّت كرد .\r\n« و علىّ إمامنا و إمام * لسوانا أتى به التنزيل .\r\nحين قال النّبى من كنت مولاه * فهذا على مولاه خطب جليل .\r\nإنّ ما قاله النّبّى حتم * على الأمّة ما فيه قال وقيل »\r\nوعلى امام ما و امام هر كسى است ، همچنان كه از جانب پروردگار نازل شد در وقتى كه پيغمبر ( صلّى اللَّه عليه و آله وسلّم ) فرمود : هركه من مولاى اويم اين على ( عليه السّلام ) نيز مولاى او است . و به درستى كه آن چه پيغمبر ( عليه السّلام ) فرموده واجب است بر امّت كه آن را قبول كنند و راه گفتگويى در آن نيست .\r\nو چون كه وقوع اين حكايت ثابت شد به نحوى كه انكار آن را نمى توان نمود ، مىگوييم كه شبهه نيست كه اين حكايت صريح در امامت آن حضرت است ، زيرا كه حضرت رسول ( صلّى اللَّه عليه و آله وسلّم ) اول فرموده كه آيا من اولى به مؤمنين نيستم از نفسهاى ايشان ؟ و شبهه نيست كه اولى - و ساير عبارات به حسب اختلاف روايات كه به اين معنى است به معنى اولى به تصرف در جميع امور دين و دنيا است و بعد از آن كه مردم تصديق اولويت حضرت رسول ( صلّى اللَّه عليه و آله وسلّم ) نمودند ، آن حضرت تفريع بر اين كردند كه : « پس هركه من مولاى اويم على هم مولاى اوست » ونظر به اين تفريع بايد مولى هم به معنى اولى به تصرف در جميع امور دين و دنيا باشد و الاكلام\r\n","description":"","footnote":"","page_name":" 172 ","page_number":172},
  {"content":"\r\nلغو خواهد شد و اولى به تصرف در جميع امور دين و دنيا نيست مگر امام وخليفه او و شاهد بر اين معنى امور بسيارى ديگر نيز هست كه بعد از اين مذكور مىشود .\r\nومخفى نماند كه متأخرين اهل سنّت از راه اضطرار بعضى انكار تواتر وصحّت اين حديث را كرده‌اند و فساد اين در غايت ظهور است بعد از اطلاع بر آن چه مذكور شد ، زيرا كه دانستى كه از آن چه ما ذكر كرديم قريب به چهل نفر از اكابر مشايخ ايشان در كتب معتبره خود اين حديث را نقل كرده‌اند واكثر ايشان آن را به طرق متعدّده روايت كرده‌اند و هر يك از طرق اكثر ايشان به انفراده به حدّ تواتر است ، چه جاى آن كه همه طرق ملاحظه شود و با وجود اين هرگاه اين حديث متواتر صحيح نباشد ، نمى دانم ديگر چگونه مىتواند شد كه در عالَم خبرى صحيح ومتواتر باشد .\r\nو چون اكثر متأخرين ديده‌اند كه انكار اين حديث ومنع صحت و تواتر آن مكابره است ، گفته‌اند شبهه در صحت وقوع اين حكايت نيست ، ليكن « مولى » در لغت به ده معنى آمده است .\r\nاول به معنى اولى به تصرف در امور دين و دنيا كه به معنى امام وخليفه است .\r\nدوم به معنى سيّد مطاع .\r\nسوم به معنى ناصر .\r\nچهارم به معنى مالك رزق .\r\nپنجم به معنى معتق ، يعنى آزاد كننده .\r\nششم به معنى معتَق يعنى آزاد كرده شده .\r\nهفتم ابن عمّ .\r\nهشتم ضامن جريره .\r\nنهم همسايه .\r\n","description":"","footnote":"","page_name":" 173 ","page_number":173},
  {"content":"\r\nدهم حليف يعنى هم قسم در بعضى امور .\r\nو مىتواند شد كه مولى در اين حديث به معنى اول يعنى اولى به تصرف در جميع امور كه مرادف امام وخليفه است نباشد ، بلكه مراد يكى از معانى ديگر باشد .\r\nو فساد و ضعف اين سخن بر هر ذى شعورى ظاهر است به چندين وجه :\r\nاول آن كه دانستى كه « ولى » در اين جا به معنى اولى به تصرف در جميع امور دين و دنيا است ، همچنان كه شأن نبي است و بعد از آن كه پيغمبر ( صلّى اللَّه عليه و آله وسلّم ) فرمود : « الست اولى بكم » بر آن عطف وتفريع نمود كه : « فمن كنت مولاه فعلى مولاه » و هر اهل زبانى مىفهمد كه اين عطف وتفريع دليل صريح است بر اين كه مراد از مولى در هر دو موضع بايد به معنى اولى باشد و به معانى ديگر نمى تواند شد و الا لازم مىآيد عطف وتفريع لغو باشد و لازم مىآيد اغراء به جهل ، زيرا كه آن معانى ديگر اصلاً به ذهن نمى آيد .\r\nو اگر كسى گويد معنى سيّدمطاع بسيار بعيد نيست كه مراد باشد گوييم سيّدمطاع على الاطلاق نيز به معنى اولى به تصرف در جميع امور است كه مرادف خليفه است و ساير معانى مذكوره هيچ مناسبت به مقام ندارد .\r\nدوم اين كه اين همه اهتمام به شأن تبليغ و رساندن اين امر به نحوى كه جبرئيل مكرّر نازل شد و از جانب پروردگار تهديدى به آن شدت آورد و حق تعالى فرمود : اين امر را برسان كه اگر نرسانى تبليغ رسالت نكرده خواهى بود و حق تعالى ضامن عصمت ومحافظت آن حضرت از دشمنان شد ، دليل صريح ونصّ قاطع است كه مراد از اين امر نيست مگر امامت وخلافت و هيچ عاقلى تصور مىكند كه اين همه تهديد وسعى در تبليغ به نحوى كه در اثناى راه به منزل نرسيده در روزى به آن گرمى كه پا بر زمين نتوانست گذاشت و از شدت حرارت آفتاب سر بر نتوان داشت . پيغمبر ( صلّى اللَّه عليه و آله وسلّم ) فرود آيد وتبليغ آن را بكند بر\r\n","description":"","footnote":"","page_name":" 174 ","page_number":174},
  {"content":"\r\nاين باشد كه بگو على ( عليه السّلام ) ناصر يعنى يارى كننده شما است يا ابن عمّ تو است يا همسايه وهمقسم يا آزاد كننده و يا آزاد كرده شده يا مالك رزق يا ضامن جريره است ، نمى دانم كدام ذى شعور اين تصوّر را مىكند .\r\nسوم آن كه دانستى كه اكثر علماى ايشان نقل كرده‌اند كه بعد از وقوع اين حكايت آيه : « اليوم اكملت لكم دينكم و اتممت عليكم نعمتى الايه » « 1 » نازل شد و شبهه نيست كه اكمال دين و اتمام نعمت ورضاى الهى به اسلام ( نسبت اين مدخليّت ) با هيچ يك از ( نبوّت ) امور مذكوره سواى امامت وخلافت [ مناسبت 
  ] ندارد و اين از بديهيات ظاهره است . « » چهارم آن كه بعد از وقوع اين حكايت اصحاب مىآمدند و حضرت امير ( عليه السّلام ) را تهنيت مىنمودند و از وقت ظهر تا وقت عشاء مشغول تهنيت بودند ، خصوص عمر كه ايشان تصريح نمود كه : « اصبحت مولاى ومولى كلّ مؤمن ومؤمنه » همچنان كه از اكثر طرق مذكوره ثابت شد و ظاهر است كه تهنيت مناسبت با هيچ يك از معانى مذكوره سواى خلافت وامامت ندارد ومؤيد ومؤكد اين است قضيّه حارث فهرى وتهنيت و اشعار شعرا وقول حسان بن ثابت : اماماً وهادياً وتصريح كُميت در اشعار خود كه : « و لم ارمثله حقّاً اضيعا » ؛\r\nوعجب اين كه بعضى از متعصّبين اهل سنّت وجاهلين به وضع ولغت از راه جهل وعصبيت گفته‌اند كه مولى به معنى اولى نيامده است . زيرا كه مولى بر وزن مفعل است و اولى صيغه افعل تفضيل است و استعمال مفعل به معنى افعل تفضيل جايز نيست شارح مقاصد با وجود عصبيّت اعتراف به فساد اين قول نموده است و گفته است كه كسى نمى گويد كه مولى از صيغ تفضيل است ، بلكه مىگويند اسمى است به معنى اولى ودليل بر اين تصريح ائمه لغت است از آن جمله ابو عبيده در\r\n\r\n","description":"","footnote":"\r\n« 1 » سوره مائده آيه 3\r\n","page_name":" 175 ","page_number":175},
  {"content":"\r\nكتاب « تفسير القرآن » در تفسير مولى در آيه « مأويكم النّار هى مولاكم » « 1 » گفته است : « اى هى اولى بكم » و ابو بكر انبارى در كتاب « تفسير المشكل » گفته است : « المولى و الولى الاولى بالشيىء » وفراء در كتاب « معانى القرآن » گفته است : « ان المولى و الولى في لغة العرب واحد » ومبرّد گفته است : « الولى هو الاحق و الا ولى ومثله المولى » و در اشعار شعراى مشهور مثل لبيد و اخطل غير ايشان بسيار مولى استعمال در اولى شده است ، به نحوى كه متبادر از لفظ مولى اولى است ، همچنان كه بر ارباب تتبع واطلاع مخفى نيست .\r\nو بعضى ديگر از سنّيان مضطرّ شده‌اند وگفته‌اند شبهه نيست مولى به معنى اولى آمده است ، ليكن مىتواند شد كه مراد اولى به تصرف در جميع امور كه مرادف امام است نباشد ، بلكه اولى در بعض امور باشد .\r\nو جواب اين سخن واهى آن است كه وجوه مذكوره از .\r\nعطف نمودن جمله « فمن كنت مولاه » بر جمله « الست اولى بكم » .\r\nونزول آيه : « اليوم اكملت الايه » .\r\nوتهديد شديد در تبليغ .\r\nوتهنيت صحابه .\r\nو غير آن از وجوه مذكوره ادلّه باهره‌اند بر اين كه مراد اولى به تصرف در جميع امور است .\r\nبا وجود اين كه اگر مراد اولويت در بعضى امور باشد لازم مىآيد اغراء به جهل زيرا كه آن بعض معلوم شما و ما نيست كه چيست ، وشما هم تعيين آن را نكرده‌ايد وچگونه مىتواند شد كه چنين اساسى برپا شود از براى امرى كه هيچ كس نداند كه آن امر چيست .\r\nو از آن چه مذكور شد ثابت ومحقق شد كه انكار اصل اين حديث يا انكار\r\n\r\n","description":"","footnote":"\r\n« 1 » سوره حديد آيه 15\r\n","page_name":" 176 ","page_number":176},
  {"content":"\r\nدلالتش بر مطلوب نمى تواند كه باعثى به غير جهل وعصبيّت داشته باشد « و الحمد للّه على تأييده » .\r\nقال : اكنون دليلى اقامه كنيم ونقلى آوريم از كتب شيعه كه دلالت كند بر اين كه بودن نصّ محال است .\r\nبدان كه سيّدرضى موسوى كه برادر علم الهدى سيّدمرتضى است و از اكابر شيعه است در كتاب « نهج البلاغه » در فصل كتب مرتضويه روايت مىكند ، كلامى از آن حضرت به اين عبارت :\r\n« و من كتاب له عليه السلم إلى معاويه لقد بايعنى القوم الذين بايعوا ابابكر وعمر وعثمان على ما بايعوهم عليه فلم يكن للشاهد أن يختار الغير ولا للغائب أن يردّ و إنّما الشورى للمهاجرين و الانصار فان أجمعوا على رجل فسمّوه اماماً كان ذلك للّه رضى فان خرج من امرهم خارج بطعن أو بدعة ردوه إلى ما خرج منه فان ابى قاتلوه على اتبّاعه غير سبيل المؤمينن وولّاه اللّه ما تولّى » « 1 » يعنى از جمله كتابى كه حضرت مرتضى على ( عليه السّلام ) به معاويه نوشته است اين است كه : آن جماعتى كه با من بيعت كرده‌اند همان قوم اند كه با ابو بكر وعمر وعثمان بيعت كرده‌اند بر آن نحوى كه با ايشان بيعت كرده‌اند ، پس حاضر را نمى رسد كه غير آن را اختيار كند وغايب را نمى رسد كه رد كند و نيست مشورت ورأى ، مگر از براى مهاجر وانصار يعنى ايشان اصحاب رأى و مشورت اند و غير ايشان را در امر خلافت وامامت و نصب ائمه راهى نيست ، پس اگر مهاجر وانصار اتفاق بر مردى كردند واو را امام نام كردند ، آن موجب رضاى خداست ، پس اگر از امر ايشان كسى بيرون رود به سبب طعنى كه نسبت\r\n\r\n","description":"","footnote":"\r\n« 1 » نهج البلاغه نامه ششم .\r\n","page_name":" 177 ","page_number":177},
  {"content":"\r\nبه آن خليفه دهد يا امر بدعتى پديد آورد بايد او را رد كند به سوى چيزى كه از آن بيرون رفته ، پس اگر ابا كند بايد با او مقاتله كند بر اين كه تابع غير سبيل مسلمين شده است و خداى تعالى او را توليه كند به آن چه خود متولى آن شده ، يعنى جزاى او را خواهد داد به واسطه آن عمل بد كه كرده است .\r\nاين است عبارت ترجمه نهج البلاغه و اگر عاقل منصف تأمل در معانى الفاظ مبارك مرتضى على ( عليه السّلام ) كند كه در اين كتاب درج فرموده‌اند كه آن حضرت به حقّيت خلافت ابو بكر وعمر وعثمان قائل شده واعتراف نموده كه اجماع در امر خلافت سند است وشيعه خود مسلّم مىدارند كه خلافت اين هر سه خليفه به اجماع مهاجر وانصار شده چنان چه در نصّ اين كتاب مندرج است و چون على ( عليه السّلام ) اجماع ايشان را سند معتبر دانسته باشد ، پس خلافت ايشان حق باشد به ترتيب و چون خلافت ايشان حق باشد به اجماع بايد نصّ بر خلافت على ( عليه السّلام ) البته معدوم باشد و الا لازم آيد كه اجماع مسلمانان بر خلافت نصّ جلىّ حضرت پيغمبر ( صلّى اللَّه عليه و آله وسلّم ) واقع شده باشد و اين محال است .\r\nپس وقوع نصّ محال باشد و اين دليل در غايت احكام ووضوح است و چون مستفاد از نصّ كلام مرتضوى است و به روايت كسى كه ايشان او را ثقه مىدانند ، البته شيعه بايد او را قبول كند كه نصّ جلىّ نبوده و چون او را قبول كند بر حسب محاكمه سابقه او را قبول بايد كرد كه خلافت ابو بكر صدّيق حق است و اين است مطلوب - انتهى . مخفى نماند كه اين بى چاره مسكين در استدلال به عبارت مذكوره از « نهج البلاغه » تبعيّت ميرمخدوم صاحب « نواقص » نموده وتابع مانند متبوع يا از قلت مدرك ( درك ) يا از راه عصبيت غافل شده كه اين كلام از جناب مستطاب امير مؤمنان ( عليه السّلام ) بر سبيل الزام بر معاويه ياغى طاغى صادر شده ، زيرا كه چون معاويه خلافت ابو بكر وعمر را مسلّم داشت ودليل بر خلافت ايشان يعنى\r\n","description":"","footnote":"","page_name":" 178 ","page_number":178},
  {"content":"\r\nاجماعى كه ايشان دعوى مىكنند به عينه قائم در خلافت مرتضى على ( عليه السّلام ) بود و قيام اين دليل [ را 
  ] در خلافت مرتضى على ( عليه السّلام ) معاويه نيز قايل بود وانكار نمى توانست نمود ، لهذا آن حضرت استدلال به آن نمود وفرمود : هركه با ابو بكر وعمر وعثمان بيعت كرد با من نيز بيعت كرد ، اگر بيعت مردم حجّت نيست ، چرا به خلافت ابو بكر وعمر وعثمان قائلى و اگر حق است بايد خلافت من نيز حق باشد و اگر آن حضرت استدلال به نصّ مىفرمود معاويه مانند طاغيان ديگر انكار مىنمود وهركه ملاحظه اين عبارت كند وعارف به كلام عرب باشد مىداند كه اين كلام مشعر بر بطلان خلافت خلفاء ايشان است با وجود اين كه فرموده است كه شورى از براى مهاجرين وانصار است ، پس اگر اجماع بر مردى كنند ، خوشنودى خدا در آن خواهد بود و شبهه نيست كه اين عبارت صريح است در اين كه آن چه رضاى خدا در آن است ، اجماع و اتفاق جميع مهاجرين وانصار است و در پيش معلوم شد كه اجماع جميع مهاجرين وانصار بر خلافت ابو بكر منعقد نشد ، بلكه جمع كثيرى مخالفت كردند .\r\nومخفى نماند كه چون اين مرد اعتراف نموده است كه « نهج البلاغه » از كلام حضرت اميرالمؤمنين ( عليه السّلام ) است و گفته است كه كسى كه تأمل در « نهج البلاغه » كند ، مىداند كه حضرت امير ( عليه السّلام ) قائل به حقّيت خلافت ابو بكر بوده است ، مىگوييم ما بحمداللّه سبحانه تأمّل در عبارات « نهج البلاغه » نموده‌ايم ، بلكه عمر خود را در مطالعه آن صرف نموده‌ايم و خدا گواه است كه اصلاً به عبارتى بر نخورده‌ايم كه دلالت بر حقّيت خلافت خلفاء شما كند ، بلكه اكثر كلمات آن حضرت در اين كتاب و در ساير خطب مباركه آن عالى جناب صريح الدلاله است بر اين كه آن حضرت بعد از پيغمبر ( صلّى اللَّه عليه و آله وسلّم ) خلافت را بلافاصله حق خود مىدانست وايشان را ظالم وغاصب مىدانست و خود را مظلوم ومقهور مىدانست ، از آن جمله خطبه شقشقيه با بعضى ديگر از خطب ومكاتيب آن\r\n","description":"","footnote":"","page_name":" 179 ","page_number":179},
  {"content":"\r\nحضرت كه مذكور شد ، دلالت آن بر بطلان خلافت خلفاء ثلاثه و بودن خلافت حقّ صرف آن حضرت به نحوى نيست كه كسى انكار آن تواند كرد و ما بعضى ديگر از عبارات خطب آن حضرت از كتاب « نهج البلاغه » و از بعضى خطب ديگر آن حضرت كه مشايخ ايشان نقل كرده‌اند در اين جا نقل مىكنيم كه بر عقلا ظاهر شود كه اين جماعت به چه حدّ بى انصاف و بى شرم وحيااند كه با وجود اين عبارات در « نهج البلاغه » باز مىگويند كه هركه تأمل در « نهج البلاغه » كند مىفهمد كه على ( عليه السّلام ) قائل به حقّيت خلفاء ثلاثه بوده است و خود را خليفه نمى دانسته است .\r\nاز آن جمله در بعضى خطب « نهج البلاغه » فرموده است :\r\n« حتّى إذا قبض اللّه رسوله ( صلّى اللَّه عليه و آله وسلّم ) رجع قوم على الاعقاب وغالتهم السبل و اتّكلوا على الولائح ووصلوا غيرالرحم وهجروا السبب الّذى امروابمودّته ونقلوا البناءِعن رصّ اساسه فبنوه في غير موضعه معادن كلّ خطيئة و ابواب كلّ ضارب في غمرة قدماروا فى الحيرة وذهلوا في السّكرة على سنّة من آل فرعون من منقطع إلى الدّنيا راكن او مفارق للّدين مبائن » « 1 » يعنى روزى كه حق تعالى پيغمبر ( صلّى اللَّه عليه و آله وسلّم ) را به جانب خود برد جماعتى از دين برگشتند و آراء باطله ايشان را از صراط مستقيم بيرون برد واعتماد بر رأى هاى فاسد خود با اقارب وخويشان خود نمودند و غير رحم را وصل كردند وسببى كه مأمور به دوستى وپيروى او بودند ، ترك كردند و بنا را از پايه مستحكم خود برداشتند و در غير موضع خودش گذاشتند ، يعنى بيگانگان رسول را به جاى او نشانيدند و اهل بيت او را كه مأمور به مودّت وپيروى ايشان بودند واگذاشتند ، اين جماعت معدن هر خطا و تباهى اند و ابواب هر جهل و گمراهى اند در لجه تردد وحيرت دست و پا مىزنند و در وادى مستى غافل وسرگردان مىروند ، مثل\r\n\r\n","description":"","footnote":"\r\n« 1 » خطبه دوم نهج البلاغه .\r\n","page_name":" 180 ","page_number":180},
  {"content":"\r\nآل فرعون كه بر اين طريقه بودند وجمعى از ايشان دنيا پرستان اند كه بالكلّيه مشغول دنيا شده‌اند ودل بر آن نهاده‌اند وجمعى ديگر ، دين از دست داده‌اند وبالمره ترك آن را نموده‌اند و از آن جدا گرديده‌اند .\r\nو از آن جمله در « نهج البلاغه » اين خطبه نيز مذكور است و اين خطبه در وقتى كه خلافت به او منتقل شده فرمودند :\r\n« وزرعوا الفجو روسقوه الغرور وحصدوا الثبور لايقاس بآل محمّد ( صلّى اللَّه عليه و آله وسلّم ) من هذه الامّة أحد ولا يسوى بهم من جرت نعمتهم عليه أبداً هم أساس الدّين وعماداليقين اليهم يفيىء الغالى وبهم يلحق التالى ولهم خصائص حقّ الولاية وفيهم الوصيّه و الوراثة الآن قد رجع الحقّ إلى اهله و نقل إلى منتقله » « 1 » يعنى به درستى كه اين جماعت تخم فجور كشتند وباب غرور پروردند و حاصل هلاكت درويدند ، احدى از اين امّت به آل محمد ( صلّى اللَّه عليه و آله وسلّم ) نمى ماند و كسى كه به نعمت ايشان پرورده شده باشد مساوى ايشان مىتواند شد ؟ ايشان اند اساس دين وستون يقين هر كس پيشى بر ايشان گرفته باشد ، بايد عنان به جانب ايشان برگرداند و هر كس از ايشان پس مانده ، بايد به ايشان ملحق شود وخواص ولايت به حق مخصوص ايشان است ووصايت ووراثت پيغمبر ( صلّى اللَّه عليه و آله وسلّم ) منحصر در ايشان است ، حال ، حق به اهلش رسيد و به محل خود منتقل گرديد .\r\nو اين عبارت از هر صريحى ، اصرح است در اين كه : هركه پيش از آن حضرت متصدّى امر خلافت وامارت بود ظالم وغاصب بود و منكر اين ، قابل تخاطب نيست .\r\nو از آن جمله در « نهج البلاغه » مذكور است كه در اثناء خطبه كه مىفرمودند ، فرمود : « طاعتى سبقت بيعتى » يعنى وجوب اطاعت من سبقت داشت بر بيعت من ، يعنى مردم بايست بعد از پيغمبر ( صلّى اللَّه عليه و آله وسلّم ) بلافاصله با من بيعت كنند و از آن\r\n\r\n","description":"","footnote":"\r\n« 1 » خطبه 146 نهج البلاغه .\r\n","page_name":" 181 ","page_number":181},
  {"content":"\r\nوقت تا حال تارك واجب بودند ودلالت اين فقره بر اختصاص خلافت به او وبطلان خلافت ديگران محتاج به بيان نيست .\r\nو از آن جمله اين خطبه در « نهج البلاغه » مذكور است :\r\n« وقد قال لى قائل انّك يابن أبى طالب ( عليه السّلام ) على هذا الامر لحريص فقلت بل انتم و الله أحرص و أبعد و إنّى أخصّ و أقرب و إنّما طلبت حقاً لى و أنتم تحولون بينى وبينه وتضربون وجهى دونه فلمّا قرعته بالحجة في الملاء الحاضرين بهت لايدرى مايجيبنى به اللهمّ انّى استعديك على قريش و من أعانهم فانّهم قطعوا إرحمى وصغّروا عظيم منزلتى و أجمعوا على منازعتى امراً هولى ثمّ قالوا الا انّ في الحق أن تأخذه وفى الحقّ أن تتركه » « 1 » يعنى از آن قوم به من گفت كه : اى پسر ابو طالب تو بسيار بر اين امر ، يعنى بر خلافت حريصى وشوق بسيارى به آن دارى ، من گفتم كه : به خدا قسم شما از من حريص تريد وحال اين كه شما دورتريد و من سزاوارتر ونزديكترم ، من ميراث و حق خود را طلبيدم وشما به ناحقّ ميان من و حق من حائل مىشويد و بر روى من مىزنيد ومرا دفع مىكنيد ، پس چون در ميان گروه حاضرين من اتمام حجّت بر او يعنى بر ابو بكر كردم مبهوت شد و نمى دانست ، چه جواب از من بگويد . خدايا انتقام من از قريش وهركه يارى ايشان كرد بكش ، كه ايشان قطع رحم من كردند ومنزله بزرگ مرا حقير شمردند و اتفاق بر منازعه من كردند وامرى كه مخصوص من بود از من به ناحقّ ربودند ، پس به اين اكتفا ننموده وگفتند : حق ما اين است كه بگيريم و حق تو اين است كه دست بردارى .\r\nو بر هر ذى شعورى مخفى نيست كه دلالت اين خطبه بر اختصاص خلافت بعد از حضرت رسالت به آن حضرت وبطلان رياست ديگران كه مقدم بر او بودند از آفتاب انور روشن تر است .\r\n\r\n","description":"","footnote":"\r\n« 1 » نهج البلاغه خطبه 167 .\r\n","page_name":" 182 ","page_number":182},
  {"content":"\r\nوايضاً اين خطبه از كلام آن حضرت على حده در « نهج البلاغه » مذكور است :\r\n« اللهمّ انّى استعديك على قريش فانّهم قد قطعوا رحمى و أكفاوا و إنائى و أجمعوا على منازعتى حقّا كنت أولى به من غيرى فقالوا ألا إنّ في الحقّ أن تأخذه وفى الحق أن تمنعه فاصبر مغموماً أومت متأسّفاً فنظرت فاذا ليس لى رافد ولا ذابّ ولا مساعد إلّا أهل بيتى فضننت بهم عن المنيّة فاغضيت على القذى وجرعت ربقى على الشجى وصبرت من كظم الغيظ علىّ أمرّ من العلقم و آلم للقلب من حزّ الشفار » « 1 » يعنى بار خدايا انتقام مرا از قريش بگيرد ، به درستى كه ايشان قطع رحم من كردند وظروف مرا نگون نمودند و بر روا فكندند و اتفاق نمودند بر منازعه من در باب حقّى كه من از غير به آن اولى و احق بودم و به همين اكتفا ننموده ، گفتند كه : حق اين است كه ما آن را بگيريم و تو را از آن منع كنيم .\r\nپس صبر كن با غم واندوه يا بمير از روى حزن وتأسف ، پس من به حوالى خود نظر كردم ، معين ودفع كننده وناصرى از جهت خود نديدم ، سواى اهل بيت خود و چنان چه به مقاتله بر مىخاستم همه ايشان كشته مىشدند ، لهذا بخل بر ايشان ورزيدم وايشان را از مرگ محافظت نمودم و چشم پر از خار حزن و الم پوشيدم وجرعه اندوه وغم نوشيدم و صبر كردم از غصّه بر چيزى كه تلخ تر از حنظل و دردناك تر از قطع اعضاء بود .\r\nو ابن ابى الحديد در « شرح نهج البلاغه » خطبه طويلى از آن حضرت روايت كرده است كه حضرت آن را بعد از فتح بصره و قتل محمّدبن ابى بكر خوانده كه آن خطبه مشتمل است بر فقرات اين خطبه وفقرات خطبه سابق و بر فقرات بسيار ديگر كه همه دلالت بر مطلوب ما مىكند .\r\nوايضاً ابن ابى الحديد در « شرح نهج البلاغه » روايت كرده است كه آن حضرت در اوايل امارت خود خطبه خواند كه اين فقرات از جمله آن خطبه است :\r\n\r\n","description":"","footnote":"\r\n« 1 » نهج البلاغه خطبه 212 .\r\n","page_name":" 183 ","page_number":183},
  {"content":"\r\n« امّا بعد فانّه لما قبض اللّه رسوله ( صلّى اللَّه عليه و آله وسلّم ) قلنا نحن اهله وورثته وعترته و أولياؤه دون النّاس لاينازعنا سلطانه أحد ولا يطمع في حقّنا طامع إذانبرى لنا قومنا فغصبونا سلطان نبينا فصارت الامرة لغيرنا وصرنا سوقة يطمع فينا الضعيف و يتعزز علينا الذليل فبكت الاعين منا لذلك وخشعت ( خشيَت ) الصدور وجزعت النفوس و أيم اللّه لولا مخافة الفرقة بين المسلمين و أن يعود الكفرو يبورالدّين لكنّا على غير ما كنّا لهم عليه فولى الامر ولاة لم يا لوالنّاس خيراً » « 1 » يعنى به درستى كه چون حق تعالى پيغمبر خود را به نزد خود برد گفتيم كه : ما اهل بيت و ورثه وعترت ونزديكان اوييم ، كسى در باب سلطنت او با ما نزاع نخواهد كرد و در حق ما طمع نخواهد نمود در اين اثناء قوم ما از جا جستند وسلطنت پيغمبر ( صلّى اللَّه عليه و آله وسلّم ) كه حق ما بود از ما غصب كردند وامارت را غير ما ضبط نمود و ما ذليل و بى قدر واعتبار شديم به نحوى كه هر ضعيفى در حق ما طمع كرد و هر ذليلى بزرگى بر ما نمود ، به حيثيتى كه چشم هاى ما از آن گريان و سينه هاى ما از آن بريان و جان هاى ما از آن سوزان شد و به خدا قسم كه اگر خوف تفرق مسلمين و عود كفر وتضييع دين نمى بود ما با ايشان به اين نحو كه سلوك كرديم نمى كرديم ، پس ما به اين جهت صبر كرديم وجمعى والى شدند كه هيچ خير وخوبى از ايشان به مردم نرسيد .\r\nودلالت اين خطبه بر مطلوب نزد هركه لفظ انسان بر او صادق مىآيد ، ظاهر است .\r\nو از آن جمله در « نهج البلاغه » مذكور است كه آن حضرت فرمود : « واعجباه أتكون الخلافة بالصّحابة ولايكون بالصّحابة و القرابة » « 2 » يعنى اى عجب ، آيا خلافت پيغمبر ( صلّى اللَّه عليه و آله وسلّم ) به مجرد مصاحبت آن حضرت مىباشد و به مصاحبت\r\n\r\n","description":"","footnote":"\r\n« 1 » شرح نهج البلاغه ، ج 1 ص 307 .\r\n« 2 » نهج البلاغه حكمت 185 .\r\n","page_name":" 184 ","page_number":184},
  {"content":"\r\nوقرابت با هم نمى باشد و اين شعر هم مضمونش قريب به اين معنى از آن حضرت است ، همچنان كه در « نهج البلاغه » مذكور است :\r\n« فان كنت بالشورى ملكت اُمورهم * فكيف بهذا و المشيرون غيّب .\r\nو إن كنت بالقربى حججت خصيمهم * فغيرك أولى بالنّبى و أقرب » « 1 »\r\nيعنى اگر تو به شورى مالك امور مردم شدى ، پس چگونه مالك شدى وحال اين كه اكثر اهل مشورت حاضر نبودند و اين خطابى است به عثمان كه تو چگونه به شورى خليفه شدى ؟ وشورى آن است از مشورت با همه اهل حل و عقد بشود و در وقت شوراى عمر اكثر ارباب حل و عقد غايب بودند و اگر به قرابت پيغمبر ( صلّى اللَّه عليه و آله وسلّم ) مالك خلافت شدى و به اين احتجاج بر خصم خواهى كرد پس غير تو اولى و نزديك تر است به پيغمبر ( صلّى اللَّه عليه و آله وسلّم ) .\r\nو اين شعر با عبارت مذكوره دلالت صريحه بر بطلان خلافت [ او 
  ] دارد ، همچنان كه بر منصف مخفى نيست .\r\nمجملاً امثال اين كلمات از آن حضرت در « نهج البلاغه » و در غير آن به حدّى است كه احصاء آن ممكن نيست و چنان چه ما خواهيم عشرى از آن را در اين جا ايراد كنيم از وضع وطور اين مختصر بيرون خواهيم رفت ، شكايت وتظلمى كه از آن حضرت از خلفاء ثلاثه و اذناب ايشان به ظهور رسيده از كثرت به حدّى نيست كه گفتنى ونوشتنى باشد .\r\nگر بگويم شرح اين بى حدّ شود * مثنوى ، هفتاد مَنْ كاغد شود\r\nحافظ اين قصّه دراز است به قران كه مپرس\r\nعمروبن حريث روايت كرده است كه : آن حضرت هرگز بر منبر نرفت ، مگر آنكه در آخر كلامش فرمود كه : از روزى كه خدا پيغمبر ( صلّى اللَّه عليه و آله وسلّم ) را به پيش خود برد من هميشه مظلوم بودم .\r\n\r\n","description":"","footnote":"","page_name":" 185 ","page_number":185},
  {"content":"\r\nو ابن قتيبه روايت كرده است كه : آن حضرت به امام حسن ( عليه السّلام ) گفت كه : از آن روز كه جدّت از دنيا رفته تا حال من هميشه مظلم بودم .\r\nمخفى نماند كه آن چه اين مرد در مسأله امامت نوشته بود ، همين قدر بود كه مذكور شد با جواب آن ، و ديگر چيزى به غير از بيان هيئت صورت وشمائل عمر وعثمان چيزى نبود و ذكر آن فايده نداشت ، لهذا ما نيز كلام را ختم نموديم به حمد الهى ودرود بر روان حضرت رسالت پناهى ( صلّى اللَّه عليه و آله وسلّم ) و بر عترت طاهره او كه برگزيدگان حضرت بارى اند .\r\nوقدتم ذلك في ليلة الرابعة من شهر شوال المكرم سنة 1192 اميد از جناب رب العزة آنكه اين عجاله باعث هدايت ناظران شود بمحمد و آله الطاهرين الاكرمين .\r\nقد فرغ من تسويده المحتاج الى ربّه الغنى عبدالرحمن ابن ميرزا محمدالنراقى عفى اللّه عنهما في يوم الخميس منتصف شهر ربيع الاوّل من سنة سبع ومأتين بعد الف من الهجرة النبويّة عليه الصلاة و السلام و التحية . سنة 1207\r\n\r\n","description":"","footnote":"","page_name":" 186 ","page_number":186}
  ]