[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nفيض كاشانى ، محمد بن شاه مرتضى ، 1006 - 1091 ق .\r\nكليات علامه ملا محمد محسن فيض كاشانى / با تصحيح و شرح و مقدمه مصطفى فيض كاشانى و همكارى فرزندان فائزه و فيروزه . - قم : سازمان اوقاف و امور خيريه ، انتشارات اسوه ، 1381\r\n1383 . 244 ص . : نمونه .\r\nISBN 964 - 6066 - 85 - 2\r\nفهرستنويسى بر اساس اطلاعات فيپا\r\nكتابنامه به صورت زيرنويس .\r\n1 . شعر فارسى - - قرن 11 ق . الف . فيض كاشانى ، مصطفى ، مصحح . ب . فيض كاشانى ، فائزه ، مصحح . ج . فيض كاشانى ، فيروزه ، مصحح . د . فيض كاشانى ، محمد على مصحح . ه‍ . سازمان اوقاف و امور خيريه . انتشارات اسوه . و . عنوان . ز . عنوان : كليات علامه ملا محمد محسن فيض كاشانى .\r\n92 د / 6502 BP\r\n4 / 1 فا 8\r\n1383\r\nد 974 ف - 1383\r\nكتابخانه ملى ايران 29275 - 83 م\r\nملحقات كليات فيض كاشانى ( جلد 4 )\r\nتأليف : علامه محمد محسن فيض كاشانى\r\nناشر : انتشارات اسوه ( وابسته به سازمان اوقاف و امور خيريه )\r\nچاپ : اسوه\r\nنوبت چاپ : اول\r\nسال نشر : پاييز 1383\r\nتيراژ : 2000 جلد\r\nقيمت : 17000 ريال\r\nشابك 8 - 20 - 8653 - 964\r\nكليه حقوق براى ناشر محفوظ است .\r\nتهران : تلفن 6418099 و 6418299 فاكس : 6418022\r\nقم : ص . پ 3999 - 37185 تلفن 6635080 و 6632212 فكس : 6617757\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\n[ جلد چهارم 
  ]\r\n گشته بر طاق بلندش كبريا مسندنشين * فيض پندارد كسى از حال او آگاه نيست\r\nهيچ‌كس نشناخت جز اللّه اكبر فيض را * حرف رندىهاى او بر هر سر بازار هست \r\n« صفايى » « فيض »\r\nملحقّات كلّيات علامه ملا محمّد محسن فيض كاشانى جلد چهارم با تصحيح و شرح و مقدمه مصطفى فيضى كاشانى و همكارى فرزندان دكتر محمد على و فائضه و فيروزه فيضى\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nبسم اللّه الرّحمن الرّحيم\r\n\r\nفهرست مطالب جلد چهارم\r\nعنوان صفحه\r\nمعرفى شارح 6\r\nمقدمهء مجلد 12\r\nعلماء خاندان فيض و منسوبان 13\r\nتحصيلات و تأليفات فيض 19\r\nمنش و عقايد و آراء فيض 23\r\nسبب انكار كردن فيض 25\r\nصفات اخلاقى فيض 27\r\nوقايع زمان فيض به قلم محمد محسن وفا 29\r\nمواليد و وفيات به قلم محمد محسن وفا 32\r\nشرح ورود شاه عباس دوم به قمصر براى ملاقات فيض 35\r\nولادت ابى الخير علم الهدى فرزند ارشد فيض 37\r\nرسالهء انصافيه فيض با ترجمهء عبارات تازى به پارسى 39\r\nانجمن اخوان صفاى فيض 65\r\nممّا كتبه العمّ المحسن ابهى اللّه شأنه الى خير السمنانى 74\r\nكتب عمّى المحسن الماجد الالمعى الى الحكيم ميرزا محمد سعيد القمى 74\r\nشناختى از قاضى سعيد 79\r\nمشخصات مآخذ اين مجلّد 81\r\nوجه تسميه و القاب اهدائى به ياران اخوان الصفا 88\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nفهرست مديحه‌سرايان فيض به ترتيب تهجّى\r\n1 - درويش احمد قمى متخلّص به « احمد » از ياران انجمن اخوان و شاگردان فيض و علم الهدى 90\r\n2 - شمس الدين محمّد قمى ملقب به « انس » و متخلص به انس و شمسا از شاگردان فيض و علم الهدى 92\r\n3 - ملا محمّد مؤمن ملقب به « ايمان » از شاگردان فيض و علم الهدى 98\r\n4 - آقا ياقوت ملقب به تسليم از شاگردان فيض و علم الهدى 99\r\n5 - ملا رضاى كاشى ملقب به ثناء از شاگردان فيض و علم الهدى 100\r\n6 - آقا رضا كاشى ملقب به حمد از شاگردان فيض و علم الهدى 101\r\n7 - سيد محمد خان طباطبائى سمنانى ملقب و متخلّص به خير از شاگردان فيض و علم الهدى 103\r\n8 - ملا لطف اللّه شيرازى ملقب و متخلّص به ذكاء از شاگردان فيض و علم الهدى 110\r\n9 - مير حيدر كاشى ملقّب و متخلص به راجى از شاگردان فيض و علم الهدى 112\r\n10 - حاجى عسگرى ملقب و متخلص به « رجاء » از شاگردان فيض و علم الهدى 113\r\n11 - مولانا معين الدين احمد فرزند فيض ملقب و متخلص به روح از شاگردان فيض و علم الهدى 114\r\n12 - ملا طالباى كاشى ملقب و متخلص به زهد از شاگردان فيض و علم الهدى 114\r\n13 - حاجى محمد امين ملقب به الفت و متخلص به سخا از شاگردان فيض و علم الهدى 115\r\n14 - سعيداى كرمانى ملقب به الفت و متخلص به سعيد از شاگردان فيض و علم الهدى 117\r\n15 - ملا كمال شايع كاشى متخلّص به شايع از شاگردان فيض و علم الهدى 118\r\n16 - ملا محمد شريف داماد شاه مرتضى و شوهر خواهر فيض متخلص به شريف از شاگردان فيض و علم الهدى 119\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n17 - ملا محمد تقى سلطانوى ملقب به شعورى از شاگردان فيض و علم الهدى 120\r\n18 - ملا على محمد صالح ملقب به صالح از شاگردان فيض و علم الهدى 123\r\n19 - ملا محمد على صائب تبريزى متخلص به صائب از شاگردان فيض و علم الهدى 124\r\n20 - ملا محمد صادق كره‌رودى متخلص به صادق از شاگردان فيض و علم الهدى 125\r\n21 - ملا محمد زمان شيرازى متخلص به صدق از شاگردان فيض و علم الهدى 126\r\n22 - حكيم صفائى شوشترى متخلص به صفائى از شاگردان فيض و علم الهدى 127\r\n23 - حكيم ضياء الدين محمد بن نور الدين محمد رازى كاشانى متخلص به ضيائى از شاگردان فيض و علم الهدى 130\r\n24 - حكيم محمد محسن عرفان شيرازى متخلّص به عرفان از شاگردان فيض و علم الهدى و پاسخ فيض به او 133\r\n25 - ملا عبد اللّه فرزند حكيم و فيلسوف شمس الدين محمد خفرى از شاگردان فيض و علم الهدى 136\r\n26 - ملا خليل بن محمد شريف متخلص به علّامى كاشانى از شاگردان فيض و علم الهدى 137\r\n27 - ملا محمد فاضل كاشى مشهور به روضه‌خوان از شاگردان فيض و علم الهدى 139\r\n28 - ميرزا محمد على شيخ الاسلام سمنانى ملقب به فائز از شاگردان فيض و علم الهدى 140\r\n29 - ملا عبد الرزاق فياض لاهيجى داماد ديگر ملا صدرا و همدرس فيض 143\r\n30 - ملا محمد كاظم زركش كاشى متخلص به كاظم و ملقّب به فائض از شاگردان فيض 144\r\n31 - ملا لطف اللّه كاشى متخلص و ملقب به لطف از شاگردان و مريدان فيض 148\r\n32 - ميرزا معصوم ملقب به مجد از شاگردان فيض 150\r\n33 - شاه فضل اللّه بن محمد كاشانى ملقب و متخلص به نعيم 151\r\n34 - ملا محمد رضا ملقب به نجات از شاگردان و مريدان فيض 151\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n35 - ملا محمد صالح كاشى ملقب به نطقى از شاگردان و مريدان فيض 152\r\n36 - مير ابو المفاخر قمى متخلّص به وجد از شاگردان و مريدان فيض 153\r\n37 - مير محمد هادى كاشانى متخلّص به هادى از شاگردان و مريدان فيض 154\r\n38 - ملا محمد علم الهدى متخلّص به هدى فرزند و از شاگردان و مريدان فيض 159\r\n39 - شاه فضل الله بن محمد شريف متخلّص به همت از شاگردان و مريدان فيض و پاسخ فيض به 2 و 162\r\n40 - ملّا مؤمنا ملقب و متخلص به « محفوظ كاشى » از شاگردان و مريدان فيض 164\r\n41 - حكيم ركن الدين مسعود كاشانى ملك‌الشعراء روزگار صفوى از شاگردان و مريدان فيض 166\r\n42 - ملا محمد صادق اصفهانى ملقب به ناجى از شاگردان و مريدان فيض 166\r\n43 - ملا محمد شفيع كاشى ملقب به نجات 167\r\n44 - ملا محمد طاهر نقاش كاشانى متخلص به نقاش از شاگردان و مريدان فيض 169\r\n45 - ميرزا غياث دماوندى متخلّص به واجد از شاگردان و مريدان فيض 170\r\n46 - ملا محمود اصفهانى متخلّص به و داد از شاگردان و مريدان فيض 170\r\nملا محمد محسن فيض در پاسخ ياران 172\r\nگلايه از ابناء جنس حتى خويشاوندان 179\r\nمثنوى شروط الضيافة و موانعهما 193\r\nقصيدهء دهرآشوب . . . 199\r\nپاسخ فيض به سؤال كننده‌اى در حدوث عالم و تجدّد آن 225\r\nتفسير آيت امانت فيض 228\r\nمثنوى آب زلال 230\r\n\r\n","description":"","footnote":"","page_name":" 5 ","page_number":7},
  {"content":"\r\n\r\n\r\nمعرفى شارح\r\nاستاد مصطفى فيضى در سال 1306 در كاشان ديده به جهان گشودند ، ايشان فرزند محمد مهدى بن ملا محمد حسين بن ملا ميرزا احمد نايب الصدر بن ملا حاج ميرزا محمد بن حاج ملا صدر الدين محمد بن شيخ الاسلام حاج ميرزا ابو تراب بن شيخ الاسلام نصير الدين سليمان بن ملا علم الهدى محمد بن ملا محمد محسن فيض كاشانى متوفى 1091 ه ق و از اسباط حكيم و فيلسوف و عارف صدر الدين محمد بن يحيى قوامى شيرازى است ، وى در شش سالگى ، از نعمت پدر محروم و تحت نظارت و تربيت مادر و سپس خال خود قرار گرفتند آن‌چنان كه خود گويد : « در ابتدا تحصيلات جديد و علوم قديمه را در محضر خالم آيت‌الله مغفور آقا سيد خليل اللّه حسينى فقيه از مجتهدان و مراجع اخير فراگرفتم » . ايشان در تمام علوم و فنون زمان خود از جمله انواع شعر تبحّر كسب كرده و تعليم و نشر فرهنگ را به عنوان اولين شغل خويش انتخاب نموده سپس از كادر آموزشى به كادر ادارى وزارت فرهنگ منتقل و در راستاى انجام امور فرهنگى به تأسيس اداره فرهنگ و هنر كاشان اقدام نمودند و اشتغال در آن اداره را به ناچار برگزيدند كه تا رياست همان اداره ارتقا يافتند اما بخاطر عدم قبول امور و برنامه‌هايى كه با حيثيّت فرهنگى شهر دارالمؤمنين كاشان تناسب نداشت مورد بىمهرى رژيم گذشته قرار گرفته و تا اوان بازنشستگى در رتبهء معاونت اشتغال داشتند و در طول اين سال‌ها رياست انجمن‌هاى ادبى شهر بالاخص انجمن ادبى صباى كاشان را عهده‌دار و چون خورشيدى فروزان\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nبودند كه تا پايان حيات رهروان و پويندگان اين راه را از پرتو رخشان ذوق و هنرشان بىبهره نساختند ؛ گلبنى پرگل كه در عالم صدق و صفا و يكرنگى دامن هيچ گلچينى را به خار بىاعتنايى نخليد امّا ياران قدر او را نشناختند چنان كه خود در غزل ذيل گويد :\r\n در غربت خويشم دلى را شوق ما نيست * با كوچه‌هاى شهر دل كس آشنا نيست\r\nتنگ است گر دهليز مهمانخانهء دل * مهرآبهء عشق و محبت بىصفا نيست\r\nچيند گل بىخار را از ساقه گلچين * بىحكمتى در ساق گل خار جفا نيست\r\nآن دير خاموش بيابان سكوتم * ناقوس وحشت‌خانهء ما را نوا نيست\r\nبا كاروانى مست و خواب‌آلود و گمراه * پيداست گر مرز عدم كار قضا نيست\r\nدر شهر ما يك تن نمىداند زبانم * « فيضى » مگر از شهر كاشان شما نيست \r\nايشان يكى از مفاخر ارجمند ادبى كاشان است كه پس از سالها مشاغل فرهنگى در سال 1358 بازنشسته شدند امّا همچنان فعاليت فرهنگيشان ادامه يافت ؛ در سال 1374 در اثر سانحهء اتومبيل و شكستگى و درد پا و دست خانه‌نشين شدند ولى همچنان به مطالعه ، تحقيق ، تفحّص و تصحيح متون مختلف پارسى و تازى و سرودن شعر مشغول بودند تا شب جمعه بهمن‌ماه 1380 مصادف با ولادت امام على بن ابن موسى الرضا عليه السّلام آن‌گونه كه در غزل وى آرزوى ديدار او را بيان مىكنند در اثر سكتهء قلبى بدرود حيات گفتند ؛ روحشان شاد و غريق رحمت الهى باد . ابياتى از غزل :\r\n كجاست كشتى نوح نبى در اين طوفان * كه هركه جاى در آن كرد بيم طوفان نيست\r\nامام ثامن ضامن چو نوح كشتيبان * شفيع شيعه كسى جز شه خراسان نيست\r\nبه طوف كوى تو دل پر زند ، كبوتروار * ولى به پاى عصا طى ره در امكان نيست\r\nزيارت تو مرا آرزوى به پاى خودت * به جز شفاى تو ما را رهى به درمان نيست\r\nاميد « فيضى » دلخسته بارش لطف است * كه غير بارش لطفت اميد باران نيست \r\n\r\n","description":"","footnote":"","page_name":" 7 ","page_number":9},
  {"content":"\r\n\r\n\r\nاينك معرفى آثار ايشان آثار طبع گرديده با همكارى دوستان\r\n1 - تصحيح كامل ديوان بابا افضل كاشانى\r\n2 - تصحيح كامل ديوان سنجر كاشانى\r\n3 - جزوات انجمن شامل آثار سفراى گذشته و اعضاى انجمن تا شمارهء 6\r\n4 - نبيذ كهن بر ساغر سخن\r\n5 - صهباى سخن\r\n6 - كاشان در آئينه گذشته و حال كه تماما تا سال 1357 منتشر گرديده است\r\n\r\nآثارى كه مستقلا منتشر گرديده است\r\n1 - رسالهء دفاع از سبك هندى\r\n2 - رسالهء مشواق فيض كاشانى كه شرح بر اشعار گلشن راز شبسترى است .\r\n3 - رسالهء مجموعه ابنيه امير عماد الدين محمود شيرازى در كاشان سال 868 ه ق\r\n4 - تصحيح كامل كليات منظوم نيا فيض كاشانى در 3 مجلد انتشارات اسوه قم\r\n5 - مقالاتى ادبى و اجتماعى كه به تدريج در جرايد به طبع رسيده است\r\n6 - مثنوى ملا صدرا در سال 1376 ناشر كتابخانهء آيت‌الله العظمى مرعشى نجفى ؛\r\n\r\nآثار منتشر نشده و در دست طبع\r\n1 - ترجمه و شرح كتاب المعرب جواليقى\r\n2 - تطور نثر پارسى از آغاز تا قرن حاضر در 4 مجلد\r\n3 - موقوفات كاشان و شرح مدارس و بقاع خير كاشان\r\n4 - ترجمه قصيده يك‌صد و اند بيتى ابو الرضا راوندى كاشانى متوفى 550 ه ق در تركتازى سلجوقيان به كاشان\r\n5 - تصحيح ديوان محتشم كاشانى در 2 مجلد كه يك مجلد آن چاپ گرديده است توسط حوزهء هنرى ارشاد\r\n\r\n","description":"","footnote":"","page_name":" 8 ","page_number":10},
  {"content":"\r\n\r\n6 - شرح كامل جنگ ملا صدرا نوشته سال 1004 - 1005 ه ق\r\n7 - ديوان اشعار ايشان با تنوع قالب‌ها و مضامين .\r\nدر پايان به عرض خوانندگان اين مجلد مىرساند كه چون اين اثر پس از فوت شارح چاپ گرديده و بازخوانى و تصحيح نهايى توسط اين ذرّهء بىمقدار در ايامى نه‌چندان دور از فوت ايشان كه دچار مصيبت و مشكلات فقدان ايشان در سخت‌ترين وضعيت روحى و مشغله ذهنى اينجانب بوده صورت گرفته است اگر اشكالاتى در اين مجلد ديده مىشود بزرگوارانه ناديده بينگاريد ، از تمام عزيزانى كه مددكار اين بنده در بازخوانى بوده‌اند بالاخص داماد گرام و فرهيخته حضرت حجة الاسلام حسن آقا واعظى كه در تصحيح بعض عبارات عربى ياريگر ما بوده‌اند و خواهرم فائضه كه در تصحيح بخش‌هايى به من كمك كرده‌اند و مهربان مادرم كه صبورانه مرا تحمّل كرده‌اند و در زمان حيات پدر با محيط آرامى كه براى ايشان فراهم كردند و پدر نيز پيوسته به اين امر وقوف داشتند كه توفيقشان با استعانت روحى همسرشان بوده است و نيز اخوى گرامى دكتر محمد على فيضى كه در چاپ اين اثر كوشا و ساعى بوده‌اند صميمانه تشكر دارد .\r\nفيروزه فيضى\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nنسخهء خطى\r\nاز جنگ استاد فقيد پرتو بيضايى هديهء شاگرد گرانقدر حسين ادب بيضايى\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nنظر اولاد فيض در اين باب\r\n\r\n","description":"","footnote":"","page_name":" 11 ","page_number":13},
  {"content":"\r\n\r\n\r\nمقدمهء مجلّد چهارم كلّيات فيض\r\nهو العليم\r\nيا محسن قد اتاك المسيء\r\nاين عنوان كه منتخب از عناوين تاليفات نياى محدّثم فيض كاشانى است استعاذه به پيشگاه والاى آفريدگاريست كه همهء آفريدگان به ويژه انسان در بيم از لغزشها اميدوار و نيازمند به صيانت و نگاهبانى اوست و درود بر پيامبر برگزيدهء او كه خاتم پيامبران است و بر آل و خاندانش كه بعد از وى كه در مرتبهء پيشوائى امّت بوده و خواهند بود و چون در مجلد سوم پيمان بسته بود كه آثار بازيافته منظوم و ادبى فيض را در مجلد چهارم تقديم آستان دانش‌پژوهان و علاقمندان به آثار آن روحانى فاضل و باتقوى بنمايد صد شكر يزدان را كه بدين توفيق ادبى و دينى دست يافت و براى طبع آماده ساخت اگرچه شرح احوال فيض را در مجلّد اول به تفصيل نگاشته و شايد به تكرار مكرّرات نيازى نباشد ولى چون ممكن است بعض خريداران مجلّد چهارم به مجلدات طبع شده و اصل نگردند گزيدهء شرح او را بسيار موجز و در هم فشرده كه در عين حال حاوى مطالب تازه‌اى باشد معروض حضور با هر النور خوانندگان مىدارد .\r\nملا محمد محسن بن مرتضى بن محمود بن ملا على كاشانى از شجرهء فضيلت و عشيرهء علم و حكمت ، فقه و حديث و تفسير و ادب تازى و پارسى بوده و ابا عن جد كاشانى بوده‌اند او متولد سال 1007 ه ق در كاشان و متوفى در همان شهر در عصر سه‌شنبه 22 ربيع الثانى سال 1091 در تقريبا 85 سالگى بدرود زندگانى گفته و در مزار معروف فيض كه هم اكنون جزء شهر در ضلع جنوب غربى و سابقا بيرون شهر قرب دروازه فين بوده بنا به وصيّت خويش به خاك سپرده شده است . « 1 » پدرش مولا شاه مرتضى از علما و فقهاء بزرگ\r\n\r\n\r\n","description":"","footnote":"\r\n( 1 ) - عرصهء فيض نسل بعد از نسل در بين خاندان وقف بر اولاد فيض شده و نيز با دلايلى ديگر يكى اينكه اكثر صحن خالى از غير فيضى و ديگر آنكه با آثار و سخنان بجاى مانده از خاندان چون گفتهء اولاد فيض در صفحهء بعد امّا متأسفانه در سال‌هاى اخير خلاف آن عمل شده است .\r\n","page_name":" 12 ","page_number":14},
  {"content":"\r\n\r\nكاشان و از شاگردان مولى فتح اللّه كاشانى صاحب تفسير پارسى منهج الصادقين و او از شاگردان زوارى و محقق كركى شيخ على بن عبد العالى شيخ الاسلام روزگار شاه طهماسب صفوى بوده است . پدر شاه مرتضى مولا شاه محمود نيز از مشاهير فقها و همچنين والد شاه محمود ملا على كاشانى همه از عشيرهء علم و تقوى در كاشان بوده‌اند كه در مجلد اول عكس اجازه شاه محمود ديده مىشود شاه مرتضى والد فيض و ملا صدرا شيرازى پدر زوجه فيض هر دو تن داماد مولا ضياء الدين محمّد رازى عالم و عارف و حكيم و متكلّم آن زمان بوده‌اند كه ابتدا به عنوان تدريس به كاشان آمده و بعد به كلى در اين شهر مسكن گزيده و به كاشانى شهرت يافته و فرزند بزرگوارش نور الدين محمّد از حكما و فضلائى است كه مادام‌العمر در كاشان به تدريس علوم دينى و حكمت و كلام اشتغال داشته و اينكه فيض كاشانى نسبت به حكيم نورا دائى و ملا صدرا پدرزن خود همه جا به نيكى ياد مىكند نبايد پنداشت كه تحت تأثير خويشاوندى و قرابت بوده بلكه از اين دو استاد بيش از همه بهره برده است\r\n\r\n« علماء خاندان فيض و منسوبان »\r\n1 - رضى الدين مرتضى والد فيض متوفى 1009 ه ق .\r\n2 - تاج الدين محمود والد شاه مرتضى .\r\n3 - ملا على كاشانى والد تاج الدين محمود .\r\n4 - ضياء الدين محمد بن مرتضى برادر فيض متولد 17 جمادى الاولى 986 .\r\n5 - صدر الدين محمد بن مرتضى برادر فيض متولد 22 رجب سال 998 و متوفى 13 شوال 1019 ه ق .\r\n6 - محمد بن مرتضى مدعو به مؤمن متولد 9 صفر 989 و متوفى در تبريز سال 1016 هق .\r\n7 - عبد الغفور بن مرتضى برادر فيض متولد غروب دوشنبه 25 ربيع الثانى 1008 و متوفى دوشنبه 17 جمادى الثانى 1070 ه ق كاشان .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n8 - مرتضى بن مرتضى مدعو به محمود متولد نهم صفر 1010 ه ق و مقتول در مكه بعد از اداى مناسك در راه بازگشت 15 صفر 1029 ه ق .\r\nتوضيحا همه برادران فيض از عالمان مشهور كاشان بوده‌اند امّا مولا عبد الغفور و ملا محمد مؤمن و ضياء الدين محمد در رديف فيض بوده‌اند .\r\n9 - ملا محمد شريف كاشانى داماد و شاگرد شاه مرتضى كه از وى و شيخ بهاء الدين محمد عاملى اجازه داشته .\r\n10 - همچنين والد او شاه فضل اللّه بن محمد كاشانى كه از شاگردان شيخ بهاء الدين و مجاز از وى بوده‌اند .\r\n11 - شاه فضل اللّه بن محمد شريف خواهرزاده فيض كه از علماء معروف و پرتصنيف كاشان و از فيض دائى خود اجازه داشته است متوفى 1112 ه ق در قمصر .\r\n12 - 13 - دو تن از فرزندان شاه فضل اللّه دوم ملا عبد الحى و ملا عبد القيوم كه در قمصر در جوار مرقد والد خود آسوده‌اند بر سنگ مزار عبد القيوم : اتفق وفات الصالح المرحوم المغفور مولانا عبد القيوم بن شاه فضل اللّه فى شهر جمادى الاولى سنة 1142 ه ق .\r\n14 - ملا علامى بن محمد شريف خواهرزاده ديگر فيض و برادر شاه فضل اللّه كه در مدرسه ملا صدرا در شيراز تدريس داشته .\r\n15 - فرزند ملا علامى ملّا عبد الواسع كه وى هم مانند پدر در شيراز تدريس داشته است .\r\nاز اين خاندان شاه فضل اللّه اول متخلص به نعيم و شاه فضل اللّه دوم متخلّص به همت ( لقبى كه فيض به او داده ) و مولا محمد شريف هر سه تن از شاعران خوش‌ذوق بوده‌اند و نمونه آثار ايشان در مجلد اول آمده و در اين مجلد هم تا آنجا كه دچار اطناب نگردد نقل خواهد نمود همچنين ملا عبد الواسع و ملا علامى .\r\n16 - مولانا ضياء الدين محمد كاشانى برادر فيض كه شاعر هم بوده است .\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n17 - نور الدين محمد مشهور به حكيم نورا دائى و استاد فيض كه اشعار عرفانى و اخلاقى او مشهور است .\r\n18 - ضياء الدين محمد بن نور الدين محمد از عالمان بزرگ و از شاگردان فيض متخلص به ضياء .\r\n19 - صدر الدين محمد بن ابراهيم بن يحيى شيرازى مشهور به ملا صدرا استاد و پدرزن فيض صاحب تأليف مشهور اسفار اربعه و از مشاهير حكماى صاحب نظر بعد از فارابى ، بو على و شيخ اشراق بوده و شرح مفصل او و تأليفاتش در مجلد اول آمده است .\r\n20 - 21 - دو فرزند استاد او علامه محمد ابراهيم و مكّنى به ابو على و علامه ميرزا نظام الدين احمد بوده‌اند كه هر دو صاحب تاليف و بعد از پدر در شيراز در علوم عقلى و نقلى مدرّس بوده‌اند ، فرزند ميرزا ابراهيم ميرزا محمد مقيم مدرس شيراز و فرزندش محمد شفيع صاحب كتاب انيس الاسفار از علماى بزرگ خاندان بوده است .\r\n22 - ملا عبد الرزاق فياض لاهيجى كه مقارن هم از ملا صدرا استفاده مىكرده‌اند داماد دوم ملا صدرا .\r\n23 - ملا حسن بن ملا عبد الرزاق نوه ملا صدرا از افاضل قم و در آنجا بعد از پدر مدرس بوده است .\r\n24 - علامه محمد بن محمد محسن مشهور به علم الهدى فرزند ارشد فيض كه از پدر مجاز بوده و در همه علوم عقلى و نقلى و ادب تازى و پارسى استاد بوده و قريب 75 مجلد تأليف و تصنيف داشته‌اند متوفى 1115 در كاشان و مدفون در قرب مزار والد خود فيض توضيحا تولد وى سال 1039 در قم بوده است او در شعر « هدى » تخلص داشته .\r\n25 - علامه معين الدين احمد و مكنّى به ابو الحسن فرزند ديگر ملا محسن فيض متولد 15 رجب 1056 و متوفى در قمصر به سال 1107 و مدفون در قرب مزار فيض در كاشان وى نيز از علماء بزرگ خاندان بوده و مجاز از والد خود و ملا عبد الغفور و ملا محمد مؤمن اعمام خود بوده است او در شعر « روح » تخلص مىنموده و اين تخلص را از\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nپدر داشته است . توضيحا از شاگردان مجاز وى فرزندش .\r\n26 - علامه ضياء الدين ادريس است كه علاوه بر پدر از عموى خود علم الهدى و پدر بزرگ جد شاه فضل اللّه اجازه داشته و علم الهدى برادر معين الدين احمد از هشت تن اساتيد زمان چون فيض ، ملا عبد اللّه مجلسى برادر ملا محمد باقر و مولا محمد مهدى بيدگلى كه از شاگردان شيخ بهائى بوده ، و از مولا محمد باقر بن محمد مؤمن سبزوارى و عم خود ملّا عبد الغفور ، شيخ عالىنسب مير سيد نعمت اللّه جزايرى « شاگرد والدش فيض » ، علامه شيخ محمد بن حسن حرّ عاملى ، مير سيد على نواب و جمعى ديگر اجازه داشته و به شرح مقدمهء معادن الحكمة تاليف وى كه بقلم علامه مرتحل و يكى از مراجع شيعه حضرت آية اللّه مرعشى نجفى به قريب 22 تن از مشاهير علماى كاشانى و غير كاشانى اجازه داده‌اند .\r\n27 - 28 - دو فرزند دانشمند علم الهدى محمد محسن وفا و جمال الدين اسحاق از علماء بزرگ خاندان بوده‌اند .\r\n29 - فرزند ديگر علم الهدى نصير الدين سليمان نياى اين بنده كه شيخ الاسلام كاشان بوده و در شعر نيز ذوقى سليم داشته است .\r\n30 - 31 - معز الدين يونس مكّنى به ابو القاسم و مولا ابى الصلاح محمد مؤمن فرزندان جمال الدين اسحاق بن علم الهدى دو تن از مشاهير علماء بعد از فيض بوده‌اند معز الدين يونس روز پنجشنبه 23 جمادى الآخر سال 1147 در كاشان بدرود حيات گفته و نصير الدين سليمان متولد عصر شنبه 16 رجب 1084 در كاشان بوده و در سال 1125 در كاشان وداع زندگى فرموده‌اند .\r\n32 - مولانا صفى الدين احمد فرزند ديگر علم الهدى كه از افاضل خاندان و از علم الهدى و برادرش نصير الدين سليمان اجازه داشته و شعرى تازى بنام حيات القلوب در فضائل ائمه عليهم السّلام سروده به سال 1104 به نقل مقدمهء معادن .\r\n33 - 34 - نور الدين محمد و محمد هادى بن شاه مرتضى بن محمد مؤمن بن شاه\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nمرتضى از برادرزادگان فيض « 1 » .\r\nكه هر دو تن از معاريف مكمّل و صاحب تصانيف معتبر در معقول و منقول و عرفان و ادب بوده‌اند ، محمد هادى صاحب كتاب اخلاق مؤمن بپارسى و شرح الشرائع و تصانيف ديگر از عمّ خود فيض و از والد خود شاه مرتضى دوم اجازه داشته كه اجازهء فيض سال 1072 و اجازه شاه مرتضى 1073 ه ق بوده است .\r\n35 - 36 - او دو فرزند فاضل بنام مولى ابو الحسن محمد و مولى محمد محسن داشته كه از معاريف بوده‌اند .\r\n37 - رفيع الدين محمد بن محمد رضا كاشانى خواهرزاده آقا محمد هادى و مجاز از وى ضمنا او اجازه‌اى به ملا محمد نبى كاشانى مورخ به سال 1084 داده است آقا محمد هادى بر مفاتيح فيض شرح مبسوطى در دو مجلد مرقوم داشته همچنين بر وافى فيض .\r\n38 - نور الدين محمد بن مرتضى بن محمد مؤمن بن مرتضى برادر آقا محمد هادى او از فيض و والد خود شاه مرتضى و علامه مجلسى به تاريخ 1085 و از علامه شيخ قاسم بن محمد كاظمى نجفى به سال 1100 در مكّه اجازه داشته همچنين از ملا محمد طاهر شيرازى شيخ الاسلام قم به سال 1095 ه ق اجازه كسب كرده است توضيحا ملا محمد طاهر متوفى به سال 1098 در آغاز از مخالفان فيض بوده و او را با تازيانه تكفير نواخته است .\r\n39 - از فرزندان عالم او بهاء الدين محمد بن نور الدين محمد است كه اجازه او در ظهر جزء اول وافى مورخ سلخ محرّم 1114 به خط والدش به ملاحظهء مرحوم آية اللّه نجفى مرعشى رسيده است نور الدين محمد بشرح ص 47 مقدمه مجلد اول كليات فيض نزديك\r\n\r\n\r\n","description":"","footnote":"\r\n( 1 ) - شرح الشافيه از آقاى هادى به شماره 3118 ثبت كتابخانه سپهسالار . شرح بر صحيفهء سجاديه از نور الدين به شمارهء 5611 - 5960 ثبت كتابخانه - حقايق القدسية و الرقائق الانسيه حكمى و فلسفى از ملا نور الدين محمد بن مرتضى كه در سنهء 1105 ه ق به اتمام رسيده و نسخهء آن به خط محمد على كرمانشاهى مورخ پنجشنبه جمادى الثانى 1332 از روى خط على اكبر بن سيد خليل مورخ 1107 ه ق اين نسخه نيز به شمارهء 6422 ثبت كتابخانه سپهسالار - رسالهء فارسى از تأليفات وى در نماز آدينه به شمارهء 2013 ثبت كتابخانه .\r\n","page_name":" 17 ","page_number":19},
  {"content":"\r\n\r\nبه 30 تاليف و تصنيف داشته كه در همهء فنون اعم از فقه و حديث و تفسير و اخلاق به پارسى و تازيست و از تاليفات مهم او كتاب نوادر و شرح بر صافى فيض و ترجمهء حيات فيض و ديوان اشعار است .\r\n40 - زين الدين بن بهاء الدين محمد بن محمد هادى از علماى بزرگ اين خاندان بوده كه شرح بر مفاتيح الشرائع فيض از تصنيفات وى نزد نگارنده موجود است .\r\n41 - مولا كمال الدين عيسى بن معين الدين احمد نيز از فضلائى است كه از علم الهدى و والدش معين الدين احمد اجازه داشته است .\r\n42 - مولا ابو تراب بن نصير الدين سليمان بن علم الهدى نياى نگارنده از علماء بزرگ و نايب الصداره كاشان بوده كه در سال 1192 ه ق در كاشان بدرود گفته و در قرب مزار فيض مدفون است تاريخ ارتحال او را مولانا حاج سليمان صباحى بيدگلى سروده است .\r\n43 - 44 - مولانا صدر الدين محمد نياى نگارنده و ملا عبد الباقى فرزندان ، حاج ابو تراب هم‌زمان با فاضل نراقى از علماء بزرگ كاشان و از مدرسان مدرسهء سلطانى كاشان بوده‌اند .\r\n45 - 46 - مولانا محمد بن صدر الدين محمد و فرزندش آقا بزرگ ميرزا احمد هر دو تن از مجتهدان و مدرسان كاشان بوده‌اند .\r\n47 - ملا محمد فيض از مراجع اخير در قم و بانى مدرسه فيضيه قم بوده‌اند .\r\n48 - ملا محمد و فرزندش جميل الصدقى الزهاوى از علما و حكماء خاندان فيض در عراق بوده‌اند كه اشعار ديوان جميل صدقى بطبع رسيده است .\r\n49 - علماء فيضيه كرمانشاهيه كه در كليات آمده است .\r\n50 - و از علماء معروف اخير اين خاندان در كاشان آقا ميرزا محمد ابراهيم بن صدر الدين محمد فيضى از افاضل مجتهدان كاشان بوده و علامه فيضى آقا ميرزا جعفر عالم و فاضل و اديب اخير كاشان فرزند وى بود .\r\n\r\n","description":"","footnote":"","page_name":" 18 ","page_number":20},
  {"content":"\r\n\r\n\r\nتحصيلات و تأليفات فيض\r\nملّا محمد محسن متولد 1007 تحصيلات خود را از مرحلهء صبى تا حدّ بلوغ در كاشان و در محضر بزرگترين فقيه و حكيم جامع زمان نور الدين محمد بن حكيم ضياء الدين محمود رازى دائى خود و عمو كه متأسفانه نامى از وى نبرده و هيچ اثرى از وى تاكنون بدست نيامده به حد اجتهاد رسانيد بديهى است برادران فاضلى چون ضياء الدين محمد و محمد مؤمن نيز داشته كه از وى استفاده كند زيرا محمد مؤمن متولّد 989 و برادر ديگرش ضياء الدين محمد بن مرتضى متولد 986 از محضر والدشان شاه مرتضى كه از مراجع آن روزگار بوده‌اند بهره كافى برده بودند زيرا محمد مؤمن در حين فوت پدر « 1009 » 20 سال و ضياء الدين محمد 23 سال داشته‌اند و قطعا از وجود آنان انتفاع كامل برده است امّا به‌طورىكه در مقدمهء مجلد اول يادآور شد متأسفانه فيض چون در حين ارتحال پدر « شاه مرتضى » دوساله بوده بر خلاف گفته مورخان و تذكره‌نويسان كه نوشته‌اند فيض براى مسافرت به شيراز و استفاده از سيد ماجد از پدر خود اجازه خواست و پدر با ديوان امير المؤمنين تفأل زد اين مطلب به كلى بىاساس و ساختگى است زيرا وى در حين فوت پدر « شاه مرتضى 1009 » كه سالك كاشى به نقل تذكره خلاصة الاشعار تقى الدين محمد ذكرى كاشانى تاريخ ارتحال شاه مرتضى را در اين مصراع : تاريخ فوت او شد « حيف از ملاذ اسلام » كه برابر 1009 ه ق مىشود و معلوم است كه فيض متولد 1007 در حين الفوت پدر 2 سال بيشتر نداشته امّا ممكن است اين تفأل را دائى يا عم يا برادران او زده باشند چون بقول سالك كاشى « شاه سرير دانش آن مرتضاى اسلام » يعنى شاه مرتضى كه از شاگردان ملا فتح اللّه و مع الواسطه از شاگردان محقق كركى على بن عبد العالى بوده به دو فرزند خود ضياء الدين محمد و محمد مؤمن اجازه داده و بدون شك فيض از محضر برادران استفاده كامل برده است . چون در قصيده‌اى كه در پاسخ مديحه‌سرايى ياران سروده خود مقام علمى خاندان خود را چنين ستوده است :\r\n\r\n","description":"","footnote":"","page_name":" 19 ","page_number":21},
  {"content":"\r\n\r\n دارد اميد فلاح خويش و اخوان صفا * با صد امّيد دگر يا رب برآر آمال فيض\r\nنيست قوم و خويش او جُز اهل قدس و اصطفاء * صاحب علم است و تقوى عمّ فيض و خال فيض \r\nكه عمّ وى ناشناخته مانده امّا خال او همان حكيم نورا است .\r\nبه‌هرحال چون برادرش ضياء الدين « 1 » محمد و محمد مؤمن علاوه بر محضر پدر از\r\n\r\n\r\n","description":"","footnote":"\r\n( 1 ) - سروده مولانا ضياء الدين محمد كاشى ماده تاريخ كشته شدن عبد اللّه خان ازبك\r\nاز وقايع دردناك قرن دهم حمله ازبكان به خراسان و قتل و غارت آن ، خراسان حتى آستان مباركه امام رضا بوده است اولين حمله ازبكان در روزگار شاه اسماعيل بود كه منجر به جنگهاى طولانى شد و در پايان شكست با ازبكان بود و شيبك خان در جنگ كشته شد استخوان او را شاه اسماعيل دستور داد جام شراب ساختند و در آن شراب نوشيد امّا در زمان سلطان محمد صفوى پدر شاه عباس اول عبد المؤمن خان بار ديگر به خراسان حمله كرد هرات و ماوراءالنّهر را محاصره و بسيار از شيعيان هرات و مرو را بكشت سپس به طرف خراسان آمد تا مشهد رضوى را بگرفت بسيار مردم بىگناه را بكشت و تمام مشهد حتى آستانه حضرت رضا عليه السّلام را غارت كرد و از طرف خود حاكم در مشهد گذاشت و مراجعت كرد در اين احوال شاه عباس اول بجاى پدر نشست و پس از امنيت عراق براى حمله به ازبكان آماده گشت امّا عبد المؤمن خان و فرزندش عبد اللّه خان از هيچ‌گونه ايذاء و آزار به مسلمانان به‌ويژه شيعيان كوتاهى نكردند از جمله در صفحه‌اى كه قبور سلاطين صفوى بود بفكر استخفاف همه قبور را كنده و استخوانها را جمع و مورد استخفاف قرار دادند بفكر اينكه استخوانهاى شاه اسماعيل است ولى شخصى به آنها اطلاع داد كه مدفن جاى ديگر است او دوستم بهادر را بدين منظور فرستاد او نعش را از آن مكان بيرون آورده و در كيسه نهاده سر كيسه را خدانظر حاكم مشهد مهر كرد چندگاه در جنابد كه نام موضعى از مشهد است گذاشتند كه از آنجا به ماوراءالنّهر ببرند رضا قلى بيك ولد پهلوان شاه قلى بيك كه اصفهانى الاصل بود در آن موضع بود دوستم بهادر را چند روز نگاه داشت و در اثناى محاوره به او گفت اگر نعش را به قزلباشان بسپارى ده مثل عبد اللّه خان و عبد المؤمن خان به تو خواهد رسيد دوستم نعش را از راه تون و طبس برداشته و بر سبيل ايلغار به طبس آوردند محراب خان حاكم طبس ايشان را تكريم كرد و حقيقت را بعرض حضرا اعلى شاهى رسانند و پادشاه از اين خبر بهجت اثر مسرور و حكم كرد از طبس تا اصفهان در .\r\nكمال توقير و احترام به جاى آرند به‌هرحال شاه عباس آماده جنگ با ازبكان بود كه خبر فوت عبد اللّه خان حاكم ازبك رسيد و عبد المؤمن خان با وجود مخالفان بجاى پدر نشست امّا چون فوق‌العاده سفاك و بىرحم بود جمعى از امراى ازبك او را به قتل رسانيدند و اين خبر نيز متعاقبا رسيد شاه -\r\n","page_name":" 20 ","page_number":22},
  {"content":"\r\n\r\nمحضر استادان اصفهان چون ملا محمد باقر داماد حسينى و شيخ بهاء الدين عاملى استفاده كرده بودند فيض هم با برادرش ملا عبد الغفور كه تقريبا 5 / 1 سال كوچكتر بود راهى اصفهان شده و از محضر ايشان همچنين ملا محمد تقى مجلسى والد محمد باقر « صاحب بحار الانوار » استفاده كامل برده‌اند و فيض اجازه مبسوطى در چندين ورق از ملا محمد تقى مجلسى و نيز از شيخ بهاء الدين عاملى اخذ و به كاشان مراجعت كرده تاريخ اين مراجعت بايد بين سالهاى 1025 تا 29 باشد زيرا مىدانيم كه شيخ بهائى در سال 1029 - 1030 ارتحال يافته امّا مقارن همين احوال است كه صدر المتألهين و آراء فقهى و فلسفى وى در اصفهان شهرت يافته و موجب تكفير وى شده و علماء اصفهان نفى بلد او را از شاه عباس\r\n\r\n\r\n","description":"","footnote":"\r\n- عباس مسرور شد و چون خبر يافت كه ازبكان خراسان را رها كرده‌اند به مشهد مقدس آمد در 25 ذىالحجه سال 1007 امّا ديد حرم مقدس رضويه غارت شده و خالى از هر زينت شده سواى محجر طلاى ديگرى در مشهد مقدس نيست توليت را به قاضى سلطان تربتى كه از سادات حيدريه تربت بود سپرد و در 28 ذىحجه متوجه هرات شد امّا همه ايرانيان از كشته شدن عبد اللّه خان شادى كردند من‌جمله مولانا ضياء الدين محمد كاشى « مقصود ضياء الدين محمد بن نور الدين محمد پسردائى فيض » در واقعه فوت عبد اللّه خان كه در سال 1006 اتفاق افتاد بدين شرح سرود :\r\n للّه الحمد كه خان توران * مرد و شورش ز خراسان افتاد\r\nچرخ در تربيت زاده او * در غلط بود پشيمان افتاد\r\nازبكان تيغ كشيدند بهم * ماورانهر ز سامان افتاد\r\nشعله آتش چنگيز نشست * سيل اين دجله ز جريان افتاد\r\nعاقبت مملكت چنگيزى * به كف خسرو ايران افتاد\r\nاهل ظلم از بشمارى دانى * كه كى اين شور به دوران افتاد\r\nبيت آينده ز هر مصراعش * رمز تاريخ نمايان افتاد\r\nشعله برخاست چو از آتش شه * علم خسرو توران افتاد \r\n1006 1006\r\nص 322 - 324 مطلع الشمس مجلد دوم\r\n","page_name":" 21 ","page_number":23},
  {"content":"\r\n\r\nاول خواسته‌اند امّا مقارن همين احوال حوزه درس سيد ماجد بحرانى در شيراز زبانزد خاص و عام بوده و فيض كه تشنهء زلال همهء دانشها بود به شيراز رهسپار و دو سال از محضر سيد ماجد كه عالمى جامع بود بهره گرفته و موفق به تحصيل اجازه گرديده و رهسپار كاشان مىشود امّا مىشنود كه ملا صدرا از شيراز و اصفهان به قم تبعيد گرديده و چون شهرت وى را در علوم عقلى و معارف الهى شنيده بود و نيز با او قرابت سببى داشت « ملا صدرا شوهر خاله فيض بود » فورا براى درك محضر وى و استفاده از عرفان و علوم عقلى او راهى قم گرديد و شريك گوشهء عزلت و رياضت او شد كه ظاهرا هشت تا ده سال طول كشيد و در اين هشت سال است كه ملا صدرا اسفار را به اتمام رسانيد در روستاى كهك قم ، فيض و فياض هر دو تن از شاگردان و معاشران شبانه‌روزى ملا صدرا بوده‌اند و در خلال همين احوال هر دو تن به مصاهرت استاد مفتخر مىشوند در حدود سال 1035 - 1037 زيرا اولين فرزند فيض ملا علم الهدى متولد سال 1039 در قم بوده است .\r\nبه‌هرحال فيض قرب سى سال تمام حوزه‌هاى علمى آن روزگار را اعم از كاشان و قم و اصفهان و قزوين و شيراز تا عراق و حجاز در نور ديده و با آنكه استادى جامع و ذوفنون بوده تا پايان عمر هيچ‌گاه از تحقيق مسائل علمى و افاده و استفاده غافل نبوده است در ايران اسلامى استادان و نوابغ در طول زمان كم نبوده‌اند امّا معدودى از آنان چون فيض توفيق افاده و استفاده آن را داشته‌اند زيرا متأسفانه بيشتر دانشمندان و نوابغ را حبّ جاه اندوختن مال و حطام دنيوى آن‌چنان فريفته كه اوقات عمر گرانبهاى خود را ضايع و مهمل نموده و هيچ اثرى از خود باقى نگذاشته‌اند مثلا نابغه‌اى چون ابو على سينا اگر گرفتار وزارت و مشاغلى ديگر چون طبابت نبود و از عمر بيشترى برخوردار مىشد شايد آثار ديگرى برتر و بهتر از شفا و غيره مىنوشت و يا اگر ابو ريحان بيرونى گرفتار ديوانگانى چون محمود سبكتكين نمىشد و براى تلاش معاش مجبور نبود به دربارى پناه جويد چقدر آثار پژوهشى در فلسفه و رياضى و فيزيك و نجوم بجاى مىگذاشت امّا فيض از آن گونه دانشمندان نبود كه دانش را وسيلهء جاه و حطام دنيوى قرار داده و اوقات خود را مهمل\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nگزارد بلكه از آغاز صبى تا پايان عمر با حد اقل معاش داشت و اوقات خويش را در افاده و استفاده گذرانيد و از عمر طبيعى نيز « 85 سال » برخوردار و تا پايان عمر علاوه بر اينكه پنجاه نفر از معاريف علما را پرورش داد نزديك به 200 مجلد كتاب و رساله در علوم دينى و علوم پايه به عالم اسلام تقديم نمود كه تمامى آن با استناد به فهرست وى و فرزندش علم الهدى در مجلد اول كليات مندرج است .\r\n\r\nمنش و عقايد و آراء فيض\r\nاگرچه در مجلد اول در اين مورد پژوهشى بسنده شده و با اينكه آراء و عقايد دينى و كلامى او را مىتوان از خلال اشعار وى دريافت ليكن چون ممكن است خواننده اين مجلّد به مجلّد اول دسترسى پيدا نكند و تكرار مقدمات پيشين هم جائز نيست بر آن شدم رسالهء انصافيه او را كه بكلّى در دسترس نيست و به‌گونه حروف‌چينى جديد بطبع نرسيده بعنوان مقدمهء اين مجلد قرار داده تا هم خوانندگان از اثر پارسى تازى ديگر فيض بهره گيرند و هم شرح احوال و منش و عقايد فيض را آن‌سان كه بوده از قلم خود آن عالم بزرگ دريابند ، ضمنا ناگزير به توضيح است كه فيض اين رساله را در پاسخ اعتراضات علماى روزگار خويش به‌ويژه ملا محمد طاهر شيرازى شيخ الاسلام قم كه ظاهرا او را تكفير و متهم به صوفيگرى و مخالف فقهاء و اهل تقليد كرده بود نوشته اگرچه از كسى نامى نبرده است ولى ملا محمد طاهر چون شديدا منكر صوفيه بوده و فيض را نيز صوفى مىدانسته قهرا يكى از منكران فيض بوده زيرا از تأليفات ملا محمد طاهر رساله‌اى بر ردّ صوفيه بنام « الفوائد الدينية فى الردّ على الحكماء و الصوفية » از آثار وى بجاست « ص 240 » « معجم مؤلفى » و عجب است كه از ملا طاهر اشعار عرفانى نيز بجاى مانده است با آنكه از مخالفان جدّى عارفان و صوفيه بوده است . « 1 »\r\n\r\n\r\n","description":"","footnote":"\r\n( 1 ) - شناختى از ملا محمد طاهر شيرازى قمى -\r\n","page_name":" 23 ","page_number":25},
  {"content":"\r\n\r\n\r\n\r\n","description":"","footnote":"\r\n- نقل از ص 320 الغدير مجلد 11 - ترجمتا\r\nمولى محمد طاهر بن محمد حسين شيرازى پس نجفى ، پس قمى « يعنى اصلا شيرازى بوده و سپس مقيم نجف گشته و پس از آن مقيم قم بوده كه البته با سمت شيخ الاسلامى قم » كه در امل الآمل در شرح وى چنين آمده است :\r\nاز اعيان فضلاء معاصر « نويسنده كتاب امل الآمل سيد على خان مدنى » عالم محقق مدقّق ، ثقه و فقيه متكلّم و محدّث جليل القدر و عظيم الشأن ، محمد طاهر از سيد نور الدين على روايت كرده ، يعنى شيخ وى سيد نور الدين على بوده و شيخ نور الدين اخبارى از محمد طاهر روايت كرده است « البته مراد از شيخ نور الدين ، نور الدين محمّد بن مرتضى بن محمد مؤمن بن شاه مرتضى برادرزاده فيض است » گويد اجازه نور الدين را در پشت كتاب وافى فيض شيخ رازى ديده همچنين علامهء مجلسى نيز علاوه بر فيض از محمد طاهر روايت كرده و اين اجازه به خط محمد طاهر مورخ به سال 1086 ه ق است\r\nآنگاه علامه امينى رحمه اللّه ادامه داده كه از نور الدين هم محمد محسن فيض كاشانى روايت كرده « البته اين اشتباه بزرگى است كه مرحوم مشكات بيرجندى نيز در مقدمهء محجة البيضاء نيز مرتكب شده‌اند اللهم اغفر هما زيرا قضيه كاملا\r\nبه عكس است و در مقدمه ذكر شده كه مولى نور الدين محمد از فيض اجازه داشته است و در ص 259 همان مجلد الغدير گويد المولى محمد بن الشاه مرتضى بن الشاه محمود الكاشى اخو مولانا محمد محسن الفيض يروى ادامهء عن المترجم « يعنى شيخ بهاء الدين عاملى « شيخ بهاء الدين محمد عاملى متوفى و مدفون در شهر مشهد مقدس رضوى عليه السّلام به سال 1030 ه ق با اين تاريخ تعميه : « بىسروپا گشت شرع و افسر فضل اوفتاد » از شرع « ر » و از فضل « ضل » مىماند كه سال مىشود 1030 » . له بتصريح والده الشاه مرتضى ثانى فى اجازته لولده نور الدين محمد بن المرتضى سنة 1088 به نقل از الذريعة مستدرك الاجازات\r\nاز اشعار پارسى او :\r\n از گفته مصطفى امام است سه چار * از روى چه گوئى كه امام است چهار\r\nنشناسى اگر سه چار حق را ناچار * خواهى به عذاب ايزدى گشت دچار \r\n-\r\n برخيز چه خفته‌اى رفيقان رفتند * غافل چه نشسته‌اى عزيزان رفتند\r\nخندان منشين كه جمله ياران عزيز * با سوز دل و ديده گريان رفتند \r\nامّا الحق سزاوار بود كه اين عالم جليل القدر لا اقل شعر پارسى نسرايند كه عيوب آن شناخته شود و مانند بسيارى از\r\nپارسى زبانان تازىگوى باز هم به تازى شعر مىسرودند .\r\nملّا طاهر كه تمام هم خود را صرف تكفير اين و آن مىكرده‌اند رساله‌اى در تكفير فلاسفه و صوفيه بنام منيه دارند به شرح صاحب طرائق مجلد اول ص 384 « مخاصمت ملا محمد طاهر با فلاسفه از روى جهل » . -\r\n","page_name":" 24 ","page_number":26},
  {"content":"\r\n\r\n\r\n« سبب انكار كردن فيض »\r\nصاحب تذكره رجالى لؤلؤة البحرين شيخ يوسف بحرانى كه از شاگردان محقق بهبهانى و از علماء دوران زنديه است چون خود عالمى اصولى و از مخالفان اخباريون بوده به شدت فيض را بشرح ذيل منكر شده است .\r\n« گويد : محدث كاشانى محمد بن مرتضى مدعو بمحسن فاضلى است محدث و اخبارى صرف كه به مجتهدان طعنه‌هاى بسيار وارد ساخته مخصوصا در رساله سفينة النجاة كه به جمعى از علما نسبت كفر و فسق داده مانند ايراد اين آيت  « يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ »  « 1 » كه تفريط و غلوّ خالص است و يا اينكه او را مقالاتى است در مذهب صوفيه و فلاسفه « و ما يكاد موجب الكفر » و العياذ باللّه مانند آنچه در كلامش دلايلى است بر قول وحدت وجود و به من خبر داده‌اند كه او را رساله‌ايست ناپسند در اين قول كه در آن از عقايد ابن عربى زنديق بحث كرده و اكثر آن نقل عبارات اوست و او را بنام يكى از\r\n\r\n\r\n","description":"","footnote":"\r\n- اين رساله به پارسى به طريق سؤال و جواب در بطلان مذهب فلاسفه و صوفيه است چنين :\r\nسؤال : بيان فرمائيد كه مذهب فاسدهء باطله فلاسفه در چه زمان ميانهء اهل اسلام شايع شد ؟\r\nجواب : بدانكه فلسفه پيش از مأمون نبود ، در كتاب رشف النصائح مذكور است مأمون ارسطو را به خواب ديد و از گفتگوى او در خواب محظوظ شد چون بيدار شد ايلچى به فرنگ فرستاد و كتب فلاسفه را آورد و به عربى ترجمه كرد و چون خواندن و درس دادن آن وسيلهء قرب به خليفه بود اين سنّيان به طمع قرب و انعام خليفه اوقات بسيار صرف فلسفه و افاده و استفاده آن كردند خصوصا سنّيان ماوراءالنّهرى كه بىتوفيقى شعار ايشان است دو كس ايشان كه فارابى و ابو على باشند در ترويج كفرهاى فلسفه سعى بليغ نمودند و سنّيان فارابى را معلّم ثانى نام كردند و ابو على را شيخ الرئيس بر اهل بصيرت پوشيده نيست كه اقوال سخيفه ضعيفه باطله فلاسفه و متفلسفه به سبب خبط دماغ و سقم عقول و فساد افكار ايشان است مولانا نفيسى در كتاب شرح اسباب گفته كه فارابى مبتلا به مرض ماليخوليا بوده و ابو على معروف به شرب خمر بوده ، مريدان فارابى گفته‌اند او ساز خوش مىنواخت و اين فسق را مريدانش از كمال او شمرده‌اند ، ملاحظه شود كه منطق تكفير به جز كج‌دهنى درباره ابو على و فارابى كدام مطلب علمى و منطقى است و نگفته است كدام مبحث فلسفى آنها اشكال اعتقادى داشته است .\r\n( 1 ) - فيض در آيت مرقوم كه از قول نوح است با فرزندش ظاهرا خطاب به محمد علم الهدى فرزند خود داشته و گويد تو نيز مشرب اخبارى را قبول كن و اهل رأى قياسى و فتوى مباش .\r\n","page_name":" 25 ","page_number":27},
  {"content":"\r\n\r\nعارفان ناميده و در رساله‌اى كه خود بر ردّ صوفيه بنام « النفحات الملكوتية فى الرّد على الصوفية » نوشته‌ام كلام او را با تحقيق نقل كرده‌ام نعوذ باللّه من طغيان الافهام و زلل الاقلام .\r\nاو در حديث شاگرد سيد ماجد بحرانى كه در شيراز تدريس داشت بود و در حكمت و اصول از شاگردان « سيد صدر الدين » « 1 » محمد بن ابراهيم شيرازى معروف به ملا صدرا بود و لذا كتب او در اصول تماما تحت تأثير استادش « ملا صدرا » بر مذاق اهل تصوّف و فلاسفه تحرير شده و شهرت تصوّف در ديار عجم به‌واسطه غلو ايشان بوده است . « 2 »\r\nفيض در زمان خويش داراى عالىترين مرتبه بوده و بر همهء اقران خويش تفوّق داشته است تا حدّى كه شيخ ما ملا محمد باقر مجلسى نيز از وى دنباله‌روى كرد او را تصانيف بسيار است كه خود براى آن فهرستى نوشته « آنگاه تعدادى از تاليفات فيض را از جملهء تفسير صافى و مجلدات وافى را در حديث و غيره » .\r\nو ادامه چنين : فيض براى تحصيل و استفاده از سيد ماجد و ملا صدراى شيرازى به شيراز مسافرت كرد و سيد نعمت الله جزايرى شوشترى گفته استاد محقق ما مولى محمد محسن كاشانى صاحب وافى و يك‌صد مجلد تصنيف ديگر در قم نشو و نما كرد « 3 » درحالىكه قم مزيّن به قدوم شيخ اجل الامام الهمام السيد ماجد البحرانى بود « 4 » ملا محسن خواست از\r\n\r\n\r\n","description":"","footnote":"\r\n( 1 ) - عجب است كه صاحب لؤلؤ حتى دربارهء نام درست ملا صدرا تحقيق نكرده و او را سيد صدر الدين ناميده و او از سادات نبوده است .\r\n( 2 ) - عجب است كه نمىدانند شهرت تصوف در ديار عجم از قرن چهارم و پنجم عصر خواجه عبد اللّه انصارى ، شيخ ابو الحسن خرقانى ، ابو القاسم قشيرى و غيره بودند نه روزگار صفويان .\r\n( 3 ) - عجب است كه جزايرى و بحرانى قرائت فيض را در محضر سيد ماجد بحرانى در قم نوشته‌اند و حال آنكه فيض در رساله شرح صدر و غيره كه در مجلد اول نقل شده خود گويد كه 2 سال در شيراز از محضر سيد ماجد بهره بردم .\r\n( 4 ) - خنده‌آورترين اشتباهات مسئله استخاره كردن والد فيض در مسافرت وى به شيراز است و حال آنكه به تحقيق شاه مرتضى والد فيض در 1009 در كاشان بدرود حيات گفته و فيض هم به تحقيق در 1007 به دنيا آمده و تا حيات پدر حين الموت دوساله بوده و در عالم رضاع بوده نه گاه مدرسه و علم .\r\n","page_name":" 26 ","page_number":28},
  {"content":"\r\n\r\nكاشان براى استفاده شيخ به قم حركت كند امّا والدش تردّد داشت پس بناى اجازه را بر استخاره گذاشته و از قرآن اين آيه آمد :\r\n « فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ . . .  « 1 » و بعد از ديوان منسوب به مولى تفأل زدند و اين ابيات :\r\n تغرب عن الاوطان فى طلب العلى * و سافر ففى الاسفار خمس فوائد \r\nكه اشارتى مطلوب بود پس او به قم رفت و علوم شرعيه را از سيد ماجد فراگرفت و علوم عقلى را از مولى صدر الدين شيرازى\r\nآنگاه صاحب لؤلؤ از قول جزايرى نقل كرد كه چون فيض به شيراز رسيد فرزند ملا صدرا را جامع علوم عقلى و نقلى ديد و از وى فراگرفت ، حال خوانندگان ملاحظه فرمايند كه صاحب لؤلؤ و حتى سيد نعمت الله جزايرى كه شاگرد فيض هم بوده چه اشتباهاتى مرتكب شده‌اند .\r\n\r\nصفات اخلاقى فيض\r\nفيض به پيروى از منش پيشوايان اماميه اثناعشريه پاكدل و نيكواعتقاد و مردم دوست و پيرو سه اصل گفتار نيك و كردار نيك و انديشه نيك و خير محض بوده از دروغ و ريا و سمعه و تهمت و نفاق روىگردان و جامعه را با خوش‌رويى به خير و صلاح و و داد تشويق مىكرد و از كبر و رياست و مناصب و اشتغالات مادّى دنيوى و خودخواهى بدور بوده است و اگر كسى بخواهد بداند كه منش او در معاشرت چه بوده علاوه بر تأليفات وى به گفتار ديگران درباره وى بايد توجه داشت كه مكاتبات دوستانه او با يارانش مخصوصا اشعار منظوم چهل تن از مريدان و شاگردانش را كه در مجلّد گرد آمده است ملاحظه فرمايند كه علاوه بر ذكر مراتب علمى استاد از خوى خوش وى تمجيد شده تا آنجا كه گفته‌اند : هيچ‌كس نشناخت جز اللّه اكبر فيض را\r\n\r\n\r\n","description":"","footnote":"\r\n( 1 ) - آيه 122 ، سورة التوبة .\r\n","page_name":" 27 ","page_number":29},
  {"content":"\r\n\r\nاو از 20 سالگى به امر تدريس و تصنيف و تأليف مشغول و تا هشتاد سالگى تدريس را رها نكرد زيرا تولد او در سال 1007 و ارتحال وى 1091 ه ق بوده و تقريبا نزديك به 85 سال در اين جهان زيسته او تحصيلات خود را تا 25 سالگى تمام كرد و اگر تا سال 1033 محضر ملا صدرا را درك مىكرد به منظور تكامل علوم عقلى و عرفانى بود او در سنين هشتاد سالگى به علت ضعف قوا و ضعف قوّه ديدار تدريس را رها كرد و گفت علاقمندان او مىتوانند از كتب وى استفاده كنند . او اين مطلب را در مثنوى شرح صدر بيان داشته و گويد سخت دچار ضعف قواى بدنى و درد چشم و كم‌بينائى گرديده و بدين علّت عذر سماع و تدريس طى ابيات ذيل خواسته است :\r\n در اصول و فروع شرع شريف * كرده‌ام تا بقرب صد تصنيف\r\nاز كتاب و حديث كردم جمع * در ره آخرت نهادم شمع\r\nطالبان را زده صلائى عام * بهره گيرند از آن خواص و عوام\r\nخاص را تحفه‌اى ز مغز سخن * عام را بهره‌اى ز نغز سخن\r\nبايد آن را بدست عقل سپرد * نفعها ز آن به روزگاران برد\r\nاز من اين قدر بهره بس باشد * اثر كس به جاى كس باشد\r\nانتفاعى ز من ميسر نيست * خطىام از سماع و مبصر نيست \r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\nوقايع زمان فيض به قلم محمد محسن وفا از روى خط والدش محمد علم الهدى\r\nالى الخير\r\nورود رقم اشرف اجل اعلى از قزوين به كاشان مصحوب ولى به يك صاحب جمع فراشخانه خاصّه شريفه كه در باب طلبيدن عالىجناب ستوده القاب خدايگان دام ظلّه « 1 » عزّ صدور يافته يوم الاحد 29 ربيع الاوّل سال 1065 ه ق خروج از كاشان به مقتضاى رقم واجب الاذعان يوم الثلثاء « سه‌شنبه » 9 ربيع الآخر مزبوره موافق سوم اسفندماه اوت‌ئيل ، حقير و آقا رضى خالوزاده « 2 » در آن سفر از خدمتگزاران بوديم .\r\nديدن نواب كامياب اشرف اقدس عالىجناب والد بزرگوار را ادام اللّه احسانه در قم در منزلى كه حسب‌الامر اعلى تعيين شده بود براى نزول ايشان عصر يوم الجمعة 16 جمادى الثانية سنه 1065 ه ق ، ايضا در اصفهان به دستور مذكور از راه باغ گلدسته عصر يوم الاثنين « دوشنبه » 16 جمادى الاولى 1066 ه ق خروج شاه عباس از قم « شاه عباس دوم » .\r\nخروج رايات جاه و جلال از قم سحر شب سه‌شنبه 17 جمادى الثانية سال 1065 ه ق دخول كاشان عصر يوم الثلثاء « سه‌شنبه » 20 شهر مذكور ، خروج از كاشان و توجه به اصفهان عصر يوم السبت « شنبه » 26 شهر مزبور و عالىحضرت خدايگان در ركاب ظفر انتساب متوجّه اصفهان سنهء 1071 ، حقير « 3 » به تقريب تزويج على تا دوم شعبان در كاشان توقف داشتم .\r\nسفر فيض از اصفهان بمازندران به دعوت شاه عباس ثانى 15 ذوالحجه سنه 1069 ه ق .\r\nخروج عالىجناب خدايگان از بلده اصفهان به هنگام توجه به مازندران يوم\r\n\r\n\r\n","description":"","footnote":"\r\n( 1 ) - منظور والد علم الهدى ملا محمد محسن فيض و رقم اعلى يعنى نامهء شاه عباس دوم و طلبيدن فيض .\r\n( 2 ) - حقير يعنى علم الهدى و خالوزاده ظاهرا آقا رضى فرزند يكى از فرزندان ملا صدرا ميرزا ابراهيم و يا ابو على باشد و محتمل است نوهء حكيم نور الدين محمد بن ضياء الدين رازى دائى والدش فيض باشد .\r\n( 3 ) - اشاره به تزويج فرزندش ابو على نصير الدين سليمان جد اعلاى اين بنده مىباشد .\r\n","page_name":" 29 ","page_number":31},
  {"content":"\r\n\r\nالخميس « پنج‌شنبه » 15 شهر ذىالحجة الحرام 1069 - استقبال حقير و خدمتگزاران ايشان را از قمصر و در قريهء قهرود شرف ملاقات و فائز گشتن يوم الغدير ، دخول قمصر يوم الثلثاء 19 شهر مزبور و ورود در كاشان يوم الثلثاء 20 همگان را اتفاق افتاد .\r\nوفات شاه عباس ثانى\r\nوفات نواب خاقان خلد آشيان صاحب قران شاه عباس ثانى در حوالى بلده دهقان يوم السبت 25 ربيع الاوّل سنهء 1077 موافق 9 مهرماه اوت‌ئيل .\r\nوفات ملا عبد اللّه منجم 4 شهر ذى قعدة سنهء 1099 ه ق در قزائان « 1 »\r\nوفات والده آقا هادى « 2 » در قمصر 4 شهر رمضان سنه 1099 ه ق .\r\nوفات غوث الانام آقا غياث الدين محمد ولد تاج الدين محمد ليلة الجمعة دوم محرم الحرام سنه 1094 ه ق « 3 »\r\nوفات شيخ اسماعيل ولد شيخ عبد العال در كاشان 7 ذىقعده 1099 ه ق « 4 »\r\nوفات آخوند ملا خليل قزوينى رمضان المبارك سال 1089 ه ق « 5 »\r\nوفات ميرزا رفيعا نائينى در اصفهان دوم شوال 1080 ه ق\r\n\r\n\r\n","description":"","footnote":"\r\n( 1 ) - قزائان همان ييلاق يك فرسنگى جنوبى قمصر باشد كه در اصطلاح محلى « كجگان » ناميده مىشود و قزائان معرّب آن است چون كج نام ابريشم است و در روزگار صفويه تا عصر قاجار مركز عمده تهيه ابريشم بوده است .\r\n( 2 ) - آقا هادى ، همان محمد هادى بن محمد مؤمن برادرزاده فيض است كه از علماى بزرگ خاندان و در مقدمه مذكور افتاده است .\r\n( 3 ) - غياث الدين محمد و تاج الدين محمد از فضلاء منتسب به خاندان فيض و ظاهرا از سادات شريف سلسله رضويه كاشان بوده‌اند .\r\n( 4 ) - شيخ اسماعيل فرزند شيخ عبد العالى و از احفاد محقق كركى و مقيم كاشان بوده‌اند محتشم رثاء منظومى در رحلت عبد العال سروده .\r\n( 5 ) - آخوند ملا خليل قزوينى از علماى معروف روزگار صفويان بوده است همچنين ملا رفيعا نائينى .\r\n","page_name":" 30 ","page_number":32},
  {"content":"\r\n\r\n\r\nمواليد و وفيات\r\nولادت ميرزا ادريس 26 شهر شوال سنه 1083 و وفات ليلة الجمعة سنه 1154 .\r\n« وى در مقدمه اول معرفى شده و فرزند معين الدين احمد فرزند فيض و نوه دخترى شاه فضل الله بن محمد شريف است او از علماء بزرگ خاندانست » .\r\nولادت كمال الدين عيسى 23 شهر صفر 1081 و او فرزند ضياء الدين ادريس بوده است .\r\nوفات حكيم محمد رضا كاشانى در اصفهان يوم الجمعة 28 ذىحجه سنه 1065 ه ق .\r\n« وى از شاگردان و ياران فيض بوده كه شعر هم مىسروده است » .\r\nوفات نواب سلطان العلماء خليفه سلطان در مازندران جمادى الاولى سنه 1064 .\r\n« وى از سادات مرعشى بوده‌اند « مقدمهء معادن الحكمة بقلم آية الله فقيد مرتحل مرعشى نجفى رحمهما الله .\r\nوفات ملا غضنفر على سمنانى در كاشان 21 ربيع المولود سنه 1078 .\r\nولد جدنا الفقيه المتبحر المرتضى رضى الدين بن تاج الدين محمود منتصف ذى القعده الحرام حجة خمسين و تسعمائة « 950 » و توفى ليلة الجمعة عند غروب الشمس و هى الليلة الخامس عشرة من جمادى الآخرة سنه 1009 ه ق و تاريخ را فضلا در اين مصراع يافتند « حيف از ملاذ اسلام » 1009 .\r\n« توضيحا اين تاريخ را مير تقى الدين محمد ذكرى صاحب خلاصة الاشعار آورده و از سالك كاشى دانسته است . وى همان شاه مرتضى والد فيض كاشانى است .\r\nولادت عظيم‌البركت والد بزرگوار افتخار اعلام علماء درايت نثار و سرآمد اعيان مجتهدان حراست معالم بشارت و انذار محمد بن مرتضى المدعو بمحسن بالاقتباس من انوار بركاته افاضل الابرار ليلة الاربعاء بعد النصف بساعة تقريبا رابع عشر شهر صفر سنهء سبع و الف ( 1007 ) و كان ذلك موافقا لآخر شهريور ماه جلالى و قبض وقت العصر من يوم الثلثاء الثانى و العشرين من ربيع الآخر سنه احدى و تسعين و الف 1091 ببلدة قاسان\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nموافق 3 خرداد ماه « اين شرح فيض كاشانى است » .\r\nقد اتفق ولادة عمّى الفقيه النبيه محمد بن مرتضى المدعو بمؤمن يوم الاربعاء « چهارشنبه » عند العصر تاسع شهر صفر لسنة تسع و ثمانين و تسعمائة 989 ه ق و توفى فى بلدة تبريز لتسع خلون من شهر محرم سنه ستين و الف 1060 ه ق و هو ابن احدى و سبعين « يعنى 71 سال عمر داشت »\r\nاتفق ولادة عمّنا المغفور المبرور صدر الدين محمد بن مرتضى ليلة الاحد بعد ذهاب ثلثها تقريبا الثانى و العشرين من رجب سنه 998 و توفّى فى ليلة الخمسين 13 شهر شوال 1019 ه ق .\r\nميلاد عليه بانو دختر فيض\r\nميلاد اختى عليه بانو مكنيّه به امّ الخير بعد از طلوع آفتاب روز دوشنبه 15 جمادى الثانية 1037 ه ق .\r\n« علم الهدى او را خواهر خود خوانده پس يكى از دختران فيض است كه 2 سال از علم الهدى بزرگتر بوده و او متولد 1039 » .\r\nميلاد اختى سكينه بانو المكناة بامّ ايمن 19 ربيع الآخر سنه 1042 « دختر فيض » .\r\nميلاد ابو جعفر تاج الدين محمود ولد نصير الدين سليمان يوم الثلثاء مع طلوع الشمس 7 رجب 1114 موافق 13 آذرماه اوت‌ئيل و ذيل اين تاريخ وفات او را در رمضان 1169 در خان سور واسط كربلاى معلّى و كاظمين نوشته و در كربلا مدفون شد .\r\nولادة اختى المكنيّة به امّ سلمه 26 رمضان 1053 « دختر فيض »\r\nوفات مير محمد يوسف طبيب كاشانى 12 جمادى الثانية سنه 1077 « او از اجداد سادات رضوى كاشان است كه در قمصر وفات نموده و در آنجا مدفون است بقعه سادات نوّابى مقابل امامزاده داود بن سليمان محله بالاى قمصر .\r\n\r\nمواليد و وفيات بقلم محمد محسن وفا از روى خط والدش علم الهدى\r\nولد عمّنا ضياء الدين محمد ليلة الاربعاء « شب چهارشنبه » منتصفها تقريبا « نيمه شب »\r\n\r\n","description":"","footnote":"","page_name":" 32 ","page_number":34},
  {"content":"\r\n\r\nو هى الليلة السابع عشر « شب 17 » سنه ست و ثمانين و تسعمائة « 986 » .\r\nولد عمّنا الفاضل المبرور عبد الغفور رضى الله عنه يوم الاثنين بعد الزوال بساعة تقريبا ؛ 25 ربيع الآخر سنه ثمان و الف « 1008 » و توفّى فى يوم السبت 17 جمادى الآخر سنهء سبعين و الف .\r\nميلاد عمّ فاضل مبرور ، عبد الغفور متولد دوشنبه بعد از غروب يك ساعت تقريبا 25 ربيع الآخر سال 1008 و در روز شنبه 17 جمادى الآخر سال 1070 بدرود زندگى گفت .\r\nوفات الفاضل البارع الماجد نور حدقة العلم و الإفادة و نور حديقة الفقه و الإفاضة محمد بن ضياء الدين محمد الرازى قدّس الله نفسه لثمان خلون من شهر صفر سنة تسع و خمسين و الف ببلدة قاسان 1059 .\r\nوفات فاضل بارع ماجد نور چشم علم و افاده و شكوفه باغ فقه و افاضه محمد بن ضياء الدين محمد رازى 8 روز مانده از صفر سنه 1059 - توضيحا همين نور الدين محمد است كه دائى و استاد فيض بوده و در مقدمهء ذكر وى آمده است .\r\nوفات فرزند نور الدين محمد بهاء الدين محمد و هو ابن خال الوالدين ببلدة قاسان ليلة الاربعاء 14 جمادى الاولى سنه احدى و تسعين و الف 1091 ه ق »\r\n« علم الهدى گويد بهاء الدين محمد پسردائى پدر و مادرم كه والد بهاء الدين دائى فيض و همچنين زوجه‌اش بوده زيرا زوجهء فيض دختر ملا صدرا داماد ضياء الدين محمد رازى و شاه مرتضى والد فيض نيز داماد ديگر ضياء الدين محمد بوده و به اين اعتبار كه زوجه فيض دخترخاله فيض هم بوده پس نور الدين محمد هم دائى فيض بوده و هم دائى دختر ملا صدرا زوجه فيض بدين رابطه علم الهدى بهاء الدين را ابن خال الوالدين معرفى كرده و همين دليل را در مقدمه ديوان آورده كه رابطهء فيض با ملا صدرا علاوه بر شاگردى و استادى رابطهء خويشاوندى نيز بوده كه فيض دختر ملا صدرا را پيش از ازدواج بعنوان دخترخاله مىشناخته است .\r\nوفات زهرا بنت ضياء العرفاء و حليله شاه مرتضى\r\n\r\n","description":"","footnote":"","page_name":" 33 ","page_number":35},
  {"content":"\r\n\r\nوفات جدّتنا الزهراء ابنة ضياء العرفاء و توفيت ببلدتنا قاسان لثلاث بقين من شهر شوال سنة احدى و ستين و الف 1061 ه ق اين بانو جدّه علم الهدى و والده فيض بوده است .\r\nتوفّى ابن خال الوالدين اطال اللّه بقائهما ضياء الدين محمّد بن نور الدين محمّد روّح اللّه رمسه ببلدة قاسان ليلة الاحد 21 شهر شعبان سنه 1086 « صلّى عليه الوالد ادام اللّه ظلّه و دفن بجثمانه و جسده « وى نيز برادر بهاء الدين محمد فرزندان نور الدين محمد بود » .\r\nوفات الوالدة الماجدة جزاها الله بالاحسان احسانا و بالسيئات غفرانا صدر النهار من يوم الاحد لعشر بقين من جمادى الاولى من شهور سنة سبع و تسعين و الف 1097 ه ق برابر 26 فروردين ماه بارس‌ئيل .\r\n« وى دختر ملا صدرا و زوجه فيض و والده علم الهدى بوده كه 6 سال بعد از فيض وفات يافته است . »\r\nوفات خالتنا المغفورة المبرورة المسماة معصومه ابنة صدر العرفا ببلدة شيراز ثالث شهر شعبان سنة ثلاث و تسعين و الف 1093 ه ق .\r\n« وى دختر ديگر ملا صدرا بوده كه در شيراز مقيم بوده و بنا به تحقيق مرحوم آية الله مرعشى زوجهء قوام الدين نيريزى بوده است »\r\nوفات امّ اولاد آخوند نورا صبيّه حكيم سيفا مظفرا « عيال نور الدين محمد دائى فيض » در كاشان يوم الاثنين 14 شهر شعبان 1064 « حكيم سيف الدين مظفر حسينى » معروف به حكيم شفائى كه كاشانى بوده و اشتباها اصفهانى خوانده‌اند حكيم ركنا مسيح كاشى نيز داماد ديگر حكيم سيفا بوده و خاندان سادات لاجوردى كاشانى از اعقاب ايشانند . « 1 »\r\n\r\nبه خط محمد محسن از روى خط والدش علم الهدى\r\nميلاد فرزند ارجمند جمال الدين اسحاق مكنى بابى محمّد يوم الاثنين « دوشنبه » قريبا من الظهر شهر رمضان سنه 1082 اثنين و ثمانين و الف موافق 20 ديماه در بلدة قاسان .\r\n\r\n\r\n","description":"","footnote":"\r\n( 1 ) - همه اينان در مقدمهء مجلد اول معرفى شده‌اند .\r\n","page_name":" 34 ","page_number":36},
  {"content":"\r\n\r\n« اين فرزند و دو برادرش نصير الدين سليمان و محمد محسن از فضلا و مدرسان معروف حوزه علميه فيض در كاشان بوده‌اند كه علاوه از علم الهدى والدشان از آقا هادى و نور الدين محمد و ملا عبد الغفور نيز اجازه داشته‌اند جمال الدين اسحاق بعد از حوزه كاشان در اصفهان نيز محضر علما را درك كرده است فوت وى ضبط نشده ليكن در آخر يكى از تاليفات والدش كه به خط زيباى خود مرقوم داشته سال كتابت نسخه 1142 است كه تا آن سال در قيد حيات بوده و به سن 60 سالگى رسيده است مرقد وى معلوم نيست كه در مزار فيض بوده يا نقطه ديگر « نگارنده شارح مصطفى فيضى » .\r\n\r\nشرح ورود شاه عباس دوم به قمصر براى ملاقات فيض » بقلم محمد محسن وفا فرزند علم الهدى از روى خط والدش\r\nورود اردوى معلّى به قريه قمصر و ملاقات نواب اشرف اجل اعلى با عالىجناب والد امجد در قريهء مزبوره و در منزل خلوت‌خانه يوم السبت 24 ربيع الاول سنه 1073 موافق 15 آبان ماه بارس‌ئيل ، خروج اردو از قمصر يوم ثلثاء « سه‌شنبه » 26 ربيع الاوّل مزبوره موافق با 24 آبانماه « 1 »\r\n\r\nسفر مازندران :\r\nحركت حقير از كاشان در خدمت والامراتب عالىجناب خدايگان به قصد سفر مازندران به تقريب توجّه رايات جاه و جلال نواب اشرف ورود آنجا يوم السبت 8 شهر صفر سنه 1070 سبعين و الف دخول بلده قم يوم الثلثاء 11 شهر صفر مزبوره خروج از قم يوم السبت 15 ورود مزار امامزادهء واجب التعظيم عبد العظيم 18 شهر مزبوره دخول بلده تهران 23 شهر مزبوره ، دخول بلده اشرف يوم الاحد 22 ربيع الاوّل خروج از اشرف يوم السبت 22 رجب سنهء مزبوره ورود بلدهء فرح‌آباد يوم الاثنين 24 رجب 1070 خروج از فرح‌آباد 27 شهر مزبوره دخول بلده مشهد سرمو 28 شهر مزبوره ، دخول بارفروش ده 29\r\n\r\n\r\n","description":"","footnote":"\r\n( 1 ) - فيض دو بار بمازندران مسافرت كرده به دعوت شاه عباس دوم كه يك‌بار از مازندران توصيف و بار ديگر از گل و باران آن شكايت كرده و طى قصيده‌اى بيان داشته كه در ديوان بطبع رسيده است .\r\n","page_name":" 35 ","page_number":37},
  {"content":"\r\n\r\nشهر مزبوره دخول قريه بيدگلى يوم السبت 13 شعبان دخول كاشان 16 شعبان ورود قمصر 22 شعبان 1070 .\r\n\r\nمدت اين سفر\r\nنصرآباد 10 روز - بطريده 1 روز ، قاسم‌آباد 1 روز ، بلده قم 4 روز ، جمعا 15 روز پل دلاك 1 روز ، حوض سلطان 1 روز ، قريه ورثان 1 روز ، مزار امامزاده 5 روز ، تهران 5 روز جمعا 13 روز . پر 1 روز ، سرخ‌حصار 1 روز ، ايوان‌كيف 2 روز ، قريه كاشيان 1 روز ، عمارت هيلرود 1 روز ، جمعا 6 روز .\r\nعمارت ديگر 1 روز ، فيروزكوه 1 روز ، وكل 1 روز ، بهمالك 2 روز ، زيراب 1 روز جمعا 6 روز .\r\nتيرگاه 1 روز ، علىآباد 2 روز ، بلده سارى 4 روز ، نكاه 1 روز ، بلده اشرف 120 روز ، فرح‌آباد 5 روز جمعا 125 روز .\r\nوفات ملا فاضل روضه‌خوان ذىقعده سنه 1089 - از شاگردان فيض و شاعر .\r\nوفات ملا كاظم روضه‌خوان 7 محرم الحرام 1088 - از شاگردان فيض و شاعر .\r\nوفات ملا علامى ولد ملا محمد شريف در قمصر 18 ذىحجه 1078 خواهرزاده فيض و از علماى معروف كاشان .\r\nوفات آقا حسين خوانسارى در اصفهان سلخ جمادى الثانية سنه 1098 .\r\nوفات آقا اشرف طبيب ولد حكيم شمسا در اصفهان شهر رجب سنه 1098 شمسا از شاعران مداح فيض .\r\nطلبيدن نوّاب اشرف اعلى حكيم محمد حسين « 1 » را از قم بعد اللتيا و التى ذي قعدة الحرام سنه 1081 .\r\n\r\n\r\n","description":"","footnote":"\r\n( 1 ) - حكيم محمد حسين عالم و فاضل و از شاگردان فيض و علم الهدى بوده او ظاهرا فرزند حكيم ركن الدين مسعود مسيح كاشانى بوده است كه حكيم ركنا سالها طبيب شاه عباس بوده و چون از وى رنجش حاصل كرد به هندوستان رفت و طبيب پادشاهان هند بود .\r\n","page_name":" 36 ","page_number":38},
  {"content":"\r\n\r\nبراى طبابت حرم عليّه يوم الاضحى اتفاق افتاد در بلدة اصفهان و وفات او در اصفهان 11 جمادى الاولى سنه 1084 ه ق .\r\nتوجّه اخوى معين الدين احمد « 1 » به جانب مشهد رضوى مرّة اخرى از بلده كاشان يوم السبت شوال سنه 1095 ، دخول كاشان بعد عود يوم الجمعة 7 محرّم الحرام سنه 1097 ه ق .\r\nتوجّه ميرزا ابو تراب « 2 » مع متعلّقان از قمصر به شيراز به رفاقت ميرزا محمد شفيع يوم الجمعة 6 شهر ذى حجة الحرام سنهء 1078 خرابى كاشان ابنيه و عمارات و ريختن سقوف اسواق و بسيارى از منازل در آذر ماه و ما بعده 1097 توضيحا علم الهدى اين زلزله را مشروحا بيان داشته و حمام سررود قمصر نيز بكلّى از زلزله ويران گشته است .\r\n\r\nولادت ابى الخير علم الهدى فرزند ارشد فيض ولد الوالد الماجد العلّامة قدّس الله روحه على ما وجد بخطّه :\r\nولادت خادم شريعت غرّا محمّد الملقّب بعلم الهدى المكنّى بابى الخير وفّقه اللّه لما يحبّ و يرضى بعد مضى نه ساعت تقريبا از ليلة الخمسين غرّه شهر ربيع الاوّل سنه 1039 موافق دوم آبانماه ايلان‌ئيل و كانت الشمس وقعة فى الدرجة الخامسة و العشرين من الميزان و القمر فى العقرب و السنبلة طالعا على اثبته .\r\nالوالد الماجد الاستاد ادام اللّه احسانه و كانت تلك ببلدة قم حرسها اللّه تعالى و توفّى طاب اللّه مضجعه 19 شهر جمادى الاول حجة خامس عشر و مائة و الف ببلدتنا قاسان ، خطوبى له الدار دار القرار 1115 « 3 »\r\n\r\n\r\n","description":"","footnote":"\r\n( 1 ) - معين الدين احمد مكنى به ابى الحسن فرزند دوم فيض است كه در مقدمه آمده و شعر وى نيز با تخلص « روح » در اين مجلّد آمده است .\r\n( 2 ) - شيخ الاسلام ابو تراب بن نصير الدين سليمان بن علم الهدى محمد ذكرش در اين مجلّد آمده است .\r\n( 3 ) - اين مصراع تاريخ كه گويندهء آن هم معلوم نيست بر سنگ مزار علم الهدى منقور است به سال 1115 ه ق .\r\n","page_name":" 37 ","page_number":39},
  {"content":"\r\n\r\nولادت اخى المؤيد معين الدين احمد المكنىّ بابى الحسن هداه اللّه الّتى هى احسن 15 شهر رجب 1056 و توفّى رحمه اللّه 2 رجب المرجب سنهء 1107 ه ق . « 1 »\r\nولد ابن عمّنا ابو الصلاح محمد بن عبد الغفور الملقّب بصالح ليلة السبت 25 شهر رمضان سنه ثلاث و ثلاثين و الف 1033 و توفّى رحمه اللّه يوم الجمعة 12 شعبان سنه تسع و مائة و الف 1109 . « 2 »\r\nولد عمّنا الذكى الالمعى المرتضى ، مرتضى بن مرتضى 9 شهر صفر سنه عشر و الف 1010 ه ق « 3 »\r\nو توفى فى طريق مكه عائدا قتيلا على ايدى اللصوص 15 جمادى الآخرة سنه تسع و عشرين و الف 1026\r\nولد ابن عمّنا الفقيه الفاضل مرتضى بن محمّد مؤمن بن مرتضى 18 ربيع الآخر سنه احد عشر و الف 1011 على ما وجدته به خط والده رضى الله عنه و توفّى وقت الضّحى من يوم السبت النصف من شوال سنهء 1083 ببلدة قاسان و صلّى عليه الوالد تغمّده اللّه بالرّحمة و الغفران . « 4 »\r\nميلاد فرزند سعادتمند رضى الدين يحيى مكّنى بابى البقا طلوع فجر يوم الاحد « يكشنبه » 24 رمضان 1080 ثمانين و الف موافق 4 اسفند ماه در كاشان و توفّى 8 محرّم الحرام سنه 1101 . « 5 »\r\n\r\n\r\n","description":"","footnote":"\r\n( 1 ) - معين الدين احمد مكنى به ابى الحسن فرزند دوم فيض است كه در مقدمه آمده و شعر وى نيز با تخلص « روح » در اين مجلّد آمده است .\r\n( 2 ) - محمد بن عبد الغفور ملقب به صالح از فضلاء خاندان فيض و برادرزاده او بوده كه شعرش در اين مجلد آمده است .\r\n( 3 ) - مرتضى بن مرتضى برادر فاضل فيض است كه به همراه او به مكه مشرف شده امّا در برگشت بدست دزدان كشته شده و فيض را بىاندازه متأثر كرده است فيض اين ماجرا را در رساله شرح صدر آورده كه در مجلد اول آمده است .\r\n( 4 ) - مرتضى بن محمد مؤمن از فقهاء خاندان پسر برادر فيض و والد آقا محمد هادى و نور الدين محمد بوده كه شرح آن در اين مجلد هم آمده است .\r\n( 5 ) - رضى الدين يحيى فرزند علم الهدى بوده كه در 21 سالگى وفات يافته يعنى چهار سال پيش از -\r\n","page_name":" 38 ","page_number":40},
  {"content":"\r\n\r\n\r\nرساله انصافيه فيض با ترجمهء عبارات تازى بپارسى\r\nبسم اللّه الرحمن الرحيم\r\nالحمد للّه الّذى انقذنا بالتمسّك بحبل الثقلين من الوقوع فى مهاوى الضلال و الصلاة و السلام على نبينا محمّد و آله خير نبى و خير آل ، اما بعد فهذه رسالة فى بيان طريق العلم باسرار الدين المختصّ بالخواص و الاشراف يسمّى بالانصاف لخلوها من الجور و الاعتساف .\r\n\r\nترجمه :\r\n« بنام خداوند بخشاينده بخشايشگر ، سپاس سزاوار پروردگاريست كه با تمسّك به ثقلين « كتاب و اهل بيت » ما را از گرفتارى در وادى گمراهى نجات داد و درود و سلام بر پيامبر ، و خاندانش كه بهترين پيامبر و بهترين اهل بيتند . اما بعد ، بعد از درود اين رساله‌ايست در بيان روش و طريقه آگاهى علمى به اسرار دين كه اختصاص به خواص و اشراف دارد نه عام كه به انصاف ناميده شده يعنى اهل انصاف كه خالى از جور و ظلم بوده و از طريق عدالت منحرف نباشند . »\r\nچنين گويد مهتدى به شاه راه مصطفى محسن بن مرتضى زاده الله هدى على هدى كه در عنفوان شباب چون از تفقّه در دين و تحصيل بصيرت در اعتقادات و كيفيّت عبادات به تعليم ائمّه معصومين عليهم السّلام آسودم چنان كه به توفيق حق سبحانه در هيچ مسئله محتاج به تقليد غير معصوم نبودم به خاطر رسيد كه در تحصيل معرفت اسرار دين و علوم راسخين نيز سعى نمايم شايد كه نفس را كمالى حاصل آيد ليكن چون عقل را راهى به آن نبود و نفس را در آن پايه ايمان كه بود درى نمىگشود و صبر بر جهالت هم نداشت و على الدوام مرا رنجه مىداشت بنابراين چندى از آلت جهل « 1 » به جهت ازالت جهل در عبارات متكلّمين\r\n\r\n\r\n","description":"","footnote":"\r\n- والدش علم الهدى .\r\n( 1 ) - آلت جهل كنايه از علم كلام و منطق ارستوئى است . رد علم كلام ص 483 طبقات الصوفية : شيخ -\r\n","page_name":" 39 ","page_number":41},
  {"content":"\r\n\r\nخوض نمودم و چندى طريق مكالمات متفلسفين به تعلّم و تفهّم پيمودم و يك چند بلندپروازيهاى متصوفه را در اقاويل ايشان ديدم و يك چند در رعونت‌هاى « 1 » من عنديّين گرديدم تا آنكه گاهى در تلخيص سخنان طوايف اربع كتب و رسائل مىنوشتم و گاهى از براى جمع و توفيق ، بعضى را در بعضى مىسرشتم من غير تصديق بكلّها و لا عزيمة قلب على جلّها بل احطت بما لديهم « 2 » خبرا و كتبت فى ذلك زبرا فلم اجد فى شىء من اشاراتهم شفاء علّتى و لا فى اداوة عباراتهم بلال غلّتى ، حتى خفت على نفسى اذا رأيتها فيهم كانّهما من ذويهم فتمثلت بقول من قال و خدعونى ، نهبونى ، اخذونى ، غلبونى و عدونى ، كذبونى ، فإلى من اتظلّم ففررت الى اللّه من ذلك و عذت باللّه من ان يوفّقنى هنالك و استعذت بقول امير المؤمنين صلوات اللّه عليه فى بعض ادعيته :\r\nاعذنى اللّهم من ان استعمل الرأى فيما لا يدرك قعره البصر و لا يتغلغل فيه الفكر . « 3 »\r\nترجمه بعد از مىسرشتم : بدون تصديق تمامى آن عبارات و نه پذيرش و تأييد قلبى همهء آنها « بلكه خواستم به تجربه از آنها آگاهى پيدا كنم » ترجمه آيت قرآن كه تضمين در عبارت شده » و بر سبيل تمرين كتابها و رساله‌ها نوشتم امّا داروى شفابخش درونم را در هيچ يك از نوشته‌هاى مختلف نيافتم و در سلامت و مداواى جوشش نهانم را در عبارات كتبشان تا آنجا كه در خود بيم داشتم كه آراء ايشان در من تأثير گذاشته و چون ايشان شوم پس تمثّل جستم بقول آن‌كس كه گفت : فريبم دادند ، غارتم كردند ، مرا از خود بازگرفتند ، بر\r\n\r\n\r\n","description":"","footnote":"\r\n- الاسلام گفت كه شيخ محمد قصاب مرا گفت به دامغان : آن وقت كه اهل كلام فرا ديد آمدند در اين ديار من از آن رنجه مىبودم برخاستم بر شيخ ابراهيم دهستانى شدم عبد الواحد ابراهيم گيلى كه از او بپرسم چون در شدم هنوز بازو از آن چيزى نگفته بودم مرد گفت محمد بازگرد لا يعرفه احد غيره ، جز از اللّه كسى نشناسد و در ص 364 طبقات « ابو العباس دينورى را گفتند كه اللّه را به چه شناختى ؟ گفت بدانچه نشناختم يعنى به عجز معترفم . و ابو على سينا گويد :\r\n اعتصام الورى بمغفرتك * عجز الواصفون عن صفتك \r\n( 1 ) - رعونت : سستى و دماغ خشكى .\r\n( 2 ) - آيت 8 از سوره حج و آيت 20 از سوره لقمان .\r\n( 3 ) - از خطبات نهج البلاغه مولا عليه السّلام .\r\n","page_name":" 40 ","page_number":42},
  {"content":"\r\n\r\nمن چيره شدند ، وعده خوش دادند امّا دروغ گفتند ، كسى را نداشتم كه بعنوان تظلّم به او پناه جويم پس ناگزير از همه بريده و فرارا بسوى معبود شتافتم از اين گرفتارى و به آفريدگار پناه بردم از اينكه مرا توفيق داد و استعاذه به فرمايش امير المؤمنين عليه السّلام كردم كه گفت : اى پروردگار من مرا پناه ده و نگاه دار از اينكه در آنچه از صميم دل نمىدانم و انديشه با شتاب به ژرفاى آن نمىرسد حكم قاطع كنم و اظهار رأى نمايم . « 1 »\r\n\r\n\r\n","description":"","footnote":"\r\n( 1 ) - رد علم كلام از نظر عرفا و اخباريون ص 183 شرح فصوص خوارزمى - شيخ حسين خوارزمى كاشى\r\nدر آيت :  « مَنْ لَمْ يَزِدْهُ مالُهُ وَ وَلَدُهُ إِلَّا خَساراً » : \r\nيعنى نوح عليه السّلام فرمود : ربّ انّهم عصونى ، پروردگارا قوم من عاصى شدند در آنچه موجب مشاهده و عيان است از من قبول نساختند و به اتباع عقول نظر فكرى خويش پرداختند لا جرم مال او كه علوم عقليه است و ولدش كه نتايج حاصله است از تركيب قياسات عقليه ، ايشان را جز سبب زيادتى خسران نگشت و غير از ضياع رأس المال عمر و\r\nاستعداد نيامد ، بيت :\r\n عمر در محمول و در موضوع رفت * بىبصيرت جمله در مسموع رفت\r\nهر دليلى ، بىنتيجه ، بىاثر * باطل آمد در نتيجه خود نگر\r\nجز به مصنوعى نديدى صانعى * بر قياس اقترانى قانعى\r\nمىفزايد در وسائط فلسفى * از دلايل باز ، برعكس صفى\r\nاين گريزد از دليل و از حجيب * از پى مدلول سر برده به جيب \r\nپس هر كه تصرّف كند به عقل خويش در آنچه انبياء آورده‌اند يا اعتقاد كند كه حكما و عقلاء مستغنىاند از انبياء به سمت « فقد خسر خسرانا مبينا » موسوم و به علامت « فقد ضلّ ضلالا بعيدا » موسوم و معلوم باشد آرى ، بيت :\r\n يك چند به علم و عقل در كار شدم * گفتم كه مگر واقف اسرار شدم\r\nهم عقل عقيله بود و هم علم حجاب * چون دانستم ز هر دو بيزار شدم \r\nاز ممشاد دينورى ص 256 طبقات الصوفية\r\nخواجه عبد اللّه انصارى گفت ممشاد دينورى گفت فرا ياران كه علم آموزيد كه اهل الكلام لا يغمسوكم فى ضلالتهم « دانش آموزيد كه اهل كلام شما را در گمراهى خود غرق نكنند . »\r\nرد علم كلام و فلسفه از مولانا جلال الدين بلخى\r\n گر نبندى واقفان امر كن * در جهان ردّ گشته بودى اين سخن\r\nصد هزاران اهل تقليد و نشان * افكندشان نيم و همى در گمان\r\nكه به ظنّ تقليد و استدلالشان * قائم است و جمله پرد بالشان\r\nشُبهه مىانگيزد آن شيطان دون * درفتند اين جمله كوران سرنگون \r\n پاى استدلاليان چوبين بود * پاى چوبين سخت بىتمكين بود\r\nپاى نابينا عصا باشد عصا * تا نيفتد سرنگون او بر عصا\r\nگرنه بينايان بُدندى و شبهان * جمله كوران خود بمردندى عيان\r\nگر نكردى رحمت و افضالشان * درشكستى چوب استدلالشان\r\nآن عصا چبود قياسات و دليل * آن عصا كه دادشان بينا جليل\r\nاو عصاتان داد تا پيش آمديد * آن عصا از خشم هم به روى زديد\r\nدامن او گير كو دادت عصا * درنگر ، كآدم چها ديد از عصى\r\nمعجز موسى و احمد را نگر * چون عصا شد مار و استن باخبر \r\nصاحب جواهر ذيل اين ابيات در شرح مثنوى گويد : اى اترك الدلائل العقلية و اتبع الانبياء و انظر معجزاتهم و صدقهم حتى ترسخ دعوتهم فى قلبك و لا تتبّع العلل و الاستدلال بما تقول الفلاسفة .\r\nيعنى دلايل و براهين عقلى و فلسفى را رها كن و پيرو پيغمبران باش و معجزات آنان را بنگر تا دعوتشان را از دل بپذيرى و پيرو دلايل و براهين فيلسوفان مباش .\r\n","page_name":" 41 ","page_number":43},
  {"content":"\r\n\r\n\r\nترجمه عبارات فيض بعد از كلام امير المؤمنين عليه السّلام\r\nپس به درگاه آفريدگار زارى كردم و همهء كارهاى خود را به او واگذاشتم يعنى معتكف خانهء توكّل شدم در اين هنگام بود كه خداوند به بركت پيروى از دين آشكارا مرا به انديشه ژرف در اسرار قرآن و حديث آل پيامبر برگزيده و سرور پيمبران هدايت كرد و ملهم غيب درك اسرار گران‌قدر را بر من آسان كرد تا آنجا كه به قدر استعداد و گنجائى حوصله « 1 » و پايهء ايمان براى اين بنده در درك حقيقت آن اطمينان حاصل شد و وسوسه ديو را پروردگار از من بريد و مرا هدايت كرد پس بدانچه رسيده‌ام بدرگاه بىنياز سپاسگزارم پس چنين سرودم : خورشيد هدايت و توفيق تابيد و پرتو بر روان افكند و از آن سياهى نفس زائل شد و در ديوان تاريكى تفرقه افكند و تفرقه انديشه نابود شد و اين برترى الهى است كه به هر كس كه خواهد دهد « 2 » سپس من كارها را به تجربه آزمودم و از تاريكى جهل و روشنائى آگاهى آگاه شدم و خبر گرفتم تا بر من آشكار گرديد كه جمعى از بقيهء ياران ضعيف و مريض كه در حيات رسالت متابعت داشتند چشم از حقايق پوشيده كتاب و عترت رسول « ثقلين » را ترك\r\n\r\n\r\n","description":"","footnote":"\r\n( 1 ) - حوصله در اصل چينه‌دان مرغان و كنايت از گنجايش سينه و سعهء صدر است .\r\n( 2 ) - سوره مائده / آيت 54 .\r\n","page_name":" 42 ","page_number":44},
  {"content":"\r\n\r\nكرده و در عقائد دينى بدعتها آفريدند و از يارانشان حزبى به وجود آمد كه نه در بين دو نفر از ايشان اتّفاق كلمه بود و نه در ميانشان دوستى برادرانه دينى و نه و داد مگر نفاق و دوگانگى و دوروئى چرا كه اينان گرد چهار طايفه و بدون بينائى و نه متابعت مىگشتند و همه در نقص و كمى بودند كه اين آيه بر ايشان خوانده شده « و هستند از كسانى كه بدون دانش و آگاهى و هدايت قرآن در وجود خدا مجادله مىكنند . « 1 »\r\nمتن رساله : ثم أنيب الى اللّه و فوّضت امرى الى اللّه فهدانى ببركة متابعت الشرع المبين الى التّعمق فى اسرار القرآن و احاديث آل سيد المرسلين صلوات اللّه عليهم و فهّمنى الله منها به مقدار حوصلتى و درجتى من الايمان فحصل لى بعض الاطمينان و سلب الله منى وساوس الشيطان و للّه الحمد على ما هدانى و له الشكر على ما اولانى فاخذت انشد :\r\n ملك الشرق تشرق * و الى الروح تعلّق\r\nغسق النفس تفرّق * رفض الفكر تهدّم \r\nو ذلك فضل اللّه يؤتيه من يشاء ثم انّى جرّبت الامور و اختبرت الظلمة و النور حتى استبان لى ان طائفة من اصحاب الفضول المنتحلين متابعة الرسول غمض العينين و رفضوا الثقلين و احدثوا فى العقائد بدعا و تحزّبوا فيها شيعا لا فى اثنين منهم اتفاق و لا فيما بينهم تآلف دينى و لا تحابب اخوانى الّا النفاق و ذلك لانّهم يطوفون حول الطوايف الاربع من غير بصارة و لا متابعة بصير و كانوا بالحرى ان يتلى عليهم :  « وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ »  « 2 » و كان اللّه مقتّهم على صنيعهم هذا اذ لم يرزقهم التآلف و التّحاب و الاتفاق و كلّهم الى حبّ الرئاسة و رذيلة النّفاسة و النّفاق الى ان وقعوا بشوم هذا الصنيع الشنيع الى التخالف و التدابر و التباغض و التناكر على ان من شأن النفوس الحسد و الكبرياء و عدم الانقياد لمن كان من ابناء جنسها اذا كان معها فى زمان واحد و اشدّه اذا كان معها فى بلد واحد و ليس كذلك اذا كان قد مات او « 3 » لم يولد ثمّ حبّهم الرّئاسة اوقعهم فى\r\n\r\n\r\n","description":"","footnote":"\r\n( 1 ) - سورة الحج / آيت 8 .\r\n( 2 ) - سورة الحج آيت 8 .\r\n( 3 ) - حبّ رياست نقل از ابو هاشم كوفى معاصر سفيان ثورى متوفى 161 ه ق - طبقات الصوفية هروى\r\n","page_name":" 43 ","page_number":45},
  {"content":"\r\n\r\nاستبدادهم بالآراء و تشتّتهم فى الاهواء فهم بما عندهم مغرورون و بانفسهم معجبون « 1 » و به من سواهم مستهزءون و بما هم فيه مستهترون « 2 »  كُلُّ حِزْبٍ بِما لَدَيْهِمْ فَرِحُونَ  « 3 »  فَذَرْهُمْ فِي غَمْرَتِهِمْ حَتَّى حِينٍ  « 4 » قال امير المؤمنين صلوات اللّه عليه « ما كلّ ذى قلب بلبيب و لا كلّ ذى سمع بسميع و لا كلّ ذى ناظر ببصير . » « 5 »\r\nفيا عجباه ، من خطاء هذه الفرق على اختلاف حججها فى دينها لا يقتصّون اثر نبىّ و لا يقتدون به عمل وصّى و لا يؤمنون بغيب و لا يعفون عن عيب ، يعملون بالشبهات و يسيرون فى الشهوات ، المعروف عندهم ما عرفوا و المنكر عندهم ما انكروا ، مفزعهم فى المعضلات على انفسهم و تعويلهم فى المبهمات على آرائهم كان كلّ امرئ منهم امام نفسه فيأخذ منها فيما يرى بعرى وثيقات و اسباب محكمات . »\r\n\r\nقال عليه السّلام فى حديث آخر :\r\nأ فأمرهم اللّه بالاختلاف فاطاعوه ام نهاهم عنه فعصوه ، ام انزل اللّه سبحانه دينا ناقصا .\r\nفاستعان بهم على اتمامه ، ام كانوا شركاء له فلهم ان يقولوا و عليه ان يرضى ، ام انزل اللّه ربّنا تامّا فقصر الرّسول عن تبليغه و ادائه و اللّه سبحانه يقول :\r\n « ما فَرَّطْنا فِي الْكِتابِ مِنْ شَيْءٍ  و فيه تبيان كلّ شىء الحديث » « 6 »\r\n\r\n\r\n","description":"","footnote":"\r\n- « وقتى بو هاشم صوفى شريك نخعى را ديد كه بيرون آمد از سراى يحيى بن خالد ، گفت : اعوذ باللّه من علم لا ينفع يعنى قضا\r\nكه وى قاضى بود و هم بو هاشم گفته :\r\nلقلع الجبال بالابر ايسر من اخراج الكبر من القلوب و شيخ سيروانى گفت : آخر ما يخرج من قلوب الصّديقين حبّ الرئاسة .\r\n( 1 ) - حضرت مولا عليه السّلام در وصيت خود به امام حسن عليه السّلام فرمايد : و اعلم انّ الاعجاب ضدّ الصواب و آفة الالباب .\r\n( 2 ) - استهتر الرّجل بكذا - صار مستهترا به اى مولعا به لا يتحدث بغيره و لا يعقل غيره « المنجد »\r\n( 3 ) - آيت 32 سورة الرّوم .\r\n( 4 ) - آيت 54 - سورة المؤمنون .\r\n( 5 ) - از نهج البلاغه و منقول در معادن الحكمة علم الهدى .\r\n( 6 ) - آيت 38 - سورة الانعام .\r\n","page_name":" 44 ","page_number":46},
  {"content":"\r\n\r\nو ما ذلك كلّه الّا لرفضهم التمسّك بحبل الثقلين و تركهم وصية سيّد الثقلين ترى احدهم مولعا بالنّظر الى كتب الفلاسفة ليس له طول عمره سواه و لا يكون فى غيره هواه من نقل ان يحكم علما شرعيّا اصلّيا او فرعيّا ، بل و ربّما لم يسمع قطّ ممّا جاء به نبيّه فى ذويه سوى ما سمعته في صغره من امّة و ابيه ، لم يتعلّم من الشريعة ادبا و لا سنّة و لم يتقلّد من صاحبها فى علمه منّة ، سبحان اللّه .\r\n\r\nترجمه :\r\nو خداوند نسبت بدين مجادلان بدون علم و هدايت بشدّت خشمگين است زيرا بدين واسطه خداوند دوستى و و داد و اتفاق دينى روزيشان نكرده و آن نگون‌بختان را به دوستى رياست و جاه‌طلبى و رذالت نفس و نفاق جلب كرده تا به شومى و بدى اين صفات زشت به مخالفت يكديگر و پشت هم بدگوئى و خشم و انكار يكديگر مشغولند چون حسد و خودبزرگ‌بينى و خودبزرگ‌دانى و عدم انقياد هم‌جنس از شأن نفوس است و عدم پيروى از يكديگر به‌ويژه هنگامى است كه در يك زمان باشند و از آن شديدتر زمانى است كه در يك شهر زيست كنند اما اگر بميرد يا به دنيا نيايد چنين چيزى نيست سپس حبّ رياست انسانها را به استبداد رأى و گونه‌گونگى اميال مىكشاند چرا كه بدانچه دارند مغرور و در نفسها خود متكبّرند ولى غير خدا را به مسخره مىگيرند و در آنچه خويش‌اند بدون انديشه آزمند و مولع كه « هر گروه بدانچه دارند شادند « 1 » » .\r\nآنان را در اين مكاره و حقد و حسد و برتر بينى واگذار كه در حيرانى مىباشند « آيت » « حضرت امير المؤمنين عليه السّلام گفت : نه هر دارندهء عقل عاقل و نه هر گوشى شنوا و نه هر چشمى بيناست . »\r\nپس شگفتا بر اشتباه و لغزش اين گروه‌ها با اختلاف براهينشان در دين نه نشانى از پيمبر دارند و نه به وصىّ او اقتدا مىكنند ، نه ايمان به غيب دارند و نه از عيبى برى ، عمل ايشان در شبهات است و مسيرشان در شهوت‌ها معروف پيش ايشان معروف نيست و\r\n\r\n\r\n","description":"","footnote":"\r\n( 1 ) - سورة الروم - آيت 32 و سورة المؤمنون - آيت 53 .\r\n","page_name":" 45 ","page_number":47},
  {"content":"\r\n\r\nانكارى از منكر ندارند در مسائل پيچيده و غير صريح به انديشه و رأى خود متّكى و موارد مبهم و ناآشكار را تعويل با راى خود مىكنند كه گوئى هريك از ايشان پيشواى خويشتن است كه هرچه انديشد و بيند آن را ريسمان محكم انگارد و آن را مىگيرد حضرت مولا در حديث ديگر فرمود :\r\n« آيا خداوند ايشان را به اختلاف عقيده مامور كرده كه از آنها اطاعت كرديد ؟ يا از آن نهى كرده و شما بر آن عاصى هستيد و يا خداوند سبحان دين ناتمامى آورده و بر اتمام و كمالش از ايشان استعانت خواهد ؟ و يا شركاء او در دينند ؟ پس بر ايشانست گفتن و بر او كه رضايت دهد يا پروردگار ما دينى كامل فرستاده ولى رسول اللّه صلّى اللّه عليه و آله در تبليغ آن كوتاهى كرده امّا پروردگار گويد :\r\n« ما هيچ‌چيز گفتنى را در قرآن ترك نكرديم و آن آشكاركننده هر چيز است . آيت قرآن »\r\nو با همهء اين احوال اين ناتمامى ايشان نيست مگر آنكه تمسّك به ريسمان ثقلين كرده‌اند « قرآن و اهل بيت » و ترك وصيّت پيامبر سرور ثقلين را « 1 » يكى از ايشان را آزمند به قرائت كتب فلاسفه مىبينى كه در تمام طول عمر غير از آنها كتاب ديگرى نمىخواند و به كتابهاى ديگر كه در آن نقل دانش شرعى باشد چه اصلى و چه فرعى ميلى ندارد بلكه هرگز از علم شريعت چه ادب و چه سنّت نمىآموزد و از آموزندهء آن بر گردن منتى ندارد .\r\nسبحان اللّه ! عجب دارم از قومى كه بهترين پيغمبران را به ايشان فرستاده‌اند به جهت هدايت و خير اديان ايشان را ارزانى فرموده از روى مرحمت و عنايت و پيغمبر ايشان كتابى گذاشته و خليفهء دانا به آن واحدا بعد واحد به جاى خود گماشته به نصّى از جانب حق تا افاضت نور او تا قيام قيامت باقى و تشنگان علم و حكمت را به قدر حوصله و درجهء ايمان هريك ساقى باشد ، حيث قال :\r\n\r\n\r\n","description":"","footnote":"\r\n( 1 ) - اشاره بحديث معروف : انّى تارك فيكم الثقلين .\r\n","page_name":" 46 ","page_number":48},
  {"content":"\r\n\r\n« انى تارك فيكم الثقلين ان تمسّكتم بها لن تضلّوا بعدى ، كتاب اللّه و عترتى اهل بيتى . « 1 »\r\n\r\nترجمه :\r\nچنانچه پيمبر صلى اللّه عليه و آله گفت : « من از ميانه شما مىروم و به معبودم و اصل مىشوم امّا دو امانت گران‌سنگ در ميان شما گذاشتم ، اگر بدانها پيوند داشته باشيد هرگز بعد از من گمراه نمىشويد يكى قرآن وحى آفريدگار و ديگر اهل بيت و خاندان من . »\r\nايشان التفات به هدايت او نمىنمايند و از پى دريوزه علم بر در امم سالفه مىگردند « 2 » و از نم جوى آن قوم استمداد مىجويند ، يا به عقول ناقصه خود استبداد مىنمايند .\r\n مصطفى اندر جهان آنگه كسى گويد ز عقل * آفتاب اندر سما آنگه كسى جويد سها « 3 » \r\nروى انّ اناسا من المسلمين آتوا رسول اللّه صلّى اللّه عليه و آله بكتب كتب فيها بعض ما يقوله اليهود ، فقال صلّى اللّه عليه و آله ، كفى بها ضلالة قوم ان يرغبوا عمّا جاء به نبيّهم الى ما جاء به غير نبيهم ، « 4 » فنزلت :  أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ يُتْلى عَلَيْهِمْ إِنَّ فِي ذلِكَ لَرَحْمَةً وَ ذِكْرى لِقَوْمٍ يُؤْمِنُونَ .  » « 5 »\r\n\r\nترجمه :\r\nچنين روايت شده كه يكى از مسلمانان به حضور پيمبر آمد و كتابهائى همراه خود براى نشان دادن به حضرت داشت كه در آن گفتار يهود نوشته شده بود پس چون پيامبر اسلام صلّى اللّه عليه و آله از مضمون آن آگاهى يافت گفت : همين حجت در گمراهى قومى بسنده است كه از كتاب و سنت پيمبرشان روى گردانند و به گفتار و نوشتار غير پيمبرشان التفات كنند پس بدين مناسبت آيت ذيل نازل شد :\r\n\r\n\r\n","description":"","footnote":"\r\n( 1 ) - حديث شريفه صحيح كه در كافى كلينى و از آن در وافى مؤلف و علاوه بر آن در كتب عامّه هم وارد است .\r\n( 2 ) - منظور از ائمه فلاسفه يونان چون سقرات ، افلاتن ، ارستو ، و غيره .\r\n( 3 ) - از قصيدهء حكيم سنائى غزنوى .\r\n( 4 ) - مأخذ حديث را نيافت .\r\n( 5 ) - آيت 51 از سوره عنكبوت ، فيض ذيل آيه در مجلد دوم تفسير صافى خودش هم همان روايت را بدون ذكر مأخذ نقل كرده ولى در تفسير اضافه كرده يكى بحضور پيامبر آمد و كتف حيوانى آورد كه بر آن بعض اقوال يهود نوشته شده بود .\r\n","page_name":" 47 ","page_number":49},
  {"content":"\r\n\r\n\r\nترجمه :\r\n« آيا قرآنى كه به وحى بر تو فروفرستاديم برايشان كفايت نمىكند ؟ در اين قرآن ذكر پروردگار و آفرينش است و رحمت الهى بر آفريدگان ، آنان كه ايمان آورده‌اند « يعنى آنان كه از صدق دل ايمان دارند نه گفتار زبان چون همه با گفتن لا إله الا اللّه مسلمانند نه مؤمن و خطاب پروردگار هميشه در قرآن با مؤمنان است نه مسلمانان . »\r\nو ورد انّه ذكر فى مجلس النبى صلّى اللّه عليه و آله ارسطاطاليس ، فقال : صلّى اللّه عليه و آله\r\n« لو عاش حتى عرف ما جئت به لاتّبعنى على دينى » . « 1 »\r\n\r\nترجمه :\r\nروايت شده كه در مجلس پيامبر صلّى اللّه عليه و آله از ارستو فيلسوف مشهور يونانى « 2 » سخن رفت حضرت گفت اگر ارستو تا روزگار من مىبود و بر پيامبرى من و قرآن آگاهى مىيافت پيرو من و ديانتم مىشد .\r\n باز ار چه گاه‌گاهى بر سر نهد كلاهى * مرغان قاف دانند آئين پادشاهى « 3 » \r\nهمانا اين قوم گمان كرده‌اند كه بعضى از علوم دينيه هست كه در قرآن و حديث يافت نمىشود و از كتب فلاسفه يا متصوفه مىتوان دانست از پى آن بايد رفت ، مسكينان نمىدانند كه قصور نه از جهت حديث و قرآن است بلكه خلل در فهم و قصور درجهء ايمان ايشان است قال اللّه سبحانه : « 4 »\r\n« و نزلنا عليك الكتاب تبيانا لكلّ شيء و هدى و رحمة و بشرى للمسلمين الى غير ذلك ممّا فى معناه .\r\n\r\n\r\n","description":"","footnote":"\r\n( 1 ) - مأخذ حديث را نيافت .\r\n( 2 ) - ارستو شاگرد افلاتون حدود 400 سال قبل از ميلاد مسيح كه اين دو فيلسوف را الهى دانسته‌اند بديهى است ارستو آورندهء مكتب مشاء در فلسفه بود و فارابى ، ابو على سينا ، ابو ريحان بيرونى و افضل الدين محمد مرقى كاشانى پايان قرن ششم از بهترين شارحان فلسفه ارستو بوده‌اند و بابا افضل مترجم رساله نفس و تفاحه ارستو است .\r\n( 3 ) - از حافظ خواجه شمس الدين محمد حافظ شيرازى متوفى 791 .\r\n( 4 ) - آيت 89 از سورة النحل .\r\n","page_name":" 48 ","page_number":50},
  {"content":"\r\n\r\n\r\nترجمه :\r\nپروردگار سبحان گفت : اى محمّد قرآنى كه بر تو فروفرستاديم تبيان همه چيزها و حاوى راهنمائى و رحمت و بشارت براى مسلمانان است و آيات ديگرى در اين معانى » .\r\nو هرگاه خلل و قصور در فهم ايشان باشد مطالعهء كتب فلاسفه و متصوفه نيز سودى نخواهد داد چرا كه : آن را نيز كما هو حقّه نخواهند فهميد ؛\r\n گر جهان را پُردر مكنون كنم * روزى تو چون نباشد چون كنم « 1 » \r\nاى كوته آستينان تا كى دراز دستى\r\nبايد بدانند كه اگر به آسمان رفته‌اند زياده از قدر حوصله و درجهء ايمان خويش ، نمىتوانند فهميد ، اگر توانند به تقويت ايمان ، حوصله « 2 » را وسيع‌تر گردانند ، شايد به بالاتر توانند رسيد ،  « لَوْ كانُوا يَعْلَمُونَ »  « 3 » و الّا هر چند در اين قسم مطالب بيشتر خوض كنند ، گمراه‌تر گردند ، من حيث لا يشعرون نعوذ باللّه من الضلال بعد الهدى « 4 » ترجمه : از اينكه نمىانديشند ، به آفريدگار پناه مىجوئيم از گمراهى بعد از هدايت .\r\n نكته‌ها چون تيغ فولاد است تيز * چون ندارى تو سپر واپس گريز « 5 »\r\nپيش اين فولاد بىاسپر ميا * كز بريدن تيغ را نبود حيا \r\nقال مولانا الباقر عليه السّلام : انّ اللّه الحليم العليم انمّا غضبه على من لم يقبل منه رضاه و انّما يمنع من لم يقبل منه عطاه و انمّا يضلّ من لم يقبل منه هداه . « 6 »\r\n\r\nترجمه :\r\n« حضرت امام باقر مولاى ما عليه السّلام گفت : خداوند بردبار و داناست ولى بر آنان كه به « قضاى » رضاى او راضى نمىشوند خشمگين مىشود و بخشايش خود را از آنان كه نمىپذيرند بازمىگيرد و آنان را كه قبول هدايت نمىكنند گمراه مىكند . »\r\n\r\n\r\n","description":"","footnote":"\r\n( 1 ) - از مثنوى مولانا .\r\n( 2 ) - حوصله در معنى اصلى : چينه‌دان مرغان .\r\n( 3 ) - از آيت 102 - 103 سورة البقرة .\r\n( 4 ) - عبارت عينا از مؤلف .\r\n( 5 ) - بيت‌ها از مثنوى مولانا .\r\n( 6 ) - مأخذ حديث ذكر نگرديده است .\r\n","page_name":" 49 ","page_number":51},
  {"content":"\r\n\r\n هرچه هست از قامت ناساز بىاندام ماست * ورنه تشريف تو بر بالاى كس كوتاه نيست « 1 » \r\nاى برادر سعى كن تا ايمان و يقينت از راه زهد و تقوى قوىتر گردد تا علم و حكمتت بيفزايد .\r\nاتّقوا الله و يعلّمكم اللّه ، پرهيزگار شويد تا خداوند شما را بياموزاند و الّا زياده‌سرى مكن و پا از گليم خويش پيشتر مكش ، رحم اللّه امرأ عرف قدره و لم يتعدّ طوره . « 2 »\r\n چو مستعدّ نظر نيستى وصال مجوى * كه جام جم نكند سود وقت بىبصرى « 3 » \r\nنعم انّ شاهق المعرفة اشمخ من ان يطير اليه كل طائر و سرادق البصيرة احجب من ان يحوم حوله كلّ سائر .\r\nترجمه : آرى ستيغ معرفت از آن بلندتر است كه هر پرنده‌اى بدان پرواز كند و شادروان « سراپرده » بينش از آن پوشيده‌تر است كه هر رونده‌اى پيرامون آن گردد :\r\n شرح مجموعهء گُل مرغ سحر داند و بس * كه نه هر كو ورقى خواند معانى دانست « 4 »\r\nنه هر كه چهره برافروخت دلبرى داند * نه هر كه آينه سازد سكندرى داند « 5 »\r\nهزار نكتهء باريك‌تر ز مو اينجاست * نه هركه سر نتراشد قلندرى داند \r\nاين سخن كه مذكور شد با متفلسفه و صوفيه و پيروان ايشان است و امّا مجادلان متكلّمين و متعسّفان من عنديين فهم كما قيل : جمعى افسار تقليد از سر بيرون انداخته ، فطرت اصلى را سرنگون ساخته‌اند ، به ظواهر نبوّت و توابع آن قانع نباشند و از خود سخنى چند بيهوده تراشند ، نه طبعشان گذارد كه با سر تقليد روند و نه توفيقشان باشد كه بوى تحقيق شنوند ، مذبذبين ذلك ، لا الى هؤلاء و لا الى هؤلاء\r\n\r\n\r\n","description":"","footnote":"\r\n( 1 ) - بيت از خواجهء شيراز .\r\n( 2 ) - از نهج البلاغه امير المؤمنين عليه السّلام .\r\n( 3 ) - بيت از غزل ( شمارهء 452 ) مشهور حافظ شيرازى شمس الدين محمد .\r\n( 4 ) - بيت از حافظ از غزلى شيوا با مطلع\r\n صوفى از پرتو مىراز نهانى دانست * گوهر هركس ازين لعل توانى دانست \r\n« ديوان قزوينى » .\r\n( 5 ) - مطلع غزلى لطيف از حافظ و بيت هفتم از همان غزل « حافظ شيرازى » .\r\n","page_name":" 50 ","page_number":52},
  {"content":"\r\n\r\n از بهر فساد و جنگ جمعى مردم * كردند به كوى گُمرهى خود را گُم\r\nدر مدرسه هر علم كه آموخته‌اند * فى القبر يضرهم و لا ينفعهم « 1 » \r\nو بالجمله طائفه‌اى واجب و ممكن مىگويند و قومى علّت و معلول مىنامند و فرقه‌اى وجود و موجود نام مىنهند و من عندى را هرچه خوش آيد ، و ما متعلّمان كه مقلدان اهل بيت معصومين و متابعان شرع مبينيم ، سبحان اللّه مىگوئيم و اللّه را اللّه مىخوانيم و عبيد را عبيد مىدانيم ، قال اللّه سبحانه :\r\n « إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً »  « 2 »\r\n\r\nترجمه :\r\n« خداوند كه ستايش مر او راست گفت ، همهء آفريدگان آسمانها و زمين بسوى خداوند رحمان به گونهء بندهء فرمان‌بردار آمدند » نامى ديگر از پيش خود نمىتراشيم و بدانچه شنيده‌ايم قانع مىباشيم و شكّى در اين نيست كه در محكمات ثقلين از اين نوع سخنان كه در ميان اين طوايف متداول و اصطلاحاتى كه بر زبان ايشان متقاول است ، هيچ جز و اثر نيست و تأويل متشابهات ، همه كس را ميسّر نى ، بلكه مخصوص راسخين فى العلم است ، و هم المقرّون بجملة ما جهلوا تفسيره المعترفون بالعجز عمّا لم يحيطوا به . « 3 »\r\n\r\nترجمه :\r\n« بلكه ويژهء راسخان در علم است و آنان نيز تماما به ندانستن تفسير آن اقرار داشته و به ناتوانى خود در احاطه به آن معترفند » قال رجل لامير المؤمنين صلوات اللّه عليه ، صف لنا ربّنا لنزداد له حبّا و به معرفة ، فغضب عليه السّلام ثمّ صعد المنبر فخطب خطبة جليلة فذكّر فيها ، فانظر ايّها السائل فما دلّك القرآن علية . من صفة فأتمّ به و استضئ بنور هدايته و ما كلّها و الشيطان علمه ممّا ليس عليك فى الكتاب فرضه و لا فى سنّة النبىّ 9 و\r\n\r\n\r\n","description":"","footnote":"\r\n( 1 ) - گوينده نامعلوم .\r\n( 2 ) - سورة مريم - آيت 93 . و ترجمهء متن : نيست آفريده‌اى در همه آسمانها و زمين مگر بنده منقاد و فرمانبردار او ، چنين در تفسير صافى فيض آمده ذيل آيت .\r\n( 3 ) - عبارت از فيض اما مفاد آيات قرآنى است .\r\n","page_name":" 51 ","page_number":53},
  {"content":"\r\n\r\nائمّة الهدى اثره فكلّ علمه الى اللّه سبحانه ، فانّ ذلك منتهى حق اللّه عليك و اعلم ان الرّاسخين فى العلم هم الّذين اغناهم اللّه عن اقتحام السّدد المضروبة دون الغيوب ، الاقرار بجهلة ما جهلوا تفسيره من الغيب المحجوب ، فمدح اللّه اعترافهم بالعجز عن تناول ما لم يحيطوا به علما و سمى تركهم التّعمق فيما لم يكلّفهم البحث عن كنهه رسوخا فاقتصر على ذلك و لا تقدر عظمة اللّه سبحانه على قدر عقلك اشار عليه السّلام فى كلامه هذا الى قوله عزّ و جلّ ،  يَقُولُونَ آمَنَّا بِهِ كُلٌّ مِنْ عِنْدِ رَبِّنا  « 1 » و قال عليه السّلام لابنه الحسن عليه السّلام فى وصيّة كتبها اليه :\r\nدع القول فيما لا تعرف و الخطاب فيما لا تكلّف و امسك عن طريق اذا خفت ضلالته ، فانّ الكفّ عند حيرة الظلال خير من ركوب الاهوال « 2 » و قال ايضا فى هذه الوصيّة ، : و اعلم يا بنىّ انّ احبّ ما انت اخذ به الى من وصيّتى تقوى اللّه و الاقتصار على ما افترضه اللّه عليك و الاخذ بما مضى عليه الاوّلون من آبائك و الصّالحون من اهل بيتك ، فانّهم لم يدعوا ان نظروا لانفسهم كما انت ناظر و فكروا كما انت مفكّر ثمّ زدهم آخر ذلك الآخذ بما عرفوا و الامساك عمّا لم يكلّفوا .\r\n\r\nترجمه :\r\nيكى به مولى امير المؤمنين عليه السّلام گفت : صفات پروردگار ما را برشمار تا دوستى و شناسائى ما نسبت به ذات او بيشتر گردد پس حضرت در حالت خشم بر منبر نشست و خطبهء بلندى ايراد و ضمن آن خطبه خطاب به پُرسنده چنين گفت : بنگر اى پرسنده آنچه كه در قرآن از صفات پروردگار درك مىكنى از آن بهره گير و خانهء دل را از آن خورشيد هدايت روشن دار . . . . . . .\r\n\r\n\r\n","description":"","footnote":"\r\n( 1 ) - سورة آل عمران آيت 7 . آيت . . . و ما يعلم تاويله الّا اللّه و الراسخون فى العلم يقولون آمنّا به كلّ من عند ربّنا و ما يذكّر الّا اولو الالباب .\r\n( 2 ) - وصاياى حضرت به فرزندش امام حسن عليه السّلام عينا در صفحات 3 تا 32 معادن الحكمة علامه علم الهدى محمد بن محسن بن مرتضى فرزند ارشد فيض كه به تصحيح عالم نبيل و مرجع عالىقدر رحيل آية الله مرعشى نجفى مكتبة صدوق 1388 طبع قم در معادن « عن » به جاى « عند حيرة » .\r\n","page_name":" 52 ","page_number":54},
  {"content":"\r\n\r\nامّا آنچه در قرآن و سنّت پيامبر صلّى اللّه عليه و آله بر تو واجب نيست و در گفتار امامان و پيشوايان هدايت اثرى از آن ديده نمىشود دانستن آن را به خدا واگذار كه اين آخرين حق پروردگار بر تست و بدان كه راسخان در علم آن كسانند كه آفريدگار آنان را از بررسى در اسرار پوشيده بىنياز كرده است و در عين حال اقرار به نادانى آنچه از تفسير پوشيده پردهء غيب ناآگاه نيستند پس خداوند آنان را از اينكه به ناتوانى خود دريافت آنچه خارج از احاطه دانش ايشان است اعتراف و اقرار كرده‌اند ستايش گفته است و آن را ترك تفكّر و تدبّر در ذات حق كه بدان مكلّف نگرديده ناميده‌اند و بدين عبارت كوتاه كرده‌اند كه با اين مقدار عقل نتوانى در عظمت بارى تعالى بينديشى كه در اين بيان حضرت عليه السّلام اشاره بدين گفتار خداوند است كه گفت : « مىگويند ما به همهء آنچه بر ما و از سوى پروردگار ما نازل شده ايمان داريم و آن امام عليه السّلام در وصيّتى كه به فرزندش حسن عليه السّلام نوشت گفت : « در آنچه نمىدانى سخن مگو و در آنچه مكلّف نيستى ، در راهى كه بيم گمراهيت مىرود مرو ، زيرا خوددارى از رفتن در وادى مشكوك به گمراهى و سرگردانى بهتر از گرفتارى در بيم‌ها و دلهره‌هاست .\r\nهمچنين در آن وصيّت‌نامه گفت : اى فرزندم آنچه را از اين وصيت‌ها و سفارشات بيشتر دوست دارم فراگيرى تقوى و پرهيز از ناخواست خداست و ديگر آنكه به اعمال عبادى و واجبات تكليفى الهى اقتصار كنى و آنچه را كه پدران صالح خاندانت بر آن بوده‌اند فراگيرى ، آنان چون تو خودبين و خودخواه نبودند و چون تو به خود نمىانديشيدند پس مولا در آن وصيت چنين اضافه مىكند : « معارف واجبات دين را فراگير و از آنچه بدان مكلّف نيستى پرهيز كن » .\r\nبا حضرت امام حسن عليه السّلام چنين خطاب مىكند ، تا به امثال ما چه رسد ؟\r\n حافظ اينجا آشنايان در طريق حيرتند * دور نبود گر نشيند خسته و مسكين غريب « 1 » \r\n\r\n\r\n","description":"","footnote":"\r\n( 1 ) - مقطع غزلى از حافظ كه مطلع آن :\r\n گفتم اى سلطان خوبان رحم كن بر اين غريب * گفت در دنبال دل ره گم كند مسكين غريب \r\n","page_name":" 53 ","page_number":55},
  {"content":"\r\n\r\nو قال صلوات اللّه عليه « 1 » ما وحّده من كيّفه و لا حقيقته اصاب من مثله و لا ايّاه عنى من شبهه و لا صمده من اشار اليه و توهّمه .\r\nو قال السجّاد عليه السّلام : انّ اللّه عزّ و جلّ علم انّه يكون فى آخر الزّمان اقوام متعمقون ، فانزل اللّه قل هو اللّه احد و الآيات من سورة الحديد الى قوله :  عَلِيمٌ بِذاتِ الصُّدُورِ  « 2 »\r\n\r\nترجمه :\r\nحضرت امام سجاد عليه السّلام گفت خداوند عزيز و جليل چون دانست كه در آخر الزمان انديشمندانى ظاهر خواهند شد سورهء اخلاص را نازل كرد كه مخاطب پيمبر است : بگو اى پيامبر كه خدا يكى است و آيات ديگر از سوره حديد تا آنجا كه گفت او به اسرار سينه‌ها داناست .\r\nفمن رام وراء ذلك فقد هلك .\r\n\r\nترجمه :\r\nپس هركس در توحيد بيش از حدّ فرمان بينديشد نابود است همچنين آن حضرت گفت :\r\nلو اجتمع اهل السماء و الارض ان يصفوا اللّه بعظمته لم يقدروا . « 3 » ترجمه :\r\n« اگر تمامى آفريدگان آسمان و زمين بخواهند پروردگار را در پايهء عظمت الهى ستايش كنند مقدورشان نباشد . »\r\nو قال الباقر عليه السّلام : هل سمّى عالما قادرا لما وهب العلم للعلماء و القدرة للقادرين . » « 4 »\r\n\r\nترجمه :\r\n« آيا پروردگار عالم قادر ناميده نمىشود ؟ چون دانش دانشمندان و قدرت توانايان\r\n\r\n\r\n","description":"","footnote":"\r\n( 1 ) - اى قال مولانا امير المؤمنين - در معادن الحكمة علم الهدى و نهج البلاغه .\r\n( 2 ) - سورة الحديد ، آيت 6 . تمام آيت : يولج الليل فى النهار و يولج النهار فى الليل و هو عليم بذات الصدور .\r\n( 3 ) - اين عبارت در كلمات طريفه فيض نيز آمده است .\r\n( 4 ) - حديث منقول در وافى فيض و مأخوذ از كافى كلينى .\r\n","page_name":" 54 ","page_number":56},
  {"content":"\r\n\r\nبخشيده اوست . »\r\n« و همه معلول آن علّت است . » كلّ ما ميّزتموه باوهامكم فى ادقّ معاينه مخلوق مصنوع مثلكم ، مردود اليكم و لعل النّمل الصغار يتوّهم انّ للّه زبانتين لانّهما كما لها و يتوّهم انّ عدمها نقصان لمن لا يكونان له و هكذا حال العقلاء فيما يصفون اللّه تعالى . « 1 »\r\n\r\nترجمهء حديث :\r\n« با اين گمان هر كه را در نهايت دقّت و عمق انديشه خدا بدانيد آفريده‌اى همانند شماست و به خودتان برمىگردد شايد مورچگان كوچك گمان كند كه خداوند نيز دو شاخك دارد زيرا كمال موران در داشتن شاخك‌هاست و پندارد كه نبودن شاخك‌ها براى آفريدگار نيز نقصان است و همچنين است انديشه انديشمندان در پنداشتهاى اوصاف خدا » فيض با نقل اين حديث در كلمات مضنونه گويد چرا كه پروردگار محيط است به عالم آفرينش و انسان يكى از آفريدگان اوست و محاط نمىتواند محيط را درك كند هم چنان كه معلول آفريده علّت است و در ذات علّت توانائى پژوهش ندارد » و قال عليه السّلام « اى قال الباقر » تكلّموا فى خلق اللّه و لا تتكلّموا فى اللّه ، فانّ الكلام فى اللّه لا يزداد صاحبه الّا تحيّرا . « 2 »\r\n\r\nترجمه :\r\nو ايضا حضرت امام باقر عليه السّلام گفت در آفريدگان خدا سخن بگوئيد نه در خدا ، زيرا در ذات الهى سخن گفتن جز گيجى انديشه و سرگردانى حاصلى ندارد .\r\nو قال الصادق عليه السّلام : كيف اصفه بالكيف و هو الّذى كيّف الكيف حتى صار كيفا فعرفت الكيف بما كيف لنا من الكيف و قال عليه السّلام لا تعد القرآن فتضلّوا بعد البيان « 3 » و قال الكاظم عليه السّلام انّ اللّه اعلى و اجلّ و اعظم من ان يبلغ كنه و صفه ، فصفوه بما وصف بنفسه و كفوا عمّا سوى ذلك و قيل له عليه السّلام ، بما اوحد اللّه ؟ قال لا تكوننّ مبتدعا ، من نظر برأيه هلك و من ترك اهل\r\n\r\n\r\n","description":"","footnote":"\r\n( 1 ) - حديث و مضمون كلّا در كلمات مضنونه و يا سرّية العلياء فيض به تمامى آمده است .\r\n( 2 ) - حديث در وافى فيض نقل شده و نزديك به آن در نهج البلاغه امير المؤمنين آمده است .\r\n( 3 ) - مأخذ حديث را نيافت ولى مشابه كلام مولا در نهج البلاغه است .\r\n","page_name":" 55 ","page_number":57},
  {"content":"\r\n\r\nبيت نبيّه ضلّ و من ترك كتاب اللّه و قول نبيّه كفر . « 1 »\r\n\r\nترجمه :\r\nحضرت صادق عليه السّلام گفت چگونه خداى را به چگونگى توصيف كنم كه او آفريننده چگونگى است « كيف » . زيرا كيفيت فرع است بر اصل شىء پيش از آنكه كيفيت به وجود آيد پس من كيف را شناختم به آنچه كيفيت دارد براى ما از كيف همچنين آن حضرت عليه السّلام گفت از گفتار قرآن عدول نكنيد كه گمراه مىشويد . « 1 »\r\nو حضرت امام كاظم عليه السّلام گفت : خداوند بالاتر و بزرگتر و اجلّ از آن است كه كسى به حقيقت اوصافش برسد پس خداى را همان گونه كه خود وصف فرموده وصف كنيد و خارج از آن سخنى مگوئيد « 2 » بدان حضرت گفته شد ، توحيد خدا چگونه است گفت هيچ‌گاه اهل بدعت مباشيد هركس به راى خود رفت هلاك شد و هركس اهل بيت پيامبرش را رها كرد گمراه شد و هركس قرآن و گفتار پيامبر را ترك كرد كافر شد و قال الرضا عليه السّلام اللّهم لا اصفك الا بما وصفت به نفسك « 3 » و قال ما توهّمتم من شىء فتوهّموا اللّه غيره « 4 »\r\n\r\nترجمه :\r\n« حضرت امام رضا عليه السّلام گفت اى پروردگار من ترا توصيف نمىكنم مگر بدانچه خود را وصف كرده‌اى » .\r\nو گفت « امام رضا عليه السّلام هر چيز را كه خدا گمان مىكنيد بپنداريد كه آفريدگار جهان سواى از\r\nآن است » .\r\n جهان متّفق بر الهيتش * فرومانده در كنه ماهيتش\r\nنه ادراك در كنه ذاتش رسد * نه فكرت به غور صفاتش رسد\r\nنه بر اوج ذاتش پرد مرغ و هم * نه در ذيل وصفش رسد دست فهم \r\n\r\n\r\n","description":"","footnote":"\r\n( 1 - 2 ) - در وافى نقل شده است .\r\n( 3 - 4 ) - كلّا عبارات فيض بدون تضمين .\r\n","page_name":" 56 ","page_number":58},
  {"content":"\r\n\r\n كه خاصان درين ره فرس رانده‌اند * به لا احصى از تك فرومانده‌اند « 5 » \r\nفلا تلتفت الى من يزعم اللّه وصل الى كنه الحقيقة المقدّسة بل احث التراب فى فيه فقد ضلّ و غوى و كذب و افترى . فان الامر ارفع و اطهر من ان يتلوّث نحو بخواطر البشر و كلّ تصوّره العالم الرّاسخ فهو عن حرم الكبرياء بعد بفراسخ و اقصى ما وصل اليه الفكر العميق فهو غاية مبلغه من التدقيق « 1 »\r\n« به سخن آن‌كس كه پندارد به ژرفاى بحر حقيقت مقدس حق رسيده التفات مكن بلكه خاك در دهانش بريز كه گمراه فريب خورده و دروغگو و مفترى است كه امر رسيدن به حقيقت حق و وصال حقيقى بلندتر و پاك‌تر است از اينكه پليد به اذهان نوع بشر گردد و هر كسى را كه عالم راسخ مىپنداريد هم او از حرم كبرياء الوهيّت فرسخها دور است و دورترين فرازى كه انديشه ژرفا مىپندارد غايت مقدار پژوهش دقيق اوست .\r\n آنچه پيش تو غير از آن ره نيست * غايت فكر تُست اللّه نيست « 2 » \r\n* * *\r\n گفتم همه مُلك حُسن سرمايهء تُست * خورشيد فلك چو ذرّه در سايه تست\r\nگفتا غلطى رما نشان نتوان يافت * از ما تو هر آنچه ديده‌اى پايهء تست « 3 » \r\nسبحان من حارت لطائف الاوهام فى بيداء كبريائه و عظمته « 4 » و سبحان من لم يجعل للخلق سبيلا الى معرفته الا بالعجز عن معرفته و ليعلم انّ هذه الطوايف الاربع و ان كانوا يسيرون فى الحيرة و يجولون فى الضلال الّا انّ الانصاف يحكم بانّهم على اختلاف مذاهبهم لم يخرجوا بشيء من اقاويلهم و عقايدهم من الاسلام و لم يأتوا بما يوجب على احدهم اسم الكافر لاتّفاقهم جميعا على الاقرار باللّه و ملائكته و كتبه و رسله و اليوم الآخر و التزامهم احكام الشرائع بعزيمة من قلوبهم و جدّهم فى السعى فى\r\n\r\n\r\n","description":"","footnote":"\r\n( 5 ) - ظاهرا از نظامى .\r\n( 1 ) - كلا عبارات فيض بدون تضمين\r\n( 2 ) - سنايى ، حديقه .\r\n( 3 ) - رباعى از حكيم افضل الدين مرقى .\r\n( 4 ) - اين تسبيح عينا در خطبهء عن اليقين فيض آمده است .\r\n","page_name":" 57 ","page_number":59},
  {"content":"\r\n\r\nفى وجدان ما ضلّ عنهم من مطلوبهم فان ثبت و تحقّق قطعا فى شخص من اشخاصهم انّه لم يهتد لولاية الائمة المعصومين عليه السّلام فهو خارج من الايمان بالمعنى الاخصّ دون الاسلام كما يستفاد من الاخبار المعصومية الّا اذا كان ناصبا فحينئذ يخرج من الاسلام و يستحقّ السّب و اللعن به شرط ان يكون مصرّا على النصب الى حين موته من غير توبة ثمّ لمّا ثبت عن أئمّتنا المنزلة « 1 » بين المنزلتين و هى الضلال دون الكفر بين الايمان و الكفر و ثبت انّ امر صاحبها الى اللّه سبحانه فلا يجوز لعن احد ممّن كان على الفطرة بمجرّد كونه ضالّا ما لم يتحقق كفره يقينا و ما لم يثبت ثباته على كفره الى ان ادركه الموت مستبينا قال رجل للصادق عليه السّلام انا أتبرّأ من قوم لا يقولون ما نقول ، فقال « اى الصادق » يتولّونا و لا يقولون ما تقولون تتبرّءون منهم قال نعم قال و هو ذا عندنا ما ليس عندكم فينبغى لنا ان تبرا منكم قال و هو ذا عند اللّه ما ليس عندنا افتراء اطرحنا ، ثمّ مال فتولّوهم و لا تتبرّءوا منهم ، انّ من المسلمين من له سهم و منهم من له سهمان و منهم من له ثلاثة اسهم الحديث بطوله رواه فى الكافى فما بال اقوام يطلقون السنتهم بلعن من تكلّم يوما ما بكلمة لا يرتضيها اللّاعن و لعل لها معنى صحيحا لا يفهم الطاعن او لعلّه تاب من ذلك او لعلّه قالها لمصلحة كانت هنالك او لا من غير ذلك . « 2 »\r\n\r\nترجمه :\r\nتسبيح و تقديس سزاوار آن آفريدگاريست لطيف‌ترين پنداشتها در بيابان ناپيدا كرانهء بزرگوارى و شكوهش مبهوت و سرگردان و ستايش آن را سزاست كه براى شناخت ذاتش راهى نشان نداده مگر ناتوانى انديشه‌ها از شناختنش ، پس بايد بدانى كه اين چهار گروه بر شمرده اگرچه در وادى حيرت و سرگردانى مىگردند و جولانشان در گمراهى است امّا در حقيقت انصاف حكم مىكند كه آنان را با اختلاف گفتارها و پندارهايشان از حيث عقايد\r\n\r\n\r\n","description":"","footnote":"\r\n( 1 ) - حديث منقول از حضرت صادق عليه السّلام : لا جبر و لا تفويض بل منزلة بين المنزلتين .\r\n( 2 ) - فيض با نقل حديث ديگرى و اين حديث در حقايق سبّ و لعن را كمتر موردى جائز مىداند .\r\n","page_name":" 58 ","page_number":60},
  {"content":"\r\n\r\nدينى غير مسلمان ندانيم و در گفتارهايشان سخنى نيست كه موجب كفر و ارتداد گردد و بتوان بنام كافر هريك از ايشان را ناميد چرا كه هر چهار گروه برشمرده متفقا به خدا و فرشتگان و كتابهاى منزل و پيامبران و روز قيامت « حشر و نشر و معاد » اقرار دارند ، احكام شرايع را قلبا پذيرفته و مجرى دارند ، و در تلاشند كه گمشده مطلوب خود را وجدانا بيابند پس اگر ثابت و محقق است در شخصى از اين اشخاص كه در هدايت ائمه معصومان نبوده و آن را ضرورى دين نمىدانند در معنى اخصّ خارج از ايمان‌اند نه اسلام چنانچه از اخبار ائمه معصوم عليه السّلام برمىآيد مگر اينكه ناصبى باشد در آن صورت كافر و بيرون از اسلامند و سزاوار سبّ و لعن به شرط اينكه اصرار در نصب داشته باشند مادام‌الحيات و بدون توبه سپس چون حديث المنزلة بين المنزلتين از نقل ائمه ثابت است . اين گمراهى است نه كفر ، در ميان ايمان و كفر و اگر چنين باشد ثابت است كه اين امر مربوط به آفريدگار متعال است و لعن احدى كه بر فطرت توحيد است به مجرد گمراهى و ضلال جائز نيست درصورتىكه كفر وى متحقّق نباشد بطور يقين و از طرفى ثابت نيست كه تا حين مرگ در كفر باقى باشد يكى از شيعيان به حضرت امام صادق عليه السّلام گفت من از هر مسلمانى كه چون ما نگويد تبرّاء مىكنم پس حضرت صادق عليه السّلام به او گفت : از ياران مائى و از كسى كه آنچه تو گوئى نمىگويد تبرّاء مىكنى ؟ گفت آرى ، حضرت به وى گفت آنچه منظور ماست در شما نيست پس بايد از شمايان تبرا كنيم قبول يا عدم گفتارشان با خداست در خاندان ما افتراء به مردم نيست آن‌گاه امام فرمود با آنها تولّا كنيد نه تبرا هستند از مسلمانان كه يكى را يك سهم و ديگرى را دو سهم و كس ديگر سه سهم است اين حديث طولانى و در كافى روايت شده است .\r\nاين درست‌انديشى نيست كه كسانى زبانشان را به لعن و نفرين ديگرى عادت دهند كه احيانا آن شخص بر خلاف ميل لعنت‌كننده كلامى گفته باشد و چه بسا كه معنى درستى از سخن خود منظور داشته كه طعنه زننده مفهوم آن را درست نفهميده و يا به‌گونه بد تعبير كرده است و اگر هم سخنى نادرست گفته از آن توبه كرده و يا عذر خواسته و يا ممكن است\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nبه منظور مصلحتى سخنى خلاف گفته يا غير اين‌ها .\r\nقال مولانا الباقر عليه السّلام انّ اللعنة اذا خرجت من فى صاحبها تردّدت فان وجدت مساغا و الّا رجعت على صاحبها ثمّ غير خاف على اولى النهى الّا من رفض منهاج الثقلين فى اكتساب المعارف و اتّبع بعض هذه الطوايف فهو ضالّ عن سبيل الهدى الّا من تاب و آمن و عمل صالحا ثم اهتدى الا فاشهدوا ايّها الاخوان شهادة أسألكم بها عند الحاجة انى ما اهتديت الّا بنور الثقلين و ما اقتديت الّا بالائمّة المصطفين و برئت الى اللّه ممّا سوى هدى اللّه فانّ هدى اللّه هو الهدى .\r\nنه متكلّمم و نه متفلسف و نه متصوّفم و نه متكلف بلكه مقلّد قرآن و حديث پيغمبرم و تابع اهل بيت آن سرور و از سخنان حيرت‌افزاى طوايف اربع ملول و بر كرانه و از ما سواى قرآن مجيد و حديث اهل بيت و آنچه بدين دو آشنا نباشد بيگانه ؛\r\n من هرچه خوانده‌ام همه از ياد من برفت * الّا حديث دوست كه تكرار مىكنم \r\nچرا كه درين مدّت كه در بحث و تفتيش و تعمق در فكرهاى دورانديش بودم طرق مختلفهء قوم را آزمودم و به كنه سخنان هريك رسيدم و به ديدهء بصيرت ديدم كه چشم عقل از ادراك سبحات جلال صمديت حاسر و نور فكر از رسيدن به سرادقات جلال احديت قاصر بود .\r\nكلّما رام العقل ان يبصر شيئا انقلب اليه البصر خاسئا و هو خسير و كلّما بزغ نور الفكر ليضيء اضمحلّ متلاشيا ثم افل و هو خسير و لا ينبئك مثل خبير فلما رأيت الامر كذلك ناديت من وراء حجاب العبوديّة سبحانك انّى كنت من الظالمين غفرانك انّى لا احبّ الآفلين وجّهت وجهى للذى فطر السماوات و الارض حنيفا مسلما و ما انا من المشركين ، انّ صلاتى و نسكى و محياى و مماتى للّه ربّ العالمين ، لا شريك له و بذلك امرت و انا من المسلمين . » « 1 »\r\n\r\nترجمه :\r\n\r\n\r\n","description":"","footnote":"\r\n( 1 ) - در قرآن : « و انا اول المسلمين » ممكن است سهو القلم كاتب باشد .\r\n","page_name":" 60 ","page_number":62},
  {"content":"\r\n\r\nهرگاه كه انديشه اراده ديدن چيزى داشت ديده بر آن دگرگون شده و انديشه را از مقصود دور تر مىكرد و به حسرت مىنشست و هرگاه نور تفكّر مىتابيد متلاشى و مضمحل مىشد و دچار خسران مىگرديد پس هيچ‌كس مانند باخبر تو را خبردار نمىكند پس چون چنان ديدم از پشت پردهء بندگى فرياد برآوردم :\r\nپروردگارا ترا تسبيح گويم اين من از گروه ظالمانم « يعنى ظالم لنفسه » « 1 » گاه بخشش تست اين بنده را كه : من غروب‌كنندگان را دوست ندارم « 2 » پس روى بسوى معبودى كردم كه گشاينده آسمانها و زمين است درحالىكه از مسلمانان و حنفاء دينم « 3 » و مشرك نمىباشم و نماز و حج و حيات و مرگم براى خداى هر دوعالم است آن معبودى كه بدون شريك است و بدين توحيد مأمورم و از مسلمانانم « 4 » » .\r\nو به توحيد مأمورم اشاره به آياتى است كه خداوند فرمايد همه بر فطرت توحيد آفريده شده‌اند .\r\nغزل ذيل از مؤلف است كه در ديوان بطبع رسيده است :\r\n هر جميلى كه بديديم به دو يار شديم * هر جمالى كه شنيديم گرفتار شديم\r\nكبرياى حرم حسن تو چون روى نمود * چار تكبير زديم از همه بيزار شديم\r\nپرتو حسن تو چون تافت برفتيم از هوش * چونكه هوش از سر ما رفت خبردار شديم\r\nدر پس پردهء پندار بسر مىبرديم * خفته بوديم ز هيهاى تو بيدار شديم\r\nشربت لعل لبت بود شفاى دل ما * به عبث ما ز پى نسخهء عطّار شديم\r\nمصحف روى و حديث لبت از ياد ببرد * هرچه خوانديم و دگر بر سر تكرار شديم \r\n\r\n\r\n","description":"","footnote":"\r\n( 1 ) - سورة الانبياء آيت 87 : فنادى فى الظلمات ان لا إله الا انت سبحانك انّى كنت من الظالمين .\r\n( 2 ) - سورة الانعام آيت 76 : قال هذا ربى فلما افل قال لا احبّ الآفلين .\r\n( 3 ) - سورة الانعام آيت 79 : انّى وجّهت وجهى للذى فطر السموات و الارض حنيفا و ما انا من المشركين .\r\n( 4 ) - سورة الانعام آيات 162 و 163 : قل انّ صلاتي و نسكى و محياى و مماتى للّه رب العالمين . لا شريك له و بذلك امرت و انا اول المسلمين .\r\n","page_name":" 61 ","page_number":63},
  {"content":"\r\n\r\n راه رفتيم بسى تا كه به ره پى برديم * كار كرديم كه تا واقف اين كار شديم\r\nروز ما نيك‌تر از دى ، دى ما به ز پرير * سال و مه خوش كه به از پار وز پيرار شديم\r\nهرچه دادند به ما از دگرى بهتر بود * تا سزاوار سراپرده اسرار شديم\r\nدر دل و ديدهء ما نور تجلّى افروخت * تا به نيروى يقين مظهر انوار شديم\r\nسر ز درياى حقايق چو برون آورديم * بر سر اهل سخن ابر گهر بار شديم\r\nآشنا فيض از اين‌گونه سخن بهره برد * نزد بيگانه عبث بر سر گفتار شديم \r\nمولاى مولاى انت الّذى تسربلت باللاهوتية الازليّة و تفرّدت بالوحدانيّة الابديّة السرمدية ، نفدت دون ديموميتك سلسلة الزمان و فقدت عن وصف قيموميتك شقشقة البيان ، تجلت لعبادك فى مشارق البهجة و الجمال و تحجبت عنهم بسرادقات العزّة و الجلال ، عميت اعين العقول عن استملاء آلائك ، اشرقت بنور ظهورك حنادس ظلم الديجور و احتجبت عن نواظر العقول باشراق ذلك النور ، تركت قلوب الطالبين فى بيداء كبريائك والهة حيرى و لم تجعل لمراقى اقدام العقول الى حرم عظمتك مجرى ، هيهات هيهات ما لاذلّاء اسر العبودية و ادراك سبحات جمال الرّبوبيّة و انّى لاسراء ذل الناسوت « 1 » و نيل سرادقات جمال اللّاهوت ، سبحانك سبحانك لا تحصى ثناء عليك ، انت كما اثنيت على نفسك و فوق ما يقول القائلون ، اعصم قلوبنا بنور هدايتك عن ورطات الضلال و وفّقنا لقرع باب خدمتك بالغدوّ و الآصال ثم كحل ابصار بصائرنا بنور معرفتك حتى نلاحظ بضيائك حضرة الجلال فيلوح لنا من البهجة و البهاء و الكمال ما نستقبح دون مبادى اشراقه كلّ حسن و جمال و نستثقل ما يصرفنا عن مشاهدتك و ملازمتك غاية الاستثقال و نقبل بكنه هممنا على حضرتك واثقين منك بوصال ليس دونه خصال و ارحم يا الهنا نفوسنا\r\n\r\n\r\n","description":"","footnote":"\r\n( 1 ) - متن : الناهوت « كه يقينا اشتباه است استنباطا تصحيح شد . »\r\n","page_name":" 62 ","page_number":64},
  {"content":"\r\n\r\nعن مذاهب الهدى جائرة و فى غياهب الردى حائرة و ارفع لنا علم الهداية و اقشع عنّا ظلم العماية و اسلخ عنّا ظلمة التلبيس و التمويه و اشرق علينا شموس التوحيد و اقمار التنزيه و علّمنا من لدنك علما يكون دواء قلوبنا و بصر عمى افئدتنا و شفاء مرض اجسادنا و صلاح فساد صدورنا و طهور دنس انفسنا و اجعل حبّك شعارنا و ذكرك دثارنا بجودك و كرمك يا حنّان يا منّان  سُبْحانَ رَبِّكَ رَبِّ الْعِزَّةِ عَمَّا يَصِفُونَ  « 1 » و سلام على المرسلين و الحمد للّه ربّ العالمين كتبه العبد الجانى صدر الدين محمد الفيضى اللّهم اغفر لي و لوالدى و لجميع المؤمنين و المؤمنات بحرمة محمّد و آله الاخيار سنه 1290 ه ق .\r\n\r\nترجمه : مناجات ختام\r\nاى سرور من ، اى سرور من توئى كه در لاهوت ازلى پوشيده‌اى و تنها توئى در يگانگى جاودانى « سرمدى » دوام سلسله زمان به دوام تست و از وصف قائم بودنت بيان را توانائى نيست ، گاه از تابان گاه‌هاى بهجت و جمال بر بندگانت تجلّى دارى و گاه روى نكوى خود را در سراپرده‌هاى بزرگوارى و شكوهمندى از آنان مىپوشانى ديدگان انديشه از برشمارى و نوشتن نعمت‌هايت كور است ، تاريك شبان ديجور با جلوهء نور آشكارت روشن مىشود اگرچه آن نور از ديدگان انديشه پنهان است ، دلهاى عاشقانت در بيابان حيرت واله و مهجور و راهى براى گامهاى انديشه‌هاى باريك بسوى بارگاه بزرگواريت نى ، هيهات ، هيهات چه دور است ، چه دور است گرفتاران و اسيران بندگى را و ادراك سبحات جمال ربوبى و پروردگارى و اين من كه از گرفتاران خوارى ناسوتم « يعنى عالم ماده و امكان » كجا و رسيدن به سراپرده‌هاى جمال لاهوت . خداوندا ترا سپاس گويم ، ترا تسبيح كنم حمد و ثنايت آن گونه كه خود براى خود گفته‌اى از گونهء مخلوقى چون من نيايد كه ثنايت بالاتر از گفتار گويندگان است . خداوندا دلهاى ما را به نور هدايت خود پيوند ده تا از سياه چالهاى گمراهى نجات يابد و ما را توفيق كوبيدن در خدمتت در صبحگاهان و شامگاهان عنايت كن ، سپس\r\n\r\n\r\n","description":"","footnote":"\r\n( 1 ) - آيت 180 سورة الصافات .\r\n","page_name":" 63 ","page_number":65},
  {"content":"\r\n\r\nبا نور شناسائيت ديدهء ديدگان ما را سرمه‌سائى كن تا به نورت روى نكوى حضرتت را ببينم و روشنائى كمالت را بر ما آشكار كن كه بدون اشراق جمالت چه زشت است هر روى نكوئى و چقدر گران است آنچه ما را از هم‌نشينى و ديدارت باز دارد حقيقت را كه نهايت گرانى است .\r\nو ما را به وصول پيشگاهت با كنه همّت قبول كن و اميدوار ساز كه ما را بجز آن شيوه‌اى نيست و اى پروردگار ما بر نفسهاى جور كيش ما در اديان هدى رحم كن كه در تاريكىها سرگردان‌اند ، يا الهى پرچم هدايت ما را افراشته دار و تاريكىهاى كورى و نابينائى را از ما بر طرف كن ، تاريكى و سياهى لباس تلبيس و تمويه « دوگانه بودن و به گونه ديگر ظاهر شدن و امر را بر مردم مشتبه كردن » از كالبد ، بيرون كن و انوار هوران توحيد و ماه‌هاى تنزيه را بر ما بتابان ، و ما را علم لدنى از جانب خود بياموز نه دانش اكتسابى كه دواى دلهاى ماست و كورى دلهاى ما را بينا كن و ناخوشىهاى تن‌هاى ما را ، فساد دلهاى ما را اصلاح كن ، نفسهاى ناپاك ما را پاك گردان ، دوستى خود را شعار و يادت را دثار ما قرار بده به جود و بخششت به احسانت اى حنّان و اى منّان ، تسبيح و تقديس بر پروردگار تو كه گرامىتر و بزرگوارتر است از آنچه گويند و درود بر پيمبران مرسل و ستايش سزاوار خداى جهانيان است نوشت آن را بنده جانى صدر الدين محمد فيضى اى خداى من مرا و پدر و مادر مرا و همه مؤمنين و مؤمنات را بيامرز در سال 1290 ه ق .\r\nتوضيحا صدر الدين محمد نياى اين بنده بدين قرار ، مصطفى فيضى ابن ملا محمد حسين بن نايب الصدر ابن شيخ الاسلام آقا ميرزا احمد بن ملا محمد بن صدر الدين محمد و ملا محمد و صدر الدين محمد از مدرسين مدرسهء سلطانى كاشان بوده‌اند بديهى است اين صدر الدين محمد نبايد با صدر الدين محمد دوم فرزند ملا محمد اشتباه شود چون او نيز از اجلهء علماء كاشان و والد آقا ميرزا محمد ابراهيم مجتهد بوده و او والد حجة الاسلام ميرزا جعفر علامه فيضى بوده است آقا ميرزا ابراهيم از فضلاء اخير خاندان است و از تأليفات وى حاشيه بر حاشيه علامهء خفرى بر شرح تجريد قوشچى است .\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nدر بياض خاصّه صدر الدين محمد كه شاعر هم بوده يادداشتى به خط فرزندش ملا ميرزا محمد مبنى بر تقسيم ما ترك مشار اليه بين وارث است ملاحظه شد كه از نظر تاريخ ارتحال وى حائز اهميت و نشان مىدهد كه آن مرحوم مغفور در روز دهم ارديبهشت ماه جلالى تنگوزئيل سال 1230 در كاشان ارتحال يافته است بدين عبارات : اقل خلق الله محمد بن صدر الدين محمد فيضى از بابت املاك و مداخل املاك و آنچه سهم ورثهء بندگان صاحبىام والدى طاب ثراه قرض شده از يوم فوت بندگان معظم له كه عبارت از يوم دهم ارديبهشت ماه جلالى تنگوزئيل 1230 بوده باشد الى خرداد ماه قرض شده من شهور 1232 از قرار روپيه دو مثقال و ربعى عددى « 1250 دينار رايج » كه مقصود وى سال هجرى شمسى است و تا امسال كه سال 1373 است از فوت وى 141 سال مىگذرد ناگفته نماند كه مرقد وى در قرب مزار مولانا جدى ملا محسن فيض است با لوحه بلند مرمرين .\r\n\r\n« انجمن اخوان صفاى فيض »\r\nفيض كاشانى در سال 1066 ه ق از ميان شاگردان و مريدان و فرهنگيان ايمانى كاشان با شرائط ويژه‌اى انجمنى تشكيل داد و آن را انجمن اخوان صفا ناميد و چون اكثريت ايشان اهل ذوق و شاعر نيز بوده‌اند لذا مىتوان تاريخ تشكل مجامع ادبى را از كاشان آغازيد و تا قرن يازدهم يعنى سه قرن و نيم پيش از اين روزگار پنداشت شرائط ورود به انجمن مزبور را نمىدانيم چه بوده و اساسنامه‌اى از آن در دست نيست ليكن از پنداشت‌هاى مندرج در آثار موجود شاعران مخصوصا از قصيده علم الهدى و پاسخ فيض به مديحه‌ها مىتوان گمانيد كه انجمنى صددرصد باصفا و فرهنگى با برداشت‌هاى ايمانى اسلامى بوده است .\r\nاين انجمن اهل صدق و صفا بودند ، از ريا و دروغ بيزار ، با يكديگر حليم و مهربان و در شدائد دستگير ، غزل مشهور فيض مطبوع در ديوان با مطلع :\r\n بيا تا مونس هم ، يار هم ، غمخوار هم باشيم \r\nملهم همين انجمن و غزل ذيل :\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n بيائيد ياران به هم دوست باشيم * همه مغز ايمان بىپوست باشيم \r\nفرياد دلخراش دانشمند باايمان و بىريائى است كه از خشونت‌ها ، حق‌كشىها ، آزارها ، غصب حقوقها ، بىانصافىها ، فقر و تهىدستى هم‌كيشان ، ناله زار يتيمان ، مال‌اندوزى اغنياء و همه آفات اخلاقى جامعه اسلامى تا كهكشان تظلّم دراز آهنگ بوده و آرزومند جامعه‌اى با اخلاق اسلامى فرازمند بوده است او در قصيده‌اى كه در پاسخ قصائد ياران به عنوان شكرگزارى سروده و به تازى است با اظهار فروتنى بسيار كه لازمه هر مؤمن است گويد :\r\n ظلّ اهل المدح مدّاحا لنا * قل لهم لسنا باهل للثناء \r\nبه آنان كه مرا مدح كرده‌اند بگو ، اين من خود را لايق مدح نمىدانم .\r\n اصدقن يا ربّ ما قالوه فى * كى اكن منهم حريّا بالثناء \r\nخداوندا آنچه ياران درباره من گفته‌اند راست پندار و مرا لايق بدار كه درخور مدح و ثنا باشم .\r\n لا تؤاخذني به وصف ليس لى * اعف عنّا كلّنا يا ربّنا \r\nپروردگارا بر من مگير اگر مرا در صفت نيكى كه در من نبوده توصيف كرده و بر ضعف و سنگين‌دلى ما ببخشاى .\r\nفيض در همان غزل گويد : « نداريم پنهان ز هم عيب هم را » و اين شرط دوستى مؤمن است كه پيامبر فرمود :\r\nالمؤمن مرآة المؤمن ، مؤمن آئينه مؤمن است و باز هم گويد :\r\n« قفاهم به‌طورىكه در روست باشيم » يعنى منافق نباشيم كه در ظاهر چاپلوسى و در غيبت بدگوئى كنيم\r\nو ديگر گويد :\r\n نداريم كارى به پنهانى هم * همين ناظر آنچه در روست باشيم \r\nو اين بيت هم ملهم از گفتار پيمبر صلّى اللّه عليه و آله است كه گفت : اخوان هذا الزمان جواسيس\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nالعيوب\r\nبرادران اين زمان جاسوس نقص‌ها و كمبودهاى انسانند ، يعنى مطلقا از عيب‌جوئى پرهيز كنيم .\r\nو : خدا را اگر دوست داريم ، بايد كه با دوستان خدا دوست باشيم .\r\nبه‌هرحال فيض با چنين دوستانى در كاشان انجمنى ترتيب داده و براى شاعران القابى تعيين كرده كه غالبا آن را تخلّص قرار داده‌اند براى مثال شمس الدين محمد قمى يا خوانسارى كه شعرش بعد از اين نقل خواهد شد از فيض تقاضاى لقب كرده و فيض لقب انس را به دو داده و او با رباعى ذيل سپاسگزارى كرده است :\r\n دل يافت حيات ابد از خدمت فيض * جان زندهء جاويد شد از صحبت فيض\r\nجز وحشتم از خلق جهان ، نفزايد * تا « انس » لقب داد به من حضرت فيض \r\nو مير حيدر كاشى ملقّب به راجى از شاگردان و مريدان ارادتمند و عضو انجمن اخوان فيض بوده او ضمن قصيده‌اى كه در مديح فيض سروده و در اين مجلد نقل گرديده با بيت ذيل از هديه لقب دادن فيض سپاسگزارى كرده :\r\n قدسيان از فيض استمداد همت مىكنند * ز آنكه مىدانند قدر و رتبهء امثال فيض\r\nروسياهى زادهء گمنام بودم نااميد * شد مرا « راجى » لقب از دولت اقبال فيض \r\nو ملا صادق كره رودى متخلّص و ملقب به صادق تقاضاى لقب از فيض با رباعى ذيل داشته :\r\n خدا داده قَدْرَتْ ، براى خدا * مرا هم ز فيضت مكن بينوا\r\nملقّب نما تا به يُمن دَمَتْ * به بحر معانى شوم آشنا \r\nعلّامه نبيل حكيم صفائى شوشترى از شاگردان و مريدان فيض ضمن قصيده طولانى بسيار عاشقانه از استاد مدح گفته با اين مطلع :\r\n كسى شود آئينه هر ذات مظهر فيض را * وسعت امكان نگيرد تنگ در بر فيض را\r\nچشم ظاهربين نبيند چشم باطن باز كن * تا ز علم و فضل بينى غرق زيور فيض را \r\n\r\n","description":"","footnote":"","page_name":" 67 ","page_number":69},
  {"content":"\r\n\r\n گرنه ختم انبياء مىگشت بر خير الرُّسل * گفتمى بىمعجز و برهان پيمبر فيض را\r\nچون صفائى در مديحش سوسن آزاده باش * نيست حدّ كس كه گردد مدح‌گستر فيض را\r\nگشته بر طاق بلندش كبريا مسندنشين * هيچ‌كس نشناخت جُز اللّه اكبر فيض را \r\nو ملا محمد محسن عرفان شيرازى كه لقب و تخلص عرفان را از فيض داشته از شاگردان مريد و مريدان عاشق استاد است كه در مجلد اول مكاتبات وى با فيض را بخشى منقول داشته در قصيدهء ثنائيه فيضيه در بيت ختام قصيده كه حاوى تخلّص عرفان است چنين سروده :\r\n تا به روز محشر است از شوق در وجد و سماع * هر كه چون « عرفان » شنيد او نالهء يا هوا فيض \r\nو شيخ ميرزا محمد على ملقّب به فائز شيخ الاسلام سمنان كه از فيض لقب يافته چنين گويد :\r\n رتبه او را نمىداند كسى غير از خدا * مخزن سرّ نهان اهل عرفان است فيض \r\nوى طى رباعى ذيل از فيض تقاضاى لقب نموده است :\r\n عُمرت ز خدا به روز و شب مىخواهم * بدگوى ترا دوخته لب مىخواهم\r\nشايد كه به فيض خاص فائز گردم * از صاحب خويشتن لقب مىخواهم \r\nو علم الهدى به خط خود پاسخ فيض را با عبارات ذيل « للوالد الامجد دام ظلّه فى جوابه » چنين نقل فرموده : نور اللّه مرقدهما\r\n من فوز ترا ز فضل ربّ مىخواهم * توفيق ترا به روز و شب مىخواهم\r\nبهر لقبت چو گشت فائز فائض * من هم « فائز » تو را لقب مىخواهم \r\nاشارت فوق نمونه‌هائى است كه ارج والاى انجمن اخوان فيض آشكار و صفا و و داد راستين مجامع علمى و ادبى گذشتگان خود را بر خلاف منش ياران اين روزگار كه جز خودخواهى و خودنمائى و ريا و بىصفائى ندارند آشكار نمايد و بقول ابو العلالى معرى كه گفت :\r\n\r\n","description":"","footnote":"","page_name":" 68 ","page_number":70},
  {"content":"\r\n\r\n قد فاضت الدنيا بأدناسها * على براياها و اجناسها\r\nكل نفس بها ظالم * فما بها اظلم من ناسها \r\nجهان ، جهان ظلم و ظلمت و بىانصافى است البته فيض ضمن نقد اخلاقى جامعه بر خلاف بدبينى ابو العلا خوشبين و اميدوار به اصلاح اخلاق جامعه بوده است و سرآغاز خود را نمونهء كامل اخلاق پسنديده و ايمان و تقوى قرار داده بود و در مجمع علمى خود يارانى چون خويش تربيت كرده بود كه همه را دوست داشت و همه او را علاوه بر احترام استادى به جان دوست داشته و پدر خطاب مىكردند و اين معنى از مفاد اشعار اخوان صفا و قصيده پاسخ فيض كه با لقب از همه نام برده مشهود است و با دعا آغاز مىشود :\r\n يا رب اخوان صفا را ده نعيمى بىزوال * عمرشان ده بر سر عزّ روز و هفته ، ماه و سال\r\nآن كسانى را كه دادى خود لقبهاى نكو * از ره الهام تا گردد درست آنها به فال\r\nدر ميانشان در ره خود الفتى بنهاده‌اى * تا به جمعيت ز نقص آيند تا اوج كمال\r\nگر مرا باشد نجاتى شافع ايشان كنم * يا شفيع من كن ايشان را گر ايشان راست حال\r\nدوست مىدارم من ايشان را تو همشان دوست دار * هم مرا برهان هم ايشان را به عقبى از نكال \r\nاما نبايد پنداشت كه اين جمع اخوان چون مجامع امروز صرفا مادى يا نوعى شركت تجارتى بوده بلكه صرفا منظور پرورش اخلاق ايمانى و اسلامى و معنوى داشته‌اند بديهى است بر مبناى دستورات دينى كه رفع نيازمنديهاى اخوان دينى است و فيض آن را در بيشتر تأليفات خود مخصوصا كتاب حقايق آخرين اثر خويش در اوائل سال 1091 ه ق به اتمام رسانيده از هيچ‌گونه كمك مادّى نيز به يكديگر خوددارى نداشته‌اند و در ترويج دين\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nحنيف از راه تدريس و تاليف و برگزارى نماز جمعه و مجالس موعظه دقيقه‌اى از اوقات فروگزارى نداشته‌اند .\r\nفيض ظاهرا كتاب الفت‌نامه را بدين منظور تاليف كرده و عنوان آنكه بنام الفت‌نامه است در موضوع :\r\nفى فوائد الالفة الدينية و ترغيب الاخوان عليها و على عقد الاخوّة بينهم و الالتزام بحقوقهم الدينية و الدنيوية و بيان ما يلزم العمل به المؤتلفين فى الدين من الوظائف الشرعية و غيرها .\r\nاين كتاب خوشبختانه بپارسى تأليف شده و طبع و انتشار آن به ويژه در اين روزگار خشونت و نامهربانى بنى نوع با يكديگر بسيار مفيد خواهد بود فيض در اين كتاب گويد من 41 لقب انتخاب كرده‌ام كه هركس را ميل ورود به اين مجمع الفت است لقبى به او هديه كنم و در حين تاليف 20 نفر صاحب لقب شده و عضو اين جمع اخوان صفا بوده‌اند و اين القاب را از الف چون « الفت » آغاز و تا « ى » تعيين كرده‌اند .\r\nاز معاشرات و مكاتبات ياران فيض و مجمع اخوان صفا چنين برمىآيد كه الفتى راستين و ودادى خداپسندانه داشته‌اند كه از اوقات يكديگر نيكو بهره‌بردارى مىكرده‌اند براى نمونه دو نامه از فيض در پاسخ ياران خويش « قاضى سعيد قمى و مير سيد محمد خان طباطبائى سمنانى » اخيرا بوسيلهء جوان فاضل و محقق گران‌قدر آقاى چاوشى از كتابخانه مركزى دانشگاه تهران به اينجانب رسيده كه فوق‌العاده حائز اهميت است كه براى اولين بار علاوه بر مكاتبات منظوم در اين مقدمه نقل مىكند كه براى آيندگان به ويژه سالكان طريقه وصال معبود راهنمائى كافى و شافى و آموزنده است توضيحا اين نسخه بخطّ يكى از برادرزادگان فيض است :\r\nكه در عنوان نوشته است نامه‌اى كه عموى محسن من به خير سمنانى مرقوم داشته ، و چون مجال ترجمه تازى آن نبود عينا براى استفاده خواص نقل مىشود تا فرصت ديگر كه اگر خداى مجالى فراهم آورد در ترجمان آن نيز مقدم گردد ان‌شاءالله تعالى توضيحا در\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nمقدمه مجلد اول خير سمنانى معرفى شده و نمونه خط وى كه تمامى نسخهء كلمات طريفه فيض است گرآور شده است .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nخطّ علّامه علم الهدى متوفى 1115 ه ق فرزند فيض\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nدستخط ملّا محمد محسن عرفان شيرازى\r\n\r\n","description":"","footnote":"","page_name":" 73 ","page_number":75},
  {"content":"\r\n\r\n\r\n« ممّا كتبه العم المحسن ابهى اللّه شأنه الى خير السمنانى » « 1 »\r\nيا خير اخ فى اللّه و يا خير صديق فى سبيل اللّه هداك اللّه سبيل الخير و جعل عاقبتك الى خير :\r\nو قد وصل الينا مكاتيبكم و هداياكم مرّة بعد اولى و كرّة غبّ اخرى فقابلناها بالشكر و الثناء امّا نحن فقد لقينا من سفرنا هذا مصيبا و مأذبنا « 2 » الى اشرف فانّا نسينا ما كنّا فيه من العمل لمّا بنا من الاسقام و العلل « 3 » و كان قد حلّ بالايّام الظلام و ابتلينا بالغموم و الغمام و ينزّل باعيننا الاذى فحرّمنا النظر الى الكتاب و الاحاطة بما فيه خيرا و قد ابتلى هدانا بالرمد و صار العود لا حمدنا اخمد فان يستطيعا معى صبرا .\r\nكتب عمّى المحسن الماجد الالمعى الى الحكيم ميرزا محمد سعيد القمى : « 4 »\r\nنامه‌اى كه عموى ماجد العمى من به حكيم من به حكيم ميرزا محمد سعيد قمى مرقوم داشته‌اند :\r\nنامه شريف قرة العين الحبيب فى الله ميرزا محمد سعيد فتح اللّه عين قلبه بنور البصيرة رسيد و بعد از اطّلاع بر مضمون آن مسرّتى دست داد و مسائلى روى نمود امّا سبب مسرّت اشتمال آن بر تيقظ و آگاهى آن برادر روحانى و تأسف ايشان بر فوت وقت و ضياع سرمايه كه به سر وقت آن افتاده‌اند و داعيه وصول به كمال كه در ايشان پديد آمده و درد طلب و شوق كه روى نموده زاده اللّه شوقا و تعطّشا اليه .\r\nچه اين درديست كه سرمايهء همه درمان‌هاست و قفلى است كه مفتاح كنوز سعادت\r\n\r\n\r\n","description":"","footnote":"\r\n( 1 ) - بخطّ يكى از برادرزادگان فيض كه احتمالا آقا محمد هادى و يا برادرش نور الدين محمد بن مرتضى باشد و خير لقب مير سيد محمد خان طباطبائى سمنانى .\r\n( 2 ) - نصبا اى تعبا ، النصب ؛ الداء ، البلاء جمع انصاب - لأوينا - اى خوّفنا .\r\n( 3 ) - اشاره به ايامى است كه در اواخر عمر فيض مريض و عليل بوده به‌ويژه از چشم درد رنج مىبرده است .\r\n( 4 ) - حكيم ميرزا محمد سعيد مشهور به قاضى سعيد از شاگردان طراز اول فيض در علوم عقلى و نقلى بوده و منصب قضاوت در قم داشته است از تاليفات عرفانى او كليد بهشت بطبع رسيده است .\r\n","page_name":" 74 ","page_number":76},
  {"content":"\r\n\r\nدلها ، درد آنهاست غمى است كه به دعا مدد بايد خواست و دردى است كه به دوا تحصيل بايد نمود ،\r\n كفر كافر را و دين دين‌دارنده را * ذرّه‌اى دردت دل عطّار را . « 1 » \r\nدر ازمنه سابقه اصحاب اين درد بسيار بوده‌اند و طبيب كمياب و در اين اعصار صاحب آن كمياب و طبيب آن مفقود :\r\n دواى درد عاشق را مگر يابم نشان از كس * در اين بازار در دكان هر عطار مىگردم\r\nببايد بر منش رحمى طبيب عشق را هر چند * در اين بازار عطاران من بيمار مىگردم « 2 » \r\nامّا سبب مسائت وقوع ايشان در بيداى حيرت نظّار ، كه سبب تصادم شكوك و تعارض ادلّه مىباشد چه اين حيرتى است مذموم و خلقى است نامحمود و اليه اشار الحلاج بقوله :\r\n« من رامه بالعقل مسترشدا اسرحه فى حيرة يلهو و شاب بالتلبيس اسراره ، يقول فى حيرته هل هو ؟ و حيرت محمود حيرت اولو الابصار است و از توالى تجلّيات و تتالى بارقات و مشاهدهء كبرياء و عجائب احكام ربوبيّت حاصل مىشود و اليه اشار من قال :\r\nربّ زدنى تحيرا فيك ، و من قال و من قال ؛\r\n قد تحيّرت فيك خذ بيدى * يا دليلا لمن تحيّر فيك\r\nدر تو حيرانم و اوصاف و معانى كه تراست * و اندر آن كس كه ترا بيند و حيران تو نيست \r\nچنانچه آدمى را در ظاهر دو چشم است كه به آن عالم شهادت را مىبيند در باطن نيز دو چشم است كه به آن عالم غيب را تواند ديد ، اگر گشوده شد ليكن اكثر مردمان را آن دو چشم باطن بسته است ؛\r\n\r\n\r\n","description":"","footnote":"\r\n( 1 ) - بيت از مثنوى منطق الطير عطار .\r\n( 2 ) - ابيات از مؤلف شاعر فيض كاشانى .\r\n","page_name":" 75 ","page_number":77},
  {"content":"\r\n\r\n« لهم اعين لا يبصرون بها ، « 1 » و فى الحديث : ما من عبد الّا و لقلبه عينان و هما غيب ، يدرك بهما الغيب فاذا اراد اللّه بعبد خيرا فتح عين قلبه فيرى ما هو غائب عن بصره » « 2 »\r\nو تا آن چشم باطن گشوده نشود علم به هيچ‌چيز او را حاصل نمىتواند شد مگر به تقليد و اگر تقليد را كما هو حقّه كند « بمحوضة من غير تصرّف فيه بعقله الناقص كان من  الْمُفْلِحِينَ »  « 3 »\r\nسعى بايد نمود آن چشم باطن گشوده شود ، كار همين است و دواى همهء دردها اين و چون اين كار به حصول پيوست به استقامت نه برهان در كار است و نه رجوع به ميزان ، نه تدافع به براهين مىنمايد و نه تعارض مكاشفات روى مىدهد بلكه همه در عيان است و اطمينان در اطمينان و تعاضد شواهد و تصادق بيّنات .\r\nو تحصيل اين بصيرت ، تفكّر و نظر و ممارست به براهين عقليه نمىشود ، بلكه هر چند\r\nخوض بيشتر در آن كنند ظلمت و حجاب بيشتر مىشود و شكوك و شبهات افزون‌تر مىگردد و از مقصد دور تر مىافتد\r\n فلسفى خود را از انديشه بكشت * گو به دو كورا سوى گنج است پُشت « 4 » \r\n« و انّما يحصل بفراغ القلب و صفاء الباطن و التجافى من دار الغرور و الانابة الى دار الخلود و التأهّب للموت قبل نزول الفوت و تخلية النّفس عن الرذائل و تحليتها بالفضائل و متابعة الشرع و التأدب بآدابه و ملازمة التقوى و تحمّل الاثقال فى طريق الوصال و ملازمة الذكر فى الخلوة حتى ينوّر القلب و ينجلى من صداء الشهوات النفسانية و الخواطر الشيطانية و طلب الحظوظ الدنيوية و يحصل له الجمعية فيكون الهموم همّا واحدا فحينئذ يصير القلب صافية مستعدا قابلا لاصناف\r\n\r\n\r\n","description":"","footnote":"\r\n( 1 ) - حديث در وافى .\r\n( 2 ) - ايضا وافى و در كلمات مكنونه\r\n( 3 ) - آخر آيت 67 ، سوره القصص\r\n( 4 ) - از مثنوى مولوى\r\n","page_name":" 76 ","page_number":78},
  {"content":"\r\n\r\nالعلوم الكليّة الحقيقية فينطبع العلوم النظرية بحقايقها فى مرآت سرّه بادنى فكره فلا ينظر الى شىء الّا ظهرت له حقيقيّة ظهورا يجرى منه بمجرى العيان ، « فلو كشف الغطاء ما ازداد يقينا » و هذا من باب الهداية التى يعدّها الانابة كما قال اللّه تعالى  يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ »  « 1 » و الاجتباء للانبياء و الاولياء و الهداية للعلماء و الحكماء و ما لم تبلغ النّفس هذه المرتبة لا يكون حكيما ، لأنّ الحكمة من مواهب اللّه تعالى :  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً . »  « 2 »\r\nو الدّليل على ذلك كلّه من الكتاب و السّنة ما كثر ؛ قال الله سبحانه :\r\n وَ اتَّقُوا اللَّهَ وَ يُعَلِّمُكُمُ اللَّهُ ،  « 3 »  إِنْ تَتَّقُوا اللَّهَ يَجْعَلْ لَكُمْ فُرْقاناً  ، اى بيّن الحق و الباطل « 4 »  وَ مَنْ يَتَّقِ اللَّهَ يَجْعَلْ لَهُ مَخْرَجاً  « 5 »  وَ مَنْ يُؤْمِنْ بِاللَّهِ يَهْدِ قَلْبَهُ  « 6 »  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 7 »\r\nفى الحديث : ليس العلم بكثرة التعلّم انّما هو نور يقذفه الله فى قلب من يريد ان يهديه « 8 » العلم نور و ضياء يقذفه اللّه فى قلوب اوليائه و انطلق به على لسانهم « 9 » الجوع ، سحاب الحكمة فاذا جاع العبد مطر بالحكمة « 10 » من اخلص اللّه اربعين صباحا ظهرت ينابيع الحكمة من قلبه على لسانه « 11 » من علم و عمل بما علم ورثه اللّه علم ما لم يعلم « 12 » و فى كلام امير المؤمنين صلوات اللّه عليه :\r\nانّ من احبّ عباد اللّه اليه عبدا اعانه اللّه تعالى فاستشعر الحزن و تجلبب الخوف فزهر مصباح الهدى فى قلبه الى ان قال : قد خلع سرابيل الشهوات و يخلى من الهموم الّا همّا واحدا انفرد به و خرج عن صفة العمى و مشاركة اهل الهوى و صار من مفاتيح\r\n\r\n\r\n","description":"","footnote":"\r\n( 1 ) - آيت 13 ، سورة الشورى .\r\n( 2 ) - آيت 269 - سورة البقرة .\r\n( 3 ) - آيت 282 - سورة البقرة .\r\n( 4 ) - آيت 29 - سورة الانفال .\r\n( 5 ) - آيت 2 - سورة الطلاق .\r\n( 6 ) - آيت 11 - سورة التغابن .\r\n( 7 ) - آيت 69 - سورة العنكبوت .\r\n( 8 ) - حديث در وافى و نهج الفصاحة آمده است .\r\n( 9 ) - در نهج الفصاحة و كلمات طريفه و كلمات مضنونه فيض آمده است .\r\n( 10 و 11 ) ) - در نهج الفصاحة و حقايق و كلمات مكنونه فيض آمده است .\r\n( 12 ) - وافى ، نهج الفصاحة .\r\n","page_name":" 77 ","page_number":79},
  {"content":"\r\n\r\nابواب الهدى و مغاليق ابواب الردى ، قد ابصر طريقه و سلك سبيله و عرف مناره و قطع غماره و استمسك من العرى باوثقها و من الجبال بامتنها فهو من اليقين على مثل ضوء الشمس « 1 » و فى كلام آخر عليه السّلام : قد احيا قلبه و امات نفسه حتى رقّ جليله و لطف غليظه و برق له لامع كثير البرق ، فابان له الطريق و سلك به السبيل و به تدافعه الابواب الى باب السلام و دار الاقامة و تثبّت رجلاه لطمأنينة يديه فى قرار الامن من الرّاحة بما .\r\nاستعمل قلبه و ارضى ربه الى غير ذلك مما ليس هنا محل ذكره « 2 » و اعلم انّ من اراد الله به خيرا من الطالبين يسّر اللّه له شيخا من اهل هذا الطريق يتولّى تربيته فى طريق الحق و الّا ، طالت عليه الطريق و حصل على التعويق و تزلزل قدمه فى طريق الارادة فلوا جهد نفسه ما خرج من مواطن العادة اللّهم الّا ان استعمل ما قرّروه و يلزم نفسه ما اسلبوه ، فبتصحيح البدايات تنال الغايات و بتأسيس القواعد تعلو السريات ،  أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ  « 3 » ففى اللّه فاعقل و عن رسول اللّه صلّى اللّه عليه و آله فاسمع و من يشاقق الرسول من بعد ما تبين له الهدى و يتبع غير سبيل المؤمنين نوله ما تولّى  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ  « 4 »  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  « 5 » .\r\nو من عرف ما يطلب هان عليه ما يبذل و من طلب نفيسا خاطر بالنفس و « من طلب الحسناء لم يغلها المهر » .\r\nاذا شام الفتى برق المعالى - فاهون فانت طيب الرقاق ، و من كان للّه ، كان اللّه له ، « 6 » هذه الجارة فاين السالك ؟ هذه الرّغائب فاين الطالب ؟ هذا قميص يوسف فاين\r\n\r\n\r\n","description":"","footnote":"\r\n( 1 ) - معادن الحكمة علم الهدى .\r\n( 2 ) - با تعبيراتى در نهج البلاغه .\r\n( 3 ) - آيت 109 - سورة التوبة .\r\n( 4 ) - آيت 153 - سورة الانعام .\r\n( 5 ) - آيت 31 سورة آل عمران .\r\n( 6 ) - نهج الفصاحة .\r\n","page_name":" 78 ","page_number":80},
  {"content":"\r\n\r\nيعقوب ؟ هذا طور سينا فاين موسى ، هذا ذو الفقار ، فاين ابو الحسن الكرّار ، هذا الاشارات فاين الجنيد و الشبلى ؟ هذه مراتع الزّهد فاين ابن ادهم « 1 » اين القوم ؟ يا قوم ما لي ارى الديار و ما بها من القوم ديّار ؟ قف بالديار فهذه آثارهم - تبكى الأحبّة حسرتا و تشوّقا و هذا يا اخى شىء لا ينال الا بفضل الله و رحمته ،  وَ اللَّهُ يَخْتَصُّ بِرَحْمَتِهِ مَنْ يَشاءُ .  « 2 »\r\nو ليس كلّ من همّ سلك و لا كلّ من سلك وصل و لا كلّ من وصل مكنّ\r\n و ما كلّ غاد نحو صيد قصد يناله * و لا كلّ من زار الحمى سمع الندى \r\nو انّما عنايات ازليّة و مواهب ربانيّة جرت فى الابد ما جرى فى الازل و من سلب خلعة القبول ازلا لم يكن لها لابسا ابدا و من يسلبها ازلا لم لبسها ابدا . « 3 »\r\n على مثل ليلى يقتل المرء نفسه * و ان بات من ليلى على البأس طاويا\r\nاز غرور اين هوس گر جان دهم * به كه دل در خانه و دكان نهم \r\nو ليكن فهمك عن اللّه و اخذك من اللّه و سعيك للّه و لا تقف على الصور دون المعانى و مع البينة دون التأنّى و لا تشتغل عن الواحد بالمثالى و المثانى و السلام على من اتّبع الهدى\r\n\r\nالباقى شناختى از قاضى سعيد\r\n\r\n\r\n","description":"","footnote":"\r\n( 1 ) - جنيد و شبلى و ابراهيم ادهم از پيشتازان طريقه تصوف در قرون سوم و چهارم بوده‌اند براى آشنائى و شناخت آثار اينان از طبقات الصوفية شيخ الاسلام هروى خواجه عبد اللّه انصارى و تذكرة الاولياء عطار مراجعه فرمايند .\r\n( 2 ) - آيت 105 از سورة البقرة كه تمامى آيه چنين است :  وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ  و آيت 74 از سوره آل عمران .\r\n( 3 ) - اين مبحث فيض در عدم تغير مقادير ازلى مستند به آيات و روايات معتنابهى است كه از گفتار نبوى صلّى اللّه عليه و آله بدست مىآيد از جمله پيمبر فرمود : مقادير و سرنوشت انسان را پنجاه هزار سال پيش از آفرينش آسمانها و زمين پروردگار نوشته است : كتب الله تعالى مقادير الخلائق قبل ان يخلق السماوات و الارض بخمسين الف سنه و در جاى ديگر فرموده : بيم از سرنوشت بد سودى ندارد ولى دعا درآمده و نيامده سودمند است : لن ينفع حذر عن قدر و لكن الدعاء ينفع مما نزل و مما لم ينزل .\r\n","page_name":" 79 ","page_number":81},
  {"content":"\r\n\r\nدر معجم مؤلفين الشيعة تصنيف على فاضل نائينى نجفى چنين آمده است :\r\nالقمى قاضى محمد سعيد بن محمد مفيد الشريف حكيم كوچك صاحب تاليفات و تصنيفات ذيل\r\n1 - اسرار الصانع 2 - اسرار الصلاة 3 - التوحيد 4 - الحاشية على اثولوجيا 5 - روح الصلاة 6 - رسالة فى اسرار العبادات 7 - شرح توحيد صدوق 8 - شرح حديث البساط 9 - شرح اصطلاحات المتكلمين 10 - الفوائد الرضوية 11 - الكشف عن القراءات السبع 12 - كليد بهشت كه بطبع رسيده رساله‌ماننديست 13 - مثنوى بتخانهء سومنات 14 - النفحات الإلهية و الخواطر الإلهامية 15 - الورديه ، و والد قاضى محمد سعيد محمد مفيد بن محمد حسين قمى و برادر محمد سعيد محمد حسين بن محمّد مفيد نيز از علماء حديث و از مفسرانى است كه تفسير قرآن مرقوم داشته است .\r\nولى محمد سعيد حكيم مشهور به قاضى سعيد قمى از شاگردان برجسته فيض در كاشان و ملا عبد الرزاق فياض لاهيجى در قم بوده و از ياران و مريدان ويژه فيض بوده است كه ميان ايشان تا پايان عمر فيض مكاتبات دوستانه و مراودات بوده و ارادات خاصّى كه لازمه مريد و مراد است برقرار بوده است و از مدلول پاسخ فيض روشن مىشود كه سؤالاتى در سلوك و طريق وصال معبود داشته است .\r\n\r\n","description":"","footnote":"","page_name":" 80 ","page_number":82},
  {"content":"\r\n\r\n\r\nمشخصات مآخذ اين مجلد\r\nدر پايان مقدمه مجلد اول اشاره شده بود كه با دست‌يابى به دو نسخهء نفيس كه در پايان صفحه‌بندى كليات با لطف يكى از بنى اعمام از خاندان فيض كه بدوا از محبت بىدريغ ايشان كه به راهنمائى دوست فاضل استاد مشفق كاشانى جزاه اللّه خير الجزا بوده سپاسگزار و اميدوار است آثار ديگر فيض و علم الهدى را كه موجود دارند و قول داده‌اند براى طبع و نشر و بررسى به گونه زيراكس در اختيار اين بنده كه جز خدمت فرهنگى مقصودى ندارد قرار خواهند داد رجاء واثق دارد كه ايشان همچون من در طبع و نشر آثار پرافتخار نياكان دلسوز خواهند بود .\r\n\r\nو اينك مشخصات نسخه‌ها :\r\n1 - جنگ دستخط مولانا علامه علم الهدى فرزند گرامى علامه فيض شامل مجموعه مكاتبات منظوم شاعران و شاگردان و مريدان فيض كه قصايدى در مديح فيض سروده و فيض هم پاسخ آن مدايح را طى دو قصيده پارسى و يكى تازى و ضمن مثنوى بعنوان سپاسگزارى سروده است اين مجموعه در شناخت مجامع علمى و ادبى كاشان در روزگار فيض بسيار پرارزش و پربار بود زيرا اولا تعدادى از شاعران ناشناخته كاشانى و غير كاشانى كه آثارشان در مجموعه‌ها پراكنده بود بنام و تاريخ حيات شناخته شدند ثانيا به كشف تازه‌اى رسيد كه در آن روزگار هم چون اين دوران كار تذكره‌نويسى و تشويق شاعران خالى از حب و بغض و بخالت نبوده ازاين‌رو كه غالب شاعران اين سفينه كه غالبا تك‌بيت‌هايشان به گونه ضرب المثل و بدون شناخت سراينده آن سينه به سينه نقل مىشود جائى در تذكره‌ها ندارند و نه تنها صفحه‌اى از تذكره را اشغال نكرده‌اند بلكه دريغ كه مترجم از نوشتن نام ايشان هم دريغ ورزيده و اين را جز بخل ناشى از حسادت و يا دشمنى و رنجش شخصى به هيچ‌چيز نمىتوان تعبير كرد چون بيشتر شب شعرهائى كه در اين روزگار بر پا مىگردد و شاعران راستين شهرستانى را از آن خبرى نيست و اگر احيانا هم شركت كردند و شعرى در حدّ قبول عامه ارائه دادند دستگاه‌هاى ارتباط جمعى به سفارش خاصانى كه\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nهميشه و در همه برنامه‌ها جنبهء ملك‌الشعرائى دارند از نشان دادن تمثال رنگ باخته و موى ژوليده و لباس كهنهء ايشان عار دارند و يا خداى ناكرده آلوده صفت ناپسند بخل مىباشند و ميل ندارند غير چند تن شاعر كه هميشه و در همهء برنامه‌هاى راديوئى و تلويزيونى بصحنه مىآيند هرگز نه مردم روى اينان را ببينند و نه شعرشان را بشنوند و ثالثا دريافت كه حق استاد و شاگردى و مراد و مريدى در گذشته چقدر در زينهء والاى ارزشهاى فرهنگى و اخلاقى قرار داشته كه قريب چهل پنجاه تن عالم و استاد كه شاعرى غالبا فرع هنرهاى ديگرشان بوده با سرايش قصايدى بدون ريا و تملق و از صدق دل به محبت استادى چون فيض پاسخ محبت داده‌اند و همين حقوق‌شناسى اين گروه افاضل مرا از رنجى دلسوز يادآور شد كه در اين دوران چگونه حقوق‌ناشناسان نسبت به كسى كه قريب چهل سال است نان خود خورده و هر هفته سه چهار ساعت وقت خود را صرف پرورش نوشاعران نموده با كمال بىاعتنائى برخوردى عاميانه داشته و پاداش بىمهرى مىدهند خداوندا فرهنگ مهر و و داد را كه سرلوحه آموزش مكتب دينى است ازين قوم باز مگير .\r\nبارى شعر چهل تن از اين شاعران مجموعه علم الهدى از رساله مزبور نقل گرديد اين نسخه از قطع ربعى قدرى بزرگتر و بدون هرگونه تزئين و خطكشى و با مركب سياه به سال 1071 هجرى قمرى با رقم علم الهدى محمد بن محسن نوشته شده است .\r\n2 - مثنوى آب زلال نسخه مجلس شورا بسيار درست كه چون در طبع ديوان نسخه منحصر به فرد مغلوطى در دست داشت با نسخه جديد تجديد طبع شد .\r\n3 - نامه فيض به قاضى سعيد قمى و خير سمنانى از كتابخانه دانشگاه تهران تهيه شده وسيله فاضل ارجمند حضرت آقاى چاوشى .\r\n4 - رساله انصافيه فيض نسخه خطى نگارنده به خط شيخ الاسلام صدر الدين محمد بن ابى تراب بن نصير الدين سليمان بن علم الهدى .\r\n5 - رساله عرض امانت كه فيض در پاسخ سؤال كننده‌اى مرقوم داشته اين نسخه و مثنوى آب زلال از كتابخانه مجلس شورا با عنايت حضرت آقاى حائرى رياست محترم\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nكتابخانه .\r\n6 - ديوان قصائد : اين نسخه كه با نام ديوان قصائد ناميده شده قدرى بزرگ‌تر از ربعى ساده و بدون خطكشى و تزئينات و با جلد تيماج قرمز است با خط نستعليق متوسط و هر صفحه تقريبا 26 سطر نوشته شده بخطّ على بن محمد صالح كه در پايان به اين عبارت خاتمه مىيابد :\r\nتمّت القصائد و توابعها و بالخير عمّت نوافعها و الحمد للّه اوّلا و آخرا على بن محمد صالح عفى عنه فى قرية قمصر من اواخر شهر شوال 1099 و در گوشه همان صفحه علامت مقابله با عبارت ذيل ديده مىشود :\r\nثم بلغ قبالا به حمد اللّه تعالى آغاز نسخهء مثنوى در 170 بيت با اين مطلع : مىكنم حمد خالق يزدان .\r\nو پس از اين مثنوى كتاب آداب الضيافه و موانعها مثنوى ديگرى است كه در مآخذ مطبوع كليات ما نيامده و پس از آن مثنوى گلايه قمصر و آداب مرسوم آن روزگار نقدگونه‌ايست كه بعد از بسمله با اين بيت آغاز مىشود .\r\n مىكنم حمد خالق متعال * كه نمودم ره جواب و سؤال \r\nو آخرين بيت آن :\r\n سخن ضيف يافت چون انجام * ختم شد و السلام و الاكرام \r\nسپس قصايد فيض يكى پس از ديگرى ثبت شده است كه آنچه در كليات مطبوع پيشين نيامده منحصرا از اين نسخه نقل مىشود و اميدوار است اشعار فيض مخصوصا قصايد او را كه مشحون از دستورات اخلاقى اسلامى است مورد توجه قرار دهند ولى همان‌طور كه در مقدمات گذشته يادآور شده از شعر ملا محسن انتظار قصيده‌پردازى و استحكام شعر خاقانى و انورى را نداشته باشند زيرا شخص فيض مقصود و موضوع و معنا را هيچ‌گاه فداى لفظ نكرده بلكه با كمال تعجب ملاحظه خواهند فرمود كه در يك قصيده تقريبا 300 بيتى قافيه‌ها از حد معمول شعراء او خيلى بيشتر تكرار شده و گاهى يك قافيه\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nاز تكرار 10 بار هم بيشتر و احيانا بيت يا مصراعى سست و با وزنى ناموزون امّا حاوى دستورات اخلاقى بر مبناى قرآن و حديث و كلمات ائمه هدات صلوات الله عليهم اجمعين است ضمنا منش و اخلاق سراينده و مردم روزگار او كه در سه قرن و نيم پيش از ما مىزيسته‌اند آشكار مىگردد و خصوصا در آداب الضيافه نقدگونه‌ايست كه از مجالس اشراف و درباريان و مجامع علمى زمان خود پرده برداشته و بر بطالت و وقت‌گذرانى مهمانىهاى علماء وقت خود كه مشحون از ريا و خودنمائى و شرب دخان و افيون بوده تأسف‌ها خورده است و تنها او از قليان كشيدن عمومى مردم در مجالس رنج مىبرده و از دخان سخت بيزار بوده است در خاتمه از همشهريان به ويژه خويشاوندان دارندگان كتابخانه‌هاى شخصى مخصوصا از حضرت دكتر سيد محمود مرعشى نجفى مسئول كتابخانه موقوفه حضرت آية اللّه مغفور نجفى كه آثار مخطوط فيض ، علم الهدى ، معين الدين احمد محمد محسن دوم ، آقا محمد هادى ، نور الدين محمد ، ضياء الدين محمد مؤمن ، شاه مرتضى ، شاه فضل اللّه و غيره از مجمع علمى فيض و ملا صدرا آثارى مخطوط محفوظ دارند با همكارى افاضل در طبع و نشر آن اقدام فرمايند و راضى نباشند اين‌گونه آثار گرانبها تنها به معرض ديد قرار گيرد .\r\nدر خاتمهء به منظور حسن ختام كه « ختامه مسك . . . » نام سرورانى كه در جمع مآخذ و راهنمائى با اين بنده شرمنده در راه نشر تعاليم اخلاقى و دينى اين اثر همكارى داشته‌اند به منظور اداء وظيفه تشكر و قدردانى تيمنا و تبرّكا مىنگارد تا همگان بدانند « من لم يشكر المخلوق لم يشكر الخالق . »\r\n1 - حضرت آقاى مجاهدى استاد ادب و شاعر تواناى معاصر و افتخار محافل ادبى قم و كاشان متخلّص به پروانه كه هميشه راهنماى خوبى براى بنده بوده‌اند و با تشويق اين بزرگوار مجلد چهارم كليات فيض را آماده نمود همچنين انتشارات اسوه كه سه مجلّد پيشين را به طرز زيبا و مرغوبى طبع و نشر داده‌اند [ و از رياست و كاركنان آن سازمان بخصوص جناب آقاى ملكى معاونت محترم آن سازمان كه در چاپ اين اثر پيگير بوده‌اند\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nتشكر وافى دارد 
  ] .\r\n2 - حضرت آقاى حائرى استاد فاضل و محقق ارجمند از خاندان علماء معروف و مشهور عالم تشيع و رياست فعلى كتابخانه مجلس .\r\n3 - از فاضل گرامى و جوان پرشور و دانشمند آقاى چاوشى .\r\nدر نهايت عزّت و بقا و سلامتى همه سروران را از خداوند غفار خواستار فى آناء الليل و اطراف النهار انّه على كل شىء قدير و بالاجابة جدير و عليه التكلان .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nنسخهء خطى\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nنسخهء خطى\r\n\r\n","description":"","footnote":"","page_name":" 87 ","page_number":89},
  {"content":"\r\n\r\n\r\nدر وجه تسميه و القاب اهدائى به ياران اخوان الصفا كه غالبا تخلص شاعران گرديده است .\r\n يا رب اخوان صفا را ده نعيمى بىزوال * عمرشان ده بر سر عزّ روز و هفته ، ماه و سال\r\nآن كسانى را كه دادى خود لقبهاى نكو * از ره الهام تا گردد دُرست آنها به فال\r\nدر ميانشان ، در ره خود الفتى بنهاده‌اى * تا به جمعيت ز نقص آيند تا اوج كمال\r\nمىفرستم من دعائى سوى ايشان يك به يك * يا صبا تبليغ خواهد كرد ، يا باد شمال\r\nبر زبان مىآورم بعضى از آن القاب را * بعض ديگر را به ايهام « 1 » آورم اندر مقال\r\nمر هدى « 2 » را كن هدايت سوى اخلاق نكو « 3 » را روحى بده از نشئه عقل و منال * هم صلاح « 3 » و تقويت « 4 » را ده صلاح و تقوئى\r\nهم نقا « 5 » و روح را ايمن كن از سوى مآل * آنچه مرجوّ رجاء « 6 » باشد به او انعام كن\r\nده نجاتت « 7 » را نجات از رنج وسواس خيال \r\n\r\n\r\n","description":"","footnote":"\r\n( 1 ) - علامه : به الهام .\r\n( 2 و 3 ) ) - هدى و روح ، علم الهدى محمد و معين الدين دو فرزند فيض كه شعرشان آمده است .\r\n( 3 ) - ابو الصلاح محمد مؤمن بن ملا عبد الغفور برادرزاده فيض .\r\n( 4 ) - تقويت : شناخته نشد .\r\n( 5 ) - نقا : از ياران و شاگردان فيض شعرش هست .\r\n( 6 ) - رجاء : حاجى عسگرى .\r\n( 7 ) - نجات از شاگردان و شاعران كاشانى شعرش هست .\r\n","page_name":" 88 ","page_number":90},
  {"content":"\r\n\r\n شوق « 1 » را افزاى شوق و عشق « 2 » را عشقى بده * مر ذكاء « 3 » و خير « 4 » را بخشاى ملكى بىزوال\r\nقرب « 5 » را نزديك گردان ، صدق « 6 » را ده راستى * جمله را بخشا صوابى در مقال و در فعال\r\nانس « 7 » و عرفان « 8 » و فلاح « 9 » و فوز را ذوقى بده * تا رسد هريك به كام جان و دل در حُسن حال\r\nنصرتت « 10 » را يارئى ده ، فتح « 11 » را بگشا درى * تا رسد هريك به اوج عزّ در اقليم كمال\r\nنجح ده كار نجاح « 12 » و ودّ بيفزا بر و داد « 13 » * زهد « 14 » را دل ساز فارغ از غم اهل و عيال\r\nخُلق « 15 » و تسليم « 16 » و سخا « 17 » را بهره‌اى ده از لقب * بگذر از تقصير و جرم يك به يك يوم المآل\r\nناقصان اهل را كامل كن از روى كرم * كاملان قوم را ايمن كن از عين الكمال\r\nبر تو پنهان نيست آنها را كه طى كردم لقب * جمله‌اى بهر دعاشان مىكنم از دل سؤال \r\n\r\n\r\n","description":"","footnote":"\r\n( 1 ) - شوق : شناخته نشد .\r\n( 2 ) - مشخص نشد .\r\n( 3 ) - ملا لطف اللّه شيرازى .\r\n( 4 ) - سيد محمد خان طباطبائى سمنانى .\r\n( 5 ) - شناخته نشد .\r\n( 6 ) - ملا محمد زمان شيرازى .\r\n( 7 ) - شمس الدين محمد قمى .\r\n( 8 ) - حكيم محمد عرفان شيرازى .\r\n( 9 ) - شناخته نشد .\r\n( 10 ) - نامشخص .\r\n( 11 ) - نامشخص .\r\n( 12 ) - نامشخص .\r\n( 13 ) - ملا محمود اصفهانى .\r\n( 14 ) - ملا طالباى كاشى .\r\n( 15 ) - نامشخص .\r\n( 16 ) - آقا ياقوت .\r\n( 17 ) - حاجى محمد امين .\r\n","page_name":" 89 ","page_number":91},
  {"content":"\r\n\r\n هر كه رفت و شد نصيب ديگران از وى لقب * كن غريق رحمتش از فضل خود اى ذو الجلال\r\nباقيان را كام بخش و دل بده در نشأتين * تا بود مسعود هريك در كمال و در جلال\r\nگر مرا باشد نجاتى شافع ايشان كنم * يا شفيع من كن ايشان را گر ايشان راست حال\r\nدوست مىدارم من ايشان را تو همشان دوست دار * هم مرا برهان هم ايشان را به عقبى از نكال\r\nخامه بگرفتم براى نامهء اشرافشان * اين دعا بر لوح موزون شد از لطف ذو الجلال\r\nمىرسد از لطف حق فيضى به محبوبان فيض * هر كه باشد ، صدر باشد جاش يا صفّ نعال \r\n\r\n« درويش احمد قمى » متخلّص به احمد\r\n شوم چو بلبل شوريده باز نغمه‌سرا * به مدح اعلم دوران و افضل فضلا\r\nسپهر دانش آخوند فيض آن فياض * كه هست كاشف اسرار عالم بالا\r\nيگانه‌اى كه نظيرش نديده ديده دهر * به علم و دانش و بينش به خلق وجود و سخا\r\nچو سيمياست كه باشد نمودنى بودى * به نزد دانش او فضل بو على سينا\r\nبود شفا و اشارات « 1 » پيش دانش او * الف بيى كه دهد طفل را سبق ملّا\r\nنمانده هيچ بر ادراك عاليش پنهان * كسى نداند چون او حقيقت اشياء\r\nبه جامعيّت او نيست در زمانه كسى * به صدق دعوى من شاهدند ارض و سما\r\nجهانيان همه زو مستفيض مىگردند * رسيده است ازو درد هركسى به دوا \r\n\r\n\r\n","description":"","footnote":"\r\n( 1 ) - شفا و اشارات تأليفات ابو على سينا .\r\n","page_name":" 90 ","page_number":92},
  {"content":"\r\n\r\n دلش كه مخزن اسرار عالم غيب است * دهد به خلق خبرها ز عالم بالا\r\nكند چو باز در درج معرفت گردد * پر از جواهر معنى خزانه دلها\r\nنوشته است به متن كتابخانه دهر * ز روى دقت و فكر بلند حاشيه‌ها\r\nاگر فتد بسر پادشاه عالميان * هواى بستن زيجى درين سپنج‌سرا\r\nبرون ز عهده اين كار زود مىآيد * به زور فكر بلند و خيالهاى رسا\r\nزهى عديم مثالى كه در جهان امروز * نديده است نظير تو ديده بينا\r\nمصنّفات ترا هر كه ديد مىداند * كه از تو بر در معنيست مخزن دلها\r\nبه صدق دعوى من گر گواه خواهد خصم * درين معامله وافى است يك گواه مرا\r\nرواج دين مبين كس نداد همچون تو * رسول از تو بود راضى و ولى خدا\r\nبه مقتدائى خلق جهان توئى لايق * كه هست كفر به كيش تو زرق و شيد و ريا\r\nبه نزد حق همه طاعت او شود مقبول * كسى كه با تو كند يك نماز خويش ادا\r\nتفاوتست بسى از تو تا به افلاطون * كه او چو باده به خم داشت مسكن و مأوا\r\nتو همچو نشئه زخمهاى چرخ بگذشتى * به زور دانش و بر لا مكان گرفتى جا\r\nمكان اوست خم و منزل تو افلاكست * ( ببين تفاوت ره از كجاست تا به كجا )\r\nترا نسنجد اهل خرد به افلاطون * كسى به قطره نكرده است نسبت دريا\r\nنظر به علم تو سهل است دانش دگران * چه مىنمايد در پيش آفتاب سها ؟\r\nسپهر منزلتا بنده را ز روى كرم * خلاص ساز ز دست گدائى درها\r\nمراست آرزوى اينكه بهر طاعت حق * شوم ز خلق جهان گوشه‌گير چون عنقا\r\nقدم برون ننهم همچو منبر از مسجد * شوم به طاعت محراب دار پابرجا\r\nز طاعت آنچه قضا گشته بهر كسب معاش * به دولت تو شود آن قضاى بنده ادا\r\nرو از ثنا به دعا احمد « 1 » از سر اخلاص * كه كار مردم درويش نيست غير دعا \r\n\r\n\r\n","description":"","footnote":"\r\n( 1 ) - احمد تخلّص درويش احمد قمى است . -\r\n","page_name":" 91 ","page_number":93},
  {"content":"\r\n\r\n مدام تا كه بود سرّ انجم و افلاك * مطيع امر مطاع تو باد حكم قضا \r\n* * *\r\n دل يافت حيات ابد از خدمت فيض * جان زندهء جاويد شد از صحبت فيض\r\nجز وحشتم از خلق جهان نفزايد * تا انس لقب داد به من حضرت فيض \r\nنقل از ص 422 ديوان مطبوع فياض لاهيجى - رباعى 87 ظاهرا اشتباها وارد ديوان شده و احتمال دارد از انس قمى باشد .\r\n\r\nشمس الدين محمّد قمى ملقّب به انس و متخلّص به شمسا\r\n آن به كه در انديشه و سوداش بميرم * وز درد و غم و شوق تمنّاش بميرم\r\nقربانى اگر مژدهء ديدار نگشتم * شك نيست كه در عيد تماشاش بميرم\r\nآن به كه بجر ما و تو آگه نشود كس * جان را به تو پنهان دهم و فاش بميرم\r\nفرصت نگذارم كه كند زنده شهيدى * صد ره كندم زنده و در پاش بميرم\r\nظلم است به يك ديدن آن عارض و مردن * مىخواستم از بهر سراپاش بميرم\r\nمردن اگر اينست كه بينم رخ خوبت * صد مرتبه در هر نفسى كاش بميرم\r\nشمسا ز خدا مىطلبم عمر درازى * تا در قدم زلف چليپاش بميرم \r\n\r\n\r\n","description":"","footnote":"\r\n- توضيح : درويش احمد منقول از ص 381 تذكرة نصرآبادى .\r\nدرويش احمد خوانسارى مرد درويش صالحى بوده ، در كمال دين‌دارى اين رباعى از اوست :\r\n عارف كه به حق شد آشنا مىترسد * بيگانهء جاهل از كجا مىترسد\r\nهركس كه به پادشاه نزديكتر است * البته كه بيشتر ز ما مىترسد \r\nبندگان علامى آقا حسين در جواب او فرموده : مقصود علّامه آقا حسين خونساريست .\r\n زاهد به خدا كه از خدا مىترسى * با اينكه ز قوت مدّعا مىترسى\r\nهرگز ديدى كز آشنا ترسد كس * بيگانه اگر نه‌اى چرا مىترسى \r\n","page_name":" 92 ","page_number":94},
  {"content":"\r\n\r\nتذكره سخنوران قم مجاهدى منقول از گلستان هنر ص 210 گويد آقا شمساى قمى متخلص به صفير از شعراى نيمه دوم قرن يازدهم و معاصر شاه عباس دوم بوده ( 1052 - 1077 ) و شاه سليمان بوده و در نقاشى و موسيقى يد طولانى داشته و يادآور شده كه در تذكره شمع انجمن نامش بغلط شمشاء آمده و در تذكرة نصرآبادى « صغير » بحار صغير آمده ص 210 .\r\n\r\nقصيده شمساء متخلّص به « انس » « 1 »\r\n با طفل اشك تا دم صبح لقاى فيض * تكرار مىكنم سبق ماجراى فيض\r\nپيوسته سينه مىزندم موج همچو بحر * از شوق دوست تا شده‌ام آشناى فيض\r\nتا از لبش حديث حيات ابد شنيد * جان شد مقيم چشمهء آب بقاى فيض\r\nدر دار ضرب عشق به معيار امتحان * زر شد مس وجود من از كيمياى فيض\r\nدرياى غم به سينه نور ديده‌ام چو موج * دل داده تا مرا خبر آشناى فيض\r\nهرگز ز قطره بخشش دريا شنيده كس * اينك ببين ز طفل سرشكم صلاى فيض\r\nيا رب چه حكمت است كه گنجيده در دلم * با آنكه وسعت دو جهان نيست جاى فيض\r\nضعف دلم به هيچ ، مداوا نمىشود * جز شربت فواكه دارالشفاى فيض\r\nبىفيض همچو قالب بىجان بود جهان * اى صد هزار جان مقدّس فداى فيض\r\nشاهان كامكار طلبكار نصرتند * تا شد قرين سايهء چتر لواى فيض\r\nدلهاى دلبران شده صيد كمند او * در حيرتم ز جذبهء آهن‌رباى فيض\r\nسر زد ز فيض مهرش ، رخشنده مطلعى * از مشرق طبيعت من رونماى فيض \r\n\r\n\r\n","description":"","footnote":"\r\n( 1 ) - در اين جنگ از دو تن شمساء شعر آمده كه يكى شمسا متخلّص به صفير و اين شمسا متخلّص به انس بوده ، اما در مجموعه محمد محسن وفا فرزند فاضل علم الهدى جزء وفيات از روى يادداشت‌هاى والدش علم الهدى چنين آمده : وفات آقا اشرف طبيب ولد حكيم شمسا در اصفهان 8 رجب 1098 كه وى شمساى اصفهانى و طبيب بوده است امّا وى از شاگردان و مريدان فيض بوده است كه از شعر وى بدست مىآيد .\r\n","page_name":" 93 ","page_number":95},
  {"content":"\r\n\r\n خورشيد نور گيرد از انوار راى فيض * مه همچو حلقه بر در دولت‌سراى فيض\r\nبيرون روند از ظلمات خلاف خلق * گر اقتدا كنند بنور هداى « 1 » فيض\r\nراه نجات ديده شود ، سالكان اگر * روشن كنند چشم دل از توتياى فيض\r\nدست رجا به كنگرهء عرش مىرسد * سازند اگر كمند ز فكر رساى فيض\r\nآبشخورش ز چشمهء خورشيد مىدهند * مرغ دلى كه پر زند اندر هواى فيض\r\nاز سرمهء صفاهان پوشيده چشم شوق * تا ديده ديده كُحل بصيرت‌فزاى فيض\r\nپوشد ز صُبح جامهء احرامى آفتاب * بهر طواف كعبهء حاجت رواى فيض\r\nاز دامن سپهر كند چنگ خود رها * ناهيد اگر ببيند عشرت سراى فيض\r\nآب از دهان چشمهء حيوان روان شود * گر بشنود حديث لب جانفزاى فيض\r\nزيب بياض ديده اهل بصيرت است * در چشم من سواد خط مشگساى فيض\r\nهر هفت كرده شاهد دانش ز شش جهت * تا گشته چار بالش دين متكاى فيض « 2 »\r\nكى « انس » گيردم دل شيدا بروح قدس * تا ديده‌ام در آينهء حق‌نماى فيض \r\n\r\n\r\n","description":"","footnote":"\r\n( 1 ) - هدى : تخلّص محمد بن محمد محسن علم الهدى فرزند ارشد فيض مىباشد كه او نيز در حيات والد خود حوزهء تدريس جداگانه داشته است .\r\n( 2 ) - در اين بيت صنعت مراعات النظير لطيف هفت و شش و چار آمده .\r\n","page_name":" 94 ","page_number":96},
  {"content":"\r\n\r\n\r\nقصيدهء شمساء « صفير » در مديح فيض « 1 »\r\n خوش مانده‌ايم دور ز فيض لقاى فيض * ما را مگر بفيض رساند خداى فيض\r\nسر زندگى مرا چو حباب از محيط اوست * يا رب تهى مباد دلم از هواى فيض\r\nنبود عجب اگر دو جهان بر مراد اوست * چون مدّعاى دوست بود مدّعاى فيض\r\nسهل است اگر ز عالم صورت گذشته است * شاهى است در ولايت معنا گداى فيض\r\nگر پردهء سحاب شود بحر را محيط « 2 » . . . فيض مىنشود از رواى فيض * از تيغ مستقيم كجى سر نمىزند\r\nروشن ز نور شرع مبين است راى فيض * از خويش وحشت است دلم را چه جاى خلق\r\nبا ديگران چه انس كند آشناى فيض \r\n\r\n\r\n","description":"","footnote":"\r\n( 1 ) - گلزار جاويدان ص 24 مجلّد اوّل تأليف محمود هدايت .\r\nآقا شمساى قمى مردى خوش‌سيرت و خوش‌صحبت بوده و شعر نيز مىسروده و « صغير » تخلّص مىكرده اين چند شعر ازوست :\r\n نمىگوئى نمىخندى چه شد آئين مشربها * تبسّم در شكر خوبست پندارى در آن لب‌ها \r\n* * *\r\n تا سرشكم نشود پرده در راز كسى * مىشود آبله و از كف پا مىريزد \r\nو 3 بيت ديگر » بديهى است در جنگ بيضائى و ملا محسن شيرازى بنام صفير بجاى صغير آمده است و در ص 813 مجلّد دوم گلزار جاويدان تحت عنوان صفير قمى آمده با نام شمشاء كه ظاهرا نادرست است .\r\n( 2 ) - در متن خوانده نشد .\r\n","page_name":" 95 ","page_number":97},
  {"content":"\r\n\r\n\r\nشمس الدين محمد قمى ملقّب به انس و متخلص به شمسا و انس از مجمع اخوان فيض از جنگ 1093\r\n آن به كه در انديشهء سوداش بميرم * وز درد و غم و شوق تمنّاش بميرم\r\nقربانى اگر مژدهء ديدار نگشتم * شك نيست كه در عهد تماشاش بميرم\r\nآن به كه بجز ما و تو آگه نشود كس * جان را به تو پنهان دهم و فاش بميرم\r\nفرصت نگذارم كه كند نذر شهيدى * صدره كشدم ديگر و در پاش بميرم\r\nظلم است به يك ديدن عارض و مردن * مىخواستم از بهر سراپاش بميرم\r\nمردن اگر اين است كه بينم رخ خوبت * صد مرتبه در هر نفسى كاش بميرم\r\n« شمسا » ز خدا مىطلبم عمر درازى * تا در قدم زلف چليپاش بميرم \r\nاين غزل عينا در تذكره سخنوران نيز آمده است .\r\n\r\nقصيدهء حكيم شمسا متخلص به انس در مديح فيض\r\n مردم كجا و رتبه و حال و بيان فيض * زور معاندان چكند با كمال فيض\r\nبازار جوفروشى ياران كساد شد * تا شد عيان قماش متاع دكان فيض\r\nچون سيل تندرو كه به دريا رسيده است * آرام خوش گرفته به جانان روان فيض\r\nپيوسته در مشاهدهء حسن دلبر است * مهر يقين نموده ز صبح گمان فيض\r\nرو كرده‌ام به كعبهء مقصود عاشقان * چون گرد مىروم ز پى كاروان فيض\r\nفردا به گلستان ارم ارمغان برم * گلدسته‌اى كه بسته‌ام از بوستان فيض\r\nآيندگان چه حسرت و افسوسها خورند * كآخر نبوده‌ايم چرا در زمان فيض\r\nاز هم جدا نيند محبّان كوى او * پيوسته همچو سيل رود كاروان فيض\r\nتنها همين عزيز بشر نيست آن جناب * سوگند مىخورند ملايك به جان فيض\r\nچون شبنمى كه كام دل از نوبهار جُست * جان تازگى گرفت ز رطب اللسان فيض \r\n\r\n","description":"","footnote":"","page_name":" 96 ","page_number":98},
  {"content":"\r\n\r\n چون زهر شد حلاوت دنيا بكام او * هركس كه برد نعمت عقبى ز جان فيض\r\nايمن شود ز شحنُه آفات هر دو كون * آن‌كس كه راه يافت بدار الامان فيض\r\nبرخاستند گرچه بسى اهل فضل و حال * چون فيض برنخاست كس از دودمان فيض\r\nزين در توان به مقصد خود آشنا شدن * اى « انس » سر متاب دگر ز آستان فيض \r\n\r\nاز جنگ محمد محسن عرفان ملكى استاد مرحوم پرتو بيضائى شعر حكيم شمس الدين محمد قمى ملقّب به انس و متخلّص به شمساء و انس كه به خط خود نوشته\r\n واى كه زنده داردم شوق تو بىحضور تو * آه نمىكشد مرا وعدهء وصل دور تو\r\nهست تن بلور تو آينهء بدن‌نما * آينهء بدن‌نما هست تن بلور تو\r\nمحرم و آشنا توئى ، مقصد و مدّعا توئى * شادى و غم چه مىكنم ، اين غم و اين سرور تو\r\nدلبر يار خوش‌تر است جان به نگار بهتر است * جان چكند ، كجا برد ؟ عاشق ناصبور تو\r\nنيست قصور تو اگر بگذرى از قصور من * هست قصور من اگر نگذرم از قصور تو\r\nدور نه‌اى كه تا كنم شكوه ز دست دوريت * آه كه مىكُشد مرا هجر تو در حضور تو \r\n\r\nو له :\r\n ما چو بلبل به گل و سرو گرفتار نه‌ايم * پاى بست چمن و مانده گلزار نه‌ايم\r\nشرم احسان نمايان تو ما را بس بود * آه از لطف نهانى كه خبردار نه‌ايم\r\nمردن و زندگى ما بر او يكسان است * هر كجائيم نهان از نظر يار نه‌ايم\r\nتو در آئينه ما وحدت خود مىبينى * گرچه جمعيم ولى پيش تو بسيار نه‌ايم \r\n\r\nو له :\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n تا در هواى جاه و نسب مىكشم نفس * بيمارم و ز گرمى تب مىكشم نفس\r\nتا شد عيان كه آينه‌اى در مقابل است * در زير آسمان به ادب مىكشم نفس \r\n\r\nو له :\r\n اگر از جام محبّت قدحى نوش كنى * هرچه غير از سخن عشق فراموش كنى\r\nجهد كن جهد كه خود چشمهء حيوان گردى * ورنه از چشمه حيوان چقدر نوش كنى\r\nنيست بىتابى و آرام بدست عاشق * تو به فرياد در آرى و تو خاموش كنى \r\n\r\nو له :\r\n بينمت آمده يك‌بار به سر منزل خويش * تو به من بر سر ناز آئى و من با دل خويش\r\nهستيم باعث محرومى ديدار تو شد * مگر از پردهء جان ساخته‌اى حائل خويش\r\nخنده خاموش كن شمع حرم گاه دل است * مزن از قهقهه دامن به چراغ دل خويش \r\nحسب الفرموده حضرت . . . مجمع البحرين كمالات صورى و معنوى مولانا محمد محسن عرفان مضيع شد اميد كه به نظر اصلاح برسد . » ابيات تا اينجا به خط شمساى قمى است البته مسامحات املائى هم دارد مانند « خواموش » بجاى « خاموش » ، « مجمع الابحرين » بجاى « مجمع البحرين » .\r\n\r\n« ملّا محمّد مؤمن تبريزى ملقّب به ايمان »\r\n تا گشت گهر بار سحاب قلم فيض * اسرار عيان شد ز سواد رقم فيض\r\nهر بىخردى نيست چو شايسته رحمت * بر مزرع ارباب خرد ريخت نم فيض\r\nاجساد چه ديدند ز فيض دم عيسى * ارواح همان بينند از يمن دم فيض\r\nتا بر سر افلاك نهد گام نخستين * آن را كه دليل آمد نقش قدم فيض\r\nاز لطف نهانى كند احياى جهانى * بسيار بود كم مشماريد كم فيض « 1 » \r\n\r\n\r\n","description":"","footnote":"\r\n( 1 ) - كم اوّل پارسى بمعنى اندك و كم دوّم بمعنى مقدار ، تازيست و تجنيس تام است . -\r\n","page_name":" 98 ","page_number":100},
  {"content":"\r\n\r\n يكرنگ سر از غنچه برآرد گل رعنا * گر ابر ببارد به گلستان زيم فيض\r\nاز لطف اگر جانب ( ايمان ) نظر افكند * بسيار مبين اين و صد اين از كرم فيض \r\n\r\n« آقا ياقوت ملقّب به تسليم »\r\n جان نيست در كسى كه نباشد فداى فيض * صاحب سعادت آنكه بود خاك پاى فيض\r\nناياب گوهريست ز درياى معرفت * غير از خدا كسى نشناسد بهاى فيض\r\nبسيار سفته‌اند دُر وصف او كسان * يك كس نگفته لايق وصف گداى فيض\r\nاهل كمال و فضل همه آرزو كنند * همواره از خداى تعالى لقاى فيض\r\nغافل نبوده است دمى از خداى خويش * دارم من اين عقيده به حق خداى فيض\r\nدعوت كند به راه خدا خاص و عام را * محروم آن كسى كه نشد آشناى فيض\r\nبر هر كه اوفتد نظرش زنده دل شود * ديگر نميرد او به دم جانفزاى فيض\r\nدر بحر علم او نكند كس شناورى * تا خويش را فنا نكند در بقاى فيض\r\nاز مهر نور باطن او يك نشانه است * ميرزا هدى كه دم نزده بىرضاى فيض\r\nبسته است روز و شب كمر خدمتش بجان * آن نور چشم دانش بىمنتهاى فيض\r\nآرد به ياد امّت عهد نبىّ و آل * طرز نماز و خطبهء دور از رياى فيض\r\nآمد فرود وقت نماز از مقام خويش * روح القدس كه تا كند آمين دعاى فيض\r\nايمن شد از غم دو جهان آن كسى كه او * گرديد حاجب در دولت‌سراى فيض \r\n\r\n\r\n","description":"","footnote":"\r\n- ص 194 تذكرهء نصرآبادى : ملا مؤمن ملقّب به ايمان از نجباى تبريز است چنانچه آباء ايشان نقيب الاشراف بوده تحصيل علوم نموده ذوق تصوّفش به حدى است كه همواره در بحر معرفت مستغرق است از تلامذه آخوند ملا محمد محسن است و نعمت تخلّص ايمان از او يافته الحال در تبريز است اين چند بيت از اوست :\r\n نبينى روى دل تا روى دل با اين و آن بينى * نيابى خويش را تا خويشتن را در ميان بينى\r\nسر موئى طمع تا در متاع اين و آن دارى * مُراد خويش را دائم بدست اين و آن بينى\r\nمكدّر مىنمايد صورت از آئينه رنگين * دل خود صاف كن تا صافى خلق جهان بينى \r\n","page_name":" 99 ","page_number":101},
  {"content":"\r\n\r\n دستى دراز كرده به درگاه بىنياز * ( تسليم ) بينوا ز براى دعاى فيض\r\nيا رب به ذات خويش و به حق رسول و آل * پيوند كن به دولت صاحب بقاى فيض \r\nتسليم قمى ، تذكره سخنوران قم ، استاد مجاهدى « پروانه »\r\nشادروان صفوت تبريزى بيت زير را به نام تسليم ثبت كرده است :\r\n صد تيشه به نخل ثمرافشان نرسد * سپر تير حوادث كف احسان باشد \r\n\r\n« ملّا رضاى كاشى ملقّب به ثنا » « 1 »\r\n كرد آسان راه حق را بر كسان انوار فيض * از حسد دشوار شد بر ناكسان اطوار فيض\r\nچون شد از روى بصيرت پيرو هشت و چهار * نيست بىشك شبهه‌اى در دانش و در كار فيض\r\nجامع علم و عمل گرديد چون از روى صدق * تا قيامت خير باشد در جهان ز آثار فيض\r\nخواب غفلت در خيالش ره ندارد يك نفس * كى شود غافل دمى از حق دل بيدار فيض\r\nفكرها كردند در علم ارچه اهل معرفت * ليك بگذشت از همه در علم دين افكار فيض \r\n\r\n\r\n","description":"","footnote":"\r\n( 1 ) - ملا رضا و يا محمد رضا خواهرزاده حضرت علامه مولى محمد مؤمن بن شاه مرتضى است كه جنگ مورخ 1093 ه ق كه به نام « بهينا » معرفى شده جمع‌آورى اوست آثار بيشتر شعراى كاشانى به ويژه انجمن اخوان صفاى فيض را نقل كرده است از جمله اشعار طاهر نقاش و شاه فضل الله اول متخلص به نعيم و شاه فضل الله بن محمد شريف متخلص به همت و نوه شاه فضل الله اول كه از شاعران انجمن اخوان و شاگردان فيض بوده‌اند ، توضيحا در جنگ مذكور شعر طاهر نقاش به خط زيباى شاعر و ملا محسن فيض و علم الهدى فرزندش نيز به خط آنان است .\r\n","page_name":" 100 ","page_number":102},
  {"content":"\r\n\r\n در دلش از معرفت اسرار بسيارست ليك * نيست در دور زمان جوينده اسرار فيض\r\nتا ابد هرگز نبيند روى خشنودى بخواب * آن سيه‌بختى كه دارد از حسد انكار فيض\r\nراه حق هرگز نيابد در جهان آن كس كه او * حق او نشناخت يا او نيست از انصار فيض\r\nهر كه آيد در سخن دل يابد از لطفش حيات * بوى جان بخشد به عالم نكهت عطّار فيض\r\nچون ( ثنا ) هست از غلامان ثناگو فيض را * شعر او هم شد ثناگوينده اشعار فيض \r\n\r\n« آقا رضا ملقّب به حمد قدّس سرّه جنگ مورخ 1093 »\r\n مىرسد از دوست هر دم لطف بىاندازه‌اى * هر نفس مىبخشد او جان را حيات تازه‌اى\r\nمىكند سيلاب قهرش هر زمان ويران مرا * باز مىريزد درين ويرانه رنگ تازه‌اى\r\nعاشق و رند و خراباتى و مست و سرخوشيم * نيستم دربند اسم و رسمى و آوازه‌اى\r\nاين ره خوابيده طى از خاكسارى مىشود * نيست سالك را به از افتادگى جمازه‌اى\r\nگرچه دست شوقم از دامان وصلش كوته است * مىكشم از دور بر ياد قدش خميازه‌اى \r\n\r\n","description":"","footnote":"","page_name":" 101 ","page_number":103},
  {"content":"\r\n\r\n دل به زلف يار بستم شاد گشتم تا ابد * نيست اين اوراق را ديگر غم شيرازه‌اى\r\nسرخ‌روئى ( حمد ) را از سيلى اخوان بس است * حسن يوسف را نباشد احتياج غازه‌اى \r\n\r\n« از جنگ 1093 آقا رضا كاشانى ملقب به حمد « از اخوان صفاى فيض » « 1 »\r\nمخمّسى است لطيف كه در اواخر قاجاريه شاطر عباس قمى به اقتفاى آن سروده و در دو مصراع تواردى انتحال گونه فرموده‌اند رحمهما للّه تعالى :\r\n در باغ وصال تو دلم بود سخن‌سنج * مهرت به دلم . . . . « 2 » كشيده است چو شطرنج\r\nمىگفت شب و روز چو افعى بسر گنج * چشم و لب و رخسار و دو ابروى تو هر پنج\r\nزيباست بر آن عارض گلگون تو هر پنج * تا چشم من امروز بر آن سيم‌بر افتاد\r\nوز شوق بيانش دل من بىخبر افتاد * مرغان صبوحى همه از ناله درافتاد\r\nسرو و سمن و ياسمن و عرعر و شمشاد * گشتند فداى قد دلجوى تو هر پنج\r\nدر روى زمين نيست به خوبى تو انسان * هر چند كه گشتيم توئى يوسف كنعان\r\nواعظ و به تفسير همين گفت ز قرآن * شمس و قمر و مشترى و زهره و كيوان \r\n\r\n\r\n","description":"","footnote":"\r\n( 1 ) - آقا رضا كاشى كه در غزل ضميمهء « حمد » لقب خود را تخلّص قرار داده در اين مخمس « رضا » متخلّص است بديهى است اين مخمس و غزل هر دو از جنگ مورخ 1093 مأخوذ است و شعر ديگرى از وى تاكنون بدست نياورده تا بداند تخلّص قطعى وى كدام يك است اما چون جزء انجمن اخوان و از شاگردان فيض بوده و ظاهرا خواهرزاده ملا محمد مؤمن بوده است با محمد رضا سخا و محمد امين سخا كه هر دو در جنگ مزبور شعر دارند يكى نبوده و چون به تصريح با لقب حمد آمده و در شعر علم الهدى و فيض نام وى در مراد ياران ذكر شده مسلم است كه از محمد رضا گردآورنده مجموعه متفاوت است و از وى بجز اين دو مأخذ در هيچ تذكره نامى برده نشده و شعرى نقل نگرديده است ممكن است در آينده جوانان محقق پرتلاش و علاقمند كاشى به ديوان نامبرده و هشتاد درصد شاعران مجهول الهويه اخوان صفاى فيض دست يابند و آثار اين هنرمندان پرافتخار گذشته كاشان از فراموشى تاريخ زنده كنند .\r\n( 2 ) - خوانده نشد .\r\n","page_name":" 102 ","page_number":104},
  {"content":"\r\n\r\n هستند هواخواه سر كوى تو هر پنج * مىگفت چو آن سوخته عشق بر خويش\r\nتا چند زنى بر دل هر بوالهوسى نيش * رحمى بنما بر من مسكين جفا كيش\r\nپيوسته من و زاهد و عابد ، شه و درويش * بوسيم كف پاى سگ كوى تو هر پنج\r\nخواهى كه بيابى ز ره عشق فتوحى * بايد چو رضا نوش كنى جام صبوحى\r\nنوميد مشو از كرم او چو نصوحى * عقل و خرد و هوش و دل و جان « مسيحى » « 1 »\r\nبر باد شد از حلقهء گيسوى تو هر پنج \r\n\r\n« سيّد محمّد خان سمنانى ملقّب به خير »\r\n با طفل اشك تا دم صبح لقاى فيض * تكرار مىكنم سبق ماجراى فيض\r\nپيوسته سينه مىزندم موج همچو بحر * از شوق دوست تا شده‌ام آشناى فيض\r\nتا از لبش حديث حيات ابد شنيد * جان شد مقيم چشمهء آب بقاى فيض\r\nدر دار ضرب عشق به معيار امتحان * زر شد مس وجود من از كيمياى فيض\r\nدرياى غم به سينه نور ديده‌ام چو موج * دل داده تا مرا خبر آشناى فيض\r\nهرگز ز قطره بخشش دريا شنيده كس * اينك ببين ز طفل سرشكم صلاى فيض\r\nيا رب چه حكمتست كه گنجيده در دلم * با آنكه وسعت دو جهان نيست جاى فيض\r\nكى انس گيردم دل شيدا بروح قدس * تا ديده‌ام در آينهء حق‌نماى فيض\r\nضعف دلم به هيچ مداوا نمىشود * جز شربت فواكه دارالشفاى فيض \r\n\r\n\r\n","description":"","footnote":"\r\n( 1 ) - گمان مىكنم مخمس مزبور مستقل از شاعر نباشد بلكه تضمين غزلى از حكيم ركن الدين مسعود مسيح و يا مسيحى كاشانى باشد كه دربند پنجم ناگزير از آوردن مصراع مسيحى بوده و عجب است كه شاعر با روانى طبع و تسلّط بر واژگان دچار مسامحه‌اى اين‌چنين ناروا شده و مسيح را با فتوح و صبوح قافيه كرده كه تاكنون هيچ شاعر پارسىسرائى تجويز نكرده است ناگفته نماند كه در شعر تازيان جائز و قاعدهء كلّى است ولى در پارسى به علّت اختلاف حركت قبل از روى به‌هيچ‌وجه جائز نمىباشد :\r\n قافيه در اصل يك حرف است و هشت آن را تبع * چار پيش و چار پس اين نقطه آنها دائره\r\nحرف تأسيس و دخيل و ردف و قيد ، آنگه روى * بعد از آن وصل و مزيد است و خروج و نائره \r\n","page_name":" 103 ","page_number":105},
  {"content":"\r\n\r\n بىفيض همچو قالب بىجان بود جهان * اى صد هزار جان مقدّس فداى فيض\r\nشاهان كامكار طلبكار نصرتند * باشد قرين سايه خير لواى فيض\r\nدلهاى دلبران شده صيد كمند او * در حيرتم ز جذبه آهن‌رباى فيض\r\nبيرون روند از ظلمات خلاف خلق * گر اقتدا كنند به نور هداى فيض\r\nراه نجات ديده شود سالكان اگر * روشن كنند چشم دل از توتياى فيض\r\nدست رجا به كنگرهء عرش مىرسد * سازد اگر كمند ز فكر رساى فيض\r\nآبشخورش ز چشمه خورشيد مىدهند * مرغ دلى كه پر زند اندر هواى فيض\r\nاز سرمهء صفاهان پوشيده چشم شوق * تا ديده ديده كحل بصيرت‌فزاى فيض\r\nپوشد ز صبح جامهء احرامى آفتاب * بهر طواف كعبه حاجت رواى فيض\r\nاز دامن سپهر كند چنگ خود رها * ناهيد اگر ببيند عشرت‌سراى فيض\r\nآب از دهان چشمه حيوان روان شود * گر بشنود حديث لب جانفزاى فيض\r\nزيب بياض ديده اهل بصيرتست * در چشم من سواد خط مشكساى فيض\r\nهر هفت كرده شاهد ذاتش به شش جهت * تا گشته چار بالش دين متّكاى فيض\r\nحيرت رمد ز ديده تصوير اگر كشند * در پرده‌هاى مدرس حيرت‌زداى فيض\r\nبينى چو چشم اهل نظر پر ز نور شد * گر بنگرى به حلقهء درس هداى فيض « 1 »\r\nشد چون دهان غنچه معطّر دماغ عقل * در باغ دين ز نكهت باد صباى فيض\r\nكى دامن دلش شود آلودهء گناه * كرد آنكه غسل توبه به آب بقاى فيض « 2 » \r\n\r\n« قصيده « خير » در مديح فيض اعلى اللّه مقامه\r\n عشرت سراى بزم حضور است جاى فيض * خوش‌دولتى است دولت بىمنتهاى فيض \r\n\r\n\r\n","description":"","footnote":"\r\n( 1 ) - هدى : يعنى علم الهدى كه در كنار پدر مجلس تدريس داشته است .\r\n( 2 ) - ابيات مشابه قصيدهء شمساء متخلّص به انس با تغييراتى .\r\n","page_name":" 104 ","page_number":106},
  {"content":"\r\n\r\n نبود عجب اگر دو جهان بر مراد اوست * چون مدّعاى دوست بود ، مدّعاى فيض\r\nبر روى اهل صدق يقين بازگشته است * يك باب جنّت از در دولت‌سراى فيض\r\nخيل ملك صباح چو بينند روى او * ايمان خويش تازه كنند از لقاى فيض\r\nمعراج هركسى نه ز تحت است تا بفوق * كان بود از براى نبى رهنماى فيض\r\nمعراج سالكان طريقت بود ولى * گيرد سعود بلكه چنين آشناى فيض\r\nتن روح گشت و روح شدش عقل و عقل عشق * زين گونه پايه پايه رود تا خداى فيض\r\nعمر مسيح و بال ملك سير ، بايدت * گردى اگر بعالم بىمنتهاى فيض\r\nگر ديده باشدت به گه قامت الصلاة * بينى صف ملائكه را در قفاى فيض\r\nبا عيسوى دمان مكن اى خصم ساحرى * ثعبان اگر شود چه كنى با عصاى فيض\r\nحيرت رمد ز ديدهء تصوير ، اگر كشند * در پرده‌هاى مدرس حيرت‌زداى فيض\r\nبينى چو چشم اهل نظر پُر ز نور شد * گر بنگرى بحلقه درس هُداى فيض \r\n\r\n","description":"","footnote":"","page_name":" 105 ","page_number":107},
  {"content":"\r\n\r\n شد چون دهان غنچه معطّر دماغ عقل * در باغ دين ز نكهت باد صباى فيض\r\nكى دامن دلش شود آلودهء گناه * كرد آنكه غسل توبه به آب بقاى فيض\r\nهمّت كمند گردن اميد مىشود * كردى چو اعتصام به حبل رجاى فيض\r\nپيشش جمال شاهد معنى است در حجاب * آئينه دلى كه ندارد جلاى فيض\r\nو هم كسى به سرّ دهانش نمىرسد * مىنشكفد بباد نفس غنچه‌هاى فيض\r\nآب خضر ز سبزهء اميد مىچكد * تا گشته فرش ، سايه ابر عطاى فيض\r\nخرق حُجُب ز ديده اعمى شگفت نيست * گر توتياى چشم كند خاك پاى فيض\r\nبىقامتش ز ناله حنّانه شيونى است * در چلستون مسجد الفت بناى فيض\r\nحىّ على الصلاة چو گويد مؤذّنش * بندند صف ملائكه كآمد صلاى فيض\r\nحىّ على الفلاح كه تا در مقام امن * ايمان كنيم تازه ز يمن لقاىِ فيض\r\nخُلقش پذيرد اين ز من از صدق نيّتم * وصفم اگر وفا نكند با ثناى فيض \r\n\r\n","description":"","footnote":"","page_name":" 106 ","page_number":108},
  {"content":"\r\n\r\n يا رب به حق صاحب عرفان كه مىزند * بر خرمن عطاى تو مردم « 1 » صلاى فيض\r\nكز كشت « خير » اهل ودادت مكن دريغ * رشحى ز ابر رحمت بىمنتهاى فيض\r\nاين جمع را كه مشرق مهر سعادتند * مىدار زير سايهء بال هماى فيض\r\nلا ملجا لنا فاليك التجائنا * درياب خير را به دو دست دعاى فيض « 2 »\r\nتا از فناست فاتحه دفتر وجود * بادا طراز خاتمهء آن بقاى فيض \r\n\r\n« تجديد مطلع »\r\n سر زد ز فيض مهرش رخشنده مطلعى * از مشرق طبيعت من رونماى فيض\r\nخورشيد نور گيرد از انوار راى فيض * مه همچو حلقه بر در دولت‌سراى فيض\r\nهمت كمند گردن اميد مىشود * كردى چو اعتصام به حبل رجاى فيض\r\nپيشش جمال شاهد معنى است در نقاب * آئينهء دلى كه ندارد جلاى فيض \r\n\r\n\r\n","description":"","footnote":"\r\n( 1 ) - مقابله با خط علم الهدى شد بجاى كلمهء ( مردم ، هردم ) مىباشد .\r\n( 2 ) - برابر جنگ علم الهدى بيت اضافه شد .\r\n","page_name":" 107 ","page_number":109},
  {"content":"\r\n\r\n وهم كسى به سرّ دهانش نمىرسد * مىنشكفد بباد نفس غنچه‌هاى فيض\r\nآب خضر ز سبزه اميد مىچكد * تا گشته فرش سايه ابر عطاى فيض\r\nخرق حجب ز ديده اعمى شگفت نيست * گر توتياى ديده كند خاك پاى فيض\r\nيا بى امان ز جمره ديو هوا اگر * سازى مقام كعبه صدق و صفاى فيض\r\nبىقامتش ز ناله حنّانه شيونيست * در چل‌ستون مسجد الفت بناى فيض\r\nحى على الصلاة چو گويد مؤذنش * بندند صف ملائكه كآمد صلاى فيض\r\nحى على الفلاح كه تا در مقام امن * ايمان كنيم تازه ز يمن لقاى فيض\r\nخلقش پذيرد اين ز من از صدق نيّتم * وصفم اگر وفا نكند با ثناى فيض\r\nيا رب به حق صاحب عرفان كه مىرسد * بر خرمن عطاى تو هر دم صلاى فيض\r\nكز كشت خير اهل ودادت مكن دريغ * رشحى ز ابر رحمت بىمنتهاى فيض\r\nاين جمع را كه مشرق مهر سعادتند * مىدار زير سايهء بال هماى فيض \r\n\r\n","description":"","footnote":"","page_name":" 108 ","page_number":110},
  {"content":"\r\n\r\n لا ملجأ لنا فاليك التجائنا * درياب خير را به دو دست دعاى فيض\r\nتا از فناست فاتحهء دفتر وجود * بادا طراز خاتمه آن بقاى فيض « 1 » \r\n\r\nاز جنگ عرفان نامهء منظوم مرحوم مير محمد طباطبائى متخلّص به « خير » به ملّا محسن فيض قدّس سرّه\r\n به خدائى كه ز فيضش بود آثار وجودم * كه در ايام فراق تو نه بودم نه نبودم\r\nچه توان گفت كه بودم چه به خود هيچ نباشم * نتوان گفت نبودم چو همه ياد تو بودم\r\nسينه جُز جلوه‌گه نقش جمال تو نكردم * ديده را جُز به خيال كف پاى تو نسودم\r\nبجز از حرف جميل تو نه خواندم نه نوشتم * بجز از وصف جمال تو نه گفتم نه شنودم\r\nمن نه آنم كه دگرگونه كند دورى عهدم * با تو هر عهد كه بستم همه برجاست عهودم\r\nاز زمانى كه گشودم به رخت چشم ، نبستم * ديده از غير تو آن روز كه بستم نگشودم\r\nبىتو گر ديده گشايم همه اشكم ، همه رشگم * ور دمى بىتو برآرم همه آهم همه دودم\r\nطبع هجران تو در هر نفسى كرد تلافى * آنچه با صيقل وصل تو ز آئينه ز دردم\r\nغنچهء دل نشكفتم چون توئى باغ و بهارم * راحت جان چو تونى هيچ براحت نفزودم\r\nعيد نوروز بسى بر من غمگين گذرد ليك * چه طرب بىتو ز عيدم چه نوا بىتو ز عودم\r\nنقد اشكى به دلم بود كه در پاى تو ريزم * غمت از ديده به‌يك‌بار فروريخت نقودم\r\nسزد ار زار بنالم كه مرا جمله تو بودى * رسد ار باك ندارى كه منت هيچ نبودم\r\nباورم دار كه بىشاهد وصل تو شهيدم * آه سرد و رخ زرد و دل پُردرد شهودم\r\nكرده در من اثر كاهى با ذكر تو از بس * در صبورى ز تو كاهيدم و در شوق فزودم \r\n\r\n\r\n","description":"","footnote":"\r\n( 1 ) - بعض ابيات تكرارى است .\r\n","page_name":" 109 ","page_number":111},
  {"content":"\r\n\r\n بىتو اى قبلهء جانم نكنم عقد نمازى * كه ز خوناب جگر گل نشود جاى سجودم\r\nدر نمازى كه تو آرايش محراب نباشى * نه قيام است قيامم نه قعود است قعودم\r\nروضهء خلد برين هم نشود منزل همّت * رو دهد گر بسعيد « 1 » درت اين بار سعودم\r\nتا قيامت نبرد تيغ قدر حبل وريدم * گر در آن منزل پرفيض قضا داد ورودم\r\nبيش ازين « خير » مده دردسر يار خمش كن * كه و داد تو فرامش نكند ياد ودودم \r\n\r\n« ملّا لطف اللّه شيرازى ملقّب به ذكا »\r\n كيستم من عاشق سرگشتهء مخمور فيض * در سرم افتاده مستى و هوا و شور فيض\r\nمىكنم حمد و ثناى عشق او از روى صدق * پرتوى افكند تا در دل مرا از نور فيض\r\nذوق مستى يافتم از نشئه عرفان او * بىخوديها مىكنم از باده پرزور فيض\r\nرفته بود از خاطرم هنگامه عهد الست * حاصلم شد تا شدم منظور فيض\r\nگر حيا مانع نمىشد فاش مىگفتم به خلق * بىرضاى خلق و حلم و رفق « 2 » و بىدستور فيض\r\nمن رآنى قد رأى الحق مستبين * جلوهء بىلن‌ترانى شد مرا در طور فيض\r\nگوش امكانى ندارد اقتدار استماع * تا توانم شرح دادن سيرت مستور فيض\r\nخانه‌زادش روح ايمان پاسبانش روح قدس « 3 » * روح شهوانى و ابدان چاكر و مزدور فيض\r\nشد علم در حق‌پرستى يكتن آمد با هدى « 4 » * آن جوانمردى كه شد از قابلى منظور فيض\r\nهست تعليقات او مفتاح قانون نجات * گر شفا خواهى طلب كن نسخه از رنجور فيض\r\nگنجهاى سرّ پنهان در دلش حاصل شود * هر كه خواهد يك ورق از دفتر مسطور فيض\r\nيك سخنور مثل او هرگز نديده چشم دهر * عقد مرواريد نظم و در بود منثور فيض \r\n\r\n\r\n","description":"","footnote":"\r\n( 1 ) - عينا از خط كاتب نقل شده ليكن « صعيد » بمعنى تراب و خاك مطلقا با « صاد » است كه منظور شاعر بوده است .\r\n( 2 ) - خلق ، حلم ، رفق : شاگردان فيض .\r\n( 3 ) - ايمان : شاگرد فيض ، قدس : شاگرد فيض ، روح : تخلّص معين الدين احمد و شاگرد فيض .\r\n( 4 ) - هدى : تخلّص علم الهدى .\r\n","page_name":" 110 ","page_number":112},
  {"content":"\r\n\r\n سرد گردد در دلش شوق شراب زنجبيل * هر كه نوشد جرعه‌اى از چشمه كافور فيض\r\nكلبهء احزان شود دار السروش بىگزاف * سور گردد ماتمش هركس كه شد منظور فيض\r\nقرب حق نزديكيش دوريش حرمان از لقا * حبّذا نزديك فيض و الحذر از دور فيض\r\nهريك از اصحاب ما كش آفتابى بىزوال * مقتبس انوارشان از واردات نور فيض\r\nگر فرح مىخواهى و امن‌وامان و فوز و روح « 1 » * سعى كن تا جاى گيرى در دل معمور فيض\r\nمه‌جبينان جهان آرايش خود ساختند * التفات و مردمى باشد وفا منظور فيض\r\nآن امانت كآسمان از حمل آن مىكرد ابا * بىتكلّف مىتوان برداشتن با زور فيض\r\nاز تعجّب فيه من روحى مرا معلوم شد * گرچه باشد شور فيض و ارچه باشد سور فيض\r\nسرّ وحدت بينشش فردوس اعلى دانشش * جلوه‌هاى حق بود غلمان فيض و حور فيض\r\nقبله اهل صفا شد مشعر ارباب دين * چار ركن خانهء دين گشت تا معمور فيض\r\nتن چو مرد از صور اسرافيل مىيابد حيات * دل چو ميرد زنده مىگردد ز عكس نور فيض\r\nدر جبينش مىتوان نور خدا ديد اى ذكا « 2 » * مىكند كسب ضياء شمس از شب ديجور فيض\r\nبار الها سينه‌ام را مخزن اسرار كن * حق سرّ اوليا حق سر پرشور فيض \r\n\r\n\r\n","description":"","footnote":"\r\n( 1 ) - فرح ، امن ، امان ، فوز و روح : شاگردان فيض .\r\n( 2 ) - مولا لطف اللّه شيرازى ملقّب به ذكا : ص 25 مقدمه تذكره حزين لاهيجى .\r\nديگر از مشاهير فضلاى آن بلده مولانا لطف اللّه شيرازى ( متوفى 1180 ه ق ) عليه‌الرحمه بود . وى از فحول علماء و تلميذ فاضل عارف مولانا محمّد محسن كاشانى رحمة اللّه بود ، به خدمت ايشان ( در شيراز ) رفته مدّتى به استفاده حديث و معارف ديگر گذشت و بعد از گذرانيدن كتاب وافى كه از مصنّفات ملّا محسن مرحوم است اجازتى مفصّله به جهت فقير مرقوم فرموده بود تا آنكه در سن كهولت درگذشت .\r\nتوضيحا : چون تأليف سفرنامه را در سال 1154 نوشته و در آن براى ملّا لطف اللّه طلب مغفرت كرده معلوم است كه در زمان تدوين سفرنامه ملّا لطف اللّه در قيد حيات نبوده است . ( 1154 )\r\n","page_name":" 111 ","page_number":113},
  {"content":"\r\n\r\n\r\n« مير حيدر كاشى ملقّب به راجى »\r\n در خاطرم نمىگذرد جز ثناى فيض * باشد هميشه ورد زبانم دعاى فيض\r\nاوراد قدسيان همه وصف كمال اوست * من از كجا و رتبه مدح و ثناى فيض\r\nجز فيض هيچ‌كس نتواند بيان كند * يك شمّه از فضائل بىمنتهاى فيض\r\nتا چند دور باشم از آن بحر معرفت * لطف خدا مگر كندم آشناى فيض\r\nدورى از آن جناب چو كوهى است بر دلم * آيا بود به گوش من آيد صداى فيض\r\nهر عقده‌اى كه سدّ ره اهل بينش است * حل مىشود ز نكته مشكل‌گشاى فيض\r\nاز مرده گر سؤال كند زنده مىشود * دارد دم مسيح ، دم جانفزاى فيض\r\nبر اصفهان و سرمه آن باشدش شرف * ز آن مىروم بديده كشم خاك پاى فيض\r\nاز جور روزگار و جفاى سپهر دون * آورده‌ام پناه به دولت‌سراى فيض\r\nدر ملك فضل هادى راه سعادت است * آن نور چشم اهل بصيرت ، هداى فيض\r\nدر بزم فضل تازه‌نهاليست باشكوه * سر سبز باد در چمن دلگشاى فيض\r\nحاشا كزين جناب بجاى دگر روم * ( راجى ) مدار دست تمنّا ز پاى فيض \r\n\r\nايضا رباعى آن جناب\r\n آنم كه جُوى خلل در اخلاصم نيست * جز حضرت فيض مقصد خاصم نيست\r\nمىآيم و تحفه‌اى ندارم خجلم * زاد ره و ارمغان جز اخلاصم نيست \r\n* * *\r\n عمريست كه از جور فلك دربه‌درم * آغشته ازين غصه به خون شد جگرم\r\nجز حضرت خاص فيض و فرزندانش * يا رب كه مباد ره بجاى دگرم \r\n* * *\r\n\r\n","description":"","footnote":"","page_name":" 112 ","page_number":114},
  {"content":"\r\n\r\n يا رب چه شود كز آن جناب‌عالى * گاهى به من حزين رسد خوشحالى\r\nناقص نشود بحر ز يك شربت آب * عمان ز پياله‌اى نگردد خالى \r\n* * *\r\n بىنور هدى در نظرم نور مباد * بىروح دمى اين تن رنجور مباد\r\nدورم ز حيات فيض اى واى به من * يا رب كه ز فيض هيچ‌كس دور مباد \r\n* * *\r\n تا فيض ز روى لطف يادم كرده است * از محنت روزگار شادم كرده است\r\nاينست و همينست و دگر چيزى نيست * كارى كه زمانه بر مرادم كرده است \r\n* * *\r\n چون ببيند خامك من روى فرخ فال فيض * مىدود جان از سر رغبت به استقبال فيض\r\nهر كه مدح فيض گويد فيض مىيابد ز حق * ز آنكه جز حق نيست هم افعال و هم اقوال فيض\r\nصانعا پروردگارا فيض را محفوظ دار * بگذران يكسر به شادى ماه فيض و سال فيض\r\nحدّ انسان نيست پى بردن به كنه فضل او * جز خدا را اطّلاعى نيست بر احوال فيض\r\nچون به قصد خطبه خواندن جانب منبر شود * رشك آيد حاملان عرش را بر حال فيض\r\nقدسيان از فيض استمداد همّت مىكنند * ز آنكه مىدانند قدر و رتبه امثال فيض\r\nروسياهى زادهء گمنام بودم ناميد * شد مرا ( راجى ) لقب از دولت اقبال فيض \r\n\r\nحاجى عسگرى ملقب به « رجاء » از مجمع اخوان فيض كه در سال 1093 در قيد حيات نبوده است . منقول از جنگ 1093\r\n به گوشم ناله‌اى زا آن شوخ شيرآهنگ مىآيد * چو بر دل مىزند ناخن صداى چنگ مىآيد\r\nهمانا ناقهء نازش گذارى كرده ، كز هر سو * به گوش جان من از دل صداى زنگ مىآيد\r\nصبا هرگه نسيمى ز آن گلستان وصال آرد * به استقبال آن جانم ز صد فرسنگ مىآيد \r\n\r\n","description":"","footnote":"","page_name":" 113 ","page_number":115},
  {"content":"\r\n\r\n كسى كز آستان كوى جانان رو ، بگرداند * بهرجا مىگذارد پا ، سرش بر سنگ مىآيد\r\nچو گلچين گردم از باغ وصالش از حيا هر دم * به چشمم ز آن چمن ، گلهاى رنگارنگ مىآيد\r\nز عقل ذوفنون دلتنگم اى ساقى ، بده جامى * كه سرمستى مرا خوش‌تر ز نام و ننگ مىآيد\r\nچنان ديوانه كن ما را كه از خود ، بىخبر گردم * كه از اين عقل و اين دانش « رجاء » را ننگ مىآيد \r\n\r\n« اخوى قرّة العين معين الدّين احمد ملقّب به روح » « 1 »\r\n شكر خدا كه باز رسيدم بكوى فيض * گشتم ز فيض فيض معطّر ببوى فيض\r\nشام فراق گشت معطّر بصبح وصل * بگشود آن درم در و صلى بسوى فيض\r\nيا رب تو فيض را به سلامت نگاه دار * مقهور دار تا به قيامت عدوى فيض\r\nفيض است باب مخزن اسرار معرفت * اى جان فداى شيوه خلق نكوى فيض\r\nيا رب عزيز باد هر آن كو محبّ اوست * خوار و ذليل باد هميشه عدوى فيض\r\nتا دل چو آينه نشود صاف و صيقلى * كى فهم يك سخن كند « 2 » از گفتگوى فيض\r\n( روح ) از كجا و رتبه مدح و ثناى او « 3 » * خود شمه‌اى نفهمد از اوصاف خوى فيض \r\n\r\nملّا طالبا كاشى ملقب به « زهد » و متخلص به طالب « 4 » منقول از جنگ مورخ 1093 .\r\n حُبّ جانان در ميان جان ماست * خود ميان چبود كه خود جانان ماست\r\nهركسى از وى به سامانى رسيد * شكر للّه حبّ او سامان ماست \r\n\r\n\r\n","description":"","footnote":"\r\n( 1 ) - از جنگ علم الهدى و دستخطّ او ( ن - علّامه ) .\r\n( 2 ) - متن : كنى .\r\n( 3 ) - شرح كامل معين الدين احمد بن ملا محمد محسن متولد 1056 او متوفى 1007 در مقدمه پيش از اين آمده است .\r\n( 4 ) - طالب كاشى ظاهرا از سادات حسينى و از خاندان مير تقى الدين ذكرى صاحب تذكرهء خلاصة الاشعار است كه تاكنون بطبع نرسيده است .\r\n","page_name":" 114 ","page_number":116},
  {"content":"\r\n\r\n دردمندان از پى درمان روند * درد او هم درد و هم درمان ماست\r\nما نه بىبرهان در اين ره آمديم * حسن بىپايان او برهان ماست\r\nبهر جولان كميت معرفت * عرصهء ارض و سما جولان ماست\r\nطاير قدسيم و بال ماست عشق * تا سماء هفتمين طيران ماست\r\nرخش همت مركب ما كرده‌اند * مىروم تا رخش در فرمان ماست\r\nمقصد صدق است ، منزلگاه ما * اين جهان عاريت زندان ماست\r\nعاشق موتيم روز و شب به دل * ز آنكه موت تن خلاص جان ماست\r\nجسم ما گر خاك شد ما را چه غم * درد او هم درد و هم درمان ماست\r\nما اگرچه بندگان مسرفيم * آيت لا تقنطوا در شان ماست\r\nگفتمش « طالب » هواخواه است گفت * هر كه باشد طالب ما ز آن ماست \r\n\r\nحاجى محمد امين سخا « الفت » از انجمن اخوان فيض جنگ مورخ 1093 در توحيد\r\n جان جهان و روح روان است آن يكى * آرام جان پير و جوان است آن يكى\r\nبگشاى چشم دل ، بنگر تا عيان شود * كز غايت ظهور نهانست ، آن يكى\r\nبا عقل كى تصور او مىتوان نمود * برتر ز عقل و وهم و گمان است آن يكى\r\nزاهد بهشت و نشئه عقلى از آن تو * ما را بهشت هر دوجهان است ، آن يكى\r\nديرى و خانقاهى و هشيار و مست را * ورد زبان و مونس جانست آن يكى\r\nتوسن گران مران كه درين راه ناپديد * كوه گران و بحر كفان است آن يكى\r\nگر چشم و گوش دارى و دل گويم آشكار * سرّ و عيان كون و مكانست آن يكى\r\nگه ذو الفقار و گه يد بيضاء و گه شجر * گاهى عصا و گاه شبان است آن يكى\r\nثعبان شود گهى و جهانى كشد به دم * گاه از شجر چو نار عيان است آن يكى \r\n\r\n","description":"","footnote":"","page_name":" 115 ","page_number":117},
  {"content":"\r\n\r\n دادى عنان بدست زبان ، اى سخا خموش * بيرون ز حدّ وصف و بيان است آن يكى \r\nمخمّسى ديگر :\r\n تا بوده‌ايم زنده به بوى تو بوده‌ايم * گلدسته‌اى ز گلشن كوى تو بوده‌ايم\r\nيك قطره مانده از نم جوى تو بوده‌ايم * روشندل از تجلى خوى تو بوده‌ايم\r\nوز عاكفان كعبه كوى تو بوده‌ايم * در بارگاه امر و تماشاگه مجاز\r\nاز ما نياز بوده و از حضرت تو ناز * مىسوده جان به خاك رهت جبهه نياز\r\nدر عرصهء شهادت خلوت‌سراى راز * هر سو كه بوده‌ايم به سوى تو بوده‌ايم\r\nپيش از نزول منزل ويران آب و گل * عشق تو بود بر همه ذرّات مشتمل\r\nبىكيد باد و آتش و بىقيد آب و گل * در روز بزم عيش ازل ما بكام دل\r\nمست از مى و رحيق سبوى تو بوده‌ايم * روزى كه نامى از فلك و اختران نبود\r\nوين جسم خاك را خبر از حال جان نبود * وز دور و قطر و قطب و عناصر نشان نبود\r\nز آن دم كه مهر و ماه و زمان و مكان نبود * محو جمال روى نكوى تو بوده‌ايم\r\nقبل از ظهور سرّ وجود از دل عدم * بر لوح پيش از آنكه قلم سر كند رقم\r\nنابوده از حدوث نشان و نه از قدم * با ما دل فگار و جگر خسته و دژم\r\nحيران آن ميان چو موى تو بوده‌ايم \r\n\r\n","description":"","footnote":"","page_name":" 116 ","page_number":118},
  {"content":"\r\n\r\n ما را در آرزوى رخت سال و مه گذشت * بس روزگار ما كه ز غفلت تبه گذشت\r\nتن زين پل حيات به بار گنه گذشت * ايّام وصل چون شب هجران سيه گذشت\r\nز آن بىخبر كه روى به روى تو بوده‌ايم * رحمى كه چون « سخا » همه با سينه‌هاى زار\r\nخونين كفن چو لاله به دلهاى داغدار * روز و شبان ز راه دل از چشم خون‌فشار\r\nبا زخم خاطر و جگر ، اى يار غمگسار * عمرى دراز ، روى به روى تو بوده‌ايم \r\n\r\n« سعيداى كرمانى »\r\n مىبرد خورشيد رشك از سايهء ديوار فيض * طالب عيسى نباشد مرده بيمار فيض\r\nگلستان در گلستان در گلستان در گلستان * گل‌فشانى مىكند خار سر ديوار فيض\r\nدلنشين مرغ روحش كى شود باغ بهشت * بلبلى كاو آشيان كرده است در گلزار فيض\r\nاز نظر افتادگانش باز بر گردون كنند * تا عزيز او چه باشد چون بود اين خوار فيض\r\nاز هنر در مصر معنى يوسف عصر خودست * يك خريدارش مه و پرمشترى بازار فيض\r\nشوق و ذوق عشق او امن از هوس سازد ترا * گر به جانى خواهى از صدق و صفا شو يار فيض \r\n\r\n","description":"","footnote":"","page_name":" 117 ","page_number":119},
  {"content":"\r\n\r\n نيم‌شب در چشم اهل دل بود چون نيمروز * از فروغ آفتاب ديده بيدار فيض\r\nساقى فياض در بزم ازل او را نمود * مست مست مست مست از ساغر سرشار فيض\r\nاى كه مىگوئى ( سعيدا ) هيچ فيض از وى نديد * چون نديدم ؟ ديده‌ام ديدار فيض آثار فيض \r\n\r\n« ملّا كمال ملقّب به شايع كاشى »\r\n پروانه‌سان ز شعله شمع جمال فيض * سوزم اگر بدل گذرانم خيال فيض\r\nدر مهر اگر به ديده تحقيق بنگرى * مانند ذرّه‌ايست در اوج كمال فيض\r\nپوشد ز روى خلق جهان ديده اميد * آن را كه ديده باز شود بر جمال فيض\r\nمحتاج آب چشمه حيوان نمىشود * گر خضر بر كند لب از آب زلال فيض\r\nاز آشيان خويش چو مرغ شكسته دل * پرواز كرده جان به اميد وصال فيض\r\nعمر ابد بود ثمر و شاخ و برگ او * در هر دلى كه ريشه دواند نهال فيض\r\nمنّت نمىكشم دگر از شهپر هما * ( شايع ) فكنده چون به سرم سايه بال فيض \r\n* * *\r\n صيد معنى رام دل گرديد از اقبال فيض * هست بال‌افشانى شهباز ما از بال فيض\r\nسبز مىگردد ز صحراى دلش تخم اميد * هر كه گردد در ره افتادگى پامال فيض\r\nچون نويد وصل روح‌افزاى او آمد به دل * شد روان جان در تنم از بهر استقبال فيض\r\nاز ضمير روشنش مهر سعادت مىدمد * صبحدم هر دل كه شد آگاه از احوال فيض\r\nبرنمىدارم سر افتادگى از پاى او * مىروم چون سايه خورشيد از دنبال فيض \r\n\r\n","description":"","footnote":"","page_name":" 118 ","page_number":120},
  {"content":"\r\n\r\n موبه‌مو هر بار مژگانم بود لبريز نور * ديده چون آئينه دارم به سكه بر تمثال فيض\r\nجا كند چون كحل اصفاهان به چشم اهل دل * هر كه افتد همچو گرد راه در دنبال فيض\r\nبگذرد از هستى خود در جهان منصوروار * هر كه باشد چون هدى آگاه از احوال فيض\r\nتا بود ( شايع ) به عالم مهر در اوج كمال * بگذرد يا رب به شادى روز و ماه و سال فيض \r\n\r\n« ملّا محمد شريف از جنگ 1093 « 1 »\r\n ما رخ خوب تو ديديم و گرفتار شديم * يك نظر سوى تو ديديم و گنهكار شديم\r\nتا جفا قاعدهء نرگس بيمار تو شد * آن‌قدر جور كشيديم كه بيمار شديم\r\nبود ما را نظرى با رخ خوبان گاهى * چونكه يك عشوه زدى از همه بيزار شديم\r\nهم چو يوسف گهر وصل تو قيمت كردند * بندهء روى تو بوديم و خريدار شديم\r\nتوتيا در نظر خلق چو گشتيم « شريف » * زين شرف بود كه خاك قدم يار شديم \r\n\r\n\r\n","description":"","footnote":"\r\n( 1 ) - ملا محمد شريف كاشانى شاگرد و داماد رضى الدين مرتضى معروف به شاه مرتضى و شوهر خواهر ملا محمد محسن فيض بوده است وى از شاگردان شيخ بهائى نيز بوده است ملا محمد شريف فرزند شاه فضل الله اول كه « نعيم » تخلّص داشته بود و مجاز از شيخ بهاء الدين و شاه مرتضى بوده است ضمنا او داراى دو فرزند عالم به نام شاه فضل الله و ملا خليل مشهور به علّامى بوده و شاه فضل اللّه دوم در شعر تخلص همّت داشته كه از فيض دريافت داشته چون از شاگردان مجاز فيض بوده است قبر وى در محلّه بالاى قمصر مزار معروفى است .\r\n","page_name":" 119 ","page_number":121},
  {"content":"\r\n\r\n\r\n« ملّا محمّد تقى سلطانوى ملقّب به شعورى » « 1 »\r\n به سكه لبريزست از معنى دل داناى فيض * گوهر دانش بود يك قطره از درياى فيض\r\nمىتراود شور عشق از نشئه پيمانه‌اش * هر كه لب پر سازد از ته جرعه ميناى فيض\r\nهر نفس شعر ترم مستانه مىآيد برون * همچو من آن بر سرمستيست از صهباى فيض\r\nچون قباى فضل و دانش دوخت استاد ازل * راست آمد در ميان خلق بر بالاى فيض\r\nمادر ايّام فرزندى به خُلق او نزاد * نيست بعد از انبيا و اوصيا همتاى فيض\r\nسايه بر دنيا نيندازد هماى همّتش * ميل پستى كى كند شهباز استغناى فيض\r\nعقل كلّ اوّل قدم در معرفت گمره شدى * گر نبودى همره او در حقيقت راى فيض\r\nتاج خورشيد فلك از فرقش افتد بر زمين * چون نگه خواهد كند بر رتبه علياى فيض\r\nديگران را نيست درخور خطبه اثنا عشر * ز آنكه باشد مسجد و محراب و منبر جاى فيض\r\nدر گلستان سخن نخل اميدش بر دهد * بشنود هركس حديث از لعل شكرخاى فيض\r\nهمچو عينك كور مادرزاد روشن مىشود * گر به چشم خود كشد گردى ز خاك پاى فيض\r\nاى ( شعورى ) چون گل خورشيد رو مىآورم * هر كجا بينم كه افتد پرتو سيماى فيض \r\n\r\n\r\n","description":"","footnote":"\r\n( 1 ) - ص 295 تذكره نصرآبادى : شعورى كاشى : خوش‌طبيعت بوده و قصايد و غزلياتش قريب به شش هزار بيت است قصايدش اكثر در مدح حاتم به يك اعتماد الدوله است امّا به نظر فقير نرسيده اين بيت و رباعى از اوست :\r\n هر كه درو جوهر انصاف نيست * آب سرچشمه اوصاف نيست \r\nرباعى :\r\n چندين چه غم جان و تنت بايد خورد * چون من ز توام غم منت بايد خورد\r\nامروز غمم نمىخورى معذورى * فردا غم غم نخوردنت بايد خورد \r\n","page_name":" 120 ","page_number":122},
  {"content":"\r\n\r\n\r\nمديح ديگر او\r\n گل ندارد خوبى رخسار فيض * مل ندارد نشئه سرشار فيض\r\nمهر و ماه عالم‌آرا روز و شب * كاشف نورند از ديدار فيض\r\nهر نكوئى بوده استاد ازل * روز اوّل كرده اندر كار فيض\r\nجا كند در گوش اهل دل چو دُر * حرفهاى لعل گوهر بار فيض\r\nاز تصانيفش شد احياى علوم * مرده را جان مىدهد گفتار فيض\r\nمنزلش فردا بود عرش برين * هر كه رفت امروز بر آثار فيض\r\nمىكشد فردا بسى شرمندگى * هر كه امروزست در انكار فيض\r\nفهم امثال ( شعورى ) كى رسد * در كمال رتبه اطوار فيض\r\nخدمتش راهيست لايق گرچه هست * از سر اخلاص خدمتكار فيض \r\n\r\n« ملّا شعورى سلطانوى »\r\n مقتداى مؤمنان فيض است فيض * گلبن گلزار جان فيض است فيض\r\nنيست چشم و دل مرا خالى ازو * هم درين و هم در آن فيض است فيض\r\nبر سرش جمعند چون پروانه خلق * شمع جمع اصفهان فيض است فيض\r\nپيش او دنيا و مافيهاست هيچ * پيشواى زاهدان فيض است فيض\r\nپيش او دنيا و مافيهاست هيچ * پيشواى زاهدان فيض است فيض\r\nطالب دنيا نشد چون ديگران * كارساز آن جهان فيض است فيض\r\nاى كه ره گم كرده هر سو مىدوى * رهنماى گمرهان فيض است فيض\r\nهرچه مىخواهى ازو معلوم كن * نايب صاحب زمان فيض است فيض\r\nمجلسش از صحبت غيبت برى است * منكر غيبت‌گران فيض است فيض\r\nديگران جويند عيب يكدگر * آنكه پوشد چشم از آن فيض است فيض \r\n\r\n","description":"","footnote":"","page_name":" 121 ","page_number":123},
  {"content":"\r\n\r\n جمله خواهند از مريدان دست‌بوس * كارهء آن زان ميان فيض است فيض\r\nصوفيان هاىوهو كن ديگرند * رازدان صوفيان فيض است فيض\r\nاز غنا و صوت مىخندند خلق * آنكه گريانست از آن فيض است فيض\r\nجاهلان چون صورت گرمابه‌اند * صورت و معناى جان فيض است فيض\r\nآنچه داند او نمىدانيم ما * ما همه جسميم و جان فيض است فيض\r\nما و تو دربند زندان تنيم * در جهان آزاده جان فيض است فيض\r\nحَبّ حُبّش در زمين دل به كار * ميوه باغ جنان فيض است فيض\r\nاز تصانيفش زبانم قاصرست * گفته صائب « 1 » وصف آن فيض است فيض\r\nچشم دل بگشاى تا بينى عيان * مرشد دانشوران فيض است فيض\r\nهرچه گفتم با تو من صدقست صدق * امتحان كن بحر و كان فيض است فيض\r\nپيشوايى غير از او دارى بيار * ورنه كن تسليم كان فيض است فيض\r\nچشم اگر اى مدّعى دارى ببين * از رخش چون خور عيان فيض است فيض\r\nپاى خود ز اندازه‌ات بيرون مكش * واقف خود باش هان فيض است فيض\r\nقلب خود را زر كن از اكسير او * كيمياى جسم و جان فيض است فيض\r\nاى ( شعورى ) ديدنش لطفست لطف * اى خوشاكش هم‌زبان فيض است فيض \r\n\r\n\r\n","description":"","footnote":"\r\n( 1 ) - اشاره به قصيده صائب تبريزى است كه در وصف فيض و تأليفاتش سروده است .\r\n","page_name":" 122 ","page_number":124},
  {"content":"\r\n\r\n\r\n« از جنگ على محمد صالح « علامه » « 1 »\r\n آمد و آورد پيكى از حبيب * يك غزل از لطف چون گلبرگ تر\r\nآن غزل را خواندم از سر تا به پا * بيت بيتش در دل من كرد اثر\r\nز آنكه بودش از محبّتها نشان * ز آنكه مىداد از عنايت‌ها خبر\r\nشوق وصلش در دل من شعله زد * صبر بر هجران نيارستم دگر\r\nرفتم از خود تا بر او يك نفس * در خيال خويشتن كردم سفر\r\nصحبتى شد گرم از گلزار وصل * ساعتى بىآنكه كس يابد خبر\r\nصحبتى در خلوتى ، بىزحمتى * بىغبار غير ، امنى بىخطر\r\nهرچه را مىخواست دل گفت و شنيد * پاى تا سر شد همه سمع و بصر\r\nپس ثنايش گفتم و برخاستم * دل هم آنجا ماند و من كردم سفر\r\nاز همان ره بازگشتم در نفس * آمدم از بزم او تا مستقر\r\nهمچنين دنيا خيالى بيش نيست * از نظر شد تا در او كردى نظر\r\nحظّ دنيا نيست الّا در خيال * شد تخيّل مر قوا را جمله سر \r\n\r\n\r\n","description":"","footnote":"\r\n( 1 ) - على محمد صالح كه ظاهرا « صالح » لقب اهدائى فيض به اوست از جمله ياران فيض است كه در سال 1070 ه ق در كاشان به انجمن اخوان فيض پيوسته و مانند عرفان شيرازى و محمد رضا و ديگر ياران جنگى ترتيب داده كه البته بخش باقى مانده آن تقريبا ديوان قصايد فيض به‌ويژه قصيده انتقادى او به نام « دهرآشوب » است اين ديوان ملكى خاندان فيض بوده و هم‌اكنون جزء كتابخانه مرحوم حجة الاسلام ميرزا جعفر علّامه فيض مىباشد و غزل فوق كه از همان جنگ است از فيض در پاسخ غزل ميرزا محمد على است كه تاكنون شعرى از وى بدست نيامده اما بدون شك او نيز از شاگردان مريد و جزء انجمن اخوان فيض بوده است كه همه در مديح استاد خود سرايش داشته و در اين مجلد جمع‌آورى شده امّا فيض در اين غزل پاسخيه از يك نظريهء فلسفى خود كه در عين اليقين و علم اليقين به تفصيل شرح داده اشاره دارد و آن نظريه اينكه فيض بر اين باور است كه قواى حاسّه ظاهرى اعم از شمّ و ذوق و لمس و باصره و سمع و غيره خود تابع وجودات مثالى بيرون از حوزهء محسوساتند كه محسوسات دنيوى خيالى است و تا از بيرون اشاره شود قواى ظاهرى بيكاره‌اند كه گفت :\r\n تا نيايد از برون سوى خيال * منتفع نتوان شد از حس دگر \r\nمتاسفانه شعر صالح را نيافت ولى در قصيده اخوانيه فيض به كنايت از وى نام برده است .\r\n","page_name":" 123 ","page_number":125},
  {"content":"\r\n\r\n تا نيايد از برون سوى خيال * منتفع نتوان شد از حسّ دگر\r\nخواه ذوق و خواه شمّ و خواه لمس * يا بصر يا سمع معنى يا صور\r\nبهره نتوانى گرفت از هيچ‌چيز * تا خيالت مىرود جاى دگر\r\nنيست گنجايش بجز يك چيز را * تا خيالى نگذرد نايد دگر\r\nگفته شد اين تا كه فيض افتد به عكس * آنكه دنيا نيست جُز جاى دگر \r\n\r\nقصيدهء صائب تبريزى در مديح فيض به خط خودش\r\n مغز حقيقت است سراسر مقال فيض * بالاترست از آنكه توان يافت حال فيض\r\nو اصل شود به چشمهء خورشيد شبنمش * هر دل كه آب شد ز فروغ جمال فيض\r\nگر سنگ‌خاره « 1 » هست شود لعل آبدار * بر هر كه تافت نور رخ بىزوال فيض\r\nآفاق پُر ز يوسف گل پيرهن شود * گر تن دهد بعالم صورت خصال فيض\r\nخورشيد اگر براى منيرش طرف شود * صد پيرهن عرق كند از انفعال فيض\r\nدارد ز آفتاب به لب مهر خامشى * صبح جهان‌فروز ز شرم مقال فيض\r\nصبح سعادتى كه جهان سينه‌چاك اوست * طالع شود « 2 » ز جبههء فرخنده فال فيض\r\nچون سرو گشت سبزه خوابيده‌اش نهال * بر هر زمين كه سايه فكن شد نهال فيض\r\nگر خضر كامياب شد از آب زندگى * عالم حيات يافته « 3 » ز آب زلال فيض\r\nچون غنچه كز نسيم سحرگاه بشكفد * دل مىشود گشاده ز لطف مقال فيض\r\nاز استقامتى كه بود در سرشت او * در آب مستقيم نمايد مثال فيض\r\nگر پا نهد ز حلقهء كوچك‌دلى برون * تنگى كند سپهر بجاه و جلال فيض \r\n\r\n\r\n","description":"","footnote":"\r\n( 1 ) - علامه : خاره است .\r\n( 2 ) - روشن شود .\r\n( 3 ) - يافت ز آب .\r\n","page_name":" 124 ","page_number":126},
  {"content":"\r\n\r\n كافى است وافى « 1 » از پى اظهار حال او * محتاج نيست گرچه بشاهد كمال فيض\r\nاز پايهء قبول بعرش برين رسد * هر طاعتى كه يافت بلندى ببال فيض\r\nگر قاف زير شهپر عنقا نديده‌اى * نظاره كن به بيضهء دين زير بال فيض\r\nذرّات چون صدف لب خواهش گشوده‌اند * تا قسمت دهان كه گردد نوال فيض\r\nچون نور آفتاب ز افتادگى كه داشت * شد فرق سركشان جهان پايمال فيض\r\nپرسنبل بهشت شود « 2 » قطعهء زمين * از جلوه‌هاى خامهء نازك خيال فيض\r\nدر ديده‌اى كه نيست غبار حسد درو * نور هدى پديد بود از جمال فيض\r\nرو در خدا و پشت به دنيا نموده‌اند * مردان حق بوند سراسر رجال فيض\r\nمنشور دولت دو جهانى است سايه‌اش * ممدود باد تا به قيامت ظلال فيض\r\nصائب چو مخلصان بدعا اختصار كن * چون فكر قاصر است ز وصف كمال فيض\r\nدر زير چرخ تا اثر از سال و ماه هست * يا رب به خرمى « 3 » گذرد ماه و سال فيض « 4 » \r\n\r\n« ملّا محمّد صادق كره رودى » « 5 » ملقّب به صادق\r\n ياريم كرد بخت به نور جمال فيض * دارم اميد بهره ز علم و كمال فيض\r\nشايد مرا چو بدر دهد جاى بر فلك * از يك اشاره ابروى همچون هلال فيض \r\n\r\n\r\n","description":"","footnote":"\r\n( 1 ) - صائب از دوستان فيض بوده و در اين مصراع از كتاب حديث وافى فيض نام برده است فيض نيز در دو بيت از صائب نام برده است .\r\n( 2 ) - بود صفحهء .\r\n( 3 ) - علامه : به خوشدلى .\r\n( 4 ) - صائب در سفر مازندران معاشر فيض بوده است .\r\n( 5 ) - كره رود : امروز بنام كله‌رود در شمار دهات شهرستان نطنز است كه بنام دوّم جزء اسامى جغرافيائى است .\r\n","page_name":" 125 ","page_number":127},
  {"content":"\r\n\r\n يا رب به نور معرفت عارفان خويش * معروف ساز نام مرا در رجال خويش\r\nمن كيستم كه دم زنم از خدمت درش * اين رتبه‌ام بس است كه دارم خيال فيض\r\nچون زالكى كه يوسف صديق مىخريد * خواهم كه در شمار درآيم از آل « 1 » فيض\r\nدر سر هواى بندگى چاكران او * در خاطرم چشيدن آب زلال فيض\r\nدارم اميد آنكه به روز جزا بود * آرامگاه جان و تنم در ظلال فيض\r\n( صادق ) ز صدق خويش نمودى تو شمه‌اى * بس كن ز گفتگو كه نيارد ملال فيض\r\nاين طبع نارسا نتواند ادا نمود * مدح و ثناش درخور جاه و جلال فيض \r\n* * *\r\n خدا داده قدرت براى خدا * مرا هم ز فيضت مكن بينوا\r\nملقّب نما تا به يمن دمت * به بحر معانى شوم آشنا « 2 » \r\n\r\nملّا محمّد زمان شيرازى ملقّب به صدق « 3 »\r\n آب حيات بسته لب جويبار فيض * ليل و نهار سايه ليل و نهار فيض\r\nنور خرد كه چشم و چراغ دو عالم است * طفليست دست‌پرور دوش و كنار فيض\r\nباد صبا كه عالم از آن روح‌پرورست * يك نفحه‌اى بود ز نسيم بهار فيض\r\nهر گلبنى كه در چمن دهر بشكفد * آن شاخ تازه‌اى بود از شاخسار فيض\r\nخورشيد آسمان كه جهان يافت نور از آن * يك ذرّه روشنى است ز ضوء نهار فيض\r\nماه فلك كه قافله سالار انجم است * يك نقطه‌ايست از قلم زرنگار فيض \r\n\r\n\r\n","description":"","footnote":"\r\n( 1 ) - ظاهرا بايد چنين باشد : درآيم چو زال فيض .\r\n( 2 ) - تقاضاى تخلّص يا لقب از فيض منظوما كرده است .\r\n( 3 ) - از اين شاعر عالم اثر ديگر نديد و در تذكره‌ها از وى نامى نبرده‌اند .\r\n","page_name":" 126 ","page_number":128},
  {"content":"\r\n\r\n ذرّات كائنات همه سرخوش ازويند * عشق حقيقيست مى بىخمار فيض\r\nجاويد در شكنجه حرمان دل بود * آن كس كه ره نبرد به شهر و ديار فيض\r\nهر نام‌جو كه شهره آفاق گشته بود * بىنام و بىنشان شده در روزگار فيض\r\nصاحبدلان كه گرم روان محبّتند * هستند ساكنان در اعتبار فيض\r\nدر هر ديار مىبرسد كس به غور كس * خوش وقت آنكه مسكن او شد ديار فيض\r\nاز هر كه بشنوى سخن ( صدق ) گوش كن * كآن راست بوئى از نفس مشك‌بار فيض \r\n\r\nاز صفائى شوشترى وصف فيض از زبان شاگردان و مريدان شاعر او هيچ‌كس نشناخت جز الله اكبر فيض را\r\n كى شود آئينهء هر ذات مظهر فيض را * وسعت امكان نگيرد تنگ در بر فيض را\r\nلوح امكان تنگ ميدان گشت بر امثال او * كرد تا صورتگر قدرت ، مصوّر فيض را\r\nهستى از آغاز تا انجام يك آغوش شد * تنگ تا بگرفت در بر پاى تا سر فيض را\r\nاى بسا حكمت كه داناى ازل در كار برد * ساخت « 1 » تا بر خلق عالم فيض‌گستر فيض را\r\nوى بسا صنعت كه نقاش قضا در كار كرد * بست تا بر لوح هستى نقش پيكر فيض را\r\nبا همه قدرت كه در سرپنجهء تقدير بود * از چنان ربطى كه بُد در عالم ذر فيض را\r\nدر عرق بنشست همچون گُل ز شبنم صبحدم * تا مكان در عالم تن شد مقدّر فيض را\r\nاز تنومندى جاهش « 2 » گشت امكان چاك‌چاك * تا مكان شد حيّز امكان مقرّر فيض را\r\nهست از آلايش تن پاك ذات پاك او * كى شود از گرد هستى تيره گوهر فيض را\r\nغوطه دادش مبدا فياض در درياى فيض * ز آب رحمت گشت چون طينت مخمّر فيض را \r\n\r\n\r\n","description":"","footnote":"\r\n( 1 ) - مقابله با جنگ علّامه خط علم الهدى مورّخ 1070 : كردتا .\r\n( 2 ) - ن . ع : قدرش .\r\n","page_name":" 127 ","page_number":129},
  {"content":"\r\n\r\n چشم ظاهربين نبيند « 1 » ، چشم باطن باز كن * تا ز علم و فضل بينى غرق زيور فيض را\r\nسينه‌اش بحر علوم و اندر آن بحر عميق * نه صدف از نه فلك لبريز گوهر فيض را\r\nچرخ هشتم را ز انجم غرق زيور ساختند * تا گه تدريس گردد كرسى زر فيض را\r\nمدرسش از انس و جن چون برگ در گل تو به تو * آسمان چتر سليمانى است بر سر فيض را\r\nحلقهء درسش شده گوى زمين را منطقه * قدسيان زانو شكسته در برابر فيض را\r\nنه فلك نه قبّه آمد بر بناى مدرسش * همچنان صد حلقهء تدريس بر در فيض را\r\nاز ضمير روشنش كان لوح محفوظ آمده * صورت آفاق و انفس در برابر فيض را\r\nبر فلك بنهاد از برهان سُلّم نردبان * شد فلك از كلى و جزئى مسخّر فيض را\r\nگرنه ختم انبياء مىگشت بر خير الرّسل * گفتمى بىمعجز و برهان پيمبر فيض را\r\nتا شود بر عرش و خواند خطبه بر خيل ملك * نه فلك بنهاد از نه پايه منبر فيض را\r\nچون فلك در وجد و شوق و عالمى پرفيض از او * هست در عالم مدار چرخ اخضر فيض را\r\nاز سبك‌روحى اگر بندد ببال پشّه كوه * گرچه هست از هرچه گويم رتبه برتر فيض را\r\nاز سبك‌بالى بگردد همچو فانوس خيال * در دمى صد بار گرد شمع انور فيض را\r\nرفته بيرون از سبك‌روحى ز قيد ماه و سال * گردش گردون همىسازد « 2 » معمّر فيض را\r\nهست از كوچك‌دليها شوخى گهواره‌اش * لنگر دانش نمىدارد موقّر فيض را \r\n\r\n\r\n","description":"","footnote":"\r\n( 1 ) - ن . ع : ببند و .\r\n( 2 ) - ن . ع : نمىسازد .\r\n","page_name":" 128 ","page_number":130},
  {"content":"\r\n\r\n خلع اگر امكان پذيرد وصف ذات پاك اوست * كشف اگر گردد محقق هست درخور فيض را\r\nعالمى شد چشمهء خورشيد از اشراق فيض * همچنان از فيض لبريز است ساغر فيض را\r\nنقش پايش مىشود آئينهء مقصدنما * هر كه در راه طلب پا كرد از سر فيض را\r\nسالك باللّه « 1 » ، فى اللّه ، الى اللّه ساختند * در طريقت مرشد و هادى و رهبر فيض را\r\nكرد از روشن‌دلى علم اليقين عين اليقين « 2 » * ديدهء حق بين ز نور حق منوّر فيض را\r\nنيست بابى علم را كش قفل از در برنداشت * فتح ابواب علوم آمد سراسر فيض را\r\nكيميا و سيميا و ليميا و هيميا * بر سر انگشت ذاتش خاتم زر فيض را\r\nسينه‌اش شد مخزن اسرار سبحانى از آن * شد زبان خاموش همچون سوسن‌تر فيض را\r\nاز شعاع نور معنى خط زرّين مىشود * بر بياض ماه و خور خط معنبر فيض را \r\n\r\n\r\n","description":"","footnote":"\r\n( 1 ) - ن . ع : باللّه .\r\n( 2 ) - صفائى از شاگردان فاضل فيض بوده و در محضر او فلسفه و كلام مىخوانده چون از دو كتاب علم اليقين و عين اليقين وى نام برده است .\r\n","page_name":" 129 ","page_number":131},
  {"content":"\r\n\r\n نافه مشگش دوات و ليقه‌اش خط شعاع * لوح ، خود سرلوحهء ديوان و دفتر فيض را\r\nتا ابد مىسوخت داغ رشگ بر جان خضر * گر بدل ز آب بقا ديدى سكندر فيض را\r\nغنچه شد بر بوى گل چون نافهء آهو گره * تا سحر سازد مشام جان معطّر فيض را\r\nگر ز رنگ و بو ، به بىرنگى او آگه شوى * مىزنى همچون گل صد برگ بر سر فيض را\r\nچون ( صفائى ) در مديحش سوسن آزاده باش * نيست حدّ كس كه گردد مدح‌گستر فيض را\r\nگشته بر طاق بلندش كبريا مسندنشين * هيچ‌كس نشناخت جُز اللّه اكبر فيض را « 1 » \r\n\r\nمولانا ضيائى قدّس سرّه از جنگ مورخ 1093\r\n كسى كه راست رود رستگار دوران است * برى ز شرّ حسودان و مكر شيطان است\r\nالف كه راست بيامد از آن مقدّم شد * خصوص نام بزرگ خداى سبحان است\r\nچو سرو روز ازل راستى گزيد از آن * هميشه سبز و سرافراز باغ و بستان است\r\nز راستى شده نى همدم پرىرويان * مدام لب به لب و هم‌نشين خوبان است\r\nزبان به راستى آور كه رستگار شوى * كه حرف راست « ضيائى » ز حُسن ايمان است \r\n\r\n\r\n","description":"","footnote":"\r\n( 1 ) - در جنگ دستخط ملا علم الهدى صفائى را با عنوان آخوند ملّا صفائى شوشترى ناميده است كه لقب آخوند و ملّا آن هم از طرف علامه علم الهدى به كمتر كسى داده شده است .\r\n","page_name":" 130 ","page_number":132},
  {"content":"\r\n\r\n\r\nاز جنگ محمد محسن عرفان شيرازى ، قصيدهء عرفان ايضا در مدح فيض\r\n « 1 » عشرت‌سراى بزم حضور است جاى فيض * خوش‌دولتى است دولت بىمنتهاى فيض\r\nنبود عجب اگر دو جهان بر مراد اوست * چون مدّعاى دوست بود ، مدّعاى فيض\r\nبر روى اهل صدق يقين بازگشته است * يك باب جنّت از در دولت‌سراى فيض\r\nخيل ملك صباح چو بينند ، روى او * ايمان خويش تازه كنند از لقاى فيض\r\nمعراج هركسى نه ز تحت است تا به فوق * كان بود از براى نبى ، رهنماى فيض\r\nمعراج سالكان طريقت بود ، ولى * گيرد « سعود » « 2 » بلكه چنين آشناى فيض\r\nعمر مسيح و بال فلك سير ، بايدت * گردى اگر به عالم بىمنتهاى فيض\r\nگر ديده باشدت به گه قامت الصلاة * بينى صف ملائكه را در قفاى فيض\r\nبا « عيسوى » « 3 » دمان مكن اى خصم ساحرى * « سعبان » « 4 » اگر شود چه كنى با عصاى فيض\r\nحيرت دمد ز ديدهء تصوير اگر كشند * در پرده‌هاى مدرس حيرت‌زداى فيض\r\nبينى چو چشم اهل نظر پُر ز نور شد * گر بنگرى به حلقهء درس هداى فيض\r\nشد چون دهان غنچهء معطّر دماغ عقل * در باغ دين ز نكهت باد صباى فيض\r\nكى دامن دلش شود آلودهء گناه * كرد آنكه غسل توبه به آب بقاى فيض\r\nهمت كمند گردن امّيد مىشود * كردى چو اعتصام به حبل رجاى فيض\r\nپيشش جمال شاهد معنى است در حجاب * آئينهء دلى كه ندارد جلاى فيض\r\nو هم كسى به سرّ دهانش نمىرسد * مىنشكفد به باد نفس غنچه‌هاى فيض\r\nآب خضر ، ز سبزهء امّيد مىچكد * تا گشته فرش سايه ابر عطاى فيض\r\nخرق حُجب ز ديدهء اعمى شگفت نيست * گر توتياى چشم كند خاك پاى فيض \r\n\r\n\r\n","description":"","footnote":"\r\n( 1 ) - اين قصيده عينا در صفحات قبل به نام قصيدهء « خير » در مدح فيض ثبت شده است .\r\n( 2 ) - برابر دستخط شاعر و درست آن « صعود » .\r\n( 3 ) - برابر خط شاعر درست آن « موسوى » .\r\n( 4 ) - برابر خط شاعر ، درست آن « ثعبان » .\r\n","page_name":" 131 ","page_number":133},
  {"content":"\r\n\r\n يا بىامان ز جمره ديو هوا اگر * سازى مقام كعبهء صدق و صفاى فيض\r\nبىقامتش ز ناله حنّانه شيونى است * در بىستون مسجد الفت بناى فيض\r\nحىّ على الصلات چو گويد مؤذّنش * بندند صف ملائكه كآمد صلاى فيض\r\nحى على الفلاح كه تا در مقام امن * ايمان كنيم تازه ز يُمن لقاى فيض\r\nخُلقش پذيرد اين ز من از صدق نيّتم * وصفم اگر وفا نكند با ثناى فيض\r\nيا رب به حق صاحب « عرفان » كه مىزند « 1 » * بر خرمن عطاى تو هر دم صلاى فيض\r\nكز كشت خير اهل ودادت مكن دريغ * رشحى ز ابر رحمت بىمنتهاى فيض\r\nاين جمع را كه مشرق مهر سعادتند * مىدار زير سايهء بال هماى فيض\r\nتا از فناست فاتحهء دفتر وجود * بادا طراز خاتمهء آن بقاى فيض \r\n\r\n\r\n","description":"","footnote":"\r\n( 1 ) - در اين ابيات عرفان تخلص شاعر و خير ، و داد القاب ياران ديگر اين جمع .\r\n","page_name":" 132 ","page_number":134},
  {"content":"\r\n\r\n\r\nقصيده از شيخ محمد محسن عرفان شيرازى از مريدان و شاگردان فيض در مديح او\r\n شكر للّه كز ره صدق « 1 » آمدم تا كوى فيض * وز صفا « 3 » كردم طواف كعبهء دلجوى فيض\r\nبر جبينش نور ايمان « 4 » و هدى « 5 » عكس افكند * هر كه دارد رو بسوى آفتاب روى فيض\r\nاى كه فتح « 6 » خطّه امن و امانت آرزوست * نصرت « 7 » از يزدان طلب كن قوّت از بازوى فيض\r\nدر بيابان طلب با آهوان كن همتكى * تا نفس مشگين كنى ز انفاس عنبر بوى فيض\r\nحلم « 8 » و تسليم « 9 » و رضا « 10 » و روح « 11 » و انس « 12 » و شوق « 13 » و ذوق « 14 » * جمله را تحصيل بتوان كرد با نيروى فيض \r\n\r\n\r\n","description":"","footnote":"\r\n( 1 - 3 - 4 - 5 - 6 - 7 - 8 - 9 ) القاب مجمع اخوان الصفاء فيض است .\r\nتوضيحا اين قصيده بدون تفاوت در جنگ عرفان و جنگ علم الهدى آمده است .\r\n( 10 - 11 - 12 - 13 - 14 ) القاب مجمع اخوان الصفاء فيض است .\r\nتوضيحا اين قصيده بدون تفاوت در جنگ عرفان و جنگ علم الهدى آمده است .\r\n","page_name":" 133 ","page_number":135},
  {"content":"\r\n\r\n گر نجات « 1 » از جهل مىخواهى فلاح « 2 » از سرّ نفس * دست زن در عروةالوثقاى گفتگوى فيض\r\nعشق « 3 » اگر خواهى و قرب « 4 » ، از ما سوى اللّه زهد « 5 » و زر * هم چو اخوان كش شراب معرفت از جوى فيض\r\nشير حق گردد سگ نفست اگر گردى سگش * عطر بخشى عالمى را گر شوى آهوى فيض\r\nبر من از روز قيامت بگذرد دشوارتر * گر نباشد در شبم مونس خيال روى فيض\r\nحبّذا انصاف و بينش خوب قسمت كرده‌اند * زاهد و محراب و ما و قبلهء ابروى فيض\r\nصد شب قدر قرين صبح عيدم گر دهند * كى كنم سودا معاذ اللّه به تار موى فيض\r\nجمع اضداد از محالات است اى دنياپرست * نگذرى تا از سر دنيا ، نبينى روى فيض\r\nاى كه دارى آرزوى سير اقليم فنا * بگذر اوّل از خود و آنگاه رو كن سوى فيض\r\nعاقبت جوينده يابنده است اى از فيض دور * خويش را فارغ مدار از كار جُست‌وجوى فيض\r\nبعد از اين يكباره از شيراز بيرون مىروم * در ديارى كى توان بودن كه نبود بوى فيض\r\nبخت اگر يارى كند كاشانه را كاشان كنم * تا در آنجا انس « 6 » گيرم با كسان كوى فيض\r\nتا به روز محشر است از شوق در وجد « 7 » و سماع * هر كه چون « عرفان » « 8 » شنيد او نالهء ياهوى فيض \r\n\r\n\r\n","description":"","footnote":"\r\n( 1 - 2 - 3 - 4 - 5 - 6 - 7 - 8 ) - القاب مجمع الصفاى فيضى است و شمارهء 8 تخلّص شاعر عرفان .\r\n","page_name":" 134 ","page_number":136},
  {"content":"\r\n\r\n\r\nاز جنگ عرفان رقعه‌اى كه جناب آخوندى به فقير نوشته\r\nجناب مقدس عرفان به سلامت و عافيت باشيد آمين\r\n اى باد صبا سلام ياران برسان * شرح غم ما به غم‌گساران برسان\r\nگر صبحدمى به شهر ياران گذرى * از ما خبرى به شهر ياران برسان\r\nدرد دل ما بگو همه رادان را * راز دل ما به رازداران برسان\r\nشوق كهن و تازه ما عرض نماى * اخلاص قديم حق‌گزاران برسان\r\nزين سو خبرى ببر از آن سوى بيار * غمهاى فراق دوستداران برسان\r\nگر عمر نمىدهد ترا مهلت فيض * يك غم از صد ، صد از هزاران برسان\r\nبىقافيه و وزن صبا مغز سخن * از سينه به سينه سوى ياران مرسان \r\nو لسنا بانّ الله يجمع بيننا\r\nباحسن ما كنّا عليه بآئس\r\nو السلام محبّك المشتاق سميّك فيض « 1 »\r\n\r\n\r\n","description":"","footnote":"\r\n( 1 ) - توضيحا از عبارت اخير مستفاد مىشود كه محمد محسن عرفان هم نام فيض كاشانى بوده است .\r\n","page_name":" 135 ","page_number":137},
  {"content":"\r\n\r\n\r\nعشق « ملّا عبد اللّه ساكن كاشان » « 1 » و « 2 »\r\n تا ننوشى جرعه‌اى از دردى صهباى فيض * كى رسد دستت به صاف جام جان‌افزاى فيض\r\nتا نكارى تخم مهر آن نهال باغ دين * در دل و جان كى رسى در سايه طوباى فيض\r\nديده دوران نديده مثل او در كائنات * مادر گيتى نزاده گوهرى همتاى فيض\r\nمرغ زرّين بال خورشيد فلك هر صبح و شام * مىدود سوى افق تا سر نهد بر پاى فيض\r\nآسمان هم بر در او خاكمالى مىخورد * تا چه باشد در اجازت راى مهرآراى فيض\r\nشيخ و پير و مفتى و ارباب شوق و معرفت * در سر هريك فتاده آتش سوداى فيض\r\nگر ز مى پيمانه‌ات خالى شد اى دل غم مخور * مىرسد از بزم فيضت عاقبت صهباى فيض \r\n\r\n\r\n","description":"","footnote":"\r\n( 1 ) - ملا عبد اللّه كه به تصريح علم الهدى غير كاشانى و ساكن كاشان بوده ظاهرا فرزند حكيم الهى شمس الدين محمد خفرى شيرازى است كه مقيم كاشان شده و در كاشان هم به رحمت حق پيوسته است و مرقد وى در گورستان دروازهء عطاى سابق بود و فعلا در محل كتابخانه جديدالتاسيس ارشاد « محل ادارهء ارشاد » قرار دارد و چون فرزند دانشمند وى از شاگردان فيض بوده و با اين خانواده ارتباط داشته نسخه‌اى از عين اليقين فيض را كه ظاهرا به خط خود اوست وقف كرده و توليت آن را به فيض واگذار كرده است توضيحا اين نسخهء معتبر در اختيار نگارنده است .\r\n( 2 ) - در كتابخانه مدرسه عالى سپه‌سالار ديوانى به نام داود و با تخلّص عشق موجود است كه به شماره 1194 ثبت دفتر كتابخانه شده ولى بدون شك شاعر ديگرى است با تخلص عشق .\r\n","page_name":" 136 ","page_number":138},
  {"content":"\r\n\r\n\r\nملّا عبد اللّه كاشى قدّس سرّه جنگ مورّخ 1093 ملقب به عشق\r\n مهر و مه حلقه به گوش در يكتائى تُست * نه فلك صفحه‌اى از دفتر يكتائى تُست\r\nكوه و صحرا و بر و بحر ز تو درجوشند * سبزى اين چمن از انجمن‌آرائى تُست\r\nكس به كنه صفت و ذات قديمت نرسد * عقل كل طفل دبستان شناسائى تُست\r\nلطف عامت به من خسته ز راه دگرست * ورنه كى بندگيم لايق آقائى تُست\r\nگرچه ذات تو منزّه بود از جاى و جهات * هر كجا مىنگرم جلوهء هر جائى تُست \r\nاين غزل از جنگ محمد رضا مورخ 1093 نقل شد و وى همان آقا رضا كاشى است كه نامش در مقدمه آمده است .\r\n\r\nملا خليل علامى بن محمد شريف بن شاه فضل الله بن محمد « 1 » تضمين غزل معروف حافظ\r\n آن كريمى كه خميرم ز گل پاك‌سرشت * گفته اگر راست روى راست برندت به بهشت\r\nبر جبين همه كس از ازل اين نكته نوشت * عيب رندان مكن اى زاهد پاكيزه‌سرشت\r\nكه گناه دگرى « 2 » بر تو نخواهد نوشت * زاهدم گفت كه آهت نبود سينه‌خراش\r\nلب فروبند از افغان و بيا با ما باش * در جوابش نتوان گفت ازين بهتر فاش\r\nمن اگر نيكم اگر بد تو برو خود را باش « 3 » * هركسى آن درود عاقبت كار كه كشت\r\nگر جهان عاشق صاف است و گر باده‌پرست * منع ايشان نتوان كرد كه اين كار بد است\r\nصالح پاك درون كافر زنّارپرست « 4 » * همه كس طالب يارند چه هشيار و چه هست \r\n\r\n\r\n","description":"","footnote":"\r\n( 1 ) - در مقدمه همين مجلد ملا خليل علامى برادر شاه فضل الله دوم كه هر دو فرزندان محمد شريف و از خواهرزادگان فيض بوده‌اند معرفى شده‌اند ملا علامى از افاضل خاندان و از شاگردان فيض و شاگرد و داماد علم الهدى و از مدرسين مدرسه ملا صدرا در شيراز بوده و ملا عبد الواسع فرزند وى نيز از مدرسان شيراز بوده است تاريخ وفات ملا علامى بين سالهاى 1112 - 1115 قبل از ارتحال علم الهدى بوده است .\r\n( 2 ) - حافظ قزوينى : دگران .\r\n( 3 و 4 ) ) - تكرار قافيه .\r\n","page_name":" 137 ","page_number":139},
  {"content":"\r\n\r\n\r\nهمه جا خانه عشق است چه مسجد ، چه كُنشت\r\n پاك رفتار بُت پسته لب حور لقا * كه چو خورشيد طراود ز رخش نور صفا\r\nواعظا ، وعظ مفرما كه ازين پس به خدا * سر تسليم من و خاك در ميكده‌ها\r\nمدّعى گر نكند فهم سخن ، گو سر و خشت * مايه‌ام رفت و ندانم كه چرا نيست عمل\r\nروسيه گشته‌ام از شومى اين ديو دغل * ببر از آينهء دل‌شدگان زنگ خلل\r\nنااميدم مكن از سابقهء روز ازل * كس چه داند كه پس پرده « 1 » كه خوبست و كه زشت\r\nدل به من گفت كه بايد سفرى كرد هوس * ور كنندت ز سفر منع رفيقان دو سه كس\r\nبه فغان آ و بگو با همه‌شان همچو جرس * نه من از خانهء تقوى بدر افتادم و بس\r\nپدرم نيز بهشت ابد از دست بهشت * اى دل غم‌زده درياب كه شد فصل بهار\r\nدامن عيش و طرب از كف عبرت مگذار * گويدم از سر شب ، تا به سحر ، شيخ كبار\r\nباغ فردوس بهشت است و ليكن ز نهار * هم غنيمت تو بدان سايهء بيد و لب كشت\r\nدر ره ميكده از صدق و صفا زن گامى * كه مى صاف برون آوردت از خامى\r\nمستمع باش و شنو زمزمهء علّامى * حافظا روز ازل گر به كف آرى جامى\r\nيكسر از كوى خرابات برندت به بهشت « 2 » \r\n\r\n\r\n","description":"","footnote":"\r\n( 1 ) - حافظ قزوينى : تو پس پرده چه دانى كه .\r\n( 2 ) - ديوان ملّا علّامى و شاه فضل الله دوم « همت » و شاه فضل الله اول « نعيم » و ملا محمد شريف فرزند او و والد علامى و شاه فضل اللّه دوم همچنين مكاتيب و مصنفات اين خاندان علمى بزرگ منتسب به خاندان فيض تاكنون بدست نيامده و ظاهرا در بين احفاد شاه فضل اللّه دوم كه مقيم و مدفون قمصر است به عللى كه فعلا از ذكر آن معذور است در دسترس محققان گذاشته نمىشود « فاعتبروا يا اولو الابصار » .\r\n","page_name":" 138 ","page_number":140},
  {"content":"\r\n\r\n\r\nغزلى عرفانى از ملا خليل علامى با تخلّص خليل « 1 » از جنگ 1093\r\n دل ما را دگر از عشق جدا نتوان كرد * قطره با بحر چو پيوست جدا نتوان كرد\r\nزاهدان را خبرى ده كه سراپاى وجود * عشق مطلق شده همراهى ما نتوان كرد\r\nدل به روز ازل از بادهء انوار لقا * آن‌قدر خورده كه امروز دوا نتوان كرد\r\nزنگ شرك از دل خود دور كن از صيقل ذكر * ز آنكه بىصيقل آئينه جلا نتوان كرد\r\nمنزل عشق كه بسيار خطير است و مهيب * قطع ، بىبدرقه لطف خدا نتوان كرد\r\nلب فروبند دگر از سخن عشق « خليل » * ز آنكه اين بحر عميق است شنا نتوان كرد \r\n\r\n« فاضل » « ملّا محمّد فاضل كاشى روضه‌خوان »\r\n اى كرم كردگار باش نگهبان فيض * اى تو روان جهان جان تو و جان فيض\r\nخازن گنج فيوض از گهر فيض ساخت * جوهر او را از آن آمده عنوان فيض\r\nخامه زخّار او از سخن آبدار * گنج گهر ريخته بهر گدايان فيض\r\nچون كرم طبع او خوان سخن گستريد * سطح زمين سفره شد ما همه مهمان فيض\r\nاز نعم فكر او مائده در مائده است * كون و مكان آمده ريزه‌خور خوان فيض\r\nچون سخنش چاشنى يافته از ذكر حق * شربت جان مىچشم در شكرستان فيض\r\nدور شدم از برش دور شدم از درش * آه ز حرمان فيض داد ز هجران فيض\r\nاز كنف وصل او پا نگذارم برون * گر برسد دست من باز به دامان فيض \r\n\r\n\r\n","description":"","footnote":"\r\n( 1 ) - ملا خليل بن محمد شريف برادر شاه فضل الله معروف به علّامى از شاگردان فيض و فرزندش علامه علم الهدى و داماد او از خواهرزادگان مولانا فيض كاشانى بوده كه در مقدمه شرح وى آمده است .\r\n","page_name":" 139 ","page_number":141},
  {"content":"\r\n\r\n ( فاضل ) بن فاضلم تاب ندارد دلم * كوس سخن مىزنم بر سر ميدان فيض\r\nشكر خدا مىكنم رو به دعا مىكنم * مدح هدى مىكنم در كرمستان فيض\r\nتا گل رحمت دمد از گل ارباب دل * باد رسا جابجا نعمت الوان فيض \r\n« ملا فاضل كاشى » نامش جزء وفيات بقلم محمد محسن وفا از يادداشتهاى علم الهدى چنين : وفات ملّا فاضل روضه‌خوان ذىقعده سنه 1089 ه ق پيش از اين آمده است با تاريخ ارتحال منقول از ص 374 تذكرهء نصرآبادى .\r\nنوادهء ميرشانى است مرد درويشى است اوقات به تحصيل صرف مىكند شعرش از صد هزار بيت متجاوز است فاضل تخلّص دارد گويا از اهالى كاشان شكوه دارد گفته است :\r\n بيت اللّهم ولى ز بىاقبالى * در كوچهء غير مسلمم ساخته‌اند \r\nشعرش اين است :\r\n برق بر خود مىزند تا از گياهم بگذرد * شعله برمىگردد از راهى كه آهم بگذرد\r\nبه سكه بسيار است تقصيرم سپاه مغفرت * هرچه بادا بادگويان از گناهم بگذرد\r\nراستىها كس حريف آن كمان ابرو نشد * مىنشيند ماه نو تا كج‌كلاهم بگذرد \r\nو هشت بيت منتخب ديگر از وى\r\n\r\n« ميرزا محمّد على شيخ الاسلام سمنانى ملقّب به « فائز »\r\n خلد برين گليست ز طرف ديار فيض * آب حيات رشحه‌اى از جويبار فيض\r\nپرسينهء فلك شود از رشك داغها * تا ديده است قدر خود و اعتبار فيض\r\nدارد ز حلقه ، كعبه به در چشم انتظار * تا آنكه بر مقام وى افتد گذار فيض\r\nهر دم ز ياد او دل و جان تازه مىشود * يا رب چه رنگ و بوست كه دارد بهار فيض\r\nخاكش چو سرمه ديده جان را دهد جلا * چون خور بهر ديار كه افتد گذار فيض \r\n\r\n","description":"","footnote":"","page_name":" 140 ","page_number":142},
  {"content":"\r\n\r\n بر روزگار دامن همّت از آن فشاند * تا بر رخ سپهر نشيند غبار فيض\r\nنور هدى ز مطلع انوار او دمد * آرى نهال سدره چه آرد ثمار فيض\r\nبىشبهه زيب مخزن تحقيق مىشود * دُرّى كه يافت پرورش اندر بحار فيض\r\nلبريز كرده دامن خود از زر آسمان * تا درگه افاده نمايد نثار فيض\r\nباد صبا به تحفه برد سوى بوستان * بوى گلى كه بشكفد از نوبهار فيض\r\nبر سر زند چو نرگس خورشيدش آسمان * هر غنچه‌اى كه سر زند از لاله‌زار فيض\r\nاز بهر گوشواره به اعزاز مىبرند * روحانيان چو دُر سخن آبدار فيض\r\nباشد چو بر عذار بيان خط مشك‌فام * نفس بديع خامه معجز نگار فيض\r\nچون سبحه‌اش به رشتهء اعزاز مىكشند * هر دانه دلى كه بود در شمار فيض\r\nعشق مجازشان به حقيقت بدل شود * گر تر كنند لب ز مى خوشگوار فيض\r\nيابد حيات تازه بتحقيق هر كه كرد * از روى صدق نقد روان را نثار فيض\r\nهرگز نرفتى از پى آب حيات خضر * گر نشئه يافتى ز مى بىخمار فيض\r\nخورشيد و ماه نور برند از جبين او * آن‌كس كه پيروى كند از جان شعار فيض\r\nكامل عيار عشق شود قلب ناقصت * يا بى اگر عيار ز دار العيار فيض\r\nبر روى خلق گرچه در فيض بسته نيست * ناقابلى نموده مرا شرمسار فيض\r\nهركس به قدر خويش نصيبى ز فيض برد * فائز « 1 » تو هم به چين گلى از شاخسار فيض\r\nپيوسته باد از اثر فيض ايزدى * تا روزگار صاحب ما روزگار فيض \r\n* * *\r\n فيض است محيط فيض و من تشنه لبم * خضرست دليل ره و من در طلبم\r\nبا اين همه تيره‌روزگارى چه عجب * كز پرتو خورشيد شود روز شبم \r\n\r\n\r\n","description":"","footnote":"\r\n( 1 ) - تخلّص شاعر .\r\n","page_name":" 141 ","page_number":143},
  {"content":"\r\n\r\n* * * \r\nتقاضاى لقب\r\n عمرت ز خدا بروز و شب مىخواهم * بدگوى ترا دوخته لب مىخواهم\r\nشايد كه به فيض خاص فائز گردم * از صاحب خويشتن لقب مىخواهم \r\n* * *\r\n گفتى عمرت بروز و شب مىخواهم * بدگوى ترا دوخته لب مىخواهم\r\nشايد كه به فيض خاص فائز گردم * از صاحب خويشتن لقب مىخواهم « 1 » \r\n« للوالد الامجد دام ظله فى جوابه » « 2 »\r\n\r\nپاسخ فيض\r\n من فوز ترا ز فضل رب مىخواهم * توفيق ترا بروز و شب مىخواهم\r\nبهر لقبت چو گشت فائز فائض * من هم فائز ترا لقب مىخواهم \r\n* * *\r\n رتبه او را نمىداند كسى غير از خدا * مخزن سرّ نهان اهل عرفانست فيض\r\nهر كرا هست امتيازى باشد از اصحاب او * نور شمع مجلس رنگين خاصانست فيض\r\nصحبت حالش فرح‌بخش است مردان را فرح * قوت جان از وى طلب كن آب حيوانست فيض \r\n\r\n\r\n","description":"","footnote":"\r\n( 1 ) - فائز تقاضاى تخلّص و يا لقب از فيض كاشانى نموده چون از اخوان الصفا بوده است .\r\n( 2 ) - و فيض بموجب اين رباعى او را تخلّص فائز بخشيده است .\r\n","page_name":" 142 ","page_number":144},
  {"content":"\r\n\r\n\r\nنامهء منظوم فيض به ملا عبد الرزاق فياض لاهيجى\r\n قلم گرفتم و گفتم مگر دعا بنويسم * دعا به يار جفاكار بىوفا « 1 » بنويسم\r\nشكايتى بلب آمد ز جورهاى تو گفتم « 2 » * به هيچ نامه نگنجى ترا كجا بنويسم\r\nدعا و شكوه به هم در نزاع و من متحيّر * كدام را ننويسم كدام را بنويسم\r\nخداى داند و بس جز خدا كسى بنداند * كه گر سر گله‌اى وا كنم چها بنويسم « 3 »\r\nاگر سر گله‌اى وا كنم وفا ننمايد « 4 » * مداد بحر و بياض زمين كجا بنويسم\r\nنه بحر ماند و نى بر نه خشك ماند و نى تر * اگر شكايت دل را به مدّعا بنويسم\r\nهمان بهست كه خاموش گردم از گله چون فيض * ز مدّعا نزنم دم همين دعا بنويسم \r\n\r\nپاسخ منظوم فياض لاهيجى به فيض\r\n دلم خوش است اگر شكوه‌گر دعا بنويسى * كه هرچه تو بنويسى به مدّعا بنويسى\r\nچو شكوهء تو بهست از دعاى هر كه بجز تو * چه لازم « 5 » است كه زحمت كشى دعا بنويسى\r\nهزارساله وفاى مرا بس است كه گاهى * كنى وفا و مرا نام بىوفا بنويسى\r\nتراست خامهء جادو زبان عجيب نباشد * اگر شكايت بىجاى من بجا بنويسى\r\nتو گر شمايل خوبى رقم كنى بتوانى * كه هم كرشمه نگارى و هم ادا بنويسى\r\nكتاب درد دلم مشگلست و مشگل مشگل * اگر تو گوش كنى تا برو چها بنويسى\r\nاز آن به من ننويسى تو نكته‌اى كه مبادا * خدا نخواسته درد مرا دوا بنويسى \r\n\r\n\r\n","description":"","footnote":"\r\n( 1 ) - در مقدمهء محجة البيضاء فيض به نقل از روضات الجنات چنين : تحيّتى به سوى انس بىوفا .\r\n( 2 ) - محجّه : ز شكوه بانگ برآمد مرا نويس دلم گفت .\r\n( 3 ) - محجه : بيت را ندارد .\r\n( 4 ) - محجّه :\r\n اگر سر گله و شكوه وا كنم ز تو هيهات * دگر چها به لب آرم دگر چها بنويسم \r\n( 5 ) - محجّه : چه حاجتست .\r\n","page_name":" 143 ","page_number":145},
  {"content":"\r\n\r\n اميد هست كه تحريك لطف گوشهء چشمى * كند اشاره كه از بهر من شفا بنويسى\r\nمروّتى كه تو دارى عجب ز خويش ندارى * كه خون بريزى و آنگاه خون‌بها بنويسى\r\nترا كه شيوهء اخلاصم از قديم عيان است * به غير شكوهء بى جا به من چرا بنويسى\r\nقبول كرده‌ام اى دوست جرمها كه نكردم * مگر تو هم خط بطلان ما مضى بنويسى\r\nعجب ز طالع فياض نااميد ندارم * كه در كتابت دشنام او دعا بنويسى \r\n\r\nملا محمد كاظم زركش كاشى متخلّص به كاظم و ملقّب به فائض جنگ 1093\r\n از بىخبريهاى دلت باخبرى هست * هشدار كه از جان به تو نزديك‌ترى هست\r\nدر مشرق هر ذرّه ز مهرت اثرى هست * با ذرّه هم از آتش عشقت اثرى هست\r\nدر عالم خوبى كه نهايت نپذيرد * هر چند كسى خوب شود خوب‌ترى هست\r\nبرخيز كه خود را برسانيم به دامى * تا قوت پروازى و امداد پرى هست\r\nاز زنگ كدورت دل ما تيره نگردد * با آينهء صاف ضميران نظرى هست\r\nكاظم مبر اندوه تهىدستى فردا * گر هيچ نباشد دل خونين جگرى هست \r\nايضا بيتى اشاره به باغ فين كاشان :\r\n تو به فين و تر دماغى چو ز خويش ديده باشى * كه گه فسردگيها گل تازه چيده باشى \r\n\r\nص 371 تذكره نصرآبادى\r\nكاظما : اصلش تبريزى است امّا در كاشان نشو و نما يافته مرد درويش خليق مهربانى است در كمال خاموشى و آرامى شعر بسيارى گفته امّا چند بيت كه مدتهاست گفته بر زبان‌هاست\r\n\r\n","description":"","footnote":"","page_name":" 144 ","page_number":146},
  {"content":"\r\n\r\n، قبل از اين به اصفهان آمده چند نوبت به صحبت او فايز شدم در كاشان معلمى مىكند و در ايام عاشورا روضة الشهداء مىخواند چنانچه شور عظيمى مىشود شعرش اين است :\r\n از بدى نتوان رهائى داد ظلم‌انديش را * بسته با چندين گره بر خويش عقرب نيش را \r\nو 12 بيت ديگر .\r\nغزلى از كاظماى زركش كاشى ملقب به فائض منقول از جنگ 1096 بديهى است با كاظم روضه‌خوان متفاوت است :\r\n تو به فين و تر دماغى چو ز خويش ديده باشى * كه گه فسردگيها گل تازه چيده باشى\r\nز محبت تو آخر دو جهان محبّ من شد * همه كس گزيند او را كه تو برگزيده باشى\r\nبهم اهل درد راره ، به دل شكسته باشد * به دلم رسى چو آهى ز جگر كشيده باشى\r\nز نياز من نبايد كه كنى تو ناز افزون * چو گل از رخ تو چينم كه به خويش چيده باشى\r\nمن و درد را كس از هم ، ننموده است فرقى * رسى آن زمان به دردم كه به من رسيده باشى\r\nز هواى دل ز غفلت ، نرسى به منزل حق * نگذشته‌اى چو از خود ، به كجا رسيده باشى ؟\r\nز هزار گل چو « فائض » ز رخش ، يكى نچينى * چو نظاره‌گر به رويش ، همه عمر ديده باشى \r\nامّا چون منحصرا از اين شاعر تذكره نصرآبادى تنها در جنگ مزبور اين غزل بود نقل شد كه نامش لا اقل در تذكره اخوان صفاى فيض محفوظ بماند ناگفته نماند كه اين شاعر در سال 1096 سال تسطير جنگ زنده بوده چون در عنوان طلب مغفرت برايش نكرده‌اند و بدون شك از معاصران فيض و محتمل است لقب و تخلص فائض را نيز از فيض داشته باشد .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n\r\n« ملّا كاظم كاشى روضه‌خوان » « 1 »\r\n عالمى چينند بىزحمت گل از ديدار فيض * سربه‌سر باشد گل بىخار در گلزار فيض\r\nمعنى خلق حسن گوئى مصوّر گشته است * گر نظر نيكو كنى در صورت اطوار فيض\r\nاز نسيم باغ جنّت مىدهد هر دم نشان * نفحه گلزار خلق و طبع بىآزار فيض\r\nمثل او چشم فلك كم ديده از نوع بشر * حسرت‌افزاى ملك شد صورت اطوار فيض\r\nصدق قولش مىدهد از طينت پاكش خبر * احتمال كذب را ره نيست در اخبار فيض\r\nكس نداند معنى بىمنتهاى فيض را * هم توان كرد از دل آگاهش استفسار فيض\r\nذات قدسى رتبه‌اش دارد عدالت را به ارث * تا به آدم عادلند آباى با مقدار فيض\r\nعالمى از خواب غفلت در زمان بيدار گشت * تا به معنى ديده‌ور شد ديدهء بيدار فيض\r\nاهل عالم سربه‌سر گشتند از اهل صلاح * مقتدا كردند چون شخص نكوكردار فيض\r\nعاقلان مست را آگاهيش آگاه ساخت * يك جهان هشيار گردند از دل هشيار فيض\r\nمىكند در يك نظر خاك وجودت را طلا * سرمه را اكسير سازد ديدهء بيدار فيض\r\nسنگ اگر باشد دلت لعل بدخشان مىشود * از فروغ آفتاب پرتو ديدار فيض \r\n* * *\r\n بر آنم كه ديگر جوانى كنم * به عشق مهى كامرانى كنم\r\nبه ياد مهى نورافشان شوم * بظلّ سهى زندگانى كنم\r\nكنم عاشقى همچو مردان مرد * نه همچون فلان و فلانى كنم\r\nبه يكسو نهم دنيى و جان برم * چرا عمر در كار فانى كنم\r\nبرون آيم از خويش و مستى كنم * برآيم ز دوزخ جنانى كنم \r\n\r\n\r\n","description":"","footnote":"\r\n( 1 ) - در مقدمه ص 10 از جنگ علم الهدى وفات وى ثبت افتاده است : وفات ملا كاظم روضه‌خوان هفتم محرم الحرام 1088 ه ق .\r\n","page_name":" 146 ","page_number":148},
  {"content":"\r\n\r\n به دامان نهم منّت بىكران * ز خون دلش ارغوانى كنم\r\nسيه سازم افلاك از دود دل * رخ خويشتن زعفرانى كنم\r\nتوسّل بجويم به ارشاد عشق * چو شد هاديم شادمانى كنم\r\nبدست آورم دامن فيض را * به خاك رهش جان‌فشانى كنم\r\nسراپا منم عشق فيض از ازل * به اين عاشقى زندگانى كنم\r\nاگر فيض دستى نهد بر سرم * به شكرش سراپا لسانى كنم\r\nاگر خاك پستم كند يك نظر * به حال دلم آسمانى كنم\r\nاگر شوره‌زارم كند پرتلل * ز الطاف او بوستانى كنم\r\nاگر خارم از خود خجل نيستم * به ياد رخش گل‌فشانى كنم\r\nاگر فيض فيضى رساند مرا * ببين تا كجا رخش رانى كنم\r\nچو مردان كنم ترك ما و منى * بمانم نشان بىنشان كنم\r\nقلندروش از هر دمن بگذرم * به فقر و گدائى كيانى كنم\r\nبكوشم به قيد آورم گرگ نفس * نخوانم شبان و شبانى كنم\r\nبدزدد مرا بار من دزد نفس * به دلهاى شب پاسبانى كنم\r\nز حس بگذرم عقل كامل شوم * همه لفظها را معانى كنم\r\nشوم فارغ از قيل و قال كلام * ز اسرار دين نكته‌دانى كنم\r\nبرآرم سر از جيب هفتم فلك * شوم عارى از جسم و جانى كنم\r\nبه حق بازگردم ز خود بگذرم * در او هستى خويش فانى كنم\r\nروم تا بسر منزل قدسيان * چرا گوش با لن‌ترانى كنم\r\nنهان و عيانم در آنجاست جمع * نهانى نمايم عيانى كنم\r\nرسيدم به جائى كه ديگر سخن * نگنجد همانها كه دانى كنم \r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\nرباعيات\r\n سرمايه هستى و نمودم همه فيض * سمع و بصر و بود و نبودم همه فيض\r\nاز به سكه به عشق فيض همدم گشتم * گرديد سراپاى وجودم همه فيض \r\n* * *\r\n در دير مغان شراب و جامم فيض است * در مسجد و خانقه امامم فيض است\r\nدر وادى قدس هم زبانم فيض است * يعنى منظور صبح و شامم فيض است \r\n* * *\r\n اى دل خواهى اگر شوى همدم فيض * بيگانه شو از خود كه شوى محرم فيض\r\nايمن شوى از مكايد ديو رجيم * گر بگريزى به سايهء پرچم فيض \r\n\r\n« ملّا لطف اللّه كاشى » - متخلّص به لطف « 1 » هو الفياض المنّان 1071\r\nآخوند مسيح دم فى امان الله ( 1071 )\r\nبنده باخلاص صاحب لطف الله ، مصدع اوقات اميدگاه مىگردد ، اى افضل از علما ،\r\n( 1071 ) ( 1071 ) ( 1071 )\r\nو اى محققين را مقتدا ، اى مدام پيرو امر آفريدگار ، و اى بحر بىقعر اسرار ،\r\n( 1071 ) ( 1071 ) ( 1071 )\r\nاى جاودان مطيع شرع رسول ، و اى معانى مصحح كلامت معقول ، اى ازلى بنده آستان شاه نجف ،\r\n( 10711 ) ( 1071 ) ( 1071 )\r\nو اى داعى قديمى نواب اقدس اشرف ، اى دوست با دوستان ائمه هدا ، و تمامى عباد را رهنما ،\r\n( 1071 ) ( 1071 ) ( 1071 )\r\n\r\n\r\n","description":"","footnote":"\r\n( 1 ) - تخلص لطف را از فيض دارد و از ياران و شاگردانش بوده است .\r\n","page_name":" 148 ","page_number":150},
  {"content":"\r\n\r\nاى قبله علما و متورعين ، و اى مهر بىقرين سپهر يقين ، اى معنى بردبارى و ديانت ، ( 1071 ) ( 1071 ) ( 1071 )\r\nو اى مركز دايره معاونت ، اى مفتاح نجات عباد ، و اى سرآمد در ممالك اجتهاد ،\r\n( 1071 ) ( 1071 ) ( 1071 )\r\nاى كارهاى همه از تو با رونق ، و اى مهبط فيض حق ، اى وجود پاك تو موجب زينت انجم ،\r\n( 1071 ) ( 1071 ) ( 1071 )\r\nو اى نيك‌خواه جمله مردم ، اى جاويد هر دوجهان تو معمور ، و اى نامى معروف و مشهور ،\r\n( 1071 ) ( 1071 ) ( 1071 )\r\nاى لمعات حسنات ، و اى سلسله جنبان صاحب كرامات ، اى محسن اسم صاحب مكرمت ،\r\n( 1071 ) ( 1071 ) ( 1071 )\r\nو ديباچه كتب حقيقت ، اى سراپا لطف صاحب اعتقاد ، و اى تفسير احسن معنى و داد ،\r\n( 1071 ) ( 1071 ) ( 1071 )\r\nاى بلبل بوستان عزت ، و اى معلى موزون طبيعت ، اى حسن نان نيكت عالمگير ،\r\n( 1071 ) ( 1071 ) ( 1071 )\r\nو اى فلك عامّهء محبّان را بدر منير ، اى منبع مدارا و مروت ، و اى نورانى كعبه صاف طينت ،\r\n( 1071 ) ( 1071 ) ( 1071 )\r\nاى مالك تمامى معقول و منقول ، و طاعات تو مقبول ، اى مجتهد الزمان پاكيزه روزگار ،\r\n( 1071 ) ( 1071 ) ( 1071 )\r\nو مردمك چشم كل اولو الابصار ، اى تمامى جهان را پيشوا ، و اى گل گلشن فصاحت و حيا ،\r\n( 1071 ) ( 1071 ) ( 1071 )\r\nآخوند صاحب عزيز و كامياب عالم ، و باجماع بر كل اتقيا مقدم ، اى تا دميدن قيامت ،\r\n( 1071 ) ( 1071 ) ( 1071 )\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nولد عزيز تو سلامت ، اميد كه عمر دوامى مجتهد الزمانى زياد باد ، و هرگز بدى بوجود كاملت مرساد ،\r\n( 1071 ) ( 1071 ) ( 1071 )\r\nاندك عنايتى با لطفى بفرما ، و او را در ميان وطن و اقربا نهال نما ، زياده چه تصديع دانشمند دهد ،\r\n( 1071 ) ( 1071 ) ( 1071 )\r\nسايه لطف الهى از سر آخوند كم مباد ( 1071 )\r\n\r\nوله\r\n اى صاحب علم و صدق و تمكين و وفا * كردى تو علوم انبيا را احيا \r\n( 1071 ) ( 1071 )\r\n چون مجتهد الزمان و عالىقدرى * از معنى وجه تو نجابت پيدا \r\n( 1071 ) ( 1071 )\r\n\r\n« ميرزا معصوم ملقّب به مجد »\r\n لب‌تشنه‌اى كه تازه شد از جويبار فيض * چون خضر زنده ماند مدام از بهار فيض\r\nهر صورتى ز معنى او معنى گرفت * گرديد جاى صورتيان تا دثار فيض\r\nپرگوهر است سينهء ارباب معرفت * همچون صدف ز رشحهء ابر نهار فيض\r\nجام جمست جام دل از فيض فضل او * سرشار گشت تا ز مى خوشگوار فيض\r\nآزاد شد ز آفت بىبرگى خزان * سرسبز گشت هر كه چو سرو از بهار فيض\r\nفانوس خور ز شمع جمال تو روشنست * زان مىشود بهار ازو مايه دار فيض\r\nمصداق فيض را نتوان يافت در جهان * بالا گرفته به سكه ز نام تو كار فيض \r\n\r\n« ايضا شعرى ديگر »\r\n اى نوربخش صبح سعادت كمال فيض * روشن هميشه ديده مهر از جمال فيض\r\nيابند آنچه خضر ز آب بقا نيافت * دل‌خستگان درد طلب از مقال فيض \r\n\r\n","description":"","footnote":"","page_name":" 150 ","page_number":152},
  {"content":"\r\n\r\n گر چشم جان به عالم معنى گشوده‌اى * بنگر به نور رحمت حق در جمال فيض\r\nتا از دو كون ديده نبستم به ديدنش * آسان نمىدهند كسى را وصال فيض\r\nپژمرده غنچهء دل لب‌تشنگان شوق * چون گل شكفته گشته ز آب زلال فيض\r\nهركس به قدر حال شود مستفيد ازو * چون آفتاب فيض رساند كمال فيض\r\nدرياب فيض عالم معنى به نور دل * تا روشنست ديده جان از جمال فيض\r\nتا خرّمست باغ جهان ( مجد ) از حيات * سرسبز باد گلشن دين از مقال فيض \r\n\r\nغزلى از نجات منقول از جنگ محمد رضا سخا مورخ 1093 ه ق « 1 »\r\n گل در چمن ز خجلت رويت گلاب شد * آتش ز خوى گرم تو در سنگ آب شد\r\nخورشيد عارض تو چو بر ذرّه‌ها بتافت * يك ذرّه ماه گشت و يكى آفتاب شد\r\nدر گلشن آمدى و گل از خويشتن برفت * نرگس بديد چشم تو مست و خراب شد\r\nبر خاك ريخت آب رخت آبروى گل * سنبل ز تاب زلف تو در پيچ و تاب شد\r\nبر ياد عارض تو فكندم نظر به مهر * از حسرت وصال تو چشمم پُرآب شد\r\nبىلعل دلكشت مى گلرنگ لعل‌فام * ساقى بريخت در قدحم خون ناب شد\r\nهر كو شنيد وصف تو افتاد بىخبر * هركس بديد روى تو بىصبر و تاب شد\r\nبدر منير او ز افق چون طلوع كرد * عالم ( نجات ) پُرمه و پُرآفتاب شد \r\n\r\n« نعيم » جنگ مورخ 1096\r\nشاه فضل الله بن محمد كه شاه فضل الله دوم حفيد وى بوده پيش از اين اشاره شد كه وى از شاگردان شيخ بهائى و مجاز از وى بوده است .\r\n تا عشق تو از كوى خرابات برآمد * موساى دل از طور مناجات برآمد \r\n\r\n\r\n","description":"","footnote":"\r\n( 1 ) - نجات نيز از مجمع اخوان الصفاى فيض و لقب نجات را نيز از استاد دارد .\r\n","page_name":" 151 ","page_number":153},
  {"content":"\r\n\r\n نور رخت افتاد شبى در دل منصور * فرياد انا الحق به سماوات برآمد\r\nتا زاهد شهر از مى شوق تو خبر يافت * چون پير مغان گرد خرابات برآمد\r\nدر صومعه تا زمزمهء ذكر تو افتاد * صوفى چو من از توبه و طامات برآمد\r\nدر ديدهء صاحب‌نظران از سر قدرت * عشق تو به صد نقش به كرّات برآمد\r\nهرگز صفت عشق خدائى نتوان گفت * كاين عشق صفاتى است كه با ذات برآمد\r\nاندر دل هر ذرّه رخت كرد تجلّى * تا انّى انا اللّه ز ذرّات برآمد\r\nتا يافت نعيمت خيال شده را باز * عشق تو بسى گرد خيالات برآمد \r\n\r\n« ملّا صالح كاشى ملقّب به نطقى »\r\n آنان كه استفاده كنند از كمال فيض * چون مه برند نور ز مهر جمال فيض\r\nگر پا نهند بر سر خورشيد دور نيست * آن قوم را كه جاست به صفّ نعال فيض\r\nنطقم ز فكر بكر دگر چون نسيم صبح * فياض عالم است ز يمن خيال فيض\r\nعالم معطّرست ز آثار معرفت * تا بارور شدست ز عرفان نهال فيض\r\nز آن پيشتر كه هادى راه خدا شود * نور هدى عيان شده بود از جمال فيض\r\nبر خلق ظاهرست كه نور هدى مدام * تابنده اختريست ز اوج كمال فيض\r\n( نطقى ) ازين زياده سخن را مكش به طول * ترسم كه گفتگوى تو گردد ملال فيض\r\nواقف چو نيستى ز صفات كمال او * دورست گفتگوى تو نسبت به حال فيض\r\nيا رب به لايزالى ذات مقدّست * در دهر تا به حشر مبادا زوال فيض \r\n\r\n« ملّا على نقى اصفهانى ملقّب به نوح »\r\n اى عزيزان نور چشم اهل ايمانست فيض * زبدهء ارباب دانش بحر عرفانست فيض\r\nرهنماى ره‌نوردان طريق معرفت * شمع راه سالكان كوى جانانست فيض \r\n\r\n","description":"","footnote":"","page_name":" 152 ","page_number":154},
  {"content":"\r\n\r\n از كلامش تا قيامت بهره‌ور گردند خلق * منبع علم است و دانش روح ايقانست فيض\r\nمىزدايد شعرش از آئينه دل رنگ غم * عندليب خوش‌نواى اين گلستانست فيض\r\nدر گلش بسرشته گوئى اصل دين و مغز شرع * مذهب اثنا عشر را قوّت جانست فيض\r\nحاوى جمله علوم و محوى تأييد حق * ماحى آثار بدعت بحر اتقانست فيض\r\nاهل دانش چون كواكب او بود چون آفتاب * انتخاب لؤلئى درياى امكانست فيض\r\nصد فلاطون در ركابش مىسزد گر تك زند * اوستاد اوستاد اهل برهانست فيض\r\nگر بُدى علّامه « 1 » مىكردى از او كسب حديث * توتياى ديده جان فقيهانست فيض\r\nاى بسا ارباب دانش مستفيض از علم وى * مقتدا و پيشواى پيشوايانست فيض\r\nهر كه آمد در مقام بحث با او شد خفيف * كشتى علم گرانان را چو طوفانست فيض \r\n\r\n« مير ابو المفاخر قمى » ملقب به وجد\r\n گل نكهتيست مجتمع از نشر بوى فيض * خورشيد پرتويست ز انوار روى فيض\r\nباد صبا و بوى بهار و نسيم صبح * هريك پيام مىدهد از لطف خوى فيض\r\nدر مدرس جلالش خيل جنود عقل * حيران شوند وقت بيان نكوى فيض\r\nاز قيل و قال بىمزه مجلس فسرده بود * دلها تمام زنده شد از گفتگوى فيض\r\nبىزاد شوق و راحله ذوق و شور عشق * كس را وصول نيست ميسّر به كوى فيض\r\nعمرى نشسته‌ايم مهيّاى وجد « 2 » و حال * در انتظار قافله سالار هوا فيض\r\nآسان نگشته است وصالش نصيب ما * يك عمر گشته صرف ره جستجوى فيض \r\n\r\n\r\n","description":"","footnote":"\r\n( 1 ) - اشاره به علّامه حلّى داشته است .\r\n( 2 ) - ظاهرا ( وجد ) تخلّص شاعر است .\r\n","page_name":" 153 ","page_number":155},
  {"content":"\r\n\r\n* * *\r\n تا يافته‌ام نشئه سرشار از فيض * گرديده دلم مهبط انوار از فيض\r\nاز فيض توان جست ره حق به خدا * از فيض بجو رموز اسرار از فيض \r\n* * *\r\n از فيض تمنّاى حمايت دارم * آثار هدى « 1 » چشم هدايت دارم\r\nمن سائل بىوسيله‌ام بر در علم * بنشسته توقّع عنايت دارم \r\n\r\n« مير محمد هادى كاشى » « 2 »\r\n هر چند دورم از در دولت‌سراى فيض * خاموش نيستم نفسى از دعاى فيض\r\nزين‌سان كه من در آتش شوقم عجب مدار * گر پيكرم غبار شود در هواى فيض\r\nبر لب نهيد مهر خموشى شكر لبان * جائى كه بگذرد سخن جانفزاى فيض\r\nاز سرّ آسمان و زمين مىدهد خبر * در چشم عقل هر كه كشد خاك پاى فيض\r\nهشيار و مست دست دعا برگشاده‌اند * تا عشق قسمت كه كند كيمياى فيض\r\nشد روشناس در همه عالم چو آفتاب * افكند سايه بر سر هركس هماى فيض \r\n\r\n\r\n","description":"","footnote":"\r\n( 1 ) - ظاهرا ( امّا زهدى ) بجاى ( آثار هدى ) بوده ضمنا هدى تخلّص علم الهدى مىباشد .\r\n( 2 ) - هادى ، ميرزا عبد الهادى - ص 536 تذكره شعراى كشمير « اصلح » به تصحيح راشدى راهبر طريق استادى ميرزا عبد الهادى پسر ملا على رضايى تجلّى طبع هدايت توأمانش غول‌نژادان صحراى انكار سخن‌سنجى را به صراط مستقيم اقرار معنى طرازى ثابت قدم گردانيد .\r\n ز پهلوى هنر هر بىكمالم دشمن جانست * مرا از آب چون ياقوت آتش دو گريبان است\r\nز آتش‌خو نگاهى گشت خاكستر دل اى هادى * كه گردش سرمه آوازهء چشم غزالان را \r\nصبح گلشن : هادى ميرزا عبد الهادى كاشى خلف ميرزا علىرضا تجلّى است . همان شعر بالا را نقل كرده است .\r\n","page_name":" 154 ","page_number":156},
  {"content":"\r\n\r\n ( هادى ) به كنه معرفت فيض راه نيست * آگه ز فيض نيست كسى جز فداى فيض \r\n\r\nحاجى هادى ملقّب به « حلم »\r\n نور مىبخشد به چشم دوستان ديدار فيض * سمع يابد لذّتى هر لحظه از ديدار فيض\r\nمشك دارد آرزوى عطر از باد صبا * تا معطّر گشته از بوى خوش گلزار فيض\r\nهر كه را بينيم دارد آرزوى خدمتش * هر دلى را خار خارى از گل بىخار فيض\r\nجاى آن دارد كه گل بر خود ببالد هر نفس * ز آنكه جا كرده است يكدم بر سر دستار فيض\r\nمخزن انوار عرفانست زآن‌رو آفتاب * كسب نورى مىكند پيوسته از انوار فيض\r\nچشم او در ظاهر و باطن بود ناظر به حق * روى حق ديدن به چشم حق بود ز آثار فيض\r\nنيست چون يك لحظه غافل از حق و از ياد حق * او به كار حق بود ز آن حق بود در كار فيض\r\nكز نسيم ساعتى در مجلس آن خوش‌بيان * چون صدف گردد پر از دُر گوشم از گفتار فيض\r\nاهل ايمان را دمادم مىرسد در بزم او * رحمت بىحدّ چو باران از در و ديوار فيض\r\nهر كه ديدش آرزو دارد كه بيند ديگرش * سير كى گردد كسى از فيض و از ديدار فيض\r\nمىرسد از جانب فيّاض فيضى هر نفس * نيكبختى را كه آگه گشته از اطوار فيض\r\nكى تواند كرد هادى وصف آن نيكوخصال * اندكى گفت از صفات بىحدّ و بسيار فيض\r\nقامتش شمعيست روشن در شبستان وجود * همچو نخل وادى ايمن پر از انوار فيض « 1 »\r\nيكسر موئيست بر اندام او بىفيض حق * تا لباسش بر بدن باشد ز پود و تار فيض\r\nآن سحاب آمد سحاب كلك گوهربار او * كانتهائى نيستش از بارش امطار فيض\r\nهادى گم‌گشتگان گرديد هر نفس تنش * تا كميت خامه‌اش زد گام در مضمار فيض\r\nاز ازل فيض الهى شامل احوال اوست * تا ابد مىماند از وى در جهان آثار فيض \r\n\r\n\r\n","description":"","footnote":"\r\n( 1 ) - ابيات از محلّ شماره بدون عنوان است چون از حيث وزن و قافيه با شعر هادى مناسبت داشت ذيل آن آورد .\r\n","page_name":" 155 ","page_number":157},
  {"content":"\r\n\r\n باطن صافش شناسد فيض هركس تا كجاست * طينت پاكيزه راى او بود معيار فيض\r\nبىدعايش نيست يكدم اين دل شب‌زنده‌دار * بيشتر ز آن دم كه گردون مىكند تكرار فيض\r\nتا بياض روز را شيرازه بندد تار مهر * تا سواد شب گشايد هر سحر طومار فيض\r\nفيض وافى باد روزى از كلامت خلق را * همچو مهرت كم نگردد از جهان انوار فيض \r\n\r\nحاجى هادى مشهور به « حلم » و متخلص به هادى نقل از جنگ محمد رضا سخا مورخ 1093\r\n در ديدهء دل ظاهر و غائب ز نظرهاست * گنجى كه نهان از دو جهان است بر ماست\r\nاز فرط ظهور است كه از ما شده پنهان * آن معنى جان در دل هر ذرّه هويداست\r\nاز عكس رخش يافته هر ذرّه و جودى * ز اشياء نبود آنچه ازو هستى اشياست\r\nدر طور دلم هست بسى موسى عمران * صد خضر به هر گوشهء او واله و شيداست\r\nبر ديده خود حسن رخش كرده تجلى * گه ليلى و مجنون شده گه وامق و عذر است\r\nبر كسوت درّ و صدف و موج برآمد * هم جُنبش بحر آمد و هم هستى دنياست\r\nاز دوست منوّر همه جا ديدهء عارف * بينائى هر ديده از آن ديدهء بيناست\r\nآن يار به صد كسوت پنهان اگر آيد * پنهانى او در دل « هادى » همه پيداست \r\nايضا منقول از همان جنگ مخمسى بسيار لطيف از آقا هادى كه ابياتى از غزل معروف حكيم شفائى را تضمين كرده است .\r\n نه انسان نه ملك ، آن دلبر با حور است پندارى * سراپا در تجلّى شعلهء طور است پندارى\r\nز هجرش ديده‌ام درياى پُرشور است پندارى * ز جوش گريه ، چشمم خانهء مور است پندارى\r\nنگاهم از رُخ شيرين‌لبى دور است پندارى \r\n\r\n","description":"","footnote":"","page_name":" 156 ","page_number":158},
  {"content":"\r\n\r\n نسيم گلشن عشقت چو گل ، تا داد بر بادم * چو سرو از محنت بار تعلق ساخت آزادم\r\nدر افغانم ز هجر و از جفاى يار ، دلشادم * چنان از شوخى مضراب غم لبريز فريادم\r\nكه رگ بر استخوانم تار طنبور است پندارى * مرا « 1 » مخمورى چشمت چنان كرده است مدهوشم\r\nكه آرند از در ميخانهء غم ، دوش بر دوشم * ازين حسرت نخواهد برد از شب تا سحر هوشم\r\nشبى كز گلبن ناز تو خالى باشد آغوشم * به چشمم خواب مخمل نيش زنبور است پندارى « 2 »\r\nبيار اى ساقيا جامى ، بده از ساغر عشقم * رساند تا مرا افتان‌وخيزان بر در عشقم\r\nچو من پروانهء آتش‌پرست مجمر عشقم * سرم از سجده بُت عار دارد ، كافر عشقم\r\nكدوى سرنگونم ، تاج فغفور است پندارى * نپندارى كه دوران عاشقان را بينوا دارد\r\nز هر جانب غمى روآورد از بهر ما دارد * دلم را ناوك نازش هميشه مبتلا دارد\r\nبه خون آغشته آهم بوى خاك كربلا دارد * گل داغ چراغ محفل نور است پندارى\r\nمرا آئينه‌سان از يك نگاهش بىخبر دارد * چو عاشق مست شد معشوق از رخ پرده بردارد\r\nز بس در بزم جانان ناله‌ام امشب اثر دارد * ز روى لطف گاهى بر من شيدا نظر دارد\r\nنهال باغ خيرت دار منصور است پندارى * اگرچه « هاديا » از معصيت مردود درگاهم\r\nولى از رحمت بىمنتهايش اندك آگاهم * به رحمت‌هاى او امّيدوارم گرچه گمراهم\r\nصف صحراى محشر مىشود دشت از تف آهم \r\n\r\n\r\n","description":"","footnote":"\r\n( 1 ) - اين مصراع در عين لطافت حشو تكرار ضمير مفعولى .\r\n( 2 ) - مقصود از خواب خفتن نبوده بلكه برجستگى مخمل و يا قالى است كه هنوز هم خواب گفته مىشود .\r\n","page_name":" 157 ","page_number":159},
  {"content":"\r\n\r\n نفس بر سينهء تنگم دم صور است پندارى \r\n\r\nآقا هادى از ياران انجمن اخوان جنگ مورخ 1093 ه ق\r\nتضمين غزلى از حكيم شفائى غزل معروفى است كه تخميس كرده‌اند .\r\n تا شهرهء آفاق شده قوّت بازوت * جانها همه قربان كمانخانهء ابروت\r\nخون در دل من كرده بسى نرگس جادوت * اى خنده زده لعل تو بر حُقّه ياقوت\r\nياقوت نهم نام لب لعل تو ياقوت * خالى كه به كنج لب آن پسته دهان است\r\nخضريست كه فرياد رس تشنه‌لبانست * لبخندهء شيرين‌دهنان قوّت جانست\r\nياقوت لب لعل تو هاروت عيانست * ياقوت لب لعل تو مرجان مرا قوت\r\nهر تشنه‌لبى كز لب لعل تو ، مكيدى * جان دادى و يك قطره ازين آب خريدى\r\nيك سوخته هرگز به سرابى نرسيدى * هاروت تو گرديدهء ماروت ، بديدى\r\nصد ساحرى آموختى از نرگس جادوت * تا سرو تو در گلشن جان گشت خرامان\r\nاز حُسن تو آراسته شد صحن گلستان * از طرز خرام تو دلم گشت پريشان\r\nاز حسرت شمشاد قدت گر بدهم جان * از سرو تراشند مرا تختهء تابوت\r\nصد حيف كه بر هستى ما نيست وفائى * بر عاشق بيچاره همين ماند جفائى\r\n« هادى » ز وصالش نرسيدى به نوائى * صد دل چو دل زار جفاكيش « شفائى »\r\nقربان كششهاى كمانخانهء ابروت \r\n\r\n","description":"","footnote":"","page_name":" 158 ","page_number":160},
  {"content":"\r\n\r\n\r\nقصيده مولانا علم الهدى محمد بن محمد محسن در مديح والد و استاد خويش فيض بخطّ وى\r\n ديگر ز جوش سبزه عكس بهار فيض * هر بلبلى شده است ستايش‌گزار فيض\r\nگل گل شكفته غنچهء لعل سخنوران * از لطف جلوه‌هاى نسيم بهار فيض\r\nدر گلبن ثنا بودش صد هزار ليك * ناورده در شمار يكى از هزار فيض\r\nراه سخن به پايهء او چون رسد كه نيست * انديشه را گذار به شهر و ديار فيض\r\nشايسته گوهرى ز مديحش نسفته‌اند * هركس هر آنچه داشته كرده نثار فيض\r\nبا آنكه نارسائى اين و صفها رساست * با آنكه غافلند ز اسرار كار فيض\r\nهريك به اين خوش است و ليكن كه در بيان * بر لوح عرض گشته مدايح‌نگار فيض\r\nحالش به قال حاشا ظاهر شود و ليك * هركس بطور خود شده مدحت شمار فيض\r\nبا دست عجز ، زلف سخن شانه مىزنند * هر نكته‌ايست خال دگر بر عذار فيض\r\nبعض كمال اوست كمال كمال ما * زيرا كه فخر اهل كمال است عار فيض\r\nعلم اليقين « 1 » كه مفخر دانشوران بود * افتاده است از نظر اعتبار فيض\r\nعين اليقين ، محجّه بيضاى دانشش * كار كسى شبيه نباشد به كار فيض\r\nيك جرعه از شراب طهورش اگر كشى * آگاه مىشوى ز دل هوشيار فيض\r\nمنهاج اوست معتصمى در سلوك راه * وافى كه راست مىبردت تا ديار فيض\r\nهر نكته از براى نجاتت سفينه‌ايست * غافل مباش از سخن آبدار فيض\r\nانوار حكمت از كلمات طريفه‌اش * پيدا چو نور دانش خورشيد سار فيض\r\nنقد اصول و حق مبين ، نخبه علوم * پروردهء نعيم دل بىغبار فيض\r\nدامن پُر از لئالى مكنونه مىكند * صاحب‌دلى كه يابد جا در جوار فيض\r\nگر دست كس رسد به اصول اصيله‌اش * بيند ره نجات ز يمن منار فيض \r\n\r\n\r\n","description":"","footnote":"\r\n( 1 ) - از اين بيت تا به آخر اشاره به تأليفات فيض دارد .\r\n","page_name":" 159 ","page_number":161},
  {"content":"\r\n\r\n شوق كمال عشق كسى را كه در سر است * اطوار فيض گو طلب از كردگار فيض\r\nآب زلال چشمهء تسنيم و سلسبيل * يك قطره دان چكيده ز جوش بحار فيض\r\nباشد ضياى قلب و مفاتيح ، شرح صدر * حاصل براى هركس در روزگار فيض\r\nصمتش شهاب ثاقب افسرده‌اى بود * كز خبث نفس مىكند انكار كار فيض\r\nشرح صحيفهء دل اهل سلوك حق * معلوم مىشود ز سكون و قرار فيض\r\nبا شور عشق و جنبش شوق و نشاط قرب * بر مسند كمال نشسته وقار فيض\r\nايمان و تقوى و ورع و زهد و صبر و شكر * الفت گرفته‌اند بهم در كنار فيض\r\nجود و سخا ، مروت و انصاف و رفق و عدل * از روى ذوق و صدق و صفا گشته يار فيض\r\nخير و نقا ، صلاح و سداد و رشاد و رشد * مست مى ملاطفت خوشگوار فيض\r\nحلم و حيا و خلق و و داد و فرح وفا * گرديده از سعادت خدمتگزار فيض\r\nراى صواب و روح محبّت نجاح كار * سرشار فيض ديدهء شب‌زنده‌دار فيض\r\nاقبال و فوز و فتح و ظفر ، نصرت و فلاح * آماده است بهر دل كامكار فيض\r\nاهل ذكا نمايد تسليم ، اگر كنم * روح مقدسش به وكالت نثار فيض\r\nدرياست فيض و ما به مثل چون حُبابها * ما را به او مدار و بما شد مدار فيض\r\nما را فنا در او و بقا هم به او بود * دست رجا گسسته مباد از كنار فيض\r\nغوث رجال اوست ز تاراج درد جهل * تا هست شهر علم ، بود شهريار فيض\r\nگردد به يك كرشمهء او رمزها عيان * باشد نهان علم كسان آشكار فيض\r\nبحر افاده‌اش چو شود موج‌زن ، شود * دريا ز تنگ حوصلگى شرمسار فيض\r\nهفت آسمان چو حلقهء بيرون در بود * در محفلى كه نورفشانست نار فيض\r\nبىشبهه عقد حلقهء درسش گره‌گشاست * حلال مشكلات بود انتظار فيض\r\nباشد كسى بعلم ، عَلَم كز ره هدى * گردد معيد مدرس عرفان شعار فيض\r\nز اصحاب آنكه خلع بدن عادت وى است * باشد گل سرسبد اعتبار فيض \r\n\r\n","description":"","footnote":"","page_name":" 160 ","page_number":162},
  {"content":"\r\n\r\n آنان كه در هنر به نهايت رسيده‌اند * ترسند باز از محك اختبار فيض\r\nگرد يتيمى است غبارى اگر رسد * بر گوهر دل كسى از رهگذار فيض\r\nنى نى ، غلط ، كه خيالى است اين محال * حاشا كه ديده و كه شنيده غبار فيض\r\nچون آستان درگه قدس آشيان اوست * مصباح انس و رايت امن و منار فيض\r\nحاشا كه راه يابد آنجا نزاع ، ليك * بهر قبول خاطر معنى شكار فيض\r\nبا يكدگر حقايق قدسى جدل كنند * تا ز آن ميان ، كدام شود اختيار فيض\r\nنور جمال اوست كه تابيده بر جهان * خورشيد و ماه نيست جُز آئينه‌دار فيض\r\nخون مىچكد ز ديده سيّاره فلك * از رشگ رشح خامه معنىنگار فيض\r\nبر علم اوست پرده‌اى از فقه و اجتهاد * پوشيده سنگ زهد و تشرع شرار فيض\r\nمشائى ركابش اشراقيان دهر * بىشك عزيز اهل كلام است خوار فيض\r\nدهر است يك قصيده ز ديوان صنع حق * بيت خجسته ، مطلع ليل و نهار فيض\r\nآن چار جوى جنّت عدنست بىگمان * تاويل يك رباعى فردوس بار فيض\r\nبينى ز شش جهت در هر هشت خلد را * بر روى خود گشاده چو كردى دوچار فيض\r\nدنيا و هرچه هست در آن نيست غير هيچ * در چشم عبرت دل پرهيزگار فيض\r\nسنجيده دار گوهر خود را به اين عيار * ميزان نيك و بد ، نبود جُز عيار فيض\r\nنقش قدم نمانده اگر در ره صواب * از به سكه گرم بوده برين ره‌گذار فيض\r\nليكن پى دلالت واماندگان بس است * نورى كه مانده باقى در رهگذار فيض\r\nاز غول و هم و حسّ و خيال ار گذر كنى * شايد كه تو برى ، برى از شاخسار فيض\r\nآئينه بصيرت خود گر جلا دهى * از صيقل تجرّد وحدت دثار فيض\r\nشايد كه جلوه‌گر شودت آن‌چنان‌كه هست * در چار موج گرد عناصر سوار فيض\r\nبيند كسى كه نيست درو ظلمت حسد * كاب بقاست بسته لب جويبار فيض\r\nكى آرزوى باغ ارم مىكند دگر * آن كو چشيده چاشنىاى از ثمار فيض \r\n\r\n","description":"","footnote":"","page_name":" 161 ","page_number":163},
  {"content":"\r\n\r\n يا بىامان ز وسوسهء ديو و شر نفس * خود را اگر كشى به پناه حصار فيض\r\nيك جُزو كش ز مدرسهء اوست عقل كل * نبود حريف معركه كارزار فيض\r\nهر خار و گل كه هست درين بوستان ازوست * هم گل گل مرادش و هم خار خار فيض\r\nناورده‌اى ز سجن مكان و زمان هنوز * خود را برون چه پرسى از راه غار فيض\r\nتا آشناى ملك تجرّد نگشته‌اى * مشكل كه ياور تو شود انتصار فيض\r\nاكنون « هدى » خلاصه اذكار اين شناس * كز روى عجز بر در احسان شعار فيض\r\nمردود قلب خويش به كف ، ناله‌ها كنى * عزّ قبول خود طلبى از عيار فيض\r\nافغان كنى و گريه و زارى و اضطراب * شايد كه بر تو رحم كند كردگار فيض\r\nدر لُجّه ثنا نزنى دست و پا كه نيست * در ظرف حرف وسعت درّ بحار فيض\r\nزين و صفها كه لايق آن بارگاه نيست * خواهى به انكسار و ادب اعتذار فيض\r\nبندى زبان حمد و گشائى لب دعا * بهر دوام عاقبت روزگار فيض\r\nيا رب دوام بخش به حق چهار و هشت * هر سال و ماه و هفته و ليل و نهار فيض \r\nحب الإشارة عزيزى از صاف‌نوشان رحيق عرفان كثر اللّه امثاله فى الاخوان راضى برو سياهى اين چند صفحه شد خاك راه علماء علم الهدى ، 1071 .\r\n\r\nشاه فضل اللّه بن محمد شريف « همت » از جنگ 1096 « توحيد »\r\n هر نفس ديده به هر سوى ، تماشائى تست * لوح دل آينهء جلوهء هر جائى تست\r\nصدف هر دوجهانش ز نظر محو شود * هر كه را ديدهء دل بر در يكتائى تست\r\nچشم نرگس به چمن محو نگاهت مانده * قد شمشادقدان ، آيت بالائى تست\r\nشد روان از لب جو آب ، از آن روى كه سرو * به سراپاى زبان قابل رعنائى تست\r\nآسمان قطره‌اى از بحر شگرف كرمت * مهر و مه پرتو خورشيد هويدائى تست \r\n\r\n","description":"","footnote":"","page_name":" 162 ","page_number":164},
  {"content":"\r\n\r\n از بيابان عدم آمده تا ملك وجود * دو جهان از پى هم شاهد يكتائى تست\r\nشمع عرفان كه حيات ابد از پرتو اوست * روشن از روغن مغز سر شيدائى تست\r\nلگن شمع جهانتاب معارف به مثل * سر آن سوخته مغزى است كه سودائى تست\r\nسزدم فخر به كيخسرو ازآن‌رو كه مرا * شرف بردگى از دولت آقائى تست\r\nچيست « همت » كه دم از وصل جمال تو زند * گرنه در آينه‌اش صورت دنيائى تست \r\n\r\n« شاه فضل اللّه كاشى ملقّب به همّت »\r\n مطلع نور هدى در ره ايمان فيض است * مركز دايره عالم عرفان فيض است\r\nمنظر ديده جان قوت روان احسان * سرمه چشم جهان زيور ايران فيض است\r\nكوكب نيّر برج شرف و قطب زمان * آفتاب فلك عالم انسان فيض است\r\nسر و سردفتر ديوان هنر بحر علوم * مظهر رحمت بىغايت رحمان فيض است\r\nشمع كاشانهء جان ، نور ده ديدهء دل * جام لبريز ده باده عرفان فيض است\r\nسرو بستان افادت سر ارباب كمال * بلبل گلشن دين گلبن ايمان فيض است\r\nرهبر هر كه بود تشنه عمان وجوب * پيشواى همه در كشور امكان فيض است\r\nسرخوش است از مى وحدت بخرابات شهود * بنده مخلص بىشبهه يزدان فيض است\r\nتا ابد گر سپرد راه مديحش « همّت » * به نهايت نرسد قدوه نيكان فيض است \r\n* * *\r\n اى كه از احوال شوق دوستداران آگهى * مخلص خود را به تلقيب نكو بنما رهى\r\nهمّت ار يارى كند ، اخوان الفت همرهى * گرددم همّت لقب ز آن چشمه‌سار آگهى\r\nور مناسب‌تر ازين اسمى بخاطر مىرسد * جان فدا سازم كنم خاطر . . . . . . . . . . . . . \r\n\r\n","description":"","footnote":"","page_name":" 163 ","page_number":165},
  {"content":"\r\n\r\n\r\nپاسخ فيض در تعيين تخلّص ( همّت ) للوالد الامجد عزّ بهاؤه فى الجواب « 1 »\r\n گفتى غزل فيض و به سامان گفتى * دُرهاى نكو سفتى و نيكوسفتى\r\nليكن دو سه جا غباركى داشت به روى * رُفتم آن را بگو كه نيكو رفتى \r\n* * *\r\n همّت طلبيدى ز من از بهر لقب * دادم ز خدا همّت عالى بطلب\r\nهمّت چو بود عالى و مطلب عالى * سالك به مسبّب رسد از راه سبب \r\n\r\nملّا مؤمناى « 2 » ملقّب به محفوظ كاشى\r\n ديده جان مىكند روشن دلا ديدار فيض * دم ز انوار تجلّى مىزند رخسار فيض\r\nهر كه از اصداف بحر معرفت پر شد نشان * مطّلع گردانش از الفاظ گوهربار فيض\r\nاز حديث و منطق و حكمت چه مىپرسى ترا * گر بفهمى يك غزل كافى است از اشعار فيض\r\nهر صدف كى مستعد گوهر يكتا بود * گوش هر نادان نباشد قابل اسرار فيض\r\nمىشود « محفوظ » هر چيزى ز چيزى مستفيض * بلبل از گل زاهد از خنب « 3 » من از ديدار فيض \r\nملا مؤمن كاشى منقول از ص 145 نصرآبادى\r\nمشهور به يكه‌سوار گويا اصلش از كاشان است غرابتى در اوضاع و اطوار داشت چنانچه قباى باسمه مىپوشيد و حاشيه به رنگ مختلف قرار مىداد و طومارى بسر زده به\r\n\r\n\r\n","description":"","footnote":"\r\n( 1 ) - از جنگ علم الهدى و دستخط او ( ن - علّامه ) . اشعار ديگرى از همت شاه فضل اللّه دوم ابن محمد شريف در مجموعه آقا رضا سخا « به‌نيا » ديده شده كه ثبت گرديد .\r\n( 2 ) - مولا محمّد مؤمن .\r\n( 3 ) - الخنابه و الخنّابه : الكبر ، تخنّب اى مكبّر و اگر « خُنّث » باشد بمعنى رجل مخنّث او خنث كان على صورة الرّجال و احوال النساء « المنجد » امّا چون معمولا دستخط ملا علم الهدى تماما بدون نقطه است معلوم نيست شاعر از چه واژه‌اى استفاده كرده است و اگر خنب باشد بمعنى مرض زكام و كنايه از خشك مغزيست .\r\n","page_name":" 164 ","page_number":166},
  {"content":"\r\n\r\nقهوه‌خانه مىآمد و شاهنامه مىخواند كمال صلاح و قيد داشت آنچه از شاهنامه‌خوانى بهم مىرسانيد بعد از وضع اخراجات باقى را به درويشان مىداد و چون تتبّع شاهنامه بسيار كرده بود به همان وزن گاهى شعرى مىگفت اين بيت در تعريف رستم ازوست :\r\n بر آن پيكر پيل خفتان ببر * تو گفتى به كُه سايه افكنده ابر \r\n\r\nمنقول از جنگ رضا سخا « به‌نيا » ملا محمد مؤمن كاشى ملقّب به محفوظ\r\n صافى چهره تو را به سكه نكو مىسازد * روبرو با تو چو شد آينه رو مىسازد\r\nپاى بر چشم ترم گر نهى از لطف رواست * سرو پيوسته وطن بر لب جو مىسازد\r\nگرنه تا رنگه و سوزن مژگان باشد * چاك زخم دل ما را كه رفو مىسازد\r\nعارفى را كه بود سجده‌گه ابروى بتان * دايم از خون دل خويش وضو مىسازد\r\nسرخوش از بادهء ناب خم عشقى « محفوظ » * شيشه را بر سر او زن كه سبو مىسازد \r\n\r\nملا محمد مؤمن ملقب به محفوظ از جمع اخوان فيض از جنگ 1093\r\n به فرق داغ تو سوزد دلم كه افسرش است اين * به سر هواى تو و از جهان كه بر سرش است اين\r\nبتى كه لوح مزارم خطى نوشته ز خونم * كه اين شهيد نگاه من است ، محضرش است اين\r\nبه زير چشم نمائى به عاشقان رخ خود را * هلاك پرتو حسنى كه نور مظهرش است اين\r\nبه خط و خال سيه بشكند صف دل و جان را * شه ولايت حُسن است آن و لشگرش است اين\r\nفرنگ‌زاده اسير تو گشته « مؤمن » بيدل * شوم اسير صنم خانه‌اى كه كافرش است اين \r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\n« حكيم ركنا كاشى ملقّب به مسيح » « 1 »\r\n مگوى آدم نيكو فرشته‌خو باشد * فرشته كيست كه چون آدم نكو باشد ؟\r\nمراست پير طريقت جوان محسن « 2 » خوى * كه چرخ پير سزد گر مريد او باشد\r\nرقيب گو به من آن خوب‌روى را بگذار * به غير او همه روى زمين ازو باشد\r\nفرشته‌ايست مصوّر به شكل مردم ليك * فرشته را نبود حد كه همچو او باشد\r\nز انفعال ضميرش چو موم بگدازد * اگر به گوهر خورشيد روبرو باشد\r\nهميشه مردم چشمم براى طاعت او * ز آب ديده من دايم الوضو باشد\r\nسبوى خالى من پر شود ز آب حيات * ز خاك معبد اويم گر آبرو باشد\r\n( مسيح ) مطلب من نيست غير صحبت او * مرا هميشه همين فكر و آرزو باشد\r\nعجب مدار ز تأثير آب ديده من * كه سنگ‌ريزه آن كوى در نمو باشد « 3 » \r\n\r\n« ملّا محمّد صادق اصفهانى ملقّب به ناجى »\r\n آورد تا صبا سوى اخوان پيام فيض * دلها حيات يافت ز فيض كلام فيض\r\nچون تازه شد دلم ز پيام و كلام او * كردم تمام مملكت دل بنام فيض\r\nآنگه كه فيض ناطقه را دُرفشان كند * روح القدس روان بدمد در كلام فيض\r\nخوبان روزگار ز هر سو ستاده‌اند * هر صبح و شام بهر دعا و سلام فيض\r\nمرغ هوا گذشت ز ايوان نُه فلك * دارد هواى آنكه نشيند به بام فيض\r\nچون نيست ملجاء دگرم غير درگهش * گشتم به طوع و رغبت و خواهش غلام فيض\r\nدارد ز ساكنان درش ( ناجى ) التماس * كاو را دهند جرعه‌اى از دُرد جام فيض \r\n\r\n\r\n","description":"","footnote":"\r\n( 1 ) - حكيم ركن الدّين مسعود بن حكيم نظام الدّين على كاشانى بن ركن الدّين مسعود شيرازى طبيب و شاعر و خوشنويس قرن 11 ه ق .\r\n( 2 ) - اشاره به جوانى ملّا محمّد محسن فيض .\r\n( 3 ) - در نمو : يعنى نمناك .\r\n","page_name":" 166 ","page_number":168},
  {"content":"\r\n\r\n\r\n« ملّا محمّد شفيع كاشى ملقّب به نجات »\r\n تا دور مانده ديده مرا از لقاى فيض * خواهم وصال فيض مدام از خداى فيض\r\nدورم اگرچه از در دولت‌سراى فيض * يك لحظه نيست چشم دلم بىلقاى فيض\r\nهر چند دورم از لب جانبخش او ولى * گوشم هميشه مىشنود ماجراى فيض\r\nگر گوش سر ز لعل لبش دور مانده ليك * آرد صبا به گوش دلم نكته‌هاى فيض\r\nهر لحظه فيض ديگرم از فيض مىرسد * اى جان فداى شيوه مهر و وفاى فيض\r\nهر مشكلى كه در دل تنگم گره شود * آسان شود ز پرتو خورشيد راى فيض\r\nشكر خدا كه همّت عاليست در سرم * خالى نمىشود نفسى از هواى فيض\r\nتا داده حق زبان و در آن قوّت سخن * بودم هميشه بلبل دستان‌سراى فيض\r\nگر روز اگر شبست اگر شام اگر سحر * پيوسته هست ورد زبانم دعاى فيض\r\nيك شمّه از هزار نيارم بيان نمود * گر تا به روز حشر شمارم ثناى فيض\r\nخواهم هزار جان ز خدا صد هزار دل * تا دم‌به‌دم كنم همگى را فداى فيض\r\nخوش آن دمى كه در قدم فيض سر نهم * وانگاه جان روان بفشانم به پاى فيض\r\nسلطان و تاج و مملكت و تخت و سرورى * ما و گدائى در دولت‌سراى فيض\r\nشايد جمال فيض ببينم به فيض فيض * من از كجا و دولت وصل و لقاى فيض\r\nمن از كجا نجات و رسيدن به وصل او * شايد مرا به فيض رساند دعاى فيض \r\n\r\n","description":"","footnote":"","page_name":" 167 ","page_number":169},
  {"content":"\r\n\r\n\r\nطاهراى « 1 » نقاش قدّس سرّه منقول از جنگ مورخ 1093 محمد رضا « سخا » يا سخى كاشانى از شاگردان و مريدان فيض\r\n اى ديده ز ديدار تو ، هرجا پُر و خالى * چون ساغر تصوير ز صهبا پُر و خالى\r\nهر ديده ، كه حيرت‌زدهء روى تو گرديد * چون چشم حباب است ز دريا ، پُر و خالى\r\nگر با همه آميخته عشق از همه دور است * اين جوهر فرد است ز دريا پُر و خالى\r\nاز بيش‌وكم قسمت سى روزه نكاهم * . . . كاسهء مه را پُر و خالى\r\nما ريگ روانيم و جهان شيشهء ساعت * گردد ز وجود و عدم ما پُر و خالى\r\nبىمهر تو آن دل كه گرفته است هوائى * چون ظرف تهى گشته سراپا پر و خالى\r\nاز خلق مجو مهر درين عهد كه باشد * از نام و نشان دهر ز عنقا پر و خالى\r\nدنيا به غم ارزانى و فردوس به راحت * از هر دو بود چشم دل ما پُر و خالى\r\nما صورت عكسيم و جهان آينه « نقاش » * از عكس شود آينه را جا ، پُر و خالى \r\n\r\n\r\n","description":"","footnote":"\r\n( 1 ) - ملا محمد طاهر نقاش كاشانى از شاگردان و مريدان مجمع اخوان فيض بوده كه ظاهرا يكى دو سال بعد از فيض وداع اين جهان گفته است اين شاعر لطيفه‌سرا در جنگ محمد رضا سخا چند غزل خود و برگزيدهء چندين بيت از اشعار فيض كاشانى را به خط خوش‌بين نسخ و نستعليق مرقوم داشته و پيداست از هنر خوشنويسى و نقاشى نيز علاوه بر شعر حظّ وافرى داشته اين هنرمند ظاهرا در محلّهء دروازه اصفهان كاشان سكنى داشته كه بقعهء امامزاده عطابخش « عطاء الله بن موسى بن جعفر عليه السّلام » را نقاشى كرده است و بعد بنا به وصيّت در جلو در ورودى بقعه مزبور صحن ورودى مدفون شده است در پهلوى مرقد ميرزا احمد والد محتشم كه هر دو سنگ مزار در تعميرات همين دوساله از طرف افراد محلّى به كلى مفقود گرديده و روى آن با كاشى مفروش است البته خدا داناست كه اين دو قطعه سنگ مرمر دومترى در زير كاشىها موجود است يا خير به‌هرحال در پيش از انقلاب كه مشغول تهيه كتاب رجال كاشان بودم قبور داخل آن امامزاده نيز بررسى شد سنگ مزار وى مرمر سفيد مايل به سبز از نوع مرمرهاى يزد و با خط خوش نستعليق و حجّارى استادانه ابيات ماده تاريخ باقى كاشانى بر آن سنگ نقر شده بود كه مصراع ماده تاريخ آن چنين :\r\n« نقّاش بوادى بقا شد طاهر » اين مصراع به حساب حروف جمل برابر سال 1096 است .\r\nولى در جنگ محمد رضا سخا كه مورخ 1093 است غزل فوق را با عنوان طاهراى نقاش قدّس سرّه مرقوم داشته و نشان مىدهد كه در سال 1093 از دنيا رفته است و اين تاريخ با تاريخ سنگ مزار طاهر 3 سال اختلاف دارد و چون فرض اينكه تاريخ سنگ مزار نمىتواند اشتباه باشد بايد پنداشت كه بخش نقل شعر ظاهرا سالها پس از تاريخ 1096 اضافه شده است اشعارى از اين شاعر در مجموعه‌ها ثبت شده امّا از ديوان كامل وى اطلاعى در دست نيست .\r\n","page_name":" 168 ","page_number":170},
  {"content":"\r\n\r\n\r\nمحمّد طاهر كاشى ملقّب به نقّاش »\r\n شد روشناس چهرهء صبح از جمال فيض * بر آفتاب سايه فكن شد ظلال فيض\r\nآن ذرّه را كه پرتو مهرش كند بلند * خورشيد بىزوال شود از كمال فيض\r\nاز نور معرفت دل روشن بهم رسان * آنگه ببين در آينه خود مثال فيض\r\nروشن‌دلان بطوف دل احرام بسته‌اند * تا گشته كعبه دل روشن مجال فيض\r\nفيض است گر حقيقت اسباب خير دهر * توفيق يافت هر كه شد آگه ز حال فيض\r\nسازند نقل بزم طرب ساقيان قدس * شهدى كه ريزد از لب شيرين مقال فيض\r\nبرهان علم و حلم و صلاح و فضيلتست * نور هدى به جبههء فرخنده فال فيض\r\nصف‌صف ملك بر اوج فلك اقتدا كند * قد قامت الصلاة چو گويد بلال فيض\r\nشد چون صدف ز گوهر هر پند بهره‌مند * گوشى كه يافت مالشى از گوشمال فيض\r\nچون چشم دام ديده حيران بهم رسان * رم مىكند ز جنبش مژگان غزال فيض\r\nچون نفس صنع رو بنمايد در آنكه هست * آئينه‌دار صورت و معنى خيال فيض\r\nطوبى صفت بر اهل جنان سايه‌گسترست * در جويبار گلشن رحمت نهال فيض\r\nمرغ نگاه را بگشا بال‌وپر ببين * پرواز طائران حرم را ببال فيض\r\nاصل اميد صدرنشينان اوج قدر * استاده‌اند بر در قصر جلال فيض\r\nپر ديدنى به كعبهء مقصود اهلِ دل * باشد دليل راه حقيقت مقال فيض\r\nحاجت به روشنائى خورشيد و ماه نيست * در كشورى كه جلوه نمايد هلال فيض\r\nبا صد هزار ديده مثالش فلك نديد * شايد در آب و آينه بيند مثال فيض\r\nچون دام ديده اهل بصيرت گشوده‌اند * تا يك نظر به دام كه آيد غزال فيض ؟\r\nيادى ز آب خضر دهد خاك درگهش * يا رب كه برخوريم مدام از وصال فيض\r\n« نقّاش » باش چهره‌گشاى دعاى خير * صورت‌پذير نيست چو وصف كمال فيض\r\nتا دور روزگار بود باد دولتش * هر روز هفته ، هفته مه و ماه سال فيض \r\n\r\n","description":"","footnote":"","page_name":" 169 ","page_number":171},
  {"content":"\r\n\r\n\r\n« ميرزا غياث دماوندى ملقّب به واجد »\r\n شكر خدا كه از مدد دوستان فيض * شد بوسه‌گاه ناصيه‌ام آستان فيض\r\nدر ديده نور جبهه تحقيق سرمه شد * از خاك آستان هدايت نشان فيض\r\nنبود شميم نافه عطّارم آرزو * دارم اميد رايحهء گلستان فيض\r\nهركس به قدر دانش خود فيض مىبرد * كو مولوى كه فيض برد از بيان فيض\r\nكاشان به غزنو ار بفرستد كنون سزد * از راه لطف هر نفسى ارمغان فيض\r\nگلشن طراز محفل كج‌نغمگان نيم * بر گوش خورده ناله‌اى از بلبلان فيض\r\nحرف وفا و مهر ز معشوق نشنوى * گر بشنوى حكايتى از داستان فيض\r\nدر چشم عقل سرمه تحقيق مىكشد * در درسگاه كشف معانى بيان فيض\r\nمرآت دل ز عكس رخش كان فيض شد * با جان نگر چه ساخته لطف نهان فيض\r\nچون دودمان عشق از او يافت زندگى * پاينده باد تا به ابد دودمان فيض\r\nبرتافتند روى ز مرآت فيض حق * منگر ز هيچ رو به رخ بيكران فيض\r\nجائى كه با زبان خموشى است عرض حال * ( واجد ) خموش باش كه باشد عيان فيض \r\n\r\n« ملّا محمود اصفهانى ملقّب به و داد »\r\n آن‌كس كه ديد طلعت حسن جناب فيض * دانست كوست بحر و دگرها حباب فيض\r\nدر گلستان علم گل از گلبنى نرست * تا قطره‌اى بر آن نچكيد از سحاب فيض\r\nاز علم سوى عين شتابد به يك‌نفس * آن‌كس كه يك سخن شنود از خطاب فيض\r\nهر چيز را كه فخر بدان مىكند كسى * كامل بود تمامى آن در جناب فيض\r\nهر نيك و بد ز لطف خدا دارد آرزو * شايد كه يك دو گام رود در ركاب فيض\r\nاشجار اين جهان همه گردند گر قلم * يك حرف كى نوشته شود از كتاب فيض \r\n\r\n","description":"","footnote":"","page_name":" 170 ","page_number":172},
  {"content":"\r\n\r\n مستان جام حق همه رقّاص مىشوند * چون بشنوند نغمه عود و رباب فيض\r\nتا روز حشر بى خود و مستست و بىخبر * آن كو چشيد جام طهور از شراب فيض « 1 »\r\nپر گردد از جواهر و دُر عالمى اگر * بر يكدگر خورد لب لعل مذاب فيض\r\nروشن نمود مشعله‌هاى جهانيان * نورى كه اقتباس شد از آفتاب فيض\r\nگوئى خراب فيض چرا گشته‌اى چنين * معمور كى شود كه نباشد خراب فيض\r\nعرفان و خير و صدق و هدى اهل صحبتند * ايمان « 2 » از آن قويست به عهد شباب فيض\r\nانسى گرفته نصرت و فتح و فلاح و ذوق * با يكدگر ز يمن خطاب و عتاب فيض\r\nرفق و امان و امن و وفا و ثنا و شوق * گردند زنده‌دل چو بنوشند آب فيض\r\nقابل نه‌اى و داد به سمت صف نعال * اصطبل رو كه خوى كنى با دواب فيض \r\n\r\n« مما اجرى اللّه على لسان الوالد الامجد دام فيضه فى تاريخ ما قيل فى شأنه و الاعتذار فيه »\r\n ظل اهل المدح مدّاحا لنا * قل لهم لسنا باهل للثنا\r\nفى مديحى او ردوا ما لست به * قل لهم مهلا فلسنا هكذا\r\nاستحى من علم علام الغيوب * لا احبّ فىّ قولا غاليا\r\nقل لمن يمدح لفيض اقتصد * لست ذا خبرة و لا مستبطنا\r\nحقّنا او رفّنا فليقتصد * هكذا يروى حديث المصطفى\r\nربّ امهلنى لما اثنوا علىّ * او على القصد احملن من قد غلا \r\n\r\n\r\n","description":"","footnote":"\r\n( 1 ) - شراب طهور : از اشعار فيض .\r\n( 2 ) - عرفان ، خير ، صدق ، ايمان : از شاگردان و مريدان فيض و علم الهدى بوده‌اند كه نمونه‌هاى اشعار آنان آمده است .\r\n","page_name":" 171 ","page_number":173},
  {"content":"\r\n\r\n اصدقن يا رب ما قالوه فىّ * كى اكن منهم حريّا بالثنا\r\nلا يؤاخذنى به وصف ليس فى * اعف عنا كلّنا يا ربّنا\r\nقلت من يشهد له اخوانه * غير خير منه لا علم لنا\r\nاعف عنه كل ما لم يعلموا * ان يكونوا اربعين مؤمنا\r\nجاء اخوانى بموزون المديح * تمّ لى ذاك العدد فاغفر لنا\r\nوصف فيض جاء من اخوانه * « وصف 1071 فيض جاء » للتاريخ جاء \r\n\r\n« مطابقه با جنگ عرفان » دعا و ثناى اخوان ، پاسخ به مدايح آنان » « 1 »\r\n هريك از « 2 » اخوان غزل گفته است در اجلال فيض * عكس خود ديده است در آئينهء احوال فيض\r\nفيض را آن‌قدر ، كى باشد ؟ كه نيكان جهان * مدح او گويند ، يا رب رحم كُن بر حال فيض\r\nتا كه افزايند اخوان در ثنا و مدح او * خود بيفزاى اى خدا در خوبى اعمال فيض \r\n\r\n\r\n","description":"","footnote":"\r\n( 1 ) - عنوان از نسخهء مجلس امّا اين قصيده فيض پاسخ به گروهى از شاعران مشهور زمان اوست هم چون مرحوم صائب كه هريك غزلى در مديح فيض سروده‌اند ، نسخه منحصر بفرد اين اشعار به خط سرايندگان آنان در اختيار مرحوم پرتو بيضائى آرانى كاشانى رحمه اللّه بود كه آن شادروان در منزل ونك به من نشان دادند و چون بنا به وصيّت وى كتابخانهء او هديه به آقاى حسين بيضائى « ادب » شده است . اين بزرگوار در كمال سعهء صدر عكس صفحات مورد لزوم را ارسال فرمودند حفظه الله .\r\n( 2 ) - هر كه از .\r\n","page_name":" 172 ","page_number":174},
  {"content":"\r\n\r\n هرچه ايشان در حق او گفته‌اند از وصف نيك * آن‌چنان كن حال ايشان ، آن‌چنان كن حال فيض\r\nهر گمان نيك كايشان در حق او مىبرند * ثبت كن آن نيك را در جملهء احوال فيض\r\nهر دعاى خير كايشان در حق او مىكنند * بشنو آن را در حق هركس كه باشد آل فيض\r\nهرچه را ايشان نمىدانند از كردار زشت * محو كن آثار آن از نامهء اعمال فيض\r\nگرچه باشد در تصانيفش سخنهاى بلند * ليك گو افعال پست فيض و گو اقوال فيض\r\nمقبلان چون رو به او كردند او اقبال يافت * حبّذا اقبال ايشان ، حبّذا اقبال فيض\r\nگر در اشعارش ببينى دعوى عرفان و عشق * فال نيكو مىزند تا راست آيد فال فيض\r\nحال او دور است از قالش ، خدا مىداند اين * هست فرسخها ميان حال فيض « 1 » و قال فيض\r\nتا كه در چشم عزيزان خُرد ننمايد بُزرگ * كثّر اللّهم فى اخواننا ، امثال فيض\r\nتا كى از ظنّ نكوى نيكوان باشد خجل ؟ * ظنّ نيكان « 2 » را مطابق ساز با اعمال فيض \r\n\r\n\r\n","description":"","footnote":"\r\n( 1 ) - قال فيض و حال فيض .\r\n( 2 ) - ظنّ اخوان .\r\n","page_name":" 173 ","page_number":175},
  {"content":"\r\n\r\n بهتر از بگذشته كن آيندهء « 1 » او در صلاح * پار را يا رب مكن حسرت ده امسال فيض\r\nهر دمى از عمر او معمور دار از طاعتى * تا به غفلت نگذرد ايام و ماه و سال فيض\r\nهريكى را بگذران از ديگرى پاكيزه‌تر * ماه فيض و سال فيض و حال فيض و قال فيض\r\nحق آن الفت كه دادى روح اخوان را بهم * الفتى نه در ميان قال فيض و حال فيض\r\nعشق « 2 » و عرفانش بده از مسلك صدق و صفا * تا هُدى يابند اخوان از ره افعال فيض\r\nقرب « 3 » و انس خويش بخشاى از ره زهد و ورع * فيض را و هر كه را سرّيست بر منوال فيض\r\nصبح و شامش رو به خود كن تا نبيند غير تو * هم غدوّش را منوّر ساز ، هم آصال فيض\r\nنصرتى « 4 » ده تا ظفر يابد بر اعداى درون * فيض را و هر كه باشد در طريقت آل فيض \r\n\r\n\r\n","description":"","footnote":"\r\n( 1 ) - دار آينده .\r\n( 2 ) - عشق در مدرسهء عالى سپه‌سالار ديوان داود متخلص به عشق به شمارهء 1194 موجود است ، عرفان ، صدق ، صفا ، هُدى : اين القاب و تخلص شعرى ياران فيض مىباشد كه قصيده در مديح فيض سروده‌اند .\r\n( 3 ) - قرب ، انس ، زهد ، ( و شايد ورع ) نيز اصحاب فيض بوده‌اند .\r\n( 4 ) - نصرت و ظفر نيز دو تن از ياران فيض .\r\n","page_name":" 174 ","page_number":176},
  {"content":"\r\n\r\n شوق « 1 » و ذوقش بخش تا يابد نجاتى از خودى * بو كه تسليم و رضا گردد مقام و حال فيض\r\nباوفا همراه دارش در ره ايمان و خير « 2 » * تا برد فوز از لقا ، گردد بلند اقبال فيض\r\nدر بقاى « 3 » خود فنا سازش به اوج معرفت * تا نماند در حضيض شرك و شك اطلال فيض\r\nاز جبينش كن درخشان نور ايمان آشكار * پيش از آنى كز نظر پنهان شود تمثال فيض\r\nبر سعادت نه بناى سرنوشتش يك‌به‌يك * از ره اثبات و محو آباد كن آزال « 4 » فيض\r\nكش‌كشانش از ره سجّين « 5 » بعليين رسان * وصل كن با عروة وثقاى خود چنگال فيض\r\nجا بفردوس برين ده در مقام امن و عيش * فيض را و هر كه مىپرّد به پرّ و بال فيض\r\nائتلافى بخش اخوان را به يكديگر ز لطف * تا كند جمعيت اهل و داد اكمال فيض\r\nدارد اميد فلاح خويش و اخوان صفا * با صد امّيد دگر ، يا رب برآر آمال فيض \r\n\r\n\r\n","description":"","footnote":"\r\n( 1 ) - شوق ، ذوق ، نجات ، تسليم ، رضا از ياران فيض .\r\n( 2 ) - وفا ، ايمان ، خير ، فوز ، لقا نيز از ياران وى .\r\n( 3 ) - بقا ، فنا نيز از اصحاب فيض - جنگ : در اوج معرفت\r\n( 4 ) - محو كن ، اثبات كن ، آباد كن آزال فيض .\r\n( 5 ) - تك سجّين .\r\n","page_name":" 175 ","page_number":177},
  {"content":"\r\n\r\n نيست قوم و خويش او جُز اهل قدس و اصطفا * صاحب علم است و تقوى عمّ فيض و خال فيض « 1 »\r\nهر كه مهر فيض در دل دارد ، او يار خداست * ز آنكه نتوان طرف بست از جاه فيض و مال فيض\r\nهر كه با او آشنائى كرد فيض حق گرفت * از سخنهاى لطيف و ظاهر اعمال فيض\r\nگرچه بار خود بدوش خويش دارد روز و شب * دوش اخوان فارغست از محنت اثقال فيض\r\nخرّمى در خرّمى باد و نشاط اندر نشاط * آنكه را يكدم كفايت مىكند اشغال فيض\r\nدوش « 2 » جان را از گرانان بار الها كن سبك * بيش ازين طاقت ندارد كو كشد اثقال فيض\r\nهر كه او نبود سزاى صحبت ياران او * ده ملالش تا نگردد باعث املال فيض\r\nرفق و حلم و لطف و انصاف و مروّت كن عطا * عيب‌جوئى را كه دارد روى در دنبال فيض \r\n\r\n\r\n","description":"","footnote":"\r\n( 1 ) - فيض در اين بيت اشاره بعلم و تقوى عم و خال خود كرده است امّا نام آن دو را نياورده است اينجانب با\r\nتحقيقات وافى نتوانست عموى وى را بشناسد امّا خال وى شيخ الاسلام نور الدين محمد بن ضياء الدين محمد رازى كاشانى است نامبرده در تمام علوم دينى به‌ويژه حكمت الهى مشهور بوده و فيض كاشانى نيز يكى از شاگردان اوست در بيشتر تذكره‌ها نام وى آمده است توضيحا فرزند وى نيز ضياء الدين محمد كاشانى است كه مشهور بضياء العرفا بوده و در شعر ضيائى تخلّص داشته است .\r\n( 2 ) - جنگ : دوش دل .\r\n","page_name":" 176 ","page_number":178},
  {"content":"\r\n\r\n هر كه او دارد حسد بر نعمت دنياى او * حال دنيا باد او را خوش‌تر از احوال فيض\r\nو آنكه او دارد حسد بر نعمت عقباى او * حال عقبى باد او را بر مثال حال فيض\r\nدشمنان نعمت حق كار مشكل كرده‌اند * دشمنان را دوست كن آسان كن اين اشكال فيض\r\nاهل الفت را خداوندا به يكديگر ببخش * در قيامت گر گناه آرند بر منوال فيض\r\nفيض را آنگه بديشان بخش و از جرمش مپرس * چون روانشان راه حق طى كرد در دنبال فيض\r\nاز انات و حلم تو مغرور شد اهمال كرد * گشت امهال تو يا رب باعث اهمال فيض\r\nاينك آمد بر درت گريان و ندمان و حزين * رحم كن بر ديدهء پُراشك مالامال فيض\r\nدوشش از بار گنه سنگين و پاش از ننگ لنگ * بر مطاياى پشيمانى بنه احمال فيض\r\nدست گيرش از كرم تا در نيفتد در جحيم * پاى دارش ، برندم در رشد زن چنگال فيض\r\nهيچ طاعت نيست او را كو ندارد صد خلل * چشم غفران دارد از تو يك‌به‌يك اخلال فيض \r\n\r\n","description":"","footnote":"","page_name":" 177 ","page_number":179},
  {"content":"\r\n\r\n كرده از بند هوا غل در گلوى « 1 » بندگى * بندگى را يا رب آزادى ده از اغلال فيض\r\nاز معاصى قفلها بر مخزن عرفان‌زده * با مفاتيح انابت فتح كن اقفال فيض\r\nقفلها را برگشا و گنجها ، به روى بريز * حل كن از هريك گره « 2 » از صد هزار اشكال فيض\r\nدر سداد راه دينش بين و صدق اعتقاد * پردهء عفوى بپوشان بر سر افعال فيض\r\nتا شود منصور بر اعداى بيرون و درون * نصر خود گردان قرين رايت اقبال فيض\r\nدر دلش مهر نبىّ و آل او جا كرده است * جاى آن دارد نظر برگيرى از اعمال فيض\r\nچون هدايت كرديش راه صواب اهل بيت * در قيامت كن كفايت يك‌به‌يك اهوال فيض\r\nفيض را گر تو بيامرزى نباشد آن عجب * بس گنهكارى كه آمرزيده‌اى امثال فيض \r\n\r\n\r\n","description":"","footnote":"\r\n( 1 ) - جنگ : كرده از خود بينيش غل در گلوى بندگى .\r\n( 2 ) - ن . علّامه : حل كن از يك گوهر سر صد هزار .\r\n","page_name":" 178 ","page_number":180},
  {"content":"\r\n\r\n\r\nگلايه از ابناء جنس حتى خويشاوندان مثنوى 300 بيت\r\n مىكنم حمد خالق يزدان * كه دلم را گسست از دو جهان\r\nمىكنم بعد از آن درود نثار * بر نبى و وصى و اهل تبار\r\nمىكنم پس سؤال از اهل درود * كه مرا واخرند از من زود\r\nآن‌چنان شد دل از جهانم سير * كز بنى نوع گشته‌ام دلگير\r\nبس كه افتاد عقده در كارم * از خود و قوم و خويش بيزارم\r\nساعتى با كسى چو بنشينم * دامن از عمر خويش درچينم\r\nشبحى گر شود ز دور پديد * بيم قربش بود عذاب شديد\r\nگر كند دل گمان آدميش * تيره گردد ز بيم همدميش\r\nدر خيالم چو بگذرد يكدم * صحبتى با كسى ، شوم همه غم\r\nآشنائى بخوابم ار آيد * خواب در چشم من دگر نايد\r\nصحبت خلق را ندارم تاب * نه به بيدارى و نه اندر خواب\r\nاز خودم هم ملال مىدارم * خون خود را حلال مىدارم\r\nطبعم از سايهء خودست ملول * هيكلم در خيالم آيد غول\r\nوحشت وحدتم ولى خوش‌تر * از لقاى جليس تن‌پرور\r\nصحبتى رو دهد چو با دو سه كس * بفسرد دل ز زمهرير نفس\r\nنامه‌اى آيدم گر از يارى * خواندنش هست بر دلم بارى\r\nپيكى از دور گر شود پيدا * بيم نامه سيه كند دل را\r\nز آنكه خاليست اكثر از مقصد * نيست الّا سياهى كاغذ\r\nخانه‌اى خواهم از خدا بىدر * چارديوارش از فلك برتر\r\nكه درو غير حق نباشد كس * همدم و همنشين خدايم بس \r\n\r\n","description":"","footnote":"","page_name":" 179 ","page_number":181},
  {"content":"\r\n\r\n گوشه‌اى بىاناس مىجويم * دم‌به‌دم لامساس مىگويم\r\nلامساسم چو سامرى شده ورد * ممكناتم گرفته گرداگرد\r\nحاش للّه ز كس كنم گله‌اى * در من از من فتاده و لوله‌اى\r\nخويش را در خيال چون آرم * غير را همچو خويش پندارم\r\nزين سبب از كسان گريزانم * كه كسان را چو خويش مىدانم\r\nنه همين نقص خود بود عارم * كز كمالات خويش بيزارم\r\nاز گمان كمال آيد نقص * و ز خيال كمال زايد نقص\r\nبا دو يارى كه همدمان منند * صحبت ار رو دهد چو جان منند\r\nليك كى رو دهد چنين صحبت * كه نمانده است در جهان الفت\r\nنيست يارى موافقى در دهر * گشتم اندر هواش شهر به شهر\r\nآنكه در خلق و در عمل نيكوست * مىنيابد ز علم دين جز پوست\r\nو آنكه در علم و معرفت بيناست * تابع شهوت و مطيع هواست\r\nلست « 1 » ذا ابتغى و لا ذاكا * اين ذا الخصلتين مثواكا\r\nروى بنماى دوست دل من * اى تو مصفاة روح از گل من\r\nدوست جان و دل كجائى تو * ماحى آب و گل كجائى تو\r\nدوستى را نمانده مغزى نغز * پوستى مانده ز آن بهى از مغز\r\nمعنى دوستى نمىبينم * ثمرى زين شجر نمىچينم\r\nمغز در ميوه‌هاى ايمان نيست * در تنان موانست جان نيست\r\nقحط شد مهربانى و گرمى * نيست شد غم‌گسارى و نرمى\r\nگرمى غير دود قليان نيست * نرمى جز نعاس افيون نيست\r\nبزمها از نفاق معمورست * سينها بىضيا و بىنورست \r\n\r\n\r\n","description":"","footnote":"\r\n( 1 ) - ن . ع . بست .\r\n","page_name":" 180 ","page_number":182},
  {"content":"\r\n\r\n چشم آرم برم بينم يار * باز بينم كه بر خودم همه بار\r\nنه به يارى مرا بود سلوت * نه تسلّى به خويش در خلوت\r\nجز دمى كو خداى ياد آرم * آن زمان نور مىشود نارم\r\nآن دمم را خدا فراوان كن * تن پرحيف را همه جان كن\r\nغافل از ياد خود مكن جان را * تقويت كن بهر دم ايمان را\r\nدم‌به‌دم غافلم كند شيطان * تو به يادت مرا از او بستان\r\nدم‌به‌دم مىفريبدم وسواس * ناسيم مىكند ورود اناس\r\nنه به تنهائى ايمنم ز ابليس * نه به صحبت مراست خير انيس\r\nمىندانم كه با كه بنشينم * تا كه از صحبتش ثمر چينم\r\nيار راه خداى نشناسم * هر كه بينم ز دور بهراسم\r\nبس كسان مشتبه بهم شده‌اند * به اميد سمن ورم شده‌اند\r\nزين سبب گاه مىكنم گله‌اى * افكنم در ضمير ولوله‌اى\r\nوضعهاى غريب مىبينم * در خودم ز آن نصيب مىبينم\r\nگر همان نيست مثل آنم هست * درخور خويش بيش از آنم هست\r\nروح اسلام دارد از من ننگ * زين سبب با خودم هميشه به جنگ\r\nاين كدورت مرا همه زمنست * در من اندوه و دمدمه ز منست\r\nخاطر من ز خود پريشانست * دل و جانم ز خود پشيمانست\r\nزين سبب مىرمم ، ز هم‌نفسان * كه مبادا ، بدم رسد به كسان\r\nتا كه واقف شدم ز پايهء خود * مىرمم دم‌به‌دم ز سايهء خود\r\nهر كه خود را بجهل بشناسد * لاجرم او ز خويش بهراسد\r\nدم‌به‌دم خاطرم ز خويش رمد * چون كسى كو ز دشمنى ترسد\r\nسختر از خودم عدوئى هست * در همه دشمنان چو اوئى هست \r\n\r\n","description":"","footnote":"","page_name":" 181 ","page_number":183},
  {"content":"\r\n\r\n مىبرد هر نفس ز راه مرا * تا مگر افكند به چاه مرا\r\nره به مقصود اگرچه مىدانم * مركبى سوى ره نمىرانم\r\nمركب تن بجان نمىتازم * چارهء كار خود نمىسازم\r\nروز تا شب هميشه در كارم * شب چو شد حاصلى نمىدارم\r\nگفته‌ام منتج پريشانيست * كرده‌ام مورث پشيمانيست\r\nنه ز خود خير بينم و نه ز غير * مانده‌ام در ره هدى از سير\r\nشهرهء شهرها شده‌ام بغلط * شهروانم « 1 » روا شدم بغلط\r\nشعر و تصنيف من به هند رسيد * شهرت كاذبم بسند رسيد\r\nصيت من رفت تا به خطّهء شام * سوى من رو نهاد خاص و عام\r\nنام من دست يار شهرت شد * صفو عيشم همه كدورت شد\r\nعمر من پايمال مردم شد * آنچه سر بود هم مرا دم شد\r\nاوفتادم بدست عامى چند * سوختم ز اختلاط خامى چند\r\nاز من خسته دل چه مىخواهند * دل و جان مرا چه مىكاهند\r\nبگذارند گوشه‌اى گيرم * بهر عقبام توشه‌اى گيرم\r\nچند روزى به حال خود باشم * در غمان مآل خود باشم\r\nباقى عمر خانه بنشينم * دامن از اختلاط درچينم\r\nدل ز دنياى دون بپردازم * چارهء كار آخرت سازم\r\nعمر بهر تهيّه هم بنماند * از مشاعر بقيه هم بنماند\r\nماند از كار خويش سمع و بصر * باصره شد ضعيف و سامعه كر\r\nذائقه زرع طعم را بدرود * شامّه كرد طيب را بدرود\r\nجسد از غاذيه بريد اميد * بدن از ضعف ناميه كاهيد \r\n\r\n\r\n","description":"","footnote":"\r\n( 1 ) - شهروا : سكه سمين ناخالص ويژه شهرى مخصوص .\r\n","page_name":" 182 ","page_number":184},
  {"content":"\r\n\r\n لذّت جسم پا كشيد از تن * طيباتش طمع بريد از تن\r\nهم طواحن « 1 » ز آسيائى ماند * هم ضواحك « 2 » ز خودنمائى ماند\r\nقوت پا فتاد از رفتار * يارى دست نيز ماند از كار\r\nعافيت از مزاج دست كشيد * هر مرض در تن آمد آراميد\r\nپاى تا سر همه عليل شدم * خيل امراض را ذليل شدم\r\nعشر هشتم ز عمر شد آخر * بر جبين آنچه بود شد ظاهر\r\nزين‌پسم هست ارادهء مردن * مردن اختيار و جان بردن\r\nبه خوشى بگذرم ز خواهش خويش * پيش از آنى كه مرگ آيد پيش\r\nمىنوشم حديث موتوا را * بگروم قبل ان تموتوا را\r\nوقت خود را معاف مىخواهم * دردى عمر صاف مىخواهم\r\nكى كجا مىتوانم آراميد * شهرتم بست راه هر اميد\r\nهر زمان واردى هجوم كند * تا مرا بندهء رسوم كند\r\nخويش را ساعتى ببايد ساخت * خاطرش را منافقانه نواخت\r\nعذر تقصير خويش مىخواهد * كه ز جان و دلم نمىكاهد\r\nاز من اى كاش بهره‌اى ببرند * از ره انتفاع بىخبرند\r\nيا خبر هستشان و پروانى * جُز دو و سه نفر ، دگرها ، نى\r\nآن دو و سه رفيق آخرتند * بهر عصيان « مهجه ؟ » مغفرتند\r\nديگران روزگار ضايع كن * روز و شب خدمت طبايع كن\r\nبس جهالت گرفته مردم را * نشناسد كسى ز سر دم را\r\nنه سخن در كسى اثر دارد * نه كس از نقص خود خبر دارد\r\nهمه از عيب خويش بىخبرند * در بد غير صاحب‌نظرند \r\n\r\n\r\n","description":"","footnote":"\r\n( 1 - 2 ) ) - طواحن : دندانهاى آسيا و ضواحك : ثنايا و انياب .\r\n","page_name":" 183 ","page_number":185},
  {"content":"\r\n\r\n همه تن‌پرورند و جان كاهند * نزد خود كوه و نزد حق كاهند\r\nپاى عقبىنوردشان لنگست * دست طاعت‌گزارشان تنگست\r\nقدم ره‌نوردشان خسته است * ديدهء عيب بينشان بسته است\r\nحبّ دنيا سرشته در گلشان * آشيان كرده ديو در دلشان\r\nدلشان جاه و سرورى خواهد * تنشان جامهء زرى خواهد\r\nتن خود را به زيور آرايند * با دل خويش برنمىآيند\r\nچون زنان رنگ و بوپرستانند * از شراب غرور مستانند\r\nهمه دعواى بهترى دارند * همه سرهاى مهمترى دارند\r\nهمه با آنكه دست يكدگرند * در كمين شكست يكدگرند\r\nخرد حق‌شناس نيستشان * و ز مكانى هراس نيستشان\r\nايمنند از حوادث گردون * غافلند از قضاى كن فيكون\r\nز اجتناب فضول ننگ كنند * كار بر خويش و غير تنگ كنند\r\nاز دَرِكَم ز خود سؤال كنند * عزّت خويش پايمال كنند\r\nخاك بر فرق عقل مىبيزند * آبروى سؤال مىريزند\r\nدر تنعّم درازدستانند * در تكلّم هزاردستانند\r\nمست و مغرور بادهء هوسند * تهى و پرغريو ، چون جرسند\r\nدرد دينى نمانده در عالم * مرد دينى نه در بنىآدم\r\nنيست پيدا ز اهل دين گردى * نيست ميدان شرع را مردى\r\nزن و شانند و دعوى مردى * هيچيك را نه معنى مردى\r\nگر سه و چار اجتماع كنند * سعى در خون انتفاع كنند\r\nپوچ گويند و حرف بيهوده * وز مهمّات كار آسوده\r\nشرع و آداب شرع شد متروك * حرمت دين و عقل شد مهتوك \r\n\r\n","description":"","footnote":"","page_name":" 184 ","page_number":186},
  {"content":"\r\n\r\n زين سبب شد جهان به چشمم تنگ * زين سبب ز اختلاط دارم ننگ\r\nپيش ازينم گريزگاهى بود * از كسان قمصرم پناهى بود\r\nقمصر از شهر حاليا بترست * معبر خلق و مورد خطرست « 1 »\r\nدر ميان خلايق افتادم * از نظرگاه خالق افتادم\r\nانتفاعى ز من ميّسر نيست * حظّىام از سماع و مبصر نيست « 2 »\r\nكتبم نفع بيشتر دارد * خواندنش ذكر و فكر مىآرد\r\nدر اصول و فروع شرع شريف * كرده‌ام تا بقرب صد تصنيف\r\nنثر و منظوم و فارسى عربى * كرده‌ام در افاده بوالعجبى\r\nاز كتاب و حديث كردم جمع * در ره آخرت نهادم شمع\r\nطالبان را زده صلائى عام * بهره گيرند از آن خواص و عوام\r\nخاص را تحفه‌اى ز مغز سخن * عام را بهره‌اى ز نغز سخن\r\nبايد آن را بدست عقل سپرد * نفعها زان به روزگاران برد\r\nاز من اين قدر بهره بس باشد * اثر كس بجاى كس باشد\r\nليكن اكثر نه اهل اصلاحند * در ظُلَم دشمنان مصباحند\r\nمن چه‌سان شمع وعظ افروزم * پيش كوران چراغ جان‌سوزم\r\nمن كه اصلاح خويش نتوانم * چون كسان را به راه حق رانم\r\nمن كه اصلاح جان بود كارم * تاب تن‌پروران كجا آرم\r\nآنكه چندين نفر به پا دارد * روبرو بهر عيش وادارد\r\nمتصل در دهانش محكم نى * طالب كيف و قهوه پىدرپى\r\nدم‌به‌دم با كسى خطاب كند * يا به خدمت‌كنان عتاب كند \r\n\r\n\r\n","description":"","footnote":"\r\n( 1 ) - اشاره به خلوت قمصر است كه براى فرار از مزاحمان بوده نه گردش و تفريح .\r\n( 2 ) - اشاره به هشتاد سالگى اوست كه ظاهرا سخت دچار ضعف جسمى به‌ويژه بينائى بوده‌اند .\r\n","page_name":" 185 ","page_number":187},
  {"content":"\r\n\r\n همه‌شان نفس حاجتند امروز * در همه كار دم‌به‌دم شب و روز\r\nهمه حاجاتشان ز بهر تنست * جان منكوسشان ز شهر تنست\r\nپاى تا سر تنان بىجانند * بهر ماكول فاضل انبانند\r\nيطعمون الطعام طعم اثيم * يشربون الشراب شرب الهيم\r\nشد خواطر غريق در شهوات * چه بفهمند از حديث و روات\r\nكى درين حال رو دهد صحبت * در خواطر كجاست جمعيت\r\nبخصوص از معارف ارواح * كه ببايد تهى شدن ز اشباح\r\nكى خدا را توان به ياد آورد * كى غم روز حشر بتوان خورد\r\nچشمشان اشك را كجا شايد * يا ز لبشان حديث حق آيد\r\nگر كسى حرف از خدا گويد * عقل كل بر ملالشان مؤيد\r\nفهم اسرار چون توان كردن * كسب انوار چون توان كردن\r\nچون دهد دست صحبت ارواح * نزد خشب مسنّده اشباح\r\nچون توان با حضور دادن گوش * قلچماقان ستاده دوشادوش\r\nآنكه آداب شرع نگزارد * زهد و تقوى و دينش نگوارد\r\nكى رموز كلام حق فهمد * بُز اخفش بود سرش جنبد\r\nفهم اسرار چون توان كردن * ننهى تا كه شرع را گردن\r\nآنكه شد در فضول مستغرق * فصل باطل كجا كند از حق\r\nآنكه او سير در كتاب كند * از ضرورات اجتناب كند\r\nخايضان فضول را چه رسد * ناقصان عقول را چه رسد\r\nعقل بدرود كرد مردم را * داد دستى خران بىدم را\r\nتا تو تن‌پرورى و جان‌كاهى * نبرى راه سوى آگاهى\r\nبر دلت طبع و رين محكم شد * بصرت را غشاوه مبرم شد \r\n\r\n","description":"","footnote":"","page_name":" 186 ","page_number":188},
  {"content":"\r\n\r\n بر تو احكام شرع شد پنهان * شرع را شد مخالفت آسان\r\nمىروم گر دلى كنم خالى * ترسم اندر بيان شوم غالى\r\nتن‌پرستى كه او سواد آموخت * دين خود را به ننگ و عار فروخت\r\nشد بجد دشمن شعاير دين * متعافى شد از سراير دين\r\nعيب در راعيان دين جويد * عثرت ساعيان دين پويد\r\nعاميان را ز دين كند گمراه * تا كه شان با خود افكند در چاه\r\nجهل كردست علم و دانش نام * تا كه گولان درافكند در دام\r\nاز هواى خودش الهى ساخت * خويشتن را به بندگيش نواخت\r\nشد فرو در بلابل شهوات * چشم بست از غوايل شهوات\r\nمىنترسد ز سوء عاقبتش * واى بر روزگار آخرتش\r\nناقصى روى در افاده كند * سخنى را كه گفت اعاده كند\r\nغرضش چيست ؟ عرض دانائى * هستش اندر سخن توانائى\r\nبا به از خود چو مجتمع گردد * مىتواند كه منتفع گردد\r\nمىكند سعى منتفع نشود * يا كند سعى مجتمع نشود\r\nدر دلش حبّ جاه مىرويد * حبّ جاهش گناه مىرويد\r\nحق تعالى نگاه دارد از اين * بنده را در پناه دارد از اين\r\nهر دو هفته بيايد از شهرى * يار شيرين‌نماى پرزهرى\r\nبر بيچاره‌اى نزول كند * تا رسد خوض در فضول كند\r\nسمت اهل علم مىدارد * از دمش برف جهل مىبارد\r\nدر نمود اهل علم و هيچ مدان * جاهلى در لباس دانايان\r\nدعوى دين و علم و بىبهره * نيست كس را خلاف او زهره\r\nكافيه نيست بهر او كافى * دم زند از شفا و از وافى \r\n\r\n","description":"","footnote":"","page_name":" 187 ","page_number":189},
  {"content":"\r\n\r\n مدرسه چند ساختند ملوك * بهر آسانى طريق سلوك\r\nبهر اهلش وظيفه تعيين شد * عام را كسب علم آيين شد\r\nهمه اصناف رو به مدرسه كرد * بهر او باز زرق و وسوسه كرد\r\nتنگ شد جا به كديه افتادند * به تشبّه به قوم دلشادند\r\nطلب علم او دعائى شد * سمتش مايهء گدائى شد\r\nنيست از علم جز لباسش بهر * در گدائى فتاده شهر به شهر\r\nكسبشان بهر قوت شد دشوار * ريزش آب رويشان شد خوار\r\nنيست از كسب علمشان دلشاد * روزى مفتشان غرض افتاد\r\nسايلى هر به هفته‌اى آيد * كديه‌اش را به علم آرايد\r\n« قولى ؟ » گريه در گلو افكن * شاكى از بينوائى و رهزن\r\nكه كتاب مرا حرامى برد * توشه هم رفت و چاروا هم مرد\r\nبينوايم برهنه‌ام به سبيل * مستحق زكات ابن سبيل\r\nنيست معلوم راست مىگويد * يا طمع را بهانه مىجويد\r\nسى و چل آيد و چنين گويد * همه يك نوع در انين مؤيد\r\nكذب بگرفته است عالم را * صدق بگذاشت نسل آدم را\r\nزين گدايان خام عام لآم * خيل طلّاب علم شد بدنام\r\nگه عزيزى به نزد من آيد * كه مرا وجه روزئى بايد\r\nسوى اردونويس مكتوبى * تا دهندم وظيفهء خوبى\r\nگويمش رو به گوشه‌اى بنشين * از خدا خواه و عافيت بگزين\r\nگر در اردو دَرِ وظيفه زنى * نگشايند تا كه جان نكنى\r\nگر دهندت كم و نكد بينى * بهر تحصيل روز بدبينى\r\nمن چه گويم ز اولياش برات * متصدى ببين و ايل برات \r\n\r\n","description":"","footnote":"","page_name":" 188 ","page_number":190},
  {"content":"\r\n\r\n گه عزيزى به بنده فرمايد * خدمتى كن به كار او نايد\r\nنتوان آمدن ز عهده برون * تا نگردد دل حزين پرخون\r\nگه كتابى طلب كند خامى * كه نفهمد از آن بجز نامى\r\nبهر صندوق مىنويساند * تا بگويند اينكه مىخواند\r\nگه نزاكت مآب خوش‌لهجه * نغز و موزون و صاحب بهجه\r\nپاى تا سر حرير و زر چو زنان * سخن از زهد گويد و عرفان\r\nگاه صوفى لباسِ تركىگو * جويد اسرار علم موى بمو\r\nحرف معقول مىنيارد گفت * درّ مفهوم مىنيارد سفت\r\nحرف از وحدت وجود زند * مغز در كله‌ام بدود زند « 1 »\r\nمن بيچارهء اصم چكنم * سخنش گر بنشنوم چكنم\r\nسخنش گر بنشنوم چه كنم * من بيچارهء اصم چه كنم\r\nاترك الترك زين سبب گفتند * يا . . . كشد دُرى سفتند\r\nقلچماقى كه آيد از اردو * زهر در آستين و خنده به رو\r\nفاتحه خواند و دعا از من * جويد امداد بر جفا از من\r\nبه كمر بسته تيغ و تير و كمان * تا به زور آب گيرد از پى نان\r\nخامكى گه به اختلاط آيد * از در بهجت و نشاط آيد\r\nشورشى از ستم فكنده به شهر * گيرد از هر ضعيف و مسكين بهر\r\nحبسشان مىكند به تنگ آيند * يا ز خفّت به عار و ننگ آيند\r\nبدهند آنچه خواهد او زيشان * تا رهند از عقوبت ذى شان\r\nبه ستم مال مىبُرد ز كسان * گويد اين است قاعده ديوان \r\n\r\n\r\n","description":"","footnote":"\r\n( 1 ) - در حاشيه ضرب المثل تازى چنين اترك الترك ما تركوك فانّهم ان احبّوك اكلوك و ان ابغضوك قتلوك .\r\n","page_name":" 189 ","page_number":191},
  {"content":"\r\n\r\n راست گفت او كه رسم ديوانست * ديو در فرس نام شيطانست\r\nچون ز اسلام و دين بريد اميد * رسم ديوان گرفت و آراميد\r\nكه به او كى كجا تواند گفت * كس ز ظلم تو مىنيارد خفت\r\nواى بر ظالمان به روز جزا * مالك نار گويد اينت سزا\r\nنه شرابست و نان كه مىنوشى * نه حريرست و زر كه مىپوشى\r\nآن طعام و شراب غسلين است * خون ريش دل مساكين است\r\nآن زر و آن حرير قطرانست * دست‌باف يتيم بىنانست\r\nهر گناهى كه با خدا باشد * صاحبش عفو را سزا باشد\r\nوانكه با خلق مىكنى ز ستم * هست موقوف عفو خصمت هم\r\nكى كند عفو آن به روز جزا * هست مُحتاج ذره‌اى آنجا\r\nظالم ار خير كرده باشد ازو * منتقل مىشود به دشمن او\r\nحسناتش گرفت چون مرخصم * كندش بار عدل حق بر خصم\r\nهر گناهى كه كرده آن مظلوم * همه بر ظالم آورند هجوم\r\nكند آن را به دوش ظالم بار * بايدش ز آنكه حاصل او زار\r\nپس خلاصى نيابد از هر غم * تا بيابد جزاى عدل ستم\r\nواى بر آنكه ظلم او شد عام * بر سر او چه آورند خصام\r\nگويد آن يك كه مال من خوردى * ديگرى آنكه عرض من بردى\r\nديگرى گويدش كه تو روزى * كرديم هرزه سبّ دلسوزى\r\nديگرى گويد اى سعيد ابد * نوكرت تازيانه بر من زد\r\nاز تو خواهم تلافى آن كرد * آلتى بود در كفت اى مرد\r\nظالم آن روز واى واى كند * تا به قعر جحيم جاى كند\r\nدر حقوق كسان شفاعت نيست * از شفاعت در آن بضاعت نيست \r\n\r\n","description":"","footnote":"","page_name":" 190 ","page_number":192},
  {"content":"\r\n\r\n ز آنكه حق كسان بنگذارند * تا عدالت در آن بجا آرند\r\nاين‌چنين آمده است در اخبار * حاش للّه غلط كنم اخبار\r\nدر سخنهاى من گزافى نيست * آنچه گويم در آن خلافى نيست\r\nگرچه دائم اثر نمىدارد * گويم آن را كه خاطرم آرد\r\nاى ذهب‌پوش خوش‌خور أذهبتم * طيبات بها تمتّعتم\r\nفى الحياة الدنية الدنيا * و رضيتم بها من العقبى\r\nبه عذاب الهوان تحزونا * نزلت فيكم ستجزونا\r\nز آنكه تستكبرون فى الارضيد * و بما تفسقون فى الارضيد\r\nرو به خوابش ز سورهء احقاف * من بگفتم نه پيش خود به گزاف\r\nشير نزد رسول آوردند * شكرى در درون آن كردند\r\nكرد رويش به مُهدى و فرمود * دو شرابست اين يكى بس بود\r\nنه حرامست ليك مىترسم * كه شود جايگير در نفسم\r\nچون لذيذى به عمرى افزونست * آنكه هر روز مىخورد چونست\r\nسائلى با امام صادق گفت * كيست احمق ببين چه درّى سفت\r\nگفت احمق كسى بود كه خورد * هرچه را خواهشش به آن بكشد\r\nمىخورد هرچه را كه مىخواهد * به تن افزايد و بجان كاهد\r\nشهوت بد ز اكل الوانست * غضب بد نتيجهء آنست\r\nاصل هرزه خورى ز بيكارى است * بيخ تن‌پرورى ز بيكارى است\r\nگفت صادق خداى بيزارست * از كسى كو جوان و بيكارست « 1 »\r\nخويشتن را بدار بر كارت * آب مىزن ز شوق بر نارت\r\nبود از ديو رستگار شوى * فارغ از شغلهاى نار شوى \r\n\r\n\r\n","description":"","footnote":"\r\n( 1 ) - من الحديث : انّ اللّه تعالى يبغض الشّاب الفارغ .\r\n","page_name":" 191 ","page_number":193},
  {"content":"\r\n\r\n آتش شهوتت شود خاموش * ديگهاى غضب فتد از جوش\r\nشمعى از نور جان برافروزى * ماتم خويش گيرى و سوزى\r\nاى برادر ره فضول مرو * جز ره راست خمول مرو\r\nخانه بنشين و در قناعت كوش * روى در حق كن و به طاعت كوش\r\nمن كه خواهم به خانه بنشينم * نكند اشتهار تمكينم\r\nتو كه خود اختيار خوددارى * جهد كن توشه‌اى بدست آرى\r\nزين شكم‌خوارگان كنارى گير * ز اهل ايمان و عقل يارى گير\r\nعالمى را اگر بدست آرى * صحبتش را ز دست نگذارى\r\nبگذر از رسم احمقان ديار * تا كه حاجت نباشدت بسيار\r\nآنكه عيش ترا شمارد كم * تا توانى ز قرب او كن رم\r\nآنكه طور ترا شمرد حقير * بئس مولاى تست و بئس عشير\r\nآنكه اندوخت سيم و زر شب و روز * وارثش گفت من خورم تو بسوز\r\nنيست آسايش خور و خوابش * خالى است از حضور محرابش\r\nبهر آسايشست آن طلبش * غافل است از فزودن تعبش\r\nغرق شد در مشقّت معلوم * بهر دفع مشقّت موهوم\r\nاى خدا رحم كن بر آن بنده * تا نگردد ز خويش شرمنده\r\nتا كند اكتفا به رزق كفاف * از كدورت شود معاشش صاف\r\nفيض بس كن ز پند بيهوده * تا شوند اهل سمع آسوده\r\nچون مرا از منست حزن و ملال * شكوهء من ز غير نيست حلال\r\nچشم دارم مرا حلال كند * آنكه از شكوه‌ام ملال كند\r\nبيشتر شكوه‌ام ز خويش بود * دلم از جور خويش ريش بود\r\nحق تعالى مگر دهد توفيق * كه دچارم شود رفيق شفيق \r\n\r\n","description":"","footnote":"","page_name":" 192 ","page_number":194},
  {"content":"\r\n\r\n تا بروبد دل مرا ز غبار * تا بدارد تن مرا بر كار\r\nتا ستاند مرا ز من نفسى * تا كه از نور او برم قبسى\r\nخدمتش را بجان مريد شوم * از دم صحبتش سعيد شوم\r\nتا اعانت كند مرا در دين * بس كنم تا ازين انين و حنين \r\n\r\nمثنوى « شروط الضيافة و موانعها » منقول از نسخهء حجة الاسلام رضوان مآب علّامه فيضى\r\n مىكنم حمد ايزد متعال * كه نمودم ره جواب و سؤال\r\nگفت يارى ، بگو ، اگر دانى * لم و كيف و شروط مهمانى\r\nآنچه زو آمده است در اخبار * يا بيان كرده‌اند ، در آثار\r\nگفتمش ضيف بر دو قسم بود * آشنائى است يا غريب بلد\r\nآشنا دوستى كه مدعوّ است * آن غريب آنكه غير مرجوّ است\r\nناگهان آيد و شود نازل * بسته بر ميزبان و خلقش دل\r\nلم دعوت مزيد انس بُود * تا محبّت بدان زياد شود\r\nيا كه حرف از خداى گفته شود * دُر دلها به ذكر سُفته شود\r\nيا حديث لطيف پيغمبر * سخن اهل بيت آن سرور\r\nلم ثانى رعايت ياريست * يا كه محتاج را مددكاريست\r\nآنكه باعث بر آن مؤانست است * شرط آن اولا مجانست است\r\nجنس بايد بجنس بنشيند * تا كه از صحبتش ثمر چيند\r\nجنس با غير جنس يار شود * هر يكى بر قرينش بار شود \r\n\r\n","description":"","footnote":"","page_name":" 193 ","page_number":195},
  {"content":"\r\n\r\n كيف ترم تكلف است در آن * و ز تكلّف گذشتن مهمان\r\nبايد اوّل فزونى در مال * تا نباشد گران بر اهل و عيال\r\nنكند قرض ، بهر مهمانى * دهدش دست آن به‌آسانى\r\nميزبان هرچه دارد آرد آن * ميهمان خوش شود دلش به همان\r\nبه مكان و فراش و سفره و زاد * هرچه باشد شود روانش شاد\r\nيكدگر را تعب نفرمايند * ره بيگانگى نپيمايند\r\nهريك آيد برون ز خوف و اميد * تا به مجلس تواند آراميد\r\nنپسندد خدا تكلّف را * نه رسول خدا تعسّف را\r\nچون ز كلفت گذشتى آسانست * الفت و دوستى فراوانست \r\n\r\nدعوت كردن كسى از حضرت امير عليه السّلام\r\n كرد دعوت امير را يك مرد * به دو شرطش على اجابت كرد\r\nاولا چيزى از برون نارد * ثانيا آرد آنچه را دارد\r\nكرد آن مرد آن دو شرط قبول * رفت تا خانه‌اش وصىّ رسول\r\nور شروطست دعوت فقرا * اغنيا را چو آورد بسرا\r\nميهمان بىاجازه نتواند * كه پسر را رفيق گرداند\r\nور شروطست ضيف را اكرام * خود نمودن به خدمتش اقدام\r\nخدمتش را غنيمتى شمرد * ره تعظيم و حرمتش سپرد\r\nشرط ديگر شتاب در احضار * تا نباشد كلالى از انظار\r\nميهمانى كه خود شود نازل * بنهد بر هر آنچه باشد دل\r\nهرچه آرند واجبست قبول * فرض شد در نزول ترك فضول\r\nور حديث آمده رضا بدهد * آنچه را نزد واردان بنهد \r\n\r\n","description":"","footnote":"","page_name":" 194 ","page_number":196},
  {"content":"\r\n\r\n ليك ضيفى كه يار مدعوّ است * قَدَرش از فضول مرجوّ است\r\nگر غريبى به شهرى آيد پيش * فرض شد تا سه روز مهمانيش\r\nروز چارم ببايدش رحلت * مگرش ميزبان كند دعوت\r\nآن ضيافت كه عرف شد امروز * بدعتى منكريست ايمان سوز\r\nجمعشان جمع خالى از تقوى * ظاهرى جمع و باطنى شتّى\r\nروز را بانفاق بگذارند * همه از يكدگر در آزارند\r\nضيف را نيست خواهش صحبت * ميزبان را غرض بود شهرت\r\nنبود آن ضيافتى شرعى * خاطر ميزبان بود مرعى\r\nدر حديث ولايم آمد حصر * كرد بر پنج و بر چهارش قصر\r\nعرس و مولود و ختنه است و سرا * چون خرد يا كند به تازه بنا\r\nپنجمين چون ز مكّه مىآيد * قول ديگر به هر سفر بايد\r\nميهمانيست سنّت نيكو * مىشود ز ان موانستها خو\r\nباعث الفت است و پيوستن * دافع بغضتست و بگسستن\r\nدر ضيافت بود ظرافتها * و ز ظريفان سزد ضيافتها\r\nدل شكفتن در اختلاط شود * همدمى باعث نشاط بود\r\nميهمان روزى آورد همره * ميزبان پاك مىشود ز گنه\r\nليك در عصر ما شروطش نيست * بىتكلّف ندارد امكان زيست\r\nهمه كس نفس حاجتست امروز * در همه كار دم‌به‌دم شب و روز\r\nهمه حاجاتشان ز بهر تنست * جان منكوسشان « 1 » ز شهر تنست\r\nپاى تا سر ، تنان بىجانند * بهر ماكول فاضل انبانند\r\nروز تا شب دهانشان جنبد * مگر آن دم كه خوابشان گيرد \r\n\r\n\r\n","description":"","footnote":"\r\n( 1 ) - منكوس به معنى ( معكوس و معلق و وارونه ) .\r\n","page_name":" 195 ","page_number":197},
  {"content":"\r\n\r\n سخن پوچ و حرف بيهوده * خاطر از ذكر و فكر آسوده\r\nگاه ، اكل است و شرب و گاهى خواب * گه تصرف در آتش و در آب\r\nدم‌به‌دم قهوه بايد و قليون * لحظه‌لحظه مغيّر و افيون\r\nيطعمون الطّعام ، طعم اثيم * يشربون الشراب ، شرب الهيم\r\nشد خواطر غريق در شهوات * چه بفهمند از حديث و روات ؟\r\nكى درين حال رو دهد صحبت * در خواطر كجاست جمعيت\r\nهمه در فكر خدمت شكمند * يا كه در ذكر خدمت شكمند\r\nكى خدا را توان به ياد آورد * كى غم روز حشر بتوان خورد\r\nچشمشان اشك را كجا شايد * يا ز لبشان حديث حق آيد\r\nگر كسى حرفى از خدا گويد * عقل كل بر ملالشان مؤيد\r\nحرفشان نيست جز پراگنده * مجلس از دود شيشه آكنده\r\nمجملا آنكه تن‌پرستانند * از شراب غرور مستانند\r\nتن‌پرستيست عادت ايشان * حب شهوت سعادت ايشان\r\nهرچه عادت شود بكردن آن * قبح آن گشته از نظر پنهان\r\nاف برين اجتماع و مهمانى * تف برين انتفاع جسمانى\r\nزين سبب ميهمان نمىباشم * مترفان هم نمىخورند آشم\r\nخشك مغزم دماغ دودم نيست * حوصلهء كثرت ورودم نيست\r\nميهمان منند درويشان * اهل ايمان و دين و دل‌ريشان\r\nضيف هركس نظير او بايد * شبه هركس عشير او شايد\r\nمن كه اصلاح جان بود كارم * تاب تن‌پروران چه‌سان آرم\r\nآنكه چندين نفر به پا دارد * روبرو بهر عيش وادارد\r\nوقت سفره همه نظر دارند * ايستاده كه لقمه بشمارند \r\n\r\n","description":"","footnote":"","page_name":" 196 ","page_number":198},
  {"content":"\r\n\r\n كى توان خورد لقمه‌اى بحضور * لقمه باشد گرسنه را منظور\r\nبر من ار واردى نزول كند * بايدش نزل من قبول كند\r\nهرچه باشد و هر كه باشد ضيف * در شتا آيد او و گر در صيف\r\nز آنكه در طور خويش معذورم * و ز رسوم معاشرت دورم\r\nپيش ازينم گريز گاهى بود * از كسان قمصرم پناهى بود\r\nقمصر از شهر حاليا بتر است * معبر خلق و مورد خطرست\r\nميهمانى به ناگهان آيد * نيست آنچ آن عزيز را شايد\r\nما حضر غايب است در قمصر * نقل بايد بر استر و بر خر\r\nفاضل از قسط خود نمىدارند * قدر حاجات خويش مىكارند\r\nمردم شهر را نه نان به ادام * نان آنجا فطير باشد و خام\r\nكاه و جو هم به عسر نتوان داشت * جز كسى را كه خود تواند كاشت\r\nگندم و جو به شهر مىكارند * تا پياز و نمك ز شهر آرند\r\nآب و هيزم كه منبعش آنجاست * يخ و جمره ز شهر بايد خواست\r\nخر كى بايد و دو خربنده * تا نباشى ز ضيف شرمنده\r\nآن يكى با خرت به شهر رود * وين هميشه ملازم تو بود\r\nستمى هم ببايدت كردن * تا كه خادم نهد ترا گردن\r\nنه همين ظلم ضرب و بم باشد ؟ * جبر و دشنام هم ستم باشد\r\nآنكه قليون و قهوه مىنوشد * زر و سيم و حرير مىپوشد\r\nهرچه در شهر و ده تواند بود * همه در سفره‌اش بيايد زود\r\nخادم و چارواش هم بسيار * چند قليون ببايد و تيمار\r\nميزبان چنين عزيز ديار * بايدش هفت ، هشت خدمتكار\r\nآنكه از دست او ستم نايد * لب به دشنام هم نيالايد \r\n\r\n","description":"","footnote":"","page_name":" 197 ","page_number":199},
  {"content":"\r\n\r\n خادمى چون نگه تواند داشت * سفره يا بهر ميهمان آراست\r\nچون كند ميهمانى ز ايشان * ميهمانش بوند درويشان\r\nآنكه اصلاح مال نتواند * مال او را برند و او داند\r\nنتواند گرفت آن را پس * جز به امداد حاكمان و عسس\r\nبگذرد او ز مال دانسته * نكند شرح حال دانسته\r\nز آنكه داند كه عصر گرگانست * نه ره گوسفند و ميزان است\r\nشرح اين را بخوان تو در وافى * يا بجويش ز روضهء كافى\r\nاز اعاجيب روزگار توان * يافت كامد زمانهء گرگان\r\nحجّتى گر بيايدت بيضا * بنگر در امانت امنا\r\nگر امينى وكيل خرج كنى * يا كه در خادمانش درج كنى\r\nدزديش را بيا تماشا كن * كلّما شئت را كما شاء كن\r\nده خروسى و جل حساب كند * باز تكرار در كتاب كند\r\nو آنكه در بيع حاصلت كوشد * نيم آنت دهد كه بفروشد\r\nو آنكه مالت نگاه مىدارد * خويشتن را شريك پندارد\r\nهر كه ظالم نيست و مظلومست * از زن و خادم اينت معلوم است\r\nشكر مىكن كه نيستى ظالم * ظلم را بگذران و شو حالم\r\nچون جواب سؤال شد معلوم * شد بران هم زياده زان مفهوم\r\nبس كند فيض از كلام و حديث * حق نگه‌داردش ز خبث خبيث\r\nگفته شد حرفهاى بد مفهوم * حمل بر خسّتى شود موهوم\r\nآنكه را در سريرتش عيبى است * در دلش از پاك‌طينتان ريبى است\r\nو آنكه پاك است طينتش از عيب * در دل از عيبناك نبود ريب\r\nسخن ضيف يافت چون انجام * ختم شد و السلام و الاكرام \r\n\r\n","description":"","footnote":"","page_name":" 198 ","page_number":200},
  {"content":"\r\n\r\n\r\nقصيده موسوم به دهرآشوب « 480 بيت » منقول از نسخه محمد على صالح مورخ 1099 ملكى علامه\r\n پُر شد از جور و ستم روى زمين * به فلك رفت ز مظلوم انين\r\nاين كشيده است بر او تيغ جفا * او ز جُورش زده بر ابرو چين\r\nاين به فرياد كه مالم بُرد آن * آن به افغان ، تو غنى من مسكين\r\nاين به فرياد كه آنست چنان * آن زند داد كه اين است چنين\r\nبهر او تير نهاد اين به كمان * او نشست از پى قتلش به كمين\r\nدل زيد است ز خالد بريان * جان عمرو از ستم هر دو غمين\r\nبهر يك حبّه ز مالش كه برد * صد بلا بر سرش آرد از كين\r\nنيست راضى كه كند مالش ردّ * نيست خواهد شود از روى زمين\r\nزن خيانت كند از خانهء شوى * كه مرا هست به نزدش كابين\r\nهم مخونند همه ، هم خائن * اين از او مىبرد و او از اين\r\nقصر بر جارّ كند اشراف آن * جارّ با شكوه كند با غير اين\r\nدادنى را سبك و كاست دهند * اخذ خواهند كه باشد سنگين\r\nويل تطفيف نخواندند مگر * ز اوّل سوره ، انى فى سجّين\r\nزيد با عمرو ستاده است به جنگ * عمرو افروخته ، زو آتش كين\r\nهمه درد دل « بىدردانند » « 1 » * يك دگر را ز كهين تا به مهين\r\nهمه اندر حق هم ، بئس العون * همه بر باطل هم نعم معين\r\nاين برد « در حق او » « 2 » بئس الظّن * او بود در دل اين بئس قرين \r\n\r\n\r\n","description":"","footnote":"\r\n( 1 ) - نسخه علامه : بيدد مانند استنباطا درست شد\r\n( 2 ) - ن . علامه : اين برد حق او ، استنباطا درست شد .\r\n","page_name":" 199 ","page_number":201},
  {"content":"\r\n\r\n كند اين را به خلافى ، آن عيب * كه نه عيب است و نه هست آن در دين\r\nكند او را به خصالى ، آن مدح * نه در او هست و نه دارد تحسين\r\nآن يكى از نسبش مىلافد * از هُنر نيست ورا غير همين\r\nپسر از دست پدر ، خونين دل * پدر از ناخلف خود غمگين\r\nحاليا در غم و اندوه ، همه * تا چه پيش آيدشان ، روز پسين\r\nاز جهان امن و امانت برخاست « 1 » * نه امان ماند به عالم ، نه امين\r\nكذب بگرفت همه دور زمان * صدق ، معدوم شد از روى زمين\r\nوعده‌اى را كه بود عازم خلف * مؤمنى را به وفا ، كرده رهين\r\nخويش را دوست نمايد در رو * در عقب دشمن جان ، بئس قرين\r\nگويدش كار ترا بنده كند * حين گفتن نبود در دلش اين\r\nروبرو دست بدارد به دعا * در خفا مىكند از دل نفرين\r\nاز بُرون نيست بجز رسم نفاق * در درون نيست مگر ريشهء كين\r\nزىّ خود كرده ضلال اكثر * جمله را گشته ، تشبّه آئين\r\n« در بر ترك لباس صلحاء » « 2 » * « در پوتات لباس چندين »\r\nزيركانند همه در دنيا * ابلهانند چو پيش آيد دين\r\nآنكه فهميده گمانش دارى * از ضلالت بودش جا سجّين\r\nور نفهميدهء مغرور مپرس * كه چه در دل گذراند مسكين\r\nهمه محتاج هم از بىخردى * ز آنكه در قيد فضولند رهين\r\nبه اذاى ادب شرع و سُنن * بدعتى چند نهادند آئين\r\nيك سر موى اگر كج كردد * نگذرد نى ز كهين و ز مهين\r\nبگشايند زبان در طعنش * پوستينش بدرند از تهجين \r\n\r\n\r\n","description":"","footnote":"\r\n( 1 ) - ن . علامه : برخواست .\r\n( 2 ) - بيت ناخواناست .\r\n","page_name":" 200 ","page_number":202},
  {"content":"\r\n\r\n عُمدهء شرع اگر فوت شود * يك سر موى نگردند حزين\r\nعامه خود هيچ نفهمند ادب * نبودشان خبر از شرع مبين\r\nخاصه دانند كه حادث نه نكوست * ادب شرع متين است و رزين\r\nنتوانند كه تبديل كنند * اين ازو ترسد و او ترسد ازين\r\nتا كه خو كرده به عادت با آن * صعبش آيد كه كند خو با اين\r\nاهل علم اكثر ازين طايفه‌اند * ادب شرع ندارند آئين\r\nچند بيتى بشنو ز ايشان نيز * تا بدانى كه ز چه گشتند چنين\r\nمبتدى چون به تعلّم آيد * خود كند درس كتابى تعيين\r\nهيچ استاد نگويد با او * كه نباشد ره شاگردى اين\r\nز آنكه تكميل نخواهد او را * بهر ورزش كند او را تلقين\r\nيا شود تا به فضيلت مشهور * يا ز اوقاف كنندش تعين\r\nاو خودش نيست درين علم استاد * تا بداند به چه درسى است قمين « 1 »\r\nآن يكى درس شفا مىگويد * يا اشارات كند او تلقين\r\nاز شفا عافيت خويش نديد * وز اشارات نشد خود ره بين\r\nچه ازو كسب كند تلميذى * كه نه شايسته آن است و نه اين\r\nگيرد او درس اشارات و شفا * دو نفهميده به عمياء تلقين\r\nچه بفهمد ز شفا ، بيچاره ؟ * يا اشارات ، چه فهمد مسكين ؟\r\nاز اشارات به حق ، فهم شود * گر شفا يابد ازين رنج دفين\r\nگم شدش روز اشارات و شفا * مرض افزود و دوا شد غِسلين\r\nاز اشارات و شفا راه نجات * نتوان يافت ، ولى هست معين\r\nآن ذكّى را كه بود قابل آن * يا شود حل كه شد ، آن را به يقين \r\n\r\n\r\n","description":"","footnote":"\r\n( 1 ) - قمين - ارتقاء ، سزاوار\r\n","page_name":" 201 ","page_number":203},
  {"content":"\r\n\r\n چه شفا و چه اشارات و نجات ؟ * هرج‌ومرج است رسوم ره دين\r\nآنكه استاد بود هيچ مدان * و آنكه شاگرد بود ، هيچ مبين\r\nهيچ يك را نبود ، قصد صحيح * نيّت خير ، نه آن را و نه اين\r\nبهر دنيا به تعلّم ، كوشند * جاه و زر ، مقصدشانست نه دين\r\nخويش را عام نمايد از خاصّ * تا به مجلس بود و صدرنشين\r\nفقه ناخوانده فقيهش نام است * هيچ ناخوانده بود قاضى دين\r\nاز لغت هيچ مدان درس حديث * گويد و معنى قرآن مبين\r\nاز معانى نشنيدست و بيان * مىكند آيت قرآن تبيين\r\nنحو ناخوانده محدّث شده آن * صرف ناديده مفسّر شده اين\r\nخُفيه شرح دگرى پيش نهاد * تا كه بر درس بود شرح ، معين\r\nهرچه فهميد به خود نسبت داد * مىكند آنچه نفهمد تهجين\r\nپس به شارح كند آن را نسبت * تا بگويند كه افضل بود اين\r\nگرش آن شرح نباشد كافى * شرح وافى به كف آرد مسكين\r\nاين خيانت چو كند با استاد * نشود تا به ابد خير قرين\r\nنيست هر طالب علمى اهلش * اهل هر كار شناسد اهلين\r\nاكثر جزوكشان مىباشند * بهر اوقاف مدارس ساعين\r\nنتوان يافت در ايشان يك كس * اهل آبادى دنيا يا دين\r\nحرفه‌اى ليك توانند آموخت * « تا كه در شدت نباشد نه رهين » « 1 »\r\nتنبليشان نگذارد كه كنند * كار شايسته دنيا با دين\r\nهيچ استاد نگويد به يكى * كه برو هيمه بكش يا سرگين\r\nهركسى را ز براى كارى * آوريدند و به آنست قمين \r\n\r\n\r\n","description":"","footnote":"\r\n( 1 ) - عينا بازنويسى شد و مصراع مغشوش .\r\n","page_name":" 202 ","page_number":204},
  {"content":"\r\n\r\n نشنود هم اگرش گويد پند * نيست هم صرفه استاد درين\r\nاو هم از بهر رواج دنياش * خواهد از عام گروهى رنگين\r\nكه كذا اين كند و آموزد * علم لا ينفع از آن آفت دين\r\nگاه وقفى كه بود مصرف آن * جاى ديگر بودش آخذ دين\r\nگاه از جهل و گه از فسق كند * مثل اين كار بسى استادين\r\nدر ميان فضلا هست بسى * فرض و سنّت نشناسد در دين\r\nتا به طالب چه رسد يا جاهل * نتوان گفت و ليكن به كس اين\r\nجمع در مدرسه‌ها قومى چند * بهر آب و علف مفت زمين\r\nلقب خويش كند طالب علم * هر كه تن‌پروريش شد آئين\r\nهست در كسب معيشت كاهل * مال و جاهى طلبد از ره ( فين ) ؟\r\nحجرهء مدرسه‌اى تعين كرد * واليش كرد مر او را تمكين\r\nنه بود قابل فنى از علم * نه بود لايق درس و تلقين\r\nواليان را به گمان كو اهل است * نيستند اهل بصيرت والين\r\nاكثر آن است كه عامى ماند * آنكه او را نبود شر در طين\r\nو آنكه در طين بودش شيطنتى * عاقبت مىشود او آفت دين\r\nدشمن جان و دل دانايان * هادم هيكل ارباب يقين\r\nجنس اين طايفه بودند آنانك * سعيشان ريخت دم معصومين\r\nبصرى و ثورى و عمرو بن عبيد * آن لعين دگر از كوفيين\r\nاين زمان نيز چنانها هستند * زين سبب گشت نهان سرور دين\r\nتا ظهورى نكند آگاهى * ماند آن شر كه در ايشانست دفين\r\nآن يكى جمع احاديث كند * تا فريبد دل جهّال بدين\r\nنه ز تأويل خبر دارد هيچ * نه تواند خبرى را تبيين \r\n\r\n","description":"","footnote":"","page_name":" 203 ","page_number":205},
  {"content":"\r\n\r\n وين نويسد كتبى در حكمت * خاصه تا بشمردش ز اهليين\r\nفرق بهرج نشناسد ز سره * فيصل غث نتواند ز سمين\r\nگاه تركى كه نگويد جُز لحن * نگرفته عربيت تلقين\r\nجُز به تصنيف فرونارد سر * كند اعجوبه به تازى تدوين\r\nنيست راضى كه بخواند فقهى * درس معقول نخواهد تلقين\r\nهر كه ده درس ز علمى آموخت * اهل تصنيف شد و ذو تدوين\r\nاز مقالات پريشان خودش * بهم آورد سخنهاى هجين\r\nيا سخنهاى اكابر را برد * كرد بعضى رد و بعضى تحسين\r\nحرقه خويش در آن ميزان ساخت * شدش آن اصل عقايد در دين\r\nهرچه در خامه‌اش آمد بنوشت * پس بر او بست به جدّ عقد يقين\r\nاكثرش تخطئه اهل خرد * كه به عقل و به عيان بوده متين\r\nاز اساطين علوم و كبراء * علما و حكما رهبر دين\r\nراه پيموده و ره بنموده * عظم الله اجور الهادين\r\nنيست بر ما بجز از فهميدن * آنچه را يافته ز ايشان تدوين\r\nگر بفهميم ز هى دانا ما * ورنه باشيم ز انصاف غمين\r\nاين مخطّى زبُله پندارد * كه فزونست از ايشان در دين\r\nبگذرد گر ز تصانيف اولى است * استفاده بودش بهتر ازين\r\nآنكه ز ايشان خرد آن دانش و فضل * دين ز دنيا نشناسد مسكين\r\nعلم از جهل نداند نادان * نكند فرق سبك از سنگين\r\nاين بود باعث ويرانى دهر * زين خراب است همه روى زمين\r\nطالب علم چو خردى طى كرد * منسلخ گشت بكلّى از دين\r\nديده‌اش حُبّ رياست دربست * جبروت و حسدش زد ره دين \r\n\r\n","description":"","footnote":"","page_name":" 204 ","page_number":206},
  {"content":"\r\n\r\n ترك كرد اكثر آداب و سُنن * شدش انكار شرايع آئين\r\nخاصه جمعيت اوقات نماز * جمعه‌اى را كه بود معظم دين\r\nز آنكه علمش نه براى دين است * بلكه اكثر نبود دانش دين\r\nعامه چون اهل كتابش ديدند * شد گمانشان كه بود دانا اين\r\nتابع شيوهء او گر ديدند * دين بدادند بدان ديو لعين\r\nسنن و جمعه برافتاد از دهر * فرض بدعت شده و بازى دين\r\nخاصه كردند جمع را انكار * عامه بستند بقر را آئين\r\nاين سنن را به بداء كرده بدل * آن به انكار سنن زد ره دين\r\nجُز قليلى كه ز اهل دينند * علمشان دين و عملشان ز يقين\r\nعمل صالحشان بهر خداست * علم شايسته‌شان قوّت دين\r\nدر رواج سنن و فرض به جدّ * جمعه شانست و جماعت آئين\r\nطعنهء منكرشان ، ره نزند * عرض خود كرده فداى ره دين\r\nمىنترسند ز لوم لائم * از نظرشان نرود يوم الدين\r\nليك بسيار كم‌اند اين فرقه * ره بديشان نبرد جُز اهلين\r\nز اهل انكار بسى مىدانند * قدر جمعيت جمعه به يقين\r\nننگ دارند كه تابع باشند * يا كه باشند بر عامه كهين\r\nدر حق قدوه معايب جويند * تا كه پيرو نشوندش در دين\r\nعصمت از قدوه توقع دارند * گرچه دانند خلافش به يقين\r\nحسن ظاهر نبود گر كافى * بسته گردد به حقيقت ره دين\r\nاين بهانه است مريض النفسند * مرضا دام الى يوم الدين\r\nگرچه عذرى به تكلف گويند * حسد و كبر بود باعث اين\r\nپيروى را نپسندند به خود * نفس سركش نتواند ديد اين \r\n\r\n","description":"","footnote":"","page_name":" 205 ","page_number":207},
  {"content":"\r\n\r\n سرورى نيست از ايشان ايّان * ز آنكه خود نيست در ايشان آئين\r\nلا جرم ترك جماعت كرد آنك * خويشتن را شمرد قدوهء دين\r\nسنت و واجب دين داند ننگ * ننگ كردش بر دانا ننگين\r\nو آنكه آئين رياست داند * سود دنيا خرد از مايهء دين\r\nسعى در كسب مريدان دارد * تا كه گردد جلش از خر رنگين\r\nبر خودآئين جماعت بندد * جمعه را نيز فزايد آئين\r\nبهر تقبيل فراآرد دست * بس به تمكين قدم آرد به زمين\r\nبر تنش ثوب زياد از حاجت * بر سرش نيز عمامه سنگين\r\nجمعى از پيش و پسش راه طلب * طرّقوا قوم ، لخير الماشين\r\nاكثر قدوه رياست جويند * عذر تارك به حقيقت بود اين\r\nاذكياء شيوهء ايشان ديدند * دلشان سرد شد از قدوه دين\r\nقدوه شد خوار و امامت شد عار * ننگ شد نايبى سرور دين\r\nدر پى جُستن عيب افتادند * بخصوص آنكه بود باطن بين\r\nبسته شد راه هدايت بر خلق * خويش را كرد نهان عالم دين\r\nمُشتبه شد بر نادان قدوه * كه كه اهل است و كه نااهل درين\r\nترك كرد اكثر آداب و سُنن * شومى ره زدن رهزن دين\r\nليك اصحاب خرد مىدانند * كه ، كه رهزن بود و كيست امين\r\nگه شود قومى ازيشان رسوا * بشنو قصّهء آن قوم غمين\r\nخويش را طايفه‌اى از جُهّال * كرده در امر فرائض پيشين\r\nنفسشان حُبّ رياست دارد * قدوه گردند كه باشند مهين\r\nحبّ دنيا به درونشان پنهان * صيت تقوى به علالا تا چين\r\nآب كفشان به تبرّك گيرند * وز ته پاى به استشفاء طين \r\n\r\n","description":"","footnote":"","page_name":" 206 ","page_number":208},
  {"content":"\r\n\r\n گه وصىّ غنيّى مىگردند * تا مريدان به كف آرند بدين\r\nگاه از خمس و زكات و صدقات * گه عبادات ز بهر موصين\r\nاوّل وقت به مسجد آيند * جمع گردند به يك جا يك جين\r\nاين جدا قدوه شود قومى را * و آن جدا طايفه‌اى را پيشين\r\nهمه آواز بهم‌اندازند * متداخل شود اصوات هجين\r\nكند اين صوت نمايان‌تر از آن * خواهد آن صيت نمايان‌تر از اين\r\nنشنيدند مگر و القوا فيه * باز قرآن بنخواندستند اين\r\nهر يكى را به گمان كو اهل است * نيست آن ديگر شايسته اين\r\nاين كند نفى عدالت از آن * آن كند نسبت هر فسق به اين\r\nهر يكى راست مريدان و عوام * از رعاع و همجش بس تا بين\r\nاين حميّت كند از جانب آن * آن تعصّب كشد از جانب اين\r\nاين به آن شيخ و مريدش دشمن * آن ازين شيخ و مريدش پُركين\r\nجمع تنها و به دلها شتّى * خوش‌نما ظاهر و باطن چركين\r\nاندرون بُغض و حسد آكنده * وز برون ريش دراز و نمكين\r\nقبح اين كار نمىفهمد هيچ * نه يك از قدوه نه از مأمومين\r\nچشمشان حُبّ رياست بسته * تا شده هيچ مدان هيچ مبين\r\nبهر آن گشت جماعت سنّت * كه شود الفت دلها آئين\r\nاين جماعت ز جماعت سازند * سينهء ساده‌دلان را پُركين\r\nنهى از تفرقه شد در قرآن * در احاديث مؤكّد شد اين\r\nخاص نهى آمد ازين قسم عمل * منع يك جا دو امامت يك حين\r\nبلكه هم از دو جماعت يك جا * كو پسين باشد و آن يك پيشين\r\nشنوند اين سخنان ، باز كنند * در فرائض همه هم را تهجين \r\n\r\n","description":"","footnote":"","page_name":" 207 ","page_number":209},
  {"content":"\r\n\r\n فى الحقيقة بود استهزائى * شرع را واى برين مستهزين\r\nروز دنيا چو به شام آيدشان * در لحد خفتن و بيدارى ازين\r\nپس شود صبح قيامت دانند * كه پسين بوده نبوده پيشين\r\nبگذار اين بشنو حرف دگر * بدعتى را كه بود قاصم دين\r\nنام خود پير كند نادانى * تا كند كسب رياست در دين\r\nخبرى گاه دهد رجم به غيب * كه كرامات فروشد به كهين\r\nدور او جمع شوند ابله چند * دستش آن بوسد و پايش را اين\r\nگه به جودى بر او آرد * آنگاه سؤرش به تبرّك برد اين\r\nتا بياموزدشان وجد و سماع * تا كند ذكر خفيشان تلقين\r\nاللّه اللّه بُلندى گويند * معنيى هيچ ندارند ازين\r\nگاه فرياد برآرند كه هو * اثرش نگذرد از دوش كهين\r\nگاه رقصند و گهى دست زنند * صيحه با ذكر بود گاه قرين\r\nمىرود هوش گهى از تن آن * مىرود عقل گهى از سر اين\r\nگه در آب افتد و گه سر شكند * خرقه گه تر شود و گه خونين\r\nگه جراحت شود او را برو رو * رود از جا گه ازين پا و سرين\r\nگه به روى پسرى افتد آن * گه به ريش پدرى چسبد اين\r\nجنس آن پيشنماز است اين پير * هر دو مخلوق شدند از يك طين\r\nليك اين منكر آنست به جدّ * آن بود نيز به جدّ منكر اين\r\nمقصد هر دو بود جلب قلوب * وين تزاحم فكند در دل كين\r\nنيست مقصد ز عداوت بدعت * ز آنكه آن هر دو شريكند درين\r\nحسد و كبر بلاى عجبى است * اين دو زد گردن ابليس لعين\r\nپير با پير دگر نيز بد است * علّت دشمنيش نيست جُز اين \r\n\r\n","description":"","footnote":"","page_name":" 208 ","page_number":210},
  {"content":"\r\n\r\n بگذر از صوفى و اوصاف صفاش * بشنو قصّه واعظ پس ازين\r\nآن يكى موعظه گويد به عوام * مىكند عرض كلام رنگين\r\nمىدهد طول سخن را بر قوم * شهوت گفتنش انگيزد اين\r\nآورد حرف پريشان در هم * گاه ز آينده و گاه از ماضين\r\nسامعان را ز ملال سخنش * خواب و خميازه كند از ساهين\r\nعام بيچاره چسان ضبط كند * چون كند آن همه در سينه دفين\r\nلاجرم هيچ نمىگيرد ياد * فوت گردد ثمر مقصد از اين\r\nنشنيده است كه ما قلّ و دلّ * يا نشد خير كلامش آئين\r\nگه حديث متشابه گويد * حيرت‌افزاى دل مستمعين\r\nمثل تفصيل حديث رجعت * سرّ مكنون لدى المعصومين\r\nخود نمىفهمد از آن تأويلى * چه بفهمند از آن حرف برين\r\nحرف شايستهء مجلس بايد * موعظه نافع و گفتار مبين\r\nسخن لايق حال همه كس * سخن نرم كن دل سنگين\r\nخفته بيدار شود از معناش * دل آگاه بلرزد ز حنين\r\nخودنمائى است غرض اكثر را * سامعان نيز گروهى غاوين\r\nمجلس وعظ برُو تا بينى * نه مذكّر بسزا نه واعين\r\nبگذر از واعظ و طول سُخنش * بشنو قصّه لعّان طعين\r\nآن يكى لعن كند قومى را * از مشاهير كبار ماضين\r\nكه از ايشان سخنان منقول است * كه هويداست از آن قوّت دين\r\nدر كتبشان ز فنون دانش * همه احياى قلوب واعين\r\nمعرفت‌شان ز سخن مىريزد * چون ز تسنيم جنان ماء معين\r\nاين نفهميده لاعن ز آن كو * خبرش نيست ز اسرار مهين \r\n\r\n","description":"","footnote":"","page_name":" 209 ","page_number":211},
  {"content":"\r\n\r\n گاه گويد كه مخالف بود * آنگاه گويد نه موافق بود اين\r\nكى توان مذهب عارف دانست * خاصه از گفتهء او بعد از حين\r\nخاصه آنان كه مداراة كنند * خاصه در حين تقيّه پيشين\r\nخاصه آن را كه نباشد آگاه * از قماش سخن و علم يقين\r\nغرضش شهرت وصيت است از آن * ورنه او را چه ز نيك و بد اين\r\nلعن بيهوده به لاعن آيد * اين‌چنين آمده در شرع مبين\r\nبگذر از اين بشنو وصف قضات * گرچه آن وصف نخواهد تبيين\r\nنيست محتاج بيان اين معنى * شهر العامة رسم القاضين\r\nليك مخصوص به بعض بلدان * آفتى چند بود در قاضين\r\nبشنو قصّه ، على ما يرُوى * صدقه عند صدور الرّاوين\r\nقاضيان راست شياطين الانس * شيطنت‌دارتر از جنيّين\r\nحيله‌هاى عجبش آموزند * تا كند با حيل خويش قرين\r\nفاسقى گاه برانگيزانند * كه بكن دعوى حق . . . . « 1 »\r\nگويد او نيست مرا بر كس حق * افترائى نتوانم ، بىكين\r\nگويد آن حيله‌گر ديو پناه * به فلان گو كه چرائى تو چنين\r\nخانه‌اى را كه ز اجدادم بود * ز چه روئى تو در آن صدرنشين\r\nيا گواه آر كه اين خانه ز تست * يا قسم مىخورم اين نيست چنين\r\nقاضى او را طلبد ، كاى مردك * خانه را تخليه كن وارسم اين\r\nيا كنم حبس ترا در زندان * تا كه اين واقعه يابد تبيين\r\nديد بيچاره كه ذلّ در كار است * كرد اشارت عشره يا عشرين\r\nگفت قاضيش بهم صلح كنيد * صلح بهتر ز گواه و ز يمين \r\n\r\n\r\n","description":"","footnote":"\r\n( 1 ) - ناخوانا\r\n","page_name":" 210 ","page_number":212},
  {"content":"\r\n\r\n صلح كردند به معتدّ به * پا نهادند خصام از سر اين\r\nز آن قليلى بود آن فاسق را * باقيش را بسپارد به امين\r\nپس محيل و شُرطى حق السعى * بستانند جدا ز آن مسكين\r\nمدّعى گاه خرد شاهد زود * ميل قاضى بود ار بِئس معين\r\nگاه كتمان شهادات كنند * قاضى و خصم اگر خواهند اين\r\nمُهر قاضى نگذارد مالى * مُحتضر را نه غنى ، نه مسكين\r\nبرندارد ز متاعى او دست * نكند حِصّه خود تا تعيين\r\nوارثان را كند احضار كه حج * بهر ميّت بخريد از حاجين\r\nقوم گويند بر او واجب نيست * اين قدر ، مال ندارد مسكين\r\nگويد او تا برسد مالش را * به كسى كو حيلش راست معين\r\nهرچه باشد ده و سى ارزش آن * كند او قيمت آن تا سبعين\r\nگويد او با عرب حجّه‌فروش * قل له انّ متاعك يكفين\r\nبا عرب حصّه كند آنچه گرفت * نقدى ار هست بود از قاضين\r\nماجرا رفت به شيخ الاسلام * كس فرستاد به وارث در حين\r\nنزد ما هست يكى حجّه‌فروش * كه كند بهتر و گيرد كم ازين\r\nفسخ كن عقدهء ذات الخسران * غبطه ميّت و طفل است درين\r\nاز دمش وارث مسكين دانست * كه بجز حصّه نيابد تسكين\r\nكار بگذشته بهم نتوان زد * حصّه‌اى كرد به قرضش تعيين\r\nنايب صدر چو واقف شد گفت * غير ما را نرسد حكم درين\r\nهرچه كرديد همه باطل بود * تا شود حصّه او هم تعيين\r\nبودش دينى اگر وا ويلا * بگذارند قضايش قاضين\r\nسوخت از آتششان حق غريم * ماند بر ذمّه الى يوم الدين \r\n\r\n","description":"","footnote":"","page_name":" 211 ","page_number":213},
  {"content":"\r\n\r\n گر يتامى به گدائى افتند * هيچ پروا نكنند اين قاضين\r\nچون عرب كم بودش مايهء حج * نتواند كه كند حج به همين\r\nشهر ديگر رود و زر گيرد * تا كه با اين نكند حجّه قرين\r\nيك حج از بهر دو كس بگذارد * يا به مكه نرود با حاجين\r\nبو اليتامى چو بميرد ذو المال * شطر مالش بود از قاضى دين\r\nكفنى بهر خود ار تعبيه كرد * نتوان كرد در آنش تكفين\r\nز آنكه بسته است در خانه به مهر * تا كه بايد زر حجّش تعيين\r\nنشنيده است سيصلون سعير * يا ز مفتيش رسيده است چنين\r\nهر كه يك مسئله از شرع آموخت * نزد جُهّال شد او مفتى دين\r\nگويد او مثل منى كو در دهر * در شرايع انا خير المُفتين\r\nزر بياريد و بگيريد از من * هرچه خواهيد ز فتوى در دين\r\nگويد او از متشابه بالظّن * باز قول متضاد ماضين\r\nگر نيابد ز كتب مىگويد * رجم بالغيب و گزاف و تخمين\r\nقاضى ار صرفه برد از فتواش * حكم فرمايد با صد تحسين\r\nورنه از مفتى ديگر برسد * تا كند او به مذاقش شيرين\r\nفتوى ار اين و قضا گر آنست * وا ثبوراه بخوان باب از اين\r\nنيست از بهر خصومات ، كسى * كه دهد داد دل مظلومين\r\nمفتى نيست كه حكمى بكند * كه شود جمع دل مستفتين\r\nآن يكى قرض دهد مالى را * يا كند بيع متاعى تا حين\r\nنه كتابى ، نه وصيّت ، نه شهود * شرمش آيد طلبد آن يا اين\r\nهيچ يك ره ندهد اينكه اجل * ممكن است آنكه رسد قبل از حين\r\nنشنيدند تدانَيتم را * يا بود سست مر ايشان را دين \r\n\r\n","description":"","footnote":"","page_name":" 212 ","page_number":214},
  {"content":"\r\n\r\n تا غريم غر بىپروا را * ناگهان است اجل بر بالين\r\nوارث او در انكار زدند * تا كه ثلثى ببرد قاضى دين\r\nكه اجل سوى خودش آرد روى * كند انكار غريم بىدين\r\nبازش اين آش بود در كاسه * تا بود سفره قاضى رنگين\r\nهست نزديك به اين در تزويج * داشتن ننگ ز مرسومه دين\r\nزين خبر گر تو عيان مىخواهى * مجلس عقد نكاح آى و ببين\r\nز اولياء نيست در آن خانه كسى * نه بنان است در آنجا نه بنين\r\nاولياء روى نهان مىدارند * ز اهل مجلس همه چون زن شرمين\r\nننگ دارند ز تزويج بنات * شوم دارند ز تزويج بنين\r\nاجنبى عقد كند يا به فضول * يا به توكيل عرى از تبيين\r\nشرط دانند در ايجاب و قبول * تازى و ماضى و انشاء و قرين\r\nيك‌به‌يك را چو به وسواس افتد * هين بيا بهر تماشا و ببين\r\nتا چها موجب و قابل گويند * به عبارات وكالت تزئين\r\nنام زن گاه به آهسته برند * عار دارند ز تصريح درين\r\nنشنود اكثر حضّار اسمش * نفع اشهاد شود فوت بدين\r\nبهر تعين صداق از طرفين * گفتگوهاى سمج شد آئين\r\nننگ دارند ز مهر سنّت * نزدشان عار بود كم كابين\r\nآنكه يك حبّه به دستش نرسد * كند او مهر فزون تا سبعين\r\nو آنكه بالقوه او نيست غنا * به اميدى نه گمانى نه يقين\r\nدخترى را كه نديده است به چشم * مىكند ز آنچه ندارد كابين\r\nوين بر گردن خود مىگيرد * مهر دنيا شده اكثر را دين\r\nگاه در خفيه سبك مهر كنند * بهر شهرت به علالا سنگين \r\n\r\n","description":"","footnote":"","page_name":" 213 ","page_number":215},
  {"content":"\r\n\r\n گاه گويند كه داد و كه ستد * نبود قصد اداشان آئين\r\nگاه چيزى كه نباشد موجود * بفزايند زنان بر كابين\r\nغرض آنست كه نتواند داد * غل بماند به گلوى مسكين\r\nگاه از مهر ببخشد بعضى * چونكه رنجيده شود منكر دين\r\nمهر بر ذمّه بماند تا فوت * وارثش غصب كند يا قاضين\r\nچه كند مرد چو خواهد زوجى * آش در كاسه ندارد جُز اين\r\nباطلان ليك چو غالب گشتند * شد مهين نيز به اوصاف كهين\r\nزن كند مرد به تكليف اكثر * مىشود زود پشيمان و حزين\r\nگر نسازند بهم وا ويلاه * هر دو سوزند الى يوم الدين\r\nجنگ و غوغاست ميانشان پيوست * نار و لا عار بودشان آئين\r\nفرقتى گر بتوان يقن الله * ليك بسته است حميّت ره اين\r\nبهر تطليق و رفاهيت خود * اسب همّت نكند هرگز زين\r\nعار دارد ز طلاقش خاتون * مرد بيچاره رهين كابين\r\nكم دهد دست شروط اين كار * ليك بىشرط كنندش مفتين\r\nبگذر از حرف زن و شوى و زواج * كه به پايان نرسد جُز به سنين\r\nبشنو قصّه غسل و تطهير * كه چها سرزند از مبتدعين\r\nآن يكى رفت سرازير در آب * تا سرش پيش بود از پائين\r\nو آن يكى دست فراداشت در آب * اغتسل گوى الى فوت الحين\r\nناگهان دست چنان زد در آب * كز صدا جست ز جا ذو تمكين\r\nو آن يكى باز وضو مىسازد * پيش يا پس كند او هر دو قرين\r\nنشنيد اى وضوء انطف * يا حديثى كه بود بدعت اين\r\nو آن يكى در رمضان نيت غسل * خواست باشد بدم صبح قرين \r\n\r\n","description":"","footnote":"","page_name":" 214 ","page_number":216},
  {"content":"\r\n\r\n حد محدود نمىدارد صبح * تا مقارن شودش نيّت اين\r\nفرض تقديم طهارت شد فوت * ذمّه‌اش ماند به كفّاره رهين\r\nهست تقديم طهارت اوّل * بر عبادات جميعا بىحين\r\nآن وضو مىنكند پيش از وقت * كه مرا ذمّه بدين نيست رهين\r\nنشنيده است مگر ( ما و قر ) ؟ * كه مهيّا نشود قبل از حين\r\nفرض و نقلى نبود شرط وضو * نه ز قرآن نه حديث آمد اين\r\nنيّت فعل و تقرب كافى است * نيست در شرع كه يابد تعين\r\nغسل جمعه كند او چندين بار * واجب و مستحب و آن با اين\r\nاو نفهميده يقين نيّت را * و آنكه نيّت نتوان جُز به يقين\r\nهست تكليف به تعيين و محال * هركه را راه نباشد به يقين\r\nجهل بگرفت همه عالم را * جهلا شد همه هم را تا بين\r\nبگذريم از بدعى چند دگر * كاهل وسواس بودشان آئين\r\nز آنكه مشهور بود اكثر آن * عامه بينند از آن مستهدين\r\nوقت تطهير نجاست بنگر * وقت نيات عبادات ببين\r\nآن يكى فرض نماز آخر وقت * افكند ز آنكه به دينى است رهين\r\nنه تقاضاى غريمش مانع * نه تمنّاى قضايش آئين\r\nذمّه فارغ كن اگر بتوانى * يا بكن قرض نه آن است نه اين\r\nبشنو قصّهء صوم قومى * كه ز ماه رمضانند حزين\r\nاز هلالش چو هلالى گردند * وز خيالش چو خيالى ز آئين\r\nهر يكى ماه مبارك چو رسد * كند . . . . رنگين\r\nتا كند دفع ملال روزه * به اميد خورش ذو تلوين\r\nميوه و قهوه و تنباكو را * نزد خود كرده مهيّا پيشين \r\n\r\n","description":"","footnote":"","page_name":" 215 ","page_number":217},
  {"content":"\r\n\r\n گرد خود چيده غذاهاى لذيذ * تا خورد گاه از آنگاه ازين\r\nهر دم از شام خبر مىگيرد * چونكه بيدار شد از خواب پسين\r\nشام كس را نشده جزم هنوز * دست برده بسوى آن يا اين\r\nهم چو طفلان كه بجز خواب و خورش * نشناسند و نفهمند جُز اين\r\nهمه شب تا بسحر بيدار است * « كرده خور بر خوش خواب گزين » ؟\r\nغير مطبوخ خورد اول شب * تا كه مطبوخ گوارد پس ازين\r\nشغل او قهوه و قليون همه شب * همّتش شد همه مصروف بر اين\r\nنكند فرض عشائين ادا * تا كه نزديك شود فوت الحين\r\nبركشانند طبيخش به سحر * تا بماند اثرش تا پيشين\r\nدم‌به‌دم وقت مراعات كند * تا كه مطبوخ بود خورد پسين\r\nچونكه مطبوخ تناول فرمود * خواب پرزور فكندش به زمين\r\nخوردن آب و نماز صبحش * خواب را گشت فدايش آئين\r\nكه به زور آب خورد تا كه مباد * شودش تشنگى روزه قرين\r\nكه كند نيز نماز و خسبد * صبح را آمده يا نامده حين\r\nچونكه خوابيد نگردد بيدار * نشود تا كه پسين يا پيشين\r\nكرده تبديل شب و روز بهم * تا كه صومش نبود بئس قرين\r\nگاه اين كار كند در مسجد * گويد احياى شب قدر است اين\r\nچونكه از خواب گران شد بيدار * هست از فرقت قليون غمگين\r\nبىدماغ است و به بيمار شبيه * دلش از ماه مبارك پركين\r\nگه كند چون رمضان شد نزديك * بهر خوردن سفرى را تعين\r\nهر بِه نُه روز نشيند جائى * تا سر آيد مه و راضى است بدين\r\nگاه خود را به مرض مىدارد * تا كه جائز شود افطار بدين \r\n\r\n","description":"","footnote":"","page_name":" 216 ","page_number":218},
  {"content":"\r\n\r\n مرضى بر تن او ظاهر نيست * احتما نيز ندارد به يقين\r\nمرضى هست ولى در جانش * كه بود تابع شيطان لعين\r\nاين بود حربت ماه رمضان * با صيامى كه بود نعم معين\r\nيا رب اين بىخردان را درياب * از خزانه كرم اى نعم معين\r\nآن يكى جنس دهد بهر زكات * قيمت اضعاف كند بر مسكين\r\nگويدش گر تو نگردى راضى * ديگرى هست كه راضى است بدين\r\nبه گمانش كه ادا كرده زكات * به گمان آنكه تواند كرد اين\r\nبه چنين مكر و پذيرفتن آن * فوت گردد حق چندين مسكين\r\nنيست جائز كه بگيرد آن را * شركا هست مر او را چندين\r\nآنچه ارزيد زكات آن باشد * ذمّه‌اش ماند به باقيش رهين\r\nهمچنين خمس و نذور و صدقات * اين فريبى است ز شيطان لعين\r\nفقراء زان بجهان بسيارند * كاغنياشان به زكاتند ضنين\r\nفقراء نيز ندارند انصاف * اكثر از قدر فضولند حزين\r\nنگذرند از سر قهوه و قليون * نپذيرند غذا ، نان جوين\r\nور گدا هست كسى كو نايد * سر موتى ز تنعّم پائين\r\nديگرى هست كه گويد از فقر * زير بالين بودش نقد دفين\r\nاين بود باعث حزن درويش * كه كسش مىنشناسد به يقين\r\nحيله و خدعه بود عالمگير * دست مكر آخته شيطان لعين\r\nاين بمان قصّهء حجّاج شنو * بو دلت رحم كند بر حاجين\r\nعربى روى كند سوى عجم * بسته از شيد ، سراپا آئين\r\nكه من امسال امير حاجم * ببرم قافله را با تمكين\r\nودحه كم گيرم و حرمت دارم * تا نرنجد غنيى يا مسكين \r\n\r\n","description":"","footnote":"","page_name":" 217 ","page_number":219},
  {"content":"\r\n\r\n مىرسانم همه را در موسم * به مشاعر به خوشى پيرو دين\r\nحاج گردند مهيّا يك‌يك * تا شود جمع گروهى سنگين\r\nتا به حدّى كه فقيران گويند * خرج كم شد نتوان شد با اين\r\nمنزلش شد چو ز آبادى دور * حاج را كرد به شلتاق رهين\r\nزر بده تا كه مكارى بخرد * شتر و « درحه » ؟ بده هم پيشين\r\nمال همراه چه برمىدارى * دزد بسيار و حرامى به كمين\r\nهرچه در شهر مكارى گيرد * در شراكت بودش سهم مهين\r\nهر دو منزل چو كند طى گويد * هى بيائيد دگر آن با اين\r\nنكند ودحه معهود وفا * و آن شتر مرد ز بار سنگين\r\nگير و دارش بكشد كز شلتاق * مدّتى حبس كندشان به زمين\r\nبعضى از بعض كند قرض به ضعف * تا شود قافله اكثر مسكين\r\nبدوى آيد و غارت گيرد * ببرد زاد و ظروف حاجين\r\nگاه باشد بكشد جمعى را * گاه از ترس بميرند كهين\r\nز آنكه باج بدوى را ندهد * بلكه خود نيز شريك است درين\r\nتا چنان تنگ شود وقت كه حاج * ز آن بترسد كه شود فايت حين\r\nپس به تعجيل روان سازد شان * روز و شب سيركنان بىتسكين\r\nتا يكى مرد و يكى شد بيمار * ثالث قوم شد از مفقودين\r\nپس به موسم نرسد طايفه‌اى * با همه سعى و جفا محرومين\r\nطى شده راه دراز و مانده * داغ حرمان به دل زار حزين\r\nبه بلاد خود اگر برگردند * ذمّه‌شان باز به حج است رهين\r\nبهر حج دگر ار مكث كنند * غربت و فقر و مخالف به كمين\r\nبا گدائى به بلاد دشمن * يا ز جوعى به حنين و به انين \r\n\r\n","description":"","footnote":"","page_name":" 218 ","page_number":220},
  {"content":"\r\n\r\n آنكه ادراك كند موسم را * دلش از تنگى وقت است غمين\r\nحجّ مضطر كند و ناقص و خام * در دلش غصّه الى يوم الدين\r\nسال ديگر عربى مثل همان * آيد و باز فريبد به همين\r\nباز قومى برود همراهش * به گمان كو نكند باز چنين\r\nنه عرب شرم كند از مكرش * نه عجم پند برد از پيشين\r\nحاش للّه كه خدا فرمايد * اين تعب باز كسى خواهد اين\r\nكم ز طاقت شده از حق تكليف * جهل جاهل كند آن را سنگين\r\nبنده از جهل كند بر خود صعب * يا كه از وسوسهء ديو لعين\r\nاگر آسان شمرد ، آسان است * جمعه و قدوه و درس و تلقين\r\nسفر حج و زكات و روزه * عمره ، تزويج و رسوم ره دين\r\nبا عبادات عداوت كفر است * كه به معبود شود راجع ، كين\r\nبلكه شرط است كه خالص باشد * نيت از بهر خداوند معين\r\nحبّ دنيا و رياست نبود * پاك باشد دل ازين هر دو قرين\r\nشرط ديگر كه مددكار شوند * اهل ايمان همه هم را در دين\r\nدوست باشند بهم از دل و جان * نبود در دلشان از هم كين\r\nآهن سرد ، چه مىكوبم من ؟ * كو كسى تا كه دهد گوش بدين\r\nدر ميان دو سه كس الفت نيست * چه رسد تا عشره يا عشرين\r\nشرح اين قصّه پُرغصّه گذشت * يافت در صدر سخن‌ها تبين\r\nروز عيدى كه تزاور شرط است * از تنافر كه بودشان آئين\r\nاين رود تا به در خانهء آن * آيد آن تا به در خانهء اين\r\nبود از بيم ملاقات و حضور * هر دو را اين حركت در پيشين\r\nتا قرانى نشود بينهما * تا كه مقرون نشود بئس قرين \r\n\r\n","description":"","footnote":"","page_name":" 219 ","page_number":221},
  {"content":"\r\n\r\n كويها پُر ز روارو گردد * در سرا كس نبود تا به پسين\r\nگر ملاقات شود در راهى * منتّى زين بروز آن است برين\r\nكآمدم تا در دولت‌خانه * دل ز حرمان لقا گشت حزين\r\nهر دو دانند نفاق هم را * روبرو ليك بود اين آئين\r\nشرع گفتا به مصلّا آئيد * برسانيد يمينى به يمين\r\nتا كه از يُمن تصافح ز شما * متعاكس شود انوار جبين\r\nاز ملاقات شود دلها نرم * يابد احكام اخوّت در دين\r\nالفت آيد به جمال افزايد * اين به او دوست شود او با اين\r\nكو كجا مىشود اين از ره صدق * ندهد دست مگر نادر اين\r\nور قليلى كه بود دلشان صاف * از زياد حسد و نخوت و كين\r\nباقيان اهل شقاقند و نفاق * با كراهت شده با قرن قرين\r\nصبرشان نيست نشينند بهم * از صباحى دو سه كس تا پيشين\r\nمجلسى منعقد ار شد ، نبود * جز ثناخواه دل مجتمعين\r\nنيست جُز حرف پراكنده در آن * خالى از منفعت دنيى و دين\r\nسخن نافع اگر گفته شود * خوابشان گيرد و خميازه قرين\r\nحرف شايستهء هريك نتوان * از تباين كه در ايشانست دفين\r\nكم دهد دست تناسب در جمع * ز آنكه شتى است دل مؤتلفين\r\nآنكه او راست ضيافت ايان * بندد از زينت دنيا آئين\r\nهركسى را ز قبيلى باشد * تا رود صيت جمالش تا چين\r\nغرضش عرض تجمّل آرد * تا شود شهرهء آفاق بدين\r\nتا به جودش بشناسد كه و مه * گيرد آوازه او روى زمين\r\nتا بداند ز كه او هست چنان * تا بگويند كه او هست چنين \r\n\r\n","description":"","footnote":"","page_name":" 220 ","page_number":222},
  {"content":"\r\n\r\n طلبد طايفه‌اى را كه بود * هر يكى با دگرى بئس قرين\r\nميهمان را به تكلّف آرد * سفره سازد به تعسّف رنگين\r\nاجتماعى چو شود روى كنند * يكدگر را به خوش‌آمد تحسين\r\nو آن زمانى كه شوند از هم دور * اين كند پوست از آن آن از اين\r\nخوان چو برخاست پراكنده شوند * نز پى حاجت دنيا يا دين\r\nبلكه ازبس‌كه تباين دارند * اين نفور است از آن آن از اين\r\nهر يكى جاى جدا بنشينند * برهد تا دمى از بئس قرين\r\nباز در شام شود جمعيت * خواه ناخواه ببايد كرد اين\r\nهر كجا چاشت بود آنجا شام * هست اين طايفه را ملّت و دين\r\nاز سر فرض توانند گذشت * نتوانند گذشت از آئين\r\nخوانشان وقت نماز آيد پيش * گاه در شام بود گه پيشين\r\nاهل دعوت همه باشند غنى * يك فقيرى نبود يا مسكين\r\nاغنيا را نفران مىباشند * هر يكى را دو و سه شد تا بين\r\nصف زده ، روى به روى استاده * لقمه‌اشمار همه منتظرين\r\nبلدى راست نه و ده حاكم * هر يكى را نود و صد تا بين\r\nمترفانند و تنعّم پيشه * ميهمانى طلب و بطّالين\r\nز اهل ثروت خبرى مىگيرند * تا كنندش به ضيافت رنگين\r\nچون شناسند يكى ز ايشان را * بدر آيند به آوازه لين\r\nيكى از مجلسيانش گويد * خانهء ساختهء پُرتزيين\r\nجاى دارد كه ببيند آقا * گويد او هست بجان منّت اين\r\nهست تعين زمان با آقا * پس در آن مجلس يابد تعيين\r\nبر سر وعده بيايد آقا * ملك‌الموت صفت با تابين \r\n\r\n","description":"","footnote":"","page_name":" 221 ","page_number":223},
  {"content":"\r\n\r\n صفت صحبت و مهمانيشان * نتوان كرد بيان بگذر ازين\r\nشرطه‌اى گرد سرا مىگردد * تا كند جلب متاعى به كمين\r\nوارسد خواجه جوالات و ظروف * برده باشند ز چينى و مسين\r\nشرطه‌اى را ندهد حاكم مزد * از ستم داده به دستش آئين\r\nهر كه را بسته به حاكم آورد * گيرد او مزد ستم از مسكين\r\nاين‌چنين است مدار حكّام * متعارف شده اوضاع چنين\r\nشرع را پاس ندارند و خرد * حاكم طبع بود قدوه دين\r\n« فيض » بس شكوه ز ابناى زمان * شكر كن گرنه‌اى از موصوفين\r\nورنه برخيز و به حق گير پناه * از شرور خفى ديو لعين\r\nتا دلت را بزدايد از غل * سينه‌ات صاف نمايد از كين\r\nپُر شد اين دفترت از شكوهء خلق * دل نشد خالى ز اندوه و انين\r\nدل ز اندوه نگردد خالى * تا كه ظاهر نشود سرور دين\r\nهست بىاو تن بىجان عالم * غيبتش كرد سيه روى زمين\r\nخنده شد در دهن صبح گره * شام شد به سكه بر ابرويش چين\r\nچرخ شد در حركت بىرونق * ماه و خورشيد ازين غم غمگين\r\nزحل افكند ز بالاى فلك * هرچه بودش ز نحوست به زمين\r\nمشترى كرد سعادت پنهان * كرد بهرام برون خنجر كين\r\nزهره آئين طرب را طى كرد * تير شد سير ز تدبير زمين\r\nآتش افسرد و هوا شد تيره * ناگوار آب و سيه روى زمين\r\nز انده افسرده چو دى فصل بهار * مهر جان گشت ز غم فروردين\r\nدر دل شاب جوانى پژمرد * در گِل شيخ شد اركان همه طين\r\nكنده شد بيخ نشاط از دل دهر * خرّمى رفت سوى علّيين \r\n\r\n","description":"","footnote":"","page_name":" 222 ","page_number":224},
  {"content":"\r\n\r\n خنده‌اى بر لبى انگشت نزد * كه نيفكند ز پى چين جبين\r\nشد پراكنده جهان را خاطر * گرچه با هم بود اجزاش قرين\r\nمتفرّق چو بنات النعش است * گرچه جمع است به ظاهر پروين\r\nاز غم روزى فردا هركس * خاطر مضطربش شد چركين\r\nكودك اندر غم روزى شده پير * گذرانيد همه عمر بدين\r\nنه دوا را اثرى ماند بجا * نه دعا رفت به بالا ز زمين\r\nاز فرح نيست كنون جُز حرفى * منقلب گشت فرح در فرحين\r\nحان ان يظهر روح العالم * من به قام حيوة المتين\r\nعجّل اللّه ظهور القائم * شاد باد آنكه بگويد آمين\r\nيا الهى برسانش صلوات * از من و هر كه بود مخلص دين\r\nو آن عرش و عدد مخلوقات * و آنچه احصا شده در لوح مبين\r\nبيعتش كن ز من خسته قبول * تا بيابد دل زارم تسكين\r\nعقد آن بسته ز فطرت دارم * محكمش دار الى يوم الدين\r\nپس ز انصار و ز اعوان گردان * من و امثال مرا از موفين\r\nگر بميريم برون آر از خاك * نيره بر دوش و كفن موتورين\r\nداعيش را همه ز اخلاص مجيب * هم ز اعداش بجان منتقمين\r\nديده‌ها را ز جمالش كحلى * سينه‌ها هم به لقايش فرحين\r\nجمع كن كار پراكندهء ما * به امام حق و برهان مبين\r\nظلم ظالم بگذشت از غايت * آتش افكند در اطراف زمين\r\nروى غبرا ز گنه گشت سيه * جوّ خضراء ز عفونت چركين\r\nكفر بگرفت همه دور زمان * شرك بگرفت همه روى زمين\r\nبر فلك رفت ز مظلومان آه * تا ملك رفت ز مشتاق انين \r\n\r\n","description":"","footnote":"","page_name":" 223 ","page_number":225},
  {"content":"\r\n\r\n العجل صاحب و مولاى زمان * الوجا پادشه روى زمين\r\nغيبتت كرده جهان را تاريك * فرقتت كرد زمان را غمگين\r\nروى بنما و جهان روشن كن * شيعه را كن به لقا مسرورين\r\nبىتو سرها همه بر تنها ، بار * بىتو ارواح در اجساد حزين\r\nخيز از جا و برون آ به خرام * رايت نور امام و به يمين\r\nزهق الباطل و جاء الحق را * بنشان آتش ظلم و بنشين\r\nرايت عدل برافراز و به سيف * لشگر ظلم بران تا سجّين\r\nتا جهان پر شود از امن‌وامان * تا كه خالى شود از جور زمين\r\nشب حيرت به هدايت كن روز * ظلمت شبهه بدل كن به يقين\r\nتا ظلومى نرود ذات شمال * تا جهولى نرود ذات يمين\r\nروى بنماى به حيرانى چند * كه به قيد ظلماتند رهين\r\nروى بنما و بيارام قلوب * كه توئى راحت دلهاى حزين\r\nروى بنما كه فداى تو شوم * اى براى تو سماوات و زمين\r\nخيز و اندوه جهان شادى كن * فرحا دام الى يوم الدين\r\nفيض مشتاق حزين را درياب * كه فرج راست من المنتظرين\r\nاكشف الغمة عنّا يا رب * بوفاء بوعود آمين\r\nبنبى و بعلى و بحسن * بحسين و همه معصومين\r\nختم كردم سخن دهرآشوب * به تمناى ظهور شه دين \r\n\r\n","description":"","footnote":"","page_name":" 224 ","page_number":226},
  {"content":"\r\n\r\n\r\nفيض در پاسخ سؤال كننده‌اى در حدوث عالم و تجدّد آن « 1 »\r\nفرد مجموعه شماره 1712 ثبت كتابخانه مجلس شورا به خط كاتب علم الهدى و استكتاب وى\r\nبسم اللّه الرحمن الرحيم\r\nبدان اى جويندهء تحقيق و پويندهء وسط طريق ايدك اللّه بروح منه كه مجموع عالم جسمانى از سماوات و ارضين و ما فيها و ما بينهما هميشه در تغير و تبديل و تجدّد و سيلان است و دليل برين آنكه هيچ جزوى از اجزاى اين عالم نيست مگر آنكه متحرّك به نحوى از انحاء حركت امّا در اين و يا در وضع يا در كم يا در كيف يا غير آن امّا بالفعل و امّا بالقوة چه هرچه ساكن است در شأنش هست كه متحرك باشد پس بالقوه متحرّك است و اين به حسب نظر جبلّى است و امّا به حسب نظر دقيق همه بالفعل متحركند دائما چنان كه بعد از اتمام برهان منكشف شود و حركت عبارت است از خروج شىء از قوّت به فعل بر سبيل تدريج و اين به عينه معنى تغير و تجدّد است و مبدأ حركت در جسم طبيعى است كه ساريست در او بلكه مبدأ قريب جميع اعراض و صفات و توابع جسم همين طبيعت است كه اشرف اجزاء اوست و تقوّم همه بدوست ، به اين معنا كه فيض حق سبحانه و تعالى اولا به طبيعت مىرسد و به واسطه او به ساير صفات و عوارض جسم ، نه آنكه طبيعت علّت فاعلى آنها باشد ، چه جسم و جسمانى نشايد كه علّت فاعلى چيزى تواند شد بلكه آنها همه از لوازم طبيعت‌اند بىتخلّل جعلى ميان طبيعت و آنها و طبيعت متغيّر بالذّات و متجدد بالحقيقه است يعنى ذاتش تقاضاى تجدّد و سيلان و عدم بقا در دوران مىكند امّا آنكه متغيّر و متجدّد است به جهت آنكه اگر ثابت باشد حركت از او صادر نخواهد بود بلكه سكون خواهد بود و\r\n\r\n\r\n","description":"","footnote":"\r\n( 1 ) - مفاد اين مقاله تأييد حركت جوهرى نظريه ويژهء صدر المتألهين شيرازى است كه گويد لازمه جسم مادى حركت است و اين حركت بسوى تكامل است و فيض گويد حركت دو گونه است بالقّوه و بالفعل و حركت بالقّوه منتهى به حركت در جوهر مىشود « فيضى » .\r\n","page_name":" 225 ","page_number":227},
  {"content":"\r\n\r\nتجدّد قرار ، چه صدور تغير از غير متغيّر صورت نبندد و معلول از علّت منفك نشود و امّا آنكه تغير طبيعت را ذاتى است به جهت آنكه اگر از غير مستفاد مىبود تسلسل در متغيرات مىشد يا منتهى مىشد به تغير در ذات مبدا كل تعالى شأنه و اين هر دو محال است يا منتهى مىشد به متغيّر بالذّات ديگر وراى طبيعت و وراى طبيعت يعنى فوق او متغيّرى نمىباشد چه تغير مخصوص است به اين عالم جسمانى كه به واسطه ماده قبول تغير مىكند ، چرا كه تغير بىماده صورت نمىبندد و چون تغير ، ذاتى طبيعت است علّت نمىخواهد ، چرا كه ذاتى شىء معلول و مجعول نمىباشد بلكه جعل او تابع جعل اصل آن حقيقت است ، پس تجدّد اجسام در صفات و اوضاع و جميع عوارض تابع تجدّد طبيعت است و تجدّد طبيعت را ذاتى است و محتاج به علّتى نه و چون هيچ جسمى خالى از طبيعتى نيست پس هيچ جسمى خالى از تغير و تجدّد و حركت نيست ، در هيچ آنى از آنات ، پس همهء اجسام بالفعل متحرّكند دائما و هر دم شخصى مىرود و شخص ديگر از كتم عدم به وجود مىآيد و تغير طبيعت عين ثبات اوست به اين معنا كه ثباتى ندارد بجز آنكه با آنات متجدّد مىشود چنان كه بالقوة بودن هيولى عين فعليت اوست به اين معنا كه فعليتى ندارد بجز آنكه قوّت همهء فعلهاست ، پس موجودات جسمانيه همه باقيند و همه هالكند امّا بقا به سبب تجدّد صور با آنات و امّا هلاك به سبب فناء صورت اولى بعد از تجدّد ثانيه و اطلاق بقا بر همچنين چيزى بر سبيل مجاز تواند بود چه زمان متعارف موهوم الاتّصال را كه معنى بقا را بىملاحظه آن تصوّر نمىتوان كرد ، بقا نيست و تحقيق مقام آنكه حقيقت هر ذرّه از ذرّات عالم نسبت به ذاتش نه نسبت به علم حق تعالى به او نيستى است . كه به رابطهء وجودى علمى كه صورت معلوميت او را با حق هست از فيض وجود حق تعالى وجود بر وى به حسب قابليتش طارى مىشود و بعد از يافتن اين هستى عارضى به حكم : كل شىء يرجع الى اصله » هر دم او را به اصل خودش كه نيستى است بالذّات ميلى حاصل مىشود و ليكن به سبب مددى كه از صفت بقاء حق تعالى دم‌به‌دم به وى مىپيوندد او از فنا محفوظ مىماند و از بقا\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nمحظوظ مىشود و از اين جهت هيچ دمى اثر موجدى و خالقى حق از وى منقطع نيست هر چند او را از وصول آن اثر آگاهى نيست و شايد كه اشاره به اين معنا شده باشد آنجا كه مىفرمايد :  « بَلْ هُمْ فِي لَبْسٍ مِنْ خَلْقٍ جَدِيدٍ »  « 1 » و آنجا كه مىنمايد :  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ »  « 2 » « 3 » و مثال اين مثال قطعات آبست در نهر جارى كه واحد بالشخص مىنمايد و حال آنكه متبدّل است آنا فآنا يا مثال شعله‌هاى آتش مستحيله به هوا در چراغ بر سبيل اتّصال ، سؤال :\r\nاگر سائلى برين برهان اعتراض كند كه چرا نشود كه اصل طبيعت و جسم ثابت باشد و ليكن او را حالتى حادث شود كه بدان حالت مهيّاى تحريك شود و بعد از حصول آن حركت او را حالتى ديگر حاصل شود كه بدان مهيّاى تحريكى ديگر شود و همچنان الى ما شاء اللّه چنان كه از حكما منقول است در حركات افلاك جواب گوئيم كه اين نمىتواند بود به چند وجه اولا به جهت آنكه مبدأ طبيعت امريست ثابت ، پس هرگاه طبيعت نيز ثابت باشد نوبت اول تغير از كجا بهم رسيد چه تسلسل محال است و اما ثانيا به جهت آنكه از حالت علّت معدّه است حركت را و تا معدوم نشود حركت به فعل نمىآيد پس علّت موجده حركت كه با معلومش بايد بود و از او منفك نشود كدام است ، لاجرم امرى متغيّر بايد غير آنكه با حركت باشد و امّا ثالثا به جهت آنكه حركت امرى است نسبى و هو تغير المتغير و حدوث الحادث و خروج الخارج من القوة الى الفعل فلا بد و ان ينتهى الى متغير و حادث و خارج بالذات ليتقوم به و الّا لم تكن موجودة و باللّه التوفيق .\r\n\r\n\r\n","description":"","footnote":"\r\n( 1 ) - آيت 15 سوره ق .\r\n( 2 ) - آيت 88 سورة النمل .\r\n( 3 ) - صدر الدين شيرازى استاد فيض صاحب اسفار در مبحث حركت در سفر اول در دفع شبهاتى كه به نظريهء حركت جوهرى شده به همين دو آيت مستند فيض استناد نموده و آيات ديگرى را نيز آورده است و فيض كاشانى در اين مقاله نظريه استاد صدر المتألهين را شارح است « واعظى » .\r\n","page_name":" 227 ","page_number":229},
  {"content":"\r\n\r\n\r\nتفسير آيت امانت « 1 » فيض از نسخه مجلس به شماره 1712 تحت عنوان اصول المعارف كه نسخه اصول المعارف را علم الهدى استكتاب فرموده و ذيل آن به خط خود تأييد كرده است .\r\nبسم اللّه الرحمن الرحيم\r\nامّا بعد از تفسير آيهء كريمهء عرض امانت سؤال كرده بودند جواب آن موقوف است بر تمهيد مقدمه‌اى چند ببايد دانست كه چون غرض از آفرينش معرفتى است خاصّ كه عارف را به حق برساند و آن معرفت مطلق به حاصل نمىشود مگر به عبادتى خاص كه صاحبش را به آن معرفت بكشاند و آن عبارت است از تكليفى خاص كه موجب آن معرفت تواند شد و آن تكليف خاص عبارت است از تطوّر در اطوار وجود و انتقال از اخس به اشرف اعنى انتقال از جماديت به نبات به تحمّل نمو و از نبات به حيوان به اتّصاف به احساس و از حيوان به انسان به ايمان كامل و تهذيب اخلاق و اعمال صالحه و از انسان به عقل مستفاد به تحصيل معرفت مطلوبه و از آن به وصول و فناء فى الله كه مقصود بالذّات است از اين تكليف و بعضى چون به اين مقام رسند خلافت و نيابت حق سبحانه و امامت و ولايت خلق به ايشان مفوّض گردد تا تكميل ديگران كنند و اين تكليف ثانى اعنى تكليف خلافت و امامت مخصوص است به انبياى مرسل و اوصياء ايشان سلام الله عليهم و فى الحقيقة ايشان را نيز يك تكليف است ليكن نهايتش بعد از نهايت تكليف ديگران است و اين انتقال و امتثال كه مذكور شد تا مرتبهء حيوانيّت جبلّى و ايجادى است كه بىواسطه انبياء به فعل مىآيد و احتمال عصيان ندارد و از همه مكلّفين به فعل مىآيد و از حيوانيت بما فوق آن\r\n\r\n\r\n","description":"","footnote":"\r\n( 1 ) - آيت امانت 72 سوره احزاب  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا . \r\n","page_name":" 228 ","page_number":230},
  {"content":"\r\n\r\nشرعى و ايجابى است كه به‌واسطه انبياء است و عصيان در آن مىگنجد و از هزار هزار مكلّف يكى يا دو آن را به انجام تواند رسانيد و قابليّت امتثال اين تكليف منحصر است در نوع انسان و او ممتاز است به اين قابليت از ساير موجودات و چون اين مقدّمات تمهيد يافت گوئيم امانت در آيه عبارت است از اين تكليف و وجه تسميه آن است كه چون امتثال اين تكليف به اتمام آيد تكليف ساقط گردد و به اهلش مردود شود چنان كه امانت به اهلش مردود مىشود و حمل اين امانت عبارت است از قابليت و استعداد آن مظنّهء جبلّيه قابليت يا دعواى قابليت به غير حق و معنى رد به اهل و اداء امانت در تكليف اول سپردن وجود ظلّى عاريتى بنده است به حق و خود را نديدن و همه را از حق دانستن ،\r\n اين جان عاريت كه به حافظ سپرد دوست * روزى رخش ببينم و تسليم وى كنم \r\nو در تكليف دوم سپردن امامت و ولايت است به امام و والى ديگر كه بعد از اوست در حين اجابت داعى حق و رحلت از دار دنيا و عرض نمودن امانت بر سماوات و ارض و جبال عبارت است از نظر در استعداد و قابليّت ايشان اين تكليف را و حمل ناكردن و ابا نمودن عبارت از ظهور عدم قابليّت ايشان را به جهت آنكه بسيط مخلوق شده‌اند و جز يك كار از ايشان متمنّى نتواند شد و آن كار عبادت جبلّى ايشان است كه به جاى مىآورند و تطوّر در اطوار از ايشان ممتنع است بلى از عبادت ايشان بالعرض مددى به انسان مىرسد و غرض ازين كلام تمثيل است يعنى سماوات و ارض و جبال با آن عظمت و شكوه تحمّل اين تكليف ننمودند و از عجز از امتثال و عقوبت و و بال آن ترسيد و انسان با اين ضعف و حقارت جثّه به گمان قابليّت و انجاح تحمّل نمود و يا دعواى استعداد آن كرد و نترسيد تا آنكه جهل و ظلم او ظاهر شد و از افراد انسان هر كه اين امانت را كما ينبغى و على حسب الطاقة تحمّل نكند و به پايان نرساند ليكن به قدر وسع بكوشد در انقياد و اطاعت امام والى كند و امداد او نمايد به قدر حوصله و استعداد او به نحوى كه از او آيد و رتبهء او آن را شايد و بعد از آنكه دانست كه از عهده بيرون نيامده و به مظنّهء جبلّيه كاذبه قابليت و استحقاق تحمّل\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nنموده و بدين سبب بر خود ظلم كرده از روى جهل پس اعتراف كند به عجز و قصور يا به مخالفت و تقصير در عداد شيعهء امام تواند بود و هر كه در مرتبهء حيوانيت ماند به سبب نقص ، همچنان ماند : « و هم الّذين يلهون عنهم » و هر كه از آن پس‌تر رود به علّت علو و استكبار و استغراق در جهل و استحقاق ناز كالجاحدين و المكذّبين يا به دعواى كاذبه امامت و ولايت و الوهيّت نيز گردن افرازد كالفراعنة و الدجاجلة و منهم ابو الشرور المنافق كما ورد در حضيض قعر جحيم و عذاب اليم ماند الى الابد . هذا ما عندى فى تفسير الآية على ما يستفاد من الاخبار و الجمع بينهما و التوفيق بينها و بين ما يقتضيه الاصول الحكمية و المعارف اليقينية و الاشارات الفرقانية و التنبيهات النبوية و العلم عند اللّه .\r\n\r\nمثنوى آب زلال\r\nچون اين مثنوى در طبع پيشين در مجلد اول مغلوط و ناقص طبع شده بود « بعلّت منحصر بودن نسخه و اينك كه نسخه بسيار درست آن با عنايت فاضل ارجمند و شريف حضرت استاد حائرى مد ظله العالى به اين بنده و اصل گرديده بنابراين با غلطگيرى دقيق در اين مجلد نيز نقل مىگردد از عنايات بزرگوارانه آن دانشمند كرامند سپاسگزار است .\r\nبه شماره 8941 50480 مجلس شوراى اسلامى\r\n\r\nعنوان از همان نسخه :\r\nاين رساله‌ايست مشتمل بر دو جرعه ، جرعه اول خطاب با حق تعالى جلّ شأنه و جرعه دوم عتاب با نفس و دو جرعه مشتمل است بر ابواب نفس از تصنيفات عارف معارف ربانى و جوينده اسرار سراپرده سبحانى مولانا محسناى كاشى رحمه اللّه و ايانا و جميع المؤمنين :\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nبسم الله الرحمن الرحيم\r\n يا محيى قلب كلّ عارف * فيّاض ذوارف المعارف\r\nستار معايب البرايا * غفّار كبائر الخطايا\r\nيا من شرح الصدور بالعلم * يا من غفر الذنوب بالحلم « 1 »\r\nيا فارج همّ كلّ محموم * يا كاشف كرب كلّ مغموم\r\nيا من هو منتهى الشكاوى * يا من هو صاحب النجاوى « 2 »\r\nاى مونس هر وحيد « 3 » و فردى * آرام دل هر اهل دردى\r\nفريادرس نيازمندان * گيرنده دست مستمندان\r\nوى راحت سينه‌هاى غمناك * بينائى ديده‌هاى نمناك « 4 »\r\nنامت آرام جان خسته * يادت جبر دل شكسته\r\nدرد تو دواى دردمندان * ذكر تو غذاى مستمندان\r\nاى مونس قلب خسته‌اى چند * آرام دل شكسته‌اى چند\r\nرحمى بنماى خستگان را * بنواز دل‌شكستگان را\r\nيا قابل توب كل ندمان * مرهم نه زخمهاى عصيان\r\nهر چند كه محرميم و زشتيم * يا تخم سعادتى نكشتيم\r\nاز رحمت تو اميدواريم * وز لطف تو چشم عفو داريم\r\nبر درگه تو ستادگانيم * دل بر كرمت نهادگانيم\r\nتو رحمانى و ما تبهكار * تو غفّارى و ما گنهكار\r\nگر نامه ما پُر از گناه است * عفو و كرم تو عذرخواه است\r\nگر طاعت ما ترا خوش آيد * ور جرم گناه ناخوش آيد \r\n\r\n\r\n","description":"","footnote":"\r\n( 1 و 2 ) ) - دو بيت از نسخه مجلس\r\n( 3 ) - نسخه مطبوع : وحيد فردى .\r\n( 4 ) - نسخه مطبوع : غمناك .\r\n","page_name":" 231 ","page_number":233},
  {"content":"\r\n\r\n در مملكتت كى آن فزايد ؟ * يا زين ملك تو ، كى كم آيد\r\nاين مشت گناهكاره‌اى چند * در جنب جلال تو چه ارزند\r\nگر بخشائى و گر بسوزى * حاشا كه تو كيسه‌اى بدوزى\r\nگر مغفرت تو دستگير است * اين جرم و گناه ما حقير است « 1 »\r\nور توبه گناهمان بسوزى * بايد سقرى دگر فروزى « 2 »\r\nدرياب غمت رسيدگان را * از روح خودت دميدگان را\r\nتن گرچه ز خاك آفريدى * جان را خود پاك ، آفريدى\r\nگر « 3 » زنگ گرفته است بزداى * آلوده شده است پاك فرماى \r\n\r\nنفس اوّل\r\n يك ره نظرى به خسته‌اى كن * رحمى به دل شكسته‌اى كن\r\nآن كو جُز تو كسى ندارد * غمخوارى و مونسى ندارد\r\nمحنت‌زده‌ايست ، شرمسارى * خجلت‌زده‌ايست زشتكارى\r\nدل‌سوخته‌ايست خسته جانى * تر كرده به ذكر تو زبانى\r\nبر خاك فتاده خوار و زاريست * وز درگه تو اميدواريست\r\nمگذار كه نااميد گردد * بخشاى كه روسفيد گردد\r\nيا ربّ لوجهك المكرّم * يا ربّ باسمك المعظّم\r\nحقّ سبحات نور ذاتت * حقّ اسماء حق صفاتت « 4 »\r\nيا ربّ بعلو و عزّت تو * حقّ جبروت و هيبت تو\r\nيا رب به فرشتگان منزل * يا رب به پيمبران مرسل\r\nيا رب به حق رسول مختار * آن مهتر و بهترين ابرار \r\n\r\n\r\n","description":"","footnote":"\r\n( 1 و 2 ) ) - دو بيت از مجلس .\r\n( 3 ) - نسخهء مطبوع : پُررنگ .\r\n( 4 ) - بيت در مجلس نيست .\r\n","page_name":" 232 ","page_number":234},
  {"content":"\r\n\r\n آن شافع عرصهء ندامت * قائم كن قامت قيامت\r\nآن قبلهء ساكنان افلاك * مخصوص به اختصاص لولاك\r\nآن زبدهء خلق و غايت جود * آن كو ز دو كون اوست مقصود\r\nيا رب به على شه سلونى * آن واقف سرّ زمّلونى\r\nآن والى خطّهء ولايت * و آن كو او را سزد هدايت\r\nآن قطب سپهر استقامت * و آن مركز دايره « 1 » امامت\r\nيا رب به حق بتول عذراء * امّ سبطى رسول ، زهراء\r\nيا رب به زكّى مجتبايت * آن قرة عين مرتضايت\r\nيا رب به شهيد و آن شهادت * حقّ سجّاد و آن عبادت\r\nيا رب به علوم باقريت « 2 » * حقّ اعزاز صادقيّت « 3 »\r\nحق كاظم ، امام هفتم * حق ضامن امام هشتم\r\nيا رب به جواد وجود و تقواش * حقّ هادى و سرّ و نجواش\r\nيا رب به زكّى امام بر حق * حق مهدى امام مطلّق\r\nحق آن كس كه مىشناسد * قدر ايشان چنان كه باشد\r\nيا رب به صحابهء پيمبر * سلمان و حذيفه و ابو ذر\r\nحق مقداد و حقّ عمّار * يا رب به مهاجر و به انصار\r\nكين بندهء عاصى تبه را * وين نامه سياه پُرگنه را\r\nوين عمر به بد تباه كن را * وين نامه خود سياه كن را\r\nخطّى به جريده‌هاش ، دركش * در حلقهء اولياش ، دركش\r\nز اندوه غمش خلاص گردان * محرم كنش ، از خواص گردان \r\n\r\n\r\n","description":"","footnote":"\r\n( 1 ) - مطبوع : ابوّه .\r\n( 2 ) - مطبوع : باقريه .\r\n( 3 ) - مطبوع : صادقيه .\r\n","page_name":" 233 ","page_number":235},
  {"content":"\r\n\r\n از قيد تعلّقش ، رها كن * او را به غم خود آشنا كن\r\nتوفيق عبادتش ببخشاى * و اسباب سعادتش ببخشاى\r\nاز گمراهى به راهش آور * از مهلكه در پناهش آور\r\nبيدار كنش ز خواب غفلت * هشيار كن از شراب غفلت\r\nو ز حيرت و تيرگى برآرش * در زمرهء نيكوان ، درآرش\r\nراهى بنما به سوى خويشش * محروم مكن ز كوى خويشش\r\nدستى به درت دراز كرده * چشمى به اميد ، باز كرده\r\nمگذار كه نااميد ، گردد * يا از در تو ، طريد گردد\r\nغير از تو كس دگر ندارد * رو از تو به درگه كه آرد ؟\r\nتوحيد ترا به جان و دل گفت * گرد شك « 1 » از جبين خود رفت\r\nاينك به گناه خود مقرّ است * بر وحدت ذات خود مُصرّ است\r\nيغفر ما دون ذاك گفتى * درّ لا تقنطوا بسفتى\r\nگر تو گوئى كه طاعتت كو * من هم گويم شفاعتت كو\r\nو آن گرد و غبار اسرفوا را * جاروب زدى به مكنس « 2 » لا\r\nگوئى كه تو در گنه فزودى * گويم كه تو هم غفور بودى\r\nگوئى كه خطاى تُست بسيار * گويم كه توئى كريم و غفّار\r\nگوئى كه بگير آتش اين را * گويم كه به لا إله الّا\r\nچون مىسوزى تو اين زبان را ؟ * كو گفت هزار بار ، آن را\r\nآتش به حواليش نپويد * آن كاشهد لا إله گويد\r\nما را به تو اعتقاد اين است * اين ظنّ حسن مرا يقين است \r\n\r\n\r\n","description":"","footnote":"\r\n( 1 ) - مطبوع : شرك .\r\n( 2 ) - مطبوع : منكس و پاورقى نيز كه اشتباه بوده و مكنس و مكنسه بمعنى جارو درست است .\r\n","page_name":" 234 ","page_number":236},
  {"content":"\r\n\r\n يا رب تو به عطف خود رسانم * از درگه خويشتن مرانم\r\nز احوال قيامتم ، امان ده * جايم به بهشت جاودان ده \r\n\r\nنفس دوم\r\n تا چند چنين فسرده باشم * در قبر بدن چو مرده باشم\r\nچند آتش بىغمى فروزم * وز خامى كار خويش سوزم\r\nنه بندگيئى نه درد دينى * نه در ره « 1 » معرفت يقينى\r\nدر ظلمت تن ، چراغ جان مرد * در قالب سرّ قلب افسرد\r\nبىدردىهاى دل فسردم « 2 » * وز درد فسردگى ، بمردم\r\nنى درد دلى ، نه سوز جانى * نه گريه ، نه نوحه ، نه فغانى\r\nنى اشكى سرخ و روى زردى * نى سينهء گرم و آه سردى\r\nگوئى كه به بندگان نمانم * يا هيچ به زندگان نمانم\r\nيا رب جان را تو ، گرم گردان * سنگ دل را تو نرم گردان\r\nدر سينه‌ام آتشى برافروز * ز آن آتش كن شب مرا روز\r\nآتش چه بود ، محبّتِ تو * آن شعلهء شوق خدمت تو\r\nعشق تو دل مرا دهد سوز * مهر تو شب مرا كند ، روز\r\nعشقى خواهم ، كه برنتابم * گُم گردم و خويش را نيابم\r\nعشق و عرفان بهم برآميز * فيضى ز آن « 3 » جام بر دلم ريز\r\nمستم گردان ، ز بادهء خود * بنماى رهى ، به جاده خود\r\nز آن باده كزان كشند اخيار * در مقعد « 4 » صدق ، نزد جبار \r\n\r\n\r\n","description":"","footnote":"\r\n( 1 ) - مطبوع : نه ذرّه .\r\n( 2 ) - بيت از « علامه » .\r\n( 3 ) - مطبوع : فيض را جام .\r\n( 4 ) - ن . علامه : در مقصد ولى منظور فيض اشاره به آيت 55 سورة القمر :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ . \r\n","page_name":" 235 ","page_number":237},
  {"content":"\r\n\r\n ز آن باده كه آن‌چنان شوم مست « 1 » * كز خود فانى به تو شوم « 2 » هست\r\nز آن جام طهور ، بر دلم ريز * دل را به محبّتت بياميز\r\nجامى دگرم بده كه زارم * وز جام الست در خمارم\r\nدارم ز خمار ، خار خارى * سرگشتگى و حال زارى\r\nآتش در زن ، به خارخارم * آبى آور به روى كارم\r\nخاك خوديم به باد برده * وز نخل تمنّيم ثمر « 3 » ده\r\nيابد چو ز دوستى تو بَرد « 4 » * گردد كونين بر دلم سرد « 5 »\r\nزين دولت كام اگر نگيرم * شايد كه درين هوس بميرم\r\nنيكو گفته است شيخ عطّار * آن گنج علوم و بحر اسرار\r\n« گر بر سر اين شوم هوس‌ران « 6 » * آن به كه دلم اسير دكان \r\n\r\nجرعهء دوم عتاب با نفس امّاره و نفس بر سه قسم است : امّاره ، لوّامه ، مطمئنه\r\n يا من غلبته جند اهواه * يا من غرته « 7 » حبّ دنياه\r\nيا من هو بالذنوب « 8 » مأسور * يا من هو بالغيوب « 9 » مسرور\r\nيا من هو ذاهل عن اللّه * يا من هو جاهل لعقباه « 10 »\r\nاى غافل و گيج و مست و مغرور « 11 » * وى جاهل ابله از خدا دور \r\n\r\n\r\n","description":"","footnote":"\r\n( 1 ) - مطبوع : كند مست .\r\n( 2 ) - مطبوع : فانى و خود شوم .\r\n( 3 ) - مطبوع : وز نحل تمنيم نموده .\r\n( 4 ) - اشاره به آيت 69 سوره انبياء :  قُلْنا يا نارُ كُونِي بَرْداً وَ سَلاماً عَلى إِبْراهِيمَ . \r\n( 5 ) - مطبوع : گو كونين بر دلم برد .\r\n( 6 ) - مطبوع مصراع :\r\n گر در سر اين هوس نهم جان . \r\n( 7 ) - مطبوع : عزبت .\r\n( 8 ) - مطبوع : فى الذّنوب .\r\n( 9 ) - مطبوع : و مجلس : مانند متن ولى گمان مىكنم هر دو متن نادرست و « عيوب » با اول بىنقطه درست باشد .\r\n( 10 ) - بيت از « مجلس » اضافه شد .\r\n( 11 ) - مطبوع :\r\n اى غافل گنج و مست مخمور . \r\n","page_name":" 236 ","page_number":238},
  {"content":"\r\n\r\n اى عمر به بد تباه كرده * وى نامه خود سياه كرده\r\nاى سرتاپاى ، پيچ‌درپيچ * بر حال خودت نمىگرى هيچ\r\nبيدار نمىشوى ز غفلت * هشيار نمىشوى ز سكرت\r\nگوئى ز خدا خبر ندارى * وز روز جزا خبر ندارى\r\nبس قاسى « 1 » و دل سياه گشتى * غرق بحر گناه گشتى\r\nهيچ آيت « 2 » يأن را نخوانى * ان تخشع را تو مىندانى\r\nويل لك ثم ويل اخشع * انظر و به عين قلبك اسمع\r\nيك لحظه به فكر خويشتن آى * چشمى ز درون جانت بگشاى\r\nبنگر نيكو ، كه در چه كارى ؟ * افتاده ، پياده ، يا سوارى\r\nاين راه كه مىروى چه راه هست ؟ * راه طاعت ؟ ره گناه است ؟\r\nعمرى كردى تو در جهان زيست * اكنون بنگر كه حاصلت چيست ؟\r\nبگذشت بسى ز روزگارت * بنگر نيكو به كاروبارت « 3 »\r\nتا چند به هر طرف دويدن * جان كندن و حاصلى نديدن\r\nتا كى ؟ بىره روى تو بىدرد * اين راه خداى نيست ، واگرد\r\nدر راه خداى خود تو غافل * يك گام نرفته‌اى چه حاصل ؟\r\nاز جام غرور گشته‌اى مست * سرمايهء عمر ، داده از دست\r\nدر ظلمت تن شدى خداگير « 4 » * شرمت بادا ره خدا گير « 2 »\r\nاز طاعت حق فرار تا كى ؟ * وين غفلت برقرار تا كى ؟ \r\n\r\n\r\n","description":"","footnote":"\r\n( 1 ) - مطبوع : عاصى ، مجلس ، غاسى و هر دو نادرست است و قاسى مانند متن درست است و اشاره به آيت 22 سوره الزمر  « فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ . » \r\n( 2 ) - مطبوع : بان ، مجلس : يأس و هر دو نادرست و متن از آيت 16 سورة حديد  « أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ . » \r\n( 3 ) - بيت در مجلس نيست .\r\n( 4 و 2 ) - مطبوع : خداگو .\r\n","page_name":" 237 ","page_number":239},
  {"content":"\r\n\r\n بر هيچ نهى مدار ، تا چند ؟ * شرمى ز خدا بدار « 1 » ، تا چند ؟\r\nدر دام هوا اسير ، تا كى ؟ * صد جان بكن و ممير تا كى ؟\r\nآخر نه تو طائر سمائى * اندر قفس زمين چرائى ؟\r\nبگشا بند و ره سما گير * اى مرغ سما ، ره خدا گير\r\nاين مزرع عمر بهر آن است * تا آن كارى كه قوت جان است\r\nو آن فكرتها ، به جاى « 2 » شخم است * و آن معرفت ، از براى تخم است\r\nوين چشمهء چشم داده يارى * تا آب دهى هر آنچه كارى\r\nو آن سوز دلت چو آفتاب است « 3 » * روى زرد تو ، ماهتاب است\r\nو آن گريه و سوز و آه و فرياد * ابر و برق است و بارش و باد\r\nليكن تو گهى به هرج و گه مرج « 4 » * سرمايه عمر ، مىكنى خرج\r\nاز بدرگى و تباه‌كارى * پيوسته در او گناهكارى\r\nاز چاه غرور ، مىدهيش آب * سرگشته از آن شدى چو دولاب\r\nاين چاه بسى دراز و دور است « 5 » * نه عذب در او بود نه شور است\r\nهرگز نرسى در او به آبى « 6 » * آنجا نبود بجز سرابى\r\nهر چند امل دراز گردد * اين دلو تو خشك بازگردد\r\nطول امل تو جمله ، هيچ است * از سرتاپاى ، تاب و پيچ است\r\nيك سر حيرت ، سرى سراب است * سرگشتگى تو زين طناب است\r\nهان ، هان كوته كن اين امل را * بر هم زن زود اين عمل را\r\nيك ره برخيز و طاعتى كن * سعيى بنما زراعتى كن \r\n\r\n\r\n","description":"","footnote":"\r\n( 1 ) - مطبوع : مدار .\r\n( 2 ) - مطبوع : براى .\r\n( 3 ) - بيت در مجلس نيست .\r\n( 4 ) - بيت از مجلس اضافه شد .\r\n( 6 و 5 ) - دو بيت در مجلس نيست .\r\n","page_name":" 238 ","page_number":240},
  {"content":"\r\n\r\n همّت بطلب ز فضل بارى * تا تخم سعادتى بكارى\r\nسقياش ز آب ديدگان كن * دو چشمهء چشم را روان كن\r\nروزان و شبانش آب مىده * وز سوز درونش تاب مىده\r\nمىسوز چو ناى و ناله مىكن * خون در جگرت چو لاله مىكن\r\nچون شمع نحيف و زار مىباش * سوزنده و اشك‌بار مىباش\r\nتا نم ندهد ضراعت « 1 » تو * خرّم نشود زراعت تو\r\nدادند « 2 » ترا دو چشمهء چشم * تا بنشانى تو آتش خشم\r\nتو چشم به اين و آن بدوزى * تا آتش خشم برفروزى\r\nز آنجا تو ره هوا گشادى * تا آبت را به باد دادى\r\nدر سينهء تو هوا ز خشم است * خون خوردن و ماجرا ز خشم است\r\nآتش ز هوا همىفزايد * وز بهر خمودش ، آب بايد\r\nاينك آب ترا هوا برد * خاكت بر سر كه آتشت مرد\r\nهان ، هان آتش درين هوا زن * در جان و دل آتشى فرازن\r\nبر خوان ز كتاب ، قل يغضّوا « 3 » * پس بشنو و چين مزن بر ابرو\r\nيا بر دلت از حديث بنويس « 4 » * النظرة من سهام ابليس\r\nبر چشم قياس كن زبان را « 5 » * يك اصل بس است خود بيان را\r\nحكمت‌ها راست خلق اعضاء * گوش و دست و دل و سرا « 6 » پا\r\nهريك ز براى كارى آمد « 7 » * بد صرف كنيش ، بارى آمد « 8 »\r\nاين مضمون را اساس مىكن « 9 » * ديگرها را قياس مىكن\r\nالعاقل يكفه الاشارة * الجاهل لا تفى العبارة \r\n\r\n\r\n","description":"","footnote":"\r\n( 1 ) - ضراعت : زارى كردن .\r\n( 2 - 3 - 4 - 5 - 6 ) - مطبوع ابيات ناقص از مجلس اصلاح شد .\r\n( 7 ) - مطبوع : اينجا .\r\n( 8 ) - مطبوع : اينجا .\r\n( 9 ) - مطبوع : مىكند .\r\n","page_name":" 239 ","page_number":241},
  {"content":"\r\n\r\n\r\nنفس اوّل\r\n يك ره به نماز خويش بنگر * خواهى نگريست پيش بنگر\r\nنزديكى بندگان نماز است * معراج روندگان نماز است\r\nموقوف « 1 » عليه كل طاعات * سركردهء « 2 » جملهء عبادات\r\nركن « 3 » شرع و عمود دين است * شايد گفتن كه دين همين است\r\nليكن در وى ، حضور بايد * ذوق و شوق و سرور بايد\r\nشرط است نماز را دل پاك « 4 » * كانديشهء غير هست اشراك\r\nايّاك ، ايّاك ، اينش معنى است * بىاين گفتنش محض دعويست\r\nوقتى است نماز تو نمازى * كز غير خداى ، بىنيازى\r\nچون در دل تو تنزّهى هست * حق را با تو توجّهى هست\r\nگر در دل تو بود حضورى * در وى فكند خداى نورى\r\nخود روح نماز ، آن حضور است * در جان تو ز آن حضور نور است\r\nگر نيست ترا در آن حضورى * رورو كه تو از خداى دورى\r\nگر لذّتى از نماز دارى * شايد كه عبادتش شمارى\r\nآن مهتر و بهترين كونين * آن را گفته است قرّة العين\r\nزيرا كه وصالش آن زمان بود * لقياى جمالش آن زمان بود\r\nمىگفت كه اى بلال ارحنى * اى مژده ده وصال ارحنى\r\nتا يار مرا ز من ستاند * ز اغيار مرا دمى رهاند\r\nجان محو جمال دوست گردد * مغزم فارغ ز پوست گردد\r\nدر ياد وى آن‌چنان شوم غرق * كو را نكنم ز خويشتن فرق \r\n\r\n\r\n","description":"","footnote":"\r\n( 1 ) - مطبوع : عليه .\r\n( 2 ) - مطبوع : سر كرد .\r\n( 3 ) - مطبوع : شرع .\r\n( 4 ) - بيت از مجلس اضافه شد .\r\n","page_name":" 240 ","page_number":242},
  {"content":"\r\n\r\n از لذت قرب و از مناجات * واپردازم ز كلّ حاجات\r\nگر پيرو او و دين اوئى « 1 » * شايد كه تو اين‌چنين بگوئى\r\nبايد كه تو نيز هم بدين نحو * در بندگى خدا شوى محو\r\nمستى تو بلى ، ولى نه از مى * بىخود هستى ولى نه « 2 » از وى\r\nدر حين نماز مست گردى * بىخويش شده ز دست گردى\r\nاز بادهء حق تو نيستى مست * وسواس خبيث بردت از دست\r\nآن ديو لعين حديث كردت * تا هم چو خودش خبيث كردت\r\nاحرام نماز را چو بندى * آيد بر تو به ريشخندى\r\nتا از تو ترا چنان ستاند * تا هيچ ز تو به تو نماند\r\nچون از سرت ، از فسون برد هوش * حق را همگى كنى فراموش\r\nانديشه غير ، هرچه خواهى * حاضر شودت همه كما هى\r\nباطل هوشت چنان ربايد * كز حق هيچت به ياد نايد\r\nاز بادهء او چنان شوى مست * تا نشناسى تو پاى از دست\r\nاز خود و ز حق ، خبر ندارى * تا كلّ نماز را گذارى\r\nاين است كه گفته‌اند ، ما را * لا تقربوا انتم السكارى\r\nاين معنى انتموا سكارى است * اين نهى درين كلام ما راست\r\nزيرا كه درين سخن بلا قيل * كردند به علم قول تعليل\r\nاينك منصوص گشت علّت * پس تعديه كرد حكم حرمت\r\nپس تو منهى ز ذكر اوئى * تا آنكه بدانى آنچه گوئى\r\nپس ذكر تو ذكر نيست بىشك * منهى و مأمور ، چون بود يك\r\nحاشا ، حاشا كه اين نماز است * كى لايق ربّ بىنياز است\r\nبر خود لب خلق بستن است اين * برخاستن و نشستن است اين \r\n\r\n\r\n","description":"","footnote":"\r\n( 1 ) - بيت از مجلس اضافه شد .\r\n( 2 ) - مطبوع :\r\n هستى بلى نه ز آن مى . \r\n","page_name":" 241 ","page_number":243},
  {"content":"\r\n\r\n اى تاج عن الصلات ساهون * سركرده جمع هم يُراءون\r\nدر سر تو خيال دور دارى * در دل تو كجا حضور دارى\r\nافكار و وساوس و خيالات « 1 » * بُرد از تو حلاوت مناجات\r\nديگر طاعات هم بدين نحو « 2 » * در مستىها كنى نه در صحو « 3 »\r\nاين طاعت‌ها كه آن ندارد * نقشى بود آنكه جان ندارد\r\nدر باب نماز اشاره‌اى شد * ديگرها را اماره‌اى شد\r\nالعاقل يكفه الإشارة * ان سار يسرّ بالاماره\r\nبس عمر عزيز تو تلف شد * طفل عمل تو ناخلف شد\r\nاكنون به خود آى و كار كى كن * اوقاتت را شماركى كن\r\nمىكوش بود كه ليل دائم * قائم باشى ، نهار صائم\r\nقائم باشى به خدمت حق * صائم باشى ز سرّ مطلق\r\nدر خانهء خود نشسته باشى * در برزخ خويش بسته باشى\r\nبرداشته دل ز دنيى دون * وسواس ز سينه كرده بيرون\r\nگر ديده به قدر قوت قانع * مشغول به فكر در صنايع\r\nدر حكمت و كسب علم كوشى * امر حق را به جان نيوشى\r\nبا علم ، عمل شعار سازى * تقوى و ورع ، دثار سازى\r\nپيوسته به ياد حق گذارى * با گريه و سوز و آه و زارى\r\nيك دم غافل نگردى از وى * يادت نايد سواى « 4 » او شىء\r\nمشغول به نفس خويش باشى * وارسته ز قوم و خويش باشى\r\nكس كار به كار تو ندارد * هم زحمت بار تو ندارد \r\n\r\n\r\n","description":"","footnote":"\r\n( 1 و 2 ) ) - از مجلس اضافه شد .\r\n( 3 ) - صحو ، در اصطلاح عارفان حالتى است در مقابل سُكر و يعنى به هوش آمدن و عارفان آنگاه كه رابطه معنويشان با معشوق بريده شد كه به عالم عقل رجوع مىكنند اين حالت را صحو گويند .\r\n( 4 ) - مطبوع : نايد بسوى او .\r\n","page_name":" 242 ","page_number":244},
  {"content":"\r\n\r\n تو كه كار به كار كس ندارى * زحمت بينى و درگذارى\r\nدر جستن عيب خويش كوشى * چشم از بد مردمان بپوشى\r\nپيش همه هم چو خاك گردى * از خبث و رذيله پاك گردى\r\nده چيز شعار خويش سازى * سرمايهء كار خويش سازى\r\nبىخوابى و جوع و عزلت و فكر « 1 » * صُمت و زهد و عبادت و ذكر\r\nباشى پيوسته با طهارت * با غير خدا نبوده كارت\r\nگه سجده و گه ركوع كرده * گه زارى و گه خضوع كرده\r\nبگريسته بر گنه « 2 » شب و روز * از درد ، به ناله‌هاى جانسوز\r\nچون گريه كنى ز اشك رو شوى * شايد كه نسوزد آتش آن روى\r\nمىجو به نبى و آل عترت * پيوسته تشفّع و وسيلت\r\nهر لحظه درود ، بر روانشان * بفرست و روان پيروانشان\r\nتقصير خود اعتراف مىكن * اقرار به اقتراف « 3 » مىكن\r\nاز شرم ، سرى به پيش مىدار * دردى به درون خويش مىدار\r\nبا اين همه ترس و خوف و غمهاش * نوميد مباش ، از كرمهاش\r\nنوميد مشو ، ز فيض آن شاه * در دل مىگو كه ، اللّه اللّه\r\nاز وى بطلب هر آنچه خواهى * كو مىدهدت همه كما هى\r\nدل را به اميد ، شاد مىدار * اين گفته « فيض » ياد مىدار\r\nاو را به دعاى شاد مىكن * در حالت فيض ياد مىكن\r\nهان ، بيرون آ چو مغز ، از پوست * من گفتم و تو شنيدى اى دوست\r\nاز سر تا پاى ، گوش بادت * اين « آب زلال » نوش بادت \r\n\r\n\r\n","description":"","footnote":"\r\n( 1 ) - همين دستورات را در حقايق و كتب ديگر آورده‌اند .\r\n( 2 ) - مطبوع : بىگنه .\r\n( 3 ) - اقتراف - اكتساب .\r\n","page_name":" 243 ","page_number":245},
  {"content":"\r\n\r\n\r\n« خاتمه نسخهء مجلس »\r\nان‌شاءالله تعالى حق جلّ و علا از مبدأ فيّاض خود جرعهء مرحمت و ساغر مغفرت در آخرت به روح صاحب فتوح فيض رساند و آن عارف معارف ربّانى را غريق رحمت خود گرداند به حق محمّد و آله الامجاد و اين تشنه‌لب سراب حيرت و غريق بحر حسرت و سرگشته بيداى ضلالت و مدهوش شراب غفلت و مخمور بادهء شقاوت و نخوت يعنى غريق بحر گمنامى عبد القادر بسطامى را به ته جرعه‌اى از اين جرعه‌هاى نصايح و مواعظ مالامال فيض چشاند و به جذبه شوق و به دستيارى ملاح ذوق ازين بحر بىپايان غفلت و ضلالت به ساحل نجات هدايت رساند به حق محمد و آله الامجاد فى غرّه شهر صفر سنه 1119 ه ق . « 1 »\r\n\r\n\r\n\r\n","description":"","footnote":"\r\n( 1 ) - اين نسخه به زمان مؤلف بسيار نزديك است يعنى چون ارتحال فيض سال 1091 است يعنى 28 سال بعد از فيض نوشته شده و 4 سال بعد از رحلت فرزندش علامه علم الهدى كه به سال 1115 اتفاق افتاده است .\r\n","page_name":" 244 ","page_number":246}
  ]