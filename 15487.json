[
  {"content":"\r\n\r\nسلسله پژوهش هاى اعتقادى\r\n( 16 )\r\nامامت امير المؤمنين عليه السلام\r\nدر سنجش خرد\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز الحقائق الاسلامية\r\nنام كتاب : امامت امير المؤمنين عليه السلام در سنجش خرد\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1500 نسخه\r\nنوبت چاپ : اول / 1388\r\nليتوگرافى : اهل بيت عليهم السلام\r\nچاپ : وفا\r\nشابك : 2 - 13 - 5348 - 600 - 978\r\n2 - 13 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسرآغاز\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خداصلّى اللَّه عليه وآله‌و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nامامت امير المؤمنين عليه السلام\r\nدر سنجش خرد\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nبسم الله الرحمن الرحيم\r\nالحمد للَّه ربّ العالمين والصلاة والسلام على سيّدنا محمّد وآله الطّاهرين المعصومين ولعنة اللَّه على أعدائهم أجمعين من الأوّلين والآخرين\r\n\r\nپيش‌گفتار\r\nخداوند تبارك و تعالى در قرآن كريم مىفرمايد :\r\n« أَ فَمَنْ يَهْدي إِلَى الْحَقِّ أَحَقُّ أَنْ يُتَّبَعَ أَمَّنْ لايَهِدّي إِلّا أَنْ يُهْدى فَما لَكُمْ كَيْفَ تَحْكُمُونَ » ؛ « 1 »\r\nآيا كسى كه به حق هدايت مىكند براى پيروى شايسته‌تر است يا آن كس كه هدايت نمىشود مگر هدايتش كنند ؟ شما را چه مىشود ؟ چگونه داورى مىكنيد ؟\r\nواژهء « حق » در لغت عرب به معناى پايدارى و استوار بودن است .\r\nمنظور از اين فراز آيه كه مىفرمايد : « أَ فَمَنْ يَهْدي إِلَى الْحَقِّ » ؛ « آيا كسى به\r\n\r\n\r\n","description":"","footnote":"\r\n( 1 ) . سورهء يونس : آيهء 35 .\r\n","page_name":" 13 ","page_number":13},
  {"content":"\r\n\r\nحق هدايت مىكند » اين است كه آيا كسى كه شما را به امور پايدار قطعى و يقينى راهنمايى مىكند و به حقيقت و واقعيّت رهنمون مىسازد براى پيروى شايسته‌تر است يا آن كسى كه هدايت نمىشود مگر هدايتش كنيد ؟\r\nخداوند متعال در اين آيه ما را به يك قاعدهء عقلى راهنمايى مىكند . قاعده‌اى كه در نزد همه عقلاى مسلمان و غير مسلمان پذيرفته شده است كه اگر گروهى بخواهند به واقعيّتى برسند و يا حقيقتى از حقايق دنيا براى آن‌ها كشف و ظاهر شود ؛ به كسى مراجعه مىكنند كه به آن واقعيت آگاهى كامل داشته باشد تا آن‌ها را به آن حقيقت برساند . امّا كسى كه به حقيقت و واقعيّت امر آگاهى ندارد ، چگونه مىتواند ديگران را هدايت كرده و از واقع امر باخبر سازد ؟ !\r\nبنابراين انسان بايستى در برخى از حقايق و واقعيت‌ها به يقين و علم برسد و گمانِ به تنهايى كفايت نمىكند و حتّى نمىتوان دربارهء آن‌ها به نظريات ديگران اكتفا كرد ؛ بلكه بايد براى خود انسان يقينِ به آن حقيقت حاصل شود .\r\nاز اين رو عالمان شيعه و سنّى فتوا داده‌اند كه در اعتقادات و اصول دين واجب است كه انسان خود به يقين برسد و گمان كردن و تقليد از ديگران در عقيده كافى نيست . خداوند تبارك و تعالى مىفرمايد :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n« إِنَّ الظَّنَّ لايُغْني مِنَ الْحَقِّ شَيْئًا » ؛ « 1 »\r\nبه راستى كه گمان ، انسان را از حق بىنياز نمىكند و به حق نمىرساند .\r\nاين يك قاعدهء عقلى است كه مورد اتّفاق تمام انسان‌هاست و قرآن مجيد نيز به اين قاعده تذكّر داده و ما را به آن راهنمايى مىكند .\r\nحال اگر بخواهيم در موضوعى ، از ميان دو نفر يكى را برگزينيم كه يكى از آن‌ها عالم و داناست و مىتواند ديگران را به عقايد صحيح و سالم هدايت كرده و حقيقت را براى آن‌ها آشكار سازد و ديگرى شخصى است كه خود نياز دارد كه كسى او را هدايت كند و دستش را بگيرد تا گمراه نشود . در اين جا شما چگونه داورى مىكنيد ؟ اگر ما بخواهيم به واقع برسيم و حقيقت براى ما روشن و واضح شود به كدام يك از آنان مراجعه مىكنيم ؟ آيا حاضر مىشويم براى يادگيرى اعتقاداتِ صحيح به سراغ شخصى كه خود به هدايت و يادگيرى نياز دارد برويم ؟\r\nما معتقديم كه امامت از امورى است كه خدا بايد آن را تعيين كند و مردم نقشى در اين امر مهم ندارند و همان گونه كه نبوّت منصبى است كه خدا بايد آن را مشخص كند ؛ امامت نيز چنين است و ميان امامت و نبوت در اين جهت فرقى نيست .\r\nبنابراين ما در شناخت امام به سندى محكم و يا دليل‌هاى واضح\r\n\r\n\r\n","description":"","footnote":"\r\n( 1 ) . سورهء يونس : آيهء 36 و سورهء نجم : آيهء 28 .\r\n","page_name":" 15 ","page_number":15},
  {"content":"\r\n\r\nو روشنى نياز داريم كه بيان كند رهبر و پيشواى مردم اين شخص است ؛ چرا كه او خود هدايت يافته و هدايت‌گر است .\r\nهم‌چنين اگر بر معصوم بودن شخصى و يا اشخاصى دليل آورده شود ، با وجود ملكهء عصمت در وجود يك انسان ، عقل به ما اجازه نمىدهد كه به غير او مراجعه كرده و هدايت يابيم . از اين رو گفته‌اند كه امامت يا بايد با سندى محكم و يا با دليلى عقلى اثبات شود و سند محكم نيز يا قرآن است و يا سنّت قطعى .\r\nآخرين دليل لفظى كه در اين باره مطرح شده حديث منزلت است كه از سه جهت بر امامت امير مؤمنان على عليه السلام دلالت مىكند . اين حديث افزون بر سند قطعى بودن بر امامت آن حضرت ، دليل واضح و روشنى بر معصوم بودن و برترى آن حضرت از ديگر صحابه رسول خدا است . « 1 » كتابى كه فرا روى شماست نگاهى عقلى به مسأله امامت امير مؤمنان على عليه السلام دارد كه با دليل عقلى امامت آن حضرت را اثبات مىنمايد . اين پژوهش در دو بخش تنظيم شده است :\r\n1 . ويژگىهاى امام ؛\r\n2 . ويژگىهاى امير مؤمنان على عليه السلام .\r\nسيد على حسينى ميلانى\r\n\r\n\r\n","description":"","footnote":"\r\n( 1 ) . براى آگاهى بيشتر ر . ك : نگاهى به حديث منزلت از همين نگارنده .\r\n","page_name":" 16 ","page_number":16},
  {"content":"\r\n\r\n\r\nبخش يكم ويژگىهاى امام\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nويژگىهاى پذيرفته شده براى امام\r\nاهل سنّت كتاب‌هايى را در علم عقايد و كلام نوشته‌اند ؛ كتاب‌هايى هم‌چون : المواقف فى علم الكلام تأليف قاضى ايجى ، شرح المواقف نگارش شريف جرجانى ، شرح قوشچى بر التجريد ، شرح المقاصد تأليف سعدالدين تفتازانى ، شرح العقائد النسفيّه و ديگر كتاب‌هاى مهمّ اعتقادى .\r\nآنان در اين كتاب‌ها بحث‌هايى را درباره امام مطرح و فصل‌هايى را بيان كرده‌اند . از فصل‌هاى مطرح شده در اين كتاب‌ها انتخاب امام است كه انتخاب امام به اختيار مردم است و خداوند متعال در اين امر نقشى ندارد . اين ديدگاه با اعتقاد شيعه اماميّه مخالفت دارد .\r\nآنان در فصل ديگر ، شروطى را در امام لازم مىدانند و مىگويند :\r\nكسى را كه مردم براى رهبرى جامعه انتخاب مىكنند بايد داراى تمام اين شروط باشد تا براى اين امر مهم از سوى مردم برگزيده شود ، آن گاه شروط و اوصافى را براى امام بيان كرده‌اند و آن‌ها را به دو بخش\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتقسيم نموده‌اند :\r\n1 . شروطى كه تمام علما آن‌ها را قبول دارند ؛\r\n2 . شروطى كه مورد اختلاف ميان علما است .\r\nدر اين نوشتار شرطهايى را كه اهل سنّت در تعيين امام بيان كرده‌اند بررسى مىكنيم تا ببينيم آن ويژگىهاى لازم براى جانشينى پس از رسول خدا صلى اللَّه عليه وآله در چه كسى وجود داشته است .\r\nالبته ما در اين بررسى از روش شيعيان در تعيين امام چشم پوشى مىنماييم و بنا بر همان روش اهل سنّت درباره اين ويژگىها گفت و گو كرده و با دقّت آن‌ها را بررسى مىنماييم .\r\n\r\n1 . علم و دانش\r\nنخستين شرطى كه اهل سنّت در امام لازم مىدانند علم و دانش اوست ؛ يعنى بايد امام به اصول و فروع دين آگاهى كامل داشته باشد ، به گونه‌اى كه بتواند براى حقانيّت اين دين ، دليل و برهان بياورد . اگر شبهه‌اى وارد كردند قدرت فكرى او بايد به اندازه‌اى باشد كه بتواند در برابر شبهه‌ها و اشكال‌هايى كه از ناحيهء مخالفان مطرح مىشود ، ايستادگى كرده و آن‌ها را بر طرف كند .\r\n\r\n2 . شجاعت و دليرى\r\nدومين شرطى كه اهل سنّت در امام لازم مىدانند ، شجاعت\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو دليرى است .\r\nامام بايد به‌گونه‌اى شجاع باشد كه بتواند در تمام جنگ‌ها حاضر شود و لشكر اسلام را براى نبرد با دشمن آماده كند و در صورت حملهء دشمن ، نه تنها جبههء جنگ را ترك نكند ؛ بلكه با تمام قدرت در برابر حملهء آن‌ها بايستد و از حريم دين و جماعت مسلمانان دفاع كند .\r\n\r\n3 . عدالت و دادگرى\r\nسومين شرط در امام ، عدالت است ؛ يعنى امام بايد در راه و روش و زندگى كردن با مردم ، عدالت داشته باشد . در جايى كه مىخواهد بين مسلمانان داورى كند ، به عدالت قضاوت كند ، بيت المال را ميان مسلمانان عادلانه تقسيم نمايد و در تمام كارهاى شخصى و امورى كه مربوط به همهء مسلمانان مىشود عدالت را رعايت كند .\r\nتمام دانشمندان اهل سنّت در كتاب‌هاى خود اين سه شرط را براى امام آورده‌اند و بنا بر ديدگاه آن‌ها كسى كه به انتخاب مردم به مقام امامت مىرسد بايستى آن‌ها را دارا باشد .\r\n\r\nنمونه‌اى از ديدگاه دانشمندان اهل سنّت\r\nبراى آگاهى از ديدگاه دانشمندان اهل سنّت به نمونه‌اى اشاره مىنماييم . در كتاب المواقف فى علم الكلام و شرح المواقف كه مهم‌ترين كتاب در علم كلام در ميان اهل سنّت است ، چنين آمده است :\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمقصد دوم : شروط امامت .\r\nتمام عالمان بر اين اعتقادند كه فردى براى امامت و رهبرى مردم شايستگى دارد كه در اصول و فروع دين به مقام اجتهاد رسيده و در دين مجتهد باشد تا مسائل و امور دين را بيان كند و در برابر شبهاتى كه در دين وارد مىشود بايستد و با دليل و برهان آن‌ها را پاسخ داده و از دين خود دفاع كند .\r\nامام بايستى در امور و مسائل اختلافى كه به او رجوع مىشود چنان قدرتى داشته باشد كه با يك فتوا و يا حكم ، اختلاف ميان مسلمانان را بر طرف كرده و نظام جامعه را در اختيار خود بگيرد ؛ چرا كه از مهم‌ترين اهداف امامت همين مسأله است كه در مرحلهء نخست اعتقادات دينى را با قدرت علمى خود حفظ كند و براى حلّ شبهه‌ها ، دليل و برهان كافى در اختيار داشته باشد و در مرحلهء دوم اختلافات و دشمنىهاى ميان مسلمانان را با درايت كامل از ميان بردارد و در قضاوت كردن بين آن‌ها عدالت را رعايت كند . اين شرطى است كه هرگز امامت بدون آن كامل نمىشود » . « 1 » بنابراين با توجه به اين بيان ، امام بايستى داراى دو شرط باشد :\r\n\r\n\r\n","description":"","footnote":"\r\n( 1 ) . شرح المواقف : 8 / 349 .\r\n","page_name":" 22 ","page_number":22},
  {"content":"\r\n\r\n1 . علم ؛\r\n2 . شجاعت .\r\nالبتّه در جاى ديگر در كتاب المواقف‌و شرح المواقف چنين آمده است :\r\n« در مقابل گفته مشهور ، عدّه‌اى گفته‌اند : اين اوصاف لازم نيست در امام جمع باشد ؛ زيرا كه هم اكنون كسى نيست كه صاحب همهء اين ويژگىها باشد » .\r\nگفتنى است كه اين كتاب در قرن هفتم يا هشتم هجرى نوشته شده است . در ميان كسانى كه در آن زمان حكومت مىكردند اين صفات جمع نبوده است . از اين رو اهل سنّت بايد اين شرطها را در امام لازم ندانند و به امامت نادان و ترسو حتّى گناه‌كار و آلوده عقيده داشته باشند .\r\nهمان گونه كه پيش‌تر اشاره شد ، آنان سومين شرط امامت را عدالت و دادگرى برشمرده‌اند . صاحب المواقف دربارهء اين شرط مىنويسد :\r\nآرى ، لازم است امام عادل باشد تا به مردم ستم نكند ؛ چرا كه همانا شخص فاسق ، گاهى اموال مسلمانان را در اهداف شخصى خود خرج مىكند و با اين عمل ، حقّ ديگران از بين مىرود . پس اين ويژگىها در امام معتبر و مورد اتفاق است .\r\nآن گاه چنين مىگويد :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدر اين جا ويژگىهاى ديگرى نيز مطرح شده است ؛ اما در اين كه از شروط امامت هستند يا نه در ميان علما اختلاف شده است . « 1 »\r\n\r\nبررسى عقلى اين ديدگاه\r\nما با اهل سنّت با اين ديدگاه بحث مىكنيم كه از نظر عقلى اين سه شرط را در امام لازم بدانيم . از طرفى فرض مىكنيم كه انتخاب امام ، با رأى و اختيار مردم صورت مىگيرد ؛ از اين رو تنها اختلاف ما دربارهء امام پس از رسول خدا صلى اللَّه عليه وآله است ؛ چرا كه ما مىگوييم امام پس از پيامبر ، على بن ابى طالب عليهما السلام است و آنان به امامت ابوبكر عقيده دارند .\r\nاكنون سخن در اين است كه ويژگىهايى را كه همهء اهل سنّت در امام لازم مىدانند و مىگويند مردم بايد كسى را انتخاب كنند كه هر سه شرط را دارا باشد ؛ آيا اين ويژگىها در على بن ابى طالب نيز بوده است ، يا به ابوبكر اختصاص دارد ؟\r\nالبته ما در اين جا با چشم‌پوشى از كتاب و سنّت بحث مىكنيم ؛ زيرا قرآن ، سنّت پيامبر و دليل‌هاى ديگر ، بيان‌گر امامت على بن ابى طالب عليهما السلام بوده و آن را به اثبات مىرسانند .\r\n\r\n\r\n","description":"","footnote":"\r\n( 1 ) . همان .\r\n","page_name":" 24 ","page_number":24},
  {"content":"\r\n\r\nعقل مىگويد : سرپرست و راهنماى يك جمعيّت و جانشين پيامبر خدا صلى اللَّه عليه وآله بايد همهء اين ويژگىها را دارا باشد ، ما نيز همانند اهل سنّت همهء اين اوصاف را در امام لازم مىدانيم ، گرچه عصمت امام نيز كه مرتبه‌اى بالاتر از عدالت است در نزد ما معتبر است ؛ ولى در همان ويژگىهايى كه آنان قبول دارند بحث كرده و از روش خود چشم‌پوشى مىكنيم .\r\nاكنون مىگوييم : اگر اين ويژگىهايى كه در نزد اهل سنّت معتبر است در على بن ابى طالب جمع باشد ، او امام و پيشوا خواهد بود و اگر در فرد ديگرى باشد او چنين شايستگى را دارد و اگر اين ويژگىها در هر دو فرد جمع باشد ، بررسى مىكنيم كه كدام يك اين ويژگىها را در بالاترين مرتبه‌اش داراست تا او را به عنوان امام برگزيده و بر ديگرى مقدّم كنيم . در غير اين صورت اگر شخصى را كه بهتر است ، كنار زده و ديگرى را بر او مقدّم كنيم از نظر عقلى كار قبيحى خواهد بود ، با اين كه قرآن در اين باره مىفرمايد :\r\n« أَ فَمَنْ يَهْدي إِلَى الْحَقِّ أَحَقُّ أَنْ يُتَّبَعَ أَمَّنْ لايَهِدّي » ؛ « 1 »\r\nآيا كسى كه به حق هدايت مىكند براى پيروى شايسته‌تر است يا آن كس كه هدايت نمىشود مگر هدايتش كنند ؟\r\n\r\n\r\n","description":"","footnote":"\r\n( 1 ) . سورهء يونس : آيهء 35 .\r\n","page_name":" 25 ","page_number":25},
  {"content":"\r\n\r\nبه راستى آيا شخص عالم و آگاه ، براى راهنمايى مردم سزاوارتر است يا كسى كه نادان و بىخرد است ؟\r\nبر فرض اين كه هر دو رهبر عالِم باشند ، آيا كسى كه آگاه‌تر است مقدم است يا نه ؟\r\nآيا كسى كه عادل است شايستگى رهبرى مردم را دارد يا كسى كه به مردم ظلم روا مىدارد ؟\r\nآرى ، ما براى پاسخ اين پرسش‌ها بايد به عقل و عقلا رجوع كنيم كه سخن ما نيز در همين زمينه است .\r\nاهل سنّت مىگويند كه اين ويژگىها مورد اتفاق دانشمندان است ؛ اما در اين كه امام ، هاشمى و يا قريشى باشد ، معصوم و يا آزاد باشد ، اختلاف وجود دارد . گرچه آنان حديثى را به رسول خدا صلى اللَّه عليه وآله نسبت مىدهند كه آن حضرت به پيروى از كسى كه بر مسلمانان ولايت دارد امر كرده است هر چند آن حاكم ، برده باشد .\r\nويژگى عصمت را نيز شيعيان معتقدند ؛ ولى ديگران لازم نمىدانند و در ديگر صفات نيز اختلاف شده است ، همان گونه كه گفتيم اهل سنّت فقط درباره سه ويژگى اتفاق نظر دارند : علم ، شجاعت و عدالت كه محور پژوهش ما بر اين ويژگىها مىچرخد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nبخش دوم ويژگىهاى اميرمومنان على عليه السلام\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nيكم . علم و دانش\r\nپيش‌تر گفتيم كه نخستين شرطى كه همهء دانشمندان اهل سنّت در امام لازم مىدانند علم و دانش اوست .\r\nما در اين بخش سيره و زندگى امير مؤمنان على عليه السلام و ابوبكر و آن چه را كه دربارهء حضرت على عليه السلام و ابوبكر گفته شده است بررسى مىكنيم تا روشن شود جايگاه علمى على عليه السلام و ابوبكر كجاست و رسول خدا صلى اللَّه عليه وآله ، اصحاب پيامبر و ديگر انديشمندان اسلامى دربارهء على بن ابى طالب عليهما السلام و ابوبكر چه گفته‌اند .\r\nالبته ما هرگز به گفته‌هاى آن دو دربارهء خودشان نظر نداريم كه امير مؤمنان على عليه السلام مىفرمايند :\r\nعلّمني رسول اللَّه صلى اللَّه عليه وآله ألف باب من العلم يفتح لي\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمن كلّ باب ألف ؛ « 1 »\r\nرسول خدا صلى اللَّه عليه وآله هزار نكتهء علمى را براى من روشن ساختند كه از هر نكته و حقيقت آن هزار حقيقت ديگر گشوده مىشود .\r\nچرا كه فرض ما اين است كه اين حديث از شخص على عليه السلام نقل شده است . در روايت ديگرى آمده كه حضرت على عليه السلام بارها مىفرمود :\r\nسلوني قبل أن تفقدوني ؛ « 2 »\r\nپيش از اين كه از ميان شما بروم از من بپرسيد .\r\nو حال آن كه هرگز ابوبكر در طول زندگى خويش چنين جمله‌اى را به زبان نياورده است .\r\nما گرچه در جاى خود دربارهء اين روايات كه اهل سنّت نيز نقل كرده‌اند بحث خواهيم كرد ؛ ولى هم اكنون سخنان ديگران را درباره حضرت على عليه السلام و ابوبكر بررسى مىكنيم تا پس از آن بتوانيم هر كدام را كه شايسته‌تر است براى امر امامت و رهبرى مردم انتخاب كنيم .\r\n\r\n\r\n","description":"","footnote":"\r\n( 1 ) . كنز العمّال : 13 / 114 ، حديث 36372 و ص 165 ، حديث 36500 .\r\n( 2 ) . اين حديث را احمد بن حنبل در كتاب فضائل اميرالمؤمنين عليه السلام و ابن سعد ، ابن عبدالبرّ و ديگران نقل كرده‌اند : ر . ك : الاستيعاب : 3 / 1103 ، الرياض النضره : 2 / 166 و 167 ، الصواعق المحرقه : 196 .\r\n","page_name":" 30 ","page_number":30},
  {"content":"\r\n\r\n\r\nويژگىهاى علمى على عليه السلام از ديدگاه پيامبر خدا صلى اللَّه عليه وآله\r\n\r\n1 . دروازه دانش نبوى\r\nاكنون درباره نخستين شرطى كه در امام لازم است بحث مىكنيم كه همان علم و قدرت كافى براى استدلال كردن و دليل و برهان آوردن است .\r\nحال بايد ديد اين شرط مهم و اساسى براى امامت ، در چه كسى وجود داشته است و اخبار و احاديثى كه از رسول خدا صلى اللَّه عليه وآله رسيده ، اين فضيلت را براى كدام يك از اصحاب خود ثابت كرده است .\r\nتمام دانشمندان اهل سنّت در كتاب‌هاى خود اين حديث شريف را از رسول خدا صلى اللَّه عليه وآله آورده‌اند كه ايشان فرمودند :\r\nأنا مدينة العلم وعليّ بابها ؛\r\nمن شهر علم و دانش هستم و على دروازهء آن است .\r\nما نام تمامى كسانى كه اين حديث را در كتاب‌هايشان آورده‌اند ذكر مىكنيم :\r\n1 . عبدالرزاق بن همّام صنعانى ؛\r\n2 . يحيى بن مَعين . كسى كه پيشوا در علم رجال و خدشه نمودن در اسناد حديث است ؛ ولى با اين وجود ، اين حديث را رد نكرده و آن را صحيح دانسته است ؛\r\n3 . احمد بن حنبل ؛\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n4 . تِرمذى ؛\r\n5 . ابوبكر بزّار ؛\r\n6 . محمّد بن جرير طبرى ؛\r\n7 . طبرانى ؛\r\n8 . ابوالشيخ ؛\r\n9 . ابن سقّا واسطى ؛\r\n10 . ابن شاهين ؛\r\n11 . حاكم نيشابورى ؛\r\n12 . ابن مردويه ؛\r\n13 . ابونعيم اصفهانى ؛\r\n14 . ماوردى ؛\r\n15 . خطيب بغدادى ؛\r\n16 . ابن عبدالبر ؛\r\n17 . سمعانى ؛\r\n18 . ابن عساكر ؛\r\n19 . ابن اثير جزرى ؛\r\n20 . ابن نجّار ؛\r\n21 . جلال الدين سيوطى ؛\r\n22 . قسطلانى ؛\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n23 . ابن حجر مكى ؛\r\n24 . متقى هندى ؛\r\n25 . ملا على قارى ؛\r\n26 . مَنّاوى ؛\r\n27 . زرقانى ؛\r\n28 . شاه ولى اللَّه دهلوى .\r\nهمهء اينان و عالمانى ديگر در كتاب‌هايشان روايت كرده‌اند كه رسول خدا صلى اللَّه عليه وآله در شأن و منزلت على عليه السلام چنين فرمود :\r\nأنا مدينة العلم وعلي بابها ؛ « 1 »\r\nمن شهر علم و دانش هستم و على دروازهء آن است .\r\n\r\n\r\n","description":"","footnote":"\r\n( 1 ) . تهذيب الآثار ، مسند الإمام على عليه السلام : 105 ، حديث 173 ، سنن ترمذى . آن سان كه در جامع الأُصول : 8 / 657 و تاريخ الخلفاء سيوطى : 135 و ديگر منابع آمده است . المعجم الكبير : 11 / 65 ، حديث 11061 ، تاريخ بغداد : 4 / 348 ، 7 / 172 ، 11 / 204 ، الاستيعاب : 3 / 1102 ، فردوس الأخبار : 1 / 76 ، أُسد الغابه : 4 / 22 ، الرياض النضره : 2 / 159 ، تهذيب الكمال : 20 / 485 ، تاريخ جرجان : 65 ، تذكرة الحفاظ : 4 / 1231 ، البداية والنهايه : 7 / 358 ، مجمع الزوائد : 9 / 114 ، اتحاف السادة المتقين : 6 / 224 ، المستدرك على الصحيحين : 3 / 126 و 127 ، ترجمة الإمام على عليه السلام من تاريخ مدينة دمشق : 2 / 464 ، حديث 984 ، الجامع الصغير : 1 / 415 ، حديث 2705 ، الصواعق المحرقه : 189 ، كنز العمّال : 11 / 614 حديث 32978 و 32979 ، فيض القدير : 3 / 46 .\r\n","page_name":" 33 ","page_number":33},
  {"content":"\r\n\r\nحال كه اين فضيلت براى حضرت على عليه السلام ثابت شد ، اين سؤال مطرح مىشود كه آيا پيامبر اكرم صلى اللَّه عليه وآله براى غير امير مؤمنان عليه السلام نيز چنين سخنى فرموده است يا نه ؟\r\n\r\n2 . درِ خانهء حكمت\r\nيكى ديگر از سخنانى كه رسول خدا صلى اللَّه عليه وآله در حقّ على بن ابى طالب عليهما السلام فرمودند اين است كه :\r\nأنا دار الحكمة وعلي بابها ؛\r\nمن خانهء حكمت هستم و على در آن خانه است .\r\nاين حديث را نيز بيشتر دانشمندن عامّه نقل كرده‌اند ؛ از جمله :\r\n1 . احمد بن حنبل ؛\r\n2 . تِرمذى ؛\r\n3 . محمّد بن جرير طبرى ؛\r\n4 . حاكم نيشابورى ؛\r\n5 . ابن مردويه ؛\r\n6 . ابونعيم اصفهانى ؛\r\n7 . خطيب تبريزى ؛\r\n8 . علائى ؛\r\n9 . فيروزآبادى ؛\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n10 . ابن جَزَرى ؛\r\n11 . ابن حجر عسقلانى ؛\r\n12 . جلال الدين سيوطى ؛\r\n13 . قسطلانى ؛\r\n14 . صالحى دمشقى ؛\r\n15 . ابن حجر مكّى ؛\r\n16 . متّقى هندى ؛\r\n17 . مَنّاوى ؛\r\n18 . زرقانى ؛\r\n19 . ولى اللَّه دهلوى و ديگران .\r\nهمهء اينان روايت كرده‌اند كه پيامبر اكرم صلى اللَّه عليه وآله در حق امير مؤمنان على عليه السلام فرمودند :\r\nأنا دار الحكمة وعلي بابها ؛ « 1 »\r\nمن خانهء حكمت هستم و على در آن خانه است .\r\n\r\n\r\n","description":"","footnote":"\r\n( 1 ) . فضائل اميرالمؤمنين عليه السلام : 138 حديث 203 ، سنن ترمذى : 6 / 85 ، تهذيب الآثار « مسند على عليه السلام » : 104 حديث 8 ، حلية الأولياء : 1 / 64 ، مشكاة المصابيح : 2 / 504 حديث 6096 ، أسنى المطالب : 70 ، الرياض النضره : 2 / 159 ، شرح المواهب اللدنيه : 3 / 129 ، الجامع الصغير : 1 / 415 حديث 2704 ، الصواعق المحرقه : 189 ، كنز العمال : 11 / 600 حديث 32889 و 13 / 147 حديث 36462 ، فيض القدير : 3 / 46 .\r\n","page_name":" 35 ","page_number":35},
  {"content":"\r\n\r\nپس از نقل اين دو حديث شريف از پيامبر اكرم صلى اللَّه عليه وآله و اتّفاق نظر تمام عالمان اهل سنّت بر صحّت آن ، مىگوييم :\r\nاگر رسول خدا صلى اللَّه عليه وآله در حقّ على بن ابى طالب عليه السلام چنين سخنى فرموده است ؛ پس چه كسى شايستهء مقام امامت است ؟\r\nآيا امير مؤمنان على عليه السلام توانايى دارد كه براى حقانيّت دين اسلام و دفع شبهات دليل و برهان بياورد يا كسى كه در حق او چنين فضيلتى بيان نشده است ؟\r\n\r\n3 . بيان موارد اختلافى\r\nيكى ديگر از احاديثى كه بر توان علمى امير مؤمنان على عليه السلام دلالت بيشترى دارد فرمايش رسول خدا صلى اللَّه عليه وآله به آن حضرت است كه فرمود :\r\nأنت تبيّن لأمّتي ما اختلفوا فيه من بعدي ؛\r\nتو پس از من هر آن چه امّت در آن اختلاف دارند واضح و آشكار مىسازى .\r\nبا توجّه به اين حديث ، رسول خدا صلى اللَّه عليه وآله على عليه السلام را حاكم و قاضى در هر اختلافى بين امّت قرار داده است ؛ خواه آن اختلاف مربوط به امور دنيايى باشد و يا اختلاف‌هايى كه در حوزهء دين مطرح مىشود . در تمامى اين اختلاف‌ها ، حاكم و بر طرف كننده آن‌ها از\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nميان امّت ، على عليه السلام است .\r\nاين حديث را نيز عدهء بسيارى از اهل سنّت نقل كرده‌اند ؛ از جمله :\r\n1 . حاكم نيشابورى كه اين حديث را صحيح دانسته است ؛\r\n2 . ابن عساكر در تاريخ مدينة دمشق ؛\r\n3 . ديلمى ؛\r\n4 . جلال الدين سيوطى ؛\r\n5 . متّقى هندى ؛\r\n6 . مَنّاوى .\r\nگروه ديگرى نيز اين حديث را روايت كرده‌اند « 1 » كه چنين حديثى در حقّ هيچ يك از اصحاب رسول خدا صلى اللَّه عليه وآله بيان نشده است .\r\n\r\n4 . گوش شنوا\r\nدر روايتى آمده است : زمانى كه آيه « وَتَعِيَها أُذُنٌ واعِيَةٌ » ؛ « 2 » « و گوش‌هاى شنوا آن را دريابد و بفهمد » نازل شد ، ديديم كه پيامبر اكرم صلى اللَّه عليه وآله فرمودند :\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 122 ، ترجمة الامام على عليه السلام من تاريخ مدينة دمشق : 2 / 487 و 488 ، حديث 1007 ، 1008 و 1009 ، كنز العمّال : 1 / 615 ، حديث 32983 ، حلية الاولياء : 1 / 64 .\r\n( 2 ) . سوره حاقه : آيه 12 .\r\n","page_name":" 37 ","page_number":37},
  {"content":"\r\n\r\nأنّ عليّاً هو الاذن الواعية ؛\r\nبه راستى كه على همان گوش شنوايى است كه آن را به خاطر مىسپارد .\r\nپس قلب مقدّس امير مؤمنان على عليه السلام ظرف است براى آن چه از طرف خداوند متعال نازل مىشود و ايشان ، همان كسى است كه تمام حقايق جهان هستى را به خاطر مىسپارد و حامل علم رسول خدا صلى اللَّه عليه وآله خواهد بود . اين حديث را مىتوان در كتاب‌هاى ذيل جست و جو كرد :\r\n1 . تفسير طبرى ؛\r\n2 . تفسير الكشّاف ؛\r\n3 . تفسير رازى ؛\r\n4 . تفسير الدرّ المنثور .\r\nجلال الدين سيوطى در همين كتاب ، اين حديث را از سعيد بن منصور ، ابن جرير ، ابن منذر ، ابن ابى حاتِم ، ابن مردويه ، ابن عساكر ، واحدى و ابن نجّار روايت كرده است .\r\n5 . حلية الأولياء ؛\r\n6 . مجمع الزوائد و كتاب‌هاى ديگر . « 1 »\r\n\r\n\r\n","description":"","footnote":"\r\n( 1 ) . تفسير طبرى : 29 / 35 و 36 ، تفسير الكشاف : 4 / 151 ، تفسير فخر رازى : 30 / 107 ، تفسير الدرّ المنثور : 8 / 267 ، مجمع الزوائد : 1 / 131 ، حلية الأولياء : 1 / 67 ، نظم درر السمطين : 92 ، شرح نهج البلاغه ابن ابىالحديد : 7 / 220 ، كنز العمال : 12 / 135 حيث 364269 .\r\n","page_name":" 38 ","page_number":38},
  {"content":"\r\n\r\n\r\n5 . بهترين داور\r\nرسول خدا صلى اللَّه عليه وآله در حديثى ديگر فرمودند :\r\nأقضاكم علي ؛\r\nبهترين شما در امر قضاوت و داورى على است .\r\nهمانطور كه صاحب شرح المواقف گفت علّت نياز ما به امام اين است كه در همهء اختلافات ، درگيرىها و مشكلات بايد به كسى رجوع كنيم كه اختلاف را از بين مردم بردارد و با عدالت در ميان آنان داورى كند . در اين حديث پيامبر اكرم صلى اللَّه عليه وآله مىفرمايند :\r\nأقضاكم علي ؛\r\nبهترين شما در امر قضاوت و داورى على است .\r\nچنين سخنى جز براى امير مؤمنان على عليه السلام ، در حق هيچ يك از اصحاب رسول خدا صلى اللَّه عليه وآله گفته نشده است .\r\nاين حديث در اين كتاب‌ها آمده است :\r\n1 . صحيح بخارى ؛\r\n2 . مسند احمد بن حنبل ؛\r\n3 . المستدرك على الصحيحين ؛\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n4 . سنن ابن ماجه ؛\r\n5 . الطبقات الكبرى\r\n6 . الإستيعاب ؛\r\n7 . السنن الكبرى ؛\r\n8 . مجمع الزوائد ؛\r\n9 . حلية الأولياء ؛\r\n10 . أُسد الغابه ؛\r\n11 . الرياض النضره و كتاب‌هاى ديگر .\r\nحال گناه ما چيست اگر بگوييم تنها كسى كه براى امامت و رهبرى مردم صلاحيّت دارد على بن ابى طالب عليهما السلام است ؛ حتى اگر اين امر به مردم هم واگذار شود و آن‌ها بخواهند كسى را براى امامت و پيشوايى انتخاب كنند بايد اميرالمؤمنين عليه السلام را برگزينند ؛ چرا كه ضابطه‌هايى كه اهل سنّت در علم كلام مطرح كرده‌اند و آن‌ها را در امام لازم و واجب مىدانند در هيچ انسانى جز فرزند ابى طالب پيدا نمىشود .\r\nآن چه تا كنون به اختصار بيان شد سخنان رسول خدا صلى اللَّه عليه وآله دربارهء جايگاه و مقام علمى امير مؤمنان علىعليه السلام بود . از اين سخنان استفاده مىشود كه آن كسى كه مىتواند در دفاع از آيين نورانى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاسلام دليل و برهان بياورد و شبهه‌هاى مطرح شده را دفع كند على بن ابى طالب عليهما السلام است و اوست كه از طرف رسول خدا صلى اللَّه عليه وآله در همهء اختلاف‌ها و درگيرىها مرجع قرار داده شده و تنها كسى است كه پس از رسول خدا صلى اللَّه عليه وآله با علم و دانش سرشارش اختلاف‌ها را از ميان برمىدارد .\r\n\r\nسخنان اصحاب در مقام علمى امير مؤمنان على عليه السلام\r\nاصحاب درباره مقام علمى امير مؤمنان على عليه السلام سخنان بسيارى گفته‌اند . ما فقط سخن يكى از بزرگان اصحاب را در شرح حال آن حضرت مىآوريم كه اين كلام شامل شهادت بزرگان صحابه رسول خدا و تابعين در عظمت علمى اميرالمؤمنين عليه السلام است .\r\nحافظ نوَوَى در كتاب تهذيب الاسماء واللغات در توصيف امير مؤمنان على عليه السلام مىگويد :\r\nاو يكى از عالمان ربّانى ، دلاوران مشهور و عابدان مورد توجّه مردم بود . او نخستين كسى بود كه اسلام آورد .\r\nتا آن جا كه گويد : علم و دانش او در بالاترين درجات علمى است ؛ چرا كه او پانصد و هشتاد و شش حديث از رسول خدا صلى اللَّه عليه وآله روايت كرده كه بُخارى و مسلم بر بيست حديث از آن‌ها اتفاق نظر دارند . بُخارى بر نُه حديث و مسلم بر پانزده حديث نظر صحيح دارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nسه فرزند حضرت على عليه السلام ، حسن ، حسين و محمّد بن حنفيّه از او روايت كرده‌اند . هم‌چنين ابن مسعود ، ابن عمر ، ابن عباس ، ابوموسى ، عبداللَّه بن جعفر ، عبداللَّه بن زبير ، ابوسعيد ، زيد بن ارقم ، جابر بن عبداللَّه و جمعى ديگر از تابعان شناخته شده از او حديث روايت كرده‌اند .\r\nدر روايتى از ابن مسعود نقل شده كه گويد : ما از بهترين قاضى و حاكم مدينه ، على بن ابى طالب حديث نقل مىكنيم .\r\nابن مسيّب مىگويد : هيچ انسانى پيدا نشد كه اين جمله از دهان او خارج شود و بگويد : « سلوني قبل أن تفقدوني ؛ پيش از اين كه از ميان شما بروم از هر چه مىخواهيد از من بپرسيد » جز على بن ابى طالب .\r\nابن عباس گويد : به على بن ابى طالب عليهما السلام نُه درجه از ده درجه علم و دانش اعطا شده است و به خدا سوگند كه در آن يك درجه ديگر نيز او با ديگران شريك است .\r\nوى مىافزايد : اگر چيزى از طرف على بن ابى طالب براى ما روشن و ثابت مىشد ، ديگر به غير او مراجعه نمىكرديم .\r\nآن گاه نَوَوى مىگويد : پرسش بزرگان اصحاب - ابوبكر ، عمر ، عثمان و افراد ديگرى از عشرهء مبشّره - از على بن ابى طالب عليهما السلام\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو مراجعه آن‌ها به دستورات آن حضرت و داورىهاى او در مشكلات پيچيده و موارد بسيارى مشهور بوده و قابل انكار نيست . « 1 » حال كه بزرگان از اصحاب در مشكلات علمى به على عليه السلام رجوع مىكردند و به دستور او عمل مىنمودند و حتى يك مرتبه هم ديده نشده كه آن حضرت به يكى از آن‌ها نياز داشته باشد و در امر قضاوت به آن‌ها مراجعه كند ؛ عقل ما در اين جا چه حكمى مىكند ؟ و شما چگونه داورى مىكنيد ؟\r\n\r\nنياز نداشتن حضرت على عليه السلام به هيچ يك از اصحاب\r\nهمان گونه كه نَوَوى تصريح كرد ، همه بزرگان از اصحاب در مشكلات علمى به على بن ابى طالب عليهما السلام رجوع مىكردند و آن حضرت به هيچ يك از آن‌ها مراجعه نكرده است . موارد بسيارى را نيز ابن حزم اندلسى در گفتارى طولانى ذكر كرده كه جهل و نادانى بزرگان صحابه در مسائل و احكام دين و رجوع آن‌ها براى حلّ مشكل به ديگران از آن جمله است . در اين گفتار طولانى ابن حزم ، حتّى يك مورد نيز وجود ندارد كه بگويد على بن ابى طالب عليهما السلام به يكى از افراد امّت مراجعه كرده است .\r\n\r\n\r\n","description":"","footnote":"\r\n( 1 ) . تهذيب الاسماء واللغات : 1 / 344 - 346 .\r\n","page_name":" 43 ","page_number":43},
  {"content":"\r\n\r\nابن حزم مىگويد : ما در كتاب‌ها اين گونه يافتيم كه بزرگان از اصحاب اقرار و اعتراف كرده‌اند كه بسيارى از احكام و سنّت رسول خدا صلى اللَّه عليه وآله به آن‌ها نرسيده است . حديثى كه از ابوهريره در اين باره رسيده مشهور است كه مىگويد : « برادران مهاجر من در بازارها براى جلب مشترى دست روى دست مىزدند و برادران انصارى من نيز سرگرم نگهدارى از ثروت‌ها و دارايىهاى خود بودند » ، در حالى كه نه بازار على عليه السلام را به خود مشغول كرده بود و نه به اموال و دارايىهايش فكر مىكرد ؛ بلكه او روز و شب فقط ملازم رسول خدا صلى اللَّه عليه وآله بود .\r\n\r\n1 . نگاهى به علم و دانش ابوبكر !\r\nابن حزم در جاى ديگر با اشاره به نياز ابوبكر در حكم شرعى به مغيرة بن شعبه مىگويد : ابوبكر از مقدار تعيين شدهء ارث براى مادربزرگ آگاهى نداشت و محمّد بن مسلمه و مغيرة بن شُعبه او را راهنمايى كردند .\r\nهم‌چنين همين ابوبكر نمىدانست كه كفن رسول خدا صلى اللَّه عليه وآله چه مقدار بود تا اين كه از دخترش عايشه پرسيد [ ! 
  ]\r\nابن حزم اندلسى موارد ديگرى را ذكر مىكند كه در همهء آن‌ها بزرگان اصحاب به حكم شرعى جاهل بوده و به ديگران مراجعه مىكردند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n2 . اعتراف عمر\r\nآن گاه ابن حزم اندلسى مىگويد : عمر نيز در موارد بسيارى به جهل و نادانى خود اعتراف مىكرد . وى در حديث استئذان گفت : من اين مسأله را نمىدانم ؛ چرا كه خريد و فروش در بازار مرا به خود مشغول كرد .\r\nهم‌چنين زمانى كه او دربارهء زن باردارى بر خلاف قانون اسلام ، حكم كرد و ديگران او را آگاه كردند ، به نادانى خود اعتراف كرد .\r\nهم‌چنين روزى بىجهت بر عيينة بن حصن خشم نمود و حرّ بن قيس او را متوجّه اشتباهش ساخت .\r\nدر مورد ديگرى عمر و پيش از او ابوبكر از حكم پيامبر اكرم صلى اللَّه عليه وآله كه امر فرمود يهوديان از ديار و وطن خود دور شوند ، نادان بودند .\r\nهم‌چنين عمر در مسأله طاعون ، فرمان رسول خدا صلى اللَّه عليه وآله را نمىدانست تا اين كه عبدالرحمان عوف به او آموخت .\r\nجالب اين كه عمر نمىدانست رسول خدا صلى اللَّه عليه وآله در نماز عيد فطر و قربان كدام سوره را قرائت مىفرمود با اين كه آن حضرت سال‌هاى زيادى اين نماز را خوانده بودند ؛ از اين رو از ابوواقد ليثى پرسيد و او به عمر قرائت رسول خدا صلى اللَّه عليه وآله را آموخت [ ! 
  ]\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nابن حزم اندلسى مىافزايد : عمر نمىدانست بايد با مجوسيان چگونه رفتار كند تا اين كه عبدالرحمان او را به فرمان رسول خدا صلى اللَّه عليه وآله دربارهء آنان آگاه كرد .\r\nاز طرفى ، وى خراج گرفتن از مجوسيان بحرين را كه يك حكم مشهور و معروفى بود نمىدانست و فراموش كرده بود و شايد از همين اموال بهره‌اى نيز برده بود .\r\nعمر ، حكم تيمّم جُنُب را نيز فراموش كرده بود و مىگفت : هرگز فرد جنب نبايد تيمم كند و تا آب پيدا شود نبايد نماز بخواند تا اين كه عمّار ، حكم تيمّم را به او آموخت .\r\nوى مىخواست اموال كعبه را تقسيم كند ؛ ولى سرگردان بود تا اين كه اصحاب او را به حقيقت امر آگاه كردند .\r\n\r\n3 . علم و دانش عثمان و ديگران !\r\nآن گاه ابن حزم اندلسى علم و دانش عثمان و ديگران را مطرح مىكند و مىگويد : عثمان چنين عمل كرده . . . و اين عايشه است و اين حفصه . . . و اين هم عبداللَّه بن عمر . . . و اين زيد بن ثابت . . . .\r\nبا اين وجود حتى در يك مورد هم ديده نشده كه ابن حزم در مسأله‌اى بگويد : « اين جا على بن ابى طالب مسأله را نمىدانست و براى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nفهم آن به ديگرى مراجعه كرده تا به حكم آن آگاه شود » . آن چه آورديم از كتاب الإحكام في اصول الأحكام بود . « 1 »\r\n\r\n4 . اعتراف معروف عمر\r\nاز عمر جمله‌اى به يادگار مانده كه گاهى به عنوان مَثَل از آن استفاده مىشود و همهء مردم حتى كودكان با جملهء او آشنا بوده و يا آن را شنيده‌اند . آن جمله معروف اين است كه عمر در موارد مختلفى گفت :\r\nلولا عليّ لهلك عمر ؛\r\nاگر على نبود هر آينه عمر هلاك مىشد .\r\nگاهى عمر به على عليه السلام چنين مىگفت :\r\nلا أبقاني اللَّه لمعضلة لست لها يا أبا الحسن ؛\r\nاى اباالحسن ! خداوند مرا زنده نگه ندارد در هر امر مشكلى كه تو حضور نداشته باشى .\r\nعالمانى از اهل سنّت كه اين سخن عمر را كه گفت : « لولا عليّ لهلك عمر » نقل كرده‌اند ، عبارتند از :\r\n1 . عبدالرزّاق بن همّام ؛\r\n2 . عبد بن حميد ؛\r\n\r\n\r\n","description":"","footnote":"\r\n( 1 ) . الاحكام فى اصول الاحكام : 2 / 151 - 153 .\r\n","page_name":" 47 ","page_number":47},
  {"content":"\r\n\r\n3 . ابن المنذر ؛\r\n4 . ابن ابى حاتِم ؛\r\n5 . بيهقى ؛\r\n6 . ابن عبدالبرّ ؛\r\n7 . محبّ طبرى ؛\r\n8 . متّقى هندى در كنز العمّال . « 1 »\r\nعالمان ديگرى هم‌چون عبدالرزّاق صنعانى ، بُخارى ، دارقُطْنى و ديگر پيشوايان بزرگ اهل سنّت گفته‌اند : در موارد بيشترى عمر اين جمله را به زبان جارى كرده كه از آن جمله در جريان زن ديوانه‌اى است كه مرتكب زنا شده بود و عمر امر كرد كه او را سنگسار كنند ؛ ولى على بن ابى طالب عليهما السلام از اين حكم جلوگيرى كرد . « 2 » در جاهاى ديگر نيز عمر به نادانى خود اقرار كرده كه نياز به ذكر آن موارد نيست ؛ اما براى نمونه سخن مَنّاوى را در اين زمينه مىآوريم .\r\nمَنّاوى حديث شريفى را نقل مىكند كه پيامبر اكرم صلى اللَّه عليه وآله فرمود :\r\nعليّ مع القرآن والقرآن مع عليّ لن يفترقا حتّى يردا\r\n\r\n\r\n","description":"","footnote":"\r\n( 1 ) . الاستيعاب : 3 / 1103 ، الرياض النضره : 2 / 161 .\r\n( 2 ) . فيض القدير : 4 / 357 .\r\n","page_name":" 48 ","page_number":48},
  {"content":"\r\n\r\nعليّ الحوض ؛\r\nعلى با قرآن است و قرآن نيز با على خواهد بود تا روزى كه در قيامت در كنار حوض كوثر بر من وارد شوند .\r\nوى در شرح اين حديث مىگويد : اين حديث از رسول خدا صلى اللَّه عليه وآله وارد شده است .\r\nآن گاه مىگويد : احمد بن حنبل چنين نقل كرده كه عمر دستور داد زنى را سنگسار كنند ؛ ولى در بين راه على بن ابى طالب آن زن را برگرداند و از اجراى اين حكم جلوگيرى كرد .\r\nوقتى خبر به عمر رسيد گفت : على هيچ كارى را بدون حكمت انجام نمىدهد ؛ از اين رو شخصى را فرستاد تا مسأله را از او بپرسد .\r\nعلى بن ابى طالب نيز در پاسخ گفت :\r\nما سمعت رسول اللَّه صلى اللَّه عليه وآله يقول :\r\n« رفع القلم عن ثلاثة : عن المجنون حتّى يبرأ وعن الغلام حتّى يدرك وعن‌النائم حتّى يستيقظ » ؛\r\nمگر نشنيده‌اى كه رسول خدا صلى اللَّه عليه وآله فرمود : « تكليف از سه گروه برداشته شده است : از ديوانه تا زمانى كه سلامتىاش را به دست آورد ، از كودك تا زمانى كه به حدّ بلوغ برسد و از شخصى كه در خواب است تا زمانى كه بيدار شود » .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعمر بعد از فهميدن اين حكم چنين گفت :\r\nلولا عليّ لهلك عمر\r\nاگر در اين قضاوت على نبود عمر هلاك مىشد .\r\nمَنّاوى پس از ذكر اين جريان مىگويد :\r\nدر زمان ابوبكر نيز از اين گونه قضاوت‌ها رخ داد كه ابوبكر بدون اطّلاع ، چنين حكم كرد و على بن ابى طالب او را از اين حكم منع نمود و او تسليم قضاوت على بن ابى طالب شد و چنين گفت :\r\nلولا علي لهلك أبوبكر ؛ « 1 »\r\nاگر على نبود هر آينه ابوبكر هلاك مىشد .\r\nالبته ما نيز در بعضى از كتاب‌ها موردى را درباره عثمان يافتيم كه او نيز به نادانى خود اقرار كرده و گفته است :\r\nلولا علي لهلك عثمان ؛ « 2 »\r\nاگر على نبود هر آينه عثمان هلاك مىشد .\r\nبنابراين چه كسى مىتواند بر حقّانيت اين دين ، دليل و برهان بياورد و شبهه را پاسخ دهد ؟\r\n\r\n\r\n","description":"","footnote":"\r\n( 1 ) . فيض القدير : 4 / 357 .\r\n( 2 ) . زين الفتى في شرح سورة هل أتى : 1 / 318 حديث 225 .\r\n","page_name":" 50 ","page_number":50},
  {"content":"\r\n\r\nما هم اكنون در قرن پانزدهم زندگى مىكنيم از كجا مىتوانيم از حالات اميرالمؤمنين عليه السلام و ابوبكر آگاه شويم و بفهميم كدام يك از آن‌ها اين توان علمى را داشته است تا براى امر امامت و رهبرى مردم به او رجوع كنيم ؟\r\nمىخواهيم - طبق روش اهل سنّت - يكى از آن‌ها را براى امامت برگزينم .\r\nآيا جز از اين راه مىتوان از اين مسأله آگاه شد ؟\r\nآيا راه ما جز اين است كه همه جريان‌ها و قضيه‌هايى را كه چه در امر قضاوت و چه غير آن رخ داده است در تاريخ مرور كنيم و از اين طريق امام و پيشواى مسلمانان را تشخيص دهيم و ببينيم شرط نخست در امر امامت كه مورد اتفاق همهء مسلمانان و دانشمندان بوده در چه شخصيتى وجود داشته است ؟\r\nاين اميرالمؤمنين عليه السلام و اين قضاياى زندگى اوست . آيا او تنها كسى نبود كه علم و دانش وى از همهء مردم بيشتر بود ؟\r\nآيا در امر قضاوت و داورى بين مردم از همه بهتر حكم نمىكرد ؟\r\nآيا اين جريان‌ها و اين گفتارها در حقّ او وارد نشده است ؟\r\nآيا ديگران در مشكلات علمى و قضاوت‌ها از او كمك نمىخواستند ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nآيا حتى يك مورد پيدا مىشود كه مسأله‌اى براى او ناشناخته باشد و براى يادگيرى به ديگرى رجوع كرده باشد ؟\r\nكوتاه سخن اين كه آيا على بن ابى طالب عليهما السلام بىنياز از علم و دانش مردم نبود و همه به علم او نيازمند نبودند ؟\r\n\r\nگسترش علم و دانش به وسيله على عليه السلام و شاگردان آن حضرت\r\nبا نگاه به تاريخ به خوبى مىتوان دريافت كه تمام علوم اسلامى به وسيله حضرت على عليه السلام و شاگردان آن حضرت كه همه از بزرگان صحابهء رسول خدا صلى اللَّه عليه وآله بودند به شهرهاى اسلامى پخش و منتشر مىشد . ما اين مسأله را در جاى خود به طور مفصّل بحث كرده‌ايم ؛ چرا كه در آن زمان مردمِ شهرهايى هم‌چون مدينه ، مكه ، بصره ، كوفه ، يمن و شام با اسلام آشنايى داشتند .\r\nبا دقت نظر و تحقيقات انجام يافته روشن مىشود كه تمام علومى كه به اين شهرهاى اسلامى منتشر شده تنها به وسيله اميرالمؤمنين عليه السلام بوده است .\r\nگسترش علم و دانش در شهر مدينه و كوفه بدين جهت است كه اميرالمؤمنين ليه السلام عمر گرانبهاى خويش را در اين دو شهر سپرى كرد و مردمِ آن دو شهر را از علم بىكران خويش بهره‌مند ساخت .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nپيش از ورود اميرالمؤمنين عليه السلام در زمان حكومت ظاهرى به كوفه ، صحابى بزرگ رسول خدا عبداللَّه بن مسعود در آن شهر سكونت داشت .\r\nعالم بزرگ شهر شام نيز ابوالدرداء شاگرد عبداللَّه بن مسعود بود كه او نيز از شاگردان اميرالمؤمنين عليه السلام بود .\r\nانتشار علم به شهرهاى بصره و مكّه نيز توسط عبداللَّه بن عباس ، شاگرد مكتب اميرالمؤمنين عليه السلام انجام يافت و علوم اسلامى در آن شهرها منتشر شد .\r\nسبب نشر علم و دانش به شهر يمن نيز مسافرت‌هاى زيادى بود كه حضرت على عليه السلام به آن شهر داشت كه نتيجهء آن مسلمان شدن قبيلهء هَمْدان به دست آن حضرت است .\r\nامير مؤمنان على عليه السلام فضايل و امتيازهاى ديگرى نيز دارد كه پيش‌تر آن‌ها را بيان كرديم ؛ از جمله حديث\r\n« أنا مدينة العلم » ، « أنا دار الحكمة »\r\n، احاديث ديگرى از اين قبيل ، روايت‌هايى كه در تفسير آيه « وَتَعِيَها أُذُنٌ واعِيَةٌ » وارد شده ، شهادت بزرگان اصحاب پيامبر خدا صلى اللَّه عليه وآله و عالمان بزرگ در قرن‌هاى مختلف در حق آن حضرت و نشر و پخش علوم و معارف اسلامى به تمامى شهرها و آبادىها به دست آن بزرگوار ؛ همهء اين امور و شواهد بيان‌گر اين است كه تنها مرد ميدان علم و دانش\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو فضيلت اميرالمؤمنين على بن ابى طالب عليهما السلام است و جز او كسى قدم به اين ميدان نگذاشت . بنا بر اين شرط نخست در امر امامت جز در على بن ابى طالب عليهما السلام در هيچ كس پيدا نمىشود .\r\nاما چون همهء اين شواهد گوياى برترى و مقدّم بودن حضرت على عليه السلام بر ديگران است ؛ از اين رو اهل سنّت ناگزير شده‌اند كه احاديث را تحريف كرده و يا آن‌ها را تكذيب نمايند و دروغ جلوه دهند .\r\nحال اگر شما به صحيح تِرمذى مراجعه كنيد ، حديث معروف و مشهورى را كه پيامبر اكرم صلى اللَّه عليه وآله فرمود :\r\n« أنا مدينة العلم وعلي بابها ؛\r\nمن شهر علم هستم و على دروازهء آن شهر است » در آن كتاب نخواهيد يافت با اين كه بسيارى از بزرگان هم‌چون ابن اثير جزرى ، جلال الدين سيوطى ، ابن حجر عسقلانى و ديگران اين حديث را نقل كرده و معتبر مىدانند .\r\nاز سوى ديگر ابن تيميه چاره را در اين ديده است كه بگويد تمام اين احاديث و شواهدى كه ذكر شد دروغ و بىاساس است . تا آن جا كه گفته است : ابن عباس شاگرد على نبوده است ؛ « 1 »\r\n\r\n\r\n","description":"","footnote":"\r\n( 1 ) . منهاج السنّه : 4 / 225 .\r\n","page_name":" 54 ","page_number":54},
  {"content":"\r\n\r\nوى مىگويد : اين كه عبداللَّه بن مسعود علم و دانش را از على فرا گرفته دروغ است .\r\nاو حديث معروف پيامبر اكرم صلى اللَّه عليه وآله را كه فرمود : « من شهر علم هستم و على دروازهء آن شهر است » تكذيب كرده است .\r\nهم‌چنين مجبور شده احاديث بسيارى را تكذيب كند كه ما به بعضى از آن‌ها اشاره كرديم .\r\nوى دربارهء حديثى كه مىفرمايد : «\r\nهو الاذن الواعية\r\n؛ آن گوش شنوا على بن ابىطالب است » مىگويد : اين حديث به اتفاق اهل علم و دانش جعلى است و حقيقت ندارد [ ! 
  ] « 1 » در حديث ديگرى پيامبر خدا صلى اللَّه عليه وآله فرمود :\r\nأقضاكم على ؛\r\nبهترين شما در امر قضاوت على بن ابى طالب است .\r\nابن تيميه در اين باره مىگويد : اين حديث دروغ است و هرگز ثابت نشده و فاقد سندهايى است كه بتوان بر آن استدلال كرد و هيچ كس اين حديث را در سنن‌هاى مشهور و مسندهاى معروف حتّى به سند ضعيف روايت نكرده است . « 2 »\r\n\r\n\r\n","description":"","footnote":"\r\n( 1 ) . همان : 4 / 216 .\r\n( 2 ) . همان : 4 / 73 و 219 .\r\n","page_name":" 55 ","page_number":55},
  {"content":"\r\n\r\nدر حالى كه ما گفتيم اين حديث در\r\nصحيح بُخارى ، سنن نَسائى و سنن ابن ماجه ، الطبقات الكبرى ، مسند\r\nاحمد و كتاب‌هاى ديگر آمده است .\r\nاز طرفى دروغ دانستن اين احاديث توسط ابن تيميّه خود دليل بر حقّانيت اين شواهد و برترى اميرالمؤمنين عليه السلام بر ديگران است .\r\nكوتاه سخن اين كه اگر عالم بودن به اصول و فروع و توانايى در برپا نمودن دليل و برهان و بر طرف كردن شبهه‌ها نخستين شرط مورد اتفاق بين مسلمانان براى امامت است و بايد اين شرط در آن كسى كه او را به عنوان امام برمىگزينند باشد ، ما اين شرط را در هيچ كس جز على بن ابىطالب عليهما السلام نيافتيم .\r\nحال اهل سنّت در مقابل اين دليل‌ها چه حديثى را در حقّ ابوبكر روايت كرده‌اند ؟ آن‌ها فقط حديثى را به رسول خدا صلى اللَّه عليه وآله نسبت داده‌اند كه فرمود :\r\nما صبّ اللَّه في صدري شيئاً إلّاوصببته في صدر أبي بكر ؛\r\nآن چه خدا در سينهء من قرار داد به سينهء ابوبكر انتقال دادم .\r\nاگر اين حديث ، صحيح است ، پس چگونه ابن حزم مىگويد :\r\nابوبكر مسائل زيادى را نمىدانست و به ديگران مراجعه مىكرد و يا در امر قضاوت ، نادانى خود را آشكار مىساخت و براى حلّ مشكل از ديگران مدد مىگرفت .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nافزون بر اين كه ابن جوزى اين حديث را در كتاب الموضوعات آورده و با صراحت گفته است كه اين حديث دروغ است . « 1 » البته ما جز اين حديث ، حديث ديگرى را دربارهء ابوبكر و مقام علمى او نيافتيم . حالا شما چگونه حكم مىكنيد ؟ خداوند متعال مىفرمايد :\r\n« فَما لَكُمْ كَيْفَ تَحْكُمُونَ » ؛ « 2 »\r\nشما را چه مىشود ؟ چگونه داورى مىكنيد ؟\r\n\r\nدوم . شجاعت و دليرى\r\nدومين شرط و صفتى كه اهل سنّت در امام لازم مىدانند شجاعت و دليرى اوست . صاحب شرح المواقف مىگويد :\r\nاين شرط بدين جهت لازم است كه امام قدرت و توانايى كافى را داشته باشد تا از مملكت و كيان اسلام دفاع كرده و در جنگ‌ها با شجاعت و دلاورى ، اساس اسلام و دين را حفظ كند .\r\nبا مراجعه به روايات و صفحات تاريخ به خوبى روشن مىشود كه چه كسى در جنگ‌ها در ركاب رسول خدا صلى اللَّه عليه وآله مىجنگيد\r\n\r\n\r\n","description":"","footnote":"\r\n( 1 ) . الموضوعات : 1 / 319 ، الأسرار المرفوعة في الأخبار الموضوعه : 454 .\r\n( 2 ) . سورهء يونس : آيهء 35 .\r\n","page_name":" 57 ","page_number":57},
  {"content":"\r\n\r\nو با شهامت از دين خدا حمايت مىكرد و هرگز جبههء جنگ را ترك نمىكرد .\r\nآرى ، اين اميرالمؤمنين عليه السلام بود كه بنا بر باور شيعه و سنّى شجاع‌ترين مردم بود و اساس و پايه‌هاى ايمان ، به شمشير او محكم و استوار گرديد . پرچم اسلام در تمام جنگ‌ها به دست او برافراشته مىشد و هيچ گاه از صحنه نبرد عقب‌نشينى نمىكرد و در هيچ جنگى ديده نشد كه از ميدان مبارزه و نبرد فرار كند ؛ بلكه همواره براى دفاع از اسلام از جان خود مىگذشت و با تمام وجود از رسول خدا صلى اللَّه عليه وآله حمايت مىكرد .\r\nبه جرأت مىتوان گفت كه فداكارىها و جان فشانىهاى حضرت على عليه السلام آن قدر فراوان است كه از حدّ گفتن و روايت كردن گذشته است ؛ بلكه بايد با نگاهى عميق ببينيم كه چگونه آن بزرگوار در جنگ‌هايى چون بدر ، احد ، خيبر ، حنين و احزاب از جان خود مىگذشت تا اسلام زنده بماند و به همين جهت تا به امروز هيچ كس نتوانسته است در شجاعت و دلاورى آن حضرت ، شك و شبهه‌اى ايجاد كند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nسوم . عدالت و دادگرى\r\nهمان گونه كه پيش‌تر گفتيم ، صفت و شرط سومى كه اهل سنّت براى امام بيان كرده‌اند ، عدالت و دادگرى است . ما در اين باره احاديث بسيارى داريم كه مورد اتفاق ميان مسلمانان است ، اهل سنّت نيز به صحيح بودن آن احاديث اعتراف دارند و تمام آن‌ها شهادت مىدهند كه عادل‌ترين مردم در ميان اصحاب رسول خدا صلى اللَّه عليه وآله على بن ابىطالب عليهما السلام است . ما در اين زمينه فقط به ذكر دو حديث اكتفا مىكنيم :\r\nحديث يكم . رسول خدا صلى اللَّه عليه وآله فرمود :\r\nكفّي وكفّ علي في العدل سواء ؛\r\nدست من و دست على در عدالت و دادگرى يكسان است .\r\nاين حديث را ابن عساكر در تاريخ مدينة دمشق ، خطيب بغدادى در تاريخ بغداد ، متّقى هندى در كنز العمّال ، صاحب الرياض النضره در ناقب العشرة المبشّره و ديگران روايت كرده‌اند . « 1 »\r\n\r\n\r\n","description":"","footnote":"\r\n( 1 ) . تاريخ مدينة دمشق ( شرح حال على عليه السلام ) : 2 / 438 ، حديث 945 و 946 ، تاريخ بغداد : 8 / 77 ، در اين منبع آمده است : « يدي ويد علي في العدل سواء » ، كنز العمّال : 11 / 604 ، حديث 32921 ، الرياض النضره : 2 / 120 ، در اين منبع آمده است : « كفّي وكفّ علي في العدد سواء » .\r\n","page_name":" 59 ","page_number":59},
  {"content":"\r\n\r\nحديث دوم . رسول خدا صلى اللَّه عليه وآله به حضرت على عليه السلام فرمود :\r\nيا علي ! اخصمك بالنبوّة ولا نبوّة بعدي وتخصم الناس بسبع‌ولا يخصمك فيها أحد من قريش : أنت أوّلهم إيماناً باللَّه وأوفاهم بعهد اللَّه وأقومهم بأمر اللَّه وأقسمهم بالسويّةوأعدلهم في الرعية وأبصرهم بالقضيّة وأعظمهم عند اللَّه مزيّة ؛\r\nاى على ! تو در همهء كمالات با من برابر هستى تنها مقام نبوّت در تو نيست ؛ چرا كه بعد از من ديگر پيامبرى نخواهد آمد . تو امتيازهايى دارى كه هيچ يك از قريش چنين نبودند ؛ در ميان آن‌ها نخستين كسى هستى كه به خدا ايمان آوردى ، در پيمانى كه با خدا بسته‌اى باوفاترين آن‌ها هستى و در ميان قريش تنها كسى هستى كه فرمان خدا را اجرا مىكنى ، تو در تقسيم كردن اموال بهترين تقسيم كننده‌ها ، در ميان مردم عادل‌ترين آن‌ها ، در امر قضاوت بيناترين مردم هستى و برترى تو در نزد خدا بس بزرگ و باعظمت است .\r\nاين حديث را ابونعيم اصفهانى در حلية الاولياء ، « 1 » نگارنده الرياض\r\n\r\n\r\n","description":"","footnote":"\r\n( 1 ) . حلية الاولياء : 1 / 65 .\r\n","page_name":" 60 ","page_number":60},
  {"content":"\r\n\r\nالنضره و ابن عساكر نقل مىكنند . ابن عساكر اين روايت را از عمر بن خطاب نقل مىكند كه عمر مىگويد : كفّوا عن ذكر علي . . . . آن گاه ابن عساكر اين فراز از اين حديث را نيز نقل مىكند .\r\nالبتّه شما مىدانيد آن گاه كه عقيل برادر حضرت على عليه السلام در هنگام تقسيم بيت المال ، مال بيشترى را طلب كرد ، آن حضرت چگونه عدالت را حتّى در برخورد با برادرش انجام داد و جريان‌هاى ديگرى كه در كتاب‌هاى اهل سنّت نيز آمده است كه همهء آن‌ها حاكى از عدالت آن حضرت است و ما به جهت طولانى نشدن بحث از ذكر آن‌ها خوددارى مىكنيم .\r\n\r\nديدگاه ابن تيميّه\r\nدر چنين مواردى كه هيچ ترديدى نيست ، كسانى هم‌چون ابن تيميّه تشكيك مىكنند . براى نمونه سخنان او را در پاسخ علّامه حلّى ملاحظه كنيد . وى در پاسخ علّامه حلّى كه مىگويد : « على بن ابى طالب عليهما السلام شجاع‌ترين مردم است » مىنويسد : اين سخن دروغ بوده و حقيقت ندارد ؛ چرا كه شجاع‌ترين مردم رسول خداست . « 1 » حال ما در پاسخ او مىگوييم : آيا بحث ما درباره شجاعت\r\n\r\n\r\n","description":"","footnote":"\r\n( 1 ) . منهاج السنّه : 4 / 255 .\r\n","page_name":" 61 ","page_number":61},
  {"content":"\r\n\r\nرسول خدا صلى اللَّه عليه وآله بود ؟\r\nآيا كسى در شجاعت پيامبر اكرم صلى اللَّه عليه وآله شك دارد ؟\r\nبحث ما دربارهء خليفه و جانشين رسول خدا صلى اللَّه عليه وآله است كه آيا على بن ابى طالب عليهما السلام است يا ابوبكر ؟ آيا على بن ابىطالب عليهما السلام شجاع‌ترين مردم است يا ابوبكر ؟\r\nسخن ما در مسأله امامت و شرايط آن است كه يكى از شرطهاى لازم و مورد اتفاق بين مسلمانان شجاعت امام است ، حال ما مىخواهيم بدانيم اين صفت بعد از رسول خدا صلى اللَّه عليه وآله در چه كسى وجود داشته است و همگان شجاع‌ترين مردم را چه كسى مىدانند ؟\r\nملاحظه مىكنيد كه چگونه ابن تيميّه بحث را به بيراهه مىكشاند و مغالطه مىكند ؟ به راستى چرا او مغالطه مىكند ؟ البته علّت آن معلوم است ؛ زيرا پاسخى براى اين پرسش ندارد ؛ چرا كه خود ابن تيميّه و ديگر عالمان اهل سنّت مىدانند كه ابوبكر و عمر در بيشتر جنگ‌ها از صحنه نبرد فرار مىكردند و آن دو هرگز در راه خدا نتوانستند حتّى يك نفر را به قتل برسانند .\r\nعلامه حلّى رحمه اللَّه در جايى ديگر مىگويد : على بن ابى طالب عليهما السلام دشمنان خدا را با شمشيرش كشته است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nابن تيميّه در پاسخ چنين مىگويد : اين كه گفته شده « على بن ابى طالب دشمنان خدا را با شمشير خود كشته است » شكى نيست كه او فقط بعضى از كفّار را كشته است !\r\nبه راستى آيا علّامه حلّى رحمه اللَّه گفته است كه على عليه السلام همهء كافران را كشته است ؟ پس هيچ ترديدى نيست كه منظور علّامه نيز همين بوده كه على عليه السلام عدّه‌اى از كفار را به قتل رسانده است .\r\nابن تيميّه در جاى ديگرى مىگويد : كسانى كه در جنگ‌ها به شجاعت مشهور بودند هم‌چون : عمر ، زبير ، حمزه ، مقداد ، ابوطلحه ، براء بن مالك و ديگران نيز عدّهء زيادى از كفّار را با شمشير به قتل رسانده‌اند .\r\nاگر كسى از ابن تيميّه بپرسد : كافرانى كه به دست عمر كشته شده‌اند كدام گروه از كفّار هستند ؟\r\nدر پاسخ چنين مىگويد : قتل گاهى با دست انجام مىشود ، همان گونه كه على مىكشت و گاهى نيز به وسيلهء دعا صورت مىگيرد .\r\nوى در كتاب‌منهاج السنّه تصريح كرده است كه عمر گروهى از كفّار را با دعا به قتل رساند و اين هيچ مانعى ندارد !\r\nو آن گاه كه از شجاعت ابوبكر از او سؤال مىكنيم ؛ چرا كه دومين شرط امام ، شجاعت اوست ؟ در جواب - بدون كم و زياد -\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nچنين مىگويد :\r\nاگر شجاعتى كه از پيشوايان پسنديده است قوّت قلب و شجاعت باطنى باشد ؛ پس شكى نبايد كرد كه شجاعت ابوبكر از عمر بيشتر است و عمر نيز از عثمان ، على ، طلحه و زبير شجاع‌تر است ؛ چرا كه ابوبكر در جنگ بدر با پيامبر در عريش « 1 » به سر برد . « 2 » بنابراين شجاعت ابوبكر به قوّت قلب اوست و او با همين قوّت قلب در ميدان‌هاى رزم و مبارزه پيكار مىكرد . پس شجاعت دو معنا دارد :\r\n1 . شجاعتى كه هر عرب زبانى معناى آن را مىفهمد ؛\r\n2 . شجاعت ديگر به معناى قوّت قلب است و ابوبكر چنين شجاعتى را دارا بود !\r\nآرى ، ابن تيميّه شجاعت ابوبكر و عمر را چنين بيان مىكند و جوابى مىدهد كه شما در هيچ كتابى آن را نديده و نخواهيد ديد . او عمر را انسانى مبارز و جنگجو قلمداد مىكند ؛ ولى مىگويد كه قدرت او در بازو و بدنش نبود ؛ بلكه به وسيله دعا كردن با ديگران مىجنگيد و همان گونه كه پيكار و نبرد به وسيله دست و قدرت بدن انجام مىشود\r\n\r\n\r\n","description":"","footnote":"\r\n( 1 ) . عريش : هر پوششى كه سايه افكند ، سايه بان ؛ فرهنگ فارسى معين : 2 / 1587 .\r\n( 2 ) . منهاج السنّه : 4 / 256 .\r\n","page_name":" 64 ","page_number":64},
  {"content":"\r\n\r\nبه وسيلهء دعا كردن نيز صورت مىپذيرد !\r\nابن تيميّه ابوبكر را نيز انسان شجاعى مىداند ؛ ولى همان شجاعت قلبى كه در پيشوايان پسنديده است و مىگويد كه شجاعت او به قوّت قلب اوست . اما على شجاعت جسمى داشت ؛ ولى از اين شجاعت باطنى محروم بود و بهره‌اى نداشت .\r\nبا پاسخ‌هاى پوچ و بىاساس ابن تيميّه يقين مىكنيم كه استدلال‌هاى ما ، درست است و در غير اين صورت بايد براى معناى پيكار و جنگيدن در راه خدا معناى ديگرى بيابيم و بگوييم كه دعا كردن نيز خود نوعى جنگيدن در راه خداست !\r\nعلاوه بر اين كه اگر آن دو نفر شجاعت باطنى و قوّت قلب داشتند پس چرا در جنگ‌ها فرار مىكردند ؟\r\nهيچ شكى نيست كه ابوبكر و عمر در جنگ احد صحنهء نبرد را خالى نموده و فرار كردند . اين مطلب چنان قطعى است كه پيشوايان اهل سنّت نيز به آن اعتراف دارند ؛ كسانى چون ابوداوود طيالسى ، ابن سعد نويسنده الطبقات الكبرى ، ابوبكر بزّار ، طبرانى ، ابن حِبّان ، دارقُطْنى ، ابونعيم اصفهانى ، ابن عساكر ، ضياء مَقْدِسى و ديگر بزرگان اهل سنّت اين حقيقت را در كتاب‌هايشان آورده‌اند . « 1 »\r\n\r\n\r\n","description":"","footnote":"\r\n( 1 ) . ر . ك : كنز العمّال : 10 / 424 .\r\n","page_name":" 65 ","page_number":65},
  {"content":"\r\n\r\nابوبكر و عمر در جنگ خيبر نيز فرار را بر ماندن ترجيح دادند .\r\nاين خبر را احمد بن حنبل ، ابن ابى شيبه ، ابن ماجه ، بزّار ، طبرى ، طبرانى ، حاكم نيشابورى ، بيهقى ، ضياء مَقْدِسى ، هيثمى و جمع زيادى از اهل سنّت ذكر كرده‌اند . متّقى هندى در كنز العمّال خبر فرار آن‌ها را از همهء كسانى كه نام برديم روايت مىكند . « 1 » حاكم نيشابورى در المستدرك على الصحيحين حديثى را به سند صحيح روايت كرده كه ابن عباس گويد : در جنگ حنين تنها كسى كه از ميدان كارزار فرار نكرد و در كنار پيامبر خدا صلى اللَّه عليه وآله مىجنگيد على بن ابى طالب عليهما السلام بود . « 2 » در جنگ خندق نيز حماسه آفرينى على عليه السلام معروف است .\r\nدر اين نبرد بود كه رسول خدا صلى اللَّه عليه وآله آن سخن معروف را فرمود :\r\nلضربة علي في يوم الخندق أفضل من عبادة الثقلين ؛ « 3 »\r\nيك ضربت على در جنگ خندق بر عبادت جن و انس برترى دارد .\r\nيا اين كه حضرتش فرمود :\r\n\r\n\r\n","description":"","footnote":"\r\n( 1 ) . همان : 10 / 461 .\r\n( 2 ) . المستدرك على الصحيحين : 3 / 111 .\r\n( 3 ) . شرح المواهب اللدنّيّة : 8 / 371 .\r\n","page_name":" 66 ","page_number":66},
  {"content":"\r\n\r\nلضربة علي في يوم الخندق أفضل من عبادة الامّة إلى يوم القيامة ؛ « 1 »\r\nيك ضربت على در جنگ خندق از عبادت تمام امّت تا روز قيامت بهتر و برتر است .\r\n\r\nچكيده سخن\r\nپيش‌تر گفتيم كه با توجه به منابع اهل سنّت براى امام سه ويژگى لازم و ضرورى است : علم ، شجاعت و عدالت .\r\nهمه مسلمانان درباره اين سه ويژگى اتفاق نظر دارند و بر اين باورند كه كسى كه مردم او را به عنوان جانشين پيامبر و امام بعد از او اختيار مىكنند بايد اين سه ويژگى را دارا باشد تا صلاحيت رهبرى مردم را داشته باشد و اگر يكى از اين ويژگىها در او نباشد ، چنين كسى لايق اين مقام نخواهد بود .\r\nدر ميان اصحاب رسول خدا صلى اللَّه عليه وآله اين كمالات و فضايل را تنها در وجود على بن ابى طالب عليهما السلام مىبينيم و اين سه ويژگى در وجود هيچ كس غير از ايشان ديده نشده است .\r\nاگر فرض كنيم و بگوييم ابوبكر و عمر نيز از اين ويژگىها\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 32 .\r\n","page_name":" 67 ","page_number":67},
  {"content":"\r\n\r\nبهره‌مند بوده‌اند ، ما با دليل‌هاى روشن و واضح و با اعتماد بر كتاب‌هاى معتبر اهل سنّت ثابت مىكنيم كه على عليه السلام عالم‌ترين ، شجاع‌ترين و عادل‌ترين مردم در ميان اصحاب رسول خدا صلى اللَّه عليه وآله بوده است و با اثبات برترى آن حضرت بر ديگران ، عقل حكم مىكند كه على بن ابى طالب عليهما السلام از همهء امّت براى امامت و رهبرى سزاوارتر است .\r\nخداوند متعال در قرآن مجيد مىفرمايد :\r\n« أَ فَمَنْ يَهْدي إِلَى الْحَقِّ أَحَقُّ أَنْ يُتَّبَعَ أَمَّنْ لايَهِدّي » ؛ « 1 »\r\nآيا كسى كه به حق هدايت مىكند براى پيروى شايسته‌تر است يا آن كس كه هدايت نمىشود مگر هدايتش كنند ؟\r\nحال اگر كسى به احكام و مسائل شرعى جاهل بوده و حتّى از يك حكم فرعى نيز آگاه نباشد و براى نمونه اگر نداند كه پيامبر اكرم صلى اللَّه عليه وآله در نماز عيد فطر و يا عيد قربان چه سوره‌اى را مىخواندند ، آيا مىتوان اين شخص را در جاى پيامبر قرار داد و جانشين رسول خدا صلى اللَّه عليه وآله خواند ؟\r\nآيا چنين كسى قدرت دارد با دليل‌هاى روشن و واضح از دين و شريعت خاتم الانبياء دفاع كند و در برابر شبهه‌هايى كه از ملّت‌ها\r\n\r\n\r\n","description":"","footnote":"\r\n( 1 ) . سورهء يونس : آيهء 35 .\r\n","page_name":" 68 ","page_number":68},
  {"content":"\r\n\r\nو آيين‌هاى مختلف مطرح مىشود پاسخ‌گو باشد ؟ پس آنان را چه مىشود ؟ چگونه داورى مىكنند ؟\r\n\r\nسخن پايانى ، ترجيح مفضول بر فاضل !\r\nعقل هر انسانى حكم مىكند كه مقدّم كردن غير عالم بر عالم قبيح و ناپسند است . بنابراين فردى مانند ابن تيميّه چون اين حكم عقل را پذيرفته و در كتاب منهاج السنّه چندين مرتبه بر اين امر تأكيد كرده است ، چاره‌اى ندارد كه به امامت حضرت على عليه السلام ملتزم شود ؛ زيرا اين حكم عقل انكارناپذير است ؛ از اين رو ناگزير شده احاديثى را كه از جهت سند قطعى و يقينى بوده ، دروغ و بىاساس بداند . او ناچار است به دروغ‌گويى روى آورد گرچه اين حديث در كتاب‌هاى معتبر اهل سنّت هم‌چون صحيح بخارى و صحيح مسلم با سندهاى صحيح و قطعى آمده باشد . وى جز اين كه از اصل ، چنين احاديثى را انكار كند راه ديگرى ندارد ؛ زيرا دشمنى او با اميرالمؤمنين عليه السلام وى را از اعتراف به حق و ملتزم شدن در برابر آن باز مىدارد .\r\nولى ما اين حقايق را با استدلال كامل بيان مىكنيم ، اميد است بعضى از كسانى كه كوركورانه از او تقليد مىكنند به سوى حق باز گردند يا حجّت بر آن‌ها تمام شود تا آن‌ها كه هلاك و گمراه مىشوند از روى حجّت و دليل باشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nآرى ، كسانى به صحيح بودن اين احاديث اعتراف دارند ؛ ولى تقديم غير عالم را بر عالم قبيح نمىدانند ! بنا بر اين كسانى كه به امامت ابوبكر و عمر اعتقاد دارند ، دو گروه هستند :\r\nگروه نخست : كسانى كه تقديم فرد ناآگاه را بر انسان آگاه قبيح نمىدانند ، ولى تمام احاديث و روايات را قبول دارند كه فضل بن روزبهان از اين گروه است .\r\nگروه دوم : كسانى كه اين حكم عقلى را قبول دارند ؛ ولى رواياتى را كه به سندهاى صحيح وارد شده دروغ مىدانند همانند ابن تيميّه كه همهء احاديث را رد كرده است .\r\nفضل بن روزبهان و ابن تيميّه استدلال‌هايى را كه علّامه حلىرحمه اللَّه بر امامت اميرالمؤمنين عليه السلام آورده رد كرده و هر كدام راهى را انتخاب كرده‌اند .\r\nابن روزبهان هم‌چون ابن تيميّه ناگزير به تصرف‌هاى قبيح و ناپسند نمىشود . وى مىگويد : واجب نيست كه امام بر ديگران برترى داشته باشد ؛ بلكه اگر فردى نادان بر انسان دانا مقدّم شود قبيح نخواهد بود و با اين سخن ، حكمى كرده است كه از ابتداى آفرينش جهان تا روز رستاخيز هيچ صاحب عقلى چنين حكم نمىكند .\r\nاز آن طرف ابن تيميّه مطابق اين حكم عقلى سخن گفته ؛ ولى تمام\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nروايات صحيح را دروغ دانسته و معناى شجاعت ، كشتن و جنگيدن در راه خدا را تغيير داده است .\r\nبا مراجعه به كتاب المواقف ، شرح المواقف ، شرح المقاصد و ديگر كتاب‌هاى اهل سنّت روشن مىشود كه همهء آن‌ها پريشان شده و به آن چه مىگويند علم ندارند و ندانسته حكم مىكنند . گاهى تقديم غير عالم بر عالم را قبيح مىدانند و اين احاديث را صحيح مىشمارند و گاهى در اين حكم ترديد كرده و گويا نمىدانند كه اين قاعدهء عقلى قبيح است يا نه ؛ از اين رو بحث را به حال خود رها مىكنند .\r\nاكنون سخن قاضى ايجى صاحب كتاب المواقف را نقل مىكنيم تا روشن شود كه چگونه در اين مسأله پريشان حال و سرگردان شده و سكوت اختيار كرده است . نه اين حكم را قبيح مىداند و نه آن را رد مىكند ؛ ولى ما مىدانيم علّت سرگردانى او اين است كه به آن چه مىگويد علم ندارد و ندانسته سخن مىگويد .\r\nوقتى از قاضى ايجى سؤال مىشود كه دربارهء برترى على عليه السلام بر ابوبكر چه فتوايى دارد ؟ و آيا ابوبكر را بر على بن ابى طالب مقدّم مىدارد يا نه ؟\r\nچنين پاسخ مىدهد : تشخيص برترى يكى از اين دو بر ديگرى از عهدهء ما بيرون است و ما نمىتوانيم به اين امر پى ببريم ؛ ولى اصحاب\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nرسول خدا صلى اللَّه عليه وآله ابوبكر ، عمر و عثمان را بر على مقدّم كردند و آن‌ها را بر على برترى دادند ، گمان نيكو به اصحاب پيامبر ما را به پيروى از روش ايشان دعوت مىكند . ما اين امر را به خدا واگذار مىكنيم !\r\nاو با اين پاسخ از بيان حقيقت فرار كرده و اصحاب را مسئول اين امر مىداند .\r\nبه قاضى ايجى بايد گفت : با اين پاسخى كه شما داده‌ايد ديگر بحث كردن در اين مسأله سودى نخواهد داشت و نيازى نيست شما خود را به زحمت انداخته و اين مطلب را در كتاب خود كه از مهم‌ترين كتاب‌هاى علم كلام است بياوريد ؛ بلكه از آغاز كلام بايد بگوييد كه اصحاب چنين كردند ، ما هم از آن‌ها پيروى كرديم و اعتقادمان طبق عمل آن‌هاست و خود نظرى در اين مسأله نداريم .\r\nآرى ، روش آنان همواره اين گونه است و « ما از آنِ خداييم و به سوى او باز مىگرديم » ، « و كسانى كه ستم كردند ، به زودى خواهند دانست كه به كدامين جايگاه باز مىگردند » و صلوات خدا بر آقا و سرور ما حضرت محمّد صلى اللَّه عليه وآله و خاندان پاك او باد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nكتاب نامه\r\nقرآن كريم .\r\nالف\r\n2 . اتحاف السادة المتقين : زبيدى ، دار الكتب علميّه ، بيروت ، لبنان .\r\n3 . الإحكام فى اصول الأحكام : على بن محمّد آمدى ، دار الكتاب عربى ، بيروت ، چاپ دوم ، سال 1406 .\r\n4 . الإستيعاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n5 . أُسد الغابه : ابن اثير ، دار الكتب علميّه ، بيروت ، لبنان .\r\n6 . الأسرار المرفوعة في الأخبار الموضوعه : ملا على قارى ، المكتب الإسلامى ، بيروت ، لبنان ، چاپ دوم ، سال 1406 .\r\n7 . أسنى المطالب في أحاديث مختلفة المراتب : محمّد بن درويش الحوت بيروتى ، مكتبه التجارية الكبرى ، مصر ، چاپ يكم ، سال 1355 .\r\nب\r\n8 . البداية والنهايه : حافظ ابى فداء اسماعيل بن كثير ، دار احياء التراث العربى ، بيروت ، لبنان ، چاپ يكم ، سال 1408 .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nت\r\n9 . تاريخ الخلفاء : جلال الدين سيوطى ، از منشورات شريف رضى ، قم ، ايران ، چاپ يكم ، سال 1411 .\r\n10 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n11 . تاريخ جرجان : حمزة بن يوسف بن ابراهيم سهمى قرشى جرجانى .\r\n12 . تاريخ مدينة دمشق : حافظ ابى القاسم على بن حسن ، معروف به ابن عساكر ، دار الفكر ، بيروت ، سال 1415 .\r\n13 . ترجمة أميرالمؤمنين عليه السلام من تاريخ مدينة دمشق : حافظ ابى القاسم على بن حسن ، معروف به ابن عساكر ، مؤسسه محمودى ، بيروت .\r\n14 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n15 . تفسير الكشّاف : زمخشرى ، شركت مكتبه و مطبعه مصطفى بابى حلبى ، مصر ، سال 1385 .\r\n16 . تفسير طبرى ( جامع البيان فى تفسير القرآن ) : محمّد بن جرير طبرى ، دارالمعرفه ، بيروت ، سال 1412 .\r\n17 . تفسير فخر رازى ( تفسير الكبير ) : امام فخر رازى ، دار احياء التراث العربى ، بيروت ، چاپ سوم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n18 . تهذيب الآثار : محمّد بن جرير طبرى ، مطبعه مدنى ، مؤسسه السعوديه ، مصر ، سال 1402 .\r\n19 . تهذيب الأسماء واللغات : نَوَوى ، دار الفكر ، بيروت ، لبنان ، چاپ يكم ، سال 1416 .\r\n20 . تهذيب الكمال فى اسماء الرجال : جمال الدين ابى الحجاج يوسف مزى ، مؤسسه الرساله ، بيروت ، لبنان ، چاپ پنجم ، سال 1415 .\r\nج\r\n21 . جامع الأُصول : ابن اثير ، دار الفكر ، بيروت ، چاپ يكم ، سال 1417 .\r\n22 . الجامع الصغير : جلال الدين سيوطى ، دار الفكر ، چاپ يكم ، سال 1401 .\r\nح\r\n23 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nد\r\n24 . الدرّ المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ يكم ، سال 1421 .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nر\r\n25 . الرياض النّضره : محبّ الدين طبرى ، دار الكتب علميّه ، بيروت ،\r\nلبنان .\r\nز\r\n26 زين الفتى في شرح سورة هل أتى : احمد بن محمّد عاصمى ، دار الكتب علميّه ، بيروت ، لبنان ، سال 1418 .\r\nس\r\n27 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\nش\r\n28 . شرح المواقف : سيّد شريف جرجانى ، از منشورات شريف رضى ، قم ، ايران ، چاپ يكم ، سال 1412 .\r\n29 . شرح المواهب اللدنّيّه : قسطلانى ، دار المعرفه ، بيروت ، لبنان ، سال 1414 .\r\n30 . شرح نهج البلاغه : ابن ابى الحديد ، دار احياء التراث العربى ، بيروت ، لبنان ، چاپ دوم ، سال 1387 .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nص\r\n31 . الصواعق المحرقه : ابن حجر هيتمى مكّى ، مكتبة القاهرة ، قاهره ، مصر .\r\nف\r\n32 . فردوس الأخبار : شيرويه بن شهردار بن شيرويه ديلمى ، دار الفكر ، بيروت ، لبنان ، سال 1418 .\r\n33 . فضائل اميرالمؤمنين عليه السلام احمد بن حنبل شيبانى .\r\n34 . فيض القدير فى شرح الجامع الصغير : مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nك\r\n35 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nم\r\n36 . مجمع الزوائد و منبع الفوائد : حافظ نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n37 . المستدرك على الصحيحين : حاكم نيشابورى ، دار الكتب العلميه ، بيروت ، لبنان ، چاپ يكم ، سال 1411 .\r\n38 . مشكاة المصابيح : خطيب تبريزى ، دار الفكر ، بيروت ، لبنان ، چاپ يكم ، سال 1411 .\r\n39 . المعجم الكبير : سليمان بن احمد لخمى طبرانى ، دار احياء التراث ، چاپ دوم ، سال 1404 .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n40 . المناقب : ابن مغازلى ، دار الأضواء ، بيروت ، لبنان ، چاپ دوم ، سال 1214 .\r\n41 . منهاج السنّة النبويّه : ابن تيميّه حرّانى ، مكتبه ابن تيميه ، قاهره ، مصر ، چاپ دوم ، سال 1409 .\r\n42 . الموضوعات : ابن جوزى ، دار الكتب علميّه ، بيروت ، لبنان ، چاپ يكم ، سال 1415 .\r\nن\r\n43 . نظم درر السّمطين : جمال الدين محمّد بن يوسف زرندى حنفى .\r\n44 . نگاهى به حديث منزلت : سيد على حسينى ميلانى ، مركز حقايق اسلامى ، قم ، چاپ يكم ، سال 1387 ش .\r\n\r\n","description":"","footnote":"","page_name":" 78 ","page_number":78},
  {"content":"\r\n . \r\n","description":"","footnote":"","page_name":" 79 ","page_number":79},
  {"content":"\r\n\r\nserles of theologlcal researches\r\n( 16 )\r\nimamate of the commander\r\nof the faithful\r\namir al - muminin\r\n( peace be upon him )\r\nscaled by intellect\r\nayatollah sayyid ali husayni milani\r\n\r\n\r\n","description":"","footnote":"","page_name":" 80 ","page_number":80}
  ]