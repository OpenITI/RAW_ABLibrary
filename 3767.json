[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nترجمه و تفسير نهج البلاغه\r\nجلد بيست و سوم\r\nتفسير عمومى خطبه هاى\r\nصد و سيم - صد و سي هفتم\r\nمحمد تقى جعفرى\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه ( 23 )\r\nمحمد تقى جعفرى\r\nچاپ اول : 1371\r\nتعداد : 3000 نسخه\r\nحروفچينى : واحد كامپيوتر دفتر نشر فرهنگ اسلامى\r\nچاپ و نشر : دفتر نشر فرهنگ اسلامى\r\nتهران - خيابان فردوسى ، روبروى فروشگاه شهر و روستا\r\nمركز پخش تهران 6450307 ، مركز پخش شهرستانها : 312100\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n130 متن خطبهء صد و سىام\r\n\r\nلأبى ذر رحمه اللَّه لما أخرج الى الربذة\r\nيا أباذرّ ، إنّك غضبت للَّه ، فأرج من غضبت له . إنّ القوم خافوك على دنياهم ، و خفتهم على دينك ، فأترك فى أيديهم ما خافوك عليه ، و أهرب منهم بما خفتهم عليه فما أحوجهم إلى ما منعتهم ، و ما أغناك عمّا منعوك و ستعلم من الرّابح غدا ، و الأكثر حسّدا . و لو أنّ السّماوات و الأرضين كانتا على عبد رتقا ، ثمّ اتّقى اللَّه ، لجعل الَّه له منهما مخرجا لا يؤنسنّك إلَّا الحقّ ، و لا يوحشنّك إلَّا الباطل ، فلو قبلت دنياهم لأحبّوك ، و لو قرضت منها لأمّنوك .\r\n","description":"","footnote":"","page_name":" 1 ","page_number":4},
  {"content":"\r\n\r\nترجمهء خطبهء صد و سىام\r\nاز سخنان امير المؤمنين عليه السلام به ابو ذر رحمة اللَّه عليه در آن هنگام كه به ربذه تبعيد شد .\r\nاى ابا ذر ، قطعا تو براى خدا خشمگين گشتى ، پس به آن خداوند اميدوار باش كه براى او غضب كردىاين مردم براى دنياى خود از تو بيمناك گشتند ، و تو براى دين خود از آنها به ترس افتادىپس اى ابا ذر ، رها كن براى آنان آنچه را كه براى داشتن آن ، از تو بيمناك شدندو بگريز از آنان به جهت آن دين كه از آنان در بارهء آن به ترس و وحشت افتادىچه بسيار است نياز آن قوم به جلوگيرى تو از ناشايسته‌هاى آنانو چه بسيار است بىنيازى تو از آنچه ترا از آن منع نمودند . و به زودى خواهى فهميد كيست فردا كسى كه از اين كشاكش سود خواهد برد و كسى كه بيش از ديگران مورد شك قرار خواهد گرفتو اگر آسمانها و زمينها بر روى بنده اى بسته شود ، سپس آن بنده به خداوند سبحان تقوى بورزد ، خداوند براى او از آسمانها و زمينهاى بسته شده گريزگاهى باز مىكنداى ابا ذر ، هيچ كسى و هيچ چيزى جز حق با تو مأنوس نباشد و هيچ كسى و هيچ چيزى ترا جز باطل به وحشت نيندازد اگر دنياى آنان را مىپذيرفتى دوستت مىداشتندو اگر مقدارى از دنياى آنان را به خود اختصاص مىدادى ، ترا امين مىپنداشتند\r\n\r\nتفسير عمومى خطبهء صد و سىام\r\n\r\n1 - ابو ذر غفارى كه بود و چه كرد و چه شد\r\nپاسخ اجمالى اين سه سؤال چنين است : او انسانى بود ، دفاع از حيات معقول انسانها\r\n","description":"","footnote":"","page_name":" 2 ","page_number":5},
  {"content":"\r\nكرد ، گردانندگان جامعهء روزگارش او را تحمل نكردند و او را از آن جامعه اخراج و تبعيد نمودند .\r\nتاكنون در بارهء زندگى و زهد و تقوى و عظمت انسانى و اخلاق والاى اين انسان وارسته تحقيقات فراوان و با اهميتى صورت گرفته است . حقيقت اينست كه اين شخصيت كه به تنهايى مىتواند معرف عظمت رسالت پيامبر اكرم صلى اللَّه عليه و آله و سلم و جاودانگى دين مقدس اسلام باشد ، در رديف اول پيشتازان انسانيت است كه با تحمّل مشقتها و رنجهاى فراوان ، زندگى را به درود گفت و به پيشگاه خداوند سبحان رهسپار گشت . اين مرد از نظر وارستگى در كمالات روحى و شناخت ارزش حيات و قانون جانهاى مردم ضرب المثل است .\r\nبراستى ، چه زيبا گفته است مولوى در بارهء مردانى بزرگ كه در جوامعى كوته بين زندگى مىكنند و گردانندگان مناسب مردم همان جوامع تحمل مردان را ندارند ، همان گونه كه نتوانستند وجود رهبر و مربى ابو ذر امير المؤمنين عليه السلام را تحمل كنند\r\n\r\nباز در ويرانه بر جغدان فتاد\r\nراه را گم كرد و در ويران فتاد\r\nبر سرى جغدانش بر سر مىزنند\r\nپر و بال نازنينش مىكنند\r\nولوله افتاد در جغدان كه ها\r\nباز آمد تا بگيرد جاى ما\r\nچون سگان كوى پر خشم و مهيب\r\nاندر افتادند در دلق غريب\r\nباز گويد : من چه در خوردم به جغد\r\nصد چنين ويران رها كردم به جغد\r\nمن نخود اينجا مىروم\r\nسوى شاهنشاه راجع ميشوم\r\nخويشتن مكشيد اى جغدان كه من\r\nنى مقيمم مىروم سوى وطن\r\nاين خراب آباد در چشم شماست\r\nورنه ما را ساعد شه باز جاست\r\nجغد گفتا باز حيلت مىكند\r\nتا ز خان و مان شما را بركند\r\n\r\n","description":"","footnote":"","page_name":" 3 ","page_number":6},
  {"content":"\r\n\r\nخانه‌هاى ما بگيرد او به مكر\r\nبركند ما را به سالوسى ز وكر\r\nمىنمايد سيرى اين حيلت پرست\r\nو اللَّه از جمله حريصان بدتر است\r\nاو خورد از حرص طين را همچو دبس\r\nدنبه مسپاريد اى ياران به خرس\r\nلاف از شه مىزند وز دست شاه\r\nتا برد او ما سليمان را ز راه\r\nخود چه جنس شاه باشد مرغكى\r\nمشنوش گر عقل دارى اندكى\r\nجنس شاهست او و يا جنس وزير\r\nهيچ باشد لايق لوزينه سير\r\nآنچه مىگويد ز مكر و فعل و فن\r\nهست سلطان با حشم جوياى من\r\nاينست ماليخولياى ناپذير\r\nاينست لاف خام و دام گول گير\r\nهر كه اين باور كند از ابلهيست\r\nمرغك لاغر چه در خورد شهيست\r\nكمترين جغد ارزند بر مغز او\r\nمر و را يارى گرى از شاه كو\r\nگفت باز ار يك پرهن بشكند\r\nبيخ جغدستان شهنشه بر كند\r\nجغد چه بود خود اگر بازى مرا\r\nدل برنجاند كند با من جفا\r\nشه كند توده بهر شيب و فراز\r\nصد هزاران خرمن از سرهاى باز\r\nپاسبان من عنايات وى است\r\nهر كجا كه من روم شه در پى است\r\n\r\nتلفات تاريخ بسيار طولانى ما انسانها ، خيلى بيش از آن دردناكتر از آنست كه با شمردن ابو ذرها و مالك اشترها و عمار ياسرها تمام شود . و همچنين شرمآورتر از همه آنها شكستى است كه برهه اى از تاريخ از عدم تحمّل مردى مانند على بن ابي طالب عليه السلام به خود ديده است . امّا بياييد تاريخ را محكوم مطلق ننماييم . زيرا درست است كه طغيانگران خودكامه هزاران مردان انسان شناس و انسان ساز را از جوامع انسانى گرفتند .\r\nولى آن كشاكشها و گلاويزىها با همهء آن تلفات ، چهره‌هاى ملكوتى انسانهايى را براى ما ارائه دادند كه مردم پاكدل با ديدن آنها ، هرگز تسليم يأس و بدبينى و بىهدفى در\r\n","description":"","footnote":"","page_name":" 4 ","page_number":7},
  {"content":"\r\nزندگى نگشته و نخواهند گشت .\r\nدرست است كه پس از رفتن آل اميه و آل ابى العاص و آل مروان به زير خاك تيره ، همان جريان طبيعت بر آنان گذشت كه بر اجسام ابو ذرها و مالك اشترها و عمار ياسرها پس از ورود به مغاكهاى خود و همان بادها كه بر روى گورهاى تيرهء آنان وزيدن گرفته و گذشت ، بر فرازهاى اين هميشه زنده‌ها نيز وزيد و رفت . قطرات باران و ديگر حوادث جوّى و خاكى بر همهء آنان و اينان بىكسان سرازير شد و كار خود را كرد ، ولى فرق بىنهايت است ما بين آن مردمى كه ارواح آنان به جهت پرستش ثروت و مقام و جاه مبدل به همان امور جامد گشتند و در همان تحجر يافت و آن ارواح بزرگ كه عشق به حق و حقيقت جاودانگى آنان را چنان تضمين نمود كه مبدل به جلوه اى از حق و حقيقت گشتند .\r\n\r\nهرگز نميرد آنكه دلش زنده شد به عشق\r\nثبت است در جريدهء عالم دوام ما\r\n\r\nاين جانب در ساليان گذشته يك رسالهء مفصلى در بارهء شخصيت اين انسان ساخته شده مكتب على عليه السلام با تكيه بر منابع معتبر نوشته بودم ، متاسفانه در انتقالهاى مكرر كتابخانه مفقود شد . در اين هنگام كه مشغول ترجمه و تفسير نهج البلاغه هستم و در اين تاريخ ( 9 آبانماه 1370 ) به تفسير كلام امير المؤمنين عليه السلام به ابو ذر غفارى كه در موقع تبعيد اين صحابى بسيار جليل القدر فرموده است ، مشغول بودم ، به تفاسير نهج البلاغه مراجعه نمودم ديدم تقريبا مناسبترين همهء آنها در بارهء آن قسمت از تاريخ ابو ذر كه به تفسير ما مربوط است ، شرح نهج البلاغهء ابن ابى الحديد معتزلى است كه از مشاهير علما و فضلاى اهل سنت است ، مطالبى را كه در اينجا مىآوريم از شرح مزبور است كه ملاحظه خواهيد فرمود : « و بدانكه اكثر صاحبنظران و مؤلفان تاريخ حيات شخصيتها و دانشمندان اخبار و\r\n","description":"","footnote":"","page_name":" 5 ","page_number":8},
  {"content":"\r\nروايت برآنند كه عثمان است كه ابو ذر را اولا به شام تبعيد كرد ، سپس بنا بر شكايتى كه معاويه از داد و فرياد ابو ذر در شام ، به عثمان نمود ، او را از شام به مدينه آورد و سپس او را به جهت همان كارى كه در شام مىكرد به ربذه تبعيد نمود . اصل جريان ابو ذر از اين طرف است : هنگامى كه عثمان از اموال بيت المال به مروان بن الحكم و زيد بن ثابت داد ( 1 )  ابو ذر در\r\n","description":"","footnote":" ( 1 ) ابن ابى الحديد در اين مورد قسمتى از انگيزهء جوش و خروش ابو ذر را نقل نموده است . به همين جهت مناسب ديديم كه اين مطلب را از مورخ بزرگ مسعودى ( ابو الحسن علىّ بن الحسين بن على مسعودى وفات 346 هجرى قمرى ) نقل كنيم . اين مورخ در كتاب معروف مروج الذهب و معادن الجوهر چاپ سوم پ مصر - السعادة - المكتبة التجارية الكبرى ج 2 از صفحهء 341 تا 343 « عبد الله بن عتبة مىگويد : روزى كه عثمان كشته شد ، صد و پنجاه هزار دينار و هزار هزار ( يك ميليون ) درهم در نزد خزانه دار خود داشته و ارزش املاك او در وادى القرى و حنين و غير اينها صد هزار دينار و اسبان و شتران بسيارى از خود باقى گذاشت . ( در همين صفحه چهار سطر به آخر مانده چنين نقل مىكند : عثمان خانهء بسيار مجلل و با شكوهى در مدينه براى خود ساخت و اموال و باغها و چشمه هايى براى خود انداخته بود . ) و در روزگار عثمان جمعى از صحابه صاحب املاك و خانه‌ها شدند . زبير بن عوام خانهء خود را در بصره ساخت كه امروز هم معروف است ( سال 332 هجرى ) ( بزرگى اين خانه بقدرى است كه ) تجار و صاحباب اموال و دستگاههاى دريانوردان و غير از آنان ، در آن خانه فرود مىآيند . همچنين زبير بن عوام خانه هايى در مصر و كوفه و اسكندريه ساخت . اين همه خانه‌ها و املاك كه براى زبير ذكر كرديم ، معلوم است . مال نقد زبير بعد از مرگش پنجاه هزار دينار بوده و هزار اسب و هزار بنده و كنيز و زمينهايى كه ما در شمار شهرها ذكر كرده‌ايم ، از خود باقى گذاشت . و همچنين طلحة بن عبيد الله تيمى در كوفه خانه اى براى خود ساخت كه در اين تاريخ مشهور است و معروف به كناسه مىباشد و قيمت غلَّات ( خواربار مثل گندم و جو ) او كه از عراق به او مىرسد هر روز هزار دينار نقل شده است و گفته شده است قيمت غلات او از عراق بيش از اينها بوده است . اموال طلحه در ناحيه شراة ( يا سراة ) بيش از اينها بود كه متذكر شديم . طلحه خانهء خود را در مدينه با وسائلى ساخت كه در آن روزگار گران قيمت بود . و همچنين عبد الرحمن بن عوف زهرى خانه اى براى خود ساخت و آن را توسعه داد ( اين توسعه بايد بقدرى بزرگ با اهميت باشد كه بتواند بعنوان يك ساختمان تاريخى مطرح گردد ) عبد الرحمن در دامدارى خود صد رأس اسب و هزار نفر شتر و ده هزار گوسفند داشته است و چهار هشتم مال ( نقد ) عبد الرحمن 84000 ( دينار يا درهم ) بوده است . سعد بن ابى وقاص خانهء خود را با عقيق ساخت و ديواره‌هاى آن را مرتفع و فضاى آن را وسيع و در بالاى ديواره‌هاى خانه كنگره‌ها بنا كرد . سعيد بن المسيب مىگويد : هنگامى كه زيد بن ثابت از دنيا رفت ، طلا و نقره اى را كه از خود باقى گذاشته بود با تبرها مىشكستند . و نقد و اراضى كه از خود گذاشت به قيمت صد هزار دينار بوده است . و مقداد خانهء خود را در مدينه در محلى كه آن را جرف مىگفتند و در چند ميلى مدينه بود بنا كرد و در بالاى آن كنگره‌ها ساخت و داخل و خارج آن را گچكارى كرد . ( بايد تحقيق كرد كه آيا اين مقداد ، همان مقداد بن اسود كندى است زيرا او مردى هم رديف عمّار بود و يا قيمت اين خانه اى كه نقل شده است ، كلان نبوده است يعلى بن منبه ( يا يعلى بن منبه ) مرد و پانصد هزار دينار و اراضى و مطالباتى كه از مردم داشت بر جاى گذاشت و غير ذلك كه قيمت آنها به سيصد هزار دينار بالغ مىشد . » بايد گفت : همهء آنچه را كه ابو ذر غفارى از پيامبر اكرم صلى اللَّه عليه و آله و سلم نقل كرده است ، بدون كمترين ترديد صدق محض است ، زيرا اين جمله كه « ما أظلَّت الخضراء و لا أقلَّت الغبراء على ذى لهجة أصدق من أبى ذرّ » بطور متواتر از هر دو فرقهء شيعه و سنّى نقل شده است . از آن جمله : الاستيعاب - ابن عبد البر ج 2 ص 665 و « ج از ص 84 و كنز العمال ج 6 ص 169 و الاصاتد - ابن حجر عسقلانى ج 3 ص 64 و ج 3 ص 622 و سيد مرتضى علم الهدى از واقدى ( بنا به نقل محقق خويى در شرح كلام امير المؤمنين عليه السلام به ابو ذر ج 8 ص 247 ) روايت فوق را اصحاب حديث و بزرگان آنها با تفاوتى جزئى نقل نموده‌اند . مرحوم علامه امينى در كتاب الغدير ج 8 ص 313 از شخصيتهاى ذيل نقل مىكند : ابن سعد ( صاحب الطبقات ) ج 4 ص 168 چاپ ليدن . صحيح ترندى ج 2 ص 221 سنن ابن ماجد ج 1 ص 68 . سند احمد بن حنبل ج 2 ص 163 ، 175 ، 223 و ج 5 ص 197 و ج 6 ص 442 . مستدرك الحاكم ج 3 ص 342 . ذهبى هم اين حديث را صحيح دانسته و آن را پذيرفته است . و ج 4 ص 480 . نيز ذهبى آن را صحيح دانسته پذيرفته است ( يا تصحيح نموده است ) و مصابيح السنة ج 2 ص 228 و صفوة الصفوة ج 1 ص 240 و تميز الطيب - ابن الديبع ص 137 و مجمع الزوائد ج 9 ص 329 يك حديث ديگر هم در بارهء ابو ذر بسيار مشهور است . و آن كلام رسول خدا صلى اللَّه عليه و آله و سلم است كه فرموده است : ابو ذر في امتى شبيه عيسى بن مريم في زهده ( الاستيعاب ابن عبد البرج 1 ص 83 و اسد الغابة ج 1 ص 301 . ","page_name":" 6 ","page_number":9},
  {"content":"\r\nميان مردم و در ميان راه‌ها و جاده‌ها ( باصطلاح امروز خيابانها ) اين آيه را با صداى بلند\r\n","description":"","footnote":"","page_name":" 7 ","page_number":10},
  {"content":"\r\nمىخواند : * ( وَبَشِّرِ الَّذِينَ كَفَرُوا بِعَذابٍ أَلِيمٍ ) * ( 1 ) \r\n( و بشارت بده كافران را به عذابى دردناك ) و دنبال اين آيه مباركه ، آيه كنز را مىخواند : * ( يا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ ) * ( 2 ) \r\n( و كسانى كه طلا و نقره را جمع و انباشته مىكنند و آنها را در راه خدا انفاق نمىنمايند ، آنان را به عذابى دردناك بشارت بده ) اين جريان ابو ذر را چند بار به عثمان گزارش دادند و او سكوت كرده بود .\r\nسپس عثمان يكى از غلامان خود را فرستاد كه به او بگويد : از آن سخنانى كه به گوش عثمان رسيده است ، خوددارى كند .\r\nابو ذر به آن غلام گفت : آيا عثمان مرا از خواندن كتاب خدا و عيبگيرى از كسى كه امر خدا را ترك مىكند نهى مىكند پس سوگند به خدا ، رضايت خدا را با غضب عثمان جلب كنم ، براى من محبوبتر و بهتر است از اين كه خدا را با راضى ساختن عثمان به غضب در آورم .\r\nاين پاسخ ابو ذر عثمان را غضبناك نموده و آن را در دل گرفت و صبر كرد و از اظهار آن يا ترتيب اثر به آن خوددارى نمود . تا اين كه عثمان روزى در حالى كه جمعى از مردم دور او نشسته بودند . گفت : آيا جايز - است كه امام از مال ( بيت المال ) قرضى بر دارد ، و\r\n","description":"","footnote":" ( 1 ) المجادلة آيهء 4  ( 2 ) التوبة آيهء 34 . ","page_name":" 8 ","page_number":11},
  {"content":"\r\nالأحبار گفت : مانعى ندارد . ابو ذر در پاسخ او گفت : اى پسر دو يهودى ، دين ما را تو به ما تعليم مىدهى عثمان به ابو ذر گفت : مرا زياد اذيت مىكنى و عيبجويى تو در بارهء ياران من بسيار است ، برو به شام . و او را به شام تبعيد كرد . ابو ذر در شام كارهاى زيادى از معاويه را منكر مىگشت . روزى معاويه سيصد دينار به وى فرستاد ، ابو ذر به فرستادهء معاويه گفت : اگر اين وجه از سهم اختصاصى خودم باشد كه امسال مرا از آن محروم ساخته‌ايد ، مىگيرم ، و اگر هديّه اى [ الخاصى 
  ] باشد ، من نيازى به آن ندارم . در آن دوران بود كه معاويه كاخ سبز [ مشهور 
  ] خود را در شام بنا كرد ، ابو ذر به معاويه گفت : اگر اين كاخ را از مال خدا ساخته اى ، خيانت است ، اگر از مال خودت بنا كرده اى اسراف است . ابو ذر در شام مىگفت : سوگند به خدا ، كارهايى دارد صورت مىگيرد كه من آنها را نمىشناسم [ از ديدگاه اسلام صحيح نيست 
  ] سوگند به خدا ، آن كارها نه در كتاب خداست و نه در سنّت پيامبر او صلى اللَّه عليه و آله و سلم . و سوگند به خدا ، من مىبينم كه حق خاموش مىگردد و باطل احيا ، و راستگو تكذيب مىشود .\r\nتقديم مىكنند كسانى را كه تقوى ندارند ، و اشخاص صالح را مىبينم كه مورد بىاعتنايى و تحقير قرار مىگيرد . حبيب بن مسلمة الفهرى به معاويه گفت : « ابو ذر شام را عليه تو خواهد شوراند مردم شام را درياب اگر نيازى به آنها دارى . ابو ذر عثمان جاحظ در كتاب » السفيانية « از جلام بن جندل غفارى نقل كرده است : كه من در قنسرين و عواصم مزدور معاويه بودم . روزى نزد معاويه آمده و از وضع كار خود مىپرسيدم ناگهان فريادى را از در خانه معاويه شنيدم كه مىگفت : قطار [ شترها 
  ] آمد و بازى از آتش براى شما آورده است . خداوندا ، لعنت كن كسانى را كه امر به معروف مىكنند خود آن را ترك مىكنند . خداوندا ، لعنت كسانى را كه منكر نهى مىكنند و خود مرتكب آن ميشوند ، معاويه از اين فرياد مضطرب گشته و رنگش تغيير كرد و به من گفت : اى جلام آيا اين فرياد كننده را مىشناسى گفتم : نه ، نمىشناسم . معاويه گفت : كيست آنكه\r\n","description":"","footnote":"","page_name":" 9 ","page_number":12},
  {"content":"\r\nعذر جندب بن جناده ( ابو ذر ) را در كارى كه پيش گرفته است ، براى من بياورد او هر روز مىآيد و نزديك در كاخ ما آنچه را كه شنيدى فرياد مىزند . سپس معاويه گفت : ابو ذر را پيش من بياوريد ، عده اى ابو ذر را [ در حالى كه او را مىراندند 
  ] وارد جايگاه معاويه نمودند ، ابو ذر در مقابل معاويه ايستاد معاويه به او گفت : اى دشمن خدا او رسول خدا ، هر روز بسوى ما مىآيى و مىگويى آنچه كه مىخواهى بدان . اگر من مىخواستم كسى را از ياران محمد [ صلى اللَّه عليه و آله و سلم 
  ] بدون اجازه امير المؤمنين عثمان بكشم ، ترا مىكشتم . ولى من در بارهء تو از وى اجازه خواهم گرفت . جلام مىگويد دوست داشتم كه ابو ذر را كه مردى از قوم من ( قبيلهء غفار ) بود ببينم . به طرف او متوجه شدم و او را ديدم مردى بود گندمگون و كم گوشت ( لاغر ) و گونه هايش تو رفته و خميدگى در پشت داشت ، پس رو به معاويه كرد و گفت : دشمن خدا و رسول خدا من نيستم بلكه تو و پدر تو دشمنان خدا و رسول او هستيد ، اسلام را اظهار كرديد و در درونتان كفر را پنهان ساختيد .\r\nرسول خدا صلى اللَّه عليه و آله و سلم چند بار ترا نفرين فرمود كه : از غذا سير نشوى و از پيامبر شنيدم كه فرمود : « در آن هنگام كه زمامدارى امت من به دست كسى بيفتد كه سياهى چشمش بزرگ و گلويش گشاد باشد - كسى كه هر چه بخورد سير نمىشود « بايد امت من از او برحذر باشد . » معاويه گفت : من آن مرد كه تو مىگويى نيستم . ابو ذر گفت : تويى همان مرد ، رسول خدا صلى اللَّه عليه و آله اين خبر را به من داده است . و من از آن حضرت شنيده‌ام كه مىفرمود : « خداوندا ، لعنت كن او را و او را اسير مكن مگر با خاك » و از آن حضرت شنيدم فرمود : اسافل اعضاى معاويه در آتش است . معاويه خنديد و دستور داد ابو ذر را زندانى كردند ، و گزارشى در بارهء ابو ذر به عثمان نوشت . عثمان در پاسخ وى چنين نوشت : جندب ( ابو ذر ) را سوار بر مركبى كن و به نزد من بفرست . معاويه او را بوسيلهء كسى فرستاد كه شب و روز او را در راه حركت مىداد و او را بر شترى پير و لاغر كه جز سوار\r\n","description":"","footnote":"","page_name":" 10 ","page_number":13},
  {"content":"\r\nكرده بود . بطورى كه وقتى ابو ذر به مدينه رسيد گوشت رانهايش از بين رفته بود . وقتى كه به مدينه رسيد ، عثمان به او پيام فرستاد به هر سرزمينى كه مىخواهى برو . ابو ذر گفت : به مكَّه مىروم . عثمان گفت : نه گفت به بيت المقدس عثمان گفت : نه گفت بيكى از دو كشور ( مصر يا عراق ) عثمان گفت : نه بلكه ترا به ربذه مىفرستم . و او را به ربذه تبعيد نمود و در آن محل بود تا از اين دنيا رخت بربست .\r\nآرى ، چنين است داستان هر انسانى كه خبر از جان آدمى و شرف و كرامت آن داشته و بخواهد آن ارزش را بجاى بياورد . در روزگار گذشته در يكى از تواريخ چنين خوانده‌ام كه در آن هنگام كه آخرين روز از زندگانى ابو ذر به آخرين ساعات خود نزديك مىگشت ، دگرگونى حال او كه خبر از رهسپار شدن به بارگاه الهى مىداد ، زن يا دخترش كه در آن بيابان يگانه دمسازش بود ، بناى ناله و زارى گذاشت و اضطراب به وى مسلَّط گشت . ابو ذر پرسيد : وحشت و اضطراب براى چيست پاسخ داد : تو در اين بيابان و در اين موقع از دنيا مىروى . من تنها چه كنم ابو ذر گفت : هيچ ترس و واهمه اى به خود راه مده ، سپس اشاره كرد به جاده اى كه تا حدودى دور از جايگاه آنها بود و گفت برو بر سر آن جادّه ، به همين زودى كاروانى از آنجا به طرف مدينه عبور خواهند كرد . به آنها بگو : يكى از ياران پيامبر [ يا يكى از مسلمانان 
  ] در اينجا از دنيا رفته است . آنان مىآيند و مرا غسل مىدهند و كفن مىكنند و بر من نماز مىخوانند و دفن مىكنند و ترا نيز به مدينه و به دودمانت مىرسانند . [ ابو ذر در آخر سخنانش مطلبى گفته است كه مىتواند زير بناى زندگى اجتماعى جامع اسلامى را از نظر اقتصادى بيان نمايد . 
  ] ابو ذر چنين گفت : من در اين لحظات آخرين كه آنها را سپرى مىكنم ، از مال دنيا يك گوسفند دارم ، وقتى كه آن كاروان ببالين من آمدند . پيش از آنكه دست به انجام تكاليف خود در بارهء من بزنند ، بگو :\r\n","description":"","footnote":"","page_name":" 11 ","page_number":14},
  {"content":"\r\nاين گوسفند را ذبح نموده و از گوشت او استفاده كنند و براى من مجانى كار نكنند .\r\nاگر اين جملهء ابو ذر نتواند اهميت كار انسانى و ارزش آن را در جامعهء اسلامى بيان نمايد ، چه جمله اى و كدام دستورى اين حقيقت با اهميت را مىتواند مطرح نمايد خورشيد جان ابو ذر درست در همان لحظاتى كه آفتاب در حال غروب و وداع با ابو ذر بود ، بامداد ابديت او را اعلان مىنمود . برخيز ، شب تاريك زندگى با خفاشان ضد نور به پايان رسيده است ، تو كه هميشه مىگفتى :\r\n\r\nنه شبم ، نه شب پرستم كه حديث خواب گويم\r\nچو غلام آفتابم همه ز آفتاب گويم\r\n\r\nبعد از اين ديگر جانهاى تيره و تار انسان نماها مزاحم تو نخواهند بود ، ديگر اين مادّه زدگان دنياپرست سراغ ترا نخواهند گرفت .\r\nديگر اى انسان راستين و راستگو دلت از تماشاى انسانهاى دروغين و دروغگو مجروح نخواهد گشت ، و بار سنگين كاخهاى سر به فلك كشيده با آن انسانهاى بىوجدان كه در درون خود جاى داده است از پايت در نخواهد آورد . صداى دلخراش مگسهاى دور شيرينى خودكامگان دورانت ، گوشهايت را نخواهد آزرد ، چند صباحى ديگر نمىگذرد اى عاشق كمال و كمال يافتگان ، كه فرشتگان الهى به سراغت آيند و جان زجر ديدهء ترا از اين تيره خاكدان برداشته و رهسپار محفل روحانيان عالم ملكوت خواهند گشت .\r\nاى انسان بزرگ چرا انسانيّت در مرگ تو ننشيند و در اندوه تو ناله‌ها سر ندهد ، در حالى كه پيش از آنكه گذشت زمان روزگار عمر ترا بگذراند و ترا به زير خاك تحويل دهد - تا در آنجا طبيعت گوشت و پوست و خون و هر آنچه را كه به تو داده بود باز پس بگيرد - خودكامگان گوشت و پوست ترا در پشت مركبهاى عمر بىجهاز از اين ديار به\r\n","description":"","footnote":"","page_name":" 12 ","page_number":15},
  {"content":"\r\nآن ديار و از اين شهر به آن شهر از بين بردند و براى ابد آبروى خود را ريختند .\r\n\r\nكيفيت تبعيد ابو ذر غفارى به ربذه\r\nابن ابى الحديد معتزلى شارح معروف نهج البلاغه ، چگونگى تبعيد ابو ذر را به ربذه چنين نقل نموده است : « ابو بكر احمد بن عبد العز الجوهرى در كتاب » السقيفة « از عبد الرزاق و او از پدرش و او از عكرمة و او از ابن عباس چنين نقل نموده است كه : وقتى كه ابو ذر به ربذه تبعيد مىشد ، عثمان دستور داد : در ميان مردم صدا كردند كه هيچ كس با ابو ذر سخنى نگويد و هيچ كس او را بدرقه نكند . و عثمان دستور داد مروان بن الحكم او را از مدينه بيرون كند تا ابو ذر تبعيد شود و همهء مردم از دستور عثمان تبعيت نمودند ، جز على بن ابي طالب عليه السلام و برادرش عقيل بن ابي طالب و امام حسن و امام حسين عليهما السلام و عمّار ياسر . امام حسن عليه السلام با ابو ذر صحبت مىكرد ، مروان گفت اى حسن ، خوددارى كن ، مگر نمىدانى كه امير المؤمنين عثمان از صحبت با اين مرد نهى كرده است و اگر نمىدانى هم اكنون بدان ، در اين موقع على عليه السلام به مروان حمله كرد و با تازيانه ميان دو گوش مركب مروان زد و فرمود : دور شو خدا ترا به آتش بكشاند . مروان در حال خشم به نزد عثمان برگشت و جريان واقعه را به او اطلاع داد . آتش غضب سر تا پاى عثمان يا مروان را شعله ور ساخت . ابو ذر ايستاد و آن عدّه كه براى بدرقهء او آمده بودند ، وداعش نمودند ، در اين هنگام فقط ذكوان غلام امّ هانى دختر ابو طالب ( ع ) با او بود .\r\nذكوان مىگويد : من سخنان آن عده را حفظ كردم - او مردى با حافظه بود - پس على عليه السلام فرمود : « اى ابا ذر ، تو براى خدا خشمگين شدى . . . سپس به عقيل فرمود : برادرت را وداع كن . عقيل شروع به سخن كرد و گفت : اى ابا ذر ، چه داريم براى شما بگوييم و تو مىدانى كه ما شما را دوست مىداريم و تو هم ما را دوست مىدارى . پس به خدا\r\n","description":"","footnote":"","page_name":" 13 ","page_number":16},
  {"content":"\r\nتقوى بورز ، زيرا تقوى است وسيلهء نجات ، و شكيبايى پيشه كن ، زيرا صبر و بردبارى كرامت انسانى است . و بدان كه احساس سنگينى از تحمل صبر ، خود نوعى از جزع و فرياد در برابر ناگواريهاست و گمان كردن اين كه از عافيت دور و بر كنار هستى ، خود نوعى از نوميدى است ، پس رها كن يأس و جرع و فزع را . سپس امام حسن عليه السلام به سخن گفتن پرداخت و گفت : اى عمو ، اگر چنين نبود كه وداع كننده نبايد ساكت شود و تشييع كننده نبايد برگردد ، سخن كوتاه مىشد [ اين قدر با شما صحبت نمىكرديم 
  ] اگر چه تأسف طولانى مىگشت ، اين قوم ( خودكامگان جامعه ) چنان كردند با تو كه مىبينى ، دنيا را از نظر دور بدار و آن را رها كن آن را با در نظر گرفتن جدائى از آن و شدت حوادثى كه اين دنيا در بردارد ، به اميد عظمت ماوراى آن اى عمو ، صابر و بردبار باش تا پيامبرت را ملاقات كنى در حالى كه او از تو راضى است . سپس امام حسين عليه السلام چنين فرمود : اى عمو ، خداوند متعال تواناست كه آنچه را كه ترا گرفتار ساخته است ، تغيير بدهد زيرا خداوند در هر حال در كار است ( دست او باز است و هر كارى را كه بخواهد انجام مىدهد ) اين قوم دنياى خود را از تو ممنوع ساختند و تو دين خود را از دستبرد و تطاول هوى و هوس آنان محفوظ نگاه داشتى ، و تو كاملا از آنچه كه ممنوعت ساختند ( از دنيا ) بىنيازى ، و آنان از آنچه كه تو از آنان ممنوع نمودى بسيار نيازمندند .\r\nپس از خدا صبر و پيروزى مسئلت نما و از حرص و جزع و فزع به او پناهنده باش ، زيرا صبر جزئى از دين و كرامت انسانى است و قطعى است كه حرص و طمع روزى را بجلو نمىاندازد و جزع ، اجل آدمى را به تأخير نمىافكند ، سپس عمّار در حالى كه غضبناك بود ، شروع به صحبت كرد و گفت : خدا انس ندهد كسى را كه ترا به وحشت انداخته است و امنيت ندهد كسى را كه ترا ترسانده است ، سوگند به خدا ، اگر دنياى آنان را مىخواستى ، ترا تأمين مىكردند [ يواتبر 
  ] در امن و امان قرار مىدادند ، و اگر از اعمال آنان خشنود مىگشتى ، ترا\r\n","description":"","footnote":"","page_name":" 14 ","page_number":17},
  {"content":"\r\nدوست مىداشتند و هيچ چيزى آن مردم را از موافقت با نظر و گفتار تو جلوگيرى نكرده است ، مگر رضايت و تكيه بر دنيا و ترس از مرگ . آنان به آن سلطه اى كه جماعتشان پذيرفته‌اند گرويده‌اند . و ملك اين دنيا از آن كسى است كه غلبه كند . اين قوم دين خود را در مقابل دنيايى كه گرفتند به آنان دادند . و در نتيجه به خسارت در دنيا و آخرت گرفتار شدند . ابو ذر رحمه اللَّه گريه كرد و گفت : خدا بشما اهل بيت رحمت ، لطف و عنايت نمايد ، هنگامى كه شما را مىبينم ، رسول اللَّه صلى اللَّه عليه و آله و را به ياد مىآورم . براى من در مدينه غير از شما نه كسى است و نه چيزى كه مورد ميل من باشد ، وجود من در حجاز براى عثمان سنگين بود و براى معاويه در شام و ناراحت بود از اين كه من با برادر و پسر دايى او در دو شهر مجاورت داشته باشم و مردم را از آن دو منحرف بسازم ، در نتيجه مرا به شهرى تبعيد كرد كه جز خدا در آنجا ياور و دفاع كننده اى ندارم و سوگند به خدا براى خود جز خدا يارى نمىخواهم و با تكيه به خدا از هيچ چيزى وحشت ندارم و آن عده كه به تشييع ابو ذر رفته بودند به مدينه برگشتند . امير المؤمنين عليه السلام به نزد عثمان رفت . عثمان به آن حضرت گفت شما را چه وادار كرد كه مأمور مرا برگرداندى و كار مرا تحقير نمودى على عليه السلام فرمود : امّا مأمور تو ، چون خواست روى مرا برگرداند ، من روى او را برگرداندم و امّا امر ترا كوچك نشمردم . عثمان گفت : مگر مطلع نبودى كه من دستور داده بودم هيچ كس با ابو ذر صحبت نكند على عليه السلام فرمود : مگر هر امرى كه صادر كنى ما بايد آن را اطاعت كنيم عثمان گفت : بگذار مروان انتقام خود را از تو بگيرد ، على عليه السلام فرمود : از چه عثمان گفت : از اين كه او را ناسزا گفتى و مركبش را زدى آن حضرت فرمود : اما مركبش ، مركبم را بگير و انتقام بكشد ، و امّا اگر بخواهد ناسزا بگويد ، مثل همان ناسزا را به تو خواهم گفت و دروغ نخواهم گفت . عثمان خشمگين شد و گفت : چرا مروان به تو دشنام ندهد مگر تو بهتر از او هستى على عليه السلام فرمود :\r\n","description":"","footnote":"","page_name":" 15 ","page_number":18},
  {"content":"\r\nآرى ، سوگند به خدا و از تو ، سپس برخاست و از نزد عثمان بيرون رفت » ( 1 ) \r\n2 - يا اباذرّ إنك غضبت للَّه فارج من غضبت له ( اى ابا ذر ، تو براى خدا خشمگين گشتى ، پس به آن خداوند اميدوار باش كه براى او غضب كردى . )\r\n\r\nبحثى در انواع حبّ و بغض و رضايت و غضب\r\nچهار حالت روانى متقابل در انسان وجود دارد كه در سرنوشت او تأثير بسزائى دارد .\r\nاين چهار حالت عبارتست از رضايت و غضب و حب و بغض . معناى رضايت عبارتست از آن حالت پذيرش كه از پسنديدن و قانع شدن بيك موضوع بوجود مىآيد ، اگر اين پسنديدن و اقناع بحدّ خواستن هم برسد ، حب ( محبت و علاقه ) ناميده مىشود كه خوددارى مراتبى ضعيف و شديد مىباشد . بغض كه گاهى آن را خصومت و عداوت و كينه توزى هم مىگويند ، عبارت است از حالت تنفر كه موجب بروز دشمنى مىباشد . غضب معمولى همان حالت هيجان منفى ناشى از احساس حقارت و جوشش حسّ انتقامجويى است كه در انسان بوجود مىآيد .\r\nارزش اين چهار پديدهء روانى ( حب و بغض و رضايت و غضب ) مربوط به عوامل و انگيزه هايى است كه پديده‌هاى مزبور را به وجود مىآورند . ملاك ارزش آنها عبارتست از كميت و كيفيت وابستگى آنها به كمال وجودى انسانى .\r\nبديهى است كه ارزش چهار پديدهء روانى بر كنار از وجود ضرورى آنها در مجراى حيات طبيعى است ، زيرا در آن هنگام كه عوامل ضرورى حيات طبيعى آدمى موجب بروز آن حالات بوده باشد ، داخل در منطقهء ارزشها نيست . بعنوان مثال : پدر و مادر\r\n","description":"","footnote":" ( 1 ) شرح نهج البلاغه ابن ابى الحديد ج 8 از ص 252 تا 255 . ","page_name":" 16 ","page_number":19},
  {"content":"\r\nفرزند خود را دوست مىدارند ، تا آن حدودى كه اين محبت از طبيعت پدرى و مادرى بر مىآيد و اشباع مىگردد ، ضرورتى است ناشى از ساختمان فيزيولوژيك و اصول روانى آن دو ، لذا نمىتواند منشائى براى حكم و تكليف بوده باشد ، زيرا جايى كه اختيارى در كار نيست چه ارزشى را مىتوان در آنجا محاسبه نمود بنا بر اين ، هر اندازه كه چهار پديدهء مزبور در مجراى اختيار بوده باشد ، در معرض اتصاف به ارزش با ضدّ ارزشها قرار مىگيرند ، به اين معنى كه انسان از روى اختيار به فداكارى در راه خيرات و كمالات تن مىدهد و راضى مىباشد ، در اين صورت قطعى است كه اين فداكارى داراى ارزش است . چنان كه اگر براى بدست آوردن عوامل اشباع شهوات و حيوانى به فداكارى رضايت بدهد ، چنين شخصى رضايت مستند به انگيزهء شرّ و وقيح دارد . همچنين است محبت و بغض و غضب . از اين اصل روشن مىشود معناى آن قاعدهء سازنده كه مىگويد : الحب و البغض في الله ، الرضا و الغضب في الله ( محبت و عداوت در راه خدا ، رضايت و خشم در راه خدا ) يعنى هر اندازه كه محبت و عداوت از خواسته‌هاى شخصى و حيوانى بالاتر برود ، و مربوط به حقائق عاليهء « حيات معقول » باشد . ارزش آن بيشتر خواهد بود . دليل اين مطلب روشن است و آن اينست كه هر چه رضا و غضب و محبت و كينه از خواسته‌هاى مزبور بالاتر برود ، معلوم مىگردد كه خود طبيعى ( مدير حيات طبيعى انسان كه با بقيهء حيوانات شريك و هم سنخ است ) ميدان را به « من عالى انسانى » بيشتر خالى كرده است و اين من با غضب حاكميت وجود آدمى را بيشتر در اختيار خود گرفته است .\r\nبهترين مثال براى توضيح اين مطلب همان است كه جلال الدين مولوى در داستان « خدو انداختن خصم بر روى امير المؤمنين على عليه السلام و انداختن آن حضرت شمشير را از دست » بيان نموده است : نخست آن پهلوان كه مغلوب امير المؤمنين عليه\r\n","description":"","footnote":"","page_name":" 17 ","page_number":20},
  {"content":"\r\nالسلام گشته و آن حضرت از كشتن سريع او خوددارى فرموده است . چنين مىگويد :\r\n\r\nكه بفرما يا امير المؤمنين\r\nتا بجنبد جان به تن در چون چنين\r\nباز گو اى باز پرافروخته\r\nبا شه و با ساعدش آموخته\r\nباز گو اى باز عنقا گير شاه\r\nاى سپاه اشكن به خود نى با سپاه\r\nامت وحدى يكى و صد هزار\r\nباز گو اى بنده بازت را شكار\r\nدر محل قهر اين رحمت ز چيست\r\nاژدها را دست دادن راه كيست\r\n\r\nامير المؤمنين عليه السلام :\r\n\r\nگفت من تيغ از پى حق مىزنم\r\nبندهء حقم نه مأمور تنم\r\nشير حقم نيستم شير هوا\r\nفعل من بر دين من باشد گوا\r\nمن چون تيغم وان زننده آفتاب\r\nمار ميت اذ رميت در حراب\r\nرخت خود را من زره برداشتم\r\nغير حق را من عدم انگاشتم\r\nمن چو تيغم پر گهرهاى وصال\r\nزنده گردانم نه كشته در قتال\r\nسايه‌ام من كه خدايم آفتاب\r\nحاجبم من نيستم او را حجاب\r\nخون نپوشد گوهر تيغ مرا\r\nباد از چاكى كند ميغ مرا\r\nكه نيم كوهم ز صبر و حلم و داد\r\nكوه را كى درربايد تند باد\r\nآنكه از بادى رود از جا خسى است\r\nز ان كه باد ناموافق خود بسى است\r\nباد خشم و باد شهوت باد آز\r\nبرد او را كه نبود اهل نياز\r\nباد كبر و باد عجب و باد خلم\r\nبرد او را كه نبود از اهل علم\r\nكوهم و هستى من بنياد اوست\r\nور شوم چون كاه كاهم باد اوست\r\nجز به ياد او نجنبد ميل من\r\nنيست جز عشق سر خيل من\r\nخشم بر شاهان شه و ما را غلام\r\nخشم را من بسته‌ام زير لگام\r\n\r\n","description":"","footnote":"","page_name":" 18 ","page_number":21},
  {"content":"\r\n\r\nتيغ حلمم گردن خشمم زده است\r\nخشم حق بر من چو رحمت آمده است\r\nغرق نورم گر چه شد سقفم خراب\r\nروضه گشتم گر چه هستم بو تراب\r\nچون در آمد علتى اندر غزا\r\nتيغ را ديدم نهان كردن سزا\r\nتا احب للَّه آيد نام من\r\nتا كه ابغض للَّه آيد كام من\r\nتا كه اعطا للَّه آيد جود من\r\nتا كه امسك للَّه آيد بود من\r\nبخل من للَّه عطا للَّه و بس\r\nجمله للَّه‌ام نيم من آن كس\r\nو آنچه للَّه مىكنم تقليد نيست\r\nنيست تخييل و گمان جز ديد نيست\r\nز اجتهاد و از تحرى رسته ام\r\nآستين بر دامن حق بسته ام\r\nگر همى پّرم همى بينم مطار\r\nور همى گردم همى بينم مدار\r\nور كشم بارى بدانم تا كجا\r\nما هم و خورشيد پيشم پيشوا\r\n\r\n3 ، 5 - إنّ القوم خافوك على دنياهم و خفتهم على دينك . فاترك في أيديهم ما خافوك عليه و اهرب منهم بما خفتهم عليه ( اين مردم براى دنياى خود از تو بيمناك گشتند و تو براى دين خود از آنها به ترس افتادى ، پس اى ابا ذر ، رها كن براى آنان آنچه را كه براى داشتن آن از تو بيمناك شدند و بگريز از آنان به جهت آن دين كه از آنان در بارهء آن به ترس و وحشت افتادى . )\r\n","description":"","footnote":"","page_name":" 19 ","page_number":22},
  {"content":"\r\n\r\nآنان ترا سدّ راه خودكامگيهاى خود ديدند و از رسالت تو براى ايجاد جامعهء سالم وحشت زده شدند\r\nچه نيروى بزرگى در نفس حيوانى مردم نهفته است كه مىتواند در برابر هر گونه سازندگىهاى هويت با عظمت انسانى جلوگيرى نمايد اين چه بيمارى صحت نماست كه نه تنها سالم سازى فرد و جامعه را نمىخواهد بلكه آن را نوعى ضرر و درد هم تلقى مىكند . با دقت در سرگذشت تكاپوهاى سازنده انبياء و اوصياء و اولياء و حكماى راستين تاريخ ، در آن هنگام كه منطق تبهكاران خودكامه را در برابر آن پيشوايان انسانشناس و انسان ساز مطالعه مىكنيم ، مىبينيم كه آنان نه تنها تبليغ حقائق و اصول و مبانى انسانيت را از طرف آن پيشوايان بىمعنى تلقى مىكردند ، بلكه آن حقائق را عوامل ضرر و بدبختى و ركود خود نيز تلقى مىكردند . آيات شريفهء ذيل را مورد دقت قرار بدهيم : * ( وَاضْرِبْ لَهُمْ مَثَلًا أَصْحابَ الْقَرْيَةِ إِذْ جاءَهَا الْمُرْسَلُونَ . إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ فَقالُوا إِنَّا إِلَيْكُمْ مُرْسَلُونَ . قالُوا ما أَنْتُمْ إِلَّا بَشَرٌ مِثْلُنا وَما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلَّا تَكْذِبُونَ . قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ . وَما عَلَيْنا إِلَّا الْبَلاغُ الْمُبِينُ . قالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَلَيَمَسَّنَّكُمْ مِنَّا عَذابٌ أَلِيمٌ . قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ ) * ( 1 ) \r\n( مثل اهل آن آبادى را براى آنان بياور كه رسولانى نزد آنان آمدند . هنگامى كه ما دو رسول براى آنان فرستاديم ، آن دو را تكذيب كردند و ما آن دو رسول را با سومين رسول تأييد و تقويت نموديم اين رسولان سه گانه به مردم آن آبادى گفتند : ما براى شما فرستاده شده‌ايم . آنان گفتند شما نيستيد مگر بشرى مانند ما و خداوند چيزى را نفرستاده است و شما قطعا دروغ مىگوييد . آن رسولان گفتند :\r\n","description":"","footnote":" ( 1 ) يس آيهء 13 تا 19 . ","page_name":" 20 ","page_number":23},
  {"content":"\r\nپروردگار ما مىداند كه ما قطعا براى شما فرستاده شده‌ايم ، و نيست براى تكليفى جز ابلاغ آشكار . [ مردم تبهكار آن آبادى 
  ] گفتند : ما به آمدن شما فال بد زده‌ايم ، اگر دست از تبليغ بر نداريد ، قطعا شما را سنگسار مىكنيم و براى شما عذابى دردناك از ما اصابت خواهد كرد . [ آن رسولان گفتند : 
  ] فال بدى كه شما زده‌ايد با خود شما [ ساختهء تخيلات شما 
  ] است اگر حق را متذكر شويد ، بلكه شما مردمى ، هستيد اسرافگر ) بعضى از گردانندگان جامعهء اسلامى در آن زمان هم به ابو ذر [ كه پيامبر اسلام او را مسيح بن مريم ( ع ) اين است خوانده بود 
  ] چنين گفتند كه : اگر دست از تبليغ حقائق اسلام برندارى ، ترا تبعيد مىكنيم و از مزاياى حقوق حيات محرومت مىسازيم ، پاسخى كه در حقيقت ابو ذر به آنها داد ، همان بود كه ساحران فرعونى پس از ايمان آوردن به خداى موسى و هارون عليهما السلام [ كه تهديد به قتل را از فرعون شنيدند 
  ] به فرعون دادند كه هر حكمى كه در بارهء ما صادر كنى و هر شكنجه و نوع قتلى كه در بارهء ما روا بدارى ، مربوط به زندگى دنيوى است و مىگذرد ، ولى از همين مسير به لقاء اللَّه و ايام اللَّه و رضوان اللَّه مىشتابيم ( 1 )  . اين يك حقيقت است\r\n","description":"","footnote":" ( 1 ) * ( قالَ آمَنْتُمْ لَه قَبْلَ أَنْ آذَنَ لَكُمْ إِنَّه لَكَبِيرُكُمُ الَّذِي عَلَّمَكُمُ السِّحْرَ فَلأُقَطِّعَنَّ أَيْدِيَكُمْ وَأَرْجُلَكُمْ مِنْ خِلافٍ وَلأُصَلِّبَنَّكُمْ فِي جُذُوعِ النَّخْلِ وَلَتَعْلَمُنَّ أَيُّنا أَشَدُّ عَذاباً وَأَبْقى . قالُوا لَنْ نُؤْثِرَكَ عَلى ما جاءَنا مِنَ الْبَيِّناتِ وَالَّذِي فَطَرَنا فَاقْضِ ما أَنْتَ قاضٍ إِنَّما تَقْضِي هذِه الْحَياةَ الدُّنْيا . إِنَّا آمَنَّا بِرَبِّنا لِيَغْفِرَ لَنا خَطايانا وَما أَكْرَهْتَنا عَلَيْه مِنَ السِّحْرِ وَالله خَيْرٌ وَأَبْقى ) * ( طه آيات 71 تا 73 ) ( فرعون به آن ساحران گفت : آيا به موسى ايمان آورديد پيش از آنكه من بشما اذن دهم ، قطعا موسى دستهء شماست كه سحر را به شما تعليم نموده است ، من حتما دستها و پاهاى شما را بطور خلاف ( دست راست با پاى چپ و بالعكس ) مىبّرم و شما را از شاخه‌هاى نخل به دار مىزنم ( در نتيجه قطعا ) مىفهميد كه كدام يك از ما مبتلا به عذاب شديدتر و پايدارتريم ( ساحران فرعون ) گفتند : يا ترا ( و خواسته‌هاى ترا ) هرگز بر آن دلائل روشنى كه براى ما رسيده است و بر آن خدائى كه ما را آفريده است ، برترى نخواهيم داد ، هر حكمى كه در بارهء ما بخواهى صادر كن ، زيرا جز اين نيست كه حكم تو فقط در اين زندگى دنيوى است ما بخدايمان ايمان آوريم ، باشد كه خطاهاى ما و آن سحرى را كه با اكراه و سلطه گرى تو در برابر موسى انجام داديم ، ببخشيد و خداست بهتر و پايدارتر از همه چيز ) . ","page_name":" 21 ","page_number":24},
  {"content":"\r\nكه همان گونه كه يك انسان رشد يافته از شنيدن سخنان پليد و كثيف و آلوده به خرافات احساس زجر مىكند ، يك انسان نماى دور از كمال نيز از شنيدن سخن حق و عدالت و آزادى و علم و معرفت و هر حقيقتى كه مربوط به كمالات انسانى است ، احساس شكنجه مىكند . داستان زير را كه احتمالا در مباحث گذشته هم مورد استشهاد قرار داده‌ايم ، با تحريك ذوق و بينائى درونى مطالعه فرماييد :\r\n\r\nقصهء آن دباغ كه در بازار عطر فروشان از بوى عطر و مشك بيهوش و رنجور شد ) *\r\n\r\nآن يكى دباغ در بازار شد\r\nتا خرد آنچه و را در كار بد\r\nناگهان افتاد بيهوش و خميد\r\nچون كه در بازار عطَّاران رسيد\r\nبوى عطرش زد ز عطاران راد\r\nتا بگرديدش سر و بر جا فتاد\r\nهمچو مردار اوفتاد او بىخبر\r\nنيم روز اندر ميان رهگذر\r\nجمع آمد خلق بر وى آن زمان\r\nجملگى لا حول گو درمان كنان\r\nآن يكى كف بر دل او مىبراند\r\nو ز گلاب آن ديگرى بر وى فشاند\r\nاو نمىدانست كاندر مرتعه\r\nاز گلاب آمد و را اين واقعه\r\nآن يكى دستش همى ماليد و سر\r\nوان دگر كه گل همى آورد تر\r\n\r\n","description":"","footnote":"","page_name":" 22 ","page_number":25},
  {"content":"\r\n\r\nآن بخور عود و شكر زد بهم\r\nو اندگر از پوششش مىكرد كم\r\nوان شده خم تا نفس چون مىكشد\r\nو اندگر بو از دهانش مىشمد\r\nو اندگر نبضش گرفته از خرد\r\nمنتظر تا نبض او چون مىجهد\r\nتا كه مىخورده است يا بنگ و حشيش\r\nخلق درماندند اندر بىهشيش\r\nپس خبر بردند خويشان را شتاب\r\nكه فلان افتاده است اينجا خراب\r\nكس نمىداند كه چون مصروع گشت\r\nيا چه شد كاور افتاد از بام طشت\r\nيك برادر داشت آن دباغ زفت\r\nگر بزو دانا بر آمد زود تفت\r\nاندگى سرگين سگ در آستين\r\nخلق را بشكافت و آمد با حنين\r\nگفت من رنجش همىدانم ز چيست\r\nچون سبب دانى دوا كردن جليست\r\nچون سبب معلوم نبود مشكل است\r\nداروى رنج و در آن صد محمل است\r\nچون بدانستى سبب را سهل شد\r\nدانش اسباب رفع جهل شد\r\nگفت با خود هستش اندر مغز و رگ\r\nتوى بر تو بوى آن سرگين سگ\r\nتا ميان اندر حدث او تا به شب\r\nغرق دباغى است او روزى طلب\r\nبا حدث كرده است عادت سال و ماه\r\nبوى عطرش لا جرم دارد تباه\r\nپس چنين گفته است جالينوس مه\r\nآنچه عادت داشت بيمار آتش ده\r\nكز خلاف عادتست آن رنج او\r\nپس دواى رنجش از معتاد جو\r\nچون جعل گشته است از سرگين كشى\r\nاز گلاب آيد جعل را بيهشى\r\nهم از اين سرگين سگ داروى اوست\r\nكه بدان او را همى معتاد و خوست\r\nالْخَبِيثاتُ لِلْخَبِيثِينَ را بخوان\r\nرو و پشت اين سخن را باز دان\r\nناصحان او را به غير يا گلاب\r\nمىدوا سازند بهر فتح باب\r\nمر خبيثان را نسازد طيبات\r\nدر خور و لايق نباشد اى ثقات\r\n\r\n","description":"","footnote":"","page_name":" 23 ","page_number":26},
  {"content":"\r\nآن مردم انطاكيه ( اهل آبادى كه خداوند رسولانى براى آنان فرستاد ، و آن مردم ) آنان را طرد و تهديد كردند كه اگر از تبليغ دين دست برنداريد شما را سنگسار نموده و عذاب دردناكى را از ما خواهيد چشيد -\r\n\r\nچون ز عطر وحى كژ گشتند و گم\r\nبد فغانشان كه تَطَيَّرْنا بِكُمْ\r\nما به لغو لهو فربه گشته ايم\r\nدر نصيحت خويش را نسرشته‌ايم\r\nهست قوت ما دروغ و لهو و لاغ\r\nشورش معده است ما را اين بلاغ\r\nرنج را صد تو و افزون مىكند\r\nعقل را دارو به افيون مىكند\r\nگند شرك و كفر ايشان بيحد است\r\nهين كه دباغ اوفتاده بى خود است\r\n\r\nمعالجه كردن برادر دباغ دباغ را بخفيه به بوى سرگين\r\n\r\nخلق را مىراند از وى آن جوان\r\nتا علاجش را نبيند آن كسان\r\nسر به گوشش برد همچون راز گو\r\nپس نهاد آن چيز بر بينى او\r\nكاو به كف سرگين سگ ساييده بود\r\nداروى مغز پليد آن ديده بود\r\nچون كه بوى آن حدث را وا كشيد\r\nمغز زشتش بوى ناخوش را شنيد\r\nساعتى شد مرده جنبيدن گرفت\r\nخلق گفتند اين فسونى بد شگفت\r\nكاين بخواند افسون به گوش او دميد\r\nمرده بود افسون به فريادش رسيد\r\nجنبش اهل فساد آن سو بود\r\nكه ز ناز و غمزه و ابرو بود\r\nهر كه را شك نصيحت بود نيست\r\nجز بدين بوى بدش بهبود نيست\r\n\r\nاگر ابو ذر غفارى بجاى آيهء شريفهء * ( يا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ ) * ( 1 ) \r\n( و كسانى كه طلا و نقره را متراكم و آن دو را راكد ساخته و در\r\n","description":"","footnote":" ( 1 ) التوبه آيه 34 . ","page_name":" 24 ","page_number":27},
  {"content":"\r\nراه خدا آنها را انفاق نمىكنند ، بشارت بده آنان را به عذابى دردناك ) اين گونه جملات را مىگفت : كه اين يك اصل است كه چون من اميرم ، من داراى ثروتم هر چه را بخواهم انجام مىدهم نه تنها تبعيد نمىشد ، بلكه در مدينه بعنوان يك مقام عالى در جامعهء اسلامى دست به كار مىشد ، ولى با اين فرض ديگر ابو ذر غفارى در تاريخ ثبت نمىگشت و منشاء اميد براى انسانها نبود .\r\n","description":"","footnote":"","page_name":" 25 ","page_number":28},
  {"content":"\r\n\r\nاى ابا ذر ، آنچه را كه آنان مىخواهند و زندگى خود را بر سر آن مىبازند ، بر خود آنان بگذار و بگذر و شخصيت كمال جوى خود را هر چه سريعتر و جدىتر نجات بده .\r\nآنان چه مىخواهند آنان نخست آزادى خود طبيعى را مىخواهند كه قانونى جز اشباع خويشتن و اعضاى زير دست خود كه غرايز آنان مىباشد ، نمىشناسد . اين آزادى كه خود طبيعى آن را مىخواهد تا سر حد تملك همهء منافع و امتيازات اين زندگى دنيوى كشيده مىشود ، اگر چه اين تملك به بردگى همهء افراد جامعه منتهى گردد . اين مضمون همان حديثى است كه ابو ذر صد در صد راستگو از پيامبر اكرم صلى اللَّه عليه و آله و سلم نقل كرده است : إذا بلغ بنو أبى العاص ثلاثين رجلا إتّخذوا مال اللَّه دولا و عباد اللَّه خولا و دينه دخلا .\r\nفقال : ويكك يا أباذرّ أتكذب على رسول اللَّه فقال أبوذرّ لمن حضر : أما تذرون أنّى صدقت قالوا لا ، و اللَّه ما ندرى ، فقال ادعو الى عليّا فلمّا جاء قال لأبى ذرّ : اقصص عليه حديثك في بنى أبى العاص ، فأعاده ، فقال لعلىّ عليه السّلام : سمعت هذا من رسول اللَّه صلَّى اللَّه عليه [ و آله 
  ] قال : لا ، و صدق أبوذرّ . فقال كيف عرفت صدقه قال : لأنّى سمعت رسول اللَّه صلَّى اللَّه عليه [ و آله 
  ] يقول : ما أظلَّت الخضراء و لا أقلَّت الغبراء على ذى لهجة أصدق من أبىذرّ . فقال من حضر : امّا هذا ، فسمعناه كلَّنا من رسول اللَّه . فقال أبوذرّ : أحدّتكم أنى سمعت هذا من رسول اللَّه صلَّى اللَّه عليه [ و آله 
  ] فتتّهمونى ما كنت أطنّ أنّى أعيش حتّى أسمع هذا من أصحاب محمّد صلَّى اللَّه عليه [ و آله 
  ] ( 1 ) \r\n( وقتى كه فرزندان ابو العاص به 30 نفر برسند مال خدا را براى خود دولت و بندگان خدا را برده‌ها و دين او\r\n","description":"","footnote":" ( 1 ) شرح نهج البلاغه ابن ابى الحديد ج 8 ص 258 و 259 و تاريخ اليعقوبى ج 2 ص 172 . ","page_name":" 26 ","page_number":29},
  {"content":"\r\nرا مورد دخالت قرار مىدهند ، عثمان گفت : واى بر تو اى ابا ذر ، آيا بر پيامبر دروغ مىبندى ابو ذر به حضّار مجلس چنين گفت : آيا نمىدانيد من راست مىگويم گفتند نه ، سوگند به خدا نمىدانيم . عثمان گفت : على را بخوانيد بيايد ، هنگامى كه على عليه السلام آمد ، به ابو ذر گفت : حديثى را كه در بارهء فرزندان ابى العاص از پيامبر نقل كردى بازگو كن .\r\nابو ذر حديث را تكرار كرد . عثمان به على عليه السلام گفت : آيا اين حديث را از پيامبر شنيده اى آن حضرت فرمود : نشنيده‌ام ، ولى ابو ذر راست مىگويد ، عثمان گفت : چگونه فهميدى كه ابو ذر راست مىگويد على عليه السلام فرمود : زيرا من از رسول خدا صلى اللَّه عليه و آله شنيدم فرمود : آسمان سايه نينداخته و زمين بر خود حمل نكرده راستگوتر از ابو ذر . همهء حضّار گفتند : اما اين كلام را همهء ما از رسول خدا شنيده‌ايم . ابو ذر گفت : [ شگفتا 
  ] من به شما حديث مىگويم و مىگويم : من اين حديث را از رسول خدا صلى اللَّه عليه و آله شنيده‌ام شما مرا متهم مىكنيد من هرگز گمان نمىكردم زنده بمانم و چنين تهمتى را از اصحاب محمد صلى اللَّه عليه و آله بشنوم ) آرى ، تاكنون رسم روزگار بر اين بوده است كه اگر انسانهاى بيدار و بيدارگر خود را به بالين خواب رفتگان مال و مقام دنيا رسانده‌اند كه با دستهاى نوازشگر خود ، آنان را براى بيدار كردن بنوازند ، آن نابخردان به گمان اين كه بيدار گران فرشته خو چشم طمع بر خواسته‌هاى آنان دوخته يا با مغز و روانى مختل به ايجاد آشوب و فتنه در جامعه برخاسته‌اند وجود آنان را مضر بر زندگى خود تلقى نموده به رد و طرد آنان پرداخته‌اند آرى ، بناى روزگار بر اين بوده است كه هر وقت بيدارگران شبگرد قرون به سراغ آن خواب رفتگان ظلمتكدهء هوسبازيها و خودكامگيها رفتند تا آنان را براى مشاهدهء بامداد وجودشان بيدار كنند با پراندن دست و پاى خواب آلوده شان ، پاسخ ضد انسانى داده و به خواب مرگبار خود ادامه داده‌اند . حال كه چنين است ، برو ، برو به راه خود اى بيدارگر\r\n","description":"","footnote":"","page_name":" 27 ","page_number":30},
  {"content":"\r\nقرون ، بگذار اين خفاشان شبپرست از تماشاى روح افزاى خورشيد جمال خود محروم بمانند .\r\nآيا مخالفت با رسولان عقل افزاى بشر كفران بزرگترين نعمت خدادادى نيست كه نابكاران روا مىدارند و خود را از فيض الهى كه بوسيلهء آن رسولان به جانهايشان سرازير مىگردد محروم مىسازند -\r\n\r\nباشد آن كفران نعمت در شال\r\nكه كنى با محسن خود تو جدال\r\nكه نمىبايد مرا اين نيكويى\r\nمن برنجم زين ، چه رنجه مىشوى\r\nلطف كن اين نيكويى را دور كن\r\nمن نخواهم چشم زودم كور كن\r\n\r\n\r\nچون ز حد بردند اصحاب سبا\r\nكه به پيش ما و با بد از صبا\r\nناصحانشان در نصيحت آمدند\r\nاز فسوق و كفر مانع مىشدند\r\nچند چوپانشان بخواند و نامدند\r\nخاك غم در چشم چوپان مىزدند\r\nكه برو ما خود ز تو چوپان تريم\r\nچون تبع گرديم هر يك سروريم\r\n\r\n6 ، 8 - فما أحوجهم إلى ما منعتهم ، و ما أغناك عمّا منعوك ، و ستعلم من الرّابح غدا و الأكثر حسّدا ( چه بسيار است نياز آن قوم به جلوگيرى تو از ناشايسته‌هاى آنان . و چه بسيار است بىنيازى تو از آنچه ترا از آن منع نموده‌اند . )\r\n\r\nبگذار پرده از روى واقعيات كنار برود تا معلوم شود كه اين مردم به چه چيزهايى نيازمند بودند و از چه چيزهايى بىنياز\r\nآنان چه بدانند و چه ندانند ، بخواهند يا نخواهند نيازمند جلوگيرى تو از نابكاريها و ناشايستگىهايى هستند كه با ارتكاب آنها از خط نوارنى پيشواى الهى خود محمّد بن عبد اللَّه صلَّى اللَّه عليه و آله منحرف گشته و بار ديگر با چهرهء زشت جاهليت روياروى\r\n","description":"","footnote":"","page_name":" 28 ","page_number":31},
  {"content":"\r\nميشوند و اگر ملاك احتياج را آگاهى به آن بدانيم ، و بگوييم : آن قسم از احتياجات بايد مورد اهميت قرار بگيرد ، كه خود انسان آن را بعنوان احتياج بپذيرد . پاسخ اين مسئله روشنتر از آن است كه نيازى به بسط و تفضيل داشته باشد . همين مقدار توجه كافى است كه اگر اكثريت انسانها از احتياجات واقعى خود اطلاع داشتند و آنها را نمىشناختند و در صدد رفع آنها برمىآمدند ، نه تنها دردهاى جانگزاى بشرى بطور بسيار چشمگير تقليل مىيافت ، بلكه تاريخ طبيعى ما انسانها مبدل به تاريخ انسانى مىگشت .\r\nهيچ ترديدى نمىتوان داشت در اين كه اطلاع حقيقى از موارد نيازمندى و بىنيازى يكى از اساسىترين علامات موفقيت در زندگى است . اگر بشر ديروزى و گردانندگان جوامع مىدانستند كه احتياج انسانها به دين و اخلاق و بطور كلى به معنويات ، يك تخيل بىاساس نبوده و بلكه براى يك « حيات معقول » ضرورى مىباشد ، گرفتار آن همه نابسامانىهايى كه [ فقط تخدير آنها را مىتواند بپوشاند 
  ] نمىگشتند . همواره جامعه شناسان بىغرض و پاكدل بدون مسامحه در كشف علل آن نابسامانى تلاش مىكنند ، ولى نمىتوانند از عهدهء شناخت آن علل برآيند ، معلول همين مسئله است كه ما مطرح كرده‌ايم ، يعنى آنان آن اهميت شايسته را كه براى كشف نيازهاى اولى و ثانوى بشر لازم است از خود نشان نمىدهند . در صورتى كه اين كشف براى تنظيم و اصلاح حيات ما از حياتىترين اهميت برخوردار است . و آنگهى اين نكته را نبايد فراموش كنيم كه تنها كشف و دانستن نيازمنديها و بىنيازىهاى هم كفايت نمىكند ، بلكه بهر وسيله ايست بايد به آن مردمى كه از دو پديدهء مزبور ( نيازمندىها و بىنيازيهاى خود ) اطلاعى دارند و اهميت آن را نمىدانند ، حياتى بودن تطبيق زندگى با آن دو پديده گوشزد شود و مقامات مديريت تا آنجا كه مىتوانند وسائل تنظيم حيات مردم جامعه را با توجه به آن دو پديده آماده بسازند . ناملائمات و ناگواريهايى كه بشر از بىتوجهى به مسئله نيازمنديها و بىنيازىهاى\r\n","description":"","footnote":"","page_name":" 29 ","page_number":32},
  {"content":"\r\nخود متحمل مىشود و نمىداند كه ريشه‌هاى آنها از كجا سرچشمه مىگيرد ، فراوانتر از آن است كه قابل شمارش باشد .\r\n\r\nچون كسى را خار در پايش خلد\r\nپاى خود را بر سر زانو نهد\r\nبا سر سوزن همى جويد سرش\r\nور نيايد مىكند با لب ترش\r\nخار در باشد چنين دشوار ياب\r\nخار در دل چون بود واده جواب\r\nخار دل را گر پديدى هر خسى\r\nكى غمان را راه بودى بر كسى\r\nكس به زير خر خارى نهد\r\nخر نداند دفع آن بر مىجهد\r\nخر ز بهر دفع خار از سوز و درد\r\nجفته مىانداخت صد جا زخم كرد\r\nبر جهد آن خار محكمتر كند\r\nعاقلى بايد كه بر مركز كند\r\n\r\n9 - و لو ان السماوات و الارضين كانتا رتقاً على عبد ثم اتقى الله لجعل الله له منهما مخرجا و اگر آسمانها و زمين بر روى بنده بسته شود ، پس آن بنده به خداوند سبحان تقوى بورزد ، خداوند براى او از آسمانها و زمينهاى بسته شده گريزگاهى باز مىكند )\r\n\r\nدر آن هنگام كه همهء كيهان بزرگ مانند ديوارى آهنين يك انسان را در خود بفشارد ، تقواى الهى انسان ، آن ديوار را مىشكافد و او را از آن محاصرهء مرگبار نجات مىدهد .\r\nدر امتداد عمر آدمى ، لحظات و گاهى ساعات و ديگر گاه روزها يا ماه هايى مىرسد كه زمان گذرا براى او از حركت مىايستد ، بلكه دقائق و ساعات و روزها و شبهاى آن مانند يك زنجير گرانبار به دست و پاى وى مىپيچد ، گويى : اين خود زمان سيّال است كه او را از حركت باز داشته است . و گويى : اصلا فضائى گسترده وجود ندارد تا براى آن انسان ديدگاهى داشته باشد . همه جا بسته و همهء بالها شكسته و هيچ منفذ و گريزگاهى ديده\r\n","description":"","footnote":"","page_name":" 30 ","page_number":33},
  {"content":"\r\nنمىشود . در چنين موقعيتى فقط تقوى كه روشنترين و محكمترين رابطهء بنده با خداست مىتواند ديواره‌هاى آهنين كشيده شده و در پيرامون آدمى را بشكافد .\r\nتقوى است كه موجب نفوذ بينائى انسان از صحنهء طبيعت به ماوراى طبيعت گشته و دنياى بسته را باز كند . ابو ذر غفارى كه بنا به فرمودهء پيامبر اكرم صلى اللَّه عليه و آله و سلم مانند مسيح بن مريم عليهما السلام در ميان اين است بوده است ، از تقوائى بسيار و الا برخوردار بود كه آسمانها و زمينها توانائى بسته شدن در برابر ديدگان خدابين او نداشتند . معناى كلام امير المؤمنين عليه السلام چنين است كه : اى ابا ذر عزيز ، تو كه از تقواى الهى برخوردار هستى ، آسمانها و زمينها توانايى بسته شدن در برابر ترا ندارند . و بقول آن شاعر دانا :\r\n\r\nروز و شب با ديدن صياد مستى در قفس\r\nبس كه مستى نيست معلومت كه هستى در قفس\r\n ( 1 ) \r\nروشنايى آن گريزگاه يا بعبارت ديگر نور آن روزنه اى كه با دهنه اى به وسعت ، همين دنيا ، انسان با تقوى را از زندان آهنين دنيا رهائى مىبخشد ، از درون آن انسان برمىآيد و بر كيهان بزرگ تابيدن مىگيرد . اگر بخواهيد صدق اين مدّعا را دريابيد رجوع كنيد به گذرگاه تاريخ بشرى خواهيد ديد چه انسانهاى رشد يافته اى كه عاليترين پيامهاى انسانى را چه در شكل ادبيات و چه در صورت جهان بينىها و چه بعنوان جامعه شناسى و شناخت انسانها به مردمى كه در بيرون از زندانها در كمال رهائى زندگى مىكردند ،\r\n","description":"","footnote":" ( 1 ) اين جانب به منظور شروع جمله با خطاب ، افعال بيت فوق را مخاطب آوردم ، اصل بيت بقرار زير است :\r\n\r\nروز و شب با ديدن صياد مستم در قفس\r\nبس كه مستم نيست معلومم كه هستم در قفس\r\n\r\n","page_name":" 31 ","page_number":34},
  {"content":"\r\nفرستاده‌اند .\r\nاگر با ديدهء تحقيق در بعضى از زندانيان جوامع بشرى بنگريم ، و در آثار علمى يا وضع روانى آنان قدرى دقيقتر بينديشيم ، خواهيم ديد كه دريافتهاى بعضى از آن زندانيان در حقيقت آزادى ، بسيار روشنتر و اصيلتر از تفكرات امثال جان استوارت ميلها بوده است كه بدون درك و دريافت حقيقت زندانى و مجبور بودن ، در بارهء آزادى مفاهيمى را مطرح كرده‌اند ، كه پر از گره‌ها و مشكلات مىباشند . آن انسان كه از آزادى فقط رهايى از قيود و اصول رسوب شدهء زندگى را مىفهمد و هيچ مفهومى را جز رفع موانع از سر راه خواسته‌هاى مادى و قلمى و فكرى [ هر چه باشند 
  ] درك نمىكند ، او حق اظهار نظر در بارهء آزادى را ندارد ، زيرا چنين شخصى اصيلترين و پر ارزشترين آزاديها را كه عبارتست از آزادى شخصيت [ كه ناشى از رشد و استقلال آن است 
  ] نفهميده است ، بنا بر اين ، اگر هم يك روشنى محدودى به معارف انسانى بخشيده است ، در مقابل آن به تاريكىهاى حيات بشرى افزوده است ، زيرا در آن آزاديها كه روشنايى و توجيه از طرف شخصيت وجود ندارد ، فقط حق گزينش زنجير جبر با شبه جبر به او واگذار شده است .\r\n10 - لا يؤنسنّك إلَّا الحقّ ، و لا يوحشنّك إلَّا الباطل ( اى ابا ذر ، با هيچ چيزى و هيچ كسى جز حق انس مگير ، و هيچ چيزى و هيچ كسى ترا جز باطل به وحشت نيندازد . )\r\n\r\nبا حق و حقيقت انس بگير و از باطل بهراس\r\nاينست علامت روشنگر زندگى حقيقى كه « حيات معقول » ناميده مىشود .\r\n\r\nهر صورت دلكش كه ترا روى نمود\r\nخواهد فلكش ز دور چشم تور بود\r\nرو دل به كسى نه كه در اطوار وجود\r\nبوده است هميشه با تو و خواهد بود\r\n\r\nوجود آدمى با نظر به حكم عقل سليم و دريافت وجدان ناب ، از حق شروع شده ، در ميان\r\n","description":"","footnote":"","page_name":" 32 ","page_number":35},
  {"content":"\r\nواقعيات كه حقائق الهى را مانند رگه‌هاى الماس در ميان انبوه زغال سنگ ارائه مىكند و به حق منتهى مىگردد ، اينست مفاد آيهء شريفهء * ( إِنَّا لِلَّه وَإِنَّا إِلَيْه راجِعُونَ ) * ( همهء ما از آن خدائيم و همهء ما به سوى او برمىگرديم ) حال كه چنين است ، چگونه مىتوان با باطل مأنوس شد و حق را رها كرد . قضيه چنان نيست كه هستى آدمى از حق شروع شود و تا آن گاه كه چشم از اين دنيا بربندد ، در طول زندگانى ارتباطى با حق نداشته باشد ، و پس از مرگ در اختيار حق جلت عظمته قرار بگيرد . و بطور كلى آنچه از هستى و شئون آن مربوط به خداست ، حق است . پس انسان كامل كسى است كه در عرصهء واقعيات ، تنها مقصدش حق باشد . و چون هدف چنين انسانى حق است ، هرگز ملالت خاطر و اضطراب راهى به درون او ندارد . برو اى ابا ذر ، اگر چه مقصد ظاهرى تو بيابان ربذه است . امّا كسى كه چون تو انس با حق گرفته باشد ، آتش براى او گلستان است و بيابان براى او گلزار و تنهايى براى او جمعى است كه همهء هستى را فرا گرفته است . كسى كه به مجاورت خدا توفيق يافته است هيچ باطلى در ديدگاه او قرار نمىگيرد ، زيرا حق و حقيقت ذاتا طرد كنندهء باطل است . درست است تنهايى جان را به لب مىرساند ، ولى نه براى رشد يافتگانى چون ابو ذر غفارى ، كه با قدرت ورود به عرصهء بيكران درون با همهء هستى و هستى آفرين و دمساز و مأنوس مىباشند . در آن هنگام كه انسان كمالجو را از ارتباط با آيات آفاقى محروم كنند ، رابطه او با آيات درونى ( انفسى ) شديدتر مىگردد . اين حقيقت در ابياتى از مولوى چنين آمده است :\r\n\r\nعارفى در باغ از بهر گشاد\r\nعارفانه روى بر زانو نهاد  ( 1 ) \r\n","description":"","footnote":" ( 1 ) در كتاب مثنوى اول دو مصرع صوفى است ، ولى با نظر به مقام شامخ دين و عرفان ابو ذر ما كلمهء عارف را مناسبتر ديديم . ","page_name":" 33 ","page_number":36},
  {"content":"\r\n\r\nپس فرو رفت او به خود اندر نغول\r\nشد ملول از صورت خوابش فضول\r\nكه چه خسبى آخر اندر رز نگر\r\nاين درختان بين و آثار خضر\r\nامر حق بشنو كه گفته است انظروا\r\nسوى اين آثار رحمت آر رو\r\nگفت آثارش دلست اى بو الهوس\r\nآن برن آثار آثار است و بس\r\nباغها و سبزه‌ها در عين جان\r\nبر برون عكسش چو در آب روان\r\nآن خيال باغ باشد اندر آب\r\nكه كند از لطف آب آن اضطراب\r\nباغها و ميوه‌ها اندر دل است\r\nعكس لطف آن بر اين آب و گل است\r\nگر نبودى عكس آن سر و سرور\r\nپس نخواندى ايزدش دار الغرور\r\nاين غرور آن است يعنى اين خيال\r\nهست از عكس دل و جان رجال\r\nجمله مغرور ران بر اين عكس آمده\r\nبر گمانى كاين بود جنتكده\r\nمىگريزند از اصول باغها\r\nبر خيالى مىكنند آن لاغها\r\n\r\nدر جاى ديگر چنين مىگويد :\r\n\r\nشد ز جيب آن كفّ موسى ضو فشان\r\nكان فزون آمد زماه آسمان\r\nكانچه مىجستى ز چرخ با نهيب\r\nسر بر آورده است اى موسى ز جيب\r\nتا بدانى كاسمانهاى سمى\r\nهست عكس مدركات آدمى\r\n\r\n11 ، 12 - فلو قبلت دنياهم لاحبوك ، و لو قرضت منها لامنوك ( اگر دنياى آنان را مىپذيرفتى دوستت مىداشتند و اگر مقدارى از دنيايشان را به خود اختصاص مىدادى ترا امين مىپنداشتند ) .\r\n\r\nاگر در چسبيدن به دنيا و آرمانهاى آن ، با دنيا پرستان خودكامه شركت كنيد ، محبوب و امين آنان خواهيد بود\r\nسه علت اساسى وجود دارد كه موجب دو خاصيت مزبور ( محبوبيت و امين تلقى شدن\r\n","description":"","footnote":"","page_name":" 34 ","page_number":37},
  {"content":"\r\nوارسته اى كه داخل در گروه مىشود ) مىگردد : علت يكم : برداشته شدن مزاحم از سر راه خودكامگيها و هوسرانىها و تمتع از لذائذ دنيا . گاهى شدت تزاحم بحديست كه تفاهم در ميان طرفين به كلى امكان ناپذير مىگردد ، و رفع مزاحمت با خشونت ، مانند تبعيد و غير ذلك صورت مىگيرد .\r\nعلَّت دوم : بدست آوردن تصديق و پذيرش آنچه كه دنيا پرستان در آن غوطه ورند .\r\nاين علت بسيار حساستر و با عظمتتر از علت يكم است ، زيرا مجرد داخل شدن عملى در يك گروه و شركت در آرمانها و اعمال آن گوياى وضع ذهنى و روانى كسى كه داخل در گروه شده است نمىنمايد ، بلكه همين مقدار مشاهده مىشود كه شخص مفروض از نظر عينى خارجى با گروه خاصّى ارتباط عملى برقرار نموده است . اما اين كه حقيقت اين ارتباط چيست و انگيزه‌هاى آن كدام است ، از آن ارتباط مفهوم نمىشود در صورتى كه تصديق و پذيرش يك عقيده يا رفتار ، مبانى آن را تحكيم نموده و براى آن منطقى هم مىسازد .\r\nعلت سوم : احساس هم جنسى است كه بمقتضاى ألسّنخيّة علَّة الانضمام ( هم سنخ بودن موجب اتصال به هم مىباشد . محبوبيت را به وجود مىآورد -\r\n\r\nنوريان مر نوريان را جاذبند\r\nناريان مر ناريان را طالبند\r\nكند همجنس با همجنس پرواز\r\nكبوتر با كبوتر باز با باز\r\n\r\n","description":"","footnote":"","page_name":" 35 ","page_number":38},
  {"content":"\r\n\r\n131 - متن خطبه صد و سى و يكم\r\n\r\nو فيه يبين سبب طلبه الحكم و يصف الام الحق\r\nأيّتها النّفوس المختلفه ، و القلوب المتشتّتة ، الشّاهدة أبدانهم ، و الغائبة عنهم عقولهم ، أظأركم على الحقّ و أنتم تنفرون عنه نفور المعزى من وعوعة الأسد هيهات أن أطلع بكم سرار العدل ، أو أقيم اعوجاج الحقّ . اللَّهمّ إنّك تعلم أنّه لم يكن الَّذى كان منّا منافسة فى سلطان ، و لا التماس شيء من فضول الحطام ، و لكن لنرد المعالم من دينك ، و نظهر الاءصلاح في بلادك ، فيأمن المظلومون من عبادك ، و تقام المعطَّلة من حدودك . اللَّهمّ إنى أوّل من أناب ، و سمع و أجاب ، لم يسبقني إلَّا رسول اللَّه - صلَّى اللَّه عليه و آله و سلَّم - بالصّلاة . . و قد علمتم أنّه لا ينبغي أن يكون الوالى على الفروج و الدّماء و المغانم و الأحكام و إمامة المسلمين البخيل ، فتكون في أموالهم نهمته ، و لا الجاهل فيضلَّهم بجهله ، و لا الجافى فيقطعهم بجفائه ، و لا الحائف للدّول فيتّخذ قوما دون قوم ، و لا المرتشى في الحكم فيذهب بالحقوق ، و يقف بها دون المقاطع ، و لا المعطَّل للسّنّة فيهلك الأمّة .\r\n\r\nترجمهء خطبهء صد و سى يكم\r\nو از سخنان آن حضرت است و در اين سخن مطالبهء حكومت را كه داشته است تبيين نموده و پيشواى حق را توصيف مىفرمايداى مردم غوطه ور در اختلافو اى دلهاى پراكنده از هماى مردمى\r\n","description":"","footnote":"","page_name":" 36 ","page_number":39},
  {"content":"\r\nكه بدنهايشان حاضر و آشكارو عقولشان غائبهر چه شما را بسوى حق مىكشانم ، شما از آن گريزانيد همانند فرار بزغاله‌ها از غرّش شيرهيهات كه بوسيلهء شما بتوانم ظلمت از چهرهء عدالت را بر كنار نمايميا كجى ( عارض ) بر حق را راست كنم پروردگارا ، تو مىدانى كه مطالبه و اقدام ما براى بدست آوردن حكومت نه براى تلاش و رقابت در ميدان سلطه گرى بوده و نه براى خواستن زيادتى از مال دنيابلكه همهء هدف ما ورود به نشانه‌هاى دين توو اظهار اصلاح در شهرهاى تو بوده است باشد كه بندگان ستمديدهء تو امن و امان يابندو آن كيفرها و احكام تو كه از اجرا باز ايستاده است بجريان بيفتدخداوندا ، من اولين كسى هستم كه بسوى تو برگشته و حق را شنيده و آن را پذيرفته امكسى در نماز گزاردن از من سبقت نگرفته است ، مگر رسول خدا صلى اللَّه عليه و آله و سلمو شما دانسته‌ايد كه نبايد يك انسان بخيل و بر نواميس و نفوس و اموال و احكام و زمامدارى مسلمين ولايت داشته باشدكه حريص به اموال آنان باشدو نبايد شئون حياتى مسلمانان به ولايت جاهل واگذار شود ، كه آنان را با نادانى خود گمراه بسازدو نيز نبايد والى مسلمانان جفاكار باشد كه آنان را از روى جفا از حقوق خويش محروم نمايدو نبايد ولايت مسلمين به كسى سپرده شود كه در اداى حقوق مالى بعضى را بر بعضى ديگر ترجيح بدهدو نبايد زمامدارى مسلمين را در اختيار كسى گذاشت كه در حكم رشوه بگيرد و حقوق مردم را ضايع كند و بوسيلهء آن در موقعيت اجراى احكام خداوندى توقف نمايدهمچنين نبايد والى مسلمين سنت را متوقف بسازد و امت اسلامى را از اين راه به هلاكت بيندازد\r\n","description":"","footnote":"","page_name":" 37 ","page_number":40},
  {"content":"\r\n\r\nتفسير عمومى خطبهء صد و سى و يكم\r\n2 ، 5 - ايتها النفوس المختلفة ، و القلوب المتشتتة ، الشاهدة أبدانهم و الغائبة عنهم عقولهم ( 1 ) \r\n( اى مردم غوطه ور در اختلاف ، و اى دلهاى پراكنده از هم ، اى مردمى كه بدنهايشان حاضر و آشكار و عقولشان غائب )\r\n\r\nآنجا كه شخصيت انسانهاى يك جامعه استقلال و مديريت خود را از دست داد ، زندگى آنان در تاريكى اختلاف ، با دلهايى پراكنده و مغزهايى خالى از عقل تباه خواهد گشت\r\nاين كه جوامع بشرى ممكن است دچار چنين بيمارى شود ، جاى ترديد نيست و با توجه به سرگذشت تاريخى بعضى از مجتمعات انسانى در گذشته و حال ، وجود اين بيمارى قابل مشاهده مىباشد .\r\nبه نظر مىرسد اگر يك جامعه شناسى واقعى در تاريخ گذشته و حاضر بشرى صورت بگيرد [ نه ملاحظات نمودهاى فيزيكى زندگى اجتماعى بشر 
  ] آن وقت به خوبى خواهيم فهميد كه كارنامهء حيات بشرى در امتداد قرون و اعصار چه بوده است ، و چه امكاناتى را براى حركت در مسير حيات معقول از دست داده است . اين كه گفتيم : « يك جامعه شناسى واقعى نه ملاحظات نمودهاى فيزيكى زندگى اجتماعى بشر » براى آن است كه ما تاكنون با همهء پيشرفت در وسائل و ابزار شناخت شئون زندگى بشرى در دو قلمرو فردى و اجتماعى ، نتوانسته‌ايم بيك جامعه شناسى منقّح و مبتنى بر اصول علمى قطعى دست يافته\r\n","description":"","footnote":" ( 1 ) ترجمهء فوق بنا بر اين است كه جملهء عربى لنرد المعالم من دينك است و اگر جملهء لنردّ . . . باشد ، ترجمهء جمله چنين است كه آن نشانه‌هاى دين تو را كه جاى حقيقى خود را از دست داده بودند ، به جاهاى خود برگردانيم . ","page_name":" 38 ","page_number":41},
  {"content":"\r\nو با توجه به علل اصلى انواع زندگى اجتماعى و بيماريها و سلامتهاى آنها ، از يك جامعه شناسى صحيح برخوردار شويم . شايد اگر ادّعاهاى پر طمطراق در بارهء دست يافتن به اين علم بسيار با اهميت ( جامعه شناسى ) نبود ، مغزهاى متفكرى پيدا مىشدند و اين علم را بر مبناى تحقيق در علل و معلولات و اصول و مبانى يقينى به وضعيتى قابل قبول مىرساندند ، ولى چه بايد كرد حماسه سرايىها و ادّعاهاى بىاساس فراوان كه در بارهء دست يافتن به اين علم به راه انداخته‌اند ، انسانهاى متفكر و با خلوص را [ كه اگر براى تحقيق در اين علم وارد مىشدند ، حقائق و واقعيات فراوانى را براى عرصهء معارف بشرى عرضه مىكردند 
  ] از ورود به تحقيقات عالمانه به اين علم جلوگيرى كرده‌اند آرى ، در طول تاريخ ما گفته‌هاى بسيار فراوانى وجود دارد كه موجب پوشيده شدن حقائق شده است :\r\n\r\nحرف گفتن بستن آن روزن است\r\nعين اظهار سخن پوشيدن است\r\n\r\nاى عاشق شهرت ، و اى خودپرست خودنما ، چرا معطلى جرا ايستاده اى .\r\n\r\nبلبلانه نعره زن بر روى گل\r\nتا كنى مشغولشان از بوى گل\r\nتا به قل مشغول گردد گذشتشان\r\nسوى روى گل نپرد هوششان\r\n\r\nمعطل مباش . براى عالم بشريت مرحمت فرما : با ادّعاها و اصطلاحات فريبا ، ولى بىاصل و اساس ، جامعه شناسى به راه بينداز و مگذار مردم حقيقتجو و مغزهاى متفكر مستقيما بسراغ خود جوامع و شناخت آنها بروند . اى خداى هستى آفرين ، داد مردم ساده لوح را از آن شطرنج بازان كلمات بگير كه با كمال مهارت تاكنون توانسته‌اند مغزهاى آن ساده لوحان را مات كنند و نام خود را چند صباحى بر جرايد و نوشته‌هاى جوامع ثبت كنند .\r\nما براى بدست آوردن امكان تحليل و تفسير جامعه هايى كه از نظر حيات مادى و معنوى زير امواج ضدّ و نقيض پوشيده شده‌اند ، مانند جامعه اى كه امير المؤمنين عليه السلام در دوران خود در آن حكومت مىكردند ، مطالبى را [ بدون تعارف معمول 
  ]\r\n","description":"","footnote":"","page_name":" 39 ","page_number":42},
  {"content":"\r\nبعنوان مقدمه اى بر جامعه شناسى مطرح مىنماييم ، و با كمال خلوص از متفكران مخلص التماس مىكنيم كه با دورى از هر گونه انگيزه‌هاى خودخواهانه دنبال قضيه را گرفته و ما را و جامعهء ما را از محصولات عالى مغزشان برخوردار بسازند ( 1 )  .\r\nپس از تمام شدن مباحث مربوط به مقدمه اى بر جامعه شناسى ، جامعهء دوران امير المؤمنين عليه السلام را نسبتا مبسوط مورد بررسى قرار خواهيم داد .\r\n\r\nموضوع جامعه شناسى\r\nاين يك روش ضرورى علمى است كه دانشمندان و محققان ، هر يك از موضوعات جهان عينى را ، با نظر به تنوع چهره‌هاى گوناگون آن موضوع ، يا به جهت هدفهاى گوناگونى كه از بررسى آن موضوع منظور مىدارند ، تجربه نموده و براى هر چهرهء خاص ، يا هدف معين ، علم خاصّى را با قوانين و اصول مربوط تعيين مىنمايند .\r\nمثلا علم فيزيك كه داراى موضوع كلَّى است ( مانند نمود اجسام يا هر پديده اى كه در جهان طبيعت نمودى داشته باشد ) با نظر به انواع فراوان چهره‌هاى آن موضوع كلى ، رشته‌هاى گوناگونى از شناسايى فيزيكى دست به كار مىشود ، همچنين كلمه و كلام در علوم ادبى . . .\r\n","description":"","footnote":" ( 1 ) حقيقت اينست كه با توجه به بحرانها و طوفانها و تضاد و تناقضهايى كه در جامعهء دوران امير المؤمنين عليه السلام ديده مىشود و ما آنها را با كمال صراحت در سخنان آن حضرت و متن اصلى تاريخ اسلام مشاهده مىكنيم . ضرورى است كه براى تفسير و تحليل علل آن پديده‌ها و آشفتگىها ( و لو بطور نسبى ) با مقدارى از اصول زير بنايى جامعه شناسى آشنايى پيدا كنيم ، بلكه بتوانيم به مسائلى روشنايى پيدا كنيم كه از جهل ناگوار ما در بارهء آن علل بكاهد . ","page_name":" 40 ","page_number":43},
  {"content":"\r\nانسان هم كه يك موضوع كلَّى و بسيار دامنه دار است ، داراى تعيّنها و نمودها و خواص گوناگونى مىباشد كه بررسى همهء آنها در يك علم امكان ناپذير است . لذا ضرورت علمى مجبور كرده است كه موضوع كلى مزبور به موضوعات جزئى و معين تقسيم شده ، براى هر يك از آنها علم معينى به فعاليت بپردازد ، مانند : روانشناسى ، اقتصاد ، اخلاق ، مذهب ، حقوق ، تاريخ ، نژاد شناسى ، جغرافياى انسانى ، ادبيات ، هنر ، زبانشناسى ، تشريح ، پزشكى ، روانكاوى ، روانپزشكى ، علم جمعيت . . . كه هر يك از اين موضوعات نيز به جهت تنوع چهره هايى كه دارد ، موجب بوجود آمدن رشته‌هاى متعددى از علم در بارهء همان موضوع گشته است .\r\nپس از اين مقدمه ما مىتوانيم تا حدّ زيادى به موضوع و تعريف جامعه شناسى نزديك شويم .\r\nمىگوئيم : يكى از چهره‌هاى مخصوص و در عين حال بسيار با اهميت موضوع كلى انسان ، عبارت است از بوجود آوردن نمودها و پديده‌هاى گوناگون در حالت ارتباط جمعى . چنان كه تحرك و تفاعل اجزاء و عناصر جهان طبيعت نمودهايى را بوجود مياورد كه نمود فيزيكى گفته مىشود . تفاوتى كه علم فيزيك با جامعه شناسى دارد در اينست كه چون در جامعه شناسى پديده‌ها و اشكال و تنوعات حيات انسانها مطرح است و خطا در شناخت علل و عوامل آنها موجب ضررهاى جبران ناپذير و از دست رفتن امتيازات حيات مىگردد ، لذا جامعه شناسى بدون شناخت علل و عوامل امور مربوطه ناقص است ، در صورتى كه تفكيك ميان شناخت نمودهاى فيزيكى و علل آنها اگر هم علم مزبور را محدود و ناقص نمايد فى ذاته موجب از دست رفتن امتيازات و ورود ضرر بر حيات انسانها نمىباشد .\r\nپس موضوع جامعه شناسى عبارت است از آن نمودها و پديده‌هاى گوناگونى كه\r\n","description":"","footnote":"","page_name":" 41 ","page_number":44},
  {"content":"\r\nافراد گروه‌هاى انسانى به سبب ارتباطات مختلف جمعى بوجود مىآورند با شناخت علل و عوامل آنها البته مسلم است كه همين موضوع هم كه كلى است بموضوعات متنوعى تقسيم مىگردد ، مانند جامعه شناسى حقوقى ، مذهبى ، اقتصادى . . .\r\n\r\nچگونه جامعه شناسى به صورت علم در ميايد\r\nجاى ترديد نيست كه هيچ نوعى از شناسائىها بدون داشتن يك عده قوانين و اصول كلى نمىتواند بعنوان يك علم مطرح و به فعاليت بپردازد . اگر كسى تمام شهرها و شهركها و دهات ايران را گردش كند و تمام نمودهاى ارتباطات متنوع افراد آن شهرها و شهركها و دهات را به بيند ، نمىتواند اين مشاهدات محض را بعنوان جامعه شناسى علمى ايران تلقى نمايد . اين گونه شناسائى مانند اينست كه يك فرد بتواند آيينه اى بسازد كه تمام نمودهاى كيهان بزرگ در آن منعكس شود ، اين فرد با داشتن چنين آيينه نه فيزيكدان است و نه كيهان شناس . به همين جهت است كه اگر كسى تنها بداشتن آمار در نمودهاى روابط جمعى در جامعه شناسى قناعت كند او را نمىتوان جامعه شناس تلقى كرد ، بلكه بدست آوردن آمار ، مانند بدست آوردن مادهء خام است كه با بررسىهاى قانونى و كشف علل و عوامل و نتايج آنها مفيد خواهد بود .\r\nبنا بر اين شناسائى نمودهاى جامعه موقعى مىتواند جنبهء علمى به خود بگيرد كه همراه با شناخت علل و قوانين و اصولى بوده باشد كه نمودهاى مزبور را توجيه و تفسير مىنمايد .\r\nاين مبحث تحت عنوان « آيا براى جامعه شناسى قوانينى وجود دارد » مشروحا بررسى خواهد شد .\r\n","description":"","footnote":"","page_name":" 42 ","page_number":45},
  {"content":"\r\n\r\nجامعه شناسى تحقيقى و جامعه شناسى نظرى\r\nمقصود ما از جامعه شناسى تحقيقى ، آن جامعه شناسى علمى است كه مسائل استنباط شدهء آن به علل و قوانين روشن و مستقيم مستند بوده باشد ، بطورى كه هر محقق آگاه با علم به وجود رابطهء عليت ميان يك عامل و نمود اجتماعىاش بتواند مسئلهء مفروض را استنباط كند . مانند شيوع چند شخصيتى در افراد يك جامعه ، اين نمود مسلما مانند ساير نمودها نتيجهء علتى است كه بوجود آمده است ، اين پديده در جامعه ايكه امير المؤمنين عليه السلام حكومت مىكرده شيوع داشته است هر محقق آگاهى كه با مشاهدهء چنين نمودى بسراغ پيدا كردن علت آن مىرود ممكن است با يك يا چند علتى كه متذكر مىشويم روياروى شود : 1 - نفوذ ايده‌هاى متضاد در آن جامعه ، زيرا نفوذ ايده‌هاى متضاد در يك جامعه يكى از قطعىترين و روشنترين عوامل چند شخصيتى انسانهاست .\r\n2 - مىتواند با مشاهدهء نقص و اختلال در شخصيت فعاليتهاى سودمند يك جامعه مانند عامل اقتصاد را پى بگيرد ، زيرا عامل اقتصاد ، نمود مزبور را بعنوان يك معلول جبرى در دنبال خود مياورد .\r\n3 - علت چند شخصيتى بودن را مىتوان در ضعف شخصيت نيز جستجو كرد و اين در موقعى است كه ناتوانى شخصيت موجب سرعت انعطاف آن در مقابل انگيزه‌ها مىگردد .\r\n4 - هوى و هوس و لذتگرايى .\r\nجامعه شناسى نظرى عبارت است از دو قسم شناسائى كه بطور مختصر متذكر مىشويم : 1 - بحث و كاوش در بارهء عوامل غير مستقيم و يا دقيق و پوشيده از نگرشهاى سطحى نمودهاى اجتماعى . مانند بحث و بررسى در بارهء يك هماهنگى مبهم ميان افراد\r\n","description":"","footnote":"","page_name":" 43 ","page_number":46},
  {"content":"\r\nو گروه‌هاى يك جامعه كه نه علت ايدئولوژيكى مكتبى دارد و نه حقوقى و نه نژادى و هم ميهنى . آيا اين هماهنگى به علت يك موضوع دفاعى بوجود آمده است آيا عامل زيباجويى باعث چنين هماهنگى گشته است آيا عشق به خود نظم و انضباط چنين هماهنگى را نتيجه داده است پيدا كردن يك نظريه براى نمود مزبور كار جامعه شناسى نظرى است .\r\n2 - جستجوى قوانين يا پيدا كردن كميت و كيفيت يك قانون جامعه شناسى كه بتواند براى حلّ و فصل مسائل مربوط به جامعه شناسى سودمند بوده باشد .\r\n\r\nدخالت موضعگيرىهاى خاص در جامعه شناسى\r\nدر نوع دخالت در جامعه شناسى ديده مىشود كه بدون توجه به آنها ، استنتاج و بهره بردارى از اين علم در نهايت دشوارى خواهد بود .\r\nنوع يكم - دخالت موقعيت طبيعى شخص محقق در كاوشها و نتيجه گيرىهاى خود .\r\nعناصرى كه شخصيت بررسى كننده را توجيه مىنمايد و عينك مخصوصى بديدگانش مىزند . مانند عينك عقايد معيّن ، نژاد مخصوص ، يا عناصر ديگر كه در شخصيت محقق نفوذ مىكند ، مانند كيفيّت خاصّى از جهان بينى و غيره .\r\nدخالت اين گونه موقعيتهاى طبيعى در جامعه شناسى ، اگر چه واقعيتها را رنگ آميزى نموده سپس در معرض افكار مىگذارد ، ولى اجتناب از آثار و نتايج آن ، با يك دقت نظر از طرف مطالعه كنندهء آن جامعه شناسى رنگ آميزى شده ، امكان پذير و شايد به سهولت انجام بگيرد ، به اين معنى وقتى كه مطالعه كننده و يا هر گونه فراگيرنده احساس كرد كه فلان محقق با پاى بند بودن به فلان عقيده و ايدهء مخصوص است كه چنين نتيجه گيرى مىكند ، يا علل آن نمودها را به اين ترتيب بيان مىكند ، مىتواند قضايا و\r\n","description":"","footnote":"","page_name":" 44 ","page_number":47},
  {"content":"\r\nنمودهاى مورد بررسى را منهاى آن عقيده و ايده مورد مطالعه قرار بدهد .\r\nاين نوع دخالت در شناخت نمودهاى يك جامعه بىشباهت به دخالت خصوصيتهاى موضعگيرى فيزيكدان در شناختهاى فيزيكى نيست . همه مىدانند كه اگر فيزيكدان يك حكم كلى در زمين ما در بارهء سقوط اجسام نمايد ، با موضع گيرى خاص ، يعنى او در زمين است و عامل سقوط اجسام در زمين يكى از عناصر موضعگيرى او را تشكيل داده و به نتيجهء مزبور رسيده است . مانند كسى كه مىگويد : فلان كوه را كه من ديدم بسيار مرتفع است ، مىدانيم كه نزديكى به آن كوه است كه اين تماشاگر را به آن نتيجه رسانيده است كه كوه را بسيار مرتفع بداند . و مانند تماشاگر ابتدايى به پنكهء برقى در حالت سرعت حركت كه خواهد گفت : من در بالاى سرم يا در مقابلم يك دايره مىبينم .\r\nبراى رفع خطر اين نوع دخالت كافى است كه بررسى كننده از يك جملهء كوتاه « براى من چنين مىنمايد » استفاده نموده و سيستم شناسائى را براى ديگران باز بگذارد . بنا بر اين ، مطلبى را كه دوركيم بعنوان نخستين و اساسىترين قاعدهء جامعه شناسى معرفى مىكند : « بايستى وقايع اجتماعى را ، شيء يا امرى جدا از متفكر بشماريم » ( 1 )  و ايتهد در توصيف تاريخ گيبون جملهء بسيار قابل توجه دارد ، او مىگويد « گيبون در بارهء بروز و اعتلاء و سقوط امپراطورى رم ، تاريخى خوب نوشته است ، ولى عينك قرن 19 به چشمانش . » يا اين عبارت كه « با وقايع اجتماعى مانند شيء بايد رفتار كرد » ( 2 )  آرزو و توصيه ايست كه هرگز قابل تحقق نيست .\r\nنوع دوم - دخالت ثانوى و آگاهانه در شناخت يك جامعه و تجزيه و تحليل آن است .\r\n","description":"","footnote":" ( 1 ) قواعد روش جامعه شناسى - دوركيم ترجمهء دكتر على محمد كاردان ص 38 .  ( 2 ) همان مأخذ ص 69 . ","page_name":" 45 ","page_number":48},
  {"content":"\r\nشناسائىهاى ما در بارهء نمودها و فعاليّتهاى عالم طبيعت يا بكلَّى دور از دسترس اين نوع دخالت است و يا اگر همچنين بازيگرى بتواند وارد ميدان علوم طبيعى شود ، دير يا زود پرده از رويش برداشته مىشود و واقعيت نمود خود را نشان مىدهد ، زيرا خواسته‌هاى انسانى اگر چه خاك را به صورت آجر در مىآورد و آن را در ساختمان به كار مىگذارد و يا از فلان معدن فلزّى را تصفيه نموده و آن را ذوب كرده و به شكل ماشين در مىآورد ، ولى بهر حال آن موضوع طبيعى كه ده‌ها يا صدها بار در دست انسانى تغيير وضع داده و دگرگون مىشود ، در هر حال نشان دخالت و كار بشرى را در پيشانى خود دارد . و مىتواند عبور خود را از مسير خواسته‌هاى بشرى براى هر انسان آگاهى آشكار بسازد .\r\nدر صورتى كه دخالت ثانوى و عمدى در شناسايىهاى انسانى ، خود مىتواند به صورت تلقينات بسيار مؤثّر در آمده و جامعه شناسى را به جامعه سازى مبدل نمايد . ما منكر لزوم و ضرورت جامعه سازى نيستيم ، بلكه هر خردمند هشيارى كه به امكانات با ارزش بشرى اطَّلاعى حاصل نمايد ، جامعه سازى را ضرورىترين علم و عمل تلقى خواهد كرد ، ولى آنچه كه اهميت دارد اينست كه دو قلمرو جامعه شناسى و جامعه سازى نبايستى بهم مخلوط شود . شناخت نور و طبيعت جارى آن ، غير از ساختن و دگرگون كردن آن است ، ما براى توضيح بيشتر در اين مبحث ، مسئله زير را مطرح مىكنيم :\r\n\r\nجامعه شناسى و جامعه سازى\r\nچنان كه موضوعات و روابط جهان طبيعت ، از علل و عوامل معيّنى بروز مىكند و در مسير طبيعى خود بجريان مىافتد ، پديدهء زندگى دسته جمعى انسانها هم ، ناشى از علل و عواملى است كه آن را به وجود آورده و در گذرگاه تاريخ با اشكال گوناگون در جوامع\r\n","description":"","footnote":"","page_name":" 46 ","page_number":49},
  {"content":"\r\nمختلف و دورانهاى متفاوت تحقق يافته است . شناسايى اين پديده در هر دوره يا در هر جامعه از نظر منطق علمى ، با تجزيه به عوامل اولى و ثانوى و رويدادهاى همزمان و عوامل جغرافيايى و رقابت و ايده ئولوژىها امكان پذير مىشود . گروه زيادى از تاريخ نويسان محقق و جامعه شناسان اين گونه بررسىها را به عهده مىگيرند . اگر اين محققان بتوانند دست از موضعگيرىهاى خاص خود برداشته و خود نمودهاى جوامع را با تجزيه و تحليل به علل و عوامل منطقى آنها بررسى نمايند ، بدون ترديد به نتايج متحّد يا مشابه خواهند رسيد ، مانند چند فيزيكدان كه در بارهء يك نمود فيزيكى اظهار نظر كنند .\r\nاگر بتوانند يكديگر را به موضعگيرىهاى خاصّى كه دارند آشنا بسازند ، اختلاف نظر اساسى با يكديگر نخواهند داشت .\r\nولى ما مىدانيم كه عده اى از مغزهاى متفكر در بارهء جوامع انسانى ، وظيفهء خود را منحصر در شناخت انسان جامعه هايى كه بوجود آمده است ، نمىدانند و بلكه بايستگىها و شايستگىهايى را كه براى انسان و جامعه اش در نظر گرفته‌اند ، در شناخت جامعه دخالت مىدهند . به همين جهت است كه اختلاف نظر فراوانى ميان جامعه شناسان بوجود مىآيد و به صورت مكتبهاى متنوع در فضاى فرهنگ بشرى منتشر مىگردد ، بلكه اين اختلاف گاهى بقدرى تند و تيز است كه بعضىها جامعه شناسى را دور از شايستگى علمى محض تلقى ميكنند . و مىگويند : توصيهء اخلاقى يا بايستگى اجبارى واقعيت را نشان نمىدهد ، بلكه واقعيتى را مطابق هدفگير خاص مىسازد ، در حالى كه ما گفتيم : اختلاف عقايد در جامعه شناسى نظرى كاملا بجا و معقول است و كسى هم نمىتواند اختلاف نظر در جامعه شناسى نظرى را دليل علم نبودن جامعه شناسى بداند ، چنان كه اختلاف آراء در حقوق نظرى و فيزيك نظرى و روانشناسى نظرى نمىتواند آن علوم را از قلمرو علم بر كنار نمايد . ما براى روشن شدن اين مسئله كه شناسايى يك موضوع اعمّ از\r\n","description":"","footnote":"","page_name":" 47 ","page_number":50},
  {"content":"\r\nساختن يا معدوم نمودن ، يا تصرفهاى دگرگون در آن است . انواع شناسائى را بطور مختصر مطرح مىنمائيم : 1 . عنصرى نخستين داريم كه اصطلاح مرحلهء ما قبل شناسايى براى آن عنصر بسيار مناسب است . اين مرحلهء ما قبل شناسائى عبارت است از « وجود موضوع در خارج از ذات » كه درك انسانى بتواند با آن تماس بگيرد ( 1 )  به همين جهت است تجسيمات و مفاهيم پندارى ناشى از بازيگرهاى ذهن را شناسائى نمىدانيم .\r\n2 . تصديق و پذيرش وجود آن موضوع در جهان عينى ( خارج از ذات ) . لذا هويت يك مفهوم مشكوك الوجود ، جز در عالم ذهن ساخته و پرداخته نمىشود ، لذا شناسائى آن موضوع مركب از واحدهايى مىشود كه با وصله‌هاى ساختگى مربوط به معلومات پيشين بهم پيوسته‌اند .\r\n3 . توّجه اجمالى به نمودهاى مستقيم و نخستين يك موضوع ، مانند ، رنگ ، شكل ، حركت ، سكون . ( پرميركاراكريستيك ) .\r\n4 . توجّه تفصيلى به نمودها در حال ارتباط با مجموع اجزاء و خواصّ موضوع ، معرفت تفصيلى كه شناخت امثال و اضداد و هر گونه هويّت غير از هويت موضوع را در برميگيرد ، آغاز توجه به قوانين علمى در باره آن موضوع مىباشد .\r\n5 . شناختهاى مربوط به استعدادها و ابعاد و خواص موضوع به جهت وارد كردن دگرگونى در آن ( كوزال كاراكتريستيك ) ، خاصيت محلول شدن قند موقعى شناخته\r\n","description":"","footnote":" ( 1 ) اين عنصر ( وجود موضوع در خارج از ذات ) تنها يك استثنا دارد و آن هم عبارت است از پديدهء خود هشيارى ( علم حضورى ) كه موضوع درك خود ذات است ، يعنى درك كننده و درك شونده يكى است . ","page_name":" 48 ","page_number":51},
  {"content":"\r\nمىشود كه در مايعى انداخته شود . هستهء يك درخت يا گل موقعى استعداد و ابعاد مختلف خود را نشان مىدهند كه در مجراى عوامل دگرگون كنندهء خاك و آب و اشعهء خورشيد و غيره قرار بگيرند .\r\nانواع پنجگانه شناسائى كه بطور اختصار متذكر شديم ، با اختلاف موضعگيرىهاى درك كننده ، محكوم به نسبيّت مىباشد . عمده عامل نسبيت در قلمرو معرفت دو موضوع بسيار اساسى است : موضوع يكم - محدوديت و نسبيّتى است كه از محدوديت وسايل درك ناشى مىگردد ، مانند محدوديت حواسّ طبيعى و وسايل ساخته شده با فكر و دست بشرى . مسلم است كه گوش اصوات را در درجهء معينى از امواج مىشنود و كمتر از آن درجه براى انسان قابل شنيدن نيست . همچنين ساير حواسّ طبيعى امّا وسايل ساخته شده با فكر و دست بشرى ، موضوعات عينى را مطابق خاصيت علت پذيرى ( كوزال كاراكتريستيك ) كه دارند ، نشان مىدهند . يعنى نشان دهنده از مجراى تاثر نشان داده شده و ساير عوامل هم موقعيت با آن دو ( نشان دهنده و نشان داده شده ) بر كنار نمىباشد ( 1 )  .\r\nحقائقى كه براى دريافت شدن و مورد معرفت قرار گرفتن منظور ميشوند ، بايد فاصله اى منطقى با ادراك كننده داشته باشند . يعنى نه آن قدر دور باشد كه از ديدگاه خارج شوند و نه آن قدر نزديك كه جزئى از « من » محسوب شوند . همچنين بايد براى تحصيل شناخت در بارهء يك موضوع از خيره شدن به آن و مطالبهء روشنائى بيش از حد در بارهء آن پرهيز\r\n","description":"","footnote":" ( 1 ) و پوشيده نماند كه اين مبحث به نوعى ديگر در مباحث گذشته طرح شده است ، و به جهت شدت اهميتى كه در موضوع بحث ما دارد ، با آن طرز كه مناسب اين موضوع است مطرح مىنماييم . ","page_name":" 49 ","page_number":52},
  {"content":"\r\nشود زيرا اين دو امر موجب تاريكى موضوع مىگردد .\r\nموضوع دوم - هدفگيرى انسانها از تحصيل شناسايىهاست . اين هدفگيرى نيز بر دو نوع عمده تقسيم مىگردد : نوع يكم - هدفگيرى طبيعى ، عبارت است از تكاپويى كه خود حيات آدمى و خواسته‌هاى معين او بوجود مىآورد . شناسايى چهرهء اقتصادى يك موضوع معلول بعد اقتصادى حيات است . لذا براى كسى كه تنها جنبهء اقتصادى موضوع مفروض مطرح است .\r\nجنبه‌هاى ديگر آن ، اگر چه ده‌ها مرتبه با اهميتتر از آن يا مساوى آن باشد ، مطرح نمىگردد .\r\nاصل كلى قضّيه چنين است كه درك و حسّ كنجكاوى و تمايل به دريافت يك موضوع ناشى از جوشش حيات آدمى است كه عواملى بعنوان درك و كنجكاوى و اميال دارا مىباشد .\r\nاين عوامل به پيروى از محدوديتهاى موقعيت حيات محدود مىگردد و در نتيجه عبور به ماوراى آن نمىكند . اين اصل طبيعى است كه چهره‌ها و نمودهاى جهان هستى و موجوديت انسانى را تقسيم و تجزيه مىنمايد .\r\nاز اينجاست كه محدوديت خاصى همواره معلومات بشرى را احاطه مىكند و هدفگيرىهايى او را بطور طبيعى محدود مىسازد .\r\nنوع دوم - هدفگيرىهاى ثانوى است ، يعنى آن هدفگيرىهايى است كه به خصوصيت طبيعت حيات آدمى مربوط نيست ، بلكه ناشى از گرايشها و انتخابهايى است كه بعلل ايده ئولوژيكى و سازندگىهاى تكاملى يا تجملى انجام مىدهد . مثلا انسان را با هدفگيرى اجتماع ماشينى مورد شناسائى قرار مىدهد معلوماتى كه از اين هدفگيرى در بارهء انسان بدست خواهد آورد ، درست است كه با نظر بچهرهء هدفگيرى\r\n","description":"","footnote":"","page_name":" 50 ","page_number":53},
  {"content":"\r\nشده ، شناسائىهاى اولى و مستقيم مىباشد ، ولى با نظر به اين كه هدفگيرى مزبور در مقابل هويت خود انسان در مجراى طبيعىاش ثانوى است ، لذا مىتوان گفت : معلومات بدست آمده از هدفگيرى مزبور ثانوى و محدود مىباشد .\r\nموضوع دوم - شناسايىهاى بدست آمده از تغييرات و دگرگونىهايى كه در يك حقيقت عينى صورت مىگيرد ، خواه اين تغييرات و دگرگونىها در مجراى طبيعت انجام بگيرد ، مانند انسان در امتداد ، حالات جنينى و نوزادى و كودكى و جوانى و ميانسالى و كهنسالى و غيره . خواه اين دگرگونىها با انديشه و فكر بشرى بوجود بيايد ، مانند معرفتى كه در بارهء محصول تفاعل چند عنصر شيميايى با نيتهاى معين بدست مىآيد ، اين معرفت محصول وارد كردن چند عنصر در ميدان تفاعل كه كار بشرى است ، مىباشد .\r\nاكنون مىتوانيم بپاسخ سؤال پيشين ( آيا جامعه شناسى و جامعه سازى يكى است ) برسيم .\r\nپاسخ چنين است كه چون انسان از نظر هويت ارگانيسم و روانى فردى و اجتماعى داراى چهره‌هاى گوناگونى است و هر يك از اين چهره‌ها موقعيت مخصوصى از انسان را بازگو مىكند ، لذا هر يك از آن چهره معلومات مخصوصى را در بارهء انسان براى ما آشكار مىسازد .\r\nمسلم است كه با وارد كردن دگرگونى در روابط ايشان با طبيعت و در روابط انسانها با يكديگر ، قيافه‌هاى ديگرى از او شناخته خواهد شد . ولى نبايد آن اصل طبيعى و ثانوى را كه پيش از اين تحت عنوان ( نوع يكم و نوع دوم ) مطرح كرديم ، فراموش كنيم و از نظر منطق مزبور مجبوريم بپذيريم كه وارد كردن دگرگونىها در انسان هم از ناحيهء موقعيتهايى خاص حياتى و هم از نظر هدفگيرىهاى ثانوى نسبى و محدود مىگردد ، مثلا وارد كردن دگرگونى در يك جامعهء انسانى به صورت فئوداليگرى ، قيافهء خاصى از انسانها را نشان مىدهد و وارد كردن دگرگونى بردگى در يك جامعه معلومات ديگرى\r\n","description":"","footnote":"","page_name":" 51 ","page_number":54},
  {"content":"\r\nرا در بارهء انسان بما توضيح مىدهد ، ولى هيچ يك از اين دگرگونىها كه ما در بارهء انسان وارد كرديم ، نمىتواند همهء چهره‌هاى انسانى را كه دلايلى براى انعطافهاى نامحدودش نشان مىدهد ، توضيح بدهد . شايد اين مطلب را بتوانيم در همهء اجزاى هستى بپذيريم ، به اين معنى كه دگرگونىهاى طبيعى يا اختيارى كه در بارهء موضوعات جهان عينى صورت مىگيرد ، نمىتواند همهء خاصيتهاى علتپذيرى ( كوزال كاراكتريستيك ) آنها را توضيح بدهد ، بلكه مىتوان در هر جزئى از طبيعت با فرض رابطه با ساير اجزاء هستى چهرهء مخصوصى را سراغ گرفت .\r\n\r\nارزش شناسائى محض بدون عمل مساوى است با ارزش عمل محض بدون علم\r\nبا اين كه افراد بشرى مخصوصا هشياران همه جانبه نگر ، با نظر به همه گونه تجربيات و مشاهدات و قوانين مىدانند كه شناسايى محض و بىعمل از نظر ارزش و تأثير در متن حيات انسانى ، درست مانند عمل بىشناسايى است ، با اين حال باز بندرت اتفاق مىافتد كه اين تساوى مورد اعتقاد در همهء قلمروهاى معرفتى و گرديدنها بوده باشد ، غالبا چنين است كه يا معرفت محض افكار را به خود جلب مىكند ، يا عمل و گرديدن محض . اگر ما اين سؤال را بهمهء آن افكار بشرى كه در متن انسان شناسى قدم برميدارند مطرح كنيم و بگوييم : آيا براى معرفت و عمل و گرديدن ، هدفى بالاتر از آن دو وجود دارد ، يا آنچه كه واقعيت منحصر دارد اينست كه انسان بداند و بس ، يا به گردد و عمل كند و بس بدون ترديد پاسخ اين سؤال را باتفاق نظر چنين خواهند گفت كه : اين ماهيت حيات كمالجوى آدمى است كه مىخواهد معرفتى بدست بياورد و هم آن است كه مىبيند بايد عمل كند و در مجراى گرديدن قرار بگيرد . مقصود ما از « حيات كمالجوى » كمال به معناى ايده آل اعلا و يا فضيلتهاى معنوى خالص نيست ، بلكه منظور ما جوشش حيات براى گستردن ابعاد و رفع احتياجات در مجراى گسترش ابعاد است كه احساس مىكند . بنا بر اين پاسخ\r\n","description":"","footnote":"","page_name":" 52 ","page_number":55},
  {"content":"\r\nقانع كننده ، ما نمىتوانيم بگوئيم : هر گونه تصرف و دگرگون نمودن انسان لازم است تا انسان را بشناسيم و بس ، چنان كه اين عقيده ضد منطق است كه بگوييم : ما كارى با شناسايى چهره‌هاى گوناگون انسانى نداريم ، ما عمل مىكنيم و در بارهء انسان در هر موقعيتى كه در تاريخ و در جهان هستى قرار مىگيرد ، حكم صادر مىكنيم .\r\nآيا كسى مىتواند اين جرئت را به خود بدهد كه بگويد : ما عاشق گرديدن انسان هستيم تا قيافهء پس از گرديدن او را بشناسيم ، اگر چه حيات و كيفيات آن پستتر از ما قبل گرديدن بوده باشد . مانند اين كه بشر در حال آزادى را به گرديدن بردگى وارد كنيم ، نه براى آنكه بردگى جوابگوى جوشش حيات اوست بلكه تنها براى آنكه مىخواهيم چهرهء بردگى او را هم بشناسيم يا بكوشيم و فلسفه اى بوجود بياوريم كه جامعه ايكه در بهترين فضاى آزادىهاى قانونى و گسترش ابعاد سودمند فردى و اجتماعى زندگى مىكند ، به مجراى گرديدن وارد كنيم و از همهء قوانين و اصول عالى منطقى رهايش بسازيم ، به اين دليل كه مىخواهيم قيافهء بىبند و بارى و بىاصل بودن انسان را بشناسيم چاقوئى به دستش بدهيم تا انسانى را بكشد و تا معرفتى در بارهء چهرهء قاتل بودن انسان بدست بياوريم\r\n\r\nآنجا كه رابطهء معرفت و عمل شكل معمائى به خود مىگيرد\r\nبشر چه بايد بكند بشناسد تا در گرديدن بهتر قرار بگيرد ، يا در گرديدن قرار بگيرد كه قيافهء در حال گرديدن ولى از گرديدن خود را بشناسد به نظر مىرسد كه ما بايستى براى حلّ اين معمّا دو نوع عمدهء شناسايىها را منظور بداريم .\r\nنوع يكم - شناسايىهاى حياتى - كه بدون بدست آوردن آنها ، حيات با احتياجات منطقى كه دارد و يا با كيفيّتهاى مطلوبش ، چه در قلمرو فردى و چه در صحنه‌هاى اجتماعى دچار ركود و اختلالات مىگردد . سرگذشت بشرى با نوسانهاى گوناگون و\r\n","description":"","footnote":"","page_name":" 53 ","page_number":56},
  {"content":"\r\nجزر و مدّهاى پر معنايش به خوبى نشان مىدهد كه براى بدست آوردن اين نوع معرفت ، بهر وسيله اى دست برده است . ما حتى شاهد گذشتهاى حياتى كه نوابغ انساندوست در گذرگاه تاريخ صورت داده‌اند ، مىباشيم .\r\nچه رسد به تمسّك به وارد كردن تغييرات منطقى در انسانهاى ديگر .\r\nنوع دوم - شناسايى براى تجمّلها و رقابت بازىهايى كه با حيات انسانهاى ديگر بازى مىكند ، اين نوع از معرفت ، همان چراغى است كه بدست دزد مىافتد تا كالاى برگزيده ترى را ببرد .\r\n\r\nشرط اساسى معرفت كه از گرديدنها نصيب بشريت مىگردد\r\nاگر بخواهيم پديدهء معرفت را از نظر ارزشها مطرح كنيم ، بدون ترديد به اين نتيجه مىرسيم كه معرفت حاصل از گرديدن نمىتواند بىشرط و بىقيد بوده باشد ، زيرا موضوعى جاندار است و در مجراى قوانين هستى در نقطهء مثبتى قرار گرفته است ، وارد كردن تغيير در آن موضوع براى هر منظورى كه باشد ( اعم از معرفت و غير معرفت ) بايستى مشروط به ارتقاى آن موضوع از موقعيت خود بوسيلهء وارد كردن دگرگونى در آن موضوع به موقعيت بالاتر بوده باشد اين شرط اساسى را كه براى معرفتهاى حاصل از دگرگونىها متذكر شديم ، مسلما جنبهء آرمانى براى انسانهايى دارد كه توانسته‌اند « كه » را از « چه » تفكيك كنند . اعتقاد به ايده آلهاى اعلاى انسانى مانند حق حيات براى همه ، حق شخصيت براى همه ، حق ، حركت رو به تكامل براى همه را پذيرفته باشند . و براى غير اين گروه از انسانهاى با فضيلت ، اين شرط و قيد كه گفتيم مانند موعظهء خرگوش است كه در بارهء عدالت و جانشناسى به شير مىداد ، كه پس از پايان موعظه ، بقول ارسطو خرگوش به شير مىگويد : اين سخنان مرا در بارهء عدالت و جانشناسى پذيرفتى شير مىگويد : سخنان بسيار خوبى گفتى ، ولى يك نقص داشت ، و آن اينست كه در بارهء قدرت\r\n","description":"","footnote":"","page_name":" 54 ","page_number":57},
  {"content":"\r\nو پنجه‌هاى من سخنى نگفتى .\r\n\r\nچگونه مىتوان قوانين ثابت را با دگرگون ساختن آنها شناخت\r\nقوانين ثابت در عرصهء طبيعت و قلمرو درونى ، قابل تغيير دگرگونى نيستند ، آيا براى تكميل شناسائى در بارهء اين قوانين مىتوان از ايجاد دگرگونى در آنها استفاده كرد اين مسئله بايستى از نظر موضوع تحليل شود : اگر مقصود از قانون نظم واقعى عالم هستى است ، ايجاد دگرگونى در نظم امكانپذير نيست ، زيرا هر تصرف و دگرگونى كه در جهان درونى و برونى به وجود بياوريم ، همراه با وضع ديگرى خواهد بود كه خود مطابق نوع ديگرى از نظم است و اگر منظور از قانون قضيهء كلَّى است كه ما از نظم جارى در جهان هستى انتزاع كرده‌ايم ، مىتوانيم فرض خلاف آن قضيهء كلى را در ذهن تصور كنيم ، ولى اين گونه فرض ذهنى غير از گرديدن واقعى عينى است ، و اگر در بارهء آن قضيهء كلَّى حذف و انتخابى صورت بدهيم و تضييق و توسعه در آن وارد كنيم ، اين كار به خودى خود يك فعاليت ذهنى است كه اگر مطابق نظم عينى باشد ، مفيد بوده و مفيديت آن مستند به گرديدن واقعيت نيست ، بلكه مستند به فعاليت ذهنى است . و اگر مطابق نظم عينى نباشد ، يك فعاليت ذهين غير قابل تطبيق با واقعيت خواهد بود .\r\n\r\nآيا شناخت شيء پس از گرديدن مىتواند شناختن آن شيء بطور مطلق باشد\r\nاين سؤال ممكن است از نظر سطحى با پاسخ منفى روبرو شود ، زيرا مسلم است كه شيء پس از تحول غير از شيء پيش از تحول است ، چنان كه شناخت با نوعى از تحول غير از شناخت با نوعى ديگر از تحول است . مىگوئيم : شناخت بوسيلهء گرديدن يك يا چند فرد از يك موضوع ، مىتواند ساير افراد طولى و عرضى آن موضوع را از جهت همان گرديدن بشناساند .\r\nيعنى ما با گرديدن يك يا چند فرد مىتوانيم با چهرهء موضوع كلى آن افراد به جهت\r\n","description":"","footnote":"","page_name":" 55 ","page_number":58},
  {"content":"\r\nگرديدن مفروض آشنا شويم ، اگر سيبى را جويديدم و خاصيّت خرد شدن و طعم آن را شناختيم ، مىتوانيم خاصيت و طعم مزبور را به موضوع كلى ( سيب ) نسبت بدهيم . و اگر حقيقتى كه در مجراى گرديدن قرار مىگيرد ، منحصر در همان حقيقت تحول يافته باشد ، نمىتوان شناخت آن حقيقت را بعنوان شناخت نوع تلقى نمود .\r\n\r\nآيا براى جامعه شناسى قوانينى وجود دارد\r\nاز نظر فلسفى در بارهء جامعه شناسى ، اين مسئله با اهميت مطرح شده است كه « آيا براى جامعه شناسى قوانينى وجود دارد » كه با كشف و درك آن قوانين مىتوان معرفتى در بارهء اين جامعه يا آن جامعه بدست آورد بعضى از متفكران مانند ژاك لكلرك و نويسندگان ديگر گمان كرده‌اند : اين مسئله مبتنى بر يك مسئله مشهور ديگر بنام « جبر و اختيار » مىباشد . يعنى اگر اعتقاد كنيم كه انسانها در كارهاى خود اختيار دارند ، نمىتوانيم براى جامعه شناسى قوانينى را در نظر بگيريم و اگر بگوييم انسانها در كارها مجبورند ، در حقيقت استناد كار انسانى را به قانون پذيرفته‌ايم . براى توضيح بيشتر عباراتى را از آقاى دكتر جمشيد مرتضوى در اينجا نقل مىكنيم و ضمنا در پاورقى همين عبارات ، نويسندهء محترم تذكر داده است كه در مبانى و اصولى كه در اين فصل ، بحث بر اساس آنها جريان دارد ، مقتبس است از عقايد ژاك لكلرك در تأليف ارزنده اش « مقدمه اى بر سوسيولوژى » : « در سر آغاز اين مبحث ، مسئله ايكه به نظر مىرسد و اكثريت قاطعى از صاحب نظران نيز چنان انديشيده‌اند اينست كه اگر ما معتقد باشيم كه اعمال و رفتار انسانى داراى جنبهء اختيارى است ، مطلقا بايد وجود قوانينى به نام قوانين اجتماعى را نفى كنيم . به عبارت\r\n","description":"","footnote":"","page_name":" 56 ","page_number":59},
  {"content":"\r\nديگر اگر مختار بودن انسان را در اعمال و رفتار خود قبول كنيم تلويحا پذيرفته‌ايم كه در مورد اعمال و رفتار انسان هيچگونه قانونى وجود ندارد و هيچ نظم ضرورى بر آنها حكومت نمىكند ، زيرا در غير اين صورت پذيرفتن اختيار انسانى در اعمال و رفتار خود ممكن نخواهد بود . اعتقاد بدين مطلب كه بر امور اجتماعى نيز نظير امور و مسائل طبيعى ، قوانين جارى و حاكم بوده و اصولا قوانينى تحت عنوان « قوانين اجتماعى » موجود است ، در واقع قبول اين مطلب مىباشد كه حيات اجتماعى نيز تحت سلطهء همان قانون مشهور « عليت » و « جبر علَّى يا علمى » است كه بر امور طبيعت و مسائل طبيعى حاكم و جارى است .\r\nبنا بر اين بديهى است كه اصل « اختيار » و اعتقاد به آن در مورد رفتار انسان ، مغاير و مخالف اصلى خواهد بود كه ما آن را براى وجود قانون و جارى و حاكم بودن « قوانين ثابت » در مورد پديده‌ها و امور اجتماعى لازم دانستيم . در حقيقت مسئله اى بديهى است كه اگر انسانها در اعمال و رفتار خود بطور كلَّى آزاد و مختار هستند ، هرگز نمىتوان دانست و نمىتوان محاسبه كرد و پيشبينى نمود كه پديده‌هاى اجتماعى در زمانهاى آينده ، چگونه و به چه نحو تغيير و تحول خواهند يافت و يا اين كه در گذشته‌ها به چه نحو و بر اساس چه عللى بوجود آمده‌اند . گذشته از آن ، حتى در مورد پديده‌هاى آنى و موجود نيز نمىتوان حكمى صادر كرد و آنها را بر اساس نظريات يا قوانينى طبقه بندى و منظم ساخت ، زيرا معلوم نخواهد بود كه آيا همين پديده و يا امر مورد نظر فردا نيز بر همين حال و بر همين منوال باشد . و اگر هم در اين موارد مطالبى ذكر گردد ، جز حدس و گمان و خيال و توهم چيز ديگرى نخواهند بود و كوچكترين ارزش علمى نخواهند داشت ( 1 )  . نويسندهء محترم در صفحهء 26 ادامه مىدهد كه : « در اوايل دورهء ظهور و گسترش\r\n","description":"","footnote":" ( 1 ) . روشهاى جامعه شناسى ص 23 تا 25 آقاى دكتر جمشيد مرتضوى . ","page_name":" 57 ","page_number":60},
  {"content":"\r\nجامعه شناسى جديد ، اكثريت مطلقى از دانشمندان صاحب نظر اين عقيده را اظهار داشته‌اند كه براى بنيانگذارى علمى جديد بنام جامعه شناسى ، اولين قدم بايد سعى در اثبات جارى بودن « قانون » بر رفتار و اعمال انسانى و به عبارت ديگر وجود اصل « جبر علمى يا علَّى » در اجتماعات باشد . يا بالعكس اثبات اين كه اصل « اختيار » مسئله اى نظرى و ذهنى بوده و هيچگونه تأثير و اصالتى از لحاظ امور و پديده‌هاى اجتماعى ندارد . « مطالعه كنندهء محترم ، نخست مىتواند به مبحث » چگونه جامعه ءشناسى به صورت علم در مىآيد « مراجعه نموده و استدلالى را كه براى اثبات اين كه جامعه شناسى هم يكى از علوم است ، بيان كرده‌ايم بررسى نمايند . مسلم است كه هيچ دسته اى از مسائل نمىتواند به صورت علم در آيد ، مگر اين كه از عدّه اى كليات كه به صورت قانون آن مسائل مطرح مىشود ، برخوردار بوده باشد . منشأ انتزاع كلَّيات در يك علم عبارت است از خواص و پديده‌هاى مكرّر و مستمر كه از روابط موجودات با يكديگر بروز ميكنند .\r\nهنگامى كه جوشيدن آب در صد درجه از حرارت مستمر و دائمى مىباشد ، يعنى در همهء موارد به بينيم كه آب با مشخصات معين در صد درجه از حرارت مىجوشد ، يك قانون كلى براى ما مطرح مىشود و آن عبارت است از جوشش آب در صد درجه از حرارت و چون در نمودهاى اجتماعى هم خواص و پديده‌هاى ناشى از عوامل معين بطور مستمر و دائمى ديده مىشود ، لذا جامعه شناسى هم داراى قوانين كلَّى بوده و در نتيجه يكى از علوم تحقيقى خواهد بود .\r\nاين مسئله جاى اشكال و ترديد نيست . آنچه كه مهم است اينست كه :\r\n\r\nآيا وجود قوانين در جامعه شناسى دليل مجبور بودن انسانهاست\r\nدر عباراتى كه از روشهاى جامعه شناسى نقل كرديم ، اين مطلب ديده مىشود كه اگر\r\n","description":"","footnote":"","page_name":" 58 ","page_number":61},
  {"content":"\r\nجامعه شناسى را بر روى قوانين علمى مبتنى بسازيم ، بايستى به « جبر علَّيت و يا جبر علمى » در رفتار و شئون انسانى معتقد باشيم تا پديده‌هاى اجتماعى را هم بتوانيم به قوانين علمى كه قانون عليت جامع همهء آنهاست مستند نماييم . به نظر مىرسد نوعى از سطحىنگرى در اين مسئلهء با اهميت پيش آمده و دقت كارى لازم در آن صورت نگرفته است . ما تحليل لازم را در اين مسئله بوسيلهء توضيح چند مطلب متذكر مىشويم :\r\n\r\n1 - معناى اين كه انسان اختيار دارد\r\nبا اين كه در بعضى از مباحث گذشته اين بحث را مطرح نموده‌ايم ، به جهت اهميتى كه دارد و به جهت بعضى تفاوتها در اينجا بار ديگر مطرح مىنماييم با يك تتبع مختصر مىتوان به بيش از ده تعريف در بارهء پديدهء اختيار از فلاسفه و روانشناسان دسترسى پيدا كرد ، ما بنقل آن تعريفات در اين مبحث نمىپردازيم ، تنها تعريفى را متذكر مىشويم كه اگر فلاسفه و روانشناسان موضعگيرىهاى مخصوص به خود را كنار بگذارند ، مىتوانند اتفاق نظرى در شناخت پديدهء اختيار با ما داشته باشند . تعريف اختيار چنين است : « سلطه و نظارت شخصيت به دو قطب مثبت و منفى كار » هر اندازه كه سلطه و نظارت شخصيت بر دو قطب مزبور كاملتر و همه جانبه تر بوده باشد ، كار مفروض از اختيار آدمى بيشتر برخوردار است و از همين تعريف ما مىتوانيم با تعريف جبر نيز آشنايى داشته باشيم ، به اين معنى هر اندازه كه در كار صادر شده از سلطه و نظارت شخصيت كاسته شود ، به همان اندازه كار داراى انگيزهء جبرى مىباشد . اين كاهش در آن هنگام كه بحدّ اكثر مىرسد و سلطه و نظارت شخصيت به حدّ صفر تقليل مىيابد كار صادر شده جبرى خالص مىباشد . از اين دو تعريف ضمنا بيك مسئله بسيار مهم ديگر مىرسيم كه غالبا مورد غفلت بررسى كنندگان مىباشد . و آن مسئله امكان تركب كار از دو پديدهء جبر و اختيار مىباشد .\r\nبه اين معنى كه شما ممكن است كارى را با جبر خالص شروع كنيد ، ولى در امتداد آن كار ،\r\n","description":"","footnote":"","page_name":" 59 ","page_number":62},
  {"content":"\r\nبه جهت آگاه شدن به مصلحت كار و احساس توانايى ، شخصيت شما دست به كار شود و ادامهء همان كار كه با جبر شروع شده بود ، با سلطه و نظارت شخصيت صادر شود . و بالعكس هم صحيح است . بعنوان مثال : سيل خروشانى در بيابان شما را تعقيب مىكند و راه گريز شما منحصر به بالا رفتن از يك تپّه ايست ، مسلم است كه شما بنا بقانون دفاع از حيات يا گريز از مرگ بطور اجبار محض شروع برفتن بالاى تپه مىنماييد . مقدارى كه سر به بالا مىرويد ، متوجه مىشويد كه در ارتفاعات همان تپّه اشياء سودمندى وجود دارد كه از نظر قانونى مانعى از تملك آنها وجود ندارد ، براى بدست آوردن آن اشياء سودمند در عين حال غير حياتى ارتفاعات آن تپه را پيش مىگيريد و به بالا مىرويد ، نه از جهت جبر سيل خروشان زيرا شما ببالاتر از سيل رس رسيده‌ايد و نه باجبار اشياء سودمند در آن ارتفاعات ، زيرا فرض اينست كه آن اشياء اگر چه سودمند مىباشند ، ولى آن اندازه حياتى نيستند كه شما را به صعود به آن ارتفاعات مجبور نمايند . و بالعكس هم ممكن است ، يعنى ممكن است كار با اختيار شروع و با جبر ختم شود بلكه ممكن است يك كار چند بار موصوف به اختيارها و جبرهاى متناوب بوده باشد .\r\nاكنون ضرورىترين سؤال پيش مىآيد كه شخصيت چيست كه سلطه و نظارت آن ، كار را اختيارى مىسازد در بارهء اين سؤال كه :\r\n\r\n2 - توجه به شخصيتى كه سلطه و نظارتش كار را اختيارى مىنمايد ، چيست\r\nممكن است از طرف هواداران اختيار پاسخهاى گوناگونى بشنويم ، آنچه كه در موضوع بحث ما لازم و كافى است ، اينست كه شخصيّت عبارت است از آن عامل مديريت درونى كه همواره با آگاهى به اصول و قوانين و صلاح و فسادهاى طبيعى و عقلانى ،\r\n","description":"","footnote":"","page_name":" 60 ","page_number":63},
  {"content":"\r\nدست به فعاليت مىزند و راه منطقىتر را براى حيات آدمى انتخاب مىكند . در مقابل اين شخصيت ، يك عامل ديگر در درون وجود دارد كه اصطلاح خود طبيعى در بارهء آن بسيار مناسب است . معناى خود طبيعى همان عامل فعّال است كه خمير مايهء خود را از حيات طبيعى گرفته و فعاليتى جز در راه ادامه و تورم خود ، دارا نمىباشد . اين خود طبيعى نه تنها قانون و اصلى را نمىشناسد و نه تنها صلاح و فسادى را سراغ ندارد ، بلكه اصلا قضيه اى را نمىبيند و نمىسازد تا ميان خوب و بد و زشت و زيبا و صحيح و باطل را تفكيك نمايد . خود طبيعى تنها خود را مىخواهد و بس به همين جهت است كه هر اقدام و گرايشى از انسان كه در جاذبهء خود طبيعى قرار بگيرد ، نمايش جبرى داشته و هيچ موقع راه دوم را جز همان مسيرى كه در وى قرار دارد ، نمىبيند .\r\nدر اين مورد مىتوانيم از قرآن مجيد بيك روشنايى كامل برسيم كه فعاليت هر دو عامل ( شخصيت و خود طبيعى ) را در درون انسانها توضيح مىدهد : * ( « وَنَفْسٍ وَما سَوَّاها ، فَأَلْهَمَها فُجُورَها ، وَتَقْواها ، قَدْ أَفْلَحَ مَنْ زَكَّاها وَقَدْ خابَ مَنْ دَسَّاها » ) * و سوگند به نفس و آن حقيقى كه آن را ساخته و دو پديدهء فسق و تقوا را براى آن روشن نموده است . قطعا هر كسى كه آن نفس را تزكيه و تصفيه نمود ، رستگار و هر كس كه آن را آلوده كرد ، شكست خورد ) اين كه در آيات فوق يك خود بيان نموده و دو فعّاليت براى آن اثبات فرموده است .\r\nمانعى از فرض دو عامل نمىباشد ، چنان كه در آيهء ديگر مىفرمايد : * ( « وَلا أُقْسِمُ بِالنَّفْسِ اللَّوَّامَةِ » ) * و * ( « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً » ) * و اگر از نظر ديگر نتوانستيم دو عامل مستقل در درون را بپذيريم ، مىتوانيم بگوئيم : اگر چه در درون آدمى يك عامل مديريت وجود دارد ، ولى اين عامل دو گونه فعاليت انجام مىدهد ( مانند يكى بودن شخصيت در روانكاوى دوران معاصر كه مركب است از\r\n","description":"","footnote":"","page_name":" 61 ","page_number":64},
  {"content":"\r\nسه عامل غرايز و « من اجتماعى » و « من برتر » ، يا يك شخصيت است و سه نوع فعاليت دارد ) يكى از دو فعاليت كه عامل درونى انجام مىدهد ، با استخدام آگاهى به قوانين و اصول عقلانى است . دومى تنها جوشش و ادامه و تورم خود را مىخواهد . اولى شخصيت و دومى خود طبيعى است . در بارهء كارهاى اختيارى كه بيش از يك راه براى انسان وجود دارد ، شخصيت و خود طبيعى دست به فعاليت مىزنند . در اين فعاليتها هر اندازه كه شخصيت بر خود طبيعى پيروز مىگردد به همان اندازه دست شخصيت در سلطه و نظارت برد و قطب مثبت و منفى كار بازتر و در نتيجه كار صادر از پديدهء اختيار ، بيشتر برخوردار مىگردد . اگر اين سؤال مطرح شود كه دخالت شخصيت در كار جزء تكميل كنندهء علَّت صدور كار مىباشد ، بنا بر اين باز كار مفروض در مجراى قانون عليت قرار مىگيرد . پاسخ اين سؤال اينست كه دخالت شخصيت در كار ، مانند دخالت جزئى از علت در مجموع اجزاى آن نيست بلكه شخصيت عمل سازندگى را در اجزاى ساير اجزاء علت صدور كار انجام مىدهد .\r\nبعنوان مثال ، موقعى كه يك انسان براى بدست آوردن مقام دست به كار مىشود ، در ميان كارهايى كه بايستى انجام بدهد ، با ناديده گرفتن يك حق مسلم روبرو مىگردد ، مثلا دست مىبرد و نام يك فرد را براى آن مقام شايسته تر از اوست ، حذف مىكند و تهمتها و نارواها به آن شخص مىبندد . در اين كارى كه انجام مىدهد : حذف نام يك فرد از ستون شايستگى . از ديدگاه عينى چيزى است مانند پاره كردن كاغذى كه نام شخص در آن نوشته شده است ، يا كشيدن قلم روى انام ، اين دو پديدهء عينى دو رويداد است كه نمودار مىشود ، اين تنها شخصيت است كه نشان حقكشى روى اين دو پديده مىزند و آن دو را از عنوان بيطرفى به قلمرو زشتى و پليدى مىكشاند . بعبارت اصطلاحى : عليت آن دو را براى پليدى اثبات مىكند . اينست معناى اين كه « شخصيت علَّت ساز است »\r\n","description":"","footnote":"","page_name":" 62 ","page_number":65},
  {"content":"\r\nو چون سازندگى شخصيت در عوامل بنيادين كار ، همواره بر مبناى خير و رشد و كمال است ، لذا هر اندازه كه به جهت دورى از آلودگىهاى خود طبيعى و تكاپو در راه بدست آوردن رفتار عقلانى صحيح تقويت شود ، قدرت بيشترى در نظارت و سلطه بر دو قطب مثبت و منفى كار اعمال مىكند .\r\nپس در حقيقت ريشهء كار اختيارى مانند يك نيروى مخفى در شخصيت تامين شده است ، هر اندازه كه شخصيت بوسيلهء رفتار عقلانى و تمايل بد نيكى تغذيه شود ، آن نيرو بيشتر به فعليت مىرسد .\r\n\r\n3 - سه مفهوم : رهايى ، آزادى و اختيار ، را با يكديگر مخلوط نكنيم\r\nما در مقابل مفهوم جبر ، با سه مفهوم مختلف روبرو هستيم كه نبايستى آنها را با يكديگر مخلوط نماييم .\r\n\r\nمفهوم يكم - رهايى ( انطلاق )\r\nاين پديده باز شدن از زنجير و قيودى را بازگو مىكند كه تا پيش از ظهور آن ، بر دست و پاى روان آدمى بسته بوده است ، ولى رويداد روانى ديگرى را بطور مثبت در بر نمىگيرد . مانند زنجير منّت و تحقير كه از پذيرش امتيازى از يك شخص ، بدست و پاى آدمى پيچيده مىشود ، موقعى كه عوض آن امتياز را به آن شخص مىدهد ، رها مىشود ، يعنى خود را در گرو منت و تحقير آن شخص نمىبيند . پس از برداشته شدن زنجير مفروض ، خودش است و محتويات روانى و مغزى و حياتىاش .\r\n\r\nمفهوم دوم - آزادى ( حرّيت ) آزاد كردن ( تحرير )\r\nاين مفهوم باضافهء رهايى از زنجير ، احساسى از داشتن امتياز « هر كار مىتوانم بكنم و مىتوانم نكنم » را نيز در بردارد . در مسائل حقوقى و اجتماعى و سياسى ، اين مفهوم شايع مىباشد .\r\nوقتى كه مىگوييم : فلان شخص در انتخاب كار آزاد است ، يعنى از نظر حقوقى از امتياز\r\n","description":"","footnote":"","page_name":" 63 ","page_number":66},
  {"content":"\r\nانتخاب كار برخوردار است . وقتى گفته مىشود ، فرد ، در اجتماع خود مادامى كه ضررى به اجتماع نمىزند آزاد است « يعنى مىتواند در غير صورت مزاحمت ديگران ، از هر گونه » مىخواهم « استفاده كند . همين مفهوم در فعاليت غرايز مهار نشده نيز به كار مىرود ، يعنى مقصود از آزادى غرايز اينست كه اين پديده‌ها مىتوانند بدون قيد و شرط به فعاليت بيافتند .\r\n\r\nمفهوم سوم - اختيار\r\nعبارت است از آن آزادى كه در سر چند راهى آنچه را كه اصول عقلانى و وجدانى خير بيند ، انتخاب مىكند . پس در حقيقت كلمهء اختيار مفهومى والاتر از رهايى و آزادى را نشان مىدهد . با نظر به دستور زبان عربى كلمهء اختيار باب افتعال از خير است اين باب گاهى براى پذيرش مادهء كلمه است مانند اختتام كه به معناى پذيرش پايان است ، گاهى به معناى جويندگى است مانند اختيار كه به معناى خيرجويى و آزمايش ( طلب واقعيت ) است . گاه ديگر به معناى گزينش است مانند احترام ، وقتى كه مىگوييم : به فلان شخصيت احترام مىگذاريم ، معنايش اينست كه بمقام شخصيت آن فرد حرمت را برگزيده‌ايم . در مفهوم اختيار هر دو معنى ( جويندگى و گزينش ) امكان پذير است . بنا بر اين معناى اختيار عبارت است از طلب خير يا برگزيدن خير در كارى كه صادر مىشود .\r\nبا نظر به اين تحقيق است كه پديدهء اختيار با وضوح كامل در مقابل جبر حلّ مىشود .\r\nبا اين بيان كه شخصيت انسانى « نه خود طبيعى » آن عامل مديريت است كه بوسيلهء بهره بردارى از قوانين عقلانى و وجدانى همواره راه خير را انتخاب مىكند . و اين عمل مستند به ذات شخصيت است كه شعاعى از خورشيد عظمت خداوندى است . آنچه كه انسان انجام مىدهد ، بهره بردارى صحيح از اين شعاع ربّانى است ، ما اين بهره بردارى را اختيار مىنماييم . در نتيجه كار اختيارى بالاتر از مراحل زير قرار مىگيرد : 1 - مرحلهء توجه به عوامل ناشايست يا خلاف واقع .\r\n","description":"","footnote":"","page_name":" 64 ","page_number":67},
  {"content":"\r\n2 - مرحلهء رهايى از آن عوامل .\r\n3 - مرحلهء دريافت امكان انتخاب يكى از راه‌ها يا يكى از كارها .\r\n4 - مرحلهء آزادى در انتخاب مزبور .\r\n5 - مرحلهء درك اصول و قوانين و وجدانى و موازنه ميان مصالح و مفاسد .\r\n6 - مرحلهء اختيار كه عبارت است از انتخاب راه يا كار خير و اقدام به آن .\r\nاين همان مرحلهء نظارت و سلطهء شخصيت است به دو قطب مثبت و منفى كار .\r\nدر هيچ يك از مراحل ششگانه ، خود طبيعى بيكار ننشسته ، حدّ اكثر نيروى خود را براى فلج كردن مديريّت شخصيت به كار مىبرد ، پديدهء اختيار از پيروز شدن شخصيت در اين پيكارها بوجود مىآيد .\r\n\r\nتوضيحى در باره دخالت شخصيت در كار اختيارى\r\nدخالت شخصيّت در بوجود آمدن كار اختيارى مانند دخالت مغز ناب در چند عامل است كه مانند پوست پياز بهم پيچيده است . هر چه كار به عامل عميقتر مستند باشد بمنطقهء فرماندهى شخصيت نزديكتر مىگردد و دست شخصيت براى نظارت و سلطه بازتر مىشود . به همين جهت است كه هر چه كار با انديشهء بيشتر همراه گردد ، منطقىتر و خردمندانه تر تلقّى مىشود ، زيرا انديشه مانند عامل كاوش از حقايق و رويدادهايى است كه انسان را از عوامل سطحى عبور داده و با بدست آوردن بينش بيشتر بمنطقهء عامل اصلى كار كه خود شخصيت است ، نزديكتر مىسازد .\r\nفرض عوامل پوست پيازى را به اين نحو مىتوان توضيح داد كه سطح ابتدايى شخصيّت كه همان ذهن در حال عكس بردارى است ، مانند پوست ابتدايى پياز است كه مجاور با جهان برونى مانند ساير موجودات طبيعى و مواد غير ذلك مىباشد . سطح بعد از سطح\r\n","description":"","footnote":"","page_name":" 65 ","page_number":68},
  {"content":"\r\nابتدائى شخصيت مانند پوست دوم پياز است . اين سطح با عوامل عادى كه فضاى ذهن را اشغال كرده ، احاطه شده است ، چنان كه پوست دوم پياز با پوست اولى پوشيده شده است عبور از سطح ابتدايى شخصيت به سطح دوم ، گاهى در راه رهايى از جبر عامل برونى و عوامل اشغال كننده فضاى ذهن را اشغال كرده ، احاطه شده است ، چنان كه پوست دوم پياز با پوست اولى پوشيده شده است عبور از سطح ابتدايى شخصيت به سطح دوم ، گاهى در راه رهايى از جبر عامل برونى و عوامل اشغال كننده فضاى ذهن است ، به همين ترتيب هر چه عميقتر برويم به منطقهء شخصيت نزديكتر مىشويم و جنبهء اختيارى كار افزايش مىيابد .\r\nهنگام عبور از هر يك از اين سطوح نوعى از عوامل جبر را پشت سر مىگذاريم مثلا در سطح دوّم عوامل رسوب يافتهء موقت را مىگذريم ، در سطح سوم از عوامل رسوب يافتهء كهن را زير پا مىگذاريم در سطح چهارم عوامل ارثى را خنثى مىكنيم ، يا آنها را در مسير خواستهء شخصيت توجيه مىنمايم .\r\nتبصره - اين نكته را نبايد ناديده گرفت كه مقصود از سطوح تو در تو واقعا به معناى تو در توى هندسى نيست كه هر يك براى خود مرزى و بعد معيّنى داشته باشند ، بلكه مقصود ما : مانند اصطلاح خود آگاه و نيمه آگاه و ناخود آگاه مىباشد كه به سطوح ابتدايى و عميق تشبيه مىشود . عميقترين سطح شخصيت يا نابترين مغز شخصيت خيرجويى مىباشد .\r\n\r\nهر اندازه شخصيت قوىتر باشد وصول به اختيار آسانتر خواهد بود\r\nاين مسئله ايست كه متاسفانه با كمال بىاعتنايى از قلمرو علوم بر كنار رفته است جبرى بودن قوانينى كه در علوم طبيعى مورد بررسى قرار مىگيرد ، آن قدر جلو چشم دانشمندان را گرفته است كه بجاى آنكه بگويند : همهء اجزا و روابط طبيعت مشمول قوانين جبرى است ، مىگويند : هر كجا اسم قانون شنيديد ، فورا متوجه شويد كه كلمه اى را بر زبان\r\n","description":"","footnote":"","page_name":" 66 ","page_number":69},
  {"content":"\r\nآورده‌ايد ، كه بجايش كلمهء جبر را هم مىتواند به كار ببريد . اينان ندانسته آن همه شواهد محسوس و قاطعانه اى را كه بشر در احساس تكليف و تعهّد و اتصاف به فضيلتها و گذشت از خودخواهىها و لذايذ طبيعى دارد با دو كلمهء جبر و قانون مىخواهند ناديده بگيرند و از اين راه يك انقلاب سر به سقوط جبر را بوجود بياورند . اينان خواه بدانند و خواه ندانند ، بخواهند يا نخواهند . تا انسانى در اين كرهء خاكى وجود داشته باشد ، اختيارى هم وجود خواهد داشت كه كشف از وجود شخصيت در روى كرهء خاكى نمايد . هر چه كه اوراق تاريخ را برميگردانيم ، شخصيتهايى مىبينيم كه با بهره بردارى از اختيار با اين كه در اقليت اسفناكى هم بوده‌اند آبرويى بتاريخ داده و تاريخ بشرى را قابل تنفس اعلام نموده‌اند .\r\nبهر حال هر اندازه كه قدرت شخصيت بيشتر باشد ، از نيروى سطوح ابتدايى روان كاسته مىشود ، نه تنها كاسته مىشود ، بلكه در حوزهء فرماندهى شخصيت قرار مىگيرد . لذا ممكن است قدرت و گسترش نفوذ شخصيت به درجه اى برسد كه بر تمامى رويدادهاى برونى و درونى حاكميت مطلق داشته باشد . در اين هنگام است كه ما با يك انسان الهى روبرو مىشويم .\r\n\r\nقانون علَّيّت و كار اختيارى و تشكيكات هفتگانه\r\nما پيش از آنكه رابطه يا تكليف كار اختيارى را با قانون عليت روشن بسازيم ، لازم مىدانيم كه يك دگرگونى در به كار بردن يا تفسير قانون عليت را پيشنهاد كنيم .\r\nنخست يادآور مىشويم كه از قديمترين دورانهاى شناسايىها مربوط ، تاكنون قانون عليت از ساده ترين شكل آن گرفته تا ظريفترين و دقيقترين مفاهيمى كه در اين قانون بروز كرده است . اساسىترين پايه‌هاى ساختمان با شكوه علوم و جهانبينىها و صنايع و\r\n","description":"","footnote":"","page_name":" 67 ","page_number":70},
  {"content":"\r\nهنرها را تشكيل داده است . و با تشبيه ديگر : نفوذ قانون عليت در همهء صحنه‌هاى معرفت ، مانند نفوذ آب در تمام اجزاى درخت از ريشه گرفته تا آخرين برگش مىباشد .\r\nاين قانون عمومى يا بعبارت ديگر اين قانون قانونها با آن همه گسترش و نفوذى كه بهمهء مغزها داشته است ، با اين حال دو متفكر را نمىتوان پيدا كرد كه در همهء مسائل مربوط به اين قانون اتّحاد نظر كامل داشته باشند . كتب و آثار گذشتگان و معاصرين پر از كشاكشها و مشاجرات نرم و تند در بارهء اين قانون است . باضافهء آن همه ناآرامىها و مناقشات هفت نوع تشكيك اساسى هم به اين بحران معرفتى دامن زده ، طوفان آرامش ناپذيرى را بوجود آورده است . اين هفت نوع تشكيك بقرار زير است :\r\n\r\nتشكيك يكم\r\n- بعضى از متفكران قرون گذشته گفته‌اند : جريان رويدادهاى معين ، در دنبال رويدادهاى معين ديگر ، مربوط به يك قانون جبرى كه سلطه و اختيار خدا را بگيرد ، نمىباشد . بلكه اين تعاقب حوادثى است كه سنت خداوندى در عالم هستى بجريان انداخته و با عينكهاى مختلفى مورد شناخت و بهره بردارى انسانها قرار مىگيرد .\r\nچشمانداز اين تشكيك وسيعتر از تشكيك دوم است كه از دويد هيوم بيادگار مانده است .\r\n\r\nتشكيك دوم\r\n- از دويد هيوم متفكر انگليسى است كه مىگويد : « هيچ رابطهء ضرورى ميان علت و معلول تحقق عينى ندارد ، بلكه آنچه كه براى ما علل و معلولات ديده ميشوند ، جز تعاقب و توالى رويدادها چيز ديگرى نيستند . » وقتى كه هيوم با اين اعتراض روبرو مىشود كه : پس چرا هر رويداد معينى دنبال رويداد معينى به راه مىافتد پاسخ مىدهد كه « من نمىدانم »\r\n\r\nتشكيك سوم\r\n- از فيزيكدنان جديد نقل مىشود كه مىگويند : « رابطه عدم حتميت ميان رويدادهاى اتمى » قانون علَّيّت را با شكست قطعى مواجه مىسازد . موقعى كه باينان\r\n","description":"","footnote":"","page_name":" 68 ","page_number":71},
  {"content":"\r\nمىگويند : نشناختن دقيق معلول پس از علَّت ، يا عدم معرفت كامل در بارهء علَّت ، اخلالى به واقعيت قانون نمىزند ( جهان با شناسائى جهان فرق دارد ) پاسخ قانع كننده اى ارائه نمىدهند .\r\n\r\nتشكيك چهارم\r\n- معماى ديگرى هم اضافه شده است كه عبارت است از موضوع سنخيت ( هم سنخ بودن ) علت با معلول . با مشاهده اين كه از حقايق معين ، حقايق شبيه به آنها بوجود ميايد ، از تخم گل ، گل مىرويد و از نطفهء هر يك از جانداران فرزند هم نوع آن گفته شده است ، همواره ميان علت و معلول هم سنخ بودن شرط اساسى مىباشد . دليل اين شرط چنين بيان شده است كه : « اگر همسنخ بودن شرط نباشد ، همه چيز مىتواند از همه چيز صادر شود » و اين اتفاق امكان پذير نيست . به نظر مىرسد كه دليل مزبور ادّعاى فوق را نمىتواند ثابت كند ، زيرا در كارهايى كه از انسان صادر مىشود ، اشتياق به هدف و اراده و تصميم با خود كار صادر شده براى بدست آوردن آن هدف و وصول به آن ، هيچ سنخيتى ندارد ، زيرا هيچ يك از اجزاء علت ، كه پديده‌هاى درونى است با هيچ يك از اجزاء معلول كه پديده‌هاى برونى است ، سنخيت ندارد .\r\n\r\nتشكيك پنجم\r\n- پديده هايى كه نمىتوان با جريانات قوانين طبيعت تفسير كرد ، مانند استجابت نيايشها ، تجسيمهاى روانى كه هست را نيست و نيست را هست مجسم مىكند و خواص و آثار واقعى را در آن تجسيم شده واقعا مىپذيرد مانند اشخاص و قهرمانانى كه در نمايشنامه‌ها مجسّم ميشوند . همچنين معجزه‌ها و كرامات و غير ذلك . چنان كه ماكس پلانك نتيجه مىگيرد ، : « اين خود دليل آن است كه قبول اصل عليت از لوازم ضرورى فكر انسان بشمار نمىرود » ( 1 )  .\r\n","description":"","footnote":" ( 1 ) علم بكجا مىرود ص 160 ماكس پلانك ترجمهء آقاى احمد آرام . ","page_name":" 69 ","page_number":72},
  {"content":"\r\n\r\nتشكيك ششم\r\n- اين تشكيك تنها در بارهء اندازهء ضرورت قانون علَّيت است ، و آن اينست كه تصور اين كه ناگهان جهان طبيعت زير و رو شده و بيك شكل ديگرى جز آنكه تا كنون ديده مىشد در آمده است ، تصور سهل و ساده ايست . و بقول ماكس پلانك « اين تصور ساده ايست كه آبشار نياگارا از پايين به بالا بجريان بيافتد و در آن اطاقى كه نشسته‌ام و مشغول نوشتن چيزى هستم ، در اطاق به ميل خود باز شود و ناگهان تمام شخصيتهاى تاريخى وارد اطاق شده در برابر ميز من بايستند » ( 1 )  امّا در بارهء مربّع حتى در عالم تصور هم نمىتوانم ، يك مربع را دايره تصور كنم . ماكس پلانك در كتاب علم بكجا مىرود كه اين مطلب را ابراز داشته است ، توضيح لازم و كافى نمىدهد . به نظر مىرسد تفاوت دو تصور فوق از آن جهت است كه تصور ما در بارهء جهان طبيعت ، تصور در بارهء موضوعى خارج از خويشتن است كه بىنياز از آگاهى و ارادهء ما جريانات معينى را دنبال مىكند ، و روابط ضرورى ميان آن جريانات را ما بوجود نياورده‌ايم ، اين روابط در يك سيستم باز در جريان قرار گرفته است ، لذا امكان ذاتى و تصور خلاف آنچه كه با آن روبرو هستيم ، مانع منطقى ندارد ، در صورتى كه مربّع تصور شده در ذهن ما ، معلولى از خلاقيّت ذهنى ماست كه ضرورت مربّع بودن در ذات آن است ، لذا تصور دايره بودن آن مربّع ضدّ صريح آن مربع است كه خلق شدهء ذهن ما مىباشد .\r\n\r\nتشكيك هفتم\r\n- از لايب نيتز بيادگار مانده است . ماكس پلانك از اين فيلسوف چنين نقل مىكند : « اين جهان بر طبق نقشهء حكيمانه خالقى ساخته شده و اين خدا در هر آفريده اى قانون خصوصى و فردى وجود او را قرار داده ، بدانسان كه هر موجودى در اين جهان مستقل\r\n","description":"","footnote":" ( 1 ) همان مأخذ ص 161 . ","page_name":" 70 ","page_number":73},
  {"content":"\r\nاست و بدون تأثير موجودات ديگر تكامل پيدا مىكند و تنها تابع سرنوشت فردى خويش مىباشد . بنا بر اين مطابق عقيدهء لايب نيتز ارتباط عليتى ميان يك شيء و شيء ديگر امرى ظاهرى بيش نيست و به اين ترتيب در اين فلسفه اصل عليت از ميان مىرود » ( 1 )  .\r\nاين نظريه از يك جهت در آيه اى از قرآن ( طه آيه 50 ) در گفتگوى حضرت موسى ( ع ) با فرعون چنين آمده است : * ( « قالَ رَبُّنَا الَّذِي أَعْطى كُلَّ شَيْءٍ خَلْقَه ثُمَّ هَدى » ) * ( موسى گفت : خداى ما كسى است كه آفرينش هر چيزى را عطا فرموده ، سپس آن را هدايت فرمود )\r\n\r\nتوضيحى در بارهء روابط كلَّى سه گانه : ( طبيعى ، روانى و قراردادى )\r\nدو مفهوم جبرى و آزادى در روابط سه گانهء طبيعى و روانى و قراردادى ، با نظر به موقعيت خاصى است كه هر يك از اجزاء تشكيل دهندهء جامعه ، اشغال مىكند ، و اگر بخواهيم مسير علل و معلولات همان موقعيت را در نظر بگيريم ، خواهيم ديد دو مفهوم مزبور تغيير پيدا ميكنند و جابجا مىگردند . مثلا : در رابطهء طبيعى جبرى درون ذاتى كه رابطهء اشباع غريزهء جنسى را متذكر شده‌ايم ، اين جبر با نظر به ساختمان فيزيولوژى انسانى است كه غريزه اى بنام جنسى را در برداشته ، و هيجان و اشباع طلبى آن ، يك پديدهء كاملا جبرى است ، ولى در مرحلهء اجرا و عمل ، هر يك از نر و ماده براى انتخاب طرف ، مىتواند با آزادى اراده عمل كنند . همچنين رابطهء دفاعى كه انسانهاى يك جامعه را در مقابل آفات طبيعت يا در برابر جامعهء مهاجم بهم مىپيوندد ، با نظر به اصل دفاع از حيات كه اساسىترين اصول انسانى است ، كاملا جبرى ،\r\n","description":"","footnote":" ( 1 ) همان ماخذ ص 171 . ","page_name":" 71 ","page_number":74},
  {"content":"\r\nولى با نظر به امكان آزادى در انتخاب موقعيت خاص در گروه‌هاى متنوع مدافعان .\r\nاختيار انتخاب محفوظ مىباشد . از طرف ديگر ، همين كه طرف اشباع غريزه با يك آزادى انتخاب شد يا شخص دفاع كننده موقعيت خود را در نوعى از گروه مدافعان برگزيد ، ممكن است مشمول جبرى قوانين مرحله جديد كه خود انتخاب كرده است ، بوده باشد .\r\nبدين ترتيب مىبينيم : در هيچ رابطهء ميان انسانها در مسيرى كه از مرحلهء علَّتها شروع و رو به معلولات خاص خود حركت مىكند . نه جبر مطلق وجود دارد و نه آزادى مستمر .\r\nهمچنين است در روابط روانى ، مثلا خود رابطهء احساس همنوعى و خواص آن ، ناشى از عام جبرى است كه هر انسانى را وادار مىكند كه انسان ديگر را همنوع خود بداند ، سپس مرحلهء احساس خواص همنوعى فرا مىرسد كه با كميت و كيفيتها و شرايط مختلف ، بطور اجبار در انسانها بوجود مىآيد و آن گاه از نظر حركت مطابق احساس مزبور از نظر تطبيق و برگزيدن راه عمل ممكن است آزادىهايى براى رنگ آميزى و يا اجراى مزبور وجود داشته باشد ، به همين ترتيب است روابط هموطنى همنژادى ، همعقيدتى ، هم فرهنگى . . عامل جبرى اين روابط از برون ذات سرچشمه مىگيرد ، به اين معنى كه جايگاهى بعنوان وطن و انسانهايى بعنوان مشترك در نياكان ، بيرون از ذات يك فرد يا گروهى از انسانها وجود دارد . پس از رسيدن انسان به دورهء رشد و بلوغ ، اين رابطه از خارج از ذات بر او تحميل مىشود . او احساس مىكند كه وطن دارد و هموطنانى ، نژادى دارد و همنژادهايى . همچنين عقايد و ايده‌ها كه پيش از آنكه او وارد صحنهء گيتى شود ، يا در زمان زندگى او ، ولى بدون دخالت اختيار او در جامعه حكمفرما مىباشد . او يا بطور آگاه يا ناخود آگاهانه در آن عقايد و ايده‌ها غوطه ور مىشود ، حتى گاهى با احساس مقاومت درونى در برابر آن عقايد مجبور مىشود كه مسير حيات خود را در مسير همان عقايد قرار بدهد . از همين نوع است فرهنگ يك جامعه كه خواه ناخواه جزء تشكيل\r\n","description":"","footnote":"","page_name":" 72 ","page_number":75},
  {"content":"\r\nيافتهء جامعه را متاثر مىسازد و محكوم خود مىنمايد . ولى با اين حال اين روابط هم مانند روابط طبيعى ممكن است مىدانى به آزادى ارادهء جزء متشكل كنندهء جامعه باز كند . هر يك از روابط سه گانهء كلى ( طبيعى ، روانى ، قراردادى ) با نظر به انواع حركت و تحول بر سه قسم عمده تقسيم مىگردند : روابط سه گانه با نظريه حركت و تحول : 1 . حركت رو به پيشرفت و سازندگى مانند حركت رو به توليد مثل در رابطهء جنسى و حركت در رابطهء دفاعى براى تحصيل قدرت و حركت به سوى پيشرفت تمدنى و فرهنگى .\r\n2 . حركت رو به تخريب و انهدام : مانند حركت سرازيرى تمدنها و فرهنگ جوامع .\r\n3 . حركت در مسير نسبتا ثابت : مانند تغييرات جزئى در روابط فرد با فرد و با جامعه .\r\nاين اقسام با نظر به جبر و آزادى در حركات و تحولات به شش نوع عمده تقسيم مىگردند :\r\n\r\nجبر و آزادى در حركات سه گانه\r\n\r\n1 . حركت جبرى رو به پيشرفت\r\nبا دو علت ممكن است حركت به سوى پيشرفت جبرى بوده باشد : يك - طبيعت انسانى با داشتن نيرويى مهم بنام احساس احتياج بيشتر و نيرويى ديگر بنام كنجكاوى و جوشش محسوس براى گستردن ابعاد خود به عالم هستى ، علاقهء خاصى به پيشرفت نشان مىدهد .\r\nدو - رقابتهايى كه انسانها در عرصهء زندگى چه در قلمرو جامعهء خويشتن ميان\r\n","description":"","footnote":"","page_name":" 73 ","page_number":76},
  {"content":"\r\nافراد و گروه‌ها و چه در مقابل جوامع ديگر ، دارند ، يكى از دو عامل اساسى براى پيشرفت جبرى مىباشد . وجود اين دو علَّت يا يكى از آن دو ، بايستى بعنوان دو عامل جبرى روانى تلقى گردد ، زيرا عامل يكم از درون ذات ، دومى از ارتباط انسانها با يكديگر و صفآرايى در مقابل منافع و مضار ناشى مىگردد . البته اين نكته هم پوشيده نيست كه اگر چه عامل رقابت جنبهء ثانوى دارد ، ولى از نظر اهميت اگر بيش از عامل يكم نبوده باشد ، قطعا كمتر از آن نخواهند بود .\r\n\r\n2 . حركت آزادانه رو به پيشرفت\r\nمسلم است كه حركت آزادانه رو به پيشرفت آگاهانه مخصوصا در آن هنگام كه پيشرفت به برداشتن موانع قوى نيازمند بوده باشد ، تنها از اوصاف افراد رشد يافته و فقط از قدرت فكرى و عظمت وجدانى آنها برمىآيد . امّا اكثريت جامعه هر حركتى كه داشته باشد ، چه رو به پيشرفت و چه رو به تخريب و انهدام ، همواره ناخود آگاه و همراه با كششهاى جبرى مىباشد . لذا اتّفاقى نبوده است كه ما تاكنون در شمارش پرچمداران آزاد تمدنها و عوامل آنها در هيچ دوره اى نمىتوانيم از شماره انگشتان تجاوز كنيم ، زيرا احتياجى به بحث و استدلال براى اثبات اين حقيقت نداريم كه بارور ساختن نهال درونى آزادى در امتداد زندگى پرفراز و نشيب و غوطه ور در صدها عوامل تمايلات منحرف كننده كاريست بس دشوار .\r\n\r\n3 . حركت جبرى رو به تخريب و انهدام\r\nاين حركت بر دو نوع است :\r\n\r\nنوع يكم\r\n- اگر قدرت مادّى و نفوذ ايدئولوژيكى جامعه اى كه آن جامعه را در موقعيت معينى از تمدن و فرهنگ قرار داده است ، مورد هجوم و دستخوش قدرت مادّى و نفوذ ايدئولوژى جامعهء ديگرى قرار بگيرد ، قاعدهء عمومى اينست كه حركت جامعهء مورد هجوم رو به تخريب و انهدام خواهد رفت . بعضى از جامعه شناسان گمان ميكنند : قاعدهء مزبور مخصوص به دورانهاى پيش از تحولات سه قرن اخير بوده است ، زيرا در سه قرن اخير ملل و جوامع\r\n","description":"","footnote":"","page_name":" 74 ","page_number":77},
  {"content":"\r\nمغلوب با قطع نظر از عوامل جبرى كه موجب پيروزى جوامع غالب شده است ، خود جوامع مغلوب از قدرتها و مشخصات فرهنگى مخصوص به خود برخوردار مانده‌اند ، لذا نمىتوان گفت كه قرار گرفتن يك جامعه تحت تأثير قدرت مادى و نفوذ ايدئولوژيكى جامعهء ديگر جامعهء ضعيف را رو به تخريب و انهدام خواهد داد .\r\nاشتباه اين جامعه شناسان در اينست كه از خواصّ اصل تنازع در بقا كه دامنگير طبيعت معمولى بشر است ، غفلت ورزيده‌اند ، زيرا تفاوتى ميان فرد غالب و فرد مغلوب ، و جامعهء پيروز و جامعه اى كه احساس ضعف و شكست مىكند ، وجود ندارد . معناى حركت رو به تخريب آن نيست كه جامعه همه چيز خود را از دست مىدهد و آگاهانه راه زوال و فنا را پيش مىگيرد ، بلكه مقصود از حركت رو به تخريب ، از دست دادن حسّ استقلال و امتياز وجودى است كه حتى در عاليترين امكان بهره بردارى از امتيازات زندگى موجب احساس شكست و حقارت است . اين قاعده تنها در يك مورد نمىتواند جريان داشته باشد و آن مورد عبارت است از اين كه قدرت مادى و اعتلا و امتياز جامعهء پيروز بر اساس انسانيت مشترك استوار شود ، به اين معنى كه جامعهء قدرتمند ، تكيه بر اصل تنازع در بقا را كنار گذاشته و جامعهء ضعيف را مانند اجزاء تشكيل دهندهء جامعهء خويشتن تلقى كند ، اگر چه در نژاد و رنگ و مليّت و ايدهء مخصوص در عرصهء حيات متفاوت بوده باشند . مسلم است كه چنين حالت انسانى بر آن پايه‌هاى اخلاقى شالوده ريزى خواهد شد كه تنها به يك موجود برين ( خدا ) كه همگان در وابستگى به او مشتركند ، متكى مىباشد .\r\n\r\nنوع دوم\r\nاز حركت جبرى رو به تخريب : همان حركت محسوس رو به تخريب محسوس است كه در گذرگاه تاريخ براى تمدنها و فرهنگها پيش آمده است ، مانند حركت رو به تخريب تمدن يونان و رم و بيزانس و مصر و بين النهرين . . . اين گونه حركتهاى رو به\r\n","description":"","footnote":"","page_name":" 75 ","page_number":78},
  {"content":"\r\nتخريب ناشى از فساد گردانندگان تمدن و فرهنگ مىباشد ، يعنى بدون آنكه جوامع ديگرى با عامل قدرت آنها را به سرازيرى سقوط بكشاند ، از درون خود آن تمدن يا فرهنگ سستىها و شكستگىها بوجود مىآيد . خطر اين حركت تخريبى شديدتر از نوع يكم مىباشد ، زيرا عامل حركت تخريبى نوع يكم خارجى بوده و تا مدّت نامحدودى با عامل مقاومت درونى گردانندگان تمدن و فرهنگ ضعيف روياروى قرار مىگيرد و چه بسا كه همان عامل مقاومت تدريجا تشديد شده و بكمك حوادث تاريخى خود را از انهدام و شكست قطعى نجات بدهد .\r\n\r\n4 . حركت آزادانه رو به تخريب و انهدام\r\nدر حركت آزادانه رو به پيشرفت ، گفتيم كه اكثريت جامعه در هر گونه حركت و تحولى كه قرار بگيرد ، چه رو به پيشرفت و چه رو به تخريب ، همواره محروم از آگاهى و اختيار مىباشد و افرادى كه از آزادى در حركت و تحول برخوردار ميشوند ، در اقليّتى هستند كه حتى مىتوان گفت : در هيچ دوره اى از شمارهء انگشتان تجاوز نمىكند . در حركت تخريبى هم افرادى كه با احساس آزادى و هشيارانه تن به حركت تخريبى بدهند ، كاملا در اقليت خواهند بود . تفاوتى كه ميان دو اقليت ( اقليت آزاد در حركت پيشرفتى و اقليت آزاد در حركت تخريبى ) وجود دارد ، اينست كه اقليت آزاد در حركت پيشرفتى . خردمندترين و با فضيلتترين افراد جامعهء خود مىباشند و اقليت آزاد در حركت تخريبى مضر ، نادانترين و بىشرافتترين افراد جامعه را تشكيل مىدهند .\r\n\r\n5 . حركت جبرى در مسير نسبتا ثابت\r\nمقصود ما از اين حركت ، عبارت است از جريان عادى روابط سه گانهء كلَّى ( طبيعى ، روانى ، قراردادى ) كه تحت تأثير عوامل دگرگون كنندهء بيرونى و درونى قرار نگرفته باشد ولى مسلم است كه هيچ جامعه اى مخصوصا در حال ارتباط با جوامع ديگر نمىتواند از نوعى دگرگونى تكاملى يا سقوطى يا دگرگونى\r\n","description":"","footnote":"","page_name":" 76 ","page_number":79},
  {"content":"\r\nتغييرات كيفى بر كنار بماند ، به همين جهت است كه كلمهء نسبتا را اضافه نموده و گفتيم : در « مسير نسبتا ثابت » دگرگونىهايى كه در مجراى مسير نسبتا ثابت به جريان مىافتد ، ممكن است در سطح محسوس جامعه چشمگير نباشد ، ولى بدون ترديد خاصيت و اثر خود را تدريجا و با پيش آمدن عوامل مناسب وارد سطح محسوس جامعه خواهد گشت . اين حركت را بدان جهت جبرى ناميديم كه عوامل ثبات و استقرار داراى ريشه‌هاى محكم در جامعه بوده و عوامل برونى يا درونى در سطح محسوس يا بعبارت ديگر در متن جامعه تاثيرى ندارد . اين نكته را هم مىدانيم كه افراد يا گروه‌هاى محكوم به جبر در حركتهاى نسبتا ثابت ، اكثريت را تشكيل مىدهند ، نه عموم و مطلق افراد و گروه‌هاى جامعه را ، زيرا هيچ جامعه اى در هيچ دورانى بدون انسانهاى آزاد ديده نشده است و پس از اين هم بوجود نخواهد آمد .\r\n\r\n6 . حركت آزادانه در مسير نسبتا ثابت\r\nآن قسم از روابط متحرك در مسير نسبتا ثابت كه از آزادى برخوردارند ، بر سه نوع تقسيم ميشوند : نوع الف - آزادگان تكامل يافته كه در آخر مبحث « حركت جبرى در مسير نسبتا ثابت » متذكر شديم . آنان همواره در اقليّت اسف انگيزى هستند .\r\nنوع ب - افراد و گروه هايى هستند كه رضايت و خشنودى آنان به وضع نسبتا ثابت موجب احساس آزادى شده است . در حقيقت آنان از آن آزادى محدود و با كيفيت معين برخوردارند كه خودشان آن را تصور نموده و براى خود ساخته‌اند .\r\n\r\nروابط موجود در يك جامعهء باز ، با روابط موجود در ساير جوامع\r\nمجموع روابط طبيعى و قراردادى و روانى يك جامعهء به جهت باز بودن سيستم آن ، در مقابل مجموع روابط جامعه‌هاى ديگر مانند رابطهء يك فرد با موجوديت باز در مقابل\r\n","description":"","footnote":"","page_name":" 77 ","page_number":80},
  {"content":"\r\nساير افراد و گروه‌هاى جامعه خويش مىباشد . تاثير و تأثر حركت در چنين جوامع باز داراى اقسام زير خواهد بود : ارتباط با ساير جوامع : 1 . ارتباط با يك جامعهء ديگر 2 . ارتباط با جوامع يك قارّه .\r\n3 . ارتباط با همهء جوامع هر يك از ارتباطهاى سه گانه با نظر به نوع حركت و تاثير و تاثر بر دو قسم عمده تقسيم مىگردد : يك - حركت و تأثير و تأثر كيفى دو - حركت و تأثير و تاثر كمّى در نتيجه ارتباط مورد بحث به شش قسم زير در مىآيد : 1 . ارتباط يك جامعه با جامعهء ديگر كه موجب حركت و تأثير و تأثر كيفى مىباشد مانند دگرگونى در تمدن و فرهنگ و اقتصاد .\r\n2 . ارتباط يك جامعه با جامعهء ديگر كه موجب حركت و تأثير و تأثر كمى مىگردد ، روابط در اين قسم نتيجه اى جز گسترش ابعاد طرفين نخواهد داشت ، چنين ارتباطى بىشباهت به افزايش جمعيت يك جامعه نيست . البته با در نظر داشتن ابعاد و غيره ، اين حقيقت كه هرگز دو جامعه اى نمىتوانند از همهء جهات و با همهء خصوصياتى كه دارند ، آن اندازه مساوى باشند كه ارتباط يكى با ديگرى از حدّ افزايش جمعيت يك جامعه تجاوز نكند ، اين قسم از ارتباط حالت استثنايى خواهد داشت .\r\n3 . ارتباط قارّه اى كه موجب حركت و تاثير و تأثر كيفى مىباشد . اين ارتباط زمينه با وحدت جغرافيايى منظور مىشود كه به تنهائى نمىتواند سرنوشت تفاعلات و حركات\r\n","description":"","footnote":"","page_name":" 78 ","page_number":81},
  {"content":"\r\nدگرگون كنندهء ارتباطات را مشخص نمايد . هم سطحى قارّه اى بىشباهت به هم سطحى ميهنى يك جامعه نيست . هيچ يك از اين هم سطحىها نمىتواند معرف ماهيت هر يك از افراد و گروه‌هاى جامعه و يا قارّه بوده باشد . ما در طول تاريخ شاهد اساسىترين اختلافات ميان جوامع يك قارّه بوده‌ايم . همچنان كه اختلاف اساسى افراد و گروه‌هاى يك جامعه را بطور واضح مىبينيم . به همين جهت است كه تحول و تأثير و تأثر كيفى در روابط قارّه اى نه تنها امكان پذير است بلكه واقعيت عينى آن را اثبات مىكند .\r\n4 . ارتباط قاره اى كه موجب حركت و تأثير و تأثر كمّى مىباشد . چنان كه در قسم دوم متذكر شديم ، هيچ دو يا چند جامعهء تعيّن يافته اى ديده نشده است كه برقرارى روابط ميان آنها شبيه افزايش جمعيت در يك جامعه بوده و تنها موجب گسترش كمّى روابط بوده باشد ، اكنون اين نكته را اضافه مىكنيم كه حتى دگرگونىها و تاثير و تاثرهاى ناشى از افزايش جمعيت در يك جامعهء معين هم نمىتواند منحصر به كميّت بوده ، بطور قطع موجب دگرگونىهاى كيفى خواهد بود . روابط مردم با افزايش و كاهش جمعيت از نظر مسائل اقتصادى و فضاى فرهنگى و غيره تغيير مىپذيرد ، چه رسد به پيوستگى ميان جوامع گوناگون كه بهر حال اختلافات فراوانى از ناحيهء عوامل جغرافيايى ، تاريخى ، اقتصادى آداب و رسوم دارا مىباشد .\r\n5 . ارتباط با همهء جوامع كه موجب حركت و تأثير و تأثر كمّى مىباشد ، اين ارتباط هم چنان كه در اقسام بالا متذكر شديم ، تنها در تصورات ذهنى مىباشد ، نمىتواند تحقق عينى داشته باشد .\r\n6 . ارتباط با همهء جوامع كه موجب حركت و تأثير و تأثر كيفى مىباشد . اين گونه ارتباط كه در دورانهاى اخير در حال پيشرفت دائمى و تدريجى است ، معلول عوامل وسايل ارتباطى بسيار با اهميت است كه كم كم جوامع را به صورت يك جامعه در مىآورد\r\n","description":"","footnote":"","page_name":" 79 ","page_number":82},
  {"content":"\r\nكه داراى هزاران شهرهاى متنوع و جدا از هم مىباشد .\r\n","description":"","footnote":"","page_name":" 80 ","page_number":83},
  {"content":"\r\n\r\nمسائل چهارگانه اى كه از ابراز حكم قاطع در بارهء مبانى حياة جوامع جلوگيرى مىنمايد\r\n\r\n1 . ارتباط هر جامعه با جوامع ديگر كه امروزه با اشكال متنوع حكمفرماست\r\nامروزه هيچ يك از جوامع دنيا را به تنهايى و با قطع نظر از ساير جامعه‌ها نمىتوان بررسى كرد . هر يك از ملل با كميّتها و كيفيتهاى مختلفى با ساير ملل در حال پيوستگى است . لذا بطور قطع مىتوان گفت : كه فرانسه چنين است ، چون آلمان چنان است ، انگلستان چنين است ، چون فرانسه و آلمان چناناند و با همين ملاك مىتوان حكم مزبور را تعميم داده و گفت كه غرب چنين است ، چون شرق چنان بوده و يا هست و بالعكس .\r\nاين وابستگى از جنبه‌هاى گوناگون مانند فرهنگ و مسائل اقتصادى و ايدئولوژيكى برقرار شده است . به همين جهت است كه شناسايى جامعه اى بعنوان فرانسه ، اتريش ، آلمان شبيه به شناسايى يكى از عناصر شيميايى است كه با عناصر ديگر تفاعل يافته و در عين حال يك يا چند خاصيت شخصى خود را از قرار گرفتن در مجراى تفاعل باز داشته است ، ولى اين خواص شخصى در مقابل جنبه‌هاى تفاعل يافتهء آن عنصر ناچيز است ، اگر چه در ظاهر با اهميت تلقى مىشود ، مانند پاىبند بودن به سنّتهاى ديرينه در انگلستان . اين پاى بند بودن در مجراى بايستگىهاى حيات جهانى در حال ارتباط با ساير جوامع ، بعنوان يك عنصر فعّال و جدا كنندهء انگلستان از ساير جوامع اروپايى و جهانى مطرح نمىگردد .\r\n\r\n2 . انسانها گام بزندگى مىگذارند و از صفر شروع ميكنند\r\nاين مسئله ايست كه به قدر يك صدم ساير مسائل انسانى جلب توجه نمىكند ، ولى از يك نظر با اهميتترين همهء آن مسائل است . نخست بايد بدانيم كه معناى « انسان از صفر شروع مىكند » چيست ما نمىخواهيم بگوييم : هر انسانى كه از مادر متولد مىشود ، مانند يك آيينهء بىرنگ و بىنقش و نگار است كه جز يك قطعه شيشهء صيقلى چيزى نيست ، يا مانند يك استكان آب است كه جز دو عنصر تفاعل يافته چيز ديگرى نيست . بلكه\r\n","description":"","footnote":"","page_name":" 81 ","page_number":84},
  {"content":"\r\nمىگوييم : هر انسان در هر نژاد و جامعه و با هر عامل وراثتى كه زندگى خود را در اين دنيا آغاز مىكند ، در مقابل عوامل محيطى و تعليم و تربيتى كه گريبانش را خواه ناخواه و آگاه و ناآگاه خواهد گرفت ، نقطهء شروع پذيرشهاست كه مانند زمين ناكشته براى كشتكارهاى گوناگون آماده مىباشد .\r\n\r\nدليل يكم\r\nانعطاف پذيرى افراد انسانى به مقتضيات محيطهايى كه مخصوصا در دوران كودكى و جوانى كه از زادگاه خود جدا شده و به آن محيطها وارد مىشود و زندگى مىكند ، از روشنترين دلايل مدّعايى است كه متذكر شديم . بنا بر اين اگر هم تولد انسانها از پدر و مادر معين كه حامل خصوصيات عضوى و روانى مشخصى مىباشد ، تعيّن خاصى به آنها مىبخشد . با اين حال آن خصوصيات منتقل شده مىتواند با محيط و تعليم و تربيتهاى موافق يا مخالف توجيه شده و در صورت مخالفت عوامل محيطى و تعليم و تربيتى فلش و شخصيت ديگرى به خود بگيرد . در نتيجه اگر شخص جامعه شناس از روى آمار و قراين صد در صد بتواند پديدهء معينى را در يك جامعه مانند ايران ، تركيّه ، اتريش مثلا بدست بياورد ، باز نمىتواند بيش از اين معنى را ادّعا كند كه پديدهء مفروض در فلان جامعه كه با فلان شرايط و اوضاع در جريان است قابل مشاهده است . امّا اگر بخواهد همان پديده را به طبيعت انسانهاى جامعهء مورد بررسى يا به اعماق تاريخ و خصوصيتهاى نژادى و ايده ئولوژيكى آن جامعه مستند بسازد ، بدون ترديد راه خطا و غلط را در پيش گرفته است ، زيرا طبيعت انسانى و نژاد و محيط و ايده ئولوژى آن جوامع قرنهاى بسيار طولانى متحد بوده در صورتى كه تحولات فراوانى به آن جوامع عارض شده است .\r\n\r\nدليل دوم\r\n- اگر چنين بود كه هر جامعه و ملَّتى مانند مجموعه اى از آجرهايى كه همهء آنها از يك نوع مادهء خاكى ساخته شده و در يك نوع كورهء آجر پزى پخته شده باشند ، مىبايست هيچ گونه اختلاف در فعاليتهاى روانى نداشته باشند ، در صورتى كه اگر عوامل\r\n","description":"","footnote":"","page_name":" 82 ","page_number":85},
  {"content":"\r\nجبرى ثانوى ، افراد انسانى را به حال خود رها كند ، خواهيم ديد در هر جامعه اى نمونه هايى از هر گونه وضع روانى كه در جوامع ديگر وجود دارد ، ديده مىشود . اين موضوع در افرادى از جوامع كه بيطرفانه به انديشه‌ها و تعقلهاى انسانى مىپردازند بطور فراوان قابل مشاهده مىباشد . به اين معنى كه ما شاهد هر گونه فعاليت روانى در جوامعى كه از نظر عقبماندگى و پيشرفت نزديك بهمديگر هستند ، مىباشيم . آيا فعاليت روانى متفكران ايرانى در بارهء اهميت قدرت و زيبايى و احتياج ، با فعاليت روانى متفكران مصرى ، تفاوتى دارد آيا كدام يك از متفكران اين دو جامعه در اصول بنيادين مفاهيم مزبور با يكديگر اختلاف دارند آيا ممكن است متفكران دو جامعهء انگلستان و آلمان مثلا در لزوم فرهنگ فعال و اقتصاد بارور ، با يكديگر اختلاف داشته باشند آنچه كه عامل دو گانگى و اختلاف دو جامعه با يكديگر مىباشد ، زمينه‌هاى ثانوى محيط خاص و نژاد معين و سرگذشتهاى تاريخى است كه آن دو را از نظر شكل و كيفيت از يكديگر تفكيك مىنمايد .\r\n\r\nدليل سوم\r\n- قرنها مىگذرد كه كتابهايى در جهانبينى و علوم انسانى مانند بيولوژى و فيزيولوژى و پسيكولوژى در شرق نوشته مىشود و به غرب منتقل مىگردد و بالعكس در غرب نوشته مىشود و به شرق منتقل مىگردد ، و محتويات اين كتابها و آثار با قطع نظر از خصوصيات ثانوى شرق و غرب مورد بهره بردارى قرار مىگيرد . من كه يك فرد شرقى هستم محتويات بينوايان ويكتور هوگو و جنگ و صلح تولستوى و درياچهء لامارتين را آن چنان تلقى ميكنم كه گويى در جامعهء شرقى نوشته شده و بازگو كنندهء اصول و رويدادهاى انسان شرقى مىباشد ، از طرف ديگر نيكلسون غربى مثنوى جلال الدين مولوى و گوته ديوان حافظ را چنان عاشقانه شرح و توضيح مىدهند كه گويى همهء محتويات مثنوى و ديوان حافظ مربوط به جامعهء غربى مىباشد . موريس باريس مولوى شرقى را چنين\r\n","description":"","footnote":"","page_name":" 83 ","page_number":86},
  {"content":"\r\nتلقى مىكند : « مولوى شاعر نيست ، روح است ، نور است ، موسيقى است ، عشق است ، عطر است .\r\nكتاب او يك كتاب ساده نيست ، اصلا كتاب نيست ، سحر و جادوى مجسم است ، درس عشق شادى ، روشنايى است كه به صورت اوراق مدوّن در آمده است . براى من كه شاعران را پيامبران دنياى فروغ و اشتياق مىدانم ، شرح حال هيچيك از اين پيامبران آسمانى با شرح حال مولوى برابرى نمىكند . از وقتى كه من بزندگى مولوى آشنا شده‌ام ، بزرگترين پايه‌هاى ادبى دنياى غرب از دانته تا شكسپير ، گوته - هوگو ، بنظرم طفلان مكتبى مىآيند » ( 1 )  از اين پديدهء معرفتى و الا ، بايستى جامعه شناس بداند كه احساس امتيازات غربى در اين دوران ، مانند احساس امتيازات شرقى در دورانهاى گذشته و آينده ، احساسى در بارهء امتيازات انسانى است ، نه يك نژاد معين ، و در بارهء تولد يافته در كرهء خاكى است نه نيمكرهء شمالى و جنوبى و شرقى و غربى .\r\nپس اين كه با اصرار تمام مىگوييم : هر انسانى آغاز زندگى خود را از صفر شروع مىكند ، مبالغه نمىكنيم ، زيرا از هر طرف كه مىنگريم ، مىبينيم : انسانها تنها با هويت انسانى به دنيا مىآيد ، و اختلاف طبيعى آنان در آن حدّ نيست كه آنان را موجودات متنوع و متباين بسازد ، بلكه بايستى آن اختلافات ممتازترين عامل اختلاط و تفاعل و تكامل تلقى شود . بنا بر اين آن جامعه شناسانى كه مىخواهند جوامع انسانى را قطعه قطعه كرده و براى هر يك جامعه شناسى معينى را به راه بياندازند ، باضافه اين كه روح عمومى و وابستهء آن جامعه را با ساير جوامع ناديده مىگيرند ، بررسى خود را در موضوعى كه با دست خويشتن ساخته و پرداخته‌اند ، انجام مىدهند و چون عناوين علمى آنان يك امضاى\r\n","description":"","footnote":" ( 1 ) تمايزات روحيات شرق و غرب ص 69 آقاى دكتر حسن پزشكزاد . ","page_name":" 84 ","page_number":87},
  {"content":"\r\nتصديق شده به صحت گفته هايشان مىباشد ، لذا تشخيص تنوع و تباين جامعه‌ها كه بوسيلهء آنان صورت مىگيرد ، از درك و تشخيص تجاوز كرده جنبهء تلقين تنوع و تباين به جوامع را به خود مىگيرد و بعبارت روشنتر مىگويند : جوامع انسانى متباين باشند . اساسىترين و مفيدترين كارى را كه اينان مىتوانند انجام بدهند ، اينست كه شرايط و عوامل ثانوى هر جامعه اى را اگر چه از باستانىترين دورانهاى تاريخى آن جامعه بوده باشد ، بدست بياورند و آن گاه پديده‌ها و روابط اجتماعى و اشكال فعاليتهاى روانى و نظم زندگى آن جامعه را مورد بررسى قرار دهند .\r\n\r\n3 . وجود عنصر مخصوصى بنام مىخواهم در محور اساسى هر جامعه اى كه از انسانها تشكيل يافته است .\r\nهر اندازه كه تشكل جمعى انسانها قوىتر و همه جانبه تر بوده باشد ، تمايلات شخصى اجزاء تشكَّل يافته لزوما به تقليل مىرود ، زيرا ماهيت تشكَّل جمعى چنين خاصيت را در درون خود مىپروراند كه فرديت افراد تحت الشعاع هدفها و عوامل و مسير تشكَّل جمعى قرار بگيرد . و اگر انديشه و يا تمايلى در يك يا چند جزء از اجزاء متشكل بوجود بيايد ، اگر در مسير همان تشكَّل نمودار گردد ، موجب تقويت سيستم تركيب يافته شده ، به همان اندازه خنثى بودن ساير پديده‌هاى فرديت را كه موافق مسير مزبور نبوده باشد ، ايجاب خواهد كرد . و اگر در مسير آن تشكل قرار نگيرد ، اگر عوامل ما فوق آن سيستم حمايتى از آن انديشه و تمايل نكند يا راهى براى آن باز ننمايد ، كوشش خواهد شد از فعاليت آن تمايل و انديشه جلوگيرى شود ، يا حدّاقل جنبهء مخالفت آن انديشه و تمايل با سيستم مفروض حالت تصادم به خود نگيرد . اينست قاعدهء تشكل جمعى انسانها .\r\nولى با اين حال آنجا كه صحبت از انسان است ، بايستى هواى قوانين جبرى فيزيكى و رياضى را از مغز بيرون كرد ، ما در طول تاريخ شاهد بر هم خوردن قانون مزبور تشكل بوده‌ايم ، يعنى هيچ سيستمى حتى آن سيستم كه در نهايت تركيب و اتحاد بوده باشد ، از\r\n","description":"","footnote":"","page_name":" 85 ","page_number":88},
  {"content":"\r\nدستبرد سه عامل مهم كه ذيلا بطور اختصار گفته مىشود ، در امان نخواهد بود : 1 . عامل قدرت انديشه و يا تمايل جزئى كه در خود سيستم جايگير است ، زيرا هيچ تشكَّلى نمىتواند همهء موجوديت انسانى را به آن اندازه در خود هضم نمايد كه به شكل يك جزء فيزيكى ناخود آگاه و بىاختيار محض در آيد . اگر چنين چيزى در تشكَّلهاى جمعى انسان امكان پذير بود ، تاريخ بشرى هيچگونه تحولى را جز در قلمرو سيستم تشكل يافته به خود نمىديد . حتّى امروزه كه ، نيمهء دوم قرن بيستم است ، هيچ جامعه اى سراغ نداريم كه بتواند انسانها را در سيستمهاى متشكل خود آن چنان هضم نمايد كه براى هيچ فردى تمايل و انديشه اى در خلاف مسير و هدف و عوامل تشكل وجود نداشته باشد .\r\n2 . ارتباطات جوامع و ملل با يكديگر كه بدون ترديد سيستمهاى عالى هر جامعه اى را در معرض ورود انديشه و تمايل از جوامع ديگر قرار مىدهد ، وسايل ارتباطات ملل روز بروز دقيقتر و وسيعتر مىگردد ، و يا همين وسايل است كه هيچ تشكلى نمىتواند از ورود اطلاعات كم و بيش از ديگر جوامع جلوگيرى مطلق به عمل مياورد . بلى چگونگى زندگى اجتماعى را مىتوان به صورتى مطلوب و منطقى قرار داد كه اطلَّاعات وارده از جوامع ديگر نتواند در اذهان اكثريت مردم انديشه و تمايل خاصى بوجود بياورد . امروزه در مغرب زمين ساختمانهاى با شكوه و مجلل ، نظم و انضباط در شئون زندگى ، امتيازات علمى و هنرى تجسم يافته بر در و ديوار جوامع غربى و سايه اى از پيروزىهاى گوناگون ، نه تنها مىتواند از بارور شدن انديشه‌ها و تمايلات شخصى و مخالف جلوگيرى كند ، بلكه آن قدرت شگفتانگيز را هم بوجود آورده است كه انسانها را از بررسى خويشتن و خودشناسى و خوديابى جلوگيرى نمايد ، و بعلاوه اين دو ، كار ديگرى را هم\r\n","description":"","footnote":"","page_name":" 86 ","page_number":89},
  {"content":"\r\nانجام بدهد كه عبارت است از تنها زيستن هر يك از افراد جوامع مغرب زمين در تشكَّلهاى گوناگون .\r\n3 . عوامل و رويدادهاى محاسبه نشده كه به محاسبات منطقى مديريتهاى اجتماعى و متفكران عالى مقام وارد نمىشود ، مانند اكتشافات جديد در قلمرو تكنيك و علوم و جهانبينىهاى تحقيقى كه مولود بارقه‌هاى فكرى نوابغ مىباشد .\r\nدر نتيجه اين عامل سوم هم كه با اصطلاح مىخواهم ( شامل انديشه و تمايلات هميت انسانى ) تعبير كرديم ، هشدار دهندهء مهمى براى جامعه شناسان است كه اعتبار و ارزش معلومات آنان را در نمودهاى عينى و چشمگير منحصر مىسازد و در حقيقت جز توصيف و تعريف از قلمرو و معلومات و استنتاجات محدود مشاهده معلول و حد اكثر بضميمهء عوامل نزديك و محسوس چيز ديگرى نخواهد بود .\r\n\r\n4 . عامل بازيگرى و تماشاگرى\r\n\r\nجامعه شناس در قلمرو جوامع\r\nاساسىترين آفت جامعه شناسى واقعى ، اين عامل چهارم است كه اگر از دخالت آن ، كاملا جلوگيرى نشود ، براى شمردن جامعه شناس حقيقى ، پنج انگشت يكدست ، اگر زياد نباشد ، كم نخواهد بود . نخست توضيح مختصرى در بارهء اين عامل بيان مىكنيم و سپس به اصل مسئله مىپردازيم . ( 1 )  مقصود از تماشاگرى در ارتباط معرفتى با يك موضوع ، عبارت است از درك و\r\n","description":"","footnote":" ( 1 ) مقدارى از اين مبحث در گذشته مطرح شده است و اين مسائل بضميمهء آن بايد مورد بررسى قرار بگيرد . ","page_name":" 87 ","page_number":90},
  {"content":"\r\nدريافت آن موضوع بدون دخالت وسايط ديگر معمولا وقتى كه كتاب يا ميز يا قلم را بوسيلهء حسّ بينايى مىنگريم ، مىگوئيم : كتاب يا . . . را مىبينم و آن را درك مىكنم . اين بينايى ابتدايى را با اصطلاح تماشاگرى بيان مىكنيم ، به اين معنا كه من درك كننده موضوعى را بدون كمترين تصرف در آن موضوع مورد تماشا و درك قرار داده‌ام . براى درك و دريافت جهان عينى و جهان درونى اين گونه بينايى محض منتهاى ايده آل معرفتى مىباشد ، يعنى نهايت مطلوب ما اينست كه اشياء برونى و درونى را آن چنان كه هستند مورد تماشا و درك قرار داده و يقين داشته باشيم كه آنچه را كه درك كرده‌ايم ، خود آن است ، نه اين كه درك شده چيزى است مخلوط با خواص وسايل درك و تماشاى ما . ولى ما در جهان معرفت هرگز بچنين درك و تماشاى محض موفق نمىشويم ، اگر چه ضرورىترين و ايده آلترين آرمان ما مىباشد ، زيرا عامل دركى كه ما در اختيار داريم ، چه عوامل طبيعى مانند حواس طبيعى ما ، و چه عوامل ساخته شده با دست ما براى شناسايىهاى دقيقتر و اطمينان بخشتر مانند ميكروسكپ و تلسكوپ و ساير وسايل عالى ، هر چه باشد مانند دالانى براى عبور آن موضوع درك شده به ذهن ما مىباشد ، موضوع در حال عبور اين دالانها با وضع معينى از نظر كميت و كيفيت ، تعين پيدا مىكند . اگر پنكهء برقى در حال سرعت حركت از دالان چشم به ذهن ما عبور كند ، قطعا به شكل دايره عبور خواهد كرد و يا اگر هم خاصيت چشم تأثيرى در نمايش دايره اى پنكه نداشته باشد ، ذهن منعكس كنندهء ما ، آن را دايره منعكس خواهد كرد . دستگاه هايى كه براى بدست آوردن شناسايىهايى دقيقتر و عالىتر به كار ميافتند . با داشتن ماهيت و خواصّ معينى است كه براى بدست آوردن شناسايى عالىتر انتخاب ميشوند ، گرما سنجهاى معمولى براى نشان دادن درجهء حرارت تاثر معينى از خود نمودار مىسازد ، ولى آهن يا خاك يا آب آن تأثّر\r\n","description":"","footnote":"","page_name":" 88 ","page_number":91},
  {"content":"\r\nرا نمودار نمىسازند . اينست معناى بازيگرى ما در شناخت موضوعات درونى و برونى . ( 1 )  پس از ملاحظه موضوع بازيگرى و تماشاگرى در قلمرو معرفت ، مىتوانيم به اصل مسئله بپردازيم . چنان كه در درك موضوعات طبيعى جهان هستى ، با اين كه با تصميم به تماشاگرى وارد ميدان شناسايى مىشويم ، ولى به هيچ وجه گريبان خود را از پنجهء بازيگرىهاى متنوع نمىتوانيم نجات بدهيم ، در درك موضوعات انسانى هم همين بازيگرى گريبانگير ما خواهد بود ، يعنى براى درك موضوعى بعنوان انسان عينى ، دو جنبه داشتن معرفتهاى ما ( بازيگرى و تماشاگرى ) دست به كار خواهد گشت . باضافهء نوعى از بازيگرى بسيار مهمى كه در جهان شناسايى محض خطر جدّى بشمار مىرود . اين نوع بازيگرى عبارت است از عينك دوم كه ما براى شناسايىهاى خود در بارهء انسان بديدگان خود مىزنيم .\r\n\r\nعينك دوم در شناسائىهاى مربوط به انسان چيست\r\nمعناى عينك نخستين كه عبارت است از بازيگرى طبيعى ما روشن شد . اكنون مىپردازيم بر توضيح عينك دوم كه همهء انسانشناسان مخصوصا جامعه شناسان دوران ما بطور جدّى خود را از داشتن اين عينك تبرئه ميكنند و مىگويند : ما بدون دخالت دادن كمترين عاملى خارج از عامل درك و شناخت محض دست به كار مىشويم شيشه‌هاى اين عينك\r\n","description":"","footnote":" ( 1 ) تنها يك حقيقت وجود دارد كه انسان مىتواند بدون بازيگرى بوسيلهء عامل درك ، مورد تماشا و درك خالص قرار بدهد و آن عبارت است از خود موقعى كه ما بتوانيم از پديده‌ها و نيروهاى درونى عبور كرده يا آنها را كنار گذاشت و خود را مورد درك قرار بدهيم ، چون درك كننده و درك شونده در اين معرفت ، يكى است و واسطهء ديگرى دست اندر كار نيست ، لذا درك ما در بارهء خود تماشاگرى محض مىباشد . ","page_name":" 89 ","page_number":92},
  {"content":"\r\nاز يكى از دو عامل يا از هر دو عامل كه ذيلا بيان مىكنيم ، ساخته مىشود و قاب آن را انگيزه‌هاى محيطى و هدفهاى منظور صحيح يا غلط تعبير مىنمايد : چنان كه در آغاز اين مبحث گفتيم ايده‌ها و عقايد پذيرفته شدهء پيشين در توجيه معرفت و طرق بدست آوردن آن ، نقش با اهميّتى را به عهده مىگيرد . ايده‌ها و عقايد ممكن است در فعاليّت فكرى محقق با نمود مشخص و مستقيم ، دست به كار نشود ، ولى با فرض اشغال فضاى درون ناخود آگاه بوسيلهء ايده‌ها و عقايد امكان تجريد انديشه براى بدست آوردن معرفت خالص ، همان اندازه امكان پذير است كه تجريد جسم شفافى كه در مقابل نور خورشيد بدون حجاب قرار گرفته است ، از نفوذ روشنايى خورشيد ايده‌هاى مورد گرايش شخص محقق ، كار اصل موضوعى را مىكند كه ذهن محقق را و لو بطور ناخود آگاه تحت تأثير قرار مىدهد .\r\nاگر محقق جامعه شناسى كه به جهت پيروزى جامعهء خود در ميدان تكاپو براى پيشرفت ، اين ايده را پذيرفته است كه نژاد جامعهء او است كه شايستگى چنان پيروزى را داشته است و پس بدون ترديد در موقع تحقيق در مسائل مربوط به جوامع ديگر ، مطابق همان ايدهء توجيه شده هر امتيازى را هم كه در آن جوامع به بيند ، يا وابستهء جامعهء خود تلقى خواهد كرد و يا به آن امتيازات مانند باستانشناسى خواهد نگريست كه موضوع باستانى را تجزيه و تحليل مىنمايد و با طبقه بندى مناسب در جاى معينى از موزهء باستانى قرار مىدهد . ( 1 )  براى مردى محقق كه از امتيازات تكنيك كنونى ، اين ايده پذيرفته شده است\r\n","description":"","footnote":" ( 1 ) در موقعى كه در پاريس بودم ، شواهدى به اين گونه روش تفكر اطلاع پيدا كردم كه بعضى از محققين آن سامان چنين روش فكرى را در بارهء بعضى از شخصيتهاى علمى و فلسفى ممتاز شرق اتّخاذ كرده بود . ","page_name":" 90 ","page_number":93},
  {"content":"\r\nكه عاليترين امتياز يك جامعه بدست آوردن امتيازات تكنيكى و به كار بستن صحيح آن است ، همهء ارزشها و امتيازات ديگر جوامع كه از تكنيك برخوردار نيستند ، اگر خرافات و پديده‌هاى بيهوده جلوه نكند ، حدّاقل از نظر اهميت در درجهء پستتر از شئون جامعهء خود تلقى خواهد كرد . و اگر محققان همان جامعه يا جوامع ديگر كه تسلَّط افراطى تكنيك را مىبينند و ايدهء مزبور را كه كاهش آگاهىها و خواسته‌هاى انسانى را نتيجه داده است ، بباد انتقاد مىگيرند ، پاسخ آنان از اين حدّ تجاوز نمىكند كه اين اعتراضات معلول حقارت است كه خود احساس مىكنيد ، يا شما معناى تكنيك و عظمت آن را درك نكرده‌ايد ، يا شما مىخواهيد ما بدوران الاغ سوارى برگرديم .\r\n\r\nرابطهء هم عقيدتى آزادانه\r\nجامعه شناسان حرفه اى به مجرد اين كه شيوع يافتن عقيده اى را در يك جامعه مشاهده كنند ، مخصوصا اگر از دفاع مقامات مديريت جامعه هم برخوردار بوده باشد ، ممكن است فورا اين حكم را صادر كنند : كه فلان عقيده و ايده ئولوژى در جامعهء مورد بررسىشان داراى نفوذ و مقبول همگانى است . و روى اين استنباطى كه كرده‌اند ، معرفتهاى جامعه شناسىشان را استوار بسازند ، در صورتى كه اگر دست به تحليل و ريشه گيرى لازم و كافى بزنند ، ممكن است به اين نتيجه برسند كه شيوع عقيدهء مفروض در آن جامعه مانند مه است كه فضاى جامعه را مه آلود نموده است نه مانند آبى كه در تمام شاخه‌ها و برگ و شكوفه‌هاى درخت نفوذ داشته باشد . بعنوان مثال : از دو سه قرن پيش به اين طرف ايده اى بنام انسانيت ( اومانيسم ) در كشورهاى پيشرفته رواج كامل پيدا كرده و تدريجا بوسيلهء ناقلان افكار و ايده‌ها به جوامع پيرو نيز سرايت كرده است . رواج اين ايده بطورى است كه شما مىتوانيد از يك رهگذر عادى در خيابانها و كوچه‌ها و كارگر و\r\n","description":"","footnote":"","page_name":" 91 ","page_number":94},
  {"content":"\r\nكارفرما ، قهوه خانه نشين و آكادميسين ، عاليترين مقام مديريت در اجتماعات ، تا يك جاروب بدست معمولى و از روزنامه‌ها و مجلات حرفه اى تا با ارزشترين كتابى كه در بارهء علوم انسانى نوشته مىشود از همهء و همهء اين افراد و گروه‌ها بشنويد كه مىگويند : انسان و انسانيّت . و چون موضوع كلى انسان و انسانيت يك مفهوم بسيار والايى است كه بدون تكامل شايسته ، نمىتواند بيك مغز وارد شود ، لذا مىتوان گفت : اين عقيدهء مقدس بدون وصول به مقام شايستهء آزادى در درون هيچ انسانى جايگير نمىگردد ، با اين حال آيا نمىتوان گفت كه اين عقيده همان تند است كه فضاى جوامع را اشغال كرده است ، و جامعه شناسانى كه واقعا مىخواهند علل پشت پرده اى پديده‌هاى اجتماعى را درك كنند ، بايستى مانند اتومبيلى كه در هواى مه آلود مجبور است چراغهاى خود را روشن نمايد ، اين جامعه شناسان هم مجبورند براى پيدا كردن راه اصلى خود هر اندازه كه مىتوانند چراغ روشن كنند .\r\nبياييد اين عقيده را كه به نظر همه آزادانه ترين ايدئولوژى مىنمايد ، مورد تحليل و ريشه گيرى قرار بدهيم تا به بينيم ، آيا براستى عقيدهء انسانيت ، در اعماق درونى افراد و جوامع مانند آب در همه اجزاء درخت و حيات در همهء اعضاى جاندار نفوذ كرده است : 1 . من به انسان و انسانيت معتقدم ، چرا زيرا من در ميان افراد اين نوع بوجود آمده و عوامل زندگىام را در ميان اين نوع و بوسيلهء افراد و قوانين آن بدست آورده‌ام . اين معتقد به انسان و انسانيت ، نه انسان را مىشناسد ، نه انسانيت را ، بلكه اين شخص جز خود كسى را سراغ ندارد . او پرستش خود را از ريشه‌هاى بوجود آورندهء آن گرفته تا عوامل بارور كنندهء آن خود بيان مىدارد .\r\n2 . من به انسان و انسانيت معتقدم ، چرا زيرا من با هر كسى كه مىنشينم و هر\r\n","description":"","footnote":"","page_name":" 92 ","page_number":95},
  {"content":"\r\nروزنامه و مجله اى كه مىخوانم و از هر كتابى كه مطالعه ميكنم ، من از در و ديوار همهء جوامع انسان و انسانيت را مىبينم و مىشنوم اين آقاى اومانيست ( معتقد به ارزش انسانيت ) هم خود مستقلى ندارد كه فلسفه اى به ادّعايش بگويد ، بلكه خود او جز هر كس و هر روزنامه و هر كتاب و در و ديوار چيزى نيست كه جامعه شناس بتواند عقيدهء او را به حساب ، وضع روانى جامعهء مورد شناخت خود بياورد .\r\n3 . . . . چرا زيرا خيلى روشن است كه دفاع كنندگان از مكتب انسانيت ، متفكران و الا مقامى هستند كه به خطا نمىروند بايستى به اين گروه از دفاع كنندگان هم بگوييم : اين همه تناقضات مكتبى ، اين همه پيكارهاى عقيدتى كه سرتاسر تاريخ را فرا گرفته است ، از تصادم دو گارى دستى گاريچى و بهم خوردن دو جاروب جاروبكشها بوجود نيامده است ، بلكه همان متفكران چشمگير هستند كه اين همه تناقضات و تصادمهاى روانى را بوجود آورده‌اند . شما اين مقام مصونيت از خطا را به آن متفكران از كيسهء كدامين خاتم بخشيديد و آنگهى مگر نمىبينيد خود آن متفكران حتى در صورت اتحاد در بارهء يك عقيده به دلايل متناقض متوسل ميشوند ، و آن تناقضات اگر چه بطور مستقيم با عقيدهء مورد اتفاق نظر كارى ندارد ، ولى دلايل روشنى به اختلاف بسيار سخت در بارهء انسانشناسى و جهانبينى آنان است كه اثبات مىكند كه حتّى همان عقيدهء مورد اتفاق نظر مانند اتفاق شير درنده و آهوى ناتوان است كه براى عبور از سيل خروشان مجبور شده‌اند دست يكديگر را بگيرند .\r\n4 . . . چرا براى آنكه انسان بهترين موضوع دوست داشتنى است كه جهان در اختيار من گذاشته است . اگر بگوييد : براى اين ادّعا كه « انسان بهترين موضوع دوست داشتنى است » چه دليلى را در نظر گرفته‌ايد اين دوستدار انسان كه سرتاسر وجودش از انسان دوستى احساسى ابتدايى لبريز شده است ، با چشمان خشمناك بشما نگريسته ،\r\n","description":"","footnote":"","page_name":" 93 ","page_number":96},
  {"content":"\r\nخواهد گفت : اين سؤال شما براى درندگان جنگلى خوب است ، نه براى ما متمدنهاى قرن بيستم . اگر شما مقدارى در مقابل اين حماسه مقاومت كنيد و بگوييد : با اين حال منتظر دليل منطقى هستم كه براى من اثبات كند كه با مشاهدهء تاريخ خونين انسانى و با ديدن سودجويى و درنّده خويى عالمانهء انسان در سرتاسر قرون و اعصار ، باز بايد به خود انسان از آن جهت كه انسان است عشق بورزم 5 . . . . چرا زيرا هر روزگارى براى خود تازه اى را بوجود مىآورد ، تازهء روزگار ما هم دم از انسان زدن است و فرياد براى انسانيت برآوردن . ما در مقابل اين استدلال ، از اين كه هر تازه اى بدون امضاى مديران دسته جمعى انسانها نمىتواند از نهانگاه ذهن و اعماق روانى آنان بيرون بيايد ، مىگذريم ، و مطالعه كنندگانى را كه در جامعه شناسى ، آگاه مىدانيم ، به مراجعه به صدها تازه اى كه در امتداد چند قرن اخير بروز كرده و موجبات پوچى خود و اصول تثبيت شده را نتيجه داده است ، توصيه مىكنيم . تازه‌هاى علم نما و تازه‌هاى مكتبى و تازه‌هاى هنرى فراوانى را سراغ داريم كه در همين قرن بيستم ، حيات آدميان را تا سر حد پوچگرايى و نهيليسم كشانيده و همهء اصول حياتى را كه حتى يكى از آنها اصل تازه گرايى بود ، متلاشى نمود . واقعا انسان نمىداند به حركت عقربك ساعت بنگرد كه در روى صفحهء ساعت از روى شمارهء 8 به 9 حركت كرده است ، يا به ثبات و واقعيت قوانين هستى كه صدها ميليارد بار عقربكها شماره‌هاى صفحهء ساعت را در پشت سر گذاشته‌اند و با اين حال آن واقعيتها و قوانين به ثبات خود ادامه مىدهند 6 . . . . چرا براى آنكه وجدان چنين حكم مىكند كه « اصالت با انسان است و انسان را بايد دوست داشت » بسيار خوب ، اى كاش چنين باشد . اين دليل شما را موقعى مىپذيريم كه در مسائل مربوط به روانشناسى و در مباحث مربوط به علوم اجتماعى ، وجدان را بىاساس و مولود زندگى اجتماعى خالص معرفى نكنيد . چقدر شگفتانگيز\r\n","description":"","footnote":"","page_name":" 94 ","page_number":97},
  {"content":"\r\nاست كه گروه فراوانى از انديشمندان ما همواره در بامى زندگى ميكنند كه داراى ده‌ها هواى متناقض است وقتى كه در بارهء انسان از نظر موجوديت روانى او از ديدگاه علم باصطلاح صحبت ميكنند ، وجدان را با آن همه فعاليتهاى با عظمتش ، يك پديدهء طبيعى كه زاييده شدهء امر و نهى و بايستگى و نبايستگى دوران كودكى است معرفى ميكنند ، كه اين پديده بعدها در قلمرو زندگى اجتماعى تقويت مىشود و به صورت وجدان اخلاقى دست به فعاليت مىزند . ولى هنگامى كه نوبت باز كردن موقعيت در اجتماع و شهرتهاى قاره اى و جهانى پيش مىآيد ، يا شايد هم وقتى كه از ديدگاه ديگر بمسئلهء انسان مىنگرند ، وجدان را بعنوان اصيلترين عامل درونى انسانى معرفى ميكنند كه مىتواند مستقلا « اصالت انسان و انسانيت را » اثبات كند . اين تناقضگويى همان مثل عاميانه تطبيق مىشود كه « يك بام و دو هوا »\r\n\r\nطرق شناسائى جامعه اى كه امير المؤمنين على بن ابي طالب عليه السلام در آن حكومت كرده است\r\nما براى دستيابى به طرق جامعه شناسى دوران امير المؤمنين عليه السلام ، نخست بايد واقعيتها و نمودهايى كه در آن جامعه وجود داشته است مطرح نموده ، آن گاه علل و عوامل قطعى و يا احتمالى بروز آنها را جستجو كنيم . در اين مباحث ، ما توجه مشروح و مبسوطى به دوران پيش از اسلام كه جاهليت ناميده مىشود ، نخواهيم داشت ، زيرا به اضافهء اين كه خود امير المؤمنين عليه السلام كليات زندگى آن دوران را بيان فرموده‌اند ، در تاليف مبسوطى كه در پاورقى ذكر مىكنيم مىتوانيد آنها را مفصل مطالعه فرماييد ( 1 )  حقيقت اينست كه اگر كسى بگويد : جامعه اى كه امير المؤمنين عليه السلام در آن\r\n","description":"","footnote":" ( 1 ) المفصل في تاريخ العرب قبل الاسلام تأليف دكتر جواد على در 10 مجلد . ","page_name":" 95 ","page_number":98},
  {"content":"\r\nحكومت كرده است ، از نظر طوفانهاى فتنه و آشوبها و تضاد و تناقضها و ابهامات بسيار شديدى كه در آن جامعه حكمفرما بوده ، بىنظير بوده است ، هيچ گونه مبالغه نكرده است . ( 1 )  تفسير و توضيح چنين جامعه اى از سختترين مشكلات است كه شايد براى هميشه ، صاحبنظران از بيان آن ناتوان بمانند مخصوصا با نظر به اين كه مقدارى اصول موضوعه در بارهء شخصيتهاى آن زمان مطرح است كه ممكن است از دست يافتن به تحقيقات نهايى در جامعه شناسى آن دوران ناتوان بمانيم . ( 2 )  بهر حال ، يكى از بهترين طرق جامعه شناسى دورانى كه امير المؤمنين عليه السلام در آن حكومت كرده است ، سخنان خود آن بزرگوار است كه صدق محض بودن آنها مورد قبول همهء كسانى است كه آن بزرگوار را مىشناسند . به همين جهت است كه براى شناخت اصول كلى آن جامعه از نهج البلاغه استمداد مىكنيم و مطالعه كنندگان ارجمند را براى شناسائى جزئيات مبسوط در بارهء آن جامعه ، به منبعى كه ذيلا متذكر شديم ، ارجاع مىنماييم . اصول كلى شناخت آن جامعه بقرار زير است .\r\n\r\n1 . دوران پيش از ظهور اسلام\r\n- دو نظريه در كيفيت زندگى عرب قبل از طلوع اسلام ميان مورخان وجود دارد :\r\n\r\nنظريّه يكم\r\n- اين كه عرب پيش از اسلام در يك زندگى بىفرهنگ و حقوق و اقتصاد و\r\n","description":"","footnote":" ( 1 ) از بهترين كتابها كه براى جامعه شناسى قلمرو زمامدارى امير المؤمنين عليه السلام ، مىتوان مورد بهره بردارى قرار داد ، عبارتست از امام على بن ابي طالب - تاريخ تحليلى نيم قرن اول اسلام - عبد الفتاح عبد المقصود : 1 . نظام برابرى 2 . فاجعهء جمل 3 . واقعهء صفين 4 . بازى حكميت 5 . غوغاى نهروان 6 . غروب خورشيد .  ( 2 ) اين اصول موضوعه عبارتست از هاله هايى مقدس كه دور شخصيت بعضى از افراد جامعهء آن دوران كشيده شده و مانع نفوذ بينشهاى تحقيقى در بارهء آنها مىباشد . ","page_name":" 96 ","page_number":99},
  {"content":"\r\nسياست و دين معقول غوطه ور بوده است ، مگر يك مقدار اصول فطرى اولى كه در نژاد عرب رسوخ كرده و همواره به او افتخار ورزيده است ، مانند حمايت از پناهنده مهمان نوازى و غير ذلك .\r\n\r\nنظريهء دوم\r\n- عكس نظريهء اول است كه براى عرب يك زندگى شايسته اى ترسيم مىكند و خشونتها و نكات منفى را به عوامل جبرى محيط و سلطه گرى قدرتمندها مستند مىداند . مسلم است كه با نظر به انسان شناسى همه جانبه نمىتوان گفت : ماهيت انسان از هر نژاد و محيط كه بوده باشد شرّ محض يا خير محض است ، بلكه همان گونه كه تجارب فراگير همهء قرون و اعصار و منابع معتبر اسلامى مىگويد : استعداد هر دو پديدهء خير و شر را دارا است و تا عوامل خارج از ذات او چگونه باشد و چه تأثيرات در وى بوجود بياورند . اين طور هم مىتوان گفت : كه براى بروز فعليت استعداد خير و شرّ آدمى ، دخالت عوامل خارج از ذات او در جريان تأثير و تأثر بسيار اساسى و اصيل است .\r\nلذا اين دو نظريه نمىتوانند بيان كنندهء ذات نژاد عرب يا نژاد سام بطور كلى بوده باشد ، بلكه بايد گفت : خشونت و زندگى بىفرهنگ و حقوق و اقتصاد و دين و اخلاق و سياست ، همان گونه معلول عوامل محيطى و اجتماعى و تربيتى است كه رفتار اخلاقى عالى و برخوردارى از فرهنگ و حقوق . . . شايسته .\r\nآنچه كه در سخنان امير المؤمنين عليه السلام در نهج البلاغه مىبينيم و منابع تاريخى نيز آن را تاييد مىكند ، همان خشونت و بىبهره بودن از عظمتها و زيباييهاى حيات فردى و اجتماعى بوده كه نژاد عرب را در بر مىگرفته بوده است .\r\nالبته اين نكته را هم بايد در نظر بگيريم ، با در نظر گرفتن علل شيوع فساد و نبودن عوامل صلاح ، هر جامعه و نژادى كه باشد مبتلا به محروميت از « حيات معقول » مىباشد ، خواه عرب باشد و خواه غير عرب .\r\n","description":"","footnote":"","page_name":" 97 ","page_number":100},
  {"content":"\r\nيك - « خداوند محمد صلى اللَّه عليه و آله را با دينى مشهور فرستاد ، اين رسالت عظيمى در دورانى و براى جامعه اى درخشيدن گرفت كه طناب وحدت آفرين دين از هم گسيخته ، پايه‌ها و ستونهاى يقين به لرزه در آمده ، اصول بنيادين حقائق متلاشى ، و واقعيت امور پراكنده بود . جامعه اى كه راه هايش براى حركتهاى رهائى بخش تنگ و تاريك بود و منابع عقول و انديشه‌هاى افرادش در مسير حيات نابينا . اثرى از رشد و هدايت وجود نداشت و كورى و ظلمت همه و همهء شئون بشرى را فرا گرفته ، نافرمانى به خدا شايع و يارى شيطان رايج . . . » ( 1 )  دو - « در آن حال كه خداوند متعال محمد صلَّى اللَّه عليه و آله را فرستاد . . . شما گروه عرب داراى بدترين دين و در بدترين جامعه زندگى مىكرديد . در ميان سنگهاى سخت و مارهاى ناشنوا سكنى داشتيد . آبهاى تيره مىآشاميديد و غذاى خشن مىخورديد و خونهاى يكديگر را مىريختيد . و از خويشان خود قطع رابطه مىنموديد . بتها در ميان شما ( براى پرستش ) نصب شده و گناهان و انحرافات سخت بشما بسته بود . » ( 2 )  سه - « درودهاى شريف و بركات فزايندهء خود را بر بنده و رسولت محمد بفرست كه پايان دهندهء گذشته است و گشايندهء گره‌هاى پيچيده . پيامبرى كه حق را بر مبناى حق اعلان نمود و جوشش و غليان باطلها را دفع و خاموش و هيبت شديد و حملات گمراهىها را محو و نابود ساخت . ( 3 ) \r\n","description":"","footnote":" ( 1 ) خطبهء دوم ج 2 ص 234 . تبصره - ترجمهء جملات مباحث فوق از همين مجلدات آورده شده است .  ( 2 ) خطبهء 26 ج 5 ص 130 .  ( 3 ) خطبهء 72 ج 11 ص 147 . ","page_name":" 98 ","page_number":101},
  {"content":"\r\nچهار - « خداوند سبحان او ( پيامبر اسلام ) را جدا كنندهء حق از باطل قرار داد و حكم او را عدل محض . خداوند سبحان او را در فاصله اى از پيامبران و در دوران لغزش جوامع از عمل [ نيكو 
  ] و جهل و كودنى امتها فرستاد . » ( 1 )  پنج - « خداوند متعال پيامبر اكرم صلَّى اللَّه عليه و آله و سلم را در دوران فترت دوران انقطاع رسالت و وحى فرستاد - دورانى كه خواب امتها طولانى شده و فتنه‌ها قصد جدّى [ براى به راه انداختن هرج و مرج و فساد 
  ] داشتند . در دورانى كه امور پراكنده و از هم گسيخته و آتش جنگها شعله ور بود . نور از دنيا گرفته شده و تاريكى همه جا را احاطه نموده و دنيا چهرهء فريباى خود را آشكار ساخته بود . برگهاى [ درخت حيات در دنيا 
  ] زرد و نوميدى از بارور شدن آن بر دلها مسلط و آب رحمت دنيا در آن فروكش نموده بود . علمها و مشعلهاى روشنگر هدايت از كار افتاده و علامات هلاك بروز كرده بود . دنياى آن روز چهرهء خشن و موذى به اهلش نشان مىداد و به روى جوينده اش با قيافهء عبوس ( متنفر ) مىنگريست ميوهء دنياى آن روز فتنه و طعامش لاشه و پوشاكش ترس و هراس و آنچه روى لباس برخود مىبستند ، شمشير بود . » ( 2 )  شش - « خداوند سبحان پيامبر اكرم را در حالى فرستاد كه مردم در وادى حيرت گمراه و در آشوب مشوش و منحرف بودند . هواى نفسانى آنان را در خود غوطه ور ساخته و كبر و نخوت در لغزشگاهشان انداخته و جاهليت تاريك آنانرا سبكسر و سبك روح ( بىشخصيت ) نموده بود . آنان در تزلزل و اضطراب [ در واقعيات حيات 
  ]\r\n","description":"","footnote":" ( 1 ) خطبهء 94 ج 17 ص 6 .  ( 2 ) خطبهء 89 ج 15 ص 43 . ","page_name":" 99 ","page_number":102},
  {"content":"\r\nعمر در حيرت مىگذراندند ، و در گرفتارى ناشى از جهل غوطه ور . » ( 1 ) \r\nهفت - « خداوند سبحان محمد صلى اللَّه عليه و آله و سلم را بر مبناى حق مبعوث فرمود تا بندگان او را از عبادت بتها بر كنار فرموده و آنان را به عبادت خداوندى نائل بسازد و از اطاعت شيطان دور نمود و به اطاعت خداوندى موفقّشان نمايد . [ اين هدايت سازنده 
  ] به وسيلهء قرآن [ آن كتاب الهى 
  ] بود كه آن را آشكار و محكم فرموده است ، تا بندگان خدا او را بشناسند پس از آنكه به او جاهل بودند و به وجود و يگانگى او اقرار كنند ، پس از آنكه او را منكر شده بودند . . . » ( 2 ) \r\nهشت - « خداوند عزيز پيامبر اكرم را فرستاد در دوران انقطاع از پيامبران و در امتداد خواب غفلت كه همهء امم را فرا گرفته بود و در زمانى كه حدود و قوانين الهى شكسته و از هم گسيخته بود . » ( 3 ) \r\nنه - « خداوند به وسيلهء بعثت پيامبر اعظم ، شرايع مجهول را آشكار فرمود و بدعتهايى را كه در دين الهى داخل شده بود بركند و احكامى را كه خداوند براى بندگانش مقرر فرموده بود ، تبيين نمود . » ( 4 ) \r\nده - « و شهادت مىدهم با اين كه محمد ( صلى اللَّه عليه و آله و سلم ) بنده و فرستادهء او است . خداوند او را مبعوث فرمود در حالى كه مردم در درياى حيرت فرو مىرفتند و\r\n","description":"","footnote":" ( 1 ) خطبهء 95 ج 17 ص 84 .  ( 2 ) خطبهء 147 ص 204 نسخه صبحى صالح بدانجهت كه مجلدات ترجمه و تفسير نهج البلاغه اين جانب تا اين تاريخ از خطبهء 131 به بالا نوشته نشده بود ، لذا از خطبهء 147 تا آخر نهج البلاغه ترجمه مستقيم را مىآوريم .  ( 3 ) خطبهء 158 ص 223 .  ( 4 ) خطبهء 161 ص 230 . ","page_name":" 100 ","page_number":103},
  {"content":"\r\nمضطرب بودند . عوامل هلاكت آنان را به سقوط مىراند و قفلهاى ضلالت بر دلهاى آنان بسته شده بود . » ( 1 ) \r\nيازده - « سپس خداوند سبحان محمد صلى اللَّه عليه و آله و سلم را بر مبناى حق برانگيخت ، در آن هنگام كه دنياى مردمى كه در جاهليت مىزيستند به پايان رسيده و انقراض دوران آنان روى آورد . و شكوفائى حياتشان پس از روشنايى [ دوران اديان حقهء الهى 
  ] به خمودى و تيرگى گراييده بود . اهل آن جوامع بر پايه اى سخت از ناگواريها ايستاده و عرصهء زندگى آنان خشن و ناهموار گشته بود . . . . » ( 2 ) \r\nدوازده - « خداوند پيامبر عظيم الشان خود را با روشنايى رسالت فرستاد و او را در گزينش براى پيشوايى بر همه مقدم داشت . و امور مختل شدهء زندگى آنان را اصلاح فرمود و بوسيلهء رسول خدا آن مردم را كه همواره غالب بودند در هم شكست و سختى را بوسيلهء آن بزرگوار رام نمود تا آن گاه كه گمراهى را از راست و چپ جادهء حق دور ساخت . » ( 3 )  اين بود خلاصهء كلى از دوران جاهليت كه با ظهور خورشيد رسالت پيامبر اسلام صلى اللَّه عليه و آله و سلم به پايان رسيد و زمينه براى بروز يك جامعهء فاضله كه همهء انبياء و حكماى بزرگ قرون و اعصار آن را مدينهء فاضله مىناميدند آماده شد ، يعنى با نظر به محتواى رسالت پيامبر اكرم صلى اللَّه عليه و آله كه تأمين سعادت مادى و معنوى جامعهء بشرى بود ، زمينه براى تحقق جامعهء مزبور به وجود آمده بود . تاريخ صدر اسلام\r\n","description":"","footnote":" ( 1 ) خطبهء 191 ص 283 .  ( 2 ) خطبهء 198 ص 315 .  ( 3 ) خطبهء 213 ص 330 . ","page_name":" 101 ","page_number":104},
  {"content":"\r\nنشان مىدهد كه چه انسانهاى با عظمتى كه از اين زمينهء نورانى استفاده كرده و بوسيلهء اسلام به رشد و كمال انسانى نائل گشتند كه هر يك از آنها به تنهايى مىتوانستند نمونه اى بارز از خليفة اللَّه در روى زمين بوده باشند ، و چنان مردانى كه اگر در هر برهه اى از تاريخ بشرى قرار مىگرفتند ، مىتوانستند بعنوان عاليترين انسان آن برهه از تاريخ محسوب شوند .\r\nمانند سلمان فارسى ، ابو ذر غفارى ، مالك بن الحارث الاشتر ، عمار بن ياسر ، اويس القرنى ، بلال الحبشى ، ميثم التمّار ، مقداد بن اسود ، صعصعة ، حجر بن عدى ، قيس بن سعد بن عباده ، ابو الهيثم مالك ابن التيهان ، خزيمة بن ثابت ذو الشهادتين و ابو ايوب انصارى و غيرهم .\r\nاين كه مىگوييم : زمينه براى بروز يك جامعهء فاضله [ كه همهء انبياء و حكماى بزرگ قرون و اعصار آن در مدينهء فاضله ناميده و آن را با عظمتترين آرمان حيات انسانها در روى كرهء خاكى مىدانستند 
  ] براى اينست كه مدينهء فاضله آن گاه واقعا تحقق پيدا مىكند كه همهء مردم يا اكثريت قريب به اتفاق آنان به رشد و كمال انسانى نائل شده باشند و چنين رشد فراگير در جامعهء انسانهايى كه اكثريت آنان را هوىپرستان و لذتگرايان و شهوترانان تشكيل مىدهند ، اگر محال نباشد ، بسيار بعيد مىنمايد . از طرف ديگر رشد و كمال حقيقتى است كه بايد با اختيار و انتخاب آزاد خود مردم باشد . و هيچ رشد و كمالى با اجبار امكانپذير نمىباشد . و بديهى است كه وصول شخصيت آدميان به آن حدّ از توانايى كه قدرت « نظاره و سلطه بر دو قطب مثبت و منفى كار را در مسير خير » بدست بياورند و كار را بىاختيار كامل انجام بدهند ، جريانى است بس دشوار ، به همين جهت است كه گفته مىشود : اگر ديديد در هر قرنى براى شمردن انسانهاى كامل ، انگشتان دست شما ( 10 انگشت ) تمام شده و شما هنوز مشغول شمردن هستيد ، بدانيد كه شما به ضعف باصره مبتلا هستيد ، يعنى شمارهء انسانهاى كمال يافته در هر قرنى از شمارهء انگشتان دست يك انسان تجاوز نمىكند . اين سخن ويكتور هوگو مقدارى مبالغه دارد ، و مبالغه تر از آن\r\n","description":"","footnote":"","page_name":" 102 ","page_number":105},
  {"content":"\r\nسخن كسى است كه مىگويد : « شمارهء انسانهاى كمال يافته بقدرى اندك است كه اگر خيلى دقت كارى كنيم بايد بگويم : عدهء اين انسانها از اقليت هم پايينتر رفته و از استثنايىها محسوب مىگردد . با اين حال ما اين نوميدى را به خود راه نمىدهيم ، بلكه مىگوييم : ما نبايد براى درجات كمال انسانها حدّاقل و حدّاكثر نمره را منظور نماييم و نبايد چنين بينديشيم كه كمال انسان از همان حدّ اعلى شروع مىشود ، مثلا اگر عاليترين درجهء كمال آدمى را ( 100 ) فرض كنيم ، و پايينترين آن را ( 1 ) تلقى نماييم ، قطعى است همين كه آدمى در مسير رشد از ( 1 ) به بالا حركت كرد ، درجه اى از رشد را بدست آورده است و نبايد بگوييم : درجهء كمال آدمى يا ( 100 ) يا هيچ ، بلكه همان گونه كه گفتيم : هر اندازه حركت از ( 1 ) به بالا انجام شود ، رو به درجات عالى كمال است ، يعنى استعداد ترقى و اعتلاى آدمى از همان ( 1 ) به بالا شروع به فعليت مىنمايد . با توجه به اين مطلب جاى ترديد نيست كه عدهء بسيار قابل توجه از مردم صدر اسلام به درجات مختلفى از كمال نائل گشتند . و اين يك زمينهء بسيار عالى براى به وجود آمدن مدينهء فاضله در تاريخ بشرى بوده است .\r\nاز طرف ديگر ، يكى از بهترين دلائل ما وراء طبيعى براى بوجود آمدن زمينه براى پيش برد تكاملى جامعه ، بود مشاهدهء عينى انسانى كامل ( وجود نازنين محمد بن عبد اللَّه صلَّى اللَّه عليه و آله و سلم ) بود با آن اخلاق بسيار عالى و قاطعيت و صميميت و استقلال شخصيت و تحمل ناگواريها و سختىهاى بىشمار و عاليترين عواطف انسانى توأم با نيرومندترين ذاتى كه هول و هراس كمترين راهى به او نمىيافت . عبادتها و گرايشها و نيايشهاى دائمى و مستمرى آن بزرگوار و تواضع فوق العاده اى كه در همهء رفتار و گفتار\r\n","description":"","footnote":"","page_name":" 103 ","page_number":106},
  {"content":"\r\nآن حضرت ديده مىشد . ( 1 )  مشاهدهء عينى تجلىگاه عاليترين اصول و اخلاق انسانيت و مخصوصا ايمان و صميميت در آن وجود مقدس و اين كه همهء اصول و فروع دينى كه آورده بود مطابق خرد و وجدان بود ، نيازى براى معجزه نمىگذاشت ، با اين حال ، چون همان گونه كه گفتيم : اكثريت مردم از دريافت آن اصول و اخلاق والاى انسانيت ناتوانند ، لذا براى برداشتن سدّ مقاومت درونى آنان در برابر رسالت پيامبران ، نياز به معجزه قطعى مىباشد .\r\n\r\n2 . با بعثت پيامبر اكرم ، زمينه براى به وجود آمدن مدينه فاضله فراهم گشت\r\nامّا آماده شدن زمينه براى بوجود آمدن مدينهء فاضله در دنيا را با نظر به سخنان امير المؤمنين عليه السلام ، جملات زير را بايد در نظر گرفت : يك - « خداوند سبحان محمد صلى اللَّه عليه و آله و سلم را به جامعهء انسانى فرستاد - براى ابلاغ دينى مشهور در عقول و افكار ، با علائمى معروف در قرون و اعصار ، با كتابى نوشته با قلم ربانى و نورى فروزان و پرتوى فراگير جهان ، و امرى روشن و جدا كنندهء صحيح و باطل تا با آن رسالت الهى تاريكى اشتباهات و ابهام را از مغز و دل مردمان بزدايد و با دلائل روشن حجتها بر آنان تمام كند و با آيات ربانى از سقوط در پرتگاه‌ها بر حذرشان بدارد و با اخطار به كيفرهايى كه دامنگير تبهكاران مىگردد تهديدشان نمايد » دو - « خداوند متعال محمد صلَّى اللَّه عليه و آله و سلم را فرستاد - تبليغ كننده بر عالميان و امين براى فرستادن قرآن و اجراى رسالت . » ( 2 ) \r\n","description":"","footnote":" ( 1 ) خطبهء 2 ج 2 ص 234 .  ( 2 ) خ 198 ص 315 . ","page_name":" 104 ","page_number":107},
  {"content":"\r\nسه - « خداوند سبحان محمد صلَّى اللَّه عليه و آله و سلم را بر مبناى حق [ يا براى اظهار حق 
  ] مبعوث فرمود تا بندگان او را از عبادت بتها بر كنار فرموده و آنانرا به عبادت خداوندى نائل سازد و از اطاعت شيطان دور نموده به اطاعت خداوندى موفقشان فرمايد . . . » ( 1 )  چهار - « و شهادت مىدهم به اين كه محمد صلى اللَّه عليه و آله و سلم بنده و رسول برگزيده و امين مورد رضايت او است . خداوند او را فرستاد براى دلائل ثابت [ يا با دلائل ثابت 
  ] و ظهور پيروزى با توضيح روش و مسير ، پس آن بزرگوار رسالت الهى را با وضوح كامل ابلاغ فرمود و انسانها را به اصل جادهء حق وارد نموده و راهنمائى آن مسير را به عهده گرفت و نشانه‌هاى هدايت و منار پرتو [ ربانى 
  ] و طنابهاى اسلام راستين و وسائل تمسك به آن را محكم فرمود . » ( 2 )  پنج - « قرون و اعصار به دنبال هم فرا رسيدند و به گذشته در خزيدند ، نياكان جاى خود را به فرزندان گذاشتند . تا آن گاه كه خداوند سبحان محمد رسول اللَّه صلى اللَّه عليه و آله و سلم را كه پيمان پذيرش پيامبرى او را از همه پيامبران گذشته گرفته بود براى انجام وعدهء خويش و اتمام اصل نبوت مبعوث نمود - پيامبرى با علامات مشهور و ولادت شريف . در آن روزگار كه خداوند ذو الجلال خاتم الأنبياء را برانگيخت ، مردم روى زمين مللى پراكنده و اقوامى با تمايلات متفرق ، در پيچاپيچ طرق در هم و بر هم سر گردان و حيرتزده بودند ، گروهى از آنان خدا را به مخلوقاتش تشبيه مىكردند و گروهى ديگر در اسماء مقدسش الحاد مىورزيدند ، جمعى ديگر با نامهاى الهى اشاره به\r\n","description":"","footnote":" ( 1 ) خ 147 ص 204 .  ( 2 ) خ 185 ص 270 . ","page_name":" 105 ","page_number":108},
  {"content":"\r\nموهومات و موجودات پست مىنمودند ، خداوند سبحان آنان را بوسيلهء پيامبر اكرم از گمراهى نجات داد و با موقعيتى و الا كه به او عنايت فرموده بود ، آن گمشدگان را از سقوط به سيه چال جهالت رها ساخت . » ( 1 ) \r\n\r\n3 . شناخت عامل الهى بروز زمينهء سعادت در مسير حيات معقول كه پيامبر اعظم اسلام بود و آشنائى با اين رسول ربانى با توصيفات امير المؤمنين على عليه السلام\r\nيكى ديگر از طرق شناسائى جامعه اى كه امير المؤمنين عليه السلام در آن حكومت كرده است ، آشنائى با آن نور اعظم الهى رسول خدا صلى اللَّه عليه و آله و سلم است كه رسالت خود را در ابلاغ همهء مصالح و مفاسد حيات بشرى در هر دو قلمرو و فردى و اجتماعى و طرق سعادت انسانها را به تمام و كمال رسانيده است . بديهى است كه شناخت چنين جامعه اى كه سابقهء با عظمتترين سازنده در تاريخ بشرى را داشته است و غير از جامعه شناسى آن اقوام و مللى است كه از چنين نعمت عظمايى برخوردار نبوده است ، زيرا جامعه اى كه از ديدگاه تعليم و تربيت بزرگترين معلم و مربّى را ديده باشد و با اين حال به فاصلهء نسبتا كمى پس از رحلت آن سازندهء بزرگ ، گرفتار همه گونه تباهىها و تضاد و تناقضها در شئون زندگى باشد ، غير از جامعه ايست كه روزگار خود را بدون تكاپو و تلاش سازنده يا سازندگانى [ چه از گروه پيشوايان الهى و چه از ديگر مصلحان اجتماعى 
  ] مىگذارند ، چون بديهى است كه قواعد انسانشناسى و تعليم و تربيت اقتضاء مىكند كه جامعهء نوع اول ( آن جامعه كه از ديدگاه تعليم و تربيت بزرگترين معلم و مربى [ يا نوعى ديگر از معلمان و مربيان 
  ] را ديده باشند ، و آن معلمان و مربيان با كمال خلوص و\r\n","description":"","footnote":" ( 1 ) خ 1 ترجمه از « ترجمه و تفسير » ص 17 . ","page_name":" 106 ","page_number":109},
  {"content":"\r\nصميميت هر گونه تلاش و فداكارى را در تفهيم و گسترش عوامل سعادت و حيات معقول انجام بدهند ) غير از جامعه ايست كه بدون تعليم و تربيت و تفهيم و گسترش عوامل مزبور به زندگى خود ادامه بدهد . ما نخست توضيحات امير المؤمنين عليه السلام ، آن را راستگو و رستگار مرد شمارهء 2 اسلام را در بارهء رسول خدا صلى اللَّه عليه و آله و سلم كه پر محتواترين و عاليترين تعليم و تربيت الهى را در جامعهء آن روز بشرى انجام داده است ، مطرح مىنمائيم ، سپس مطالب مربوطه را مطرح مىكنيم .\r\nيك - « پس پيروى كن از پيامبرت كه پاك و پاكيزه ترين مخلوقات است [ درود خدا بر او و اولاد او باد 
  ] ، زيرا تنها او است شايستهء پيروى براى كسى كه در اين دنيا بخواهد از كسى يا مقامى تبعيت نمايد ، و او است بهترين منسوب اگر كسى بخواهد كه خود را به كسى نسبت بدهد . محبوبترين بندگان در نزد خداوند سبحان كسى است كه از پيامبر او تبعيت نمايد و دنبال او را بگيرد .\r\nآن رسول گرامى كه از خوردنىهاى دنيا مقدارى برخوردار شد كه اشباع كننده نبود ، و هرگز با ديدهء علاقه و التفات در آن ننگريست . آن حضرت از حيث پهلوها لاغرترين مردم دنيا و شكم تهىترين آنان بود . همهء دنيا به او عرضه شد ، او از قبول آن امتناع ورزيد و چون دانست آنچه را كه خدا آن را دشمن مىدارد ، او نيز از آن مبغوض خدا اجتناب كرد و همين كه دانست خداوند چيزى را تحقير فرموده آن حضرت نيز آن را حقير شمرد . و اگر نبود در ما مگر آن كه دوست بداريم آنچه را كه خدا و رسولش آن را دشمن مىدارد و اگر نبود در ما مگر آنكه بزرگ بشماريم چيزى را كه خداوند آن را كوچك شمرده است ، قطعا براى اظهار مخالفت با خدا و خصومت با او كفايت مىكرد .\r\nآن برگزيدهء محبوب خداوندى روى زمين غذا مىخورد و مانند بندگان خاضعانه مىنشست و كفش خود را با دست خويش پينه و لباسش را با دست خود وصله مىزد و\r\n","description":"","footnote":"","page_name":" 107 ","page_number":110},
  {"content":"\r\nگاهى بر خر بىپالان سوار مىگشت و بر ترك خود ديگرى را نيز سوار مىكرد . گاهى كه پرده اى كه صورتهائى بر آن منقوش بود ، بر در خانه اش مىديد ، نام يكى از زنهايش را مىبرد و مىفرمود : اين پرده را از نظر دور كن ، زيرا وقتى كه در آن مىنگرم ، زر و زيور دنيا را بخاطرم مىآورد . پس پيامبر اكرم با قلب خود از اين دنيا اعراض فرمود و ياد آن را از نفس خود محو و نابود ساخت ، و دوست مىداشت كه زينت دنيا را از چشمانش ناپديد بسازد ، تا وسيلهء مباهات و افتخارى از دنيا را براى خود اتخاذ نكند و دنيا را براى خويشتن جايگاه قرار تلقى نكند و براى اقامت در آن اميدى نبندد . پس دنيا را از نفس خود خارج ساخت و آن را از قلبش برون نمود و از ديدگاهش ناپديد فرمود . بدينسان هر كسى چيزى را دشمن بدارد ، نگريستن به او و به ياد آوردن آن را هم دشمن مىدارد ، » ( 1 )  اين بود رابطهء آن برگزيده و محبوب خداوند سبحان با دنيا و مزايا و لذائذ آن . آيا با اين وضع هيچ انسانى خردمند در الهى بودن اين يگانه فرزند كامل آدم ابو البشر عليه السلام ترديد مىنمايد . اگر يك فرد يا جامعه اى را چنين انسان ربّانى نسازد ، چه چيزى و چه كسى مىتواند آن را اصلاح نمايد و انسانهاى آن جامعه را موفق به » حيات معقول « نمايد براى شناخت آن جامعهء پر از آشوب و طوفان و ضد و نقيض ، كه در دوران على عليه السلام مشاهده مىنماييم ، توجه جدى به چنين رسالتى ضرورت قطعى دارد .\r\nدو - « خداوند متعال رسول خود را مبعوث فرمود با نور روشن و برهان آشكار و جادهء واضح و كتاب هدايتكننده . دودمان او بهترين دودمانها بود و سلسلهء انساب او بهترين سلسله‌ها ، داراى شاخه هايى معتدل و ميوه هايى دسترس . زادگاهش مكَّه و هجرتش به مدينه - جايگاهى كه ذكرش در آنجا اوج گرفت و صدايش گسترش يافت .\r\n","description":"","footnote":" ( 1 ) خ 160 ص 227 و 228 . ","page_name":" 108 ","page_number":111},
  {"content":"\r\nخداوند او را فرستاد با حجتى كافى و موعظتى شفا بخش و دعوتى كه جبران كنندهء آسيبها است . شرايع مجهول را بوسيلهء او آشكار و بدعتهايى را كه داخل در اديان الهى بود ريشه كن و احكام مشروحه را [ كه خداوند براى بندگانش فرستاده بود ، 
  ] تبيين فرمود . . . » ( 1 ) \r\nسه - « خداوند سبحان رسولى هدايت كننده با كتابى گويا و دينى قائم به حق فرستاد ، هيچ كسى از آن دين گمراه نمىشود مگر اين كه هلاك گردد . » ( 2 ) \r\nچهار - ( آن برگزيدهء الهى ، رسالتهايى را كه از پروردگارش گرفته بود ، بدون ضعف و تقصير به مردم تبليغ فرمود و در راه خدا با دشمنان خدا بدون سستى و عذر خواهى غير موجه جهاد نمود » ( 3 )  اين بود مقدارى از صفات پيامبر اكرم صلى اللَّه عليه و آله و سلم كه براى تأمين سعادت مادى و معنوى نبى نوع بشر در آن جامعه مبعوث شد كه امير المؤمنين عليه السلام ساليانى بعد از او در آنجا حكومت كرده است .\r\n\r\n4 - رسالت عظماى پيامبر اسلام شخصيتهائى را در مسير وصول به عظمت كمال قرار داد\r\nاگر كسى به اين حقيقت توجه داشته باشد كه پيامبر اكرم در امتداد رسالت الهى كه داشت شخصيتهايى را تعليم و تربيت فرمود ، كه با داشتن درجات مختلف نمونه هايى از انسان كامل بوده‌اند ، بدون نياز به دليل ديگر ، واقعيت رسالت الهى آن بزرگوار را مىپذيرد . در\r\n","description":"","footnote":" ( 1 ) خ 161 ص 229 و 230 .  ( 2 ) خ 169 ص 243 و 244 .  ( 3 ) خ 116 ترجمه از مجلد 21 ترجمه و تفسير نهج البلاغه ص 198 . ","page_name":" 109 ","page_number":112},
  {"content":"\r\nيكى از زيارات چنين آمده است كه على بن ابي طالب ( ع ) دليل و شاهد رسالت رسول اللَّه ( ص ) مىباشد . كمال يافته ترين افرادى كه رسالت پيامبر اكرم آنان را به مراحل عالى رشد نائل ساخت ، خاندان خود آن بزرگوار بود . اين حقيقت در سخنان امير المؤمنين عليه السلام در مواردى متعدد با كمال صراحت منعكس شده است . از آن جمله : يك - « آنان ( دودمان شريف پيامبر ) هستند كه رازدار پيامبر و پشتيبان رسالت وى و ظرف علم و مرجع قوانين و دارندهء كتب رسالت و كوههاى پا بر جاى دين او . بوسيلهء آنان بود كه پيامبر اكرم خميدگى پشت دين را راست و لرزش پهلوهاى آن را مبدل به سكون و آرامش ساخت . . . » ( 1 )  دو - « شما اى مردم به وسيلهء دودمان محمد ( صلَّى اللَّه عليه و آله و سلم ) پيامبر از تاريكىهاى جهل و فساد رها گشتيد و راه هدايت را در پيش گرفتيد و گام بر فراز اعتلا و كمال نهاديد . شبهاى تيره و تار جاهليت را به وسيله تكاپوها و ارشاد ما پشت سر گذاشتيد تا فروغ بامداد اسلام بر عقول و دلهاى شما درخشيدن گرفت . » ( 2 )  سه - فتنهء بنى اميه بطور قبيح و وحشتناك و دسته دسته با وضع جاهليت بر شما وارد مىگردد ، نه منارهء هدايتى در آن وجود دارد و نه نشانهء روشنى كه در آن ديده شود . ما خاندان پيامبر از آن فتنه بر كنار هستيم و ما در آن فتنه دعوت كننده نيستيم . . . » ( 3 ) \r\nچهار - « دودمان پيامبر اكرم بهترين دودمانها و خاندانش بهترين خاندانها است » ( 4 )  و\r\n","description":"","footnote":" ( 1 ) خ 2 ج 2 ص 234 از اين ترجمه و تفسير .  ( 2 ) خ 4 ج 3 ص 4 .  ( 3 ) خ 93 ج 16 ص 98 .  ( 4 ) خ 94 ج 17 ص 6 . ","page_name":" 110 ","page_number":113},
  {"content":"\r\nقطعى است كه در هر مورد از سخنان امير المؤمنين عليه السلام كه در توصيف خاندان پيامبر كلماتى مانند « بهترين ، شريفترين » و غير ذلك آمده است ، عواطف و احساسات خام كمترين دخالتى در آنها ندارد ، زيرا امير المؤمنين به شهادت همهء منابع اسلامى و تواريخ معتبر در بيان واقعيت از تاثرات عاطفى و احساس شخصى خود بهره بردارى نفرموده است .\r\nپنج - « بنگريد به دودمان پيامبرتان و به آن جهت و سمت حركت كه براى حيات خود انتخاب كرده‌اند ، ملزم باشيد و از اثر آنان پيروى كنيد . آنان هرگز شما را از هدايت بر كنار نخواهند كرد و هرگز شما را به ضلالت و هلاكت برنخواهند گرداند . اگر اهل بيت پيامبرتان از طلب چيزى باز ايستادند . شما هم بايستيد و اگر حركت كردند شما هم حركت كنيد ، از آنان سبقت مگيريد كه گمراه مىشويد و از آنان عقب نمانيد كه به هلاكت مىافتيد . » ( 1 )  به خطبهء 100 ص 147 از نسخهء صبحى صالح ص 146 و خ 109 ص 162 و 163 و خ 120 ص 176 و خ 144 ص 201 و خ 154 ص 215 و خ 233 ص 354 و خ 239 ص 357 .\r\n\r\n5 - رديف دوم از انسانهايى كه با پذيرش رسالت پيامبر اكرم صلى اللَّه عليه و آله و سلَّم نمونه هايى از انسان كامل گشته بودند\r\nبديهى است كه شمارهء اين افراد خيلى بيش از شمارهء افراد انسانهاى تكامل يافته از گروه رديف اول بوده است كه گروه افراد خاندان پيامبر عظيم الشأن اسلام مىباشد . اينان\r\n","description":"","footnote":" ( 1 ) خطبهء 97 ج 17 ص 107 . ","page_name":" 111 ","page_number":114},
  {"content":"\r\nعده اى قابل توجه از صحابهء پيامبر اكرم بوده‌اند كه هم آيات قرآنى آنان را چه با كلمات « مؤمنين » ، و « عباد الرحمن » « الذين آمنوا » و چه با كلماتى مانند مهاجرين و انصار و تابعين و غير ذلك مطرح نموده و هم در سخنان امير المؤمنين عليه السلام آمده است .\r\nنمونه اى از آيات شريفهء قرآنى بقرار زير است : * ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ وَالَّذِينَ اتَّبَعُوهُمْ بِإِحْسانٍ رَضِيَ الله عَنْهُمْ . ) * ( 1 )  امير المؤمنين ( ع ) فرموده است : « من اصحاب محمد ( ص ) را ديده‌ام . كسى از شما را نمىبينم كه شبيه به آنان بوده باشد . اصحاب پيامبر ژوليده مو و غبار آلود ، شب را در حال سجده و قيام به صبح مىرساندند . پيشانىها و صورتهاى خود را متناوبا بر زمين مىنهادند . آن رشد يافتگان در حال يادآورى معادشان مانند اخگر شعله ور مىگشتند و از طول سجودى كه انجام مىدادند ، ميان دو چشمشان برآمدگى مانند زانوى بز نمودار مىشد . در آن هنگام كه خدا بيادشان آورده مىشد ، چشمان آنان چنان اشك مىباريد كه گريبانشان تر مىگشت و خود به اضطراب مىافتادند همان گونه كه درخت در روزى كه باد تند بوزد ، به اضطراب مىافتد ، اين همه بيقرارى آنان به جهت ترس از كيفر بود و اميد پاداش . » ( 2 )  به ياد بياوريم انسانهاى رشد يافته را - كه در نوسانات و طوفانهاى اجتماعى با كمال صفا و خلوص انسانى [ اگر چه با مقدارى اختلاف درجات با يكديگر 
  ] زندگى كردند و همواره جانب حق و حقيقت را گرفته و از تباهى خودكامگان خودخواه و دنيا پرستان عاشق جاه بر كنار بودند . نمونه اى از اين شخصيتهاى ساخته و سازنده را در مباحث قبلى و در مجلد 21 متذكر شده‌ايم و در اين مورد مقدارى بيشتر را براى اطلاع\r\n","description":"","footnote":" ( 1 ) التوبه آيه 100 .  ( 2 ) خ 97 ج 17 ص 107 و 108 از همين ترجمه و تفسير . ","page_name":" 112 ","page_number":115},
  {"content":"\r\nمحققان ارجمند مىآوريم : سلمان فارسى ، ابو ذر غفارى ، مالك بن الحارث الأشتر ، عمار بن ياسر ، ميثم تمّار ، حجر بن عدى ، جندب بن زهيرة ، عبد الله بن بديل ، سعيد بن قيس ، رفاعة بن شداد ، عبد اللَّه بن يحيى الحضرمى ، رشيد الهجرى ، اصبغ بن نباته ، كميل بن زياد ، ابو اراكة البجلى ، عمرو بن الحمق قنبر ، محمد بن ابى بكر ، حبيب بن مظاهر الاسدى ، برير بن الخضير ، الحرث بن عبد اللَّه الأعورا الهمدانى ، ابو عبد الله الجدلى ، جويرية بن مسهر العبدى ، ارقم بن عبد اللَّه الكندى ، شريك بن شداد الحضرمى ، صيفى بن فسيل الشيبانى ، قبيصة بن العبسى ، كريم بن عفيف الختعمى ، عاصم بن عوف البجلى ، ورقاء بن سمى البجلى ، كدام بن حيان ، عبد الرحمن بن حسان الغنرى ، محرز بن شهاب التميمى ، عبد اللَّه حوبة السعدى القيمى ، اوفى بن حصن ، عبد اللَّه بن هاشم المرقال ، عدى بن حاتم ، صعصعة بن صوحان ، عبد اللَّه بن خليفة الطانى مقداد بن الأسود الكندى ، ابو الهيشم مالك بن التيهان ، خزيمة بن ثابت ( ذو الشهادتين ) اويس بن انيس قرنى ، ضرار بن ضمرهء صدائى ، قيس بن سعد بن عبادّه . . . و غيره هم .\r\nمحاسبهء اين شخصيتهاى بزرگ به معناى آن نيست كه ساخته شدگان رسالت الهى پيامبر اكرم صلى اللَّه عليه و آله و سلم منحصر به اين مردان بزرگ بوده‌اند ، و اين كه نام اين اشخاص را برديم ، براى آنست كه اينان از شهرت بيشترى در جامعهء آن دوران برخوردار بود ، و تاريخ اسلام هم با نظر به همان شهرت اجتماعى بوده است كه نام آنان را محفوظ داشته است .\r\n\r\nآيا بشريت از رسالت الهى آن چنان كه مىبايست بهره بردارى كرد\r\nاين يك سؤال بسيار با اهميت است كه چه بسا عدّه اى پاسخ منفى به آن مىدهند كه : متاسفانه نه يعنى بشر از اين نعمت عظماى خداوندى آن چنان كه مىتوانست بهره مند\r\n","description":"","footnote":"","page_name":" 113 ","page_number":116},
  {"content":"\r\nنگشته است . اين مسئله را بايد مورد بررسى و تحقيق بهترى قرار داد . اگر بگوييم : هر آنچه را كه رسالت پيامبر اسلام اقتضاء مىكرد ، جوامع بشرى از آن حضرت گرفت و پذيرفت و به آن عمل كرد ، قطعى است كه اين يك سخن گزاف است ، زيرا حتى خود جامعهء اسلامى آن روز نتوانست ريشه‌هاى تبهكارى جاهليت را در درون خود به كلى بخشكاند . مردمان چند شخصيتى و گروه هايى هواپرست و خودكامه مانند آل اميه و منافقانى كه خداوند در قرآن مجيد از وجود اين گونه مردم با اشكال مختلف در قرآن مجيد خبر مىدهد . و اگر بگوييم : رسالت و تكاپوهاى جهادگرانهء آن رسول الهى به نتايج قابل توجهى نرسيد ، اين هم يك نظر كاملا تفريطى است كه در مباحث مطرح شده بطلان آن را ملاحظه مىنماييم .\r\n\r\nجوامع بشرى از طلوع اسلام تاكنون در ابعادى مختلف از رسالت اسلام برخوردار شده است\r\nبار ديگر اين حقيقت ترديد ناپذير را به ياد مىآوريم كه با بعثت پيامبر اكرم صلى اللَّه عليه و آله و سلم ،\r\n\r\n1 . زمينه براى به وجود آمدن مدينهء فاضله از هر دو بعد « معرفت و عمل » كاملا آماده گشت\r\nبعنوان نمونه : يك - انسان براى خود معنايى واقعى پيدا كرد ، يعنى هر محقق صاحبنظرى اگر بخواهد بدون غرض ورزى واقعيت انسان را بشناسد ، مىتواند با نظر و بررسى لازم و كافى در منابع اوليهء اسلامى به اين مقصود بزرگ برسد .\r\nدو - عاليترين طرق برقرار كردن ارتباطات چهارگانه : ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوعان\r\n","description":"","footnote":"","page_name":" 114 ","page_number":117},
  {"content":"\r\nخود .\r\nسه - اساس حقوق پنجگانهء انسانها ( حق حيات ، حق كرامت ، حق آزادى مسئولانه ، حق تعليم و تربيت و حق مساواة در برابر قوانين و مقررات ) با كمال وضوح به رسميت شناخته شد .\r\nچهار - اصول عقائد دينى با كمال وضوح و قابل تصور و پذيرش براى همهء انسانها .\r\nپنج - اقتصاد بر پايهء زندگى فردى و اجتماعى .\r\nشش - ارتباط فطرى با خدا .\r\nهفت - اثبات ابديت با روشنترين دلائل .\r\nهشت - تشويق و تحريك جدى براى علم و معرفت در همهء ابعاد هستى .\r\nنه - بنيانگذارى سياست معقول ( مديريت فرد و گروه و جامعه ) و تنظيم ارتباط جوامع اسلامى با ديگر جوامع دنيا بر مبناى همزيستى عادلانه و رفع ظلم در هر جا كه باشد .\r\nده - كاشتن تخم محبت حقيقى ميان همهء انسانها .\r\nيازده - تشويق و تحريك جدى به ايجاد تمدن انسانى بر مبناى پيشرفت بشريت .\r\nدوازده - تفهيم طعم حيات بخش احساس تكليف و انجام آن .\r\nسيزده - اخلاق عالى انسانى بر مبناى حاكميت وجدان ناب الهى .\r\nچهارده - ايجاد آشنايى مستمر ميان انسانهاى جوامع كه به تفاهم واقعى منتهى گردد .\r\nپانزده - آشنا ساختن انسانها با فلسفه و هدف زندگى .\r\n\r\n2 . پرورش يافتن انسانهايى نائل به رشد و كمال عالى انسانى با درجاتى مختلف\r\n[ رجوع فرماييد به شمارهء ( 4 ) و ( 5 ) مبحث پيشين . 
  ] منفى ساختن پديده كوركورانهء تعصب تباه كننده .\r\n","description":"","footnote":"","page_name":" 115 ","page_number":118},
  {"content":"\r\n\r\n3 . گسترش عدالت در هر جامعه ايكه مسلمين بر آنها سيطره پيدا مىكردند\r\nخواه آن جامعه اسلام را مىپذيرفت و يا اسلام را نمىپذيرفت ، ولى تعهد همزيستى با يكديگر پيدا مىكرده‌اند .\r\n\r\n4 . كوشش و تكاپوى بسيار شديد براى ترويج علوم\r\nتحققى ( مانند فيزيك ، پزشكى ، دارو سازى ، شيمى و ميكانيك ) و علوم انسانى ( مانند حقوق ، اقتصاد و اخلاق و غير ذلك ) و علوم تجربه ( مانند فيزيك ) اين كوشش و تكاپو بقدرى جدّى و فراگير بود كه به اعتراف همهء صاحبنظران مطلع از تاريخ علم ، موجب نجات علم از نابودى و ترويج شديد تجربه و مشاهده در معارف علمى گشت .\r\n\r\n5 . زمينه نظام روابط اقتصادى انسانها با عوامل توليد و توزيع به عاليترين درجهء خود رسيد\r\nاين نظام همهء عوامل اقتصادى را در رابطه با عوامل مولد و مردم ميان يكديگر به مرحله اى رساند كه عملا در روزگار زمامدارى عمر بن عبد العزيز ، همهء جوامع اسلام در يك اقتصاد بسيار منظم ، و منتفى شدن هر گونه نيازهاى مادى زندگى مىكردند . « يحيى بن سعيد مىگويد : عمر بن عبد العزيز مرا مأمور رسيدگى ماليات آفريقا نمود . من ماليات آنجا را وصول كردم و فقراء و مستمندان آن ديار را جستجو كردم و در آنجا فقيرى نديدم و كسى را پيدا نكردم كه آن ماليات را بعنوان مستحق از من بگيرد ، زيرا عمر بن عبد العزيز همهء مردم را بىنياز كرده بود و به همين جهت بنده‌ها را خريدم و آنها را آزاد كردم و ولاى آنان را براى مسلمانان قرار دادم » ( 1 )  و بديهى است كه اگر همان جامعه و جوامع ديگر اسلامى نيازمند مواد ضرورى معيشت بودند ، نوبت به آزاد كردن بندگان نمىرسيد .\r\n","description":"","footnote":" ( 1 ) سيرهء عمر بن عبد العزيز على ما رواه مالك بن انس و اصحابه تأليف ابو محمد ابو عبد اللَّه بن عبد الحكم ص 56 . ","page_name":" 116 ","page_number":119},
  {"content":"\r\n« شخصى از فرزندان زيد بن الخطاب مىگويد : جز اين نيست كه عمر بن عبد العزيز دو سال و نيم خلافت كرد و اين سى ماه است . پسر عبد العزيز از دنيا نرفت مگر اين كه [ چنين وضعى در جوامع مسلمين برقرار شده بود كه 
  ] : گاهى يك نفر مال فراوانى را مىآورد و مىگفت : اين مال را بهر نحو كه صلاح بدانيد در رفع نياز فقراء به كار ببنديد . او بدون معطلى با مالى كه آورده بود برمىگشت ، زيرا كسى پيدا نمىشد كه نيازى به آن مال داشته باشد تا براى رفع احتياج او ، آن مال را بگيرند لذا با همان مال خود برمىگشت ، زيرا خداوند مردم را بوسيلهء عمر بن عبد العزيز بىنياز ساخته بود » ( 1 )  از اساسىترين عوامل اين بىنيازى در اقتصاد ، اين بوده است كه عمر بن العزيز با شدت هر چه تمام از اسرافگرى و كامكارى و مال اندوزى قبيلهء خود و ديگر تبهكاران جلوگيرى نمود . داستان ذيل را با دقت مطالعه فرماييد : « هنگامى كه عمر بن عبد العزيز اقدام به برگرداندن اموالى نمود كه از روى ظلم گرفته شده بود و اقدام به برگرداندن جوائزى كرد كه به بنى اميّه داده شده بود و همچنين آن مستغلاتى را كه آنان از گذشته به چنگ آورده بودند ، به بيت المال رد كرد و آنان ( بنى اميه ) را به فقر و فلاكت نشاند ، آنان از اين كار عمر بن عبد العزيز [ گرفتن اموال بنى اميه را كه از دورانهاى گذشته انباشته بودند 
  ] داد و فرياد كردند ، سپس نزد عمر بن عبد العزيز رفتند و گفتند : تو بيت مال مسلمانان را خالى كردى ( 2 )  و فرزندان پدرت را [ با مظالمى كه به بيت المال برگرداندى 
  ] فقير ساختى و اين امر ( اموالى كه در دست بنى اميه\r\n","description":"","footnote":" ( 1 ) مأخذ مزبور ص 106 .  ( 2 ) آنچه كه در متن عربى آمده » اجلبت « است و اين به نظر صحيح نمىآيد . بعيد نيست كه كلمه در اصل » اخليت « بوده است كه به معناى » خالى كردى « مىباشد و اين مناسبتر به نظر مىرسد ، زيرا عمر بن عبد العزيز مانند گذشتگان بيت المال را متراكم و انباشته نگاه نمىداشت و به نيازهاى مردم رسيدگى مىكرد . ","page_name":" 117 ","page_number":120},
  {"content":"\r\nبود ) مربوط به زمامداران گذشته است ( آنان اين اموال كلان را به بنى اميه داده بودند . تو رها كن آنان ( بنى اميه ) را به حال خود و به كار خويشتن بپرداز . ابن عبد العزيز گفت : اينست نظر شما گفتند : آرى . او گفت : ولى من اين نظر را ندارم ، سوگند به خدا ، دوست مىدارم مظلمه اى در روى زمين باقى نماند مگر اين كه من آن را به بيت المال برگردانده باشم به شرط آنكه مظلمهء ديگرى را مرتكب نشوم مگر اين كه عضوى از اعضاى بدنم ساقط شود و من درد آن را دريابم ، سپس آن عضو مرده‌ام به همان حال حيات خود برگردد ، پس هنگامى كه مظلمه اى نمانده باشد مگر اين كه آن را به بيت المال رد نمايم ، روحم از بدنم بيرون برود . پس از اين سخنان ، بنى اميه از نزد ابن عبد العزيز برخاستند و پيش يكى از فرزندان وليد رفتند اين شخص بزرگ و شيخ آنان بود . از او خاستند به عمر بنويسد و او را توبيخ كند ، باشد كه او را از سختگيرى در بارهء بنى اميه جلوگيرى نمايد . فرزند وليد چنين نوشت به ابن عبد العزيز : « پس از حمد و ثنا ، تو خلفاى پيش از خود را تقبيح نمودى ، و مخالف رفتار آنان حركت كردى و آنچه را كه از بنى اميه گرفته و به بيت المال ارجاع نمودى مظالم ناميدى و با اين نامگذارى آنانرا محكوم به نقص و عيب كردى و به فرزندان آيندهء آنان دشنام به يادگار گذاشتيد [ يا عداوت ميان آنان ايجاد كردى 
  ] ، و چنين كارى در شأن تو نبود و تو آنچه را كه خدا دستور داده بود پيوند بدهى ( صلهء ارحام نمايى ) و در بارهء خويشاوندان خود عمل به غير حق نمودى . . . » ( 1 )  در همين مأخذ پاسخ ابن عبد العزيز را با محتواى بسيار جدى و تند به فرزند وليد را نقل مىكند .\r\nدر آن هنگام كه تحليلگران تاريخ در سرعت پيشرفت اسلام و پيدا كردن علل آن مىانديشند ، بر سه گروه قسمت ميشوند : گروهى از آنان يا صراحتا و يا تلويحا مىگويند : ما نمىتوانيم علل حقيقى انقلاب\r\n","description":"","footnote":" ( 1 ) همين مأخذ ص 125 و 126 . ","page_name":" 118 ","page_number":121},
  {"content":"\r\nاسلامى و سرعت گسترش آن را بفهميم . گروه دوم مىخواهند اين پديده را با اصطلاحاتى چشمگير مانند مقتضيات كلى تاريخ و محيط و غير ذلك بپوشانند .\r\nگروه سوم مىگويند : علت اساسى پيشرفت مزبور همانا عدالت گردانندگان امور اجتماعى و سياسى مسلمين بوده است . از جملهء اين صاحبنظران گوستاولوبون است كه مىگويد : فصل دوم - خصوصيات فتوحات مسلمين « حسن تدبير خلفاى راشدين در امور كشورى فوق سپاهيگرى و فنون نظامى و جنگى بود كه در مدت كمى آن را آموخته بودند . آنها در شروع امر با اقوامى سر و كار پيدا نمودند كه ساليان دراز تحت فشار مظالم حكام ستم پيشه واقع شده به آنها انواع و اقسام ظلم و ستم را روا مىداشتند .\r\nاين رعاياى ستمديده حكومت اين حكام جديد را با كمال رغبت تمكين مىنمودند ، زيرا كه مىديدند نسبت به سابق كمال امنيت و آزادى را دارند . طرز رفتار با اين اقوام مغلوبه بايد چه باشد . بطور خيلى واضح و روشنى معين شده بود و خلفاى اسلام مخصوصا از نظر حسن سياست ، هيچ وقت در اين صدد برنيامدند كه مذهب را با سرنيزه اشاعت دهند ، بلكه بعوض آنكه در انتشار ديانت اعمال نفوذ كنند ، چنان كه ورد زبانهاست ، صريحا اظهار مىكردند كه تمام رسوم و عادات و مذهب اقوام مغلوبه را كاملا محترم خواهند شمرد و بعد در مقابل اين آزادى كه به آنها مىدادند ، خراج خيلى كمى بعنوان جزيه از آنها مىگرفتند كه مقدار آن نسبت به اجحافات حكام سابق خيلى كم بوده است . اين مجاهدين قبل از اين كه قشون خود را بجايى سوق دهند ، بوسيلهء سفرا ، و نمايندگان مخصوص شرايط صلح را پيشنهاد مىكردند و اين شروط چنان كه ابو المحاسن نقل نموده ، اساسا همانهايى است كه در سال هفده هجرى عمر و عاص به اهالى غزه كه در محاصره بودند پيشنهاد كرد و با ايران و مصر هم نظير آن را معمول داشتند . . . در فتح بيت المقدس رفتار خليفهء دوم طرز سلوك فاتحين اسلام را با اقوام مغلوبه معلوم مىدارد چه بوده است ، ولى\r\n","description":"","footnote":"","page_name":" 119 ","page_number":122},
  {"content":"\r\nدر مقابل اين حسن رفتار ، پيروان صليب بعد از چند قرن ، رفتارى كه با اهل اين شهر نمودند نهايت حيرتانگيز بوده است . عمر خليفهء دوم با معدودى وارد شهر شده و از سوفر و نيوس [ بطريق 
  ] درخواست كرد كه با هم رفته مقامات مقدسه را زيارت كنند ، و همانوقت امر كرد منادى ندا كند كه حفظ اموال و معابد اين شهر را ما خود ذمّه دار هستيم ، حتى مسلمين مجاز نيستند كه در كليساها نماز كنند رفتارى هم كه فاتح مصر با اهل منعه نمود كمتر از اين رفتار نبود . او با آنها قرار داد كه از حيث مذهب و رسوم مذهبى كاملا آزاد باشند ، قانون عدل و داد را يكسان در ميان آنها مجرى دارد . در خصوص اراضى و مستغلات مطابق اصول مالكيت با آنها عمل شود و در عوض مبالغ گزافى كه از طرف سلاطين قسطنطنيه به زور از آنها مىگرفتند ، قرار داد كه از هر نفرى سالانه مبلغى بعنوان جزيه كه مقدار آن قريب پانزده فرانك مىشد بگيرند . رعاياى نواحى و اطراف اين قرارداد را بقدرى مغتنم شمردند كه فورا آن را قبول و مبلغى مال الصلح را جمع كرده پيشكشى تسليم نمودند .\r\nعمال دولت اسلام تا اين حد به عهد خود محكم و ثابت و نسبت به آن مردمى كه آنى از تحميلات و مظالم مأمورين مركزى آسوده نبودند ، بقدرى خوب رفتار كردند كه مردم به رضا و رغبت دين اسلام و زبان عرب را اختيار نمودند و من باز مىنويسم كه امثال اين گونه نتائج را هيچوقت نمىتوان به زور شمشير حاصل نمود و فاتحينى كه پيش از عرب به مصر رفته‌اند هرگز نتوانستند چنين موفقيتى حاصل كنند .\r\nدر فتوحات عرب يك نكته است كه در كشور ستانان بعد آن نكته يافت نمىشود .\r\nملاحظه كنيد اقوام ديگرى هم مثل برابره ( كه روم را فتح نمودند ) يا ترك و غيره به قصد جهانگيرى قيام نموده فتوحات نمايانى هم كردند ، ليكن نتوانستند تمدنى تأسيس كنند ، بلكه بيشتر همشان اين بود كه از اموال قوم مغلوب هر قدر بتوانند بهره برند ، بر خلاف\r\n","description":"","footnote":"","page_name":" 120 ","page_number":123},
  {"content":"\r\nفاتحين اسلام كه در قليل مدتى شالودهء تمدن جديدى ريخته و قسمت اعظم اقوام ممالك مفتوحه را مهيا و آماده كردند كه تمام اجزاء اين تمدن جديد حتى مذهب و زبان آنان را اختيار كنند . اقوام قديمهء مصر و هند زبان ، لباس ، طرز معاشرت اين فاتحين را بر اثر همان مصاحبت و معاشرت پذيرفته ، حتى معمارى آنان را نيز سرمشق اقتباس خود قرار دادند . البته اقوام ديگرى هم اين ممالك را فتح نموده و تا مدتى هم سيادت و حكومت داشته‌اند ، لكن اثر تعليمات پيغمبر اسلام در اين كشورها هنوز لا يتغير مانده است . در تمام سرزمينهاى آفريقا و آسيا و از مراكش تا هندوستان در هر جا كه از اين مجاهدين اسلام اثرى مانده است ، همچو معلوم مىشود كه آن اثر براى هميشه و غير قابل زوال مىباشد ، حتى فاتحينى هم كه بدين ممالك وارد شده‌اند ، نتوانسته‌اند اثر مذهب و زبان آنها را از ميان بردارند ، و در ميان تمام اقوام فقط اندلس است كه خود را از قيد تمدن اسلامى عربى خلاص نمود ، ليكن ما در آتيه اين مطلب را ثابت خواهيم كرد كه كشور مزبور در مقابل اين آزادى يك انحطاط سريع غير قابل تداركى براى خود فراهم نمود . ( 1 )  براى تكميل اين مبحث و اثبات مدعاى گوستاولوبون كه اسلام با كمال عدالت با جوامع مفتوح رفتار مىكرد ، داستان بسيار پر اهميتى را كه ابو العباس بلاذرى در كتاب خود آورده است ، مطرح مىنماييم : « ابو حفص دمشقى از سعيد بن عبد العزيز نقل مىكند كه او مىگويد : اين قضيه از راه اخبار يمن رسيده است كه هنگامى كه هراكليوس سپاهيان خود را براى جنگ با مسلمانان جمع كرد و مسلمانان از اين جريان اطلاع پيدا كردند كه سپاهيان\r\n","description":"","footnote":" ( 1 ) تمدن اسلام و عرب تاليف گوستاولوبون ترجمهء آقاى فخر داعى گيلانى ص 156 تا ص 159 . ","page_name":" 121 ","page_number":124},
  {"content":"\r\nهراكليوس براى جنگ يرموك آماده شده‌اند ، همهء آن مالياتى را كه از اهالى حمص گرفته بودند ، به خود آنان برگرداندند و گفتند : ما اكنون يارى و دفاع از شما را به عهده نمىگيريم ، و شما به حال خود باشيد و از خويشتن دفاع كنيد ، زيرا ما به وضع اضطرارى خود مشغول هستيم . مردم حمص گفتند : زمامدارى و عدالت شما براى ما بهتر از آن وضع سابق است كه ما در زير ظلم و شكنجهء ظالمان بسر مىبرديم . و ما سپاهيان هراكليوس را به كمك فرمانده شما از شهر بيرون مىرانيم . و يهود برخاست و گفت : سوگند به تورات فرمانده سپاهيان هراكليوس نمىتواند وارد شهر بشود مگر اين كه ما نهايت تلاش خود را انجام بدهيم و مغلوب شويم . مردم حمص دروازه‌هاى شهر را بستند و همچنين اهالى ساير شهرها چه نصارى و چه يهود كه با مسلمين مصالحه كرده بودند ، همين كار را كردند كه اهل حمص كرده بودند و آنان گفتند : اگر روم و پيروان آنان بر مسلمانان پيروز شود ما به همان وضع سابق خود برمىگرديم و اگر آنان پيروز نشوند ، ما تا آخرين نفرمان با وضعى كه با مسلمانان داريم ثابت نگاه خواهيم داشت . هنگامى كه خداوند كفار را شكست داد و مسلمين را پيروز ساخت ، يهود و نصارى دروازه‌هاى خود را به روى سپاهيان مسلمين گشودند و در حال خوشحالى پايكوبان و دست افشان به پيشواز مسلمانان رفتند و ماليات را پرداختند » ( 1 ) \r\n\r\n6 . جريان نظم زندگى اجتماعى مسلمانان\r\nبه درجه اى از عظمت رسيد كه پيامبر اسلام هر فردى از مسلمين را مانند نمايندهء همهء آنان قرار داد . اين حديث معتبر را در نظر بگيريم : المسلمون يسعى بذمّتهم أدناهم\r\n( عادىترين مردم مسلمان مىتواند تعهّد براى همهء\r\n","description":"","footnote":" ( 1 ) فتوح البلدان تاليف ابو العباس احمد بن يحيى بن جابر با تحقيقات عبد الله انيس الطباع و عمر انيس الطباع ج 1 - ص 187 . ","page_name":" 122 ","page_number":125},
  {"content":"\r\nمسلمانان برقرار نمايد .\r\nاين بود با عظمتترين عوامل تمدن واقعى انسانى كه اسلام براى بشريت عرضه كرد .\r\nمجاهدتها و تلاشهاى فوق تصور كه در اجراى اين رسالت بزرگ انجام گرفته است ، براى هيچ محقق صاحبنظر مخفى نيست امير المؤمنين عليه السلام در مواردى متعدد از سخنان خود به اين مجاهدتها اشاره و تصريح فرموده است : از آن جمله مىفرمايد : « ما با پيامبر اكرم صلَّى اللَّه عليه و آله [ براى اعتلاى اسلام و نجات دادن مردم از جاهليت و تثبيت اصول و ارزشهاى والاى انسانى از هيچ گونه مجاهدت و تلاش و فداكارى مضايقه نمىكرديم 
  ] حتى كار به آنجا مىرسيد كه با پدران و فرزندان و برادران و عموهايمان [ كه مانع پيشرفت اسلام بودند 
  ] به مبارزه و كشتار برمىخاستيم ، و اين تلاش و كشتار براى ما تأثيرى جز افزايش ايمان و تسليم به حكمت و مشيت خداوندى نداشت و همچنين جز جدىتر بودن در حركت در جادهء حق و حقيقت و تحمل گزندگىهاى درد و كوشش بيشتر در جهاد با دشمن براى ما نتيجه اى نمىداد . [ بعنوان نمونه 
  ] : در ميادين جهاد مردى از ما با مردى از دشمنان ما مانند دو گاو نر جنگى با يكديگر سخت گلاويز مىگشتند و هر يك از طرفين تصميم گرفته بود آن ديگرى را از پاى در آورد ، اين گلاويزى گاهى به سود ما تمام مىشد و دشمن از بين مىرفت و گاهى بالعكس جهادگر ما شربت شهادت مىنوشيد . هنگامى كه خداوند صدق و صميميت ما را ديد دشمن ما را به ذلت و خوارى مىنشاند و پيروزى را نصيب ما مىنمود تا آن گاه كه اسلام مانند شترى كه گردن بر زمين بنهد و حالت تسليم به خود بگيرد ، استقرار يافت و در جايگاه خود ( عقول و دلهاى مسلمانان ) جايگير شد . » ( 1 )  امّا وضع اسلام و مسلمين پس از رحلت پيامبر اكرم بسيار پر پيچ\r\n","description":"","footnote":" ( 1 ) خطبهء 56 ترجمه از ج 10 ص 178 . ","page_name":" 123 ","page_number":126},
  {"content":"\r\nو خم و پر از تضاد و تناقض و نوسانات شديد . براى آشنايى با چنين وضعى مراجعه فرمايد به كتاب « امام على عليه السلام » تأليف عبد الفتاح عبد المقصود .\r\n\r\nبا اين حال شناخت مردم جامعه در بارهء شخصيت الهى پيامبر اكرم و عظمت اسلام مختلف بود\r\nبا نظر به مضامين آيات شريف قرآنى و منابع معتبر تاريخى . چنين نبود كه همهء آنان كه ادعاى پذيرش رسالت پيامبر و اسلام را ابراز مىكردند ، در يك درجه از معرفت و ايمان و عمل بوده‌اند ، زيرا عظمت شخصيت الهى پيامبر و خرد پذير بودن مكتبى كه آورده بود و همچنين نجات يافتن آنان از سقوط در سيه چالهاى جاهليت و بربريت ، شخصيتهاى شكل يافتهء آن مردم را تغيير اساسى نمىداد بلكه بهترين عوامل رشد و هدايت براى پذيرش رسالت و اسلام را به وجود مىآورد . آيهء شريفهء 14 از سورهء الحجرات چنين است : * ( قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا وَلَمَّا يَدْخُلِ الإِيمانُ فِي قُلُوبِكُمْ ) * ( اعراب گفتند كه ما ايمان آورديم [ به آنان 
  ] بگو شما ايمان نياورده‌ايد ، ولى بگوييد ما اسلام آورديم [ زيرا 
  ] ايمان هنوز در دلهاى شما داخل نشده است . ) لذا مىتوان گفت : در زمان رسول خدا صلى اللَّه عليه و آله و سلم همهء آنان كه دين اسلام را پذيرفته بودند ، در يك درجه نبودند ، بعنوان مثال على بن ابي طالب عليه السلام ، سلمان فارسى ، ابو ذر غفارى و اويس قرنى و مالك اشتر ايمان آورده بودند ، و يك عرب دور از هر گونه تمدن و ناآشنا با اصول و مبانى عالى اسلام نيز به اين دين مقدس گرويده بود و بديهى است كه تفاوت ميان اين عرب و آن شخصيتهاى كمال يافته فوق تصور مىباشد .\r\nبديهى است كه پس از رحلت پيامبر اكرم صلى اللَّه عليه و آله و سلم بقا و استمرار وضع معرفتى و ايمانى مردم نيازمند معلمان و مربيان بسيار نيرومندى بود كه بتوانند آنان\r\n","description":"","footnote":"","page_name":" 124 ","page_number":127},
  {"content":"\r\nرا با تفهيم جدى و مستمر رسالت آن و محتواى در مسير تكامل قرار بدهند .\r\nولى همان گونه كه از منابع معتبر تاريخى برمىآيد ، چنين حركتى مشاهده نمىشود .\r\nاصول عقيدتى و اخلاقى و فقاهى اسلام كه هر روز به تفسير و تحليل بيشترى نيازمند بود ، به همان وضع اولى برقرار بود . بلكه با توجه به علاقهء شديدى كه بعدها به كشورگشايى [ بجاى انسان سازى 
  ] مشاهده شد ، عدم پيشرفت در گسترش رسالت و محتواى آن موجب برگشت به مراحل قبلى نيز شد . مگر شيوخ بنى اميه نمىدانستند كه قوم و خويش بازى و از بين بردن بيت المال مسلمين در راه خودكامگيها و نژادپرستى و غير ذلك را اسلام محو و نابودى ساخته است آرى ، كاملا مىدانستند آن شخصى كه مىگويد : من وحيى را كه پيامبر اكرم را نازل مىشد ، مىنوشتم ، او آن تباهىها را نمىدانست قطعا مىدانست ، اما چه بايد كرد كه\r\n\r\nو تنبهّت للَّتى هى أشقى\r\nو الهوى للقلوب أقصى شقاها\r\n ( 1 ) \r\n( و من به آن وضع روحى انسان كه موجب شقاوت نهائى او مىگردد آگاه شده‌ام ، اين هوى و هوس است كه نهايىترين شقاوت براى دلها است ) يكى ديگر از عوامل انحراف در فهم محتواى رسالت عظماى پيامبر اكرم صلى اللَّه عليه و آله و سلَّم ، تفسيرها و بهره بردارىهاى گونه گون از سنت پيامبر اكرم بود كه امير المؤمنين عليه السلام در خطبهء 210 بيان فرموده است : اين سخنان را موقعى فرمودند كه كسى از آن حضرت در بارهء روايات بدعت و اختلاف مردم در نقل خبر از پيامبر خدا از آن حضرت سؤال كرد .\r\nدر دست مردم [ انواعى 
  ] از حق و باطل و راست و دروغ و ناسخ و منسوخ و عام و خاص و محكم و متشابه و محفوظات [ حقيقى 
  ] و توهمات وجود دارد . در دوران\r\n","description":"","footnote":" ( 1 ) ديوان شيخ كاظم ارزى - هائيهء معروف . ","page_name":" 125 ","page_number":128},
  {"content":"\r\nحيات پيامبر اكرم آن قدر به آن حضرت دروغ بستند كه روزى برخاست و در حالى كه خطبه اى مىخواند ، فرمود : « من كذب علىّ متعمّدا فليتبوّء مقعده من النّار »\r\n( هر كس از روى عمد به من دروغى ببندد نشيمن او در آتش خواهد بود ) سپس امير المؤمنين عليه السلام فرمود : كسى كه حديثى براى تو مىآورد ( نقل مىكند ) خالى از چهار قسم راوى نيست و براى آنان قسم پنجم وجود ندارد .\r\n1 . منافقان - مردى است منافق اظهار ايمان مىكند و ظاهر خود را با اسلام ساختگى آراسته است ، نه از ارتكاب گناه مىترسد و نه خود را براى مراعات صدق و خلوص در تنگناى مىبيند ، به پيامبر اكرم صلى اللَّه عليه و آله از روى تعمد دروغ مىبندد ، اگر مردم بدانند كه او منافق است ، خبرى كه آورده است نمىپذيرند و سخن او را تصديق نمىكنند ، ولى مردم مىگويند : او ( آن منافق ) از اصحاب رسول اللَّه ( ص ) است ، او را ديده و خبر را از او شنيده و از وى اخذ كرده و پذيرفته است و بر اين مبنا سخن او را قبول مىكنند ، در حالى كه خداوند سبحان در بارهء واقعيت منافقان تو را آگاه ساخته و با آنچه كه لازم بود آنان را براى تو توصيف فرموده است . سپس اين نابكاران پس از پيامبر ماندند و خود را به سردمداران ضلالت و دعوت كنندگان به آتش ، بوسيلهء زور و بهتان گفتن نزديك ساختند . آن پيشتازان ضلالت به آن منافقان منصبها دادند و آنان را بر گردنهاى مردم حاكم و مسلط نمودند و بوسيلهء آنان به خوردن دنيا پرداختند . و جز اين نيست ، مردم همواره با سلاطين و دنيا [ دنياداران 
  ] دمسازند . مگر كسى را كه خدا او را حفظ كند . اين است يكى از اقسام چهار گانه .\r\n2 . خطا كاران غير عمدى - و مردى است كه چيزى از پيامبر شنيده و آن را بطور صحيح حفظ نكرده ، پس از روى توهم ، در آن مسموع تغييرى وارد كرده است ، ولى از روى تعمد دروغى را بر پيامبر نبسته است . آن حديث در دست او است ، آن را روايت نموده\r\n","description":"","footnote":"","page_name":" 126 ","page_number":129},
  {"content":"\r\nو به آن عمل مىكند و مىگويد : من از رسول خدا صلَّى اللَّه عليه و آله و سلم چنين شنيده‌ام . پس اگر مسلمانان بدانند كه او خطا كرده و تغييرى در آن داده است ، از او نمىپذيرفتند ، و خود او هم اگر مىدانست كه در حديث خطا كرده است ، آن را مردود مىساخت .\r\n3 . اهل شبهه - و قسم سوم مردى است كه از رسول خدا صلَّى اللَّه عليه و آله و سلم چيزى را شنيده است كه به آن امر فرموده ، سپس از همان چيز نهى فرموده است ، ولى اين شخص نمىداند كه آن حضرت از آن چيز نهى فرموده است . [ بالعكس 
  ] يا شنيده است كه آن حضرت از يك شيء نهى فرموده ، سپس به همان چيز امر فرموده است ، ولى اين شخص نمىداند ، پس منسوخ را حفظ نموده و ناسخ را حفظ نكرده است و اگر مسلمانان مىدانستند كه آن نهى منسوخ شده است ، آن را ردّ مىنمودند .\r\n4 . راستگويان و حافظان - قسم چهارم - كسى است كه نه به خدا دروغ بسته است و نه به رسول خدا . دشمن دروغ است به جهت ترس از خدا و تعظيم رسول خدا صلى اللَّه عليه و آله و سلَّم . خطا نرفته ، بلكه آنچه را كه شنيده است ، كاملا حفظ نموده و همان گونه كه شنيده نقل نموده ، نه در آن اضافه كرده و نه از آن كم نموده است . او ناسخ را شنيده و به آن عمل كرده و منسوخ را حفظ كرده و از او دور شده است . او خاص و عام و محكم و متشابه را شناخته و هر يك از آنها را در وضع مخصوص به خود قرار داده است .\r\nگاهى مىشد كه سخنى از پيامبر اكرم صادر مىشد كه داراى دو وجه بود : كلامى خاص و كلامى عام . گاهى اين گونه سخن را كسى مىشنيد كه مقصود خدا و رسول خدا را از آن سخن نمىفهميد لذا آن شنونده بدون شناخت مقصود و هدف معناى كلام پيامبر ، آن را تفسير و توجيه مىنمود . و همهء اصحاب پيامبر صلَّى اللَّه عليه و آله و سلم كسانى نبودند كه از او مىپرسيدند و مىفهميدند ، حتى گاهى از آنان كسانى بودند كه دوست\r\n","description":"","footnote":"","page_name":" 127 ","page_number":130},
  {"content":"\r\nداشتند يك عرب و يا يك فرد ديگر از راه برسد و از آن حضرت سؤال كند تا آنان پاسخ آن حضرت را بشنوند . و هر چه از اين جريانات اتفاق مىافتاد ، از آن حضرت مىپرسيدم و پاسخ آن را حفظ مىكردم .\r\n\r\nبا نظر به اختلاف برداشت از شخصيت و سخنان پيامبر اكرم لازم بود كه گردانندگان جامعهء اسلامى ، داناترين و با تقوىترين اشخاص را براى تفسير شخصيت و سخنان آن حضرت تعيين مىنمودند\r\nقطعى است كه همهء شخصيتهاى بزرگ مسلمانان چه در زمان حيات خود پيامبر اعظم و چه پس از وفات آن بزرگوار مسئلهء اختلاف برداشت از شخصيت رسول خدا و دستورات و كلمات او را درك كرده بودند . لذا براى آنان لازم بود كه براى حفظ وحدت و انسجام مكتب عده اى را براى تفسير و توجيه امور مزبور مشخص مىنمودند تا به قدر ممكن اختلافات مخّل بر نظام جامعه بر طرف گردد . آنچه كه از روايات معتبر و فراوان برمىآيد ، اينست كه اين عمل حياتى در آن زمان مىتوانست بوسيلهء امير المؤمنين على بن ابي طالب عليه السلام و بعضى از ياران رشيد و كمال يافتهء پيامبر اكرم صلى اللَّه عليه و آله و سلم تأمين گردد . در بارهء علم و معرفت على عليه السلام كه شايستگى او را براى تفسير و توجيه شئون حيات پيامبر و سخنان آن برگزيدهء محبوب خدا را اثبات مىكند ، منابع معتبر فراوانى وجود دارد كه صاحبنظران علوم اسلامى بايد آنها را مورد توجه دقيق قرار بدهند . طريق ديگرى هم امكان داشت كه علىّ بن ابي طالب عليه السلام را به جهت شايستگى مسلَّم در رأس جمعى از سران مسلمين براى تفسير و توجيه مزبور قرار مىدادند . و اين سؤال بالأخره بايد پاسخ داده شود كه چرا چنين مسئلهء حياتى مورد توجه در آن دوران قرار نگرفت\r\n","description":"","footnote":"","page_name":" 128 ","page_number":131},
  {"content":"\r\nاما اين كه امير المؤمنين على بن ابي طالب عليه السلام شايستگى مديريت چنين مجمعى را داشت ، مبتنى بر دلائل روشنى است . از آن جمله : يك - نزديكى كامل آن حضرت به رسول خدا عليهما السلام با شدت علاقه و ايمانى كه به پيامبر عظيم الشأن اسلام داشته است .\r\nدو - مراتب بسيارى عالى كه امير المؤمنين عليه السلام در معرفت و تقوا حيازت كرده بود ، مانع از خلاف گويى و مبالغه و خطاكارى او در معرفى شخصيت پيامبر اكرم و توجيه و تفسير سخنان آن حضرت بوده است .\r\nسه - توضيحى كه خود پيامبر اكرم ، در بارهء كمال والاى شخصيت على عليه السلام فرمود . از آن جمله حديث بسيار معروف « مساواة » است . اين حديث تساوى امتيازات على بن ابي طالب عليه السلام را با ديگر پيامبران مطرح مىكند . متن حديث مختلف نقل شده است .\r\n1 . آنچه در شرح تجريد علامه حسن بن يوسف بن مطهر حلى و شرح تجريد ملا على قوشچى آمده است ، چنين است : من أراد أن ينظر إلى وجه آدم فى علمه و إلى نوح فى تقواه و إلى إبراهيم في حكمه و إلى موسى فى هيبته و إلى عيسى في عبادته فلينظر إلى على بن أبي طالب ( 1 ) \r\n( اگر كسى بخواهد به حضرت آدم عليه السلام بنگرد در علمش ، و به نوح در تقوايش و به ابراهيم در حلمش و به موسى در هيبتش و به عيسى در عبادتش ، پس بنگرد به على بن ابي طالب ) راويان ديگر اين روايت را به ترتيب زير نقل كرده‌اند : 2 . راشد الحمرانى . از ابى الحمراء : « پيامبر فرمود : هر كس بخواهد به آدم بنگرد در علمش و به نوح در فهمش و به ابراهيم در حلمش و به يحيى بن زكريا در زهدش و به موسى\r\n","description":"","footnote":" ( 1 ) كشف المراد ص 310 و شرح تجريد - ملَّا على قوشچى ص 388 . ","page_name":" 129 ","page_number":132},
  {"content":"\r\nبن عمران عليهم السلام در شجاعت و هيبتش ، پس بنگرد به على بن ابي طالب ( 1 )  3 . عبيد الله بن موسى از ابى عثمان ازدى از ابو راشد از ابو الحمراء مىگويد : « ما نزد پيامبر اكرم صلى اللَّه عليه و آله و سلم نشسته بوديم ، على عليه السلام وارد شد . رسول خدا فرمود : هر كسى كه دوست دارد به آدم نگاه كند در علمش و به نوح در فهمش و به ابراهيم در دوستى با خدايش ، پس نگاه كند به على بن ابي طالب عليه السلام » ( 2 )  4 . ابو صالح حنفى از ابن عباس : « رسول خدا صلى اللَّه عليه و آله و سلم فرمود : « هر كس بخواهد به حضرت ابراهيم بنگرد در حلمش و به نوح در حكمتش و به يوسف در احتمايش ( پرهيز سخت ) ( 3 )  پس بنگرد به على بن ابي طالب عليه السلام » ( 4 )  5 . اين متن را به شكل زير ابن المغازلى در كتاب مناقب حديث 256 ص 212 نقل نموده است : « از انس بن مالك : رسول خدا صلى اللَّه عليه و آله و سلم فرموده است : اگر كسى بخواهد به علم آدم و فقه نوح بنگرد ، نگاه كند به علىّ بن ابي طالب . » ( 5 ) \r\n","description":"","footnote":" ( 1 ) ترجمهء الأمام على بن ابي طالب عليه السلام من تاريخ مدينة دمشق ( الحافظ على بن الحسن ابن عساكر ) تحقيق آقاى شيخ محمد باقر المحمودى ج 2 ص 280 و 281 .  ( 2 ) شواهد التنزيل الحسكانى ج 1 ص 78 . حسكانى مىگويد : اين متن را جماعتى از عبيد الله بن موسى العبسى نقل كرده‌اند و اين عبيد إله مردى است موثق و از اهل كوفه و همچنين از على بن احمد نيز نقل نموده است اين روايت را ابو الخير طالقانى در كتاب الاربعين المنتقى از حاكم نيز نقل كرده است . و منقتل - الخوارزمى فصل 4 ج 1 ص 44 از على بن احمد عاصمى .  ( 3 ) در نسخه ترجمه بجاى اختمانه « اجتماعه » ثبت شده است و اين كلمه به نظر صحيح نمىرسد .  ( 4 ) شواهد التنزيل ج 1 ص 106 .  ( 5 ) و در هامش مناقب ابن المغازلى از مناقب خوارزمى ص 49 و 245 نقل شده است . متن فوق در كتاب الرياض النضرة ج 2 ص 217 و ذخائر العقبى ص 93 نقل از ابو الخير الحاكمى و از البداية و النهاية ج 7 ص 356 و از ميزان الاعتدال - ذهبى ج 4 ص 99 و لسان الميزان ج 6 ص 24 و الغدير و مرحوم علامهء امينى ج 3 ص 355 . ","page_name":" 130 ","page_number":133},
  {"content":"\r\n6 . ابن ابى الحديد در شرح مختار ( 147 ) از شرح نهج البلاغه ج 2 ص 449 او مىگويد : رسول خدا صلى اللَّه عليه و آله و سلم فرموده است : « هر كس بخواهد به نوح بنگرد در عزمش ، و به آدم در علمش و به ابراهيم در حلمش و به موسى در ذكاوتش و به عيسى در زهدش پس بنگرد به على بن ابي طالب » ( 1 )  چهار - برترى حكمت امير المؤمنين عليه السلام بر حكمت همهء صحابه : 1 . سلمة بن كهيل از صنابجى از على عليه السلام : رسول خدا صلَّى اللَّه عليه و آله و سلم فرمود : انا دار الحكمة و على بابها ( 2 ) \r\n( من خانه حكمتم و على در اين خانه است ) ابو الحسن على بن عمر الحربى در كتاب الأمالى مىگويد : اسحاق بن مروان از پدر من . . . از اصبغ بن نباته از على بن ابي طالب عليه السلام نقل كرده است كه رسول خدا صلى اللَّه عليه [ و آله 
  ] و سلم فرمود : أنا مدينة العلم و أنت بابها ، يا علىّ كذب من زعم أنّه يدخلها من غير بابها .\r\nاين روايت را در كتاب فتح الملك العلى ص 22 نيز آورده است . مراجعه شود به كتاب ترجمة الأمام على بن ابي طالب عليه السلام من تاريخ مدينة دمشق تاليف ابن عساكر ج 2 ص 459 تحقيق آقاى شيخ محمد باقر محمودى . در همين كتاب از ص 460 تا ص 463 با اسناد و مآخذى متعدد همين حديث را نقل كرده است .\r\nپنج - برترى علم امير المؤمنين عليه السلام بر علم همهء صحابه - قاطعانه ترين و\r\n","description":"","footnote":" ( 1 ) و اين روايت را احمد بن حنبل در مسند و بيهقى در صحيح نقل نموده‌اند .  ( 2 ) غاية المرام ص 523 و حلية الاولياء ج 1 ص 64 از شريك از سلمة بن كهيل از صنابجى و جلال الدين سيوطى در لئالى مصنوعة ج 1 ص 170 ابو نعيم در حليه مىگويد : اين روايت را اصبغ بن نباته حارث از على نقل نموده است و مجاهد نيز از ابن عباس نقل كرده است . ","page_name":" 131 ","page_number":134},
  {"content":"\r\nروشنترين دليل اين امتياز حديث بسيار متواتر و معروف أنا مدينة العلم و علىّ بابها\r\nاست :\r\n\r\nكه من شهر علمم عليّم دراست\r\nدرست اين سخن گفت پيغمبر است\r\n\r\nفردوسى\r\n\r\nچون تو بابى آن مدينهء علم را\r\nچون شعاعى آفتاب حلم را\r\nباز باش اى باب بر جوياى باب\r\nتا رسد از تو قشور اندر لباب\r\nباز باش اى باب رحمت تا ابد\r\nبارگاه ما له كفوا أحد\r\n\r\nمولوى\r\nراويان اين حديث بيش از 40 نفر است . رجوع فرماييد به كتاب ترجمة الأمام على بن ابي طالب من تاريخ مدينة دمشق تاليف الحافظ ابن عساكر ج 2 ص 464 تا ص 480 روايتى ديگر با اسناد و متعدد چنين است : قسّمت الحكمته عشرة أجزاء و أعطى علىّ تسعة منها و النّاس جزء واحدا\r\n[ همين مأخذ از ص 481 تا ص 482 
  ] ( حكمت به ده جزء تقسيم شده است . نه جزء آن به على داده شده و يك جزء از آن به بقيهء مردم ) عبايه از ابن عباس نقل كرده است كه پيغمبر اكرم صلى اللَّه عليه و آله فرموده است : « على ظرف علم من است » ( 1 )  قيس بن حازم از معاوية بن ابى سفيان نقل كرده است كه « رسول خدا صلى اللَّه عليه و آله و سلم على را با علم پر مىكرد . ( 2 )  عبد اللَّه بن عمرو مىگويد : رسول خدا صلى اللَّه عليه [ و آله 
  ] و سلم در حال بيمارى فرمودند : برادرم را بگوييد بيايد پيش من ، عثمان را خواستند ، پيامبر اكرم از وى روى گردانيد و سپس فرمود : برادرم را بخوانيد بيايد پس على بن ابي طالب را خواستند ، على عليه السلام پارچه اى روى پيامبر كشيد و خم شد به روى او ،\r\n","description":"","footnote":" ( 1 ) همين مأخذ ص 482 .  ( 2 ) همين مأخذ ص 483 . ","page_name":" 132 ","page_number":135},
  {"content":"\r\nوقتى كه از نزد پيامبر بيرون رفت ، به او گفتند پيامبر به تو چه گفت آن حضرت فرمود : پيامبر 1000 باب از علم براى من آموخت كه از هر باب آنها 1000 باب گشوده مىشود » ( 1 )  ابو الفرج غيث بن على به اسناد خود از محمد بن الحسين از على بن ابي طالب عليه السلام نقل مىكند كه فرمود : « هر وقت چيزى از پيامبر سؤال مىكردم به من پاسخ مىداد و هر وقت ساكت مىشدم خود آن حضرت به سخن گفتن مىپرداخت و هيچ آيه اى بر او نازل نشد مگر اين كه آن را خواندم و تفسير و تأويل آن را دانستم و پيامبر از خدا مسئلت كرد كه هيچ چيزى از آنچه را كه به من تعليم فرمود ، فراموش نكنم .\r\nپس من ، هيچ حلال و حرام و امر و نهى و اطاعت و معصيتى را فراموش ننمودم . و پيامبر اكرم دست خود را روى سينهء من گذاشت و گفت : خدايا ، قلب على را با علم و فهم و حكم و نور پر كن ، سپس به من فرمود : پروردگار من عز و جل به من خبر داد كه دعايم را در حق تو مستجاب فرمود . » ( 2 )  ابو على المقرى با اسناد خود از انس نقل كرده است كه او مىگويد : « رسول خدا صلى اللَّه عليه [ و آله 
  ] و سلم به او فرمود : براى من آب وضو تهيه كن [ حضرت وضو گرفت 
  ] و سپس دو ركعت نماز خواند و پس فرمود : « اولين كسى كه از اين در بر تو وارد مىشود امير المؤمنين و سيد المسلمين و پيشواى كمال يافتگان رو سفيد و خاتم اوصيا است . انس مىگويد : گفتم : خدايا اين شخص يكى از انصار باشد ، و اين نيت را در دلم مخفى كردم ، ناگهان على ( ع ) وارد شد . پيامبر فرمود : اى انس اين شخص كيست عرض كردم : على ( ع ) است . پس پيامبر در حال انبساط برخاست و دست به گردن على انداخت و او را به آغوش گرفت و صورتش را به صورت على مىكشيد و عرق على ( ع ) را\r\n","description":"","footnote":" ( 1 ) همين مأخذ ص 484 و 485 .  ( 2 ) همين مأخذ ص 485 و 486 . ","page_name":" 133 ","page_number":136},
  {"content":"\r\nبا صورتش خشك مىكرد . على ( ع ) عرض كرد : اى رسول خدا ، امروز مىبينم عنايتى با من فرمودى كه تاكنون سابقه نداشت پيامبر فرمود : چه مانعى است از اين عواطف شديد كه امروز در بارهء تو ابراز كردم در حالى كه : « تو هستى كه پيام رسالت مرا بعد از من به مردم ابلاغ خواهى كرد ، و توئى كه صداى مرا به آنان خواهى رساند و توئى كه بعد از من اختلافات آنان را توضيح و تبيين خواهى نمود » ( 1 )  اكنون اين سؤال را بايد پاسخ داد كه آيا با وجود چنين شخصيتى ( على بن ابي طالب عليه السلام ) در ميان مسلمانان پس از رحلت پيامبر اكرم صلى اللَّه عليه و آله ، مىتوان تصور كرد كه اختلاف مردم آن دوران در شناخت شخصيت پيامبر اكرم صلى اللَّه عليه و آله و سلم و سخنان او ، علت قابل قبول داشته است آن جامعه چگونه جامعه اى بود كه چنين شخصيت با عظمتى را در مورد شناخت فوق ناديده گرفته و ساليان متمادى او را در سكوت نگاه داشتند آيا اين همه روايات كه در علم و شايستگى على عليه السلام براى تبيين مكتب اسلام و شخصيت آورندهء آن ، نقل كرديم ، مىتواند مورد اعتراض قرار بگيرد بديهى است كه اگر آن همه روايات نتواند حقيقت مزبور را اثبات كند ، ما ديگر نمىتوانيم به هيچ روايت و گروه هايى از روايات كه حقيقت معينى را اثبات مىكند اعتماد كنيم .\r\nمعلم البشر ، العقل الحادى عشر خواجه نصير طوسى در تجريد اعتقاد مىگويد : « از آن جمله دلائلى كه شايستگى على عليه السلام را براى زمامدارى پس از رحلت پيامبر اكرم صلى اللَّه عليه و آله و سلم ، اينست كه على بن ابي طالب داناتر از همه بوده است ، زيرا او\r\n","description":"","footnote":" ( 1 ) همين مأخذ ص 486 و 487 . ","page_name":" 134 ","page_number":137},
  {"content":"\r\nداراى فهم و حدس نيرومند و همراهى دائمى با رسول خدا ( ص ) و كثرت استفاده اى كه از آن حضرت نموده بود ، صحابهء پيامبر در اكثر وقايع پس از ارتكاب خطا و غلط به او مراجعه مىكردند . پيامبر فرمود : قاضىترين شما على است . و فضلاء در همهء علوم به على مراجعه مىكردند . » ( 1 )  ملا على قوشچى در شرح جملات فوق چنين مىگويد : « زيرا على بن ابي طالب ( ع ) در دوران كوچكى در دامان پيامبر تربيت يافت و در بزرگى داماد آن حضرت گشت و هر وقت مىتوانست به خدمت پيامبر برسد و استفادهء فراوان از وى برد ، زيرا پيامبر نهايت اشتياق را به ارشاد او داشت . در آن هنگام كه اين آيه : * ( وَتَعِيَها أُذُنٌ واعِيَةٌ ) * نازل شد ( 2 ) \r\n( و بشنود آن را گوش شنوا ) پيامبر عرض كرد : خداوندا ، اين گوش شنوا را گوش على قرار بده ، على عليه السلام فرمود : بعد از آن هيچ چيزى را فراموش نكردم و فرموده است : رسول خدا ( ص ) هزار باب از علم را به من تعليم فرمود و از هر بابى هزار باب گشوده شد . . . . صحابهء پيامبر در اكثر وقايع پس از ارتكاب خطاء به على ( ع ) مراجعه مىكردند ، مانند اصول كلامى و فروع فقهى و تفسير و عرفان و علم نحو و صرف . . . و ابن عباس رئيس مفسرين شاگرد او است و ابو الاسود دئلى علم نحو را با تعليم و ارشاد آن حضرت تدوين كرد و خود به علومى كه فوق همه دارا بود چنين خبر داد : لو كسرت لى الوسادة لحكمت بين أهل التّوراة بتوراتهم و بين أهل الزّبور بزبورهم و بين أهل الإنجيل بإنجيلهم و بين أهل الفرقان بفرقانهم ، و اللَّه ما نزلت من آية في برّا و بحر أو سهل أو جبل أو سماء او\r\n","description":"","footnote":" ( 1 ) تجريد الاعتقاد خواجه نصير الدين طوسى - كشف المراد - علامهء حلى ص 302 و شرح تجريد ملا على قوشچى .  ( 2 ) الحاقه آيه 12 . ","page_name":" 135 ","page_number":138},
  {"content":"\r\nأرض أو ليل أو نهار إلَّا أنا أعلم فيمن نزلت و فى أىّ شيء نزلت « ( 1 ) \r\n( اگر روزى فرا رسد كه بالش حكومت براى تكيه ، براى من آماده شود ، ميان اهل تورات با توراتشان و ميان اهل زبور با زبورشان و ميان اهل انجيل با انجيلشان و ميان اهل قرآن با قرآنشان ، حكم مىكنم . سوگند به خدا آيه اى نازل در بارهء بيابان يا در دريا يا زمين هموار يا كوه يا آسمان يا زمين يا شب يا روز نازل نشده است مگر اين كه من مىدانم در بارهء چه كسى و چه چيزى نازل شده است ) حقيقت اينست كه مسامحهء سران مسلمين در تعيين شخص يا اشخاص شايسته براى توضيح و تفسير شخصيت پيامبر اسلام و كتاب و سنت ، پس از رحلت آن بزرگوار ، معمايى است كه حل آن بدون تجديد نظر دقيق در شناخت و باورهاى پيشتازان جامعهء آن دوران امكان پذير نخواهد بود .\r\n\r\nبدانجهت كه شخصيت پيامبر اسلام و مكتبى كه او آورده بود ، براى همهء طبقات و گروه‌هاى آن دوران كاملا روشن نشده بود ، لذا وقوع آشوبها و بحرانهاى غير قابل توضيح و ظالمانه ، در دوران خلافت امير المؤمنين عليه السلام امرى طبيعى بوده است .\r\nدلائل فراوانى براى اثبات مدعاى فوق مىتوان اقامه كرد از آن جمله عدم معرفت كامل همهء مردم صدر اسلام در بارهء شخصيت پيامبر اسلام ( ص ) از يك طرف ، و اقبال عدّه اى فراوان از چشمگيران مردم به مال و منال و جاه و مقام دنيا از طرف ديگر ، جامعهء اسلامى را در چنان ابهامى فرو برد كه شناخت آن را واقعا به يكى از مشكلات سخت جامعه شناسى تاريخ اسلام تبديل نمود . آن مردم چشمگير كه امير المؤمنين عليه السلام\r\n","description":"","footnote":" ( 1 ) شرح تجريد ملَّا على قوشچى ص 387 . ","page_name":" 136 ","page_number":139},
  {"content":"\r\nمردم را از پيروى آنان نهى مىفرمود ، اندك نبودند و عده اى مهم از آنان صحابى و از تابعين بوده اند امير المؤمنين مىفرمايد : ألا فالحذر الحذر من طاعة ساداتكم و كبرائكم الَّذين تكبّروا عن حسبهم و ترفّعوا فوق نسبهم ، و ألقوا الهجينة على ربّهم و جاهدوا اللَّه على ما صنع بهم ، مكابرة لقضائه ، و فعالبة لألائه ، فأنّهم قواعد أساس العصبيّة ، و دعائم أركان الفتنة ، و سيوف اعتزاء الجاهلية\r\n[ خطبهء 198 ( قاصعه ) - التخذير من طاعة الكبراء ص 289 و 290 
  ] ( آگاه و برحذر باشيد از اطاعت آن سروران و بزرگانتان كه خود را از حدّ ارزش و امتياز خود بالاتر ديدند و تكبر ورزيدند و از سلسلهء نسب خود سر بالاتر بردند و با پديده‌هاى زشت و ناشايست با پروردگارشان ارتباط برقرار كردند و در بارهء آنچه خداوند به آنان روا داشته با خدا از روى تحكم و غلبه بر نعمتهاى او به ستيزه گرى برخاستند . اين چشمگيران نابكار پايه‌هاى اساس تعصب و ستونهاى اركان فتنه و شمشيرهاى افتخار بر جاهليتند . ) با نظر به مجموع جريانات مكتبى و اجتماعى و ساير عوامل ، پس از وفات پيامبر اكرم صلى اللَّه عليه و آله و سلم ، اجتناب از آن طوفانها و بحرانها و آشوب و فتنه‌ها كه در دوران امير المؤمنين به اوج رسيد ، كاملا امكان پذير بوده است و از نظر تاريخ و جامعه شناسى و شناخت همه جانبهء مكتب ، نمىبايست آن اختلافات تباه كننده اتفاق بيفتد .\r\nسالها پشت سر رسيدند و برگذشته خزيدند و در امتداد آنها ناگواريها و ناملائمات فراوان بر اسلام و مسلمين رفت . عمومىترين و جدّىترين انتخاب زمامدارى كه در تاريخ به وقوع پيوسته است ، انتخاب امير المؤمنين ( ع ) براى خلافت بوده است . آن گاه كه سومين زمامدار چشم از اين دنيا بربست . مسلمانان با كمال جديت و با تلاش فوق تصور براى تعيين زمامدار سراغ على بن ابي طالب عليه السلام را گرفتند و آن بزرگوار را آمادهء پذيرش خلافت نمودند در حالى كه آن حضرت تمايل و رغبتى نشان نمىداد . اين معنى در چند\r\n","description":"","footnote":"","page_name":" 137 ","page_number":140},
  {"content":"\r\nمورد از سخنان امير المؤمنين عليه السلام در نهج البلاغه آمده است . از آن جمله : 1 . « آگاه باشيد ، سوگند به آن خدايى كه دانه را شكافت و نفوس انسانى را آفريد ، اگر ياورانى براى تقويت من حاضر نبودند و اگر با وجود اشخاص نصرت دهنده ، حجت براى من تمام نمىگشت و اگر تعهد خداوندى بر علماء نبود كه با پرخورى ستمكاران و گرسنگى ستمديدگان موافقت نكنند ، طناب اين مركب ( خلافت ) را به گردنش مىانداختم ( رهايش مىكردم ) و آخر آن را با همان كاسه اى كه اولش را سيراب كرده بودم ، سيراب مىنمودم و اين دنيايى را [ كه محكم به آن چسبيده‌ايد 
  ] در نزد من پستتر از آب بينى بز مىيافتيد . اگر امير المؤمنين عليه السلام بطور معمولى ، جامعه را آمادهء پذيرش زمامدارى خود مىديد ، محال بود كه خود را مكلف به آن احساس نكند .\r\n[ خطبهء 3 ص 50 
  ] 2 . آگاه باشيد ، ابتلاى شما امروز مانند همان وضع دوران نخستين شده است كه خداوند پيامبرش صلى اللَّه عليه [ و آله 
  ] و سلم را مبعوث فرمود . و سوگند به آن خدا كه پيامبر را بر حق مبعوث فرموده است : شما درهم و برهم و بهمديگر مخلوط گشته و در غربال آزمايشها تمييز داده مىشويد و مانند موادى كه در ديگ جوشان با هم در آميخته ميشوند ، مخلوط مىگردد تا اين كه مردم ردهء پايين در بالا قرار بگيرند [ و بالعكس 
  ] بالا نشينان به پائين سقوط كنند . آنان كه در گذشته پس مانده بودند پيش بيفتند و آنان كه پيش مىراندند ، واپس بمانند . از اين سخنان صريح هم نابسامانىها و ناهنجاريهاى فوق تصورى كه جامعهء آن روز را در برگرفته بود و هم سختى پذيرش خلافت چنان جامعهء طوفانى و پر از تضاد و تناقضها كه آن بزرگوار را به آن وادار كرده بودند . بفهميد .\r\n3 . براى بيعت با من هجوم بسيار شديد به طرف من آوردند مانند هجوم تند شتران تشنه در روزى كه وارد رودخانه براى آشاميدن آب مىنمايند ، در حالى كه ساربان ، آنها\r\n","description":"","footnote":"","page_name":" 138 ","page_number":141},
  {"content":"\r\nرا رها كرده و بند آنها باز شده باشد ، اين هجوم بقدرى شديد بود كه گمان كردم مردم مرا خواهند كشت يا بعضى از آنان بعضى ديگر را در آن هجوم از پاى در خواهند آورد . . . [ خطبهء 54 ص 91 
  ] 4 . مرا رها كنيد ، كسى ديگر را بجاى من براى زمامدارى برگزينيد ، زيرا ما بسوى آن وضع و جريان اجتماعى مىرويم كه داراى وجوه و رنگهايى است ، دلها براى آن دوام نمىآورد و عقول آن را تحمل نمىكند ، همهء چشم اندازهاى سرنوشت اين جامعه را ابرهاى تيره پوشيده و جادهء تنظيم « حيات معقول » مردم جامعه مبهم و گمراه كننده گشته است .\r\nو بدانيد اگر من خواستهء شما ( زمامدارى ) را بپذيرم ، مصالح و مفاسد شما را آن چنان كه مىدانم شما را اداره خواهم كرد و به سخن هيچ گوينده و عتاب هيچ ملامتگرى گوش نخواهم داد . و اگر مرا رها كنيد ، من هم مانند يكى از شما خواهم بود و شايد من به دستورات كسى كه انتخاب خواهيد كرد شنواترين و مطيعترين شما باشم و من وزارت را در مديريت جامعهء شما به عهده بگيرم بهتر از آن است كه زمامدارى شما را بپذيرم . [ خطبه 92 ص 136 
  ] 5 . سوگند به خدا ، من نه رغبتى در خلافت داشتم و نه نيازى در زمامدارى ، و لكن شما مرا به پذيرش آن دعوت كرديد و مرا به آن وادار نموديد ، و در آن هنگام كه خلافت به من منتهى شد ، من در كتاب الهى و در آنچه كه براى ما در آن كتاب فرموده و به آن چه كه دستور داده مطابق آن حكم كنيم نظر كردم و از آن پيروى نمودم و به آن سنتى كه پيامبر اكرم صلى اللَّه عليه و آله و سلم وضع كرده است ، تبعيت كردم . . . [ خطبهء 205 ص 322 
  ] 6 . « و مردم با من بيعت كردند بدون اكراه و اجبار ، بلكه با كمال اختيار و آزادى »\r\n","description":"","footnote":"","page_name":" 139 ","page_number":142},
  {"content":"\r\n[ نامهء 1 ص 363 
  ] 7 . « امّا بعد از حمد و ثناى خداوندى ، شما قطعا مىدانيد [ گر چه اين علم را مخفى مىداريد ، 
  ] من دنبال مردم نرفتم و آنان را براى قبول خلافت خود وادار نكردم و به آنان بيعت ننمودم مگر اين كه آنان با من بيعت نمودند . و شما دو نفر ( طلحة و زبير ) از كسانى بوديد كه مرا خواستيد و با من بيعت كرديد ، و عموم مردم بدانجهت با من بيعت نكردند كه من داراى سلطهء پيروزمندانه يا داراى متاع دنيا بودم . . . » [ نامهء 54 ص 445 اين نامه را امير المؤمنين عليه السلام به طلحه و زبير مرقوم فرموده و بوسيلهء عمران بن الحصين الخزاعى به آن دو ارسال فرموده است . اين نامه را ابو جعفر الإسكافي در كتاب « مقامات » آورده است . 
  ] 8 . [ پس از آن نابسامانىها 
  ] ناگهان ديدم مردم بسوى من هجوم آوردند و مانند موهاى متراكم يال كفتار به من هجوم آوردند و از هر طرف با ازدحام شديد بسوى من حركت كردند ، اين ازدحام بقدرى تند بود كه [ دو فرزندم 
  ] حسن و حسين [ عليهما السلام 
  ] تحت فشار قرار گرفتند و لباسم از دو پهلو شكافته شد و مردم مانند گلهء متراكم گوسفند در جايگاه خود ، دور من جمع شدند . هنگامى كه متصدى زمامدارى شدم ، طائفه اى بيعت خود را با من نقض كرد ( ناكثين كه طلحه و زبير بودند ) و گروهى از دين منحرف شدند ( مارقين ، يعنى خوارج ) و جمعى ديگر ستم پيشه كردند ( قاسطين ، معاويه و ياران او ) گويى آنان كلام خداوندى نشنيده بودند كه مىفرمايد : * ( « تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الأَرْضِ وَلا فَساداً وَالْعاقِبَةُ لِلْمُتَّقِينَ ) * [ القصص آيه 83 
  ] ( آن سراى آخرت را براى كسانى قرار مىدهيم كه در روى زمين اعتلا و فساد نمىخواهند و عاقبت از آن مردم با تقوى است ) آرى ، سوگند به خدا ، اين آيه را شنيده و آن را دريافته‌اند ، و دنيا در برابر چشمانشان آراسته شد و زر و زيور اين سراى فانى آنان را به خود جلب كرد . » [ خطبهء 3 ص 49 و 50 
  ]\r\n","description":"","footnote":"","page_name":" 140 ","page_number":143},
  {"content":"\r\n\r\nاگر جامعه اى را كه على بن ابي طالب در آن زمامدارى نموده است نمايندهء كامل همهء جوامع بشر معرفى كنيم ، با كمال تأسف بايد گفت : جوامع بشريت از عهدهء آزمايش الهى برنيامده است .\r\nبديهى است كه اين حكم شامل اقليتهاى رشد يافته اى كه در هر دورانى كم و يا بيش پيدا مىشدند ، نيست ، اقليتهايى در هر زمان وجود داشته‌اند كه واقعا سالكان مسير اصول ارزشى انسانيت بوده و از عهدهء هر گونه آزمايش برآمده‌اند . ابو ذر غفارى واقعا از عهدهء امتحانات سخت برآمد ، مالك اشتر از نظر احساس تكليف برين و انجام آن به بلندترين قلهء انسانيت قدم گذاشت . بهر حال ، ما بايد علت انحراف مردم را از تبعيت از زمامدارى مانند امير المؤمنين عليه السلام چه بوده است آيا على بن ابي طالب عليه السلام انسان را نمىشناخته است ترديدى در اين حقيقت نيست كه آن حضرت انسان را در هر دو قلمرو « آن چنان كه هست و آن چنان كه بايد » كاملا مىشناخت ، سخنان و رفتار او با انسانها بهترين دليل مدّعاى مزبور مىباشد . به اعتراف همهء آن صاحبنظرانى كه حتى امامت آن بزرگوار را [ آن چنان كه عالم تشيع قبول دارد 
  ] را نپذيرفته‌اند ، مانند ابن ابى الحديد و حتى صاحبنظرانى كه از گروه مسلمانان نيستند و ما نظريات مقدارى از آنان را در مجلد اول از اين ترجمه و تفسير آورده‌ايم صريحا يا تلويحا انسانشناسى على عليه السلام را در حد اعلا قبول كرده‌اند . پس عامل اصلى انحرافات جامعهء آن بزرگوار از راهى كه براى حركت مردم تعيين و هموار مىفرمودند چيست آيا آن بزرگمرد تاريخ عادل نبود آخر چه كسى در عدالت فوق تصور كه در آن بزرگوار بود ، مىتواند كمترين ترديدى به خود راه بدهد مگر اين جمله را ما از بعضى متفكران نشنيده‌ايم كه : قتل علىّ [ عليه السلام 
  ] فى محراب عبادته لشدّة عدله ( على بن ابي طالب كشته شد در محراب عبادتش به جهت شدت عدالتش ) آيا مديريت نداشت اگر\r\n","description":"","footnote":"","page_name":" 141 ","page_number":144},
  {"content":"\r\nمنظور از مديريت ، ادارهء جامعه با روش ماكياولىگرى بوده باشد كه مىگويد : « هر هدفى كه براى زمامدار مطرح باشد ، مىتواند بهر وسيله اى تمسك كند » بديهى است كه چنين مديريتى به نفى و انكار هر گونه اصل و قانون انسانيت و اخلاق و مذهب و قطع رابطه با خدا و ابديت منتهى مىگردد . و قطعى است كه چنين عقيده و رفتارى مخالف همهء اديان الهى و همه مكاتب سياسى است كه انسان را به رسميت مىشناسند و اصالت و كرامت و ارزشى براى آن قائل است . و اگر منظور از مديريت ، توجيه انسانهاى جامعه در مسير « حيات معقول » رو به هدف اعلاى زندگى است ، اين همان مديريت بود كه همهء تكاپوهاى اجتماعى و سياسى امير المؤمنين عليه السلام را تشكيل مىداد . آيا على بن ابي طالب عليه السلام از نظر علم و معرفت و حكمت در بالاترين قله‌ها قرار نگرفته بود پاسخ اين سؤال را در مباحث قبلى بطور مشروح ديديم كه چگونه پيامبر اسلام آن بزرگوار را در عاليترين درجهء علم و حكمت و معرفت معرفى فرموده است ، باضافهء معرفىهاى پيامبر اكرم ، خود نهج البلاغه و ديگر سخنان آن بزرگوار بهترين دليل حقيقت مزبور است . خلاصه - هيچ انسان آگاه و مطلع از شخصيت امير المؤمنين عليه السلام نمىتواند كمترين نقصى در آن انسان بزرگ پيدا كند و بگويد : اينست عامل انحرافات مردم جامعه اى كه آن حضرت زمامدارى آن را به عهده داشته‌اند .\r\nاكنون براى پيدا كردن ريشه يا ريشه‌هاى اصلى انحرافات و تبهكارىهاى مردم دوران حكومت امير المؤمنين عليه السلام . بايد نمونه اى از مختصات روانى و فكرى و تمايلات آن مردم را مورد مطالعه قرار بدهيم : 1 . « اگر نبودند مردمى كه به من بيعت كرده و اعلان يارى مىنمايند و اگر بوسيلهء وجود ياران حجت بر من تمام نمىگشت ، و اگر دستور خداوندى به علماء نبود كه مقرر داشته است بر پرخورى ستمكار و گرسنگى ستمديده صبر نكنند طناب اين مركب ( خلافت ) را\r\n","description":"","footnote":"","page_name":" 142 ","page_number":145},
  {"content":"\r\nبر گردنش مىانداختم و آخرش را با همان كاسه سيراب مىكردم كه اولش را سيراب نموده بودم . . . « اين جملات با كمال وضوح اثبات مىكند كه در آن دوران عده اى ظالم و عده اى ديگر مظلوم بودند . [ خطبه 3 ص 50 
  ] 2 . » اى مردم ، امواج فتنه‌ها را با كشتيهاى نجات بشكافيد و مسير خود را از راه تنفر از يكديگر [ تنفر از حقائق 
  ] برگردانيد . « [ خطبهء 5 ص 52 
  ] 3 . [ در خطاب به معاويه : - 
  ] » ديروز ما ايمان آورديم و شما كفر ورزيديد و امروز ما بر مبناى حق پا برجائيم شما در فتنه و فتنه انگيزى غوطه وريد « [ نامهء 64 ص 454 
  ] 4 . [ من هرگز از وضع جامعه و فرصت طلبان غفلت نخواهم ورزيد 
  ] » و من همواره بوسيلهء كسانى كه رو به حق آورده‌اند كسانى را كه روى از حق گردانيده‌اند ، دفع خواهم كرد « [ خطبهء 6 ص 53 
  ] 5 . » آگاه باشيد كه شيطان حزب خود را برانگيخته و گروه خود را جمع آورى و آماده نموده است تا ستم جايگاه خود [ در جامعه 
  ] برگردد و باطل به حدّ نهائى خود برسد « [ خطبهء 22 ص 63 
  ] 6 . » من در بارهء اين امر ، همه جانبه و همه گونه انديشيده‌ام . نتيجه اى جز اين نديده‌ام كه يا بايد با معاويه و سپاهيانش بجنگم و يا به آن شريعتى كه محمد صلى اللَّه عليه و آله و سلم آورده است كفر بورزم . . . « [ خطبهء 43 ص 84 
  ] 7 . » شگفتا ، و چگونه شگفت زده نباشم از خطا و انحرافات اين گروه‌ها ( در امّت پيامبر اكرم ( ص ) با اختلافاتى كه در دلائل دين آنان وجود دارد نه پيروى از پيامبرى مىكنند و نه به عمل وصيّى اقتداء مىنمايند ، و نه ايمان به غيبى دارند و نه از عيبجويى خوددارى مىكنند ، عمل در امور مشتبه مىنمايند و در شهوات غوطه مىخورند . كار نيكو در نظر آنان چيزيست كه آنان نيكو بدانند و كار زشت آنست كه آنان زشت بدانند .\r\n","description":"","footnote":"","page_name":" 143 ","page_number":146},
  {"content":"\r\nدر مشكلات زندگى خود را پناهگاه مىدانند و در امور با اهميت به آراء و نظريات خود مراجعه مىكنند گويى هر يك از آنان ، پيشواى خويشتن است [ و در آراء و نظرات خودش 
  ] به دلائل موثق و اسباب محكم استناد مىكند . « [ خطبهء 88 ص 121 
  ] اگر در جملات فوق به خوبى دقت كنيم ، همين جملات براى اثبات نابسامانىهاى فكرى و ايمانى و عملى آن جامعه كه على بن ابي طالب عليه السلام به مديريت آن وادار شده بود ، كفايت مىكند .\r\n\r\nامير المؤمنين عليه السلام در برابر آن جامعهء طوفانى و پر از ضد و نقيض كه اكثريت مردم آن را غوطه وران در جهل و خودكامگى و سست عنصرى تشكيل مىدادند خود را نباخته بود\r\nدر چنان جامعه اى عوامل احساس ناراحتى و ناگوارى امير المؤمنين عليه السلام از حدّ گذشته بود . تأسف شديد و آه‌هاى دردناكش تا اوج عالم هستى سر مىكشيد ، امّا على عليه السلام با نظر به ارتباط او با خدا و انبساط و ابتهاجى كه در موقع حضور در بارگاه الهى داشت ، نه تنها خود را نباخت و نه تنها زبان به گله و شكايت از قضا و قدر خداوندى نگشود و نه تنها خود را از هستى و خداوند هستى آفرين طلبكار نديد ، بلكه با كمال آرامش و يقين به مسيرى كه در آن حركت مىكرد ، به راه خود ادامه داد ، زيرا در آن هنگام كه روح انسانى از تطاول شاديها و اندوه‌ها و لذائذ و آلام رها مىگردد ، چنين روحى نائل به جوار و رحمت الهى مىشود و در عالمى فوق امور مزبور زندگى مىكند .\r\nاو همان على ( ع ) بود كه به جهت نهايت اخلاص به مقام شامخ راز دانى و راز دارى توفيق يافته بود ، آدمى در آن مقام از دستبرد عوامل دگرگون كنندهء شخصيت گام فراتر مىگذارد و با قول ثابت [ * ( يُثَبِّتُ الله الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَفِي ) *\r\n","description":"","footnote":"","page_name":" 144 ","page_number":147},
  {"content":"\r\nالآخرة ) * 
  ] ( 1 ) \r\n( خداوند كسانى را كه ايمان آورده‌اند با قول ثابت در حيات دنيوى و اخروى ثابت و پا بر جا مىنمايد ) به همين جهت است كه على ( ع ) در هر موقعيتى از زندگى كه قرار مىگرفت ، با عامل شخصيت ثابت رو به يك مطلق فوق حركت و سكون و دگرگونيها حركت مىكرد ، زيرا -\r\n\r\nگوهر مخزن اسرار همانست كه بود\r\nحقهء مهر بدان مهر و نشانست كه بود\r\nعاشقان زمرهء ارباب امانت باشند\r\nلا جرم چشم گهربار همانست كه بود\r\n\r\nحافظ\r\nبراى آشنايى مطالعه كنندگان ، مخصوصا محققان ارجمند با ناهنجاريها و نابسامانيهاى شديد دوران زمامدارى على ( ع ) كه موجب تأسف سخت او بود ، طرح مقدارى از سخنان آن بزرگوار ضرورى است :\r\n1 . « بدانيد ، سوگند به خدا ، پيراهن خلافت را او به تن كرد ، در حالى كه قطعا مىدانست كه محل من از خلافت همانا محل قطب از سنگ آسيا است كه آسيا به دور او مىگردد و همانند كوهى مرتفعم كه سيل از قلهء آن سرازير مىشود و پرندهء سبكبال و دور پرواز به آن قلَّه نرسد ، لباس از آن خلافت رها ساختم و از تصدى به آن اعراض نمودم . بسى انديشيدم كه آيا با دست كوتاه حمله كنم ، و يا بر روزگار تيره و تار صبر كنم و شكيبا باشم - روزگارى كه سالخورده در آن فرسوده شود و جوان در آن پير گردد و انسان با ايمان به مشقت افتد تا خداى خود را ملاقات نمايد ، پس ديدم تحمل و شكيبايى بر اين مشقت سخت ، شايسته تر است ، پس تن به صبر و تحمل دادم در حالى كه خس در چشمانم بود و غصّه در گلويم . . . » [ خطبهء 3 ص 48 
  ]\r\n","description":"","footnote":" ( 1 ) ابراهيم آيه 27 . ","page_name":" 145 ","page_number":148},
  {"content":"\r\n2 . « خبر به من رسيده است كه بسر بن ارطاة مشرف به يمن گشته است ، و سوگند به خدا ، من اطمينان دارم كه آنان به همين زودى دولت را از شما خواهند گرفت . [ اين تسلط 
  ] به جهت اجتماع و تشكل آنان در باطنشان و پراكندگى شما از حقتان مىباشد . [ اين تسلط 
  ] به جهت نافرمانى است كه شما در بارهء پيشوايتان در حق ، و اطاعتى است كه آنان از پيشواى خود در باطل دارند و به سبب اداى امانتى كه آنان به صاحب خود مىنمايند و خيانتى كه شما به صاحبتان روا مىداريد ، و به جهت اصلاح و تنظيم امور است كه آنان در شهرهاى خود به وجود مىآورند و فسادى كه شما در شهرهايتان به راه مىاندازيد .\r\nاگر من يكى از شما را به يك كاسهء چوبين امين بدانم و آن را به او بسپارم ، بيم آن دارم كه آن كاسهء چوبى را با متعلقاتش ببرد . بار خدايا ، من اين مردم را دچار ملالت كرده‌ام و آنان نيز مرا گرفتار ملالت نموده‌اند ، من آنان را افسرده ساخته‌ام ، آنان هم مرا افسرده و ناراحت كرده‌اند ، [ اين ناسازگارى سخت ناشى از آن است كه اين سست عنصران خودكامه تاب و تحمل عدالت گسترى مرا ندارند 
  ] پروردگارا ، بهتر از آنان را بجاى آنان براى من عنايت فرما ، و بدتر از من را بجاى من نصيب آنان نما » [ خطبهء 25 ص 109 و 110 از ترجمه و تفسير 
  ]\r\n3 . در مورد حملهء سپاهيان معاويه به شهر انبار در عراق و ظلم و بيدادى كه در آن حمله به راه انداختند ، حتى خلخال از پاى يك زن ذمى ( زن غير مسلمانى كه معاهدهء همزيستى با مسلمانان دارد ) امير المؤمنين سخت ناراحت شده ، پس از جملاتى چند مىفرمايد : « شگفتا ، شگفتا ، سوگند به خدا ، اجتماع آن قوم ( شاميان ) به باطلشان و پراكنده شدن شما از حق خود ، قلب را افسرده مىكند و اندوه‌ها را در درون متراكم مىسازد .\r\nزشتى و اندوه بر شما باد ، زيرا كه آماج تيرهاى دشمن شده‌ايد ، غارت مىشويد ، هجوم نمىبريد ، مورد حمله و كشتار قرار مىگيريد ، حمله نمىكنيد معصيت به خدا مىشود ،\r\n","description":"","footnote":"","page_name":" 146 ","page_number":149},
  {"content":"\r\nشما رضايت مىدهيد . . . اى نامردان مردنما ، رؤياهاى كودكان [ در دلتان 
  ] ، عقول زنهاى حجله نشين [ در مغزتان 
  ] اى كاش شما را نمىديدم و نمىشناختم ، سوگند به خدا ، اين شناخت براى من پشيمانى بار آورد و اندوه‌ها به دنبال داشت . خدا نابودتان كناد دلم را با خونابه پركرديد و سينه‌ام را با خشم مالامال نموده و غمهاى متوالى را جرعه پس از جرعه به من خورانديد . . . »\r\n4 . اى مردمى كه بدنهايتان در كنار يكديگر ، ولى هواهايتان پراكنده است ، سخنان شما سنگهاى سخت را سست و كارتان دشمنان را در بارهء شما به طمع مىاندازد ، وقتى كه در مجالس مىنشينيد از هر درى سخنى مىرانيد ، هنگامى كه جنگى پيش مىآيد ، فرياد دور شو به جنگ سر مىدهيد . دعوت و تحريك كسى كه [ بسوى حق و دفاع از آن بخواند 
  ] ، براى شما ارزشى ندارد ، و آن كس كه زير شكنجهء شما قرار بگيرد هرگز دل راحتى نخواهد داشت [ شما كارى جز اين نداريد كه در برابر دعوت من براى دفاع از حق 
  ] با سخنان گمراه كنندهء خود عذرى مىتراشيد ، از من خواستيد جنگ را به تأخير بيندازم ، چونان بدهكارى كه از طلبكار خود تمديد بخواهد انسان ذليل و خوار از ورود ستم بر خود جلوگيرى نمىكند . حق بدون جديت قابل وصول نيست . [ شگفتا ، كدامين خانه و وطن را جز خانه و وطن خود از اشغال بيگانگان ممنوع خواهيد ساخت و با كدامين رهبر پس از من ، به ميدان نبرد وارد خواهيد گشت سوگند به خدا ، فريب تباه كننده خورد كسى كه شما او را فريب داديد . 
  ] سوگند به خدا كسى كه شما را وسيلهء برد قرار داد [ بازنده ترين 
  ] نوميد كننده ترين سهم را برگزيد . و كسى كه به وسيلهء شما تير بسوى دشمن انداخت ، تيرى شكسته و بىپيكان رها كرد . سوگند به خدا ، اكنون ديگر نه گفتارتان را تصديق مىكنم و نه اميدى به يارى شما دارم ، و نه دشمن را به وسيلهء شما تهديد مىكنم . چه شده بر شما چيست دواى دردهايتان و چيست راه معالجه بيمارىهاى\r\n","description":"","footnote":"","page_name":" 147 ","page_number":150},
  {"content":"\r\nشما آخر دشمنان هم مانند شما مردانى هستند . آيا سخن بدون علم آيا غفلت بدون خوددارى از آلودگىها آيا طمع و اميد براى رسيدن به حق ( پيروزى ) بدون شايستگى [ يا طمع براى رسيدن به غير حق 
  ] اضافه كنيد به اين نابسامانىها : الف - اختلالات شديدى كه از گذشته در بيت المال بوجود آمده بود و مىبايست امير المؤمنين عليه السلام آن اختلالات را مرتفع بسازد مراجعه فرماييد : به [ خطبهء 15 ص 57 
  ] و [ خطبهء 126 ص 183 
  ] ب - نابسامانىهاى شديد در امور قضايى [ خطبهء 18 ص 60 و 61 
  ] ج - بروز انواع فتنه‌ها كه عمدهء آنها فتنهء ناكثين و قاسطين مارقين ( فتنهء اصحاب جمل و فتنهء معاويه صفين و فتنهء خوارج ) بوده است\r\n\r\nامير المؤمنين ( ع ) مىتوانست همهء ناگواريها و نابسامانىهاى دوران خود را با روش ماكياولى ( هدف وسيله را توجيه مىكند ) مرتفع بسازد\r\nاگر او چنين مىكرد ، ديگر تاريخ بشرى على بن ابي طالب ( انسان كمال يافتهء الهى ) به خود نمىديد ، بلكه فردى ديگر از همدستان چنگيز و چنگيزيان را مىديد كه به كاروانيان تبهكاران خون آشام افزوده مىگشت .\r\nخود آن بزرگوار به اين حقيقت در چند مورد از سخنان مباركشان تصريح فرموده‌اند . از آن جمله : 1 . « اى مردم ، وفا همراه صدق است ، و من هيچ سپرى نگهدارنده تر از وفاى [ صدق 
  ] نمىبينم ، و كسى كه بداند سرنوشت نهائى حيات او چيست مكر و حيله نمىكند . ما در زمانى بسر مىبريم كه اكثر مردمش مكر را هشيارى تلقى كرده‌اند و مردم نادان اين مكر پردازى را به مهارت در چاره جويى نسبت مىدهند اينان كه چنين مىگويند ، در چه وضعى قرار دارند خدا آنان را بكشد . انسان آگاه به دگرگونىها و تغييرات امور ، راه\r\n","description":"","footnote":"","page_name":" 148 ","page_number":151},
  {"content":"\r\nحيله گرى را مىبيند ، ولى در مقابل از امر و نهى خدا براى ارتكاب به حيله گرى مانعى وجود دارد و در نتيجه آن حيله گرى را در عين حال كه قدرت بر اجراى آن دارد ، رها مىكند و كسى كه هيچ تأثرى و اجتناب و بيمى در دين ندارد فرصت را براى حيله گرى غنيمت مىشمارد « [ خطبهء 41 ص 258 از ترجمه 
  ] 2 . » سوگند به خدا ، معاويه هشيارتر و نابغه تر از من نيست ، و لكن او مرتكب حيله گرى و فجور مىشود و اگر زشتى پيمان شكنى نبود ، من از باهوشترين و نابغه ترين مردم بودم .\r\n( او هيچ امتناعى از پيمان شكنى و ارتكاب معصيت ندارد ) و هر چيزى كه موجب چنين انحرافى شود ، دل را تيره و تاريك گرداند ، و براى هر حيله گرى پيمان شكن در روز قيامت پرچمى است كه با آن شناخته مىشود ، سوگند به خدا نه با مكر بازى فريبكاران دچار غفلت ميشوم و نه با قدرت قدرتمندان به استضعاف كشيده ميشوم « [ خطبهء 20 ص 318 
  ] .\r\n« اگر آن همه مشقتها و ناگواريها و ناملائمات فوق تصور كه در دوران زمامدارى امير المؤمنين عليه السلام ، گريبانگير اين بزرگ بزرگان گشت ، و اگر آن همه صبر و شكيبايى كه اين افتخار انبياء و اولياء در طول ساليان متمادى پس از رحلت پيامبر اكرم ( صلى الله عليه و آله و سلم ) تا آخرين نفسهاى زندگى خود تحمل فرمود ، نتيجه اى جز اين نداشت كه نه تنها دل آن مرد الهى را تيره و تار نساخت ، بلكه با پيشرفت روزگار عمرش به روشنايى و فروغ ربانى آن نيز افزود ، براى ارائه حكمت بالغهء خداوندى در جريانات محيّر العقول آن دوران ( از رحلت پيامبر تا زمان چشم بر بستن امير المؤمنين عليه السلام از اين دنيا ) كفايت مىكرد . »\r\n\r\nبگذر از باغ جهان يك سحر اى رشك بهار\r\nتا ز گلزار جهان رسم خزان برخيزد\r\n\r\n","description":"","footnote":"","page_name":" 149 ","page_number":152},
  {"content":"\r\nاگر نسبت كمّيّت همهء موجودات كيهان بزرگ را با آن كهكشانها و كازارهاى بىشمارش با كميت افراد نوع انسانى مقايسه كنيم ، مقدار افراد انسانى در مقابل موجودات كيهانى بقدرى ناچيز است كه اصلا نمىتوان آن دو را با يكديگر مقايسه نمود . از طرف ديگر بديهى است كه نسبت انسانهاى رشد يافته به انسانهاى معمولى نيز بقدرى ناچيز است كه نمىتوان آن را به محاسبه در آورد . با اين حال به نظر مىرسد حكمت بالغهء خداوندى چنين اقتضاء كرده است كه در جهان هستى فروغ ربانى او در مرتفعترين قلهء كمال بدرخشد ، اگر چه بوسيلهء يك انسان كامل باشد و دامنه‌هاى آن قله [ كه رشد يافتگان نسبى هستند 
  ] و دشت بيكران هستى كه قلهء كمال در آن قرار گرفته است ، از آن فروغ ربانى پرتو بگيرد و بدين ترتيب مشيت خداوندى كه قرار دادن خليفه در روى زمين است ، تحقق پيدا كند .\r\nآيا وقت آن نرسيده است كه مدعيان علوم انسانى و مخصوصا پيشتازان جامعه شناسى عينك حقيقتيابى به چشم بزنند و با بررسى دقيق روزگار زندگى امير المؤمنين عليه السلام [ رحلت پيامبر اكرم صلى اللَّه عليه و آله و سلم تا آخرين لحظات حيات آن بزرگوار 
  ] از يك طرف ، و استقامت خيره كنندهء امير المؤمنين ( ع ) [ در مسير « حق و عدالت » و تسليم محض و رضايت مطلقى كه از مشيت خداوندى در سرنوشت سرتاسر زجر و شكنجه 
  ] از طرف ديگر ، عظمت مقام انسانى را مطرح نمايند و از اين راه براى انسان شناسنامهء شايستهء خود را صادر نمايند . ولى براى طرح اين عظمت و معرفى شايستگىهاى بسيار والاى انسانى ، فهم و دريافت برين در بارهء انسان لازم است ، كه متاسفانه در آن كسانى كه مىگويند : « انسان گرگ انسان است ، » يا مىگويند : « انسان همان حيوان پست و بىارزش است كه با گذشت زمان ، پيچيده تر شده و داراى هوش و ذكاوت و حافظه و انديشه گشته و در حدود تسخير كيهان برآمده است » وجود ندارد تا معناى ارزش و شايستگى و عظمت ، اين موجود را درك كند چه رسد به اين كه بتواند\r\n","description":"","footnote":"","page_name":" 150 ","page_number":153},
  {"content":"\r\nشخصيتى مانند على بن ابي طالب عليه السلام را درك كند مگر اصل اساسى در گرويدنهاى تكاملى اين نيست كه :\r\n\r\nعقل باشى عقل را دانى كمال\r\nعشق گردى عشق را يا بى جمال\r\n\r\nآرى ، چنين است . از آن جانى كه در زواياى مثلث آخور ( خوردن ) و پالان ( پوشيدن و خود آراستن ) و انزال ( اشباع تحريكات جنسى ) گرفتار است و غير از « حلق و دلق و جلق » هيچ چيز ديگر نمىفهمد ، چه انتظارى مىرود آيا انتظار داريد كه او انسانشناس باشد و از انسانشناسى هم ترقى كرده موفق به شناخت انسان كاملى مانند على بن ابي طالب عليه السلام باشد -\r\n\r\nجهل را خود با چنين سودا چه كار\r\nكرّ مادرزاد را سرنا چه كار\r\nتو چه دانى ذوق صبر اى شيشه دل\r\nخاصه صبر از بهر آن شمع چگل\r\nمرد را ذوق از غزا و كرّ و فر\r\nمرا بود بود ذوق از ذكر\r\nجز ذكر نى دين او نى كر او\r\nسوى اسفل برد او را فكر او\r\n\r\nمولوى\r\nاين مدعيان علم هر اندازه هم اصطلاح بافى و حماسه سرايى راه بيندازد و هر اندازه هم چشمان مردم را خيره كنند ، توانايى آشنايى با حق و حقيقت در انسان شناسى را ندارند .\r\nبهر حال ، اين جانب با كمال صميميت و جدّيت به محققان در علوم انسانى و مخصوصا به جامعه شناسان ارجمند پيشنهاد مىكنم كه براى شناسائى استعداد جامعهء بشرى [ براى انعطافهاى بسيار شگفت انگيز و براى پذيرش تضادها و تناقضهاى حيرتانگيز و در هم پيچيدن زيباها و زشتها و نيكها و بدها ، عظمتها و حقارتها و پراكندگى دلها در عين اجتماع اجساد ، نمايش انسانى ضد انسانها 
  ] با تحقيقات بيشترى وارد جامعه شناسى جامعه اى شوند كه امير المؤمنين عليه السلام در آن حكومت فرموده است .\r\n","description":"","footnote":"","page_name":" 151 ","page_number":154},
  {"content":"\r\n\r\nنتائجى مهم كه از شناسائى چنان جامعه اى بدست خواهد آمد\r\nبقرار زير خواهد بود :\r\n\r\nنتيجهء يكم\r\n- ايمان واقعى در اقليتى از انسانها به وجود مىآيد . خداوند ذو الجلال فرموده است : * ( يَعْمَلُونَ لَه ما يَشاءُ مِنْ ) * [ سبأ آيهء 13 
  ] ( و بندگان شكرگزار من اندكند ) - آرى\r\n\r\nبسوزد شمع دنيا خويشتن را\r\nز بهر خاطر پروانه اى چند\r\n\r\n\r\nنتيجهء دوم\r\n- انعطاف يعنى دگرگون شدن طرز تفكر و وضع روانى در انسانها ، پديده ايست بسيار شايع و در عين حال كاملا حسّاس . طلحه و زبير با كمال اختيار و همچنين شخصيتهايى كه بعدها از گروه خوارج گشتند ، به امير المؤمنين على بن ابي طالب عليه السلام بيعت كرده و زمامدارى او را مىپذيرند و پس از گذشتن مدتى نه زياد با استشمام بوى جاه و مقام ، بيعت را مىشكنند و با امير المؤمنين عليه السلام در جنگ جمل روياروى مىايستند در آن موقع كه امير المؤمنين عليه السلام ابن عباس را براى ملاقات با طلحه و زبير فرستاد كه بداند : اين ( جنگ جمل ) چه غائله اى است كه به راه انداخته اند لا تلقينّ طلحة فأنك إن تلقه تجده كالثّور . . . و لكن ألق الزّبير فأنّه الين عريكةَّ فقل له : يقول لك ابن خالك عرفتنى بالحجاز و أنكرتنى بالعراق فما عدا ممّا بدا\r\n[ از سخنان على عليه السلام 31 ص 74 
  ] طلحه را مكن ملاقات زيرا او مانند گاو است . . . با زبير ديدار كن و به او بگو : پسر دايىات به تو مىگويد : « مرا در حجاز شناختى و در عراق انكار كردى چه عاملى موجب شد از آنچه كه از تو آشكار شده بود ، منصرف گشتى »\r\n\r\nنتيجهء سوم\r\n- سوء استفادهء مردم جامعه اى كه از رشد و كمال بهره اى ندارند ، از نعمت عظماى « آزادى » و دچار شدن آنان به چند شخصيتى . البته اگر نوع آزادى كه به مردم يك جامعه داده مىشود مانند آزادى دوران ما باشد كه معنايى جز بىبند و بارى و\r\n","description":"","footnote":"","page_name":" 152 ","page_number":155},
  {"content":"\r\nاسارت در زنجير خودكامگىها و شهوترانىها ندارد ، موجب نابود شدن هويت شخصيت مىشود ، يعنى در مردم جامعه شخصيتى با هويت انسانى باقى نمىماند تا به يك يا چند شخصيتى مبتلا شوند .\r\n\r\nنتيجهء چهارم\r\n- مردم دنيا معمولا تمايل به زعامت و مديريت انسانهايى دارند كه امثال خودشان باشند ، يعنى همان گونه كه مردم معمولا به اشخاص محقر گرايش و علاقهء روحى ندارند ، زيرا حتما بايد خود را تنزل بدهند ، همچنان نمىتوانند عظمت شخصيتهاى رشد يافته ، آن هم در رديف انبياى عظام و مشابه آنها ( على بن ابي طالب عليه السلام ) درك و هضم نمايند و هر كسى با ظن و خيال و توهم خود در آنان مىنگرند ، به همين جهت است كه نمىدانند از چنان شخصيتى چه بخواهند . اكثريت مردم دوران امير المؤمنين عليه السلام واقعا او را نمىشناختند كه از او مال دنيا مطالبه مىكردند ، مقام و جاه مىخواستند ، پذيرش خواسته‌هاى زندگى طبيعى خود را از آن انسان كامل التماس مىكردند ، در صورتى كه آن حضرت تكامل ذاتى آنان را مىخواست ، او با كمال خلوص و جدّيّت ، با دگرگون كردن هويت خودكامهء آنان به يك هويت كمال جو ، بشريت را مىخواست نجات بدهد ، زيرا ولايت و خلافت او نه اختصاصى به محيطهاى جغرافيايى بالخصوص داشت و نه به نژاد معينى منحصر بود ، رسالت او انسانى بود ، آن انسان كه هيچ رنگ و نژاد و محيط خاصى را نمىشناسد . متأسفانه در دوران پيش از زمامدارى او پديدهء نژادگرايى ( تقديم عرب بر غير عرب ) و قبيله خواهى سخت بجريان افتاده بود ، همان شعار من يعنى قبيلهء من در حيات آن مردم با يكديگر نفوذ كرده بود ، در حالى كه نداى الهى * ( يا أَيُّهَا النَّاسُ إِنَّا خَلَقْناكُمْ ) * [ الحجرات آيه 13 
  ] هنوز از فضاى جامعهء آنان محو نشده بود . اين شعار جاهلى -\r\n\r\nو ما أنا الَّا من غزيّة ان غوت\r\nغويت و إن ترشد غزيّة أرشد\r\n\r\nبديهى است كه اگر روحيهء مردمى كه نتوانسته است نژادپرستى و قبيله گرايى جاهليت را از\r\n","description":"","footnote":"","page_name":" 153 ","page_number":156},
  {"content":"\r\nخود ريشه كن كند ، از مال و مقام پرستى هم [ كه با گسترش فتوحات و جهانگشايى نه انسانسازى 
  ] ، اشباع شود ، چه محصولى را بوجود مىآورد . يعنى جاى شگفتى نيست كه امير المؤمنين را از عرصهء انسان سازى در مسير « حيات معقول » خارج كرده و او را به زير خاك بفرستند تا معاويه اى بيايد كه زمامدار دوم عمر بن الخطاب او را « كسراى عرب » ( 1 )  لقب داده بود و هم در دوران او بود كه سكه اى زده و در آن عكس يك عرب نقش شده بود كه شمشيرى به كمر بسته بود . ( 2 )  جملهء ضحاك بن قيس در اين مورد بسيار جالب است . هنگامى كه ضحاك مىخواهد مرگ معاويه را اعلان كند مىگويد : « معاويه پناهگاه عرب بود » ( 3 )  ترديدى نيست كه چنين شخصيتهايى و چنان مردمى كه در نتيجهء تبليغات مستمر آنان به درد بيدرمان نژادپرستى و قبيله گرايى و پرستش مال و مقام مبتلا شده بودند ، شخصيتى مانند على بن ابي طالب عليه السلام مطرح نبود ، [ مگر به اقليتى اسف انگيز 
  ] تاريخ هرگز فراموش نخواهد كرد كه هدف اعلاى آن حضرت از تصدى زمامدارى چه بوده است و او با چه ديدى به مردم مىنگريسته است و مردم از وى چه مىخواسته‌اند . او مىفرمايد : الف - « بيعت شما با من يك پديدهء ناگهانى و محاسبه نشده نبود ، و امر من با امر شما ( هدف من با هدف شما ) يكى نيست . من شما را براى خدا مىخواهم شما مرا براى خودتان مىخواهيد » ( 4 )  يعنى شما مرا براى رسيدن به مقام و جاه و ثروت دنيا و اشباع خواسته‌هاى طبيعى حيوانى مىخواهيد ، من شما را بعنوان موجوداتى تلقى مىكنم كه مىتوانيد در\r\n","description":"","footnote":" ( 1 ) تاريخ الخلفاء سيوطى ص 195 .  ( 2 ) البدايه ج 8 ص 143 نقل از مقتل الحسين - عبد الرزاق مقرم ص 121 .  ( 3 ) البدايه ج 8 ص 143 نقل از مقتل الحسين - عبد الرزاق مقرم ص 121 .  ( 4 ) خطبهء 136 ص 194 . ","page_name":" 154 ","page_number":157},
  {"content":"\r\nجاذبهء كمال مطلق قرار گرفته هم خودتان را و هم بشريت را از تاريخ ناآگاه حيات طبيعى نجات داده در مسير تاريخ انسانى قرار بدهيد .\r\nب - « و من بيقين مىدانم آنچه را كه شما را اصلاح خواهد كرد ، ولى من با افساد خود ، شما را اصلاح نخواهم كرد » ( 1 )  و مسلم است كه مقصود از اصلاح در نظر آنها ، برآورده شدن خواسته‌هاى دنيوى محض بوده است كه فقط غرايز حيوانى آنها را تحريك مىنمايد و برآورده شدن اين خواسته‌ها كه به نظر آنان ، صلاح ، مصلحت و اصلاح جلوه مىكرد ، در حقيقت هم افساد آنان بود و هم افساد خود امير المؤمنين عليه السلام كه با آماده كردن زمينه براى غوطه ور شدن مردم آن جامعه ، خود عامل تباهى و فساد آنان مىگشت . خلاصه مثل على بن ابي طالب عليه السلام در ميان آن مردم همانطور كه ابن سينا گفته است : « و اين چنين خطاب را جز چنو بزرگى راست نيامدى كه او در ميان خلق چنان بود كه معقول در ميان محسوس » ( 2 )  مثل معقول بود ميان محسوسات . با يك تمثيل ديگر مىتوان گفت : مثل على عليه السلام با مردم آن دوران شبيه به روح و جسم بوده است كه :\r\n\r\nبرگشاده روح بالا بالها\r\nتن زده اندر زمين چنگالها\r\n\r\nمولوى\r\n\r\nخواجه مىگريد كه ماند از قافله\r\nخنده‌ها دارد ازين ماندن خرش\r\n\r\nمولوى\r\n\r\nبر سر عيسى نهاده تنگبار\r\nخر سكيزه مىزند در مرغزار\r\n\r\n","description":"","footnote":" ( 1 ) خطبهء 69 ص 99 .  ( 2 ) معراج نامه ص 22 و 23 . ","page_name":" 155 ","page_number":158},
  {"content":"\r\nمولوى آرى ، تفاوت بىنهايت است ميان كسانى كه ورد زبانشان اينست كه\r\n\r\nعمر گرانمايه در اين صرف شد\r\nتا چه خورم صيف و چه پوشم شتاء\r\n\r\nو كسى كه مىگويد : من شما را براى وصول به آن رشد و كمال مىخواهم كه خداوند سبحان اشتياق سوزان آن را در نهاد شما به وديعت نهاده است .\r\n\r\nنتيجهء پنجم\r\n- با همهء آن ناگواريها و ناملائمات و آن تضاد و تناقضهاى مولود آشوبها و فتنه‌ها و دگرگونىهاى عميق كه فاصله از موقعيت قبلى تا موقعيت بعدى خيلى زياد بود ، امير المؤمنين عليه السلام از آن « هدف مطلق » كه همهء اطوار و شئون و كيفيات زندگى خود را با آن « هدف مطلق » ( شخصيت در تكاپو براى وصول به جاذبهء اعلاى ربوبى ) توجيه مىفرمود ، منحرف نگشت . او همان گونه كه در تهيهء عوامل معيشت خود و عائله اش . شخصيتى تكاپوگر در مسير جاذبهء اعلاى ربوبى بود ، همين تكاپو و هدف را در روى كرسى زمامدارى و سر كوى يتيمان و بيوه زنان و ارشاد و اجراى احكام و حدود ، دارا بوده است و اگر چنان حقيقت مطلقى در درون آن حضرت شكوفا نشده بود ، نه آن انبساط و ابتهاج روحى فوق العاده را دارا بود ، بلكه و نه مىتوانست در برابر آن ضربه‌هاى حوادث تلخ و ناگوار مقاومت نمايد .\r\n6 - أظأركم على الحقّ و أنتم تنفرون عنه نفور المعزى من وعوعة الأسد ( هر چه شما را به سوى حق مىكشانم ، شما از آن گريزانيد همانند فرار بزغاله‌ها از غرش شير )\r\n\r\nآنجا كه صداى حق كه حيات بخش است صيحه اى مرگآور مىباشد\r\nآرى ، بايد باور كنيم كه صداى حق و نغمهء حقيقت براى كسانى كه هويتى براى شخصيت آنان نيست ، صيحه اى مرگآور است ، زيرا آنچه كه حق را به عنوان عنصر اساسى حيات\r\n","description":"","footnote":"","page_name":" 156 ","page_number":159},
  {"content":"\r\nمىداند ، شخصيت انسانى است ، يعنى اين شخصيت آدمى است كه با حق و حقيقت زنده است ، لذا هنگامى كه رخت از درون آدمى بربندد ، و درون آدمى بمقتضاى طبيعت حيوانى ، لجنزار مهلك شود ، طبيعى است كه نداى حق براى چنين اشخاص كشنده خواهد گشت . دريغا كه نداى روح افزاى تشويق به كمال براى اكثريت مردم غرش شير درنده تلقى مىگردد به همين جهت بود كه نابخردان نابكار از پيرامون على عليه السلام پراكنده مىشدند .\r\nنكته اى را كه در اينجا نبايد فراموش كنيم اينست كه چنان نبود كه همهء آن مردم ، با همهء ابعاد وجودى خود از آن حضرت گريزان بودند ، زيرا فراريان حقيقى جمعى بودند كه هيچگونه نورانيت و اميدى در درونشان براى حيات تكاملى نبود ، و در مقابل آنان عدهء فراوانى بودند كه : [ شايد بتوان گفت : اكثريت فراريان تشكيل مىدادند 
  ] دلهاى آنان با على عليه السلام بود و هوى و هوس آنان را دنياپرستان خودكامه همان گونه كه آن دو مرد از قبيلهء بنى اسد مردم كوفه را به سرور شهيدان راه حق و حقيقت امام حسين عليه السلام توصيف نموده چنين گفتند : قلوبهم معك و سيوفهم عليك ( دلهاى مردم كوفه با تو و شمشيرهاى آنان عليه تو كشيده شده است ) آنان كه از دور امير المؤمنين عليه السلام بر كنار مىشدند همواره چشم دل آنان به پشت سر خود يعنى به طرف آن حضرت بود زيرا كه مىدانستند با دورى از وى ، چه نعمت بزرگ الهى را از دست داده‌اند ، ولى همان گونه كه يكى از آن فراريان به اين مضمون اعتراف كرده بود : نماز پشت سر على عليه السلام صحيح و كامل و غذاهاى سفرهء معاويه چربىتر و خوشايندتر است اين دو منطق تضاد در همهء دورانها رائج بوده است . به اين معنى كه دورى اكثر قريب به اتفاق مردم از حق و حقيقت و ناآشنايى آنان با نداى جانبخش سعادت تكاملى ، نه به جهت نفرت و خصومت خاص با حق و حقيقت است ، بلكه شدت تمايل آنان به لذائذ\r\n","description":"","footnote":"","page_name":" 157 ","page_number":160},
  {"content":"\r\nحيات مادى است كه درك و مشاعر و ارادهء آنان را جلب مىنمايد بطورى كه نمىگذارد نيازى به حق و سعادت تكاملى احساس نمايند و به همين جهت است كه رشد يافتگان در همهء ادوار تاريخ ، در اقليت بوده و صداى آنان به گوش اكثريت ناآشنا بوده است .\r\n7 ، 8 - هيهات أن أطلع بكم سرار العدل أو أقيم اعوجاج الحقّ ( هيهات ، كه بوسيلهء شما بتوانم ظلمت از چهرهء عدالت را بزدايم ، يا كجى [ عارض 
  ] بر حق را راست كنم . )\r\n\r\nمن چگونه مىتوانم بوسيلهء شما ظلمت از چهرهء عدل و كجى از حق را بر طرف بسازم در صورتى كه خود شما ظلمت بر روى عدل انداخته‌ايد و حق را منحرف ساخته ايد امير المؤمنين عليه السلام در خطبهء 121 چنين فرموده است : أريد أن أداوى بكم و أنتم دائى\r\n( مىخواهم دردهاى جامعه را بوسيلهء شما مداوا كنم ، در صورتى كه درد من خود شماييد ) آرى ، واقعا ناگوار و تلخ است . چه مىتوان كرد در جامعه اى كه مدير و مربّى راستين آن جامعه براى ساختن مردم ، بهر چه كه دست بزند ، خود آن چيز خراب و ناسالم است و بهر كسى كه اميد ببندد ، خود او موجب نااميدى باشد طغرايى مىگويد :\r\n\r\nفقلت ادعوك للجلىّ لتنصرنى\r\nو أنت تخذلنى فى الحادث الجلل\r\nتنام عنّى و عين النّجم ساهرة\r\nو تستحيل و سبغ اللَّيل لم يحل\r\n ( 1 ) \r\n( مىگفتم ترا در كارهاى بزرگ به يارى مىطلبم [ تو به يارى من مىشتابى 
  ] در حالى كه تو در هنگام حادثهء بزرگ مرا تنها و ذليل مىگذارى تو از من غافل مىشوى و بخواب مىروى در صورتى كه هنوز چشم ستاره بيدار است و دگرگون مىگردى در حالى كه رنگ شب هنوز پابرجاست ) وضع امير المؤمنين عليه السلام از مضمون دو بيت فوق نيز شديدتر\r\n","description":"","footnote":" ( 1 ) لامية العجم - طغرائى . ","page_name":" 158 ","page_number":161},
  {"content":"\r\nبود ، زيرا معناى دو بيت فوق اينست كه آن شخص كه مورد اميد براى طغرائى بود ، عمل به مقتضاى يارى و ياورى ننموده و او را تنها گذاشته است ، در صورتى كه بعضى از مردم آن جامعه كه على عليه السلام آنان را وسيلهء اصلاح جامعه منظور مىكرد ، خود آنها عامل فساد بودند و بوسيلهء كسانى كه مىخواست راه را براى حركت تكاملى جامعه هموار نمايد ، در حقيقت راهزنان همان راه بودند .\r\n9 ، 14 - أللَّهمّ انّك تعلم أنّه لم يكن الَّذى كان منّا منافسة في سلطان ، و لا التماس شيء من فضول الحطام و لكن لنرد المعالم من دينك و نظهر الأصلاح في بلادك ، فيأمن المظلومون من عبادك ، و تقام المعطَّلة من حدودك ( پروردگارا ، تو مىدانى كه مطالبه و اقدام و تكاپوى ما در راه بدست آوردن زمامدارى نه براى رقابت بدست آوردن سلطه گرى بوده است و نه براى خواستن زيادتى از مال و منال دنيا . بلكه همهء هدف ما ورود به نشانه‌ها و متن دين و اصلاح در شهرهاى تو بوده است ، باشد كه بندگان ستمديدهء تو امن و امان يابند و آن كيفرها و احكام تو كه از اجراء بازمانده است بجريان بيفتد . )\r\n\r\nهمهء تلاش امير المؤمنين ( ع ) آن انسان كامل ، براى اصلاح انسانها و محو ظلم از ميان آنها بود .\r\nتلاش و تكاپوهايى كه آن نمونهء عدل الهى در سرتاسر زندگى خود داشته است . براى اصلاح مغزى و روحى آدميان بوده است كه همهء آنان را نهالهاى باغ خداوندى مىدانست كه خود را مأمور الهى پروراندن و دفع آفات از آنها مىديد . و بدانجهت كه مهلكترين آفت مغز و روان انسانى ، خود محورى و ثروتپرستى است ، آيا امكان داشت كه آن مأمور الهى خود با ابتلاء به آن دو آفت تباه كنند ، به بر طرف ساختن آن دو\r\n","description":"","footnote":"","page_name":" 159 ","page_number":162},
  {"content":"\r\nآفت در ديگران بپردازد\r\n\r\nو ربّ شقىّ يأمر النّاس بالتّقى\r\nطبيب يداوى النّاس و هو عليل\r\n\r\n( بسا تبهكار شقى كه مردم را به تقوى دستور مىدهد ، مانند آن طبيب نما است كه مردم را مداوا مىكند در حالى كه خود او بيمار است اعراض از مال و منال دنيا و زير پا گذاشتن جاه و مقام چيزى نيست كه اثبات آنها براى امير المؤمنين نيازى به اثبات داشته باشد .\r\nبراى تحقيق پيرامون اين مسئله ، مراجعه فرماييد به مجلد اول از اين مجلدات . در اين مورد فقط به دو جمله مىگوئيم جملهء اول از عمر بن عبد العزيز است : ابو القاسم هبة الله بن احمد بن عمر . . . از حسن بن صالح نقل كرده است كه جمعى در نزد عمر بن عبد العزيز در بارهء زهاد ( پارسايان ) صحبت مىكردند . هر چند نفر نام شخصى را مىبردند . عمر بن عبد العزيز گفت : « زاهدترين ( پارساترين ) مردم در دنيا على بن ابي طالب ( عليه السلام ) است » ( 1 )  و جملهء دوم از پطروشفسكى است او مىگويد : « على پروردهء محمد ( ص ) و عميقا به وى و امر اسلام وفادار بود . او يكى از شش نفرى بود كه از ميان همه به محمد ( ص ) نزديكتر بودند . . . على تا سر حد شور و عشق پاى بند دين بود . صادق و راستكار بود . در امور اخلاقى بسيار خرده گير بود . از نامجويى و طمع و مالپرستى به دور بود و بىشك مردى دلير و جنگاورى با شهامت بود ، على در نبرد بدر و احد شركت جست و در پيكار اخير 16 زخم برداشت و خلاصه تقريبا در همهء غزوه‌ها رزم كرد و با محمد ( ص ) بود . دليريهاى وى در جنگ به صورت افسانه‌ها در آمد و قصه‌ها در بارهء آن پرداختند . ( 2 )  على ( ع ) هم\r\n","description":"","footnote":" ( 1 ) ترجمة الأمام على بن ابي طالب عليه السلام من تاريخ مدينة دمشق - الحافظ ابن عساكر بتحقيق المحقق الشيخ قر المحمودى ج 3 - ص 202 و 203 .  ( 2 ) البته بديهى است كه بعدها صاحبنظران دقيق همان افسانه‌ها و قصه‌ها را مورد تحقيق قرار داده و آنها را تنقيح نمودند با اين حال دلاورى و شجاعت امير المؤمنين عليه السلام يك پديدهء بىنظير در نوع خود در تواريخ ثبت شده است . ","page_name":" 160 ","page_number":163},
  {"content":"\r\nمردى سلحشور بود و هم شاعر و تمام صفات لازمهء اولياء اللَّه در وجودش جمع بود ( كرامات فراوانى از وى نقل مىكردند ) . . . غلو در خرده گيريهاى اخلاقى كه ناشى از علل دينى بود ( ترس از مسئوليت در برابر خداوند ، ترس از مسئوليت ريختن خون مسلمانان ) وى را از اخذ تصميم باز مىداشت . . . ( 1 )  ممكن است براى كسانى كه اطَّلاعى صحيح از شخصيت الهى امير المؤمنين عليه السلام ندارند ، عدم قاطعيت آن حضرت و تاخير وى در تصميمگيرى ، به سستى اراده و ترديد در امور حمل شود ، و اين يك خيال باطل است ، و ناشى است از عدم توجه به دلائل خود آن حضرت ، در موارد تأخير در تصميم گيرى . ما در مواردى از سخنان على عليه السلام قاطعانه ترين دلائل را براى شكيبائى و تحمل در اقدام به امور ، مىبينيم . از آن جمله : در خطبهء 43 ص 84 مىفرمايد : إنّ استعدادى لحرب أهل الشّام و جرير عندهم ، إغلاق لأهل الشّام و صرف لأهله عن خير إن أرادوه . و لكن قد وقّتّ لجرير وقتا لا يقيم بعده إلَّا مخدوعا أو عاصيا . و الرّأى عندى مع الأناة فارود و اولا أكره لكم الأعداد . «\r\n[ اين سخن را موقعى فرموده‌اند كه جرير بن عبد الله البجلى را به سوى معاويه فرستاده بودند كه بلكه بتواند آن طغيانگر به خلافت على عليه السلام را بيدار نمايد و او بسوى حق و حقيقت بكشاند 
  ] ترجمهء جملات فوق چنين است : ( اگر من براى جنگ با شاميان آماده شوم در حالى كه جرير ( فرستادهء من ) نزد آنها است ، لازمه اش اينست كه من راه اصلاح و نجات را بر روى اهل شام ببندم و آن مردم را از گزينش و انتخاب خير و صلح و صفا محروم بسازم [ اگر آنان در صدد تمايل و انتخاب\r\n","description":"","footnote":" ( 1 ) اسلام در ايران اى . پ . پطروشفسكى ترجمهء آقاى كريم كشاورز ص 54 و 55 . ","page_name":" 161 ","page_number":164},
  {"content":"\r\nخير برآيند 
  ] ولى من براى جرير وقتى را معين كردم كه اگر از آن وقت معين تاخير كند يا حليه گرى معاويه در او تأثير كرده است و يا معصيت كار است . نظر من اينست كه مقدارى صبر كنيم ، شما هم مقدارى تحمل داشته باشيد ، و با اين حال از آماده شدن براى جنگ اكراه ندارم ) بدانجهت كه همهء آرمان امير المؤمنين از صلح و جنگ و سرعت و كندى و صبر و شتابزدگى ، موفق ساختن مردم به خير و كمال و نزديك كردن آنان به صلاح بوده است . لذا او نمىتوانست از اين هدف الهى منحرف شده ، منطق چنگيز و چنگيزيان را به كار بسته ، ملاك دستور به جنگ و صلح را سلطه گرى ددمنشانه اى قرار بدهد كه رسم هميشگى عاشقان تنازع در بقاء است . به همين جهت است كه در شأن آن بزرگوار گفته مىشود : قتل علىّ فى محرابه لشدّة عدله ( على بن ابي طالب عليه السلام در محراب خود ، از شدت عدالتش شهيد گشت ) در خطبهء 55 ص 91 چنين مىفرمايد : « امّا قولكم : أكلّ ذلك كراهيّة الموت فو اللَّه ، ما أبالى ، دخلت إلى الموت أو خرج الموت إلىّ . و أمّا قولكم شكَّا في أهل الشّام فو اللَّه ما دفعت الحرب يوما إلَّا و أنا أطمع أن تلحق بى طائفة فتهتدى بى و تعشو إلى ضوئى ، و ذلك أحبّ إلىّ من أن أقتلها على ضلالها و إن كانت تبوء بآثامها »\r\n( امّا اين كه مىگوييد : من جنگ را به جهت ترس از مرگ بتأخير مىاندازم [ بخطا رفته‌ايد 
  ] سوگند به خدا ، هيچ پروايى از آن ندارم كه من به سراغ مرگ بروم ، يا مرگ سراغ مرا بگيرد . و امّا اين كه مىگوييد : من در بارهء جنگ با شاميان ترديد دارم [ اين هم خطايى ديگر است كه مرتكب مىشويد 
  ] سوگند به خدا ، من هيچ روزى جنگ را بتأخير نينداخته‌ام مگر به اميد اين كه طائفه اى به من ملحق شوند و بوسيلهء روشنايى من قصد بينائى حق را نمايد . و اين هدايت و ارشاد براى من بهتر از آن است كه من آن طائفه را در حال غوطه خوردن در ظلالت بكشم . اگر چه در اين مدت گناهانى را مرتكب شود و به عهدهء خود\r\n","description":"","footnote":"","page_name":" 162 ","page_number":165},
  {"content":"\r\nداشته باشد ) در اين جملات هم مىبينيم كه هدف و منطق امير المؤمنين عليه السلام سلطه گرى مطلق و بدون شرط نيست ، بلكه مديريت و توجيه انسانها به سوى « حيات معقول » است . خلاصه ، كشورگشايى ، چيزيست ، انسانسازى چيز ديگر در دوران ما ، پيشرفت نفوذ بشرى تا ارتفاع كهكشانها رسيده است يعنى از كشورگشايى تا كيهان گشايى گام برداشته است ، با اين حال ، اگر تفكرات احمقانه و خود پسندانه را كنار بگذاريم ، خواهيم ديد همين بشر حتى يك وجب از دوران غارنشينى [ باصطلاح خودش 
  ] پيش نرفته است .\r\nزيرا او بدون كمترين پرده پوشى در لجن خودخواهى غوطه مىخورد . بگذاريد ادّعا كند ، تا آنجا كه خود را تا انتحار پيش ببرد ، همانطور كه حدس زده شده است كه قرن بيست و يكم پايان حيات بشرى در روى زمين خواهد بود كه از هم اكنون به موتور سوزانى تبديل شده است .\r\n15 ، 16 أللَّهمّ إنّى أوّل من أناب ، و سمع و أجاب ، لم يسبقني إلَّا رسول اللَّه صلَّى اللَّه عليه و آله و سلَّم بالصّلوة ( خداوندا ، من نخستين كسى هستم كه بسوى تو برگشتم ، و نداى حق را شنيدم و آن را پذيرفتم ، هيچ كس جز رسول خدا صلى اللَّه عليه و آله و سلم براى گذاردن نماز از من سبقت نگرفته است . )\r\n\r\nمن نخستين كسى هستم كه در پرتو رسالت پيامبر اكرم ( ص ) ايمان آوردم و به نماز ايستادم\r\nاكثريت قريب به اتفاق مؤرخين و محدثان برآنند كه نخستين كسى كه ايمان آورده است ، على بن ابي طالب عليه السلام بوده است چنان كه بعد از اين توضيح خواهيم داد . آنچه كه مورد اختلاف است ، سنّ مبارك امير المؤمنين عليه السلام است كه در موقع قبول اسلام چند سال از عمر مبارك آن حضرت مىگذشته است .\r\nابو الفداء اسماعيل مىگويد : « مؤلف سيرة و عدهء فراوانى از علماء برآنند كه اولين كسى\r\n","description":"","footnote":"","page_name":" 163 ","page_number":166},
  {"content":"\r\nكه بعد از خديجه ( ع ) اسلام آورده است ، على بن ابي طالب ( ع ) و در آن موقع عمر آن بزرگوار 9 سال بوده است ، و گفته شده است : 10 سال و گفته شده است 11 ساله بوده است و او همواره در مصاحبت پيامبر اكرم بوده است و اين شعر از آن حضرت است كه مىفرمايد :\r\n\r\nسبقتكم إلى الإسلام طرّا\r\nغلاما ما بلغت أوان حلمى\r\n\r\n( من از همهء شما براى پذيرش اسلام سبقت داشته‌ام ، من در آن موقع ، جوانى بودم كه هنوز به اوائل بلوغ نرسيده بودم ) در روايت ابو بكر محمد بن عبد الباقى از زيد بن الحسن بن على بن ابي طالب عليه السلام آمده است كه امير المؤمنين در آن موقع 9 ساله بوده و حسن بن زيد گفته است : « گفته مىشود كه در آن موقع كه كمتر از 9 سال داشته است و هرگز بتها را نپرستيده است » ( 1 )  2 . حاكم نقل كرده است : أوّل هذه الأمّة ورودا على الحوض أوّلها إسلاما علىّ بن أبي طالب رضى اللَّه عنه ( 2 ) \r\n( نخستين كسى كه از اين است به حوض وارد مىشود ، اولين كسى است كه اسلام را پذيرفته است ، و او علىّ بن ابي طالب رضى اللَّه عنه است . ) خطيب بغدادى ( 3 )  حافظ ابو بكر احمد بن على و ابن ابى الحديد و زينى دحلان ) * أوّلكم واردا - ورودا على الحوض أوّلكم إسلاما علىّ بن ابي طالب\r\nمرحوم علامهء امينى پس از نقل اين احاديث از راويان اهل سنت چنين نقل مىكند :\r\n","description":"","footnote":" ( 1 ) ترجمة الامام على بن ابي طالب عليه السلام من تاريخ مدينة دمشق - ابن عساكر ج 1 ص 23 .  ( 2 ) المستدرك - الحاكم ج 3 - ص 136 .  ( 3 ) تاريخ بغداد - خطيب بغدادى ج 2 ص 81 و شرح نهج البلاغه - ابن ابى الحديد ج 3 ص 258 و الاستيعاب - ابو عمرو ج 2 ص 457 و السيرة الحلبية ج 1 ص 285 و سيرة زينى دحلان ج 1 ص 188 طبوع در حاشيهء سيرهء حلبى . ","page_name":" 164 ","page_number":167},
  {"content":"\r\n1 . رسول خدا صلى اللَّه عليه و آله و سلم به دخترش فاطمه سلام اللَّه عليها چنين فرموده است : « من ترا تزويج كردم به بهترين امتم و اعلم آنان و كسى كه در حلم برترين آنها است و پيش از همهء آنان اسلام آورده است » . و نيز به فاطمه ( ع ) فرموده است : همسر تو اولين صحابهء من است كه اسلام آورده است . يا قديمترين امت من است در پذيرش اسلام . از صحابهء پيامبر اكرم ( ص ) ، اشخاص زير سبقت امير المؤمنين عليه السلام را روايت نموده‌اند : انس بن مالك ، بريدة الاسلمى ، زيد بن ارقم ، سلمان فارسى ، ابو رافع ، ابو ذر غفارى ، خبّاب بن الارت ، مقداد بن عمر و الكندى ، خديفة بن اليمان ، عمر بن الخطاب ، ( 1 )  ابو ايوب انصارى ، ابن عباس ، معاذ بن جبل ، ابو سعيد خدرى ، داود بن ابى هند الشعبى ، اسماء بنت عميس ، امّ ايمن ، جابر بن عبد الله و امير المؤمنين على بن ابي طالب عليه السلام بنا بنقل مرحوم علامه امينى در 25 مورد ، اين مطلب را كه او اولين شخصى است كه به رسول خدا صلَّى اللَّه عليه و آله و سلم ايمان آورده است ، تذكر داده و به آن استناد فرموده است .\r\n17 ، 23 - و قد علمتم أنّه لا ينبغي أن يكون الوالى على الفروج و الدّماء و المغانم و الأحكام و امامة المسلمين البخيل ، فتكون في أموالهم نهمته ، و لا الجاهل فيضلَّهم بجهله ، و لا الجافى فيقطعهم بجفائه ، و لا الحائف للدّول ، فيتّخذ قوما دون قوم و لا المرتشى في الحكم فيذهب بالحقوق و يقف بها دون المقاطع ، و لا المعطَّل للسّنّة فيهلك الأمّة ( و شما دانسته‌ايد كه نبايد يك انسان بخيل بر نواميس و نفوس و اموال و احكام و زمامدارى مسلمين ولايت داشته باشد كه به اموال آنان حريص باشد . و نبايد شئون حياتى مسلمانان به والى جاهل واگذار شود كه آنان را با نادانى خود گمراه بسازد . و نبايد والى مسلمانان جفاكار باشد كه آنان را از روى جفا از حقوق خويش محروم نمايد . و نبايد ولايت\r\n","description":"","footnote":" ( 1 ) الغدير ج 3 مرحوم علامهء امينى از ص 224 تا ص 236 . ","page_name":" 165 ","page_number":168},
  {"content":"\r\nمسلمين به كسى سپرده شود كه در اداى حقوق مالى مردم ، بعضى را بر بعضى ديگر ترجيح بدهد . و همچنين نبايد زمامدارى مسلمين را در اختيار كسى گذاشت كه در حكم رشوه بگيرد و حقوق مردم را ضايع كند و بوسيلهء آن در اجراى حكم خداوندى توقف نمايد . و نبايد والى مسلمين كسى باشد كه سنت را متوقف بسازد و امت اسلامى را از اين راه به هلاكت بيندازد . )\r\n\r\nشرائط ضرورى كسى كه زمامدارى مسلمين را بر عهده مىگيرد\r\nاين مبحث بطور مبسوط در « ترجمه و تفسير فرمان امير المؤمنين عليه السلام به مالك اشتر » در يكى از مجلدات بعدى آمده است ( 1 )  لذا در اين جا به توضيح و بررسى اين شرائط نمىپردازيم . در اين مورد مناسب است كه فهرست مطالبى را كه در آن مبحث مطرح نموده‌ايم ، متذكر شويم : شرايط ضرورى زمامدار از ديدگاه اسلام بر دو نوع عمده تقسيم مىگردد : نوع يكم - شرائط كمالى . نوع دوم - شرائط فقهى .\r\n\r\nنوع يكم - شرائط كمالى\r\n- يك - زمامدار اسلامى بايد قلبا نسبت به رعيت لطف و محبت داشته باشد .\r\nدو - در صورت امكان مردم را از عفو و اغماض برخوردار كند .\r\nسه - محبوبترين امور در نزد زمامدار اسلامى بايد اجراى حق و عدالت و رضايت افراد جامعه باشد .\r\nچهار - مقدمترين مردم در نزد زمامدار اسلامى بايد كسانى باشند كه حق را حتى در\r\n","description":"","footnote":" ( 1 ) اين كتاب بطور جداگانه بنام حكمت اصول سياسى اسلام چاپ شده است و يكى از مجلدات آينده محسوب خواهد شد انشاء الله . ","page_name":" 166 ","page_number":169},
  {"content":"\r\nتلخترين حالات ، گوياتر از ديگران گوشزد كنند .\r\nپنج - زمامدار اسلامى بايد عقدهء هر گونه كينه را از درون مردم باز كند .\r\nشش - زمامدار اسلامى بايد عوامل حسن ظن بر رعيت را به وجود آورد .\r\nهفت - زمامدار اسلامى نبايد از مردم عيبجوئى كند ، بلكه بايد اشخاص عيبجو را از خود دور نمايد .\r\nهشت - سعهء صدر داشته باشد .\r\nنه - زمامدار اسلامى هرگز نبايد سخنچين را تصديق كند .\r\nده - زمامدار اسلامى در عمل به عهد خود با خدا ، بدون استعانت از خداوند متعال موفق نخواهد گشت .\r\nيازده - زمامدار اسلامى هرگز نبايد از عفو و اغماضى كه كرده پشيمان شود .\r\nدوازده - زمامدار اسلامى هرگز نبايد به كيفرى كه داده شادمان شود .\r\nسيزده - زمامدار هرگز نبايد شتاب در غضب كند .\r\nچهارده - زمامدار نبايد اشخاص بخيل و ترسو و طمعكار را در مشورت دخالت دهد .\r\nپانزده - هرگز نبايد انسانهاى نيكوكار و بدكار در نزد زمامدار يكسان باشند .\r\nشانزده - زمامدار اسلامى نبايد سنتهائى را كه موجب اصلاح و هماهنگى معقول مردم جامعه بوده و مردم به آنها عمل نموده‌اند ، بشكند .\r\nهفده - وظائفى كه زمامدار اسلامى بايد بطور مستقيم آنها را بجاى بياورد .\r\nهيجده - احتياجات مردم بايد در اسرع اوقات بر طرف شود .\r\nنوزده - كار هر روز بايد در همان روز انجام شود .\r\nبيست - زمامدار اسلامى بايد مقدارى از بهترين اوقات شبانه روزى خود را براى\r\n","description":"","footnote":"","page_name":" 167 ","page_number":170},
  {"content":"\r\nارتباط با خدا اختصاص دهد .\r\nبيست و يك - وظائفى كه زمامدار براى رسيدن به مقام والاى اخلاص بايد بدون كمترين نقص انجام بدهد .\r\nبيست و دو - زمامدار اسلامى در عبادات دسته جمعى بايد حدّ اعتدال را مراعات كند .\r\nبيست و سه - زمامدار اسلامى نبايد خود را از مردم دور و پوشيده بدارد .\r\nبيست و چهار - زمامدار اسلامى بايد از مقدم داشتن اقوام و بستگانش بر ديگران جدا خوددارى نمايد .\r\nبيست و پنج - زمامدار اسلامى بايد استيضاح خود را قانونى دانسته و به پاسخ دادن يا قبول خطا حاضر شود .\r\nبيست و شش - زمامدار اسلامى بطور حتم بايد از خونريزى نامشروع پرهيز كند .\r\nبيست و هفت - زمامدار اسلامى براى احسانى كه به مردم كرده نبايد منت بگذارد .\r\nبيست و هشت - تخلف از وعده براى زمامدار اسلامى و ساير متصديان و كارگزاران شديدا ممنوع است .\r\nبيست و نه - زمامدار اسلامى نبايد در امور پيش از رسيدن موقعش شتابزده باشد .\r\nسى - زمامدار نبايد بجاى كشف حقيقت و پذيرش آن در موارد ابهام انگيز به لجاجت بپردازد .\r\nسى و يك - زمامدار نبايد موقعى كه حقيقت آشكار شد پذيرش و اقدام به آن سستى كند .\r\nسى و دو - زمامدار نبايد در مواردى كه همهء مردم مساويند خود را مقدم بر ديگران بدارد .\r\nسى و سه - زمامدار هرگز نبايد در امورى كه مسئوليت دارد غفلت بورزد ، يا خود را به\r\n","description":"","footnote":"","page_name":" 168 ","page_number":171},
  {"content":"\r\nغفلت بزند .\r\nسى و چهار - زمامدار بايد باد بينى و تندى هيبت و هجوم دست و زبان خود را مهار كند .\r\nسى و پنج - زمامدار اسلامى موظف است همواره از حكومتهاى عادله كه پيش از او بوده‌اند درسها بياموزد .\r\n\r\nنوع دوم - شرايط فقهى\r\nتفاوت اين نوع با نوع يكم در اينست كه اين شرائط از ديدگاه اسلام الزامى قطعى است و با فقدان هر يك از اين شرائط ، زمامدار فاقد لياقت و شايستگى گشته و نمىتواند منصب مزبور را اشغال نمايد . اين نكته را هم بايد در نظر بگيريم كه اگر چه نوع يكم از شرائط را ، شرائط كمالى اصطلاح نموده‌ايم ، با اين حال ، مقدارى قابل توجه از آنها نيز در صورتى كه فقدان آنها موجب اخلال به كار يا هدف زمامدارى باشد ، [ چه مستقيم و چه غير مستقيم 
  ] از نوع دوم ( شرائط فقهى ) محسوب مىگردد . حال مىپردازيم به فهرست اجمالى شرائط فقهى : يك - عقل رشد يافته .\r\nدو - اسلام و ايمان .\r\nسه - عدالت .\r\nچهار - بلوغ .\r\nپنج - فقاهت .\r\nشش - قدرت بر اعمال نظر و اجراء احكام خداوند و تدبير و مديريت جامعه در حدّ اعلا .\r\nهفت - عدم بخل و خسّت و لئامت و بىطمعى .\r\nهشت - مرد بودن .\r\n","description":"","footnote":"","page_name":" 169 ","page_number":172},
  {"content":"\r\nنه - طهارت مولد ( تولد او مستند به ازدواج مشروع باشد . )\r\n\r\nآيا دو نوع شرائط زمامدارى ، در دوران معاصر نيز ، براى زمامدارى ضرورت دارد\r\nمدتى نسبتا طولانى است كه مديريت سياسى انسانها از حوزهء انسانيت بيرون رفته است ، به اين معنى كه سياستمداران و زمامداران و كارگزاران با موجوداتى جاندار بنام انسان در ارتباط نيستند ، بلكه اداره كنندگان آن قسمت از جوامع بشرى كه تكنولوژى و سلطه گرى و نفعگرايى همهء ابعاد و سطوح شخصيت آنها را فرا گرفته است . تنها با بعد ماشينى مردم سر و كار دارند كه بوسيلهء قوانين حقوقى و مقررات اجتماعى و سياسى مانند آچار مهره باز كن و مهره بند و چكش و ديگر ابزار جامد آن بعد را تحت تصرف و تغيير قرار مىدهند ، حتى متاسفانه فرهنگ و اخلاق والاى انسانى هم از ديدگاه زمامداران و سياستمداران و كارگزاران انواعى از همان كليد و آچار و چكش آهنى هستند كه روى اجزاء و بعد ماشينى انسانها تغيير و تصرف مطلوب را ايجاد مىكنند . مثلا اگر امروزه يك زمامدار بگويد : همهء مردم بايد با يكديگر مانند برادران مهربان زندگى كنند ، منظور آنان اين نيست كه احساسات و عواطف برادرى در حيات اجتماعى داراى ضرورت و ارزش مىباشد ، بلكه مىخواهند با استخدام اين گونه حقائق ، موانع عقيدتى و فرهنگى را از پيش پاى حركتهاى سياسى خود بردارند و يا بوسيلهء اين گونه تبليغات ، هويت سياسى يا مذهبى يا اخلاقى و فرهنگى جامعه يا جوامعى را مختل بسازند . بهر حال دستوراتى را كه امير المؤمنين عليه السلام در بارهء اداره و سياست جوامع بشرى صادر فرموده‌اند ، فقط و فقط مربوط به حوزهء انسان و انسانيت است ، و نمىتواند متوجه دندانه‌هاى ماشين ناآگاه باشد . بنا بر اين ، اگر كسى بگويد : « اين كه زمامدار اسلامى بايد از اعماق قلبش ، لطف و\r\n","description":"","footnote":"","page_name":" 170 ","page_number":173},
  {"content":"\r\nمحبت و رحمت به مردم جامعهء خود را دريابد « امروز قابل عمل نيست ، زيرا گردانندگان جوامع صنعتى و ماشينى ، اصلا هيچ نيازى به شناخت انسان و هويت و استعدادها و فرهنگ و تاريخ و آرمانهاى او ندارند . در حقيقت اين گونه گردانندگان خود را با ميليونها آجر يا چرخ و دندانه‌هاى ماشينى در ارتباط مديريت تلقى مىكنند به همين جهت است اگر صدها هزار انسان در جامعه مبتلاء به انواع ناگواريها و زجر و شكنجه‌ها باشند و نتوانند آن را ابراز كنند ، يا اگر ابراز كنند ، اثرى براى گردانندگان نبخشد ، آنان ( گردانندگان ) كمترين احساس ناراحتى نخواهند داشت ، همان گونه كه با شكستن يكى از دندانه‌هاى ماشين ، هيچ يك از ساير دندانه‌هاى آن متأثر نمىگردد . بالاتر از اين ، امروزه به جهت سقوط مختصات واقعى زيست ، خود انسانها نيز در برابر عوامل درد و ناگواريها يك حالت روانى ابهامانگيز و بىمعنى در خود احساس مىكنند و ديگر كسى را كه درك و دريافتى در بارهء درد آنان داشته باشند ، سراغ ندارند . شما اين عبارات ذيل را كه از آناتول فرانس نقل مىكنيم ، كاملا مورد دقت قرار بدهيد . او مىگويد : « قدرت و نيكوكارى اديان است كه به آدمى علت وجود و عواقب كار را به او تعليم مىدهد . وقتى كه ما اصول عقايد فلسفهء الهى را طرد نماييم ، چنان كه تقريبا ما همه در اين عصر علم و آزادى فكر چنين مىكنيم ، وسيلهء ديگرى باقى نمىماند كه بدانيم چرا به دنيا آمده‌ايم و به چه كار بدين جهان قدم گذاشته‌ايم . راز سرنوشت ما جملگى را در اسرار نيرومند خود احاطه كرده است و واقعا بايد به هيچ چيز نيانديشيم تا ابهام غمانگيز زندگى را احساس نكنيم .\r\nو در جهالت مطلق از علت وجودى ما است كه ريشهء غم و اندوه و ما وجود دارد . آلام جسمى و روحى ، شكنجه‌هاى روح و احساسات ، سعادت و خوشبختى سفلگان ، نكبت و ادبار درستكاران ، همهء اينها باز قابل تحمل مىشد ، چنانچه به فلسفهء آنها پىمىبرديم و بيك مشيت الهى معتقد بوديم . شخص مؤمن از شكنجه‌ها و عذابهاى روحى خود لذت مىبرد و بيدادگرىها و سختگيرىهايى كه دشمنانش نسبت به او روا مىدارند ، در نظرش\r\n","description":"","footnote":"","page_name":" 171 ","page_number":174},
  {"content":"\r\nدلچسب و گوارا جلوه مىكند [ اگر قدرت دفع آنها را نداشته باشد 
  ] حتى خطاها و گناهانى كه از او سرمىزند ، از وى سلب اميد نمىكند . امّا در دنيايى كه هر گونه شعلهء ايمانى خاموش شده ، درد و مرض حتى معنى خود را از دست مىدهد و ديگر بجز شوخيهاى زشت و مسخرگىهاى شومى تلقى نمىشود » ( 1 )  اين بىخبرى شوم از جانهاى آدميان ، مخصوص گردانندگان و مردم جامعه اى كه مديريت آنان را به عهده گرفته‌اند ، نمىباشد ، بلكه همهء انسانها را از يكديگر جدا نموده ، اگر هم در صدد ارتباط و پيوندى با يكديگر برآيند ، براى رفع احتياجات طبيعىشان مىباشد ، نه براى درك و دريافت عظمت جذابيت جان آدمى .\r\nبنا بر اين ، سخنان امير المؤمنين عليه السلام در بارهء توضيح و تفسير انسان « آن چنان كه هست » و در بارهء دستورات او براى توجيه و مديريت انسانها در هر دو قلمرو فردى و اجتماعى ، مربوط به انسان است و هر وقتى كه جوامع بشرى در صدد دريافت انسانيت خود برآيند و بخواهند از عالم جمادى ناآگاه و ناآزاد ، گام بر عالم هشيارى و آزادى بگذارند ، سخنان امير المؤمنين عليه السلام مىتواند آنان را احياء نمايد . معناى اين جمله آن نيست كه احساسات و عواطف انسانى امروزه به كلى معدوم شده است و اگر روزى اين معدوم برگردد ، سخنان امير المؤمنين عليه السلام مصاديق خود را پيدا مىكند . زيرا همان گونه كه در جملات بعدى مىخوانيم اين احساسات و عواطف در نهاد همهء انسانها وجود دارد ، و مقدارى هم در مجموعه‌هاى خانوادگى پديدار مىگردد ، ولى متاسفانه در جوّ زندگى اجتماعى ناپديد مىشود و جاى خود را به سيستم ماشينى خالى مىكند .\r\n1 . با همهء كوششها و تلاشهايى كه براى تطبيق جبرى حيات انسانها بر اصول و قوانين زندگى ماشينى امروزى صورت مىگيرد ، مىبينيم كه حيات آنان براى اشباع\r\n","description":"","footnote":" ( 1 ) باغ اپيكور - آناتول فرانس ترجمهء كاظم عمادى ص 31 و 32 . ","page_name":" 172 ","page_number":175},
  {"content":"\r\nاحساسات و عواطف انسانى مخصوصا در مجموعه‌هاى خانوادگى مىجوشد . در مقالهء « خانواده در گذشته و حال در اروپا » چنين مىخوانيم : « نياز به شادمانه زيستن درون گروه خانوادگى بر هر چيز غلبه دارد . » جوانان بالغ - مادران و « نو پدران » - از پرورش فرزندان خود بزرگترين رضايتها را كسب مىكنند - تداوم همبستگى فرزند و والدين به رغم تغيير الگوها - تنوع شكلهاى خانوادگى كه اين چنين به صورت افقى گسترده ميشوند ، باثبات خويشاونديها كه به شكل عمودى در گروه خانوادگى وجود دارد و نيز با تداوم همبستگى درونى خانواده در تضاد است .\r\nهمهء بررسيها نشان مىدهند كه نياز به شادمانه زيستن درون گروه خانوادگى بر هر چيز غلبه دارد . جوانان بالغ - مادران و نو پدران از پرورش فرزندان خود بزرگترين رضايتها را كسب مىكنند . و در ضيافتهايى كه به مناسبت مراسمى چون تولد ، بلوغ ، ازدواج و مرگ برگزار مىشود ، خانواده‌ها به گرد هم مىآيند تا رابطهء همبستگى اجتماعى خود را تجديد كنند . در اين همبستگى هيچ كس غايب نيست . جوانان بالغ در مواقع بسيار - ضمن تحصيلات خود ، بهنگام ازدواج و در مراحل آغاز زندگى مشترك به هنگام خريد يا تهيهء منزلى بيرون از شهر - از پشتيبانى پدر و مادرشان بهره مندند . همين همبستگى را مىتوان بعدها وقتى كه آنان با هزينهء سنگين و پيشبينى نشده اى روبرو مىشوند - مانند بيمارى يا توقف كار بدليل يك حادثه يا بيكارى - مشاهده كرد . در برابر ، فرزندان هم در ساليان پيرى پدران و مادران خود به كمك آنها برمىخيزند : تقريبا منظم به ديدار آنها مىروند و حتى ممكن است به آنها كمك مالى كنند . . . » ( 1 )  با نظر همه جانبه بامثال پديده هايى كه در بالا متذكر شديم . به خوبى روشن مىشود كه ماهيت\r\n","description":"","footnote":" ( 1 ) خانواده در گذشته و حال اروپا ص 37 . ","page_name":" 173 ","page_number":176},
  {"content":"\r\nانسان و مختصات اساسى و ثابت او دگرگون نگشته است ، آنچه كه در جوامع صنعتى بروز كرده است ، افراط در سودجويىها و لذتگرايىها و خودكامگىها است كه از به فعليت رسيدن آن مختصات اساسى و ثابت انسان و از شكوفائى ماهيت جلوگيرى مىنمايد . بنا بر اين ، بايد بگوييم : انسان ، انسان بوده و انسان خواهد بود .\r\n","description":"","footnote":"","page_name":" 174 ","page_number":177},
  {"content":"\r\n\r\n132 متن خطبهء صد و سى و دوم\r\n\r\n132 - يعظ فيها و يزهد فى الدنيا\r\nحمد اللَّه\r\nنحمده على ما أخذ و أعطى ، و على ما أبلى و ابتلى . الباطن لكلّ خفيّة ، و الحاضر لكلّ سريرة ، العالم بما تكنّ الصّدور ، و ما تخون العيون ، و نشهد أن لا إله غيره ، و أنّ محمّدا نجيبه و بعيثه ، شهادة يوافق فيها السّرّ الإعلان ، و القلب اللَّسان .\r\nعظة الناس و منها : فإنّه و اللَّه الجدّ لا اللَّعب ، و الحقّ لا الكذب . و ما هو إلَّا الموت أسمع داعيه ، و أعجل حاديه . فلا يغرّنّك سواد النّاس من نفسك ، و قد رأيت من كان قبلك ممّن جمع المال و حذر الإقلال ، و أمن العواقب - طول أمل و استبعاد أجل - كيف نزل به الموت فأزعجه عن وطنه ، و أخذه من مأمنه ، محمولا على أعواد المنايا يتعاطى به الرّجال الرّجال ، حملا على المناكب و إمساكا بالأنامل . أ ما رأيتم الَّذين يأملون بعيدا ، و يبنون مشيدا ، و يجمعون كثيرا كيف أصبحت بيوتهم قبورا ، و ما جمعوا بورا و صارت أموالهم للوارثين ، و أزواجهم لقوم آخرين لا في حسنة يزيدون ، و لا من سيّئة يستعتبون فمن أشعر التّقوى قلبه برّز مهله ، و فاز عمله . فاهتبلوا هبلها ، و اعملوا للجنّة عملها : فإنّ الدّنيا لم تخلق لكم دار مقام ، بل خلقت لكم مجازا لتزوّدوا منها الأعمال إلى دار القرار . فكونوا منها على أوفاز . و قرّبوا الظَّهور للزّيال .\r\n","description":"","footnote":"","page_name":" 175 ","page_number":178},
  {"content":"\r\n\r\nترجمهء خطبهء صد و سى و دوم\r\nاز خطبهء آن حضرت است در اين خطبه مردم را موعظه فرموده و آنان را در دنيا به پارسايى دعوت مىفرمايد سپاس مر خداى را بر آنچه كه از بندگانش مىگيرد و بر آنچه كه به آنان مىدهدو سپاس مر خداى را بر آن خيرات كه به بندگانش عطا مىفرمايد و بر آن آزمايشهاى سخت كه بندگان را به آنها مبتلا مىسازد .\r\nداناست بهر امر پنهانو حضور و احاطه دارد بر هر راز نهانىعالم بهر چيزى است كه سينه‌ها مخفى مىدارد و چشمها به آن خائنانه [ مخفيانه 
  ] مىنگردو شهادت مىدهيم به اين كه خدايى غير از او نيستو اين كه محمد صلى اللَّه عليه و آله و سلَّم برگزيده و فرستادهء اوستشهادتى كه درون آدمى در آن موافق آشكار باشد و قلبش مطابق زبان پند مردم از اين خطبه است : به خدا سوگند كه حقيقى است جدّى نه بازىو حق است نه دروغو نيست اين حقيقت مگر مرگ كه ندا كنندهء آن ، نداى خود را بر همه شنوانده و رانندهء آن را كه سرود حركت مىخواند به شتاب انداخته استانبوه مردم كه پيرامون ترا بگيرند ، فريبت ندهددر حالى كه مردم پيش از خود را ديده اى كه مال و منال دنيا اندوخت و از كم شدن آن ترسيد ، و به جهت آرزوى دراز و بعيد شمردن مرگ - از عواقب امور خود را در امن ديد ، چگونه مرگ بر او فرود آمد و او را از وطنش برگرفتو از جايگاه امنش بر كنار نمود . و او را در تابوت مرگ برداشتند و مردها در حالى كه جنازهء او رابر دوشهاى خود حمل مىنمودند و با انگشتانشان تابوت را\r\n","description":"","footnote":"","page_name":" 176 ","page_number":179},
  {"content":"\r\nمىگرفتند ، به نوبت بهمديگر تحويل مىدادندآيا نديديد كسانى را كه آرزوهاى دور و دراز بر سر داشتندو كاخهاى محكم مىساختندو اموال كثير جمع مىكردند چگونه خانه‌هاى آنان مبدل به گورها گشتو اندوخته هايشان نابود شداموالشان به وارثانشان منتقل گشت . و زنهايشان را قوم ديگر گرفتندآنان نه بر كارها و پاداش نيكو افزودندو نه از خطا و معصيت معذرت خواستندپس هر كس تقوى را با قلب خود دريافت سبقت در خير و كمال گرفتو به نتيجهء عملش نائل گشت [ حال كه چنين كوششى در خور تقوى و وصول به نتيجهء آن است 
  ] پس بكوشيدو عملى كه شايستهء ورود به بهشت است انجام بدهيدزيرا دنيا براى شما اقامتگاه آفريده نشده استبلكه دنيا براى شما گذرگاهى خلق شده است كه اعمال نيكو را از اين دنيا براى جايگاه اقامت ابدى توشه برداريدپس در اين دنياى گذرگاه با شتاب هر چه بيشتر به عمل و تكاپو بپردازيدو مركبها را براى كوچ و گذر از اين دنيا آماده بسازيد\r\n","description":"","footnote":"","page_name":" 177 ","page_number":180},
  {"content":"\r\n\r\nتفسير عمومى خطبهء صد و سى و دوم\r\n2 ، 3 - نحمده على ما أخذ و أعطى و على ما أبلى و ابتلى ( سپاس مر خداى را بر آنچه كه از بندگانش مىگيرد و بر آنچه كه بر آنان مىبخشد . و سپاس مر خداى را به آن خيرات كه به بندگانش ارزانى مىدارد ، و بر آن آزمايشها كه بندگان خود را به آنها مبتلا مىسازد . )\r\n\r\nمقامى است بس و الا كه آدمى در همهء حالات خوشى و ناخوشى سپاسگزار خدا باشد\r\nوصول به مقام والاى سپاسگزارى در همهء حالات ملايم و ناملايم اگر چه بسى دشوار است ، ولى امكانناپذير نيست . اين دشوارى ناشى از آن است كه هر انسانى بطور طبيعى به شاديها و خوشىها جلب مىشود و از اندوه‌ها و ناخوشىها مىگريزد . اين يك جريان معمولى طبيعى است . در قلمرو مسائل و اصول روانى ، يك جريان كلى ديگر وجود دارد كه مىتوان آن را نيز بعنوان يك قانون به حساب آورد و آن عبارتست از اختلاف عوامل شاديها با يكديگر و اختلاف عوامل اندوه‌ها با يكديگر . اين اختلاف در عوامل موجب تنوع هر يك از آن دو پديده ( شادى و اندوه ) از نظر عظمت و ارزش مىباشد .\r\nبعنوان مثال شادى ناشى از علم و معرفت با عظمتتر و با ارزشتر است از شادى ناشى از خوردن يك غذاى لذيذ ، يا پوشيدن يك لباس فاخر است ، همچنين نشاط حاصل از رسيدن به مقام اعتبارى [ بدون احساس و انجام تكليف انسانى بوسيلهء آن مقام 
  ] هيچ نسبتى با انبساط خاطر و ابتهاج روحى ناشى از احساس بر اين وظيفه و انجام آن نمىباشد .\r\nهمچنين عوامل بعضى از درد و اندوه‌ها فقط آن پديده‌هاى طبيعى خالص است كه ضرورى به نفس حيوانى ( خود طبيعى ) وارد بسازد ، مانند دردهاى عضوى ، از دست دادن تجملات و غير ذلك . قسمتى ديگر از عوامل درد و اندوه‌ها ، ناشى است [ از 
  ] از دست دادن حركتهاى تكاملى و راكد گذاشتن استعدادهاى سازندهء شخصيت فردى و\r\n","description":"","footnote":"","page_name":" 178 ","page_number":181},
  {"content":"\r\nاجتماعى . ترديدى نيست كه اين قسم درد و اندوه با عظمتتر و با ارزشتر و مقدستر است از قسم اول كه ناشى از فقدان خواسته‌هاى نفس حيوانى ( خود طبيعى ) مىباشد . با توجه به اصل فوق ( اختلاف عوامل شاديها و اندوه‌ها ) است كه فعاليتهاى تعليم و تربيت بايد بهر نحو است به تفسير شاديها و اندوه‌ها و توجيه عقلانى مردم در بارهء اين دو پديدهء طبيعى ، اهميت حياتى بدهد .\r\nنتيجهء بسيار مهمّى كه از اين مبحث مىگيريم ، اينست كه شخصيت انسانى با قدرتى كه بوسيلهء رشد و تكامل به دست مىآورد ، ملاك شاديها و اندوه‌هاى خود را ، انبساط و انقباض كمالى و ارزشى قرار مىدهد ، نه نقص و افزايش . وصول به خواسته‌هاى نفس حيوانى وقتى كه شخصيت به اين مقام نائل گشت ، نه تنها اهميتى به آمدن و رفتن شاديها و اندوه‌هاى مربوط به نفس حيوانى نمىدهد ، زيرا درمىيابد كه -\r\n\r\nغم و شادى بر عارف چه تفاوت دارد\r\nساقيا باده بده شادى آن كاين غم از اوست\r\nبه حلاوت بخورم زهر كه شاهد ساقى است\r\nبه ارادت بكشم درد كه درمان هم از اوست\r\n\r\nمىفهمد كه :\r\n\r\nأزمّة الامور طرّا بيده\r\nو الكلّ مستمدّة من مدده\r\n\r\n( عنان و عوامل همهء امور به دست خداونديست و همهء موجودات عالم هستى از عنايات او استمداد مىكنند ) بلكه بدانجهت كه شخصيت آگاه مىفهمد همهء فعاليتهاى خداوندى در بارهء وجود او ، چه آنچه كه مىگيرد و چه آنچه كه مىدهد ، مستند به حكمت و مشيت بالغه خداوندى است كه جز به نفع كمال وجودى او بجريان نمىافتد ،\r\n","description":"","footnote":"","page_name":" 179 ","page_number":182},
  {"content":"\r\nلذا در هر حال ، سپاسگزار خداوندى مىباشد . براى تكميل اين مبحث مراجعه فرماييد به مجلد 15 از ص 273 تا ص 275 .\r\n4 ، 6 - الباطن لكلّ خفيّة ، و الحاضر لكلّ سريرة ، العالم بما تكنّ الصّدور و ما تخون العيون ( دانا است بهر امر پنهان و حضور و احاطه دارد بر هر راز نهانى . عالم بهر چيزى است كه سينه‌ها آن را مخفى مىدارد و چشمها به آن خائنانه [ مخفيانه 
  ] مىنگرد )\r\n\r\nخدا است عالم مطلق بر همهء موجودات\r\nوقتى كه مىگوييم : خدا است آفرينندهء همهء موجودات با همهء اجزاء و سطوح و روابط آنها با هر مقوله و مفهومى كه از حركت و جريان آنها در صفحهء هستى انتزاع مىگردد ، مانند زمان و مكان و تعيين هستىها و نيستىهاى خاص مانند عدم يك انسان خاص و غير ذلك . لازمهء قطعى چنين قضيه اى اينست كه خدا است عالم مطلق بر همهء موجودات با همهء اجزاء و سطوح و روابط و انتزاعيات و اعتباريات آنها . ممكن است بعضى تصور كنند كه اگر رابطهء خداوند ذو الجلال با موجودات ، رابطهء علت با معلولاتش باشد و منظور از علت و معلول و رابطهء عليت ميان آنها همان مفاهيم باشد كه ما در عرصهء طبيعت درك مىكنيم و قضاياى علمى را هم بر مبناى آنها استوار مىكنيم ، مستلزم علم مطلق خداوندى بر موجودات نخواهد بود ، همان گونه كه در علل و معلولات عالم طبيعت مىبينيم . مخصوصا اگر در قانون عليت خداوندى اين تصور را داشته باشيم كه آنچه در عالم تحقق است فقط علت ( خدا ) است و ديگر موجودات شئون و حيثيات او است . اين نظريه را صدر المتألهين شيرازى از فيلسوفان بزرگ اسلامى در اسفار مطرح نموده است . و همچنين عبد الرحمن جامى از عرفاى شعرا ، چنين مىگويد :\r\n\r\nچون حق به تفاصيل و شئون گشت عيان\r\nمشهود شد اين عالم پر سود و زيان\r\n\r\n","description":"","footnote":"","page_name":" 180 ","page_number":183},
  {"content":"\r\n\r\nگر باز روند عالم و عالميان\r\nدر رتبهء اجمال حق آيد به ميان\r\nآن شاهد غيبى ز نهانخانه بود\r\nزد جلوه كنان خيمه به صحراى وجود\r\nاز زلف تعينات بر عارض ذات\r\nهر حلقه كه بست دل ز صد حلقه ربود\r\nهستى كه ظهور مىكند در همه شيء\r\nخواهى كه برى به حال او از همه پى\r\nرو بر سر مىحباب را بين كه چسان\r\nوى مىبود اندر مىو مىدروى مى\r\n ( 1 )  كسانى كه در ظهور موجودات ، به اين جمله تكيه مىكنند كه خدا فرموده است : كُنْتُ كَنْزاً مَخْفِيًّا فَأَحْبَبْتُ أَنْ أُعْرَفَ فَخَلَقْتُ الْخَلْقَ لِكَىْ أُعْرَفَ\r\nو مىگويند : مقتضاى ذات ربوبى موجب گسترش خلقت در پهنهء هستى گشته است ، همان گونه كه مقتضاى ذات علَّت تامه بروز معلول است بدون نياز به علم و اراده ، مىتوانند علم خداوندى را بر موجودات انكار كنند . زيرا بنا بر قاعدهء عليت ، صدور معلول از علت كه جلوهء ثانوى علت است نيازى به علم ندارد . مولوى مىگويد :\r\n\r\nگنج مخفى بد ز پرّى چاك كرد\r\nخاك را تابانتر از افلاك كرد\r\nگنج مخفى بد ز پرّى جوش كرد\r\nخاك را سلطان اطلس پوش كرد\r\n\r\nاين گونه ابيات هم مانند رباعيات عبد الرحمن جامى بروز و ظهور موجودات در عرصهء هستى را مقتضاى ذات معرفى مىنمايد كه اگر اين اقتضاء و عليت به همان معانى مأخوذ از جريان مقتضى و مقتضا و علت و معلول در طبيعت باشد ، نيازى به علم وجود ندارد ، همان گونه كه آب درصد درجه حرارت مىجوشد ، بدون اين كه بداند معناى جوشيدن چيست و علت آن كدام است اين مطلب صحيح نيست ، زيرا علم از صفات ذاتى خداونديست ، لذا همهء صفات و ذات و افعال و محصول همهء فعاليتهاى آن موجود\r\n","description":"","footnote":" ( 1 ) لوائح - عبد الرحمن جامى . ","page_name":" 181 ","page_number":184},
  {"content":"\r\nاقدس براى او معلوم است و بهترين دليل اين مدّعا علم او به ذات اقدس خويش است كه علم بر ماسواى آن ذات را در بردارد . براى تكميل اين مبحث مراجعه فرماييد به مجلد 16 از ص 77 تا ص 80 و مجلد 19 از ص 215 تا ص 217\r\n7 ، 9 - و نشهد أنّ لا إله غيره و أنّ محمّدا نجيبه و بعيثه شهادة يوافق فيها السّرّ الأعلان و القلب اللَّسان ( و شهادت مىدهم به اين كه خدايى غير از او نيست و اين كه محمد صلى اللَّه عليه و آله و سلم برگزيده و فرستادهء او است - شهادتى كه درون آدمى در آن شهادت موافق آشكارش باشد و قلبش مطابق زبان )\r\n\r\nتطابق آشكار و نهان و قلب و زبان آدمى در شهادتين\r\nمباحث مربوط به شهادتين در مجلدات 2 از ص 249 تا ص 258 و 9 ص 55 و 18 ص 51 و 52 و 93 و 94 اگر انسانى پيدا شود كه در اين دو شهادت ظاهرش باطنش را تصديق نكند و قلبش زبانش را ، ديگر هيچ موردى نمىتوان پيدا كرد كه چنين انسانى ادّعاى تطابق و توافق آشكارش با نهانش و قلبش با زبانش نمايد ، و براى هيچ كس مورد ترديد نباشد ، زيرا كسى كه مىگويد من شهادت مىدهم به يگانگى خداوندى ، سه عقيده را ابراز مىنمايد : 1 . « خدا موجود است » 2 . « آن خدا يكتا است » 3 . « من مفهومى را و لو بطور اجمال بعنوان خدا دريافته‌ام كه هم وجود او را معتقدم و هم يگانگى او را » .\r\nارتباط اين سه عقيده با شخصيت يك انسان ، ارتباط روح با جسم است . اگر يك انسان در چنين وضع حساس روانى به بيمارى دورويى مبتلا باشد ، يعنى ظاهرش و سخنانش اعتقادات سه گانهء مزبور را نمايان بسازد و باطن و قلبش بر خلاف آن باشد ، مخصوصا اگر اين حالت وقيح در او استمرار هم داشته باشد ، اين شخص نه تنها در هيچ موردى قابل اطمينان نخواهد بود ، بلكه شخصيت وى براى خودش نيز تباه و فاسد مىباشد .\r\n","description":"","footnote":"","page_name":" 182 ","page_number":185},
  {"content":"\r\n11 ، 13 - و منها : فأنّه و اللَّه الجدّ لا اللَّعب ، و الحقّ لا الكذب ، و ما هو الَّا الموت أسمع داعيه و أعجل حاديه ( و از اين خطبه است : به خدا سوگند كه حقيقتى است جدى نه بازى ، و حق است نه دروغ . و نيست اين حقيقت مگر مرگ كه ندا كنندهء آن ، نداى خود را بر همه شنوانده و رانندهء آن را كه سرود حركت مىخواند به شتاب انداخته است ) ما در مجلدات گذشته در چند مورد مسئلهء مرگ را مطرح نموده‌ايم . اين موارد بقرار زير است : مجلد چهارم - از ص 298 تا ص 304 : در برابر جهان اسرار آميز پس از مرگ ، با پندارهاى بىاساس ، خود را تسليت ندهيم .\r\nمجلد چهارم - از ص 302 تا ص 304 : ديرى نمىرسد كه با فرا رسيدن مرگ ، پرده از جلو چشمان شما برداشته مىشود .\r\nمجلد پنجم - از ص 8 تا ص 11 : واقعيت روز مشاهدهء نتايج حيات ( مرگ و پس از مرگ ) چنان محقق و حتمى است كه گويى مانند يك عامل موجود ، دنبال شما افتاده و شما را به ورود در آن صحنه مىراند .\r\nمجلد نهم - از ص 21 تا ص 22 : هيچ ناتوانى شرمآورتر از آن نيست كه آدمى با باز كردن منطقهء حيات خود به روى دشمن ، به متلاشى كردن موجوديت خود كمك كند .\r\nمجلد نهم - از ص 280 تا ص 282 : معاد و آخرت در پيش است .\r\nمجلد نهم - از ص 282 تا ص 289 : ضرورت معاد و آخرت از ديدگاه فلسفى .\r\nمجلد نهم - از ص 289 تا ص 290 : امروز روز كشت و كار است و فردا روز درو كردن .\r\nمجلد نهم - از ص 290 تا ص 291 : آيا پس از انقراض اين زندگى دنيوى ، باز\r\n","description":"","footnote":"","page_name":" 183 ","page_number":186},
  {"content":"\r\nحركت تكاملى امكانپذير خواهد بود مجلد دهم - از ص 118 تا ص 120 : مرگ در زندگى ، زندگى در مرگ .\r\nمجلد دهم - از ص 137 تا ص 145 : آنچه كه در پشت پرده در انتظار فرزندان آدم ( ع ) بالاتر از آنست كه قابل تصور باشد .\r\nمجلد دهم - از ص 145 تا ص 149 : آيندهء فوق العاده با اهميت در انتظار انسانها .\r\nمجلد دهم - از ص 270 تا ص 272 : زندگى و مرگ پيرو قانون الهى است .\r\nمجلد يازدهم - از ص 7 تا ص 8 : از خورشيد زندگى در راه كمال برخوردار شويد كه مرگ بر همهء اينها افكنده است .\r\nمجلد سيزدهم - از ص 18 تا ص 23 : اجل مطلق ، اجل مسّمى ، اجل مشروط يا اجل اخترامى مجلد سيزدهم - از ص 39 تا ص 41 : افراد و صفوف اين كاروان كه از آغاز زندگى آدم در اين دنيا به راه افتاده‌اند ، بدون استثناء ، بدنبال هم راه زوال و فنا را پيش گرفته‌اند .\r\nمجلد سيزدهم - از ص 46 تا ص 48 : چشمهايى بينا آنان را تحت نظاره قرار داده ، بينا و شنوا ، او بينوا و ناتوان از مكر پردازىها و آرزوها . دلها از سرور و وجد خالى ، اينست وضع انسانها در روز قيامت .\r\nمجلد سيزدهم - از ص 48 تا ص 51 : اينست سير حتمى تو اى انسان ، گر تو نمىپسندى تغيير ده قضا را مجلد سيزدهم - از ص 78 تا ص 81 : در آروزهاى بر باد فنا رفته و مهلتهاى ضايع گشته ، و تاختن مرگ ناخوانده بر سرگذشتگان ، درسهايى است آموزنده براى هشياران .\r\nمجلد سيزدهم - از ص 85 تا ص 87 : آيا قوانين هستى كار خود را پس از سپردن\r\n","description":"","footnote":"","page_name":" 184 ","page_number":187},
  {"content":"\r\nلاشهء انسان به دست حشرات زيرزمينى ، در بارهء انسان به پايان رسانده است مجلد سيزدهم - از ص 91 تا ص 93 : هر انسان آگاهى كه در اين دنيا از « خود طبيعى » عبور كرده است ، در آغاز ابديت از صراط هم عبور خواهد كرد .\r\nمجلد سيزدهم - از ص 122 تا ص 126 : خوف و هراس از پايان كار .\r\nمجلد سيزدهم - از ص 208 تا ص 211 : انديشهء صحيح در بارهء مرگ مانع از شوخى و بازيگرى در اين دنيا است .\r\nمجلد سيزدهم - از ص 225 تا ص 228 : بار ديگر به چنگالهاى مرگ و بريده شدن تدريجى علائق و شروع رگبار حوادث ناگوار و سرنوشت نهايى خود بنگريد .\r\nمجلد سيزدهم - از ص 228 تا ص 230 : در روز قيامت مأموريست موكَّل به كشاندن انسانها براى حساب ، و شاهديست براى شهادت به هر چه كه در زندگى دنيوى انجام داده‌اند .\r\nمجلد هيجدهم - از ص 107 تا ص 119 : روز قيامت ، روز اجتماع همه انسانها براى بررسى حساب است .\r\nمجلد هيجدهم - از ص 142 تا ص 148 : اشيائى كه انسان با آنها ارتباط مثبت دارند ، در موقع خزيدن از هستى به نيستى ، خيال برمىانگيزد و شگفتى در درون به وجود مىآورند .\r\nمجلد نوزدهم - از ص 87 تا ص 91 : رازهاى نهانى براى بينا دلان آشكار ، و جادهء حق براى منحرفان واضح ، و علامت روز قيامت براى مردم با فراست روشن است . 14 ، 18 - فلا يغرنك سواد النّاس من نفسك ، و قد رأيت من كان قبلك ممّن جمع المال و حذر الأقلال ، و أمن العواقب - طول أمل و استبعاد أجل - كيف نزل به الموت فأزعجه عن وطنه ، و أخذه من مأمنه ، محمولا على المناكب ، و إمساكا بالأنامل ( انبوه مردم كه پيرامون ترا بگيرند فريبت ندهد . در حالى كه مردم پيش از\r\n","description":"","footnote":"","page_name":" 185 ","page_number":188},
  {"content":"\r\nخود را ديده اى كه مال و منال دنيا اندوخت و از كم شدن آن ترسيد و خود را از عواقب امور ، در امن ديد ، چگونه مرگ بر او فرود آمد و او را از وطنش برگرفت و از جايگاه امنش بر كنار نمود ، و او را در تابوت مرگ برداشتند و مردها در حالى كه جنازهء او را بر دوشهاى خود حمل مىنمودند و با انگشتانشان تابوت را مىگرفتند و به نوبت بهمديگر تحويل مىدادند . ) انسانهاى كمال يافته فريب آن مگسهاى انسان نما كه دور شيرينى . ( مال و منال و مقام ) او جمع ميشوند ، نمىخورند .\r\n\r\nانسانهاى رشد يافته تعليم و تربيت جامعه و هر گونه خدمت به جامعه را تكليف الهى حتمى خود مىدانند و به همين جهت استقبال و رويگردان بودن مردم از آنان تاثيرى در دل و مغز آنان نمىگذارد .\r\nناتوانى انسان موقعى به حد نهائى خود مىرسد كه استقلال و قوام وجود خود را از ديگران دريابد ، يا بعبارت ديگر - براى ادامهء هستى مطلوبش ، تكيه بر ديگران نمايد .\r\nمعناى دريافتن و تكيهء مزبور اين است كه اگر به حال خود گذاشته شوم ، مىافتم و لازمهء چنين وابستگى شرمآور اينست كه « من ذاتا و از خود ، وجودى ندارم »\r\n\r\nچون به پيوستى به دام اى هوشيار\r\nچند نالى در ندامت زار زار\r\nنام ميرّى و وزيرى و شهى\r\nنيست الا درد و مرگ و جان دهى\r\nبنده باش و بر زمين رو چون سمند\r\nچون جنازه نه ، كه بر گردن نهند\r\nجمله را حمّال خود خواهد كفور\r\nبار مردم گشته چون اهل قبور\r\nبر جنازه هر كه را بينى به خواب\r\nفارسى منصب شود عالى ركاب\r\nز ان كه آن تابوت بر خلقت بار\r\nبار بر خلقان نهادند اين كبار\r\nبار خود بر كس منه بر خويش نه\r\nسرورى را كم طلب درويش به\r\n\r\n","description":"","footnote":"","page_name":" 186 ","page_number":189},
  {"content":"\r\n\r\nمركب اعناق مردم را مپاى\r\nتا نيايد نقرست اندر دو پاى\r\nمركبى را كاخرش تو ده دهى\r\nكه به شهرى مانى و ويران دهى\r\nده دهش اكنون كه چون شهرت نمود\r\nتا نبايد رخت در ويران گشود\r\nده دهش اكنون كه صد بستانت هست\r\nتا نمانى عاجز و ويران پرست\r\nگفت پيغمبر كه جنت از آله\r\nگر همى خواهى ز كس چيزى مخواه\r\nچون نخواهى من كفيلم مر ترا\r\nجنة المأوى و ديدار خدا\r\nآن صحابى زان كفالت شد عيار\r\nتا يكى روزى كه گشته بد سوار\r\nتازيانه از كفش افتاد راست\r\nخود فرود آمد ز كس چيزى نخواست\r\n\r\nاين قاعدهء جاريهء روزگار است كه إذا أقبلت الدّنيا على أحد أعارته محاسن غيره و إذا أدبرت عنه سلبته محاسن نفسه\r\n[ امير المؤمنين على بن ابي طالب عليه السلام 
  ] ( هنگامى كه دنيا بيك نفر روى آورد نيكوئىها و زيباييهاى ديگران را به او [ عاريت 
  ] مىدهد . و هنگامى كه دنيا از كسى رويگردان شود ، نيكويىها و زيباييهاى او را از او سلب مىنمايد ) با توجه به ملاك اقبال و ادبار مردم معمولى به يك انسان كه همان مال و ثروت و مقام و ساير اشكال قدرت است مىتوان نتيجه گرفت كه اشخاصى كه از اقبال مردم خوشحال و از ادبار آنان ناراحت مىشوند ، [ حتى گاهى اتفاق مىافتد كه وابستگى به حدى مىرسد كه اين گونه اشخاص توانايى ابراز هستى و ارادهء خود را بطور مستقل در خود مشاهده نمىكنند 
  ] قطعا به يك ناتوانى پست و رذل دچار شده‌اند كه در حقيقت « نيستهاى هست نما » هستند چارهء اين نابكارى ، قرار گرفتن تحت تعليم و تربيتهاى سازنده ايست كه نخست توانائى انسان را در ذات خود و سپس وابستگى ذات و توانائى آن را به خداوند قادر مطلق اثبات نمايند و آن را به آن وابستگى توجيه نمايند .\r\nكسانى كه با داشتن چنين استقلالى در رأس همهء جوامع دنيا قرار بگيرند ، و وابستگى\r\n","description":"","footnote":"","page_name":" 187 ","page_number":190},
  {"content":"\r\nهمهء انسانها را به خود ، درك نمايند ، كمترين تورمى در خود طبيعى « نفس حيوانى » آنان به وجود نمىآيد ، و بالعكس ، اگر همهء مردم دنيا او را تنها بگذارند و او باشد و چهار ديوار حيات محدودش هرگز احساس غربت در اين دنيا نمىنمايد . و به همين جهت است كه بعضى از صاحبنظران بيت ذيل حافظ را كه مىگويد :\r\n\r\nسينه مالامال درد است اى دريغا مرهمى\r\nجان ز تنهايى به لب آمد خدايا همدمى\r\n ( 1 ) \r\nچنين تأويل مىكنند كه منظور حافظ ، فقدان انسانهاى رشد يافته است كه قابل انس و الفت روحانى مىباشند نه اين كه حافظ از تنهايى به معناى معمولى آن شكايت مىكند ، لذا در بيت بعدى چنين مىگويد :\r\n\r\nآدمى در عالم خاكى نمىآيد به دست\r\nعالمى ديگر ببايد ساخت و ز نو آدمى\r\n\r\nانسانى كه اطلاع از عظمت جانهاى آدميان پيدا كرده و بىارزشى اجتماع مگسان دور شيرينى آگاهى به دست آورده‌اند ، همان گونه كه در عنوان بحث يادآور شده‌ايم : « هر گونه خدمت به جامعه را تكليف الهى حتمى خود مىدانند و به همين جهت استقبال و رويگردان بودن مردم از آنان هيچ تاثيرى در دل و مغز آنان نمىگذارد . امير المؤمنين عليه السلام به برادرش عقيل بن ابي طالب چنين مرقوم فرموده است : و أمّا ما سألت عنه من رأيى في القتال ، فأنّ رأيى قتال المحلَّين حتّى ألقى اللَّه لا يزيدني كثرة النّاس حولى عزّة ، و لا تقزّقهم عنّى وحشة [ نامهء شمارهء 36 ص 409 
  ] ( و اما پاسخ از آن سؤال كه در آن نظر مرا در بارهء جنگ خواستى ، رأى من ، جنگ با اين جنگ افروزان است تا آن گاه كه خدا را ديدار كنم . تراكم انبوه مردم در دور من بر عزت من نمىافزايد ، و همچنين پراكنده شدن آنان از دور من ، موجب وحشت من نمىگردد . )\r\n","description":"","footnote":" ( 1 ) در بعضى از نسخه‌ها چنين آمده است ) * « دل ز تنهايى به جان آمد » . ","page_name":" 188 ","page_number":191},
  {"content":"\r\n19 ، 27 - أما رأيتم الَّذين يأملون بعيدا و يبنون مشيدا و يجمعون كثيرا كيف أصحبت بيوتهم قبورا ، و ما جمعوا يورا ، و صارت أموالهم للوارثين ، و أزواجهم لقوم آخرين ، لا فى حسنة يزيدون ، و لا من سيّئة يستعتبون ( آيا نديد كسانى را كه آرزوهاى دور و دراز بر سر داشتند و كاخهاى محكم مىساختند و اموال فراوان جمع مىكردند ، چگونه خانه‌هاى آنان مبدل به گورها گشت و اندوخته هايشان نابود شد ، اموالشان به وارثانشان منتقل و زنهايشان را مردانى ديگر گرفتند . آنان نه بر كارهاى [ يا پاداش 
  ] نيكو افزودند و نه از خطا و معصيت معذرت خواستند . )\r\n\r\nبا سپرى شدن ساليان عمر ، كاخهاى سر به فلك افراشته تبديل به تلّ خاك و خانه‌ها مبدل به گور مىگردد و اموال از آن وارثان و زنها از آن ديگران مىشود .\r\nبا اين كه در مجلد دهم ابيات معروف خاقانى را در بارهء ايوان كسرى در مدائن از ص 38 تا ص 42 آورده‌ايم ، و كسانى كه آن مجلد را داشته باشند ، مىتوانند مراجعه كنند و براى كسانى كه آن مجلد را ندارند چند بيت ذيل را بعنوان نمونه مىآوريم . و به نظر مىرسد اين ابيات خاقانى همان گونه كه از دل او برآمده ، در طول چند قرن در دل همهء هشياران در ميان نشسته است :\r\n\r\nهان اى دل عبرت از ديده نظر كن هان\r\nايوان مدائن را آيينهء عبرت دان\r\nيك ره ز ره دجله منزل به مدائن كن\r\nوز ديده دوم دجله بر خاك مدائن ران\r\nخود دجله چنان گريد صد دجلهء خون گويى\r\nكز گرمى خونابش آتش چكد از مژگان\r\n\r\n","description":"","footnote":"","page_name":" 189 ","page_number":192},
  {"content":"\r\n\r\n. . .\r\nتا سلسلهء ايوان بگسست مدائن را\r\nدر سلسله شد دجله چون سلسله شد پيچان\r\nگه گه بر زبان اشك آواز ده ايوان را\r\nتا بو كه به گوش دل پاسخ شنوى ز ايوان\r\nدندانهء هر قصرى پندى دهدت نو نو\r\nپند سر دندانه بشنو ز بن دندان\r\nگويد كه تو از خاكى ما خاك توايم اكنون\r\nگامى دو سه بر ما نه اشكى دو سه هم بفشان\r\nاز نوحهء جغد الحق ماييم به درد سر\r\nاز ديده گلابى كن درد سر ما بنشان\r\nآرى چه عجب دارى كاندر چمن گيتى\r\nجغد است پى بلبل نوحه است پى الحان\r\nما بارگه داديم اين رفت ستم بر ما\r\nبر قصر ستمكاران تا خود چه رسد خذلان\r\nگويى كه نگون كرده است ايوان فلك وش را\r\nحكم فلك گردان يا حكم فلك گردان\r\nبر ديدهء من خندى كاينجا ز چه مىگريد\r\nخندند بر آن ديده كاينجا نشود گريان\r\n. . .\r\nاينست همان درگه كان راز شهان بودى\r\nحاجب ملك بابل هند و شه تركستان\r\n\r\n","description":"","footnote":"","page_name":" 190 ","page_number":193},
  {"content":"\r\n\r\nاينست همان صفّه كز هيبت او بردى\r\nبر شير فلك حمله شير تن شادروان\r\n\r\n\r\nمست است زمين زيراك خورده است بجاى مى\r\nدر كاس سر هرمز خون دل نوشروان\r\nبس پند كه بود آنكه بر تاج سرش پيدا\r\nصد پند نواست اكنون در مغز سرش پنهان\r\n\r\nاين كه قصرها و آلونكها ، كاخهاى سر به فلك كشيده و كوخهاى محقر با دست همين بشر سر برمىآورند و سپس فرو مىريزند جاى ترديد نيست ، زيرا همگان با اين پديده كم و بيش مأنوسند . هيچ كس به دو مفهوم متضاد آباد و ويران جاهل نيست . آنچه كه بايد بشر به آن توجه داشته باشد و آن را بداند ، دو چيز است : يكى - اينست كه چگونه اين انسانها اجتماع كاخهاى مجلل و با شكوه را با كوخهاى محقر و ناچيز هضم نموده است يعنى آن كاخنشينها با كمال بىاعتنايى به كوخنشينها در آن عمارتها نشستند و خوابيدند و مشغول برخوردارى از هر گونه عوامل لذت شدند ، و ميشوند و نفهميدند يا به روى خود نياوردند كه اين دو نوع زندگى چگونه قابل تفسير و توجيه مىباشد دوم - هيچ جاى شگفتى نبود كه بزرگى و شكوه و استحكام و زيبايى كاخها و قصرها چنان عقول و دلهاى ساكنان آنها را خيره ساخت كه به خيال خود ناتوانى و حقارت شخصيت و نادانى خود را با تكيه به آن شكوه و استحكام و زيبايى جبران نمودند ، و بعبارت ديگر برون ذات خود را كه تشكل يافته از سنگ و سيمان و آهن و رنگ و سيم\r\n","description":"","footnote":"","page_name":" 191 ","page_number":194},
  {"content":"\r\nو ديگر مصالح ساختمانى مىباشد ، از آن مصالح كه ساختمانها را بالا برده و آن شكوه و زيبايى را به آنها مىدهد ، ساختمان شخصيت كمالگراى خود را مىسازند . آنان با داشتن شكل و صورت زيباى انسانى سنگ و سيمان و آهن و رنگ و ديگر مصالح جامدند ، زيرا -\r\n\r\nاى برادر تو همى انديشه اى\r\nما بقى خود استخوان و ريشه اى\r\nگر بود انديشه ات گل گلشنى\r\nور بود خارى تو هيمهء گلخنى\r\n\r\nمولوى\r\nگاهى خوشبينىهاى افراطى ما افراد نوع انسانى ، كار را بجايى مىرساند كه آن مردم را كه عقول و وجدانهاى خود را از دست داده و شخصيت كمالگراى آنان به سنگ و آهن تبديل شده است ، انسان تلقى مىكنيم و در تفسير تاريخ و تمدن و حتى در تحقيقات علوم انسانى خود آنان را بعنوان انسانها مطرح مىنماييم و از نتائجى كه از اين تكاپوها و تحقيقات مىگيريم ، كمال رضايت هم براى خود تلقين مىنماييم در انتقال اموال كه از اين دست به آن دست مىگردد ، بنگريد ، آن اموال چگونه اندوخته شده بود ، و چگونه انرژىهاى مغزى و روانى و شخصيت آن مالداران را به خود مصرف نموده و چه آرزوها و اميدها و كمالگرايىها را كه در خود خشكانده بود ، با پايان يافتن آخرين نفس در زندگى در اختيار كسانى قرار مىگيرد كه شايد آن مالدار حاضر نبود حتى يك لحظه در روى او بنگرد ، حسّاستر از همهء اموال و كاخها ، همسرى را از دست مىدهد كه شايد براى بدست آوردن رابطهء همسرى با او ، سختترين ناملائمات را متحمل گشته و پرارزشترين اوقات عمر خود را مصرف نموده و با\r\n","description":"","footnote":"","page_name":" 192 ","page_number":195},
  {"content":"\r\nاهميتترين نيروهاى مغزى و روانى و عضلانى مستهلك كرده و با عظمتترين آرمان زندگى خود را در وصال او دريافته بود . تلختر از همهء اينها ، آنست كه در لحظات واپسين عمرش احساس كند كه چشمانى به دنبال همسر او و منتظر برآوردن آخرين نفسهاى اوست . حال كه چنين است ، انسان عاقل نبايد به مال و منال و مقام و شهوات و ديگر عوامل لذائذ آن چنان دل بسپارد كه حتى تصور فراق آنها ، تلختر از مرگ براى او بوده باشد .\r\n28 ، 35 - فمن أشعر التّقوى قلبه برّز مهله ، و فاز عمله فاهتبلوا هبلها و اعملوا للجّنة عملها فأنّ الدنيا لم تخلق لكم دار مقام ، بل خلقت لكم مجازا لتزوّدوا منها الأعمال إلى دار القرار ، فكونوا منها على أوفاز ، و قرّبوا الظَّهور للزّيال ( پس هر كس تقوى را با قلب خود دريافت سبقت در خير و كمال گرفت و به نتيجهء عملش نائل گشت [ حال كه چنين كوششى در خور تقوى است و وصول به بهشت نتيجهء آن 
  ] پس بكوشيد و مسامحه روا مداريد و عملى كه شايستهء ورود به بهشت است انجام بدهيد ، زيرا دنيا براى شما اقامتگاه آفريده نشده است ، بلكه دنيا براى شما گذرگاهى خلق شده است كه اعمال نيكو را از اين دنيا براى جايگاه اقامت ابدى توشه برداريد . پس در اين دنياى گذرگاه با شتابى هر چه بيشتر به عمل و تكاپو بپردازيد و مركبها را براى كوچ و گذر از اين دنيا آماده بسازيد )\r\n","description":"","footnote":"","page_name":" 193 ","page_number":196},
  {"content":"\r\n\r\n133 - متن خطبهء صد و سى سوم\r\n\r\n133 - يعظَّم اللَّه سبحانه و يذكر القرآن و النّبىّ و يعظ النّاس\r\nعظمة اللَّه ، تعالى و انقادت له الدّنيا و الآخرة بأزمّتها ، و قذفت إليه السماوات و الأرضون مقاليدها ، و سجدت له بالغدوّ و الآصال الأشجار النّاضرة ، و قدحت له من قضبانها النّيران المضيئة ، و آتت أكلها بكلماته الثّمار اليانعة .\r\n\r\nالقرآن\r\nمنها : و كتاب اللَّه بين أظهركم ، ناطق لا يعيا لسانه ، و بيت لا تهدم أركانه ، و عزّ لا تهزم أعوانه ،\r\n\r\nرسول الله\r\nمنها : أرسله على حين فترة من الرّسل ، و تنازع من الألسن ، فقفّى به الرّسل ، و ختم به الوحى ، فجاهد في اللَّه المدبرين عنه ، و العادلين به .\r\n\r\nالدنيا\r\nمنها : و إنّما الدّنيا منتهى بصر الأعمى ، لا يبصر ممّا وراءها شيئا ، و البصير ينفذها بصره ، و يعلم أنّ الدّار وراءها ، فالبصير منها شاخص ، و الأعمى إليها شاخص ، و البصير منها متزوّد ، و الأعمى لها متزوّد .\r\n\r\nعظة الناس\r\nمنها : و اعلموا أنّه ليس من شيء إلَّا و يكاد صاحبه يشبع منه و يملَّه إلَّا الحياة فإنّه لا يجد في الموت راحة . و إنّما ذلك بمنزلة الحكمة الَّتى هى حياة للقلب الميّت ، و بصر للعين العمياء ، و سمع للأذن الصّمّاء ، و رىّ للظَّمآن ، و فيها الغنى كلَّه و\r\n","description":"","footnote":"","page_name":" 194 ","page_number":197},
  {"content":"\r\nالسّلامة ، كتاب اللَّه تبصرون به ، و تنطقون به ، و تسمعون به ، و ينطق بعضه ببعض ، و يشهد بعضه على بعض ، و لا يختلف في اللَّه ، و لا يخالف بصاحبه عن اللَّه ، قد اصطلحتم على الغلّ فيما بينكمو نبت المرعى على دمنكم . و تصافيتم على حبّ الآمال ، و تعاديتم فى كسب الأموال ، لقد استهام بكم الخبيث ، و تاه بكم الغرور ، و اللَّه المستعان على نفسى و أنفسكم .\r\n\r\nترجمهء خطبهء صد و سى و سوم\r\nو از خطبهء آن حضرت است در اين خطبه امير المؤمنين عليه السلام خداوند متعال را تعظيم و قرآن را متذكر مىشود و مردم را پند مىدهدعظمت خداوندىدنيا و آخرت اطاعت او كردندو آسمانها و زمينها كليدهاى [ وجود و جريان 
  ] خود را به او سپردندو درختان سرسبز و با طراوت هر صبحگاه و شامگاه به او سجده كردندو از شاخه‌هاى سبز خود آتشهاى سرخ برافروختندو ميوه‌هاى رسيده با مشيتها و اوامر او آمادهء خورده شدن گشتند\r\n\r\nقرآن\r\n- از جملهء اين خطبه است : و كتاب خداوندى اينك در ميان شما است . گوينده ايست كه زبانش عاجز نمىشودو خانه ايست كه اركانش ويران نمىگرددو عزتى است كه يارانش شكست نمىخورد\r\n\r\nرسول خدا صلى اللَّه عليه و آله و سلم\r\nاز جملهء اين خطبه است : خداوند او را در دورانى خالى از پيامبرانو در دوران اختلاف در عقائد و سخنان فرستادو او را در آخر پيامبران قرار داد و وحى را با نبوت او ختم فرمودو در راه خدا با كسانى كه از خدا\r\n","description":"","footnote":"","page_name":" 195 ","page_number":198},
  {"content":"\r\nرويگردان و از او منحرف بودند ، جهاد كرد\r\n\r\nدنيا\r\n- از جملهء اين خطبه است : جز اين نيست كه دنيا ديدگاه نهايى انسان نابينا است ، او بعد از اين دنيا و بالاتر از آن را نمىبيند . ولى شخص بينا كسى است كه نگاهش از اين دنيا به اعماق آن نفوذ نموده و بعد از آن و بالاتر از آن را مىبيند ، و ميداند كه قرارگاه ابدى در وراى آن استپس شخص بينا از آن برميخيزد و حركت مىكند ، و نابينا به سوى آن حركت مىنمايد و آن را مقصد نهايى تلقى مىكندآدم بينا از اين دنيا توشه برمىگيرد و راهى آخرت مىگرددو نابينا توشه را براى همين دنيا مىاندوزد .\r\n\r\nموعظه براى مردم\r\nو بدانيد كه هيچ چيزى در اين دنيا وجود ندارد مگر اين كه صاحبش از آن سير مىشود [ و با تكرار و استمرارش 
  ] به ملالت خاطر دچار مىگردد مگر از زندگى ، زيرا شخص زنده راحتى را در مرگ نمىبيندو جز اين نيست كه بيم از مرگ ( 1 )  به منزلهء حكمت است كه حيات قلب مرده استو بينايى است براى چشم نابيناو شنوائى است براى گوش كرو سيرابى است براى تشنه . و در اين حكمت است همهء بىنيازى و سلامت\r\n\r\n[ قرآن 
  ]\r\nكتاب خداوندى است كه با آن مىبينيد ، و با آن سخن مىگوييد ، و با آن مىشنويدو بعضى از آيات قرآنى بعضى ديگر را توضيح مىدهدو بعضى از آن [ به تفسير و تاويل 
  ] بعضى ديگر شهادت مىدهددر بيان الهيات هيچ اختلافى در ميان آياتش نيستو كسى را كه با قرآن همدم باشد از خدا\r\n","description":"","footnote":" ( 1 ) شارحان نهج البلاغه در تفسير و توضيح معناى « و انما ذلك بمنزلة الحكمة » اختلاف نظر دارند محقق ابن ميثم بحرانى طورى تفسير مىكند و ابن ابى الحديد طورى ديگر . به نظر مىرسد توضيح بالا را مىتوان بعنوان يكى از محتملات مطرح نمود . و احتمال مىرود كه در متن خطبهء شريفه تقطيعى صورت گرفته باشد . ","page_name":" 196 ","page_number":199},
  {"content":"\r\nمنحرف نسازدكينه توزى را مبناى زندگى خود قرار داده سبزه بر روى خاك آلوده روييددر اظهار دوستى در محبت آرزوها به يكديگر ، صفا نشان داديدو در كسب اموال با يكديگر خصومت ورزيديدشيطان پليد شما را فريب داد و غرور شما را گمراه ساختو از خدا در بارهء نفس خود و نفسهاى شما يارى مىطلبم\r\n\r\nتفسير عمومى خطبهء صد و سى و سوم\r\n3 ، 7 - و انقادت له الدّنيا و الآخرة بأزمّتها ، و قذفت إليه السّماوات و الأرضون مقاليدها ، و سجدت له بالغدوّ و الآصال ، الأشجار النّاضرة ، و قدحت له من قضبانها النّيران المضيئة و آتت أكلها بكلماته الثّمار اليانعة ( دنيا و آخرت اطاعت او كردند ، و آسمانها و زمينها كليدهاى [ وجود و جريان 
  ] خود را به او سپردند و درختان سرسبز و با طراوت هر صبحگاه و شامگاه سجده به او كردند و از شاخه‌هاى سبز خود آتشهاى سرخ برافروختند و ميوه‌هاى رسيده با مشيتها و اوامر او آماده خورده شدن گشتند )\r\n\r\nهمهء هستى با همهء ابعاد و سطوح و جريانات خود تسليم خدا و سجده به او مىنمايند\r\nتصور اين كه خدا است مالك مطلق عالم هستى اعم از طبيعت و ما وراى طبيعت و اعمّ از دنيا و آخرت و همهء سطوح و ابعاد و جريانات آن ، براى كسى كه احاطه و سلطه و قيوميت خداوندى را درك نموده و وابستگى مطلق همهء هستى را به آن خداوند يكتا دريافته است ، تصورى است آسان و نيازى به غوطه خوردن در اصطلاحات دشوار و مفاهيم پيچيده ندارد ، همان گونه كه تصور احاطه و سلطه و قيوميّت نفس آدمى بر\r\n","description":"","footnote":"","page_name":" 197 ","page_number":200},
  {"content":"\r\nفعاليتهاى كه دارد ، مانند انشاء ( به وجود آوردن ) عدد ، تجريد ، انتزاع ، ايجاد صور و تجسيمات و درك زمان در درون ، يك تصور سهل و ساده ايست . تفاوتى كه ميان نفس آدمى و فعاليتهاى آن ، با خدا و جريان خلقت موجودات هستى وجود دارد ، در اين است كه همهء آنچه كه در درون انسانى به وجود مىآيد ، مورد آگاهى و مديريت نفس قرار نمىگيرد ، بلكه گاهى از حل تضاد و اختلافاتى كه از مهمانان وارد از جهان خارجى عينى بوجود مىآيد ، ناتوان مىشود و به اضطراب و حيرت و شك و غير ذلك مبتلا مىشود - مولوى مىگويد :\r\n\r\nتن قفس شكل است زان شد خار جان\r\nدر فريب داخلان و خارجان\r\nاينش گويد من شوم همراز تو\r\nوانش گويد نى ، منم انباز تو\r\nاينش گويد نيست چون تو در وجود\r\nدر كمال و فضل و در احسان وجود\r\n\r\n\r\nموجهاى تيز درياهاى روح\r\nهست صد چندان كه بد طوفان روح\r\n\r\nدر صورتى كه خداوند متعال محيط و مسلط بر همهء اشياء است و هيچ موجودى توانايى عرض اندام در برابر آن ذات اقدس را ندارد . مطلبى مهم در جملات فوق وجود دارد كه تا حدودى مبسوط آن را مطرح مىنماييم\r\n","description":"","footnote":"","page_name":" 198 ","page_number":201},
  {"content":"\r\n\r\nآيا همهء موجودات عالم هستى از حيات برخوردارند\r\nنخست بايد اين قضيه را بپذيريم كه خواه ما بتوانيم جاندار بودن همهء كائنات را اثبات كنيم يا نه ، اسناد ذكر و قنوت و تسبيح و سجده براى همهء كائنات نيازى به اثبات زنده بودن آنها ندارد اين قضيه را در مباحث بعدى مورد بحث قرار خواهيم داد . با اين حال ، دلائل و شواهدى وجود دارد كه تا حدودى مىتواند زنده بودن موجودات را اثبات نمايد . اولين استشهاد ما در اين باره بوجود آمدن مكتب مهمى است بنام هيلوزوئيسم ( زنده بودن ماده يا هيولى ) براى توضيح اين مطلب ، بسيار مناسب است سخنان اپارين زيستشناس مشهور را در اينجا مطرح نماييم : « طبيعت حيات - وسعت پهنهء حيات - » حيات كلمه ايست كه بسيار آسان فهميده مىشود ، با اين حال ، براى هر متفكرى بسيار اسرار آميز است . چنين مىنمايد كه معناى اين كلمه روشن است و در كليهء اعصار نيز براى همهء مردمان همين طور بوده است . با وجود اين مىدانيم كه در طى قرون بسيارى كه از تاريخ فرهنگى بشر مىگذرد ، بر سر اين كه حيات را چگونه بايد كاملا شناخت ، مشاجراتى آشتى ناپذير در گرفته است .\r\nحتى اين مسئله كه چه چيزى زنده است و چه اشيائى در دنيا در پيرامونمان واجد حياتند ، و وسعت قلمرو حيات يا غايت آن چيست ، راههاى متعدد و كاملا متفاوتى توصيف شده و باز هم مىشود . ما گوئى طيفى رنگارنگ و جامع از عقائد متفاوت به دست داريم . در يك سر اين طيف ، نظرات فيلسوفان و دانشمندانى قرار دارد كه عقيده دارند كه حيات خاصيت عمومى ماده است و از آن جدايى ناپذير است . آنان بدين سان قلمرو حيات را بسط مىدهند و آن را شامل همهء اشياء همهء عالم مىكنند .\r\nفيلسوفان سر ديگر طيف ، از سوى ديگر ، فراخناى حيات را با استبداد رأى به دائرهء وجود بشرى محدود مىكنند يا حتى عقيده دارند كه حيات امتياز ويژهء جوهر واحد انديشمندى است . عقيدهء گروه نخستين ، از هيلوزوئيستهاى يونان باستان سرچشمه\r\n","description":"","footnote":"","page_name":" 199 ","page_number":202},
  {"content":"\r\nمىگيرد . به روايت ارسطو حتى طالس بنيانگذار مكتب فلسفى ملطى ( كه در حدود 600 سال قبل از ميلاد مىزيست ) مغناطيسها را به علت قابليت آهن رباييشان جاندار تلقى مىكرد . » ( 1 )  اوپارين و مترجم كتاب او در ص 41 و صاحبنظران ذيل را معتقد به جاندار بودن ماده و ذرات عالم طبيعت معرفى مىنمايند : امپدوكلس ، اناكساگوراس ، اپيكوروس ، لوكرسيوس ، جيورد انوبرونو ، ژان باتيست روبين ، اسپينوزا و ديدرو . مونيسم كه مأخوذ است از مونادو مىگويد : همهء موجودات عالم هستى مركب از اجزائى است كه همهء آنها از حيات برخوردار مىباشند . با قطع نظر از ديدگاه اسلام كه تسبيح و سجده و قنوت را بر همهء كائنات نسبت مىدهد ، اين مكتب ( مونيسم ) اولين طرز تفكر در غرب است كه معتقد است همهء اجزاء جهان هستى زنده هستند . مشهورترين سران اين مكتب از قرن 16 به اين طرف سه نفرند : 1 . جوردانو برونو ايتاليايى .\r\n2 . كامپانلا ايتاليايى .\r\n3 . لايب نيتز آلمانى .\r\nما در اينجا روش فلسفى شخص سوم را براى طرح و اثبات نظريه مونيسم كه مشروحتر از آن دو شخصيت نقل شده است مىپردازيم : « پس لايب نيتز هم مانند اسپينوزا حقيقت را يكى مىداند ، اما مىگويد كثرت موجودات هم در جهان امرى آشكار است و وجود افراد را نمىتوان منكر شد ، دموكريت و اپيكوريان انفصال و كثرت را ديده و از وحدت غافل شده بودند ، حكماى ديگر و اخيرا دكارت اتصال را اصل گرفته و كل موجودات را جمعا وحدت ناميدند و كثرت را از نظر دور داشتند ، ولى حق اينست كه\r\n","description":"","footnote":" ( 1 ) حيات : طبيعت ، منشأ و تكامل آن - آ . اى . اپارين ص 39 و 40 . ","page_name":" 200 ","page_number":203},
  {"content":"\r\nبايد هر دو را منظور داشت . حقيقت را واحد مىدانيم ، امّا كثرت را هم بايد توجيه كنيم ( 1 )  و آن به اين وجه مىشود كه بگوييم : حقيقت واحد به صورت آنچه اجزاى بسيار در آمده است كه سراسر جهان از آن اجزاء ساخته شده است ، اما نه اجزائى مانند آنچه دموكريت و اپيكور تصور كرده بودند كه صاحب ابعاد باشند ، بلكه اجزائى كه ابعاد ندارند مانند نقطه‌هاى هندسى موهوم ، جز اين كه نقطهء هندسى موهوم است و آن اجزاء معقولند و حقيقت دارند ، زيرا كه هر يك از آنها نيرويى است و منشأ آثار مىباشد ، جان دارد ، و مانند جسمى كه دكارت معتقد بود ، مرده و بيجان نيست و به اين وجه دنياى ماشينى بيجان كه دكارت تصور كرده بود ، تكميل و تبديل مىشود به جهانى جاندار كه نيرومندى و قوهء فعلش از خودش است . اين اجزاء را لايبنيتس « جوهر » و « وجود بسيط » ميداند و آنها را موناد مىنامد ، لفظى است اصلا يونانى بمعنى واحد . . . فردها از جهت جوهر يعنى نيرو بودن و فعل و تأثير داشتن حقيقت واحدند ، و ليكن بنا بر اصلى كه پيش از اين گفته‌ايم كه ممكن است دو چيز يكسره مانند يكديگر باشند ، جوهرها با آنكه بىشمارند ، همه با هم تفاوت دارند جز اين كه بعضى تفاوتشان نامحسوس است و بعضى چنان متفاوتند كه بر حسب ظاهر هيچ مشابهتى ندارند و ميان اين دو نهايت ، درجات بسيار ، بلكه بىشمار است ، چنان كه رشتهء جوهرها را مىتوان پيوسته دانست در تأييد آن اصل كه در طبيعت طفره جايز نيست . . . توضيح اين معنى چنين مىشود كه هر جوهر فردى براى خود جهانى است ، يعنى آنچه در همهء جوهرهاى جهان هست ، در هر جوهرى هست و هر يك از جوهرها آينهء تمام نماى كل جهان است ، مثل اين كه تمام جهان در او منعكس باشد ،\r\n","description":"","footnote":" ( 1 ) مباحث مربوط به وحدت و كثرت را فيلسوفان اسلامى بسيار دقيق و مشروح مطرح و بررسى نموده‌اند مانند ابن سينا در كتاب الشفاء و صدر المتألهين شيرازى در اسفار . ","page_name":" 201 ","page_number":204},
  {"content":"\r\nجز اين كه هر جوهرى يك اندازه از حقيقت را بالقوه در بردارد و يك اندازه را بالفعل ، آن اندازه كه حقيقت در او بالفعل منعكس شده ادراك اوست و آن اندازه در هر فردى متفاوت است به تفاوتهاى نامحسوس كه پيش از اين اشاره كرديم و گفتيم : رشتهء جوهرها را بهم پيوسته و متصل مىدارد .\r\nو نيز مىتوان گفت هر جوهر فردى نظرگاهى است كه از آن نظرگاه جهان ديده مىشود جز اين كه وسعت منظره‌ها مختلف است و تنگ و فراخ دارد . اجتماع جوهرهاى فرد ، حقيقت ذواتى را مىسازند كه موجودات طبيعى نمايش ظاهرى آنها هستند و در واقع اعراض آن جواهرند . جوهرهايى كه جمادات مىسازند ادراكشان بسيار ضعيف است ، چنان كه گويى هيچ نيست ، گياه‌ها ادراكشان بيشتر است و جانوران از گياه هم بيشتر ، و انسان از همه برتر و بنا بر اين كه طفره جايز نيست انتقال از جماد به گياه و از گياه به جانور و انسان تدريجى است ، گوئى بهم پيوسته‌اند ، و كل عالم وجود واحد است . موجوداتى كه آنها را جاندار مىنامند ، يعنى گياه و جانور و انسان در هر شخص آنها از ميان مجموع جوهرهايش يكى هست كه بر همه برترى دارد ، چنان كه گوئى بر آنها فرمانروا است و او همانست كه روح يا نفس او مىنامند و فردهاى ديگر فرمانبردار و تابع ارادهء او مىباشند . . . ( 1 )  و با در نظر گرفتن نظريهء پاستور در بارهء عدم امكان تولد ذاتى ( تولد حيات خود به خود\r\n","description":"","footnote":" ( 1 ) سير حكمت در اروپا - فروغى ج 2 ص از 57 تا 60 و تاريخ فلسفه شرق و غرب - هيئت نويسندگان زير نظر سر و پالى راداگريشنان ج 2 از ص 213 و 214 و قصه الفلسفه الحديثة ج 1 ص 182 تا 186 - احمد امين و زكى نجيب محمود ","page_name":" 202 ","page_number":205},
  {"content":"\r\nدر صحنهء طبيعت ) ( 1 )  و اين كه مادهء فاقد حيات نمىتواند حيات را بوجود بياورد امكان اين كه حيات بطور ناگهانى در جريان طبيعت بوجود مىآيد ، شبيه به محال است . بنا بر اين ، علم نبايد و نمىتواند منكر جاندار بودن كائنات طبيعت بوده باشد ، البته حيات يك پديدهء نسبى [ و باصطلاح منطق و فلسفهء كلاسيك مقول به تشكيك 
  ] است . پس اگر بگوييم :\r\n\r\nهر گياهى كه از زمين رويد\r\nوحده لا شريك له گويد\r\n\r\nو اگر بگوييم همهء موجودات تسبيح مىگويند و قنوت و سجده به خدا مىآورند ، نبايد كسانى با نقاب ساختگى علم در برابر اين مطلب ايستاده و بگويند : علمى نيست\r\n\r\nتكليف علم در اين مورد چيست\r\nآنچه را كه علم به معناى معمولى در اين مسئله مىتواند ، انجام بدهد ، سكوت است ، و نمىتواند به جهت عدم مشاهدهء پديدهء تسبيح و سجده در موجودات ، آن را منكر شود ، و اگر علم اين اجازه را به خود بدهد كه هر چه را كه بوسيلهء حواس و آزمايشگاه‌ها قابل ديدن نباشد ، منكر شود ، تيشه به اساسىترين مبناى خود ( علوم ) كه قوانين كلى است ، زده است ، زيرا آنچه كه بوسيلهء حواس و آزمايشگاه‌ها ديده يا شنيده مىشود ، محسوسات جزئى و مشخص است و كليّت كه هويت اصلى قوانين بدون آن ، قابل تصور نيست در عرصهء محسوسات وجود ندارد ، زيرا كليت مفهومى است تجريد شده از جزئيات محسوس و آنچه كه قابل دريافت حسى است . اصل قضيه از اين قرار است كه\r\n","description":"","footnote":" ( 1 ) مراجعه فرماييد به تاريخ علوم تاليف پىير روسو ترجمه آقاى حسن صفارى از ص 613 به بعد . ","page_name":" 203 ","page_number":206},
  {"content":"\r\nهر يك از علوم آن قسمت از موضوعات خود را مورد بررسى و تحقيق قرار مىدهد كه مورد هدفگيرى عالم به آن علم است . بعنوان مثال علوم ادبى كلمه و كلام را با اهداف ادبى مطرح مىكند ، مانند علم لغت كه فقط معانى مورد استعمال واژه‌ها را مطرح مىنمايد . علم نحو اعراب و بنا و ديگر قوانين نحوى را مورد بحث و تحقيق قرار مىدهد .\r\nو همچنين ديگر علوم ادبى ابعاد مربوط به كلمه و كلام را از حيث محاورات و كتابتها و امثال آنها ، نه از جهت فيزيكى و نغمه‌ها و آهنگهايى كه ممكن است در موقع خواندن به كار برده شوند ، و نه از جهت كشف پديده‌هاى روانى متكلم و غير ذلك . با اين وصف ، محال است كه يك دانشمند خردمند علم به همهء ابعاد و سطوح موضوعى را كه از ديدگاه علمى معين مورد تحقيق قرار مىدهد ، ادّعا كند ، مخصوصا با علم به اين كه دانشپژوهان تاكنون بوسيلهء طرق محدود با واقعيات ارتباط برقرار كرده‌اند ، و اين خود علم است كه حكم قاطعانه مىكند آنچه را كه نمىبينى و آنچه را كه در ديدگاه مخصوص تو قرار نگرفته است ، انكار مكن ، زيرا اين انكار ناشى از ناتوانى و محدودنگرى تو مىباشد .\r\nاگر كسى نصيحت ابن سينا را كه ذيلا مىآوريم ، نشنود و يا بشنود و آن را نپذيرد ، حق ورود به گروه عالمان را ندارد . اين شخصيت بزرگ مىگويد : إيّاك أن يكون تكيّسك و تبّرؤك عن العامّة ، هو أن تنبرىء منكرا لكلّ شيء فذلك طيش و عجز ، و ليس الخرق في تكذيبك ما لم يستبن لك بعد جليّته دون الخرق في تصديقك ما لم تقم بين يديك بيّنة ، بل عليك الاعتصام بحبل التّوقّف و إن أزعجك استنكار ما يوعاه سمعك ما لم تتبرهن استحالته لك ، فالصّواب أن تشرح أمثال ذلك إلى بقعة الإمكان ما لم يذدك عنه قائم البرهان . و اعلم أن في الطَّبيعة عجائب و للقوى العالية\r\n","description":"","footnote":"","page_name":" 204 ","page_number":207},
  {"content":"\r\nالفعّالة و القوى السّافلة المنفعلة اجتماعات على غرائب ( 1 ) \r\n( بپرهيز از اين كه كياست ( زيركى و هشيارى ) و فوق مردم معمولى قرار گرفتن خود را در آن بينى كه خود را در معرض انكار هر چيزى قرار بدهى ، اين انكار از اضطراب و سبكسرى و ناتوانى است . و احساس خطاكارى در تكذيب چيزى كه مجهول است ، پس از آشكار شدن آن مجهول كمتر از خطاكارى در تصديق چيزى كه دليل روشنى براى آن اقامه نشده است ، نمىباشد . بلكه بر تو لازم است كه چنگ به طناب توقف بزنى و اگر انكار آنچه كه به گوشت خورده است ترا به هيجان در آورد ، ما دامى كه محال بودن آن براى تو با برهان اثبات نشده است ، صواب اينست كه امثال اين گونه مسائل را به بوتهء امكان رها كنى مادامى كه برهان محكم ، ترا از اعتقاد به امكان آن ، جلوگيرى نكرده است .\r\nو بدان كه در عالم طبيعت شگفتىها است و براى قواى عالى فعّال در عالم هستى و نيروهاى مراحل پايين طبيعت كه پذيراى فعاليتهاى آن قوا است اجتماع و تفاعلى براى بوجود آوردن شگفتىهاست . ) آيات شريفهء قرآنى در موارد متعدد از تسبيح و سجدهء همهء موجودات خبر مىدهد . از آن جمله : 1 . عموم كائنات او را تسبيح مىگويد * ( سَبَّحَ لِلَّه ما فِي السَّماواتِ وَالأَرْضِ وَهُوَ الْعَزِيزُ الْحَكِيمُ . ) * [ الحديد آيهء 1 و الحشر آيهء 1 و الصف آيهء 1 
  ] ( تسبيح كرده است [ تسبيح مىكند 
  ] خدا را هر آنچه كه در آسمانها و زمين است و او است عزيز و حكيم ) * ( تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ ) * [ الاسراء آيه 44 
  ] ( و تسبيح مىكند خدا را آسمانهاى هفتگانه و زمين و هر كس كه در آنها است ) * ( وَلِلَّه يَسْجُدُ مَنْ فِي السَّماواتِ وَ\r\n","description":"","footnote":" ( 1 ) الاشارات و التنبيهات ج 3 - ص 418 . ","page_name":" 205 ","page_number":208},
  {"content":"\r\nالأَرْضِ طَوْعاً وَكَرْهاً وَظِلالُهُمْ بِالْغُدُوِّ وَالآصالِ ) * [ الرعد آيهء 15 
  ] ( و خدا را سجده مىكند هر كس [ هر چيزى 
  ] كه در آسمانها و زمين است ، از روى اختيار و الزام و سايه‌هاى آنها صبحگاهان و شامگاهان ) و الحشر آيهء 24 و الجمعه آيهء 1 و التغابن آيه 1 و الانبياء آيهء 19 و 20 و النور آيهء 41 و همچنين در قرآن مجيد آياتى وجود دارد كه دلالت دارد به سجدهء همهء كائنات به خداوند سبحان . از آن جمله : * ( وَلِلَّه يَسْجُدُ مَنْ فِي السَّماواتِ وَالأَرْضِ طَوْعاً وَكَرْهاً وَظِلالُهُمْ بِالْغُدُوِّ وَالآصالِ ) * [ الرعد آيهء 15 
  ] ( و براى خدا سجده مىكند هر كس كه در آسمانها و زمين است اختيارا يا الزاما و سايه‌هاى آنها صبحگاهان و شامگاهان ) * ( أَ وَلَمْ يَرَوْا إِلى ما خَلَقَ الله مِنْ شَيْءٍ يَتَفَيَّؤُا ظِلالُه عَنِ الْيَمِينِ وَالشَّمائِلِ سُجَّداً لِلَّه وَهُمْ داخِرُونَ . وَلِلَّه يَسْجُدُ ما فِي السَّماواتِ وَما فِي الأَرْضِ مِنْ دابَّةٍ وَالْمَلائِكَةُ وَهُمْ لا يَسْتَكْبِرُونَ ) * [ النحل آيه 48 و 49 
  ] ( آيا نديده‌اند آنچه را كه خدا آفريده است ، سايه‌هاى آن مخلوق از راست و اطراف ديگر در حال سجده به خدا جمع ميشوند و آنها در حال خضوع و تسليم به خداوند هستند . و به خدا سجده مىكند هر آنچه كه در آسمانها و در زمين است از جنبندگان و فرشتگان و آنان تكبر نمىورزند . ) در دو مورد از آيات شريفه قنوت را كه به معناى خضوع و عبادت است به همهء موجودات نسبت داده است : * ( وَقالُوا اتَّخَذَ الله وَلَداً سُبْحانَه بَلْ لَه ما فِي السَّماواتِ ) * [ البقرة آيه 116 و الروم آيه 26 
  ] ( پاك و منزه است خداوند [ از همهء نواقص ، 
  ] بلكه از آن او است هر آنچه كه در آسمانها و زمين است ، و همهء آنها در حال خضوع و عبادت خداوندى هستند . ) و در يك آيهء شريفه سؤال همهء موجودات را از خداوند سبحان بيان فرموده است : * ( يَسْئَلُه مَنْ فِي السَّماواتِ وَالأَرْضِ ) * [ الرحمن آيهء 29 
  ] ( همهء آنچه كه در آسمانها و زمين است از خداوند مسئلت مىنمايند . ) و در آيه اى از آيات شريفه تسليم محض همهء كائنات به خداوند متعال آمده است : * ( أَ فَغَيْرَ\r\n","description":"","footnote":"","page_name":" 206 ","page_number":209},
  {"content":"\r\nدِينِ الله يَبْغُونَ وَلَه أَسْلَمَ مَنْ فِي السَّماواتِ ) * [ آل عمران آيه 83 
  ] ( و به او تسليم شده است هر كس [ يا هر چيزى 
  ] كه در آسمانها و زمين است ، اختيارا يا الزاما . ) در اين آيات شريفه پنج مطلب مهم بايد تذكر داده شود :\r\n\r\nمطلب يكم\r\n- در معناى اختيار و الزام ( طوعا و كرها ) اختلاف نظر ميان مفسران و ديگر صاحبنظران وجود دارد ، مرحوم علامهء طباطبايى رحمة اللَّه عليه در تفسير خود بحث مفيدى دارد كه شايستهء دقت است . ( 1 )  با نظر به مجموع حقائق علمى و حكمى ، مىتوان گفت : منظور از « كرها » اكراه به معناى معمولى آن كه عبارتست از احساس كراهت و تنفر از انجام دادن كار ، نيست ، بلكه مقصود همان گونه كه بعضى از مفسران صاحبنظر متوجه شده‌اند ، اينست كه همهء كائنات در تسليم و سجده و تسبيح به خداوند سبحان يكى نيستند ، بعضى از آنها در تعيين و جريان خلقت خود ، بدون گذر از فراز و نشيبها و موانع ، موجوديت خود را درمىيابند و مختصات خود را كه تسليم و سجده و تسبيح از آنها است بروز مىدهند و بعضى ديگر با عبور از آن امور مىتوانند هستى خود را تحقق ببخشند و خواص خود را به فعليت برسانند .\r\nلذا مىتوان گفت : مقصود از انجام دادن امور مزبور از روى « كره » مشقت و گذر از پيچيدگىها است . معناى ديگر در بارهء « كره » مىتوان در نظر گرفت ، و آن اينست كه مقصود از « كره » كراهت و احساس مشقت بعضى از انسانها است كه در موقع توجه به ارتباط خود با خدا دارند ، با اين كه آنان با علاقه و اختيار ، خدا را سجده و تسبيح نمىگويند ، با اين حال بدانجهت كه خدا را با ضرورت فعاليتهاى درونى در مىيابند و عظمت او را شهود مىكنند و لزوم ارتباط عبوديت خود را با آن مقام مقدس درك\r\n","description":"","footnote":" ( 1 ) الميزان ج 1 - ص 353 تفسير آيه . ","page_name":" 207 ","page_number":210},
  {"content":"\r\nمىكنند لذا اينان به حكم ضرورت و الزام درونى تسليم و خاضع خدا ميشوند نه با علاقه و اختيار .\r\n\r\nمطلب دوم\r\n- مقصود از ظلاله ( سايه‌هاى آن ) در آيهء 48 از سورهء النحل و ظلالهم در آيه 15 رعد چيست آيهء مزبور چنين است : * ( أَ وَلَمْ يَرَوْا إِلى ما خَلَقَ الله مِنْ شَيْءٍ يَتَفَيَّؤُا ظِلالُه عَنِ الْيَمِينِ وَالشَّمائِلِ سُجَّداً لِلَّه وَهُمْ داخِرُونَ . ) * ( آيا نديده‌اند آنچه را كه خداوند آفريده است سايه‌هاى آن از راست و از اطراف ديگر برمىگردد در حال سجده به خدا و آنها در حال خضوع و تسليم مىباشند . ) * ( وَلِلَّه يَسْجُدُ مَنْ فِي السَّماواتِ وَالأَرْضِ طَوْعاً وَكَرْهاً وَظِلالُهُمْ بِالْغُدُوِّ وَ ) * ( و به خدا سجده مىكند هر كسى كه در آسمانها و زمين است - اختيارا يا الزاما - و سايه‌هاى آنها صبحگاهان و شامگاهان ) ظهور سايه كه ناشى از قرار گرفتن جسم عائق ( مانع از نفوذ ) روشنايى در برابر جسم نورانى است از مختصات عالم اجسام است ، همان گونه كه نمايش هلال و بدر ماه ، ناشى از موقعيتهاى خاص اين جرم باكرهء زمين مىباشد . و حدوث شب و روز و فصول چهارگانه نيز معلول قرارگرفتن خورشيد و كرهء زمين در موقعيتهاى خاص است . همانطور كه مىتوان تسليم و خضوع و تسبيح و سجده را به منشأ بروز آن موقعيتها و مختصات نسبت داد ، مانند حركت زمين دور خورشيد كه موجب بروز روز و شب مىگردد ، همچنين مىتوان آنها را به روز و شب ( روشنائى و تاريكى ) نيز نسبت داد ، زيرا اين دو پديده هم در عرصهء ملك و سلطه و حيطهء مشيت خداوندى بروز مىكنند ، لذا مىتوان گفت : همهء سايه‌ها ، روشنايىها و سايه روشن بطور مستقل در حال تسليم و تسبيح و سجده به خدا هستند و هم علل و منشأ اصلى آنها .\r\n\r\nمطلب سوم\r\n- معناى تسليم كه همان قرار گرفتن يك موجود در اختيار موجود ديگر است و اسناد آن بهمهء موجودات عالم هستى در برابر خدا قابل درك همگان و آسان\r\n","description":"","footnote":"","page_name":" 208 ","page_number":211},
  {"content":"\r\nاست ، زيرا اگر كسى مفهومى از خدا و قدرت و سلطه و علم مطلقهء او را دريافت نمايد و از وابستگى مطلق همهء كائنات اطلاعى داشته باشد ، معناى تسليم آنها را در برابر خداوند سبحان درك خواهد كرد . اما معناى تسبيح و سجده و قنوت كه موجودات در برابر خدا انجام مىدهند ، مورد اختلاف نظر مىباشد . به نظر مىرسد با عوامل درك معمولى طبيعى مانند حواس و ديگر وسائل درك نمىتوان معناى سه پديدهء مزبور را فهميد . و اين قضيه در آيهء شريفه 44 از سورهء الاسراء چنين آمده است : . . . * ( تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ وَإِنْ مِنْ ) * . . . ( و هيچ چيزى وجود ندارد مگر اين كه براى ستايش او تسبيح مىنمايد و لكن شما تسبيح آنها را نمىفهميد ) و به همين ملاك معناى سجده را هم نمىتوان با عوامل و وسائل معمولى درك ، فهميد . با اين حال ، بعضى از صاحبنظران تفسير مىگويند : تسبيح به معناى اثبات توحيد و نفى هر گونه نقص از خداوند متعال است كه در همهء موجودات قابل مشاهده است . اگر مقصود از تسبيح اين معنى باشد ، واضح است كه اين معنى قابل فهم هر عاقل آگاه است . و همچنين اگر تسبيح و سجده به معناى تسليم در مقابل قوانين و جرياناتى باشد كه از مشيت خداوندى ناشى شده‌اند ، زيرا اين معنى هم اگر چه بطور نسبى بوسيلهء علوم و ديگر معارف قابل فهم است و مىتوان آنها را درك كرد . آنچه كه بايد مورد دقت بيشتر قرار بگيرد ، اينست كه مقصود از تسبيح و سجده و قنوت ، مفاهيم معمولى آنها باشد . اگر مقصود اين معنا باشد ، مىتوان گفت : كسانى آنها را نمىفهمند كه از دور از عالم معنى و ملكوت باشند و امّا كسانى كه با حواس ظاهرى يا باطنىشان مىتوانند ملكوت را مشاهده كنند - * ( أَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ ) * 
  ] ( آيا آنان در ملكوت آسمانها و زمين ننگريسته‌اند ) هم آنان مىتوانند ذكر تسبيح و تقديس كائنات را بشنوند و قنوت و سجدهء آنها را ببينند . مولوى در اين مسئلهء بسيار با اهميت مطالبى مفيد دارد كه ذكر آنها را در اين مقام لازم مىدانيم :\r\n","description":"","footnote":"","page_name":" 209 ","page_number":212},
  {"content":"\r\n\r\nجمله اجزاء در تحريك در سكون\r\nناطقان كانّا إليه راجعون\r\nذكر و تسبيحات اجزاى نهان\r\nغلغلى افكنده اندر آسمان\r\nشاخ و برگ از جنس خاك آزاد شد\r\nسر برآورد و حريف باد شد\r\nبرگها چون شاخ را بشكافتند\r\nتا به بالاى درخت ا شتافتند\r\nبا زبان شطأه يشكر خدا\r\nتا درخت استغلظ آمد فاستوى\r\nجانهاى بسته اندر آب و گل\r\nچون رهند از آب و گلها شاد دل\r\nدر هواى عشق حق رقصان شوند\r\nهمچو قرص بدر بىنقصان شوند\r\nجسمشان در رقص و جانها خود مپرس\r\nو آن كه گردد جان از آنها خود مپرس\r\nعالم افسرده است و نام او جماد\r\nجامد افسرده بود اى اوستاد\r\nباش تا خورشيد حشر آيد عيان\r\nتا ببينى جنبش جسم جهان\r\nچون عصاى موسى اينجا مار شد\r\nعقل را از ساكنان اخبار شد\r\nچون عصا از دست موسى گشت مار\r\nجمله عالم را بدينسان مىشمار\r\nپارهء خاك ترا چون زنده ساخت\r\nجانها را جملگى بايد شناخت\r\nمرده زين سويند و ز ان سو زنده اند\r\nخامش اينجا و آن طرف گوينده اند\r\nچون از آن سوشان فرستد سوى ما\r\nآن عصا گردد سوى ما اژدها\r\nكوه‌ها هم لحن داودى شود\r\nآهن اندر كف او مومى بود\r\nباد حمال سليمانى شود\r\nبحر با موسى سخندانى بود\r\nماه با احمد ( ص ) اشارت بين شود\r\nنار ابراهيم را نسرين شود\r\nخاك قارون را چو مارى دركشد\r\nاستن حنانه آيد در رشد\r\n\r\n","description":"","footnote":"","page_name":" 210 ","page_number":213},
  {"content":"\r\n\r\nسنگ احمد ( ص ) را سلامى مىكند\r\nكوه يحيى را پيامى مىكند\r\nجملهء ذرات عالم در نهان\r\nبا تو مىگويند روزان و شبان\r\nما سميعيم و بصيريم و خوشيم\r\nبا شما نامحرمان ما خامشيم\r\nچون شما سوى جمادى مىرويد\r\nآگه از جان جمادى كى شويد\r\nاز جمادى در جهان جان رويد\r\nغلغل اجزاى عالم بشنويد\r\nفاش تسبيح جمادات آيدت\r\nوسوسهء تأويلها بربايدت\r\nچون ندارد جان تو قنديلها\r\nبهر بينش كرده اى تأويلها\r\nدعوى ديدن خيال عار بود\r\nبلكه مر بيننده را ديوار بود\r\nكه غرض تسبيح ظاهر كى بود\r\nدعوى ديدن خيال وغى بود\r\nبلكه مر بيننده را ديدار آن\r\nوقت عبرت مىكند تسبيح خوان\r\nپس چو از تسبيح يادت مىدهد\r\nآن دلالت همچو گفتن مىبود\r\nاين بود تأويل اهل اعتزال\r\nواى آن كس كاو ندارد نور حال\r\nچون ز حس بيرون نيامد آدمى\r\nباشد از تصوير غيبى اعجمى\r\nاى تقاضاگر درون همچون جنين\r\nچون تقاضا مىكنى اتمام اين\r\nسهل گردان ، رهنما ، توفيق ده\r\nيا تقاضا را بهل بر ما منه\r\nچون ز مفلس زر تقاضا مىكنى\r\nزر ببخشش در سراى شاه غنى\r\nبىتو نظم و قافيه شام و سحر\r\nزهره كى دارد كه آيد در نظر\r\nنظم و تجنيس و قوافى اى عليم\r\nبندهء امر تواند از ترس و بيم\r\nچون مسبح كرده اى هر چيز را\r\nذات بىتمييز و با تمييز را\r\n\r\n","description":"","footnote":"","page_name":" 211 ","page_number":214},
  {"content":"\r\n\r\nهر يكى تسبيح بر نوع دگر\r\nگويد و از حال آن ، اين بىخبر  ( 1 ) \r\n\r\nمنكر ز تسبيح جماد\r\nوان جماد اندر عبادت اوستاد\r\n* * *\r\nصد هزاران بحر و ماهى در وجود\r\nسجده آرد پيش آن درياى جود\r\nچند باران عطا باران بده\r\nتا بدان آن بحر در افشان شده\r\nچند خورشيد كرم افروخته\r\nتا كه ابر و بحر جود آموخته\r\nچند خورشيد كرم تابان بده\r\nتا بدان آن ذرّه سرگردان شده\r\nپرتو ذاتش زده و بر ماء و طين\r\nتا شده دانه پذيرنده زمين\r\nخاك امين و هر چه در وى كاشتى\r\nبىخيانت جنس از او برداشتى\r\nاين امانت زان عنايت يافته است\r\nكافتاب عدل بر وى تافته است\r\nتا نشان حق نيارد نو بهار\r\nخاك سرها را نسازد آشكار\r\nآن جوادى كه جمادى را بداد\r\nاين هنرها وين امانت وين سداد\r\nآن جماد از لطف چون جان مىشود\r\nزمهرير از قهر پنهان مىشود\r\nآن جمادى گشت از لطفش لطيف\r\nكلّ شيء من ظريف هو طريف\r\nهر جمادى را كند فضلش خبير\r\nغافلان را كرده قهر او ضرير\r\nجان و دل را طاقت اين جوش نيست\r\nبا كه گويم در جهان يك گوش نيست\r\n\r\n","description":"","footnote":" ( 1 ) شيخ فريد الدين بن عطار مىگويد :\r\n\r\nكارگاهى بس عجائب ديده ام\r\nجمله را از خويش غائب ديده ام\r\nسوى كنه خويش كس را راه نيست\r\nذره‌اى از ذره‌اى آگاه نيست\r\nجان نهان در جسم و تو در جان نهان\r\nاى نهان اندر نهان اى جان جان\r\n\r\n","page_name":" 212 ","page_number":215},
  {"content":"\r\n\r\n* * *\r\nگفت راندم بيشتر من نيكبخت\r\nباز شد آن هفت جمله يك درخت\r\nهفت مىشد فرد مىشد هر دمى\r\nمىچسان مىگشتم از حيرت همى\r\nبعد از آن ديدم درختان در نماز\r\nصف كشيده چون جماعت كرده ساز\r\nيك درخت از پيش مانند امام\r\nديگران اندر پس او در قيام ( 1 ) \r\nآن قيام و آن ركوع و آن سجود\r\nاز درختان بس شگفتم مىنمود\r\nياد كردم قول حق را آن زمان\r\nگفت النجم و شجر را يسجدان\r\nاين درختان را نه زانو در ميان\r\nاين چه ترتيب نماز است آن چنان\r\nآمد الهام خدا كاى بافروز\r\nاين عجب دارى ز كار ما هنوز\r\n* * *\r\nتو برون شو هم ز افلاك دوار\r\nو آنگهى نظاره كن آن كار و بار\r\nدر ميان بيضه اى چون فرخها\r\nنشنوى تسبيح مرغان هوا\r\n* * *\r\nيوم دين كه زلزلت زلزالها\r\nاين زمين باشد گواه حالها\r\nكاو تحدّث جهرة أخبارها\r\nدر سخن آيد زمين و خارها\r\nفلسفى گويد ز معقولات دون\r\nعقل از دهليز مىماند برون\r\nفلسفى منكر شود در فكر و ظن\r\nگو برو سر را بر آن ديوار زن\r\n\r\n","description":"","footnote":" ( 1 ) دريافت افعال و اذكار كائنات در تسبيح و سجده و قنوت را مىتوان با حالت شهود ناشى از تصفيهء درون مشاهده نمود ، شهودى را كه مولوى در اين ابيات به دقوقى نسبت داده است ، مىتواند توضيحى در اين مورد بوده باشد . ","page_name":" 213 ","page_number":216},
  {"content":"\r\n\r\nنطق آب و نطق خاك و نطق گل\r\nهست محسوس حواس اهل دل\r\nفلسفى كاو منكر حنّانه است\r\nاز حواس انبياء بيگانه است\r\n\r\n\r\nمطلب چهارم\r\n- به نظر مىرسد كه احتمال تسبيح و سجده و قنوت بمفهوم خاص آنها كه از مقولهء ذكر و حركات خاص است [ غير از تسليم شدن همهء آنها به قوانين حاكمه بر آنها 
  ] قوىتر از همهء احتمالات است . امّا مقولهء ذكر ، آيهء 20 و 21 از سورهء فصلت چنين است : * ( حَتَّى إِذا ما جاؤُها شَهِدَ عَلَيْهِمْ سَمْعُهُمْ وَأَبْصارُهُمْ وَجُلُودُهُمْ بِما كانُوا يَعْمَلُونَ . وَقالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا الله الَّذِي أَنْطَقَ كُلَّ شَيْءٍ وَهُوَ خَلَقَكُمْ أَوَّلَ مَرَّةٍ وَإِلَيْه تُرْجَعُونَ ) * . هنگامى كه ( آن تبهكاران ) وارد آتش مىشوند . گوش و چشمان و پوستهاى آنان به آن چه كه عمل مىكردند ، شهادت دادند ، آنان به پوستهاى خود گفتند : چرا به ضرر ما شهادت داديد ، آنها مىگويند : آن خداوندى كه همهء كائنات را به گفتار آورده است ، ما را به سخن گفتن وادار فرمود و آن خدا است كه شما را در اولين دفعه به وجود آورد و بسوى او برمىگرديد . ) امير المؤمنين عليه السلام در آخر جملات مورد تفسير مىفرمايد : و آتت أكلها بكلماته الثّمار اليانعة\r\n( و ميوه‌هاى رسيده با مشيتها و اوامر الهى آمادهء خورده شدن گشتند . ) براى توضيح اين مطلب ، مجبوريم يك بررسى در بارهء معناى قانون كه عبارتست از يك قضيهء كلى كه از جريان نظم در كائنات انتزاع مىگردد .\r\n\r\nآيا وجود قوانين كلى در علوم و فلسفه‌ها كه از وجود ثابتها كشف مىكند ، مىتواند آنها را از نظاره و سلطهء دائمى الهى بىنياز نمايد\r\nاين يك مسئلهء بسيار با اهميتى است كه بدين مشكل كه براى بررسى مطرح نموديم ، كمتر مورد بحث و تحقيق قرار مىگيرد ، البته يك عدّهء مسائلى كه مسئله مزبور مىتواند به آنها\r\n","description":"","footnote":"","page_name":" 214 ","page_number":217},
  {"content":"\r\nتحليل و تجزيه شود ، كم و بيش مورد توجه فلاسفه و حكماء واقع شده است ، ولى همان گونه كه گفتيم ، خود مسئلهء فوق بطور دقيق در سخنان فيلسوفان توضيح داده نشده است . بهر حال ، ما در اين مسئله با چند قضيهء اساسى روبرو هستيم : قضيهء يكم - قانون به معناى قضيهء كلى كه قابل تطبيق بر موارد كثيره باشد ، وجود دارد ، به اين معنى كه ذهن انسانى يا بوسيلهء تتبع و استقراء لازم و كافى و يا بوسيلهء انشاء تجريدى [ مانند قضاياى رياضى 
  ] كه كلى بودن آنها نيازى به فحص و استقراء ندارد ، قوانينى را كه قابل تطبيق بر مصاديق متعدد است ، انتزاع مىكند .\r\nقضيهء دوم - بدون قانون ( قضيهء كلى قابل تطبيق بر موارد كثيره ) هيچ علمى قابل تصور نيست ، يعنى هر يك از علوم ( اعم از انسانى و غير انسانى ) نمىتواند بدون استمداد از قوانينى معين براى توضيح موضوعات و مسائل خود و اثبات آنها ، امكان تحقق را ندارد . قانون كلى « هر كلام براى مفيد بودن » بايد شامل « نسبت تام باشد » در علوم ادبى ، براى توضيح مسائل و اثبات آنها ضرورت اساسى دارد . هر يك از قانون انبساط اجسام و سرعت حركت نور و غير ذلك توضيح مسائل فراوانى را در علم فيزيك به عهده مىگيرد و همچنين ساير علوم كه بيك اعتبار مىتوان گفت : « هر علمى عبارتست از مجموعه اى از قوانين و مسائل و موضوعات مربوطه » قضيهء سوم - اين كه هر قانونى وجود يك جريان منظم ثابت را اثبات مىكند ، يكى از قضاياى بديهى است و هرگز امكان ندارد از يك مورد جزئى مشخص كه در تحول و تبدل ناشى از حركت است [ و هرگز قابل تكرار حقيقى نيست 
  ] قانونى انتزاع شود .\r\nقضيهء چهارم - هر جريان منظمى كه در شرايط معين ، پديدهء معينى را بوجود مىآورد ، كشف از ثبات در آن جريانات مىنمايد ، و گرنه ، بروز هر پديده در هر گونه شرايط بايد امكان پذير باشد ، مثلا امكان داشته باشد كه از بوته گل يك هواپيماى 747 بوجود بيايد\r\n","description":"","footnote":"","page_name":" 215 ","page_number":218},
  {"content":"\r\nو با يك مگس به پرواز در آيد قضيهء پنجم - بدانجهت كه در هر جريانى منظم و مكرر و مستمر ، ثابتى بايد وجود داشته باشد ، ممكن است چنين گمان برود كه پس نيازى به نظاره و سلطه و مشيت جاريهء خداوندى بر همهء آن جريانات وجود ندارد . و اين همان پندار بىاساس است كه مغز برخى از اشخاص را به خود مشغول داشته است كه خداوند سبحان علت محدثه ( بوجود آورندهء موجودات ) عالم هستى است نه علت مبقيهء آنها ، يعنى آن موجودات در بقاء و استمرار خود نيازى به خدا ندارند . پاسخ اين قضيهء پنجم را كه منجر به توهم مزبور گشته است ، در قضيهء ششم كه مقصود اصلى ما از بيان قضاياى فوق است در قضيهء ششم مطرح مىنماييم : قضيهء ششم - بدانجهت كه همهء جريانات و موجودات از هر قسم كه باشد در جهان عينى حتى براى دو لحظه پايدارى ندارد ، يعنى -\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسّد\r\nشاخ آتش را بجنبانى به ساز\r\nدر نظر آتش نمايد بس دراز\r\nاين درازى مدت از تيزى صنع\r\nمىنمايد سرعت انگيزى صنع\r\n\r\nبنا بر اين ، ثابتهايى را كه منشأ انتزاع قوانين علمى است نمىتوان از جهان طبيعت كه عرصهء جزئيات در حال حركت و تحول و دگرگونى است جستجو كرد ، زيرا فرض ثابت در متغير ، فرضى متناقض است كه وقوع تناقض را در جهان خبر مىدهد بنا بر اين ، هيچ راهى براى توضيح و تفسير ارتباط ثابت و متغير نيست ، جز اين كه بگوييم : در عالم عينى هيچ حقيقتى ثابت وجود ندارد و ثابت نحوهء اراده و مشيت الهى در بارهء جريان منظم و مستمر كائنات است كه بايد براى حصول پديده هايى معين ، شرايطى معين\r\n","description":"","footnote":"","page_name":" 216 ","page_number":219},
  {"content":"\r\nتحقق پيدا كند . پس در حقيقت ثابتهايى كه متغيرات در تكون و حركت خود تابع آنها است ، مشيت بالغهء خداونديست و بس . مولوى در اين مورد هم قضيه را با واضحترين بيان و استدلال و روشن مطرح نموده است :\r\n\r\nقرنها بگذشت اين قرن نويست\r\nماه آن ماه است آب آن آب نيست\r\nعدل آن عدل است ، فضل آن فضل هم\r\nگر چه مستبدل شد اين قرن و أمم\r\nقرنها بر قرنها رفت اى همام\r\nوين معانى برقرار و بر دوام\r\nشد مبدل آب اين جو چند بار\r\nعكس ماه و عكس اختر برقرار\r\nپس بنايش نيست بر آب روان\r\nبلكه بر اقطار اوج آسمان\r\n\r\nو اگر احتمال بدهيم كه آن ثابتها فوق طبيعى فيض را از خدا مىگيرند و به جهان هستى سرازير مىكنند ، باز بايد منعقد شويم كه خود همان ثابتها نيز فيض دوام و ثبات خود را از خدا مىگيرند . ولى با نظر به مفاد آيات قرآنى مانند * ( يَسْئَلُه مَنْ فِي السَّماواتِ وَالأَرْضِ ، كُلَّ يَوْمٍ هُوَ فِي شَأْنٍ ) * [ الرحمن آيهء 29 
  ] ( همهء كائنات فيض وجودى خود را از خدا مىخواهند ) بايد گفت : فيض مستمر خداوندى براى بقاء موجودات مستقيما از طرف خداوندى سرازير مىشود .\r\n8 ، 11 - القرآن - منها - و كتاب اللَّه بين أظهركم ، ناطق لا يعيا لسانه ، و بيت لا تهدم أركانه ، و عزّ لا تهزم أعوانه از جملهء اين خطبه است : و كتاب خداوندى اينك در ميان شما است ، گوينده ايست كه زبانش عاجز نمىشود ، و خانه ايست كه اركانش ويران نمىگردد و عزتى است كه يارانش شكست نمىخورند . )\r\n\r\nقرآن ، آن كتاب الهى كه هرگز ناتوان و كهنه نخواهد گشت\r\nبراى بررسى مباحث مربوط به قرآن مجيد مراجعه فرماييد به مجلد 2 از ص 206 تا ص\r\n","description":"","footnote":"","page_name":" 217 ","page_number":220},
  {"content":"\r\n216 - قرآن و راه درك اعجاز آن و همين مجلد از ص 216 تا 221 - انواع محتويات قرآن و از ص 221 تا 222 تقسيم ديگر در محتويات قرآن و مجلد 3 ص 64 - قرآن و ديگر كتابهاى آسمانى حق است . و مجلد 4 - ص 234 و 235 و از ص 253 تا 255 و از ص 261 تا 271 و مجلد 13 از ص 13 تا 18 و مجلد 14 از ص 129 تا ص 132 .\r\nاين كتاب الهى داراى زبانى گويا در بارهء همهء حقائق مربوط به انسان معنىدار و جهانى معنا داراست . اين زبان خاموشى نشدنى است ، زيرا سئوالات جدى حيات انسانها خاموش نخواهد گشت . اين كتاب تراوش مغزهاى محدودنگر بشرى نيست كه اگر يك بعد يا يك جهت از شئون انسانى را در زمانى معين بازگو كند ، از بيان ابعاد يا از جهات ديگر در همهء زمانها ناتوان گردد .\r\nمحال است كه آن زبان گويا كه مىگويد : * ( وَالْعَصْرِ إِنَّ الإِنْسانَ لَفِي خُسْرٍ إِلَّا الَّذِينَ آمَنُوا وَعَمِلُوا الصَّالِحاتِ وَتَواصَوْا بِالْحَقِّ وَتَواصَوْا بِالصَّبْرِ ) * [ العصر 
  ] ( سوگند به عصر ، قطعا انسان در خسارت است مگر كسانى كه ايمان آورده و اعمال صالحه بجاى مىآورند [ اى مردم همديگر را به حق سفارش كنيد و همديگر را به صبر توصيه نماييد 
  ] هرگز به خاموشى نخواهد گراييد . آن زبان ناطقى كه مىگويد : * ( كُلُّ نَفْسٍ بِما كَسَبَتْ رَهِينَةٌ ) * [ المدثر آيهء 38 
  ] ( هر نفسى در گرو آن چيز است كه براى خود اندوخته است ) هرگز از كار نخواهد افتاد . آرى ، اى انسان ، اين جمله كه * ( وَتِلْكَ الأَيَّامُ نُداوِلُها بَيْنَ النَّاسِ ) * [ آل عمران آيه 140 
  ] و اين روزگاران ( شكستها و پيروزيها ، آباديها و خرابىها و تمدنها در بروز و اعتلا و سقوط و غير ذلك ) در جريان قانونى خود ، با تناوب سراغ انسانها و جوامع آنان را مىگيرد ، هرگز تازگى خود را از دست نخواهد داد . كتابى كه حد اقل ششهزار جملهء جاودانى مانند مطالب فوق براى بشريت آورده است ، همواره گويا خواهد بود .\r\n","description":"","footnote":"","page_name":" 218 ","page_number":221},
  {"content":"\r\n12 ، 15 - رسول الله صلى الله عليه و آله و سلم - منها أرسله على حين فترة من الرّسل ، و تنازع من الألسن فقفّى به الرّسل و ختم به الوحى ، فجاهد في اللَّه المدبرين عنه ، و العادلين به ( از جملهء اين خطبه است : خداوند او را در دورانى خالى از پيامبران و در دوران اختلاف در عقائد و سخنان فرستاد و او را در آخر پيامبران قرار داد و وحى را با نبوت او ختم فرمود و در راه او با كسانى كه از خدا رويگردان و از او منحرف بودند ، جهاد كرد )\r\n\r\nپيامبر اسلام ، خاتم الانبياء عليهم السلام ، و دين او خاتم الاديان و براى بشريت جاودانى است و بحثى در اختلاف احكام شرايع الهى\r\nهمان گونه كه در مباحث مربوط به رسول خدا و رسالت او بيان نموده‌ايم ، متن كلى دين الهى كه براى انسانها آمده است همان است كه حضرت ابراهيم خليل الرحمن عليه السلام تبليغ فرموده است ، اديان بعدى همگى مستند به اين دين كلَّى الهى است و همين دين نيز از حضرت نوح عليه السلام در روى زمين عرضه شده است - * ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى أَنْ أَقِيمُوا الدِّينَ وَلا تَتَفَرَّقُوا فِيه كَبُرَ عَلَى الْمُشْرِكِينَ ما تَدْعُوهُمْ إِلَيْه الله يَجْتَبِي إِلَيْه مَنْ يَشاءُ وَيَهْدِي إِلَيْه مَنْ يُنِيبُ ) * [ الشورى آيهء 13 
  ] ( خداوند از دين براى شما تشريع كرده است آنچه را كه به نوح توصيه نموده و آنچه را كه به تو وحى كرديم و آنچه را كه به ابراهيم و موسى و عيسى توصيه نموديم كه دين را بر پا داريد و در آن پراكنده نشويد آنچه كه شما به آن دعوت مىكنيد تحمل آن به مشركين سخت است خداوند برمىگزيند از انسانها هر كه را كه بخواهد و هدايت مىكند بسوى خود هر كه را بسوى او بازگشت نمايد . ) مرحوم علامهء طباطبايى در تفسير آيه 213 از سورهء البقرة چنين نظر مىدهد كه پيش از حضرت نوح عليه السلام شريعت كلى وجود نداشته است . البته معناى اين نظريه آن\r\n","description":"","footnote":"","page_name":" 219 ","page_number":222},
  {"content":"\r\nنيست كه بشر در روى زمين بدون تكيه به دين زندگى كرده است ، بلكه مقصود اينست كه پيش از حضرت نوح عليه السلام جمعيت روى زمين اندك و متفرق بوده و در اين صورت اديان وحى يا الهام شده به آنان ، محلَّى و محدود بوده است . و پس از آن دوران دين كلى الهى بوسيلهء حضرت نوح عليه السلام به مردم روى زمين ابلاغ شده است . امّا در بارهء احكام عملى مخصوص كه در شريعت هر يك از انبياى سلف بوده و در شريعت ديگر انبياء وارد نشده است دو نظريهء موجود است : نظريهء يكم - اين كه احكام خصوصى هر شريعتى كه چه در زمان خود صاحب آن شريعت و چه بعد از آن ، از بين رفته است ، منسوخ شده است ، يعنى مدت و علت بقاء آن احكام محدود به زمان و اقوام معينى بوده است ، نه اين كه شريعت بعدى آمده و بىعلت آن را باطل اعلان نموده است .\r\nنظريهء دوم - اينست كه آنچه مربوط به متن كلى دين الهى است كه در حقيقت تفسير كننده و سازندهء فطرت آدمى است در همهء شرايع و اديان الهى وجود دارد ، مانند اصول عقائد و معارف مربوط به ارتباطات چهارگانهء انسان ( ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوعان خود ) از ديدگاه آن چنان كه هست و آن چنان كه بايد و شايد و همچنين احكام مربوط به ابعاد ثابت انسان ، مانند تبعيت او از حقوق و تكاليف حافظ حيات فردى و اجتماعى او كه با اشكال گوناگون در همهء دورانها با ثبات خاص خود بايد مراعات گردد . و امّا احكام خاصى كه مربوط به هر يك از شرايع است ، بر دو قسم است : قسم يكم - احكامى است كه خداوند سبحان به مقتضاى شرايط زمانى ، محيطى و ديگر عوامل محيط بر حيات انسانها مقرر فرموده و با انتفاء هر يك از آنها احكام منتفى گشته است ، يعنى در حقيقت احكام مزبور از بابت سالبه به انتقاء موضوع ، منتفى شده‌اند .\r\n","description":"","footnote":"","page_name":" 220 ","page_number":223},
  {"content":"\r\nو اين گونه تغييرات شبيه به همان دگرگونىها است كه در هر يك از شرايع بوسيلهء تغييرات عارض بر موضوعات و هر گونه مقتضيات و شرايط ديگر بوجود مىآيد .\r\nقسم دوم - احكامى است كه بر دلهاى تزكيه شده و صفا يافتهء خود انبياء منعكس يا الهام مىشود كه بعنوان سنت پيامبر جزء شريعت تلقى مىگردد و همين قسم دوم از احكام هم مستند به ارادهء تشريعى خداوند سبحان مىباشد .\r\nاز اين مبحث روشن مىشود كه اعتراض اشخاصى مانند دنى ديدرو به اديان ، بدانجهت كه چرا خداوند يك دين براى همهء انسانها و در همهء دورانها نفرستاده است ، بر طرف مىگردد ، زيرا همان گونه كه ملاحظه شد متن كلى دين الهى يك دين است و خصوصيات مربوط به احكام ، ناشى از مختصات محدود و قابل زوال مصالح و موضوعات خود مىباشد . و همچنين با اين مبحث بىپايه بودن آن سخن كه برخى از فرقه‌هاى بىاساسى در آورده و بطلان دعاوى خود را پشت آن مخفى كرده‌اند ، نيز اثبات مىشود آن سخن بىپايه اينست كه چون دين به تبع زندگى انسانها رو به تكامل مىرود ، و چون از زمان پيامبر اسلام قرنها گذشته و همه چيز تكامل يافته است ، پس مقولهء دين هم تكامل يافته و دين ما همان دين تكامل يافتهء اين دوران است مبحثى كه مطرح نموديم بىاساس بودن اين سخن را هم با كمال وضوح اثبات نمود كه دين الهى متكى به اصول ثابته در حيات بشرى است و آن اصول ثابته قابل تغيير و دگرگونى نمىباشد . با نظر به منابع اوليهء دين اسلام كه جامع همهء اديان الهى است ( قرآن ، سنت ، اجماع و احكام بديهى و ثابت عقل ) و با نظر به آن اصول كلى اين دين جاودانى كه محور اساسى خود را حيات شايسته در دو قلمرو ماده و معنى و دنيا و آخرت قرار داده است ، ابديت و شمول عام اسلام براى همهء اقوام و ملل آشكار مىگردد . در بارهء نبوت و انبياء و نبوت و رسالت پيامبر اكرم اسلام صلَّى اللَّه عليه و آله مباحثى متعدد و متنوع در اين مجلدات آمده است كه مطالعه كنندگان ارجمند\r\n","description":"","footnote":"","page_name":" 221 ","page_number":224},
  {"content":"\r\nمىتوانند به آنها مراجعه فرمايند . از آن جمله : مجلد 2 ص 171 - فلسفهء اختصاص بعضى از انسانها براى پيامبرى از ص 176 تا 179 وحى و الهام از ص 179 تا 181 وحى در قرآن . از ص 181 تا 183 پيمان ابلاغ رسالت . از ص 183 تا 185 فلسفه و هدف رسالتها . از ص 185 تا 187 انطباق مواد و هدف رسالتها از ديدگاه على عليه السلام بر مواد و هدف رسالتها در قرآن . از ص 187 تا ص 192 رسالت و انواعى از عوامل ارتباط انسانها با پروردگارشان . از ص 195 تا ص 202 محمد رسول اللَّه صلَّى اللَّه عليه و آله مبعوث مىشود . از ص 202 تا ص 203 پيامبر اكرم صلى اللَّه عليه و آله و سلم مىرود و دو وسيلهء بزرگ حيات را در ميان مردم مىگذارد ص 253 تا 258 ايمان و شهادت على عليه السلام يكى از روشنترين دلائل رسالت محمد صلى اللَّه عليه و آله 258 تا ص 264 - توضيحى در بارهء محيط و دورانى كه پيامبر اسلام در آن مبعوث شد . از ص 259 تا 260 هيچ انسانى مانند پيامبر اكرم ( ص ) عظمت و جدى بودن لزوم اداى امانت رسالت را درك نكرده است . از ص 307 تا ص 309 - تبليغ رسالت الهى تنها شايستهء پيامبران است . از ص 309 تا ص 313 - مختصات رسولان الهى و مجلد 5 از ص 147 تا 149 - محمد صلى اللَّه عليه و آله و سلم تبليغ كنندهء رسالت الهى با كمال امانت . از ص 149 تا ص 157 - آياتى از قرآن مجيد در بارهء عمومى بودن رسالت پيامبر اسلام بر همهء جهانيان و اين همان رسالت حضرت ابراهيم عليه السلام است .\r\nو مجلد 8 از ص 58 تا ص 67 - شناخت پيوسته به وحى و از ص 284 تا 393 - سرزمين حجاز پيش از بعثت پيامبر اكرم ( ص ) و مجلد 11 از ص 153 تا ص 167 - علل شايستگى پيامبر ( ص ) به درود خداوندى .\r\n","description":"","footnote":"","page_name":" 222 ","page_number":225},
  {"content":"\r\nو مجلد 12 ص 13 و 14 - عقل و وجدان و ارسال پيامبران و انزال كتابهاى آسمانى ، براى كسى جايى براى عذر نگذاشته است .\r\nو مجلد 13 ص 276 و 277 - خداوند سبحان پيامبرش را به قدرى عمر عطا فرمود كه دين را براى او و شما تكميل فرمايد . و مجلد 15 از ص 19 تا 21 - اگر از روش پيامبر و عمل وصى او پيروى كنند ، اختلاف از ميان آنان برداشته مىشود .\r\nو مجلد 17 ص 9 انتخاب انبياء مستند به اصول با اهميتى بوده است . و از ص 11 تا 75 - بحثى مشروح در بارهء شخصيت الهى حضرت ابراهيم خليل و مقايسهء قرآن و تورات و انجيل در بارهء شخصيت آن بزرگوار و اثبات اين كه دين او متن كلى اديان الهى است . و از ص 75 تا 80 - محمد رسول اللَّه صلى اللَّه عليه و آله و سلم پيشواى متقيان و بينائى هدايت يافتگان . و از ص 96 تا ص 99 دلهاى انسانهاى رشد يافته و جوياى كمال متمايل به سوى پيامبر اكرم ( ص ) است . و ص 102 - پيامبر اكرم ( ص ) اگر سخنى بگويد ، قطعا حق را بيان فرموده است و سكوت او نيز گوياى حقائقى است بدون استفاده از الفاظ .\r\nو مجلد 18 از ص 52 تا 58 - خداوند متعال پيامبر را براى اظهار حق و گويايى ذكر خود فرستاد . و ص 197 و 198 تلاش شديد پيامبر اسلام ( ص ) در راه ايصال انسانها به رشد و كمال . از ص 207 تا ص 211 - پيامبر اسلام براى همهء انسانها شاهد و بشارت دهنده و تهديد كننده مبعوث شده است . و از ص 296 تا 298 - آن برگزيدهء خداوندى و مبعوث براى اتمام نعمت ، و رحمت عالميان ، فروغ الهى را براى عاشقان برافروخت . و از ص 298 تا 307 - دعاى امير المؤمنين عليه السلام در بارهء پيامبر ( ص ) مجلد 19 از ص 3 تا 57 حضرت رسول صلى اللَّه عليه و آله و سلم از ديدگاه امير المؤمنين عليه السلام - نوريان مر نوريان را جاذبند .\r\n","description":"","footnote":"","page_name":" 223 ","page_number":226},
  {"content":"\r\n16 ، 21 - و إنّما الدّنيا منتهى بصر الأعمى ، لا يبصر ممّا ورائها شيئا ، و البصير ينفذها بصره ، و يعلم أنّ الدّار و رانها فالبصير منها شاخص ، و الأعمى إليها شاخص ، و البصير منها متزوّد ، و الأعمى لها متزوّد دنيا - از جملهء اين خطبه است : جز اين نيست كه دنيا ديدگاه نهائى انسان نابينا است ، او بعد از اين دنيا و بالاتر از آن را نمىبيند ، ولى شخص بينا كسى است كه نگاهش از اين دنيا به اعماق آن نفوذ نموده و بعد از اين دنيا و بالاتر از آن را مىبيند و مىداند كه قرارگاه ابدى در وراى آن است . پس شخص بينا از آن برميخيزد و حركت مىكند و نابينا به سوى آن حركت مىكند و آن را مقصد نهايى تلقى مىكند . آدم بينا از اين دنيا توشه بر مىگردد و نابينا توشه را براى همين دنيا مىاندوزد . )\r\n\r\nاين دنيا مقصد نهايى نابينايان است و گذرگاهى براى بينايان\r\nچند جملهء فوق در معرفى دنيا و بينايان و نابينايان بقدرى داراى اهميت است كه اگر بگوييم : « اگر قدرتمندان و اداره كنندگان جوامع بشرى محتواى اين چند جمله را براى بشريت تعليم مىنمودند و آنها را براى تطبيق آن در عمل در مسير زندگى تربيت مىنمودند ، تاريخ بشر از اين سقوط و تباهىها نجات پيدا مىكرد و حقيقتا مسير تكامل را مىپيمود ، يك سخن صحيحى را گفته‌ايم . همچنين اگر بگوئيم بشر گرفتار هزاران مشكلات و بدبختىها نيست ، بلكه او گرفتار يك خطاى عظيم است ، حرفى بگزاف نگفته‌ايم . اين خطاى عظيم عبارتست از همين جهل مهلك در بارهء دنيا و ملاك بينائى و نابينائى و استمرار و پافشارى به اين جهل كه بشر هر چه بيشتر مىرود ، بر مشكلات خود مىافزايد و دنياى بىكرانه را براى خود يك زندان تنگتر از روز پيشين مىنمايد .\r\nنگرانى شديد در آن است كه همين بشر به جهت سودپرستى و لذتگرايى و\r\n","description":"","footnote":"","page_name":" 224 ","page_number":227},
  {"content":"\r\nخودكامگىهاى سخت افراطى سقوط كند ، باز نفهمد كه اين سقوط از كجا سرچشمه مىگيرد در جملات مورد تفسير ، بيان « درد و درمان » اساسى بشر چنان صريح و محكم و قابل فهم و استناد آمده است كه بعد از كتب آسمانى الهى ، در هيچ كتابى نيامده و از مغز هيچ متفكرى غير از انبياى عظام عليهم السلام خطور نكرده است ، باضافهء اين كه جملات فوق را امير المؤمنين على بن ابي طالب عليه السلام فرموده است ، كه همان گونه كه سخن را با آگاهى يقينى مىگويد و همهء سطوح مغز و قلبش با آن آگاهى هماهنگ مىباشد ، ايمان و عملش در همهء لحظات عمر بر همان مبنا است كه زبان مباركش آن را ابراز نموده است ، و اين غير از ذوقپردازىهاى ادبى برخى از اشخاص است كه مفاهيم و قضايايى را ناآگاهانه [ و يا آگاهانه امّا براى اشباع حسّ خودنمائى در جامعه ، 
  ] در ذهن خود مىسازد و تحويل مغزهاى ساده لوحان مىدهد بهر حال ، بايد با كمال صراحت بهمهء انسانها بگوييم : كه اين سخن را كه از يك فرد بنام على بن ابي طالب عليه السلام مىشنويد ، شخصيت و فرديت خاص او نبوده است كه او را به چنين گفتارى وادار كرده است . او بعنوان يك واسطهء امين و پاك و منزّه از هر گونه آلودگىها و موفق به شناخت انسان و دنيا و ارزشهاى آن دو ، بوده است كه چنين گفتار سازندهء جاودانى بشريت را ابراز فرموده است . اى فرزند ابي طالب ، سلام خدا بر تو باد اى انسان بزرگ ، كه گفتار و زندگى تو فروغ اميد بر دلهاى آدميان تابانيده و يأس و بدبينى را از مغز مردم هشيار و پريشان بر طرف مىنمايى . اى بزرگ از بزرگان ، سخنان تو خود گوياى آنست كه صفا و لطافت روحى تو در حديست كه توانسته است مانند يك جويبار و وسيلهء انتقال آبحيات معارف الهى بر كشتزار مغز و قلب انسانها باشد . اى بزرگترين انسانشناس بعد از پيامبر\r\n\r\nگر نبودى خلق محجوب و كثيف\r\nگر نبودى حلقها تنگ و ضعيف\r\n\r\n","description":"","footnote":"","page_name":" 225 ","page_number":228},
  {"content":"\r\n\r\nدر مديحت داد معنى دادمى\r\nغير اين منطق لبى بگشادمى\r\nمدح تو حيف است با زندانيان\r\nگويم اندر محفل روحانيان\r\nمدح و تعريف است تخريق حجاب\r\nفارغ است از مدح و تعريف آفتاب\r\nمادح خورشيد مدّاح خود است\r\nكه دو چشمم روشن و نامرمد است\r\n\r\nنه تنها اين جملات را كه در اينجا در بارهء امير المؤمنين عليه السلام عرض كردم ، ناشى از شناخت و آشنايى اين جانب با آن آشناى رازهاى هستى است ، بلكه هر چه در بارهء او گفته‌ام و بعد از اين هم اگر خدا توفيق سخن گفتن در بارهء آن شاهد رسالت و دليل خدا را براى من عنايت فرمايد . جز اين نيست كه امواجى است نارسا از هيجان و جوشش دل بيقرار كه سر مىكشد و از سر قلم روى كاغذ فرود مىآيد و يا از دهان واقعا ناچيز برمىآيد ، و شنيده مىشود ، زيرا واقعيت شخصيت اين بزرگ مرد تاريخ خيلى بالاتر از سطوح فكرى و دريافتهاى درونى ما است .\r\nاينك شروع مىكنيم به تفسير جملات آن بزرگوار كه براى بررسى و توضيح در اين مبحث مطرح نموده‌ايم . اگر دقت كنيم ، اين قانون را در وجدان صاف خويشتن خواهيم يافت : آنچه كه وجودش از بالا شروع مىشود در پايين پايان نمىپذيرد . وجود آدمى با آن همه استعدادها و عظمتها كه در امتداد تاريخ از خود نشان داده و اديان الهى آنها را اثبات و حكماء و دانشمندان آنها را توضيح داده‌اند ، نمىتواند سر از اين خاكدان بيرون بياورد ، مقدارى از مواد پاكيزه طبيعت را به مدفوع تبديل نموده و مقدارى البسه بپوشد و معادن و سرمايه‌هاى زمين را مستهلك بسازد و لحظاتى بخندد و لحظاتى بگريد و ساعتهايى شادان و ساعتهاى ديگر اندوهگين گردد . و روزى پيروز و روزى ديگر با شكست مواجه شود و سپس يك يا چند عدد مانند خود ، موجوداتى بىهدف را روى اين كرهء خاكى براى كشتن و كشته شدن و بردگى به هوى و لذت رها كند و سپس اعضاى كالبد بدن\r\n","description":"","footnote":"","page_name":" 226 ","page_number":229},
  {"content":"\r\nخود را با آن همه استعدادها و امكانات بدون بهره بردارى از آنها به عالم طبيعت كه از آن گرفته بود ، به خود همين عالم تحويل بدهد و برود . با اين تفاوت كه موقع سر برآوردن از عالم طبيعت ، بوسيلهء فعاليتهاى مثبت و شكوفائى قوانين هستى وارد عرصهء زندگى مىشود ، و موقع رفتن همهء اجزاء موجوديت خود را بدون اختيار و دو دستى تقديم مار و مور و ساير حشرات زمينى مىنمايد و در بعضى از جوامع هم ، آن اجزاء را طعمهء آتش مىنمايند كه به خطاى وجود خود پىببرد بعد از اين هرگز به فكر شكوفائى وجودى نيفتد نه هرگز ، حقيقت چنين نيست كه كامل به حركت بيفتد و در پايان كار در بدترين سراشيب پستىها سقوط كند\r\n\r\nهيچ آيينه دگر آهن نشد\r\nهيچ نانى گندم خرمن نشد\r\nهيچ انگورى ديگر غوره نشد\r\nهيچ ميوهء پخته با كوره نشد\r\nخويشتن را نشناخت مسكين آدمى\r\nاز فزونى آمد و شد در كمى\r\nخويشتن را آدمى ارزان فروخت\r\nبود اطلس خويش را بر دلق دوخت\r\nصد هزاران ماه و كه حيران اوست\r\nاو چرا حيران شده است و مار دوست\r\n\r\nبراى تكميل اين مسئله ، بايد در نظر بياوريم كه انسان وقتى كه وارد عرصهء زندگى مىشود ، با انبوهى از استعدادها و عظمتها و امكانات تكاملى ، قدم به اين دنيا مىگذارد . دليل اين مدّعا وجود نوابغ و انسانهاى بسيار پيشرفته از نظر مغز و قلب و تكاپوهاى بسيار والاى انسانى است كه اگر چه بالنسبه به مردم معمولى در اقليت هستند ، ولى استثنائى نمىباشد .\r\nوجود چنين كاروان بزرگ و با ارزش با كمال روشنى اثبات مىكند كه انسان از كجا و با چه سرمايهء فوق العاده اى وارد اين دنيا مىگردد حال اگر چنين حكم كنيم كه بشر با چنين موجوديت با عظمت و با جريان در يك كارگاه پر معنى ، وارد اين دنيا مىشود و در اينجا\r\n","description":"","footnote":"","page_name":" 227 ","page_number":230},
  {"content":"\r\nكار او ختم مىگردد ، آيا ديگر سخنى براى گفتن در بارهء انسان « آن چنان كه هست » و « انسان آن چنان كه بايد » خواهيم داشت حتى بر فرض محال ، اگر چنين تصور كنيم كه انسان موجوديست صد در صد ساخته شدهء طبيعت و هيچ حكمت و مشيت ماوراى طبيعى و الهى در بارهء او دخالت ندارد فرض اين كه اين زندگى دنيوى به همين ترتيب و هدفگيريهايى كه انسانشناسان پيش پاى كاروان بشرى گسترده‌اند و همين دنيا را آخرين منزلگه براى اين كاروان تعيين نموده‌اند ، بىشرمانه ترين خيانت و وقيحانه ترين جنايت است كه در بارهء اين كاروان بزرگ [ كه انبياء و حكما و وارسته گان فوق العاده و فداكاران محيّر العقول براى ساختن بشريت ، اعضاء آن مىباشد 
  ] روا داشته شده است .\r\nخداوندا ، انتقام اين خيانت و جنايت را از مرتكبان آنها [ اگر قابل اصلاح نيستند 
  ] بگير .\r\nتكميل اين استدالال بدين ترتيب است كه آدمى در تكاپوهاى زندگى بهر هدفى كه برسد ، اگر آن هدف او را تخدير نكند و شخصيت و استعداد كمال طلبى او را تباه نسازد ، خود را از آن هدف بالاتر ديده ، چشمش به دنبال اهداف عالىتر خواهد بود شما اين پديده را در بارهء علم و مال دنيا و زيباييها و اختيارات مورد دقت قرار بدهيد ، خواهيد ديد هر چه بر علم يا مال يا زيباييهاى شما افزوده مىگردد و هر چه اختيارات و قدرت شما بالاتر مىرود ، اشباع نمىشويد ، و بيش از آن آمال و اهداف را كه مىخواستيد ، جستجو مىكنيد . و بديهى است كه چنين تقاضاى افزايش و بالاتر رفتن از هر موقعيت ممتاز كه بدست مىآوريد ، يك امر خيالى نيست . زيرا واقعا جدى است ، و لذا اگر انسان براى بدست آوردن هدف منظور خود با تلاش و مايه گذارى منطقى موفق نشود ، خود را متضرر مىبيند نه اين كه سودى از او سلب شده باشد ، يعنى او تصور مىكند كه چيزى از دست داده است ، نه اين كه بدست نياورده است . اين احساس ناشى از آن است كه شخصيت انسانى با آن ماهيت و هويت و استعدادها و عظمتها و ارزش ما فوق همهء اهدافى است كه براى خود طرح\r\n","description":"","footnote":"","page_name":" 228 ","page_number":231},
  {"content":"\r\nمىكند و براى رسيدن به آنها تلاش مىكند - دو بيت زير را از مولوى دقت فرماييد :\r\n\r\nلطف شير و انگبين عكس دل است\r\nهر خوشى را آن خوش از دل حاصل است\r\nپس بود دل جوهر و عالم عرض\r\nسايهء دل كى بود دل را غرض\r\n\r\nمعناى اين دو بيت چنين است كه هر آن چيزى كه در اين دنيا داراى لطف و زيبائى و امتياز است ، وابسته به جوهر آدمى است كه آنها را دريافت مىكند ، شما شير و انگبين را كه از غذاهاى لطيف است بريزيد به گلوى گاو و گوسفند و ماهى و شير و پلنگ ، آيا آن لذت و تأثير را كه در شما ايجاد مىكند در آن جانوران هم ايجاد مىنمايد نه هرگز ، زيرا آن لذت و تاثير مثبت مربوط به ساختمان وجودى شما است كه به خود شما مخصوص است . همچنين مقام و زيبائى و سلطه و علم و غيرها . همه اين امور با نظر به ماهيت و ساختمان وجودى شما مطلوب و داراى امتياز مىباشند بنا بر اين ، نبايد جوهر و شخصيت انسانى خود آنها را هدف نهايى حيات خويشتن قرار بدهد ، زيرا همواره هدف بايد موقعيتى را براى انسان بوجود بياورد كه موجب اعتلاى او باشد در حالى كه تمامى امتيازات دنيوى مطلوبيت و امتياز بودن خود را از جوهر و استعدادهاى آدمى در مىآيد .\r\nنتيجهء نهايى اينست كه اين دنيا با هر امتيازى هم كه داشته باشد نمىتواند مقصد و منزلگه نهائى انسان بوده باشد . اينست معنا و دليل كلام معجزه آساى امير المؤمنين على بن ابي طالب عليه السلام .\r\nممكن است شما بگوييد : اگر ملاك بالاتر بودن عظمت شخصيت آدمى از هر موضوعى كه در اين دنيا براى او هدف تلقى شود ، اينست كه مطلوبيت آن موضوع مقتضاى استعداد او است ، بنا بر اين مطلوبيت كمال حتى مطلوبيت خداجوئى او نيز\r\n","description":"","footnote":"","page_name":" 229 ","page_number":232},
  {"content":"\r\nمقتضاى استعداد فطرى او است ، با اين حال نمىتوان گفت : شخصيت انسانى بالاتر و با عظمتتر از كمال و خدا مىباشد . در اين گفتار مغالطه ايست ناشى از اختلاط بالقوهء محض و بالفعل در موضوع مزبور . آنچه كه شخصيت انسانى بالاتر است از آن ، دريافت مطلوبيت كمال است كه خود كمال بالقوه است و همچنين استعداد خداجويى است ، نه خود كمال فعلى و خدايابى فعلى . و امّا تحقق خود كمال و خدايابى فعلى قطعا هدف اعلاى شخصيت انسانى هستند كه موجب اعتلاى موقعيت و درجهء شخصيت آدمى مىباشند از آنچه كه طبيعت فعلى شخصيت اقتضاء مىكند . حال با توجه به اين مطالب روشن مىشود كه چرا كسى كه اين دنيا را مقصد نهايى تلقى كند كور است كور يعنى كسى كه مىتواند ببيند ، ولى نمىبينيد . كدامين انسان است كه با بينائى و مغز و روان معتدل خود ، حقارت اين دنيا را در برابر شخصيت و جوهر عظيم خود نبيند امّا بينايان ، اين دنيا را با همهء جاذبيتهايش و با همهء امتيازات مطلوبى كه دارد ، گذرگاهى مىبينند كه با حركت اختيارى و با هدفگيرى و الا در آن حركت مىكنند و هر لحظه به مقصد نهائى خود نزديكتر مىگردند . اين گونه حركت مستند بر علت است : آن علت اينست : كسى كه اين دنيا را در ارتباط با خويشتن از نظر هويت و ارزش مىشناسد ، قطعى است كه چنين شخصى مىداند كه از كجا مىآيد . يعنى او مىداند كه از حكمت و مشيت خداوندى بوجود آمده است و يقينى است كه بوجود آمدن از آن منبع با عظمت براى هدفى بسيار والاتر از خور و خواب و خشم و شهوت و طرب و عيش و عشرت است كه نابينايان را به خود مشغول مىدارد ، زيرا فقط با درك اين حقيقت است كه مىفهمد مسافرتى كه در عرصهء هستى شروع كرده است ، هنگامى شايستگى پيدا مىكند كه بداند از كجا آمده است و بقول شيخ محمود شبسترى :\r\n\r\nدگر گفتى مسافر كيست در راه\r\nكسى كاو شد ز اصل خويش آگاه\r\n\r\n","description":"","footnote":"","page_name":" 230 ","page_number":233},
  {"content":"\r\nاين همان حقيقت است كه هستى شناس بزرگ امير المؤمنين عليه السلام فرموده است : إن لم تعلم من أين جئت لا تعلم إلى أين تذهب\r\n( اگر ندانى كه از كجا آمده اى ، نخواهى فهميد كه بكجا مىروى ) و مسلم است كه هيچ عاقلى نمىپذيرد كه جان و من يا حيات و شخصيت و روان و روح از چند عنصر مادى ناآگاه به وجود آمده و سپس در مسير حركت تكاملى بجايى مىرسد كه جهان هستى را مىتواند در گوشه اى دريابد و با گسترش آگاهانه « من » به جهان هستى ، حيات خود را در فراسوى زمان و مكان كه هر لحظهء آن ، نمونه اى از ابديت را ارائه مىنمايد ، احساس كند . اين تكامل و گسترش با فرو رفتن در اهداف مادى اين دنيا امكان ناپذير است . براستى ، آيا مىتوان ادّعا كرد كه من با غوطه خوردن در خواسته‌هاى حيات دنيوى ، دنيا را مىشناسم اين ادعا شبيه به اين است كه ماهى ادعا كند كه من دريا را مىشناسم با اين كه هيچ گونه اشراف و احاطه اى بر آن ندارد اين كه مولوى و امثال او مىگويند :\r\n\r\nكاشكى هستى زبانى داشتى\r\nتا ز هستان پرده‌ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\nآفت ادراك آن قال است و حال\r\nخون به خون شستن محال است و محال\r\n\r\nيك حقيقت كاملا روشنى را بيان مىكنند ، و براى همين است كه خداوند سبحان مىفرمايد : * ( يَعْلَمُونَ ظاهِراً مِنَ الْحَياةِ الدُّنْيا وَهُمْ عَنِ الآخِرَةِ هُمْ غافِلُونَ ) * [ الروم 7 
  ] ( آنان ظاهرى از زندگى دنيا را مىدانند و آنان از آخرت در غفلتند ) در اين آيهء مباركه يك نكتهء فوق العاده مهم وجود دارد و آن اينست كه اگر آنان از حقيقت حيات با خبر بودند كه از كجا شروع و به كجا كشيده خواهد شد ، قطعا آخرت را درك مىكردند و از آن غفلت نمىورزيدند .\r\n","description":"","footnote":"","page_name":" 231 ","page_number":234},
  {"content":"\r\nآرى ، نابينايان به شناختى ناچيز از ظاهر حيات و شكل آن قناعت ورزيده‌اند كه سراغ هر متفكر و مكتبى را مىگيرى كه اطَّلاع صحيحى در بارهء حقيقت و همهء سطوح و ابعاد آن بدهند ، سخنى كه براى شما مىگويند ، جز اين نيست كه -\r\n\r\nألَّذى حارت البرّية فيه\r\nحيوان مستحدث من جماد\r\n\r\nابو العلاء معرى\r\n( آنچه كه همهء مردم در آن حيران مانده‌اند اينست كه چگونه حيات از جماد بيرون مىآيد ) ممكن است كسى بگويد كه : منظور ابو العلاى معرى دوباره زنده شدن مردگان كه جامد و پوسيده‌اند ، در روز قيامت مىباشد . پاسخ اين اعتراض خيلى روشن است ، زيرا اگر حقيقت حيات و ابعاد آن ، از جنبهء شروع وجود و حركت آن در عالم هستى براى كسى روشن شود ، قطعى است كه معاد ( دوباره زنده شدن مردگان براى روز محشر ) براى همان شخص آشكار و بىنياز از اثبات خواهد بود باز ممكن است گفته شود : بيت فوق از يك شاعر و اديب نيرومند در ادبيات بيادگار مانده است و براى امروز با اين همه پيشرفت در علوم گوناگون فايده اى نمىبخشد . بسيار خوب ، اين هم آقاى آ . اى . اپارين برجسته ترين زيستشناس يكى از دو ابر قدرت دنيا ، از ايشان بپرسيد آيا شما واقعا فهميديد پديدهء حيات چيست اين مردم هم با كمال صراحت اين سخن را با شما در ميان خواهند گذاشت : « فقط از راه چنين برداشت تكاملى است كه امكان مىيابيم نه فقط بفهميم كه در بدن موجودات زنده چه رخ مىدهد و چرا رخ مىدهد ، بلكه همچنين خواهيم توانست به هفت ميليون چرائى پاسخ بدهيم كه براى شناخت واقعى جوهر حيات در برابر ما قرار مىگيرند » ( 1 )  شما\r\n","description":"","footnote":" ( 1 ) حيات : طبيعت ، منشأ و تكامل آن تاليف آ . اى . اپارين ترجمهء آقاى هاشم بنى طرفى چاپ چهارم ص 183 . ","page_name":" 232 ","page_number":235},
  {"content":"\r\nدر اين عبارت ، با كمال وضوح مىبينيد كه اين محقق به وجود هفت ميليون چرا ( ؟ ) در جوهر حيات اعتراف مىكند . و اين مسئله هم بديهى است كه سؤال از اين كه « چرا حيات اين مسير معين را براى تكامل پيموده است » قطعا بدون پاسخ خواهد ماند ، بنا بر اين ، سئوالات ما در بارهء جوهر يا حقيقت حيات هفت ميليون و يك سؤال خواهد بود .\r\nبسيار جالب است كه آقاى اپارين در صفحهء 299 از مأخذ ذيل نقص شديد معلومات را در جريان تكامل مطرح مىنمايد او مىگويد : « متاسفانه هنوز معلومات ما در بارهء اين تكامل ، بسيار ناچيزتر از آن است كه بتوانيم مسير آن را بطور سيستماتيك مشخص كنيم و دگرگونىهاى كيفى سازمان انتقال فعالانه مواد را كه در مراحل خاصى از تكامل دنياى زنده رخ داده‌اند ، مورد توجه قرار بدهيم . » بطور كلى اگر شما فرصتى مناسب پيدا كنيد و بتوانيد بسراغ جملات نهايى فيلسوفان و صاحبنظران شرق و غرب و قديم و جديد برويد و ببينيد آنان در بارهء انسان و حيات و شئون او در ارتباطات چهارگانه چگونه اظهار ناتوانى كرده‌اند ( 1 )  تصديق خواهيد كرد كه اكثريت قريب به اتفاق مردم اعم از جاهل و عالم به علوم معمولى ، ظواهرى از دنيا را مىفهمند و ارتباط علمى آنان تنها با پديده هايى از عالم بيجان و جاندار است . اين حقيقت كه معلومات انسان تاكنون در برابر مجهولات وى بسيار ناچيز است ، مورد اعتراف همهء صاحبنظران دنيا است . فقط به عنوان مثال جملاتى را از يكى از بزرگترين پرچمداران علم و فلسفهء قرن حاضر ( آلفرد نورث و ايتهد ) در اينجا مىآوريم . او مىگويد : « قسمت اول - منظور من از عبارت » آينده نگرى تاريخى « چيزى كاملا متفاوت ، با\r\n","description":"","footnote":" ( 1 ) ارتباط انسان با خويشتن ، با خدا ، با جهان هستى و با همنوع خود . ","page_name":" 233 ","page_number":236},
  {"content":"\r\nكاربرد دقيق « استنتاج علمى » است . علم با كليات سر و كار دارد . كليات بر مصاديق تطبيق ميشوند ، امّا جز در مواردى كه بر واقعيت تكيه دارند ، تعيين كنندهء جريان تاريخ نيستند .\r\nاحتمالا جريانات تاريخى متفاوتى يافت ميشوند كه تابع قانون واحدى هستند . شايد چنانچه شناخت كافى از قوانين داشتيم در آن صورت مىتوانستيم اين مطلب را درك كنيم كه ظهور آينده از گذشته بطور كامل مبتنى بر جزئيات فراهم آمده از گذشته است و نيز اين قوانين علمى است كه بر همهء نسلها تطبيق مىكند . متاسفانه دانش در بارهء قوانين علمى بطور اسفبارى ناقص و دانشمان در مورد واقعيات مربوط به گذشته و حال نيز به غايت اندك است . بنا بر اين ، با وجود تمامى دانش خويش ، هنوز از امور بسيارى بىخبريم ، از آن زمان دور كه بار ديگر تصادمى بين خورشيد و سياره اى در حال عبور به وقوع خواهد پيوست ، از آيندهء نزديكى بر كرهء خاكى از آيندهء بشر ، از مسير تاريخ در يك سال آينده ، از بسيارى از جزئيات زندگى فرداى خود و حتى از سقفى كه براى حيات و موجوديت خود ، تعيين شده است ( 1 )  در مورد ديگر مىگويد : « ما زندگى خود را به ابهام گذرانيده و شتابزده و كوركورانه سرگرم گروه هايى از اين تجربيات هستيم ، و همين راه‌هاى زيستن را به ديگران نيز نسبت مىدهيم » ( 2 ) \r\n18 ، 21 - فالبصير منها شاخص ، و الأعمى إليها شاخص ، و البصير منها متزوّد و الأعمى لها متزوّد ( پس شخص بينا از آن برمىخيزد و حركت مىكند و نابينا بسوى آن حركت مىكند\r\n","description":"","footnote":" ( 1 ) سرگذشت انديشه‌ها تاليف آلفرد نورث و ايتهد ترجمهء آقاى دكتر عبد الرحيم گواهى با بررسى و نقد اين جانب ص 239 .  ( 2 ) همين مأخذ ص 55 . ","page_name":" 234 ","page_number":237},
  {"content":"\r\nو آن را مقصد نهايى تلقى مىكند . آدم بينا از اين دنيا توشه برمىگيرد و نابينا توشه را براى همين دنيا مىاندوزد . )\r\n\r\nاين دنيا براى انسان بينا پروازگاه است و براى نابينا فرودگاه\r\nانسانى كه از بينايى و خرد برخوردار است ، از واقعيات و امتيازات اين دنيا وسائلى براى پرواز به رشد و كمال خود اتخاذ مىكند و مطلوبترين و محبوبترين واقعيات دنيا را بهترين وسيله براى پرواز تلقى مىنمايد ، در حالى كه آدم كور حتى با ارزشترين امور دنيوى را براى خود آرمان و هدف قرار مىدهد . در اينجا است كه انسان طعم ابيات ذيل را مىچشد :\r\n\r\nگر دو عالم پر بود خورشيد و نور\r\nچون روى در ظلمتى مانند كور\r\nبىنصيب آيى از آن نور عظيم\r\nبسته روزن باشى از ماه كريم\r\nتو درون چاه رفتستى ز كاخ\r\nچه گنه دارد جهانهاى فراخ\r\nجان كه اندر وصف گرگى ماند او\r\nچون ببيند روى يوسف را بگو\r\nلحن داودى به سنگ و كه رسيد\r\nگوش آن سنگين دلانش كم شنيد\r\nآن چنان كه گفت جالينوس راد\r\nاز هواى اين جهان و از مراد\r\nراضيم كز من بماند نيم جان\r\nكه ز . . . استرى بينم جهان\r\nگربه مىبيند به گرد خود قطار\r\nمرغش آيس گشته بوده است از مطار\r\nيا عدم ديده است غير اين جهان\r\nدر عدم ناديده او حشر عيان\r\nچون چنين كش مىكشد بيرون كرم\r\nمىگريزد او به پس سوى شكم\r\nلطف ، رويش سوى مصدر مىكند\r\nاو مفر در پشت مادر مىكند\r\n\r\n","description":"","footnote":"","page_name":" 235 ","page_number":238},
  {"content":"\r\n\r\nكه اگر بيرون نهم زين شهر گام\r\nاى عجب ديگر نبينم اين مقام\r\nيا درى بودى درين شهر و خم\r\nتا نظاره كردمى اندر رحم\r\nيا چون چشم سوزنى را هم بدى\r\nكه ز بيرون آن رحم ديده شدى\r\nاين چنين هم غافل است از عالمى\r\nهمچو جالينوس او نامحرمى\r\nاو نداند كان رطوباتى كه هست\r\nآن مدد از عالم بيرونى است\r\nآن چنان كه چار عنصر در جهان\r\nصد مدد دارد ز شهر لا مكان\r\nآب و دانه در قفس گر يافته است\r\nآن ز باغ و عرصه اى در تافته است\r\nجانهاى انبياء بينند باغ\r\nزين قفس در وقت نقلان و فراغ\r\nپس ز جالينوس و عالم فارغند\r\nهمچو ماه اندر فلكها بازغند\r\nور ز جالينوس اين قول افريست\r\nپس جوابم بهر جالينوس نيست\r\nاين جواب آن كس آمد كاين بگفت\r\nكه نبودستش دلى با نور جفت\r\nمرغ جانش موش شد سوراخ جو\r\nچون شنيد از گربكان او عرّجوا\r\nزان سبب جانش وطن ديد و قرار\r\nاندرين سوراخ دنيا موشوار\r\nهم درين سوراخ بنائى گرفت\r\nدر خور سوراخ دانائى گرفت\r\nپيشه هايى كه مر او را در مزيد\r\nاندرين سوراخ كار آيد گزيد\r\nز ان كه دل بركند از بيرون شدن\r\nبسته شد راه رهيدن از بدن\r\nعنكبوت از طبع عنقاد داشتى\r\nاز لعابى خيمه كى افراشتى\r\n\r\n22 ، 27 - و اعلموا أنّه ليس من شيء إلَّا و يكاد صاحبه يشبع منه و يملَّه إلَّا الحياة ، فانّه لا يجد في الموت راحة و إنّما ذلك بمنزلة الحكمة الَّتى هى حياة للقلب الميّت و بصر للعين العمياء ، و سمع للأذن الصّمّاء ورىّ للظَّمأن ، و فيها الغنى كلَّه و السّلامة ( و بدانيد كه هيچ چيزى در\r\n","description":"","footnote":"","page_name":" 236 ","page_number":239},
  {"content":"\r\nملالت خاطر دچار مىگردد مگر از زندگى ، زيرا آدم زنده راحتى را در مرگ نمىبيند . و جز اين نيست كه « بيم از مرگ » بمنزلهء حكمت است كه حيات قلب مرده است و بينايى براى چشمان نابينا ، و شنوائى است براى گوش كر و سيرابى است براى تشنه و در اين حكمت است همهء بىنيازى و سلامت . )\r\n\r\nحيات ، حقيقتى است كه هيچ كس از آن سير نمىشود\r\nمىتوان گفت : اين خاصيت ذاتى خود حيات است كه ضرورى بودن ادامهء خود را از درون خود مىجوشاند همان گونه كه مقاومت در برابر عوامل مرگ و نابودى آن نيز ، يك پديده و بعبارات صحيحتر يك فعاليت ذاتى است . لذا هيچ انسانى ، بلكه هيچ جاندارى نمىتواند از حيات خود سير شود . با اين حال مىبينيم انسانهايى بطور فراوان قصد خودكشى مىكنند و تعدادى هم مقصود خود را عملى مىكنند . فراوانتر از اين گونه مردم ، كسانى هستند كه اگر چه به فكر خودكشى نمىافتند ، ولى از زندگى سير ميشوند و آن را ملالتبار تلقى مىكنند . جمعى ديگر را هم مىبينيم كه به جهت احساس عظمت حيات حقيقى كه پس از اين زندگانى دنيوى بوجود خواهد آمد ، اين حيات دنيوى را محقر مىشمارند .\r\nمىتوان گفت : افرادى كه از اين حيات دنيوى اعراض مىكنند و از آن سير ميشوند ، اقسام مختلفى دارند : قسم يكم - گروهى هستند كه به جهت اختلالات مغزى و يا روانى ، به ساحل زندگى مىرسند و به خودكشى رضايت مىدهند ، اين كه آيا رسيدن به چنين مرحله ، كلا اضطرارى يا اجبارى است و يا اختيار در آن دخالت دارد ، نياز به دقت و تحليل فراوان دارد .\r\nقسم دوم - كسانى هستند كه توقع و آرمانهاى آنان از زندگى ، آمال و تمنيات و خواسته‌هاى حيوانى محض است ، و هنگامى كه شرائط تهيهء آنها را نمىتواند بدست\r\n","description":"","footnote":"","page_name":" 237 ","page_number":240},
  {"content":"\r\nبياورد ، حيات ارزش خود را براى آنان از دست مىدهد . بايد گفت اين گونه مردم به جهت نادانى در بارهء حيات و ارزشهاى آن ، خود را از چشيدن طعم حيات محروم مىنمايند .\r\nقسم سوّم - كسانى هستند كه يكى از مختصات يا يكى از امتيازات مطلوب حيات كه براى آنان ، سخت مطلوب و آرمان جلوه نموده است ، توانائى وصول به آن را نداشته و نمىتوانند آن را بدست بياورند ، مانند مال كلان و مقام و جاه و محبوبيت اجتماعى و ديگر معشوقهاى مجازى ، لذا از حيات دلسرد ميشوند . اينان نيز مانند گروه قسم اول قربانى جهل و غفلت خويش در بارهء حيات مىگردند ، تفاوت اين دو گروه در اينست كه گروه اول به جهت محروميت از ضروريات زندگى ، از آن سير شده و آن را بىمعنا مىبيند ، گروه دوم را ناتوانى از اضافات و لذائذ فوق ضرورى از طعم حيات محروم نموده است . اگر گروه اول كه به جهت ناتوانى اجبارى از ضروريات زندگى ، دچار پژمردگى گشته و از زندگى سير شده است ، از ديدگاه مذهب و اخلاق و مقررات ديگر معذور تلقى شود ، گروه دوم به هيچ وجه نمىتواند عذرى براى اعراض از حيات بياورند ، زيرا فرض اينست كه ضروريات حيات براى افراد اين گروه دچار اشكال نيست .\r\nقسم چهارم - گروهى از مردم هستند كه احساس حقكشىها و سقوط افراد جامعه در لجن جهل و خودكامگىها و لجاجت و با واقعيات و تباهىهاى ديگر ، موجب مىشود كه نتوانند حيات را بعنوان يك حقيقت مطلوب تحمل نمايند . اينان در صورت ناتوانى از اصلاح افراد جامعه ، از حيات سير ميشوند . امير المؤمنين عليه السلام با آن همه صبر و تحمل و شكيبائى كه بقول بعضى از ادباء حتى خود صبر را به حيرت انداخته بود . در يكى از سخنان مباركش مىفرمايد : و اللَّه لو لا رجائى الشّهادة عند لقائى العدوّ - لو قد حمّ لى لقاؤه - لقرّبت ركابى ، ثمّ شخصت عنكم فلا أطلبكم ما اختلف جنوب و شمال\r\n[ خطبهء 119 
  ] ( سوگند به خدا اگر در\r\n","description":"","footnote":"","page_name":" 238 ","page_number":241},
  {"content":"\r\nموقع روياروئى با دشمن اميد شهادت نداشتم - و اى كاش براى من مقرر شده بود - سوار مركبم مىگشتم و سپس از شما دور مىگشتم و هرگز سراغتان را مادامى كه بادهاى جنوبى و شمالى مىوزد ، نمىگرفتم . ) قسم پنجم - كسانى هستند كه از حيات دنيوى اعراض ننموده‌اند ، بلكه بالعكس اين حيات را بزرگترين نعمت خداوندى و عاليترين گذرگاه تكاملى براى ابديت مىدانند ، ولى بدانجهت كه عظمت حيات ابدى را مىشناسند ، ناچيزى اين زندگى براى آنان آشكار مىشود و با اين حال ، كمترين اهانتى براى آن نمىنمايند ، بلكه براى هر لحظه اى از اين زندگانى كه وسيلهء اندوختن سرمايه براى حيات جاودانى است ، سپاس مىگذارند و مسرور مىباشند . از اين گروهند ، آن انسانهاى متقى كه امير المؤمنين عليه السلام در بارهء آنها فرموده است : و لو لا الأجل الَّذى كتب لهم لم تستقرّ أرواحهم في أجسادهم طرفة عين شوقا إلى الثّواب و خوفا من العقاب\r\n[ خطبهء همام 
  ] ( و اگر نبود اجلى براى آنان از طرف خدا مقرر شده است ، ارواح آنان [ حتى 
  ] به مقدار يك چشم بهم زدن در بدنهايشان قرار نمىيافت براى اشتياق به ثواب و ترس از عذاب ) آنچه كه مشاهدات عمومى نشان مىدهد ، همان است كه در محتواى كلام مبارك امير المؤمنين عليه السلام مىبينيم و آن عبارتست از اصل « صيانت ذات » يعنى جوشش علاقه و ارادهء بقاء از ذات زندگى . و اقسام پنجگانه اى كه مورد بررسى قرار داديم ، هيچ منافاتى با اصل مزبور كه مربوط به جريان طبيعى زندگى است ندارد . امير المؤمنين عليه السلام در بيان اصل « صيانت ذات » كه موجب محبوبيت مطلق حيات است ، اين جمله را مىفرمايد : فأنّه لا يجد في الموت راحة ( انسان زنده در مرگ راحتى نمىيابد ) امير المؤمنين عليه السلام در اين جملات يكى از اساسىترين علل عدم احساس راحت در مرگ را كه شيرينى زندگى است ، تذكر داده است . البته در خطبه‌ها و ساير سخنان مبارك آن حضرت\r\n","description":"","footnote":"","page_name":" 239 ","page_number":242},
  {"content":"\r\nعلل ديگر براى ترس و وحشت از مرگ بيان شده است كه تقريبا در رساله اى از ابن سينا مقدارى از آنها مطرح شده است و اين رساله را به جهت مفيد و مختصر بودن آن ، در اينجا ترجمه مىكنيم :\r\n\r\nرسالة في دفع الغمّ من الموت\r\nمن كلام الشيخ الفاضل ابى على حسين بن سينا البخارى بسم اللَّه الرحمن الرحيم سپاس مر خداى را كه پروندهء عالميان است و درود خداوندى بر سرور ما محمد پيامبر و اولاد پاك او باد بدان جهت كه بزرگترين ترسى كه به انسان عارض مىشود ، ترس از مرگ است و با اين كه اين ترس فراگير عموم انسانها است ، شديدتر و تمامتر از همهء بيم و هراسها است ، لازم است كه بگويم : ترس از مرگ عارض نمىشود براى كسى مگر اين كه نداند حقيقت مرگ چيست يا نمىداند كه نفس او پس از مرگ به كجا مىرود يا گمان مىكند كه وقتى بدن او تجزيه شد و تركيبش باطل گشت ، ذات او منحل و نفس او باطل مىگردد - بطلان رو به نيستى و نابودى . و اين كه دنيا بعد از او نخواهد ماند ، چه او در اين دنيا موجود باشد و چه نباشد . اين گمان را كسى مىكند كه بقاء نفس و چگونگى معاد آن را نمىداند .\r\nيا چنين گمان مىكند مرگ دردى شديدتر از درد همهء بيمارىها را دارد كه چه بسا پيش از مرگ به وجود مىآيد و به مرگ منتهى مىگردد و سبب ورود مرگ مىشود . يا او اعتقاد مىكند كه پس از مرگ كيفرى سراغ او را خواهد گرفت . يا از اين جهت است كه نمىداند به چه وضعى پس از مرگ وارد مىشود يعنى در حيرت است كه موقعيت پس از مرگ چيست يا در بارهء مال و اندوخته هايى كه از خود مىگذارد و مىرود ، تاسف مىخورد . و همه اين عوامل ترس ، گمانهايى باطل و بىاساس است .\r\n","description":"","footnote":"","page_name":" 240 ","page_number":243},
  {"content":"\r\nامّا كسى كه نمىداند حقيقت مرگ چيست من براى او تبيين ميكنم كه مرگ چيزى جز اين نيست كه نفس آدمى در موقع مرگ آلات فعاليت خود را كه اعضاء او است و بدن ناميده مىشود ، رها مىكند ، چنان كه يك صنعتگر ابزار خود را رها مىكند ، زيرا نفس جوهريست غير جسمانى و از مقولهء عرض نيست و نفس قابل فساد و از بين رفتنى نمىباشد . و اين بيان نيازمند آشنايى با علوم پيشين است ( حكمت الهى به معناى اعم ) و اين حقيقت در موضع خود تبيين و تشريح شده است . و هنگامى كه اين جوهر از بدن جدا شد با بقائى كه مختص ذاتى او است ، باقى مىماند و از تيرگى طبيعت تصفيه مىشود و به سعادت كامل خود نائل مىگردد و راهى براى فنا و عدم او نيست ، زيرا جوهر از آن جهت كه جوهر است فانى نمىشود و ذات او باطل نمىگردد ، و جز اين نيست كه اعراض و خواص و روابط و اضافاتى كه ما بين نفس و اجسام با اضداد آنها وجود دارد باطل مىشود .\r\nامّا جوهر داراى ضد نيست و هر چيزى فاسد شود از ناحيهء ضدش فاسد مىگردد .\r\nو تو هنگامى كه در بارهء جوهر جسمانى تأمل نمودى كه پستتر است از آن جوهر شريف ( نفس ) خواهى ديد كه از آن جهت كه جوهر است متلاشى نمىگردد بلكه بعضى از آن بر بعضى ديگر تحول مىيابد و در نتيجه خواص و اعراضى از آن جوهر جسمانى باطل مىگردد . امّا خود ذات جوهر ، هيچ راهى بر نيستى و بطلان آن وجود ندارد . و امّا آن جوهر روحانى كه در ذات خود هيچ گونه تحول و تغيّرى را نمىپذيرد و بلكه فقط كمالات و تماميت صورت ( فعليت ) خود را مىپذيرد ، نيستى و متلاشى شدن چگونه در آن قابل تصور مىباشد و اما كسى كه از مرگ مىترسد بدانجهت كه نمىداند نفس او رو به چه سرنوشتى مىرود ، يا اين كه گمان مىكند كه وقتى كه تركيب بدن او تجزيه و باطل شد ، ذات او نيز تجزيه و باطل مىگردد و بقاء نفس و چگونگى معاد را نمىداند ، چنين شخصى در\r\n","description":"","footnote":"","page_name":" 241 ","page_number":244},
  {"content":"\r\nحقيقت از مرگ نمىترسد ، بلكه او نادان است در بارهء چيزى كه بايد آن را بداند . بنا بر اين ، اصل علت وحشت از مرگ ، جهل آن شخص است و اين نادانى است كه دانشمندان را وادار به طلب علم و تحمل مشقت در راه آن مىنمايد اينان براى تحصيل علم ، لذات جسمانى و آسايش بدن را رها مىكنند و به زحمت و شب بيدارى تن مىدهند . اينان مىبينند آسايش و راحت حقيقى همان است كه با منتفى شدن نادانى بدست مىآيد و مشقت حقيقى مشقت جهل است ، زيرا جهل نوعى بيمارى روانى است و بهبودى از اين بيمارى خلاص و آسايش و لذت سرمدى ( ابدى ) را نتيجه مىدهد .\r\nهنگامى كه حكماء به اين حقيقت يقين پيدا كردند و به بينائى در بارهء آن رسيدند و هجوم به راحت ابدى كه ناشى از بهبودى از نادانى است ، بردند و به عالم روح و راحت و اصل گشتند ، همهء امور دنيوى براى آنان پست و محقر گشت ، همهء آنچه را كه عموم مردم معمولى آنها را بزرگ و با ارزش مىدانند از قبيل مال و ثروت و لذات حسى و آن پديده‌هاى مطلوبه اى كه مىتواند آنها را آماده نمايد ، محقر و ناچيز شمردند ، زيرا اين امور كم دوام و موقت بوده و با سرعت رو به زوال مىروند ، اين امور [ با داشتن لذائذ محدود و موقت 
  ] موجب اندوه فراوانى هستند اگر بوجود بيايند و موجب غم و غصهء بزرگى هستند اگر بدست نيايند . پس از اين امور در زندگى دنيوى به مقدار ضرورى كفايت كنيد و كناره گيرى كنيد از فوق ضرورتهاى زندگى كه مقدارى از عيوب آنها را گفتم و مقدارى ديگر را متذكر نشدم .\r\nباضافهء اين كه انواع و افراد امور خوشايند دنيا نهايتى ندارد . زيرا انسان هنگامى كه به غايت يكى از امور مزبور رسيد ، بدون توقف در يك حدّ و زمانى علاقمند به غايت امور ديگر مىگردد . و اينست آن مرگى كه ترسى از او نيست [ اگر كسى توانست با توجه به امورى كه در اين مبحث تا اينجا گفته شد مرگ را بفهمد ، خواهد دانست كه مرگ پديدهء ترسناك\r\n","description":"","footnote":"","page_name":" 242 ","page_number":245},
  {"content":"\r\nنيست 
  ] ( 1 )  و حرص و اشتياق به امور جالب زندگى دنيوى ، حرص و علاقه به امور و به زوال است و اشتغال به آنها ، اشتغال به باطل است و به همين جهت است كه حكم قاطعانه كرده به اين كه : « مرگ بر دو قسم است : مرگ ارادى و مرگ طبيعى . و همچنين زندگى هم بر دو قسم است : زندگى ارادى و زندگى طبعى . و مقصود آنان از مرگ ارادى ، ميراندن شهوات و ترك اقبال به آنها و منظور آنان از زندگى ارادى آنست كه انسان در زندگى دنيوى به دنبال آنها مىدود ، مانند خوردنىها و آشاميدنىها و شهوات . و مقصود آنان از حيات طبيعى بقاء جاودانى نفس است در سعادت ابدى ، كه ناشى از آنچه كه از علوم و معارف استفاده كرده است ، مىباشد . و به همين جهت بود افلاطون كه خدا خاكش را پاك بداراد به جويندهء حكمت را چنين توصيه كرده است كه مت بالإرادة تحيى بالطَّبيعة ( شهوات و هوسهايت را با اراده بميران تا با حيات طبعى جاودان بمانى ) بعلاوهء اين كه هر كسى كه از مرگ طبعى بترسد ، در حقيقت از چيزى ترسيده است كه مىبايست به آن اميدوار باشد ، زيرا اين مرگ تمام تعريف ، » حدّ تام « انسان است كه عبارتست از حيوان ناطقى كه مىميرد .\r\nپس مرگ تمام و كمال انسان است و بوسيلهء مرگ است كه انسان به افق اعلاى خود نائل مىگردد . و كسى كه بداند هر چيزى از حدّ تام خود تشكيل يافته است و حدّ هر چيزى مركب است از جنس و فصول آن ، و جنس انسان عبارت است از حىّ ( زنده ) و فصولش عبارتست از ناطق ( نفس مدرك كليات ) و ميرنده [ معلوم نشد كه ابن سينا چگونه مرگ را\r\n","description":"","footnote":" ( 1 ) به نظر مىرسد عبارت كتاب صحيح نباشد و معنايى كه ما در ميان كروشه آورديم ، در حقيقت براى تصحيح است و بعيد نيست كه عبارت اصلى چنين باشد و هذا هو الموت الَّذى يخاف منه ( و اينست غوطه خوردن در انواع امور جالب زندگى دنيوى كه محدود و رو به فنا و موجب اندوه هستند ) مرگ حقيقى كه بايد از آن وحشت كرد . ","page_name":" 243 ","page_number":246},
  {"content":"\r\nاز فصول انسان قرار داده است ، با اين كه مرگ مختص هر حيوان زنده است 
  ] خواهد دانست كه تحول هر مجموعهء مركب بر مبناى آن اجزاء ذاتى است كه او را متشكل ساخته است . پس كيست نادانتر از آن كسى كه از تماميت ذات خود مىترسد و كيست بد حالتر از كسى كه گمان مىبرد فناى او بسبب حيات ( مرگ ) او و نقص او بسبب تماميت او است و قطعى است كه اگر ناقض از تمام شدن بترسد ، خود را نشناخته است ( جهل او در بارهء خويشتن غايت جهل است ) بنا بر اين ، واجب است بر شخص عاقل كه از نقصان وحشت كند و با تماميت و كمال انس بگيرد و هر چيزى را كه او را تتميم و تكميل و شريف كند و منزلت او را اعتلاء ببخشد طلب نمايد . و نيز واجب است انسان عاقل علاقهء خود را در وجهى قرار بدهد كه بسبب آن از افتادن در لغزشگاه‌هاى هولناك در امن باشد ، نه در مسيرى كه دست و پاى او را ببندد و بر تركيب و گره خوردگى او بيفزايد و مطمئن باشد كه هنگامى كه جوهر شريف الهى از جوهر كثيف جسمانى رها شد - رهائى صاف و پاك كننده ، نه رهائى اختلاط و كدورت ، در اين موقع است كه به عالم اعلى صعود مىنمايد و به سعادت خود نائل شده و به ملكوت اعلا برمىگردد و به آفريننده اش نزديك مىشود و بهمسايگى پروردگار عالميان نائل مىآيد و ارواح طيبه با اشكال و همانندهاى او با او مختلط مىگردند و از اضداد و اغيار نجات پيدا مىكند .\r\nو از اينجا مىدانيم هر كس كه نفس او از بدنش مفارقت كرد اگر نفسش به بدنش مشتاق و به آن علاقمند است و از جدائى او بيمناك است ، چنين نفسى از ناحيهء ذات و جوهر خود در نهايت مشقت و درد بوده و به دورترين جهات از قرارگاه خود كه بدن است حركت مىكند در حالى كه در جستجوى استقرار و قرار گرفتن خود بوسيلهء همان جهات است . [ عبارت ابن سينا در اين مورد خالى از ابهام نيست ، زيرا عبارت چنين است : 
  ] « و من هنا نعلم أنّ من فارقت نفسه بدنه و هى مشتاقة إليه مشفقة عليه خائفة من فراقه ، فهى في غابة الشّقاء و الألم\r\n","description":"","footnote":"","page_name":" 244 ","page_number":247},
  {"content":"\r\nمن ذاتها و جوهرها سالكة إلى أبعد جهاتها من مستقرّها طالبة قرارها و الأقراز بها « [ همين رساله صفحه 5 
  ] اين عبارت را نقل كرديم شايد خود مطالعه كنندهء محترم با دقت بيشتر در عين عبارت ، معناى ديگرى را استنباط نمايد .\r\nو اما كسى كه گمان مىكند براى مرگ دردى بزرگ است و غير از درد بيماريهايى است كه پيش از مرگ عارض شده و منجر به مرگ گشته است ، اين شخص هم مبتلا به گمان دروغين گشته است ، زيرا ادراك است كه موجب درد مىشود و ادراك از مختصات زنده است و اين زنده است كه قابل اثر نفس ( درد ) است ، و امّا جسمى كه اثرى از نفس در آن نيست ، نه دردى احساس مىكند و نه احساسى دارد ، بنا بر اين ، مرگ كه عبارتست از جدائى نفس از بدن دردى ندارد ، زيرا جز اين نيست كه بدن بوسيلهء نفس است كه درد مىگيرد و احساس مىنمايد ، پس هنگامى كه بدن انسان جسمى بدون نفس ( بيجان ) شد ، تاثيرى در آن ندارد ، زيرا احساسى ندارد ، پس دردى ندارد . پس آشكار شد كه مرگ وارد بدن مىشود و بدن چيزى از آن را درك نمىكند .\r\nو اما كسى كه به جهت كيفر ، از مرگ مىترسد ، چنين كسى از مرگ نمىترسد ، بلكه از كيفر [ اعمالش 
  ] مىهراسد و كيفر از آن چيزى است كه بعد از مرگ مىماند ، پس چنين شخصى بالضروره اعتراف مىنمايد به گناهان و كردارهاى زشتى كه شايسته كيفر است . او ضمنا به حكم حاكم عادل كه گناهان نه اعمال نيكو را كيفر و مجازات مىدهد اقرار مىنمايد . پس چنين شخصى در حقيقت از گناهان خود بيمناك است نه از مرگ و كسى كه از كيفر گناهان مىترسد ، سزاوار است كه از گناه اجتناب كند . و آن كردارهاى زشت و پست كه گناهان ناميده ميشوند از پديده‌ها و فعاليتهاى كثيف و زشت درونى ناشى مىگردند . و ما فعاليتهاى ناشايست نفس را كه همان رذائل است و اضداد آنها را كه فضائل است ، شمرده‌ايم . بنا بر اين ، كسى كه بدين وجه از مرگ مىترسد ، او آنچه را كه\r\n","description":"","footnote":"","page_name":" 245 ","page_number":248},
  {"content":"\r\nبايد بترسد نمىشناسد و از چيزى مىترسد كه نه اثرى دارد و نه مىتواند سبب ترس بوده باشد . و دواى جهل ، علم است . هر كس كه علم پيدا كرد ، به اطمينان رسيد و هر كس كه به مقام اطمينان نائل گشت ، راه سعادت را شناخت و آن را در پيش گرفت . و كسى كه در راه هدف خود حركت مستقيم نمود ، حتمى است كه به آن هدف خواهد رسيد و اين اطمينان كه از علم ناشى مىگردد همان يقين است و يقين حال كسى است كه در دينش بينا شده و به حكمت آن تمسك نموده است .\r\nو اما كسى كه گمان مىكند او از مرگ نمىترسد بلكه به آنها كه پس از او خواهند ماند ، اندوه مىخورد ، مانند خاندان و مال و همچنين تاسف او از اينست كه با ورود مرگ ، لذائذ دنيا و شهوات را از دست مىدهد . پس سزاوار است كه به چنين شخصى تبيين شود كه اندوه براى درد و ناگوار ، سودى ندارد . و انسان از جملهء موجودات است كه در مجراى كون فساد قرار گرفته است و هر موجودى كه پا به عرصهء هستى بگذارد ، حتما رو به زوال و فنا است ، پس كسى كه بخواهد فانى نشود ، در حقيقت او مىخواهد كه موجود نباشد و هر كس كه وجود خود را نخواهد ، [ خود را در تناقض قرار داده است 
  ] زيرا ، هم مىخواهد فانى شود و هم مىخواهد فانى نشود و اين آن محال است ، كه به مغز هيچ عاقلى خطور نمىكند ، و نيز اگر بنا بود انسانى در اين دنيا جاويدان بماند ، انسانهاى پيش از ما مىماندند ، و اگر همهء مردم با جريان دائمى توالد و تناسل باقى بمانند ، زمين توانائى جاى دادن آنها را ندارد . براى تو با مثال كه مىزنم ، مسئله روشن مىشود : تصور كن يك مرد از چهار صد سال به اين طرف باقى بماند و اين مرد از مردم مشهور باشد تا بتوان فرزندان او را شمرد ، مانند امير المؤمنين على بن ابي طالب عليه السلام كه براى او فرزندانى است و براى آنان فرزندانى و به همين ترتيب اولاد آن حضرت توالد و تناسل نمايند و همهء آنان زنده بمانند . در زمان ما اولاد آن حضرت بيش از ده هزار است آن\r\n","description":"","footnote":"","page_name":" 246 ","page_number":249},
  {"content":"\r\nعده از فرزندان كه مرگ و كشته شدن آنها را از بين برده است ، بيش از صد هزار خواهد بود . تو همين حساب را از همان دوران امير المؤمنين عليه السلام در روى كرهء زمين از شرق و غرب انجام بده ، با تصاعد مزبور در بالا ، ما نخواهيم توانست عدد آنها را به جهت كثرت فوق تصور بشماريم ، تو مساحت زمين را محاسبه كن خواهى ديد مساحت زمين محاسبه شده و محدود است و خواهى ديد كه كثرت نفوس به حدى مىرسد كه اگر ايستاده و كنار هم قرار بگيرند ، زمين براى آنها كفايت نخواهد كرد چه رسد به اين كه بنشيند و در آن به تصرف و فعاليت به پردازند و حتى جائى براى ساختمان كه آنها را در خود جاى بدهد ، نخواهد ماند و همچنين مكانى براى زراعت و مسيرى براى كسى و حركتى وجود نخواهد داشت چه رسد به احتياجات ديگر . اين جريان در مدتى كم از زمان بوقوع خواهد پيوست چه رسد با اين كه زمان طولانى شود و نسل مردم به همان نسبت كه گفتيم رو به افزايش بگذارد . اينست حال كسى كه زندگى ابدى را در اين دنيا مىخواهد و از مرگ كراهت دارد و از روى نادانى و كند ذهنى گمان مىكند چنين آرزوئى قابل تحقق است .\r\nبنا بر اين ، راه صحيح همان حكمت بالغهء الهى و عدالت گسترده در هستى با تدبير محكم است كه هيچ مخالفتى منحرف كننده از آن وجود ندارد و اين غاية احسان است كه بالاتر از آن ، احسانى نيست . پس كسى كه از مرگ مىترسد ، در حقيقت از عدالت و حكمت خداوندى مىترسد ، بلكه در حقيقت او از احسان و عطاى خداوندى وحشت مىكند .\r\nپس مرگ پديدهء بدى نيست ، پستى و بدى در ترس از آن است ، زيرا كسى كه از مرگ مىترسد هم به حقيقت مرگ و لوازم آن نادان است و هم به ذات خويشتن جاهل است . و حقيقت مرگ جدائى نفس از بدن است و اين مفارقت نابودى نفس نمىباشد ، بلكه از بين رفتن تشكيلاتى تركيبى بدن است . و اما جوهر نفس كه ذات انسان و حقيقت و خلاصهء او است ، باقى و جاودانى است و اين نفس جسم نيست كه لوازم جسمانيت آن را در بر\r\n","description":"","footnote":"","page_name":" 247 ","page_number":250},
  {"content":"\r\nبگيرد ، بلكه حتى اعراضى كه در اجسام است مانند تزاحم در مكان و غير ذلك در نفس وجود ندارد ، زيرا نفس نيازى به مكان و طمعى به بقاء در امتداد زمان نيز ندارد ، زيرا نفس از زمان هم بىنياز است . و جز اين نيست كه اين جوهر ( نفس ) از حواس و اجسام كه در اختيار داشت ، براى كمال خود بهره بردارى نموده سپس از آنها خلاص گشته و به عالم شريف و نزديك به پروردگار و خالق خود [ عز و جل 
  ] سير كرده است . و مردى كه از طرف برادر مردهء خود تصدق مىكند يا دين او را ادا مىنمايد ، ميت از اين تصدق و اداى دين برخوردار مىگردد و سعادتمند مىباشد ، زيرا اگر نفس يك حقيقت باشد ، يعنى همهء نفوس از يك وحدت برخوردار باشند ، پس نفس تصدق كننده و آن نفس ديگر كه تصدق براى او انجام گرفته است و ديگر نفوس يك چيزند و اگر متفرق و جداگانه باشند ، بدانجهت كه احسان تصدق كننده به علت همتا و همسان بودن با كسى است كه به تصدق كرده است ، پس آنها شبيه بيك حقيقتاند .\r\n23 ، 27 - و إنّما ذلك بمنزلة الحكمة الَّتى للقلب الميّت ، و بصر للعين العمياء ، و سمع للأذن الصّمّاء ورىّ للظَّمآن ، و فيها الغنى كلَّه و السّلامة ( و آن ، بمنزلهء حكمت است كه حيات قلب مرده است و بينائى براى چشم نابينا ، و شنوائى است براى گوش كر ، و سيرابى است براى تشنه ، و در اين حكمت است همهء بىنيازى و سلامت . )\r\n\r\nحكمت ، حيات قلبهاى مرده و بينائى چشمان كور و شنوائى گوشهاى كر و سيراب كنندهء لب تشنگان كمال است\r\nپيش از ورود به تفسير معناى حكمت ، بيك ابهامى كه در ارتباط كلام قبلى امير المؤمنين عليه السلام و اين كلام ( و إنّما ذلك بمنزلة الحكمة ) است تذكر مىدهيم . و آن اينست كه\r\n","description":"","footnote":"","page_name":" 248 ","page_number":251},
  {"content":"\r\nآنچه كه مشار اليه ( مورد اشاره ) كلمهء ذلك است چيست شارحان و مفسران نهج البلاغه در توضيح آن ، اختلاف نظر دارند ، ابن ابى الحديد مىگويد : مقصود از اسم اشاره ( ذلك ) كلامى است از حضرت رسول خدا صلى اللَّه عليه و آله و سلم كه امير المؤمنين عليه السلام در سخن خود آورده است و حكمت همان كلام رسول خدا ( ص ) است كه از كلام امير المؤمنين قطع شده است . اين احتمال بسيار بعيد به نظر مىرسد ، زيرا سيّد رضى رحمه اللَّه آگاه تر از آن بوده است كه اين گونه اخلال به وحدت كلام را متوجه نشود و به آن مرتكب گردد .\r\nنظريهء دوم از ابن ميثم بحرانى است كه مىگويد : مقصود اينست كه آنچه كه بعنوان يك حقيقت غير قابل ملالت و اشباع ناشدنى است ، بمنزله حكمت است . . . نظريهء ديگرى هم مورد احتمال است و آن اينست كه گفته شود : منظور امير المؤمنين عليه السلام از ذلك اشاره به ترس از مرگ است كه حكمت بزرگى براى انسانهاى آگاه در بردارد . با اين حال ، احتمال دگرگونى در عبارات امير المؤمنين عليه السلام از طرف كاتبان اوّليه نيز بسيار قوى است . امّا معناى جملات مبارك در بارهء حكمت بدينقرار است : كه حكمت حيات بخش قلبهاى مرده است ، واقعا قلبى كه از حكمت به معناى معرفت به انسان در ارتباطات چهارگانه ( ارتباط انسان با خويشتن ، با خدا ، با جهان هستى و با همنوع خود ) و لو اجمالا در هر دو قلمرو آن چنان كه هست و آن چنان كه بايد ، محروم است ، مرده ايست كه حركات عضوى آن عضو صنوبرى شكل ، صاحبش را به اشتباه مىاندازد كه آرى ، من هم قلب دارم و قلب من زنده است\r\n\r\nتو همى گوئى مرا دل نيز هست\r\nدل فراز عرش باشد نى به پشت\r\n\r\nما قلب را با هر معنى هم كه تفسير كنيم ، بالأخره حقيقتى در درون ما انسانها وجود دارد كه هم جنبهء قطب نمايى دارد و هم جنبهء دادستانى و كيفرى و بالاتر از اينها ارائه دهندهء\r\n","description":"","footnote":"","page_name":" 249 ","page_number":252},
  {"content":"\r\nجنبهء ملكوتى انسانها است كه اگر از كار بيفتد ، انسان جز يك حيوان درنده اى كه مبناى حيات خود را بر تورم خود طبيعى استوار كرده است ، نمىباشد . براى تكميل اين مبحث ( حكمت ) و ( قلب ) مراجعه فرماييد : به حكمت : مجلد 11 از ص 197 تا ص 199 - رحمت خدا بر آن انسان باد كه حكمت را شنيد و رهسپار به سوى رشد روحى گشت و آن را پذيرفت و مربّى سازنده اى پيدا كرد و براى اصلاح خويشتن به تكاپو افتاد . و مجلد 14 ص 41 و 42 - شناخت هستى با بعد حكمى . ص 53 و 54 - دريافت هستى از بعد حكمى آن . ص 76 و 77 - گرداندن با بعد حكمى . و مجلد هفده از ص 85 تا ص 92 - حكمت و موعظهء حسنه و مجادله با بهترين را . و از ص 120 تا ص 122 - فرار از حكمت و موعظهء سازنده براى چه . قلب : مجلد 6 ص 192 و 193 - نه ارزش دعوت به حق را درك مىكنيد و نه قلبى را كه براى شما مىتپد ، تشخيص مىدهيد . و مجلد 7 ص 285 و 286 - تأثير فعاليتهاى قلب و ركود آن در شناخت و عمل گرديدن . از ص 286 تا 331 - تفسيرى در بارهء دل و ابعاد آن . و مجلد 12 از ص 269 تا ص 272 - از نتائج بسيار ثمربخش علو همت و حرّيت ، افزايش ظرفيت دل براى خير و كمال است . و مجلد 13 از ص 55 تا 57 آن دل كه اين امثال و مواعظ را نپذيرد دل نيست ، بلكه زباله دانى است كه لحظه اى از كثافات و لجنها خالى نيست . از ص 87 تا ص 91 - بجاى آنكه از گذشتگان عبرت بگيريد ، راه آنها را در مىنورديد پس عقول و دلهاى شما كجاست\r\n28 ، 32 - كتاب اللَّه تبصرون به و تنطقون به و تسمعون به ، و ينطق بعضه ببعض ، و يشهد بعضه على بعض ، و لا يختلف في اللَّه ، و لا يخالف بصاحبه عن اللَّه ( قرآن - كتاب خداوندى است كه با آن مىبينيد و با آن سخن مىگوييد ، و با آن مىشنويد و بعضى از آيات قرآنى ، بعض ديگر را توضيح مىدهد و بعضى از آن [ به تفسير و تأويل 
  ] بعض ديگر شهادت مىدهد . در بيان الهيات هيچ اختلافى در ميان آياتش\r\n","description":"","footnote":"","page_name":" 250 ","page_number":253},
  {"content":"\r\nنيست . و كسى را كه با قرآن همدم باشد از خدا منحرف نسازد . )\r\n\r\nدر آن هنگام كه بشر بتواند با قرآن ببيند و با قرآن سخن بگويد\r\nدر آن روز بشر خواهد توانست همهء زندگى خود را تجسيم كنندهء قانون بسازد ، و بعبارت ديگر در آن روز گفتار و كردار و نيّت و خوددارى و اقدامش در هر موقعيتى ، همه و همه تجلىگاه قوانين خواهد گشت و تدريجا به آن درجه خواهد رسيد كه اگر از گفتار و كردار . . . او قضيه اى بسازد و آن را به شكل كلى در آورند ، خود قانون خواهد بود . بعنوان نمونه : 1 . امانتى را كه گرفته است ، بدون كمترين خيانت به آن ، به صاحبش ردّ خواهد كرد . اين همان كردار است كه اگر قضيه اى آن را بعنوان منشأ بازگو كند ، همان قانون كلَّى الهى است كه مىفرمايد : * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها ) * [ النساء آيهء 58 
  ] ( خداوند بشما دستور مىدهد كه امانتها را به صاحبان آنها ادا كنيد ) 2 . كارى را كه فردى يا گروهى از جامعه براى او انجام داده‌اند و بطور كلى هر كار و كالائى كه از فرد يا گروهى از جامعه به دست بياورد ، ارزش آن را پايين نياورد ، در اين هنگام چنين عملى تبلورى از قانون * ( وَلا تَبْخَسُوا النَّاسَ أَشْياءَهُمْ ) * [ هود آيهء 85 و الاعراف آيهء 85 و الشعراء آيهء 183 
  ] مىباشد كه محتوايش با عظمتترين قضيهء سازنده و اصلاح كنندهء همهء شئون جامعه مىباشد .\r\n3 . خصومت شخصى باعث نمىشود كه انسان دست از عدالت بردارد . اين رفتار مجسم كنندهء اين دستور كلى است كه : * ( يا أَيُّهَا الَّذِينَ آمَنُوا كُونُوا قَوَّامِينَ لِلَّه شُهَداءَ بِالْقِسْطِ ) * [ المائدة آيهء 8 
  ] ( و عداوت قومى باعث نباشد كه شما به گناه وادار شويد و عدالت نورزيده عدالت بورزيد ) بشر در چنان روزى گفتار خود را با آيات قرآنى مستحكم خواهد ساخت را مبناى سخنش قرار خواهد داد ، لغو و ياوه نخواهد گفت ، دهانش با\r\n","description":"","footnote":"","page_name":" 251 ","page_number":254},
  {"content":"\r\nدروغ و سخنان زشت و فريبكارى آلوده نخواهد گشت . . .\r\n\r\nآيات قرآنى يكديگر را تفسير مىكنند\r\nبراى اثبات اين معنى ، دلائلى را مىتوانيم در نظر بگيريم : دليل يكم - آيات قرآن مجيد از مقام شامخ ربوبى نازل شده است ، و هر يك از اين آيات در بارهء هر موضوعى هم كه باشد نه تنها با هيچ يك از آيات ديگر اختلاف ندارد ( 1 )  بلكه بدانجهت كه هر يك از آنها بيان كنندهء جزئى از اجزاء مجموعهء واقعيت مربوط به خدا و جهان هستى در ارتباط با انسان آن چنان كه هستند و انسان « آن چنان كه كه بايد و شايد » مىباشد ، لذا هر يك از آنها مكمل بقيه آيات قرآنى است كه به پيامبر صلَّى اللَّه عليه و آله و سلم نازل شده است . و اگر در آيات قرآنى كمترين اختلاف و تناقضى وجود داشته باشد ، وحدت معانى و هدف مختل مىگردد . و شايستگى اعجاز را از دست مىدهد . و آنگهى اين قرآن از هنگامى كه نازل شده است مورد مطالعه و بررسى و تحقق مخالفانى از ناقدان سخن و متخصّصان ماهر در فنون محاورات و حقائق مربوط به خدا جهان هستى و انسان ، بوده است ، اگر اندك اختلافى يا تناقضى در آيات قرآنى مىديدند ، محال بود كه آن را اشاعه ندهند ، مخصوصا در موقع ظهور اسلام ، كفار و مشركين با تمام قوا براى از بين بردن اسلام صفآرايى كرده و در اين عرصهء مبارزه عقائد و مال و منال و اعتبار و تاريخ و نژاد و فرهنگ خود را از دست مىدادند ، با اين حال نتوانستند از عهدهء\r\n","description":"","footnote":" ( 1 ) همان گونه كه خداوند سبحان تذكر داده است : * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * ( النساء آيه 82 ) ( و اگر اين قرآن از خداوند نازل نشده بود ، اختلاف فراوانى در آن مىيافتند ) ","page_name":" 252 ","page_number":255},
  {"content":"\r\nاثبات اختلاف يا تناقض در آيات قرآن مجيد برآيند ، در حالى كه چنين كارى ( اثبات اختلاف و تناقض ) آنان را در همهء عرصه‌هاى رويارويى پيروز مىساخت و نياز به جنگ و كشتار و از دست دادن همهء شئون حياتى نبود .\r\nاين وحدت و انسجام قرآن در ارائهء واقعيات بسيار فراوان پيرامون الهيات و طبيعيات و موقعيت انسان در جهان هستى و احكام و دستورات و اخلاقيات و قصص [ براى اعتبار و آموزش اصول و قوانين حيات در مسير كمال 
  ] ايجاب مىكند كه هر يك از مجموعهء آيات مفسر و شاهد آيات ديگر بوده باشد . بعنوان مثال چهار آيهء آخر سورهء التكوير چنين است : * ( فَأَيْنَ تَذْهَبُونَ ، إِنْ هُوَ إِلَّا ذِكْرٌ لِلْعالَمِينَ لِمَنْ شاءَ مِنْكُمْ أَنْ يَسْتَقِيمَ . وَما تَشاؤُنَ إِلَّا أَنْ يَشاءَ الله رَبُّ الْعالَمِينَ ) * . ( پس بكجا مىرويد . اين قرآن نيست مگر ياد آورنده براى عالميان براى كسى از شما كه مىخواهد در صراط مستقيم دين حركت كند . و شما نمىتوانيد . [ چيزى را 
  ] بخواهيد مگر اين كه خداوند پرورندهء عالميان آن را بخواهد . ) اگر ما با قطع نظر از ساير آيات قرآنى مربوط به مشيت خداوندى ، آخر اين آيه را معنى كنيم ، محتواى آن جبر است و محال است خداوند سبحان انسانهاى مجبور را مسئول قرار بدهد . امّا با نظر به بعضى از آيات ديگر كه مورد مشيّت خداوندى را بيان مىنمايد ، جبر منتفى مىشود و احساس اختلاف يا تناقض آيهء مزبور با آيهء سوم از سورهء الانسان * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * ( ما انسان را به راه دين هدايت كرديم يا شكرگزار مىباشد [ و آن راه را مسير خود قرار مىدهد 
  ] و يا كفران مىورزد [ و از آن راه منحرف مىگردد . 
  ] كه دلالت به اختيار دارد بر طرف مىگردد ، بعضى از آيات مربوط به مورد مشيت الهى كه مفسر آيات تعلق مشيت خداوندى به كارهاى انسانى ، است چنين است : * ( إِنْ تَكْفُرُوا فَإِنَّ الله غَنِيٌّ عَنْكُمْ وَلا يَرْضى لِعِبادِه الْكُفْرَ ) * ( اگر كفر بورزيد [ خيانت به خود كرده‌ايد 
  ] زيرا خداوند از شما بىنياز است و خداوند به كفر ورزيدن بندگانش راضى نيست .\r\n) بنا بر اين آيهء شريفه و نظائر آن كه خداوند\r\n","description":"","footnote":"","page_name":" 253 ","page_number":256},
  {"content":"\r\nدر آن آيات از اضلال مردم خود را برى ، معرفى مىفرمايد [ مگر اين كه خود آنان ضلالت را انتخاب كنند 
  ] ، محال است مشيت خداوندى به كفر و ضلالت مردم متعلق شود . زيرا بديهى است كه مشيت فرع ، يا از نتايج رضايت به چيزى است ، وقتى كه در موردى رضاى خداوندى وجود داشته باشد ، حتما در آن مورد مشيت او نيز وجود ندارد . آيات متعدد ديگر مىفرمايد : اگر مشيت خداوندى علاقه مىگرفت همهء مردم را هدايت مىكرد پس مشيت خداوندى به هدايت مردم علاقه نگرفته است ، بلكه مقدمات هدايت را مانند ارسال رسل و انزال كتب و تعبيه ، عقل و قلب در درون بندگانش بوجود آورده است كه مردم با اختيار خود هدايت را انتخاب كنند . حال كه خداوند هدايت بندگانش را با مشيت اجبار كنندهء خود نخواسته است ، آيا ممكن است كه ضلالت آنان را با مشيت اجبارى خود بخواهد پس با نظر به مضامين مجموع آيات قرآنى مربوط به مشيت و رضا و ارادهء خداوندى از يك طرف ، و با توجه به آيات بسيار فراوانى كه از طرق مختلف مردم را داراى اختيار معرفى مىنمايد ، به اين نتيجه مىرسيم كه منظور از آن مشيت خداوندى كه متعلق به كارهاى اختيارى انسانها است ، مشيت قانونى است ، به اين معنى كه كسى كه با مقدمات اختيارى اقدام بيك كارى كند ، خداوند متعال همان مقدمات را مشمول قوانينى ساخته است كه مطابق مشيت او مىباشد . بعنوان مثال : اگر شما با مقدمات اختيارى رفتيد و مادهء محترقى را بدست آورديد و آن را روى جسمى كه قابل احتراق است انداختيد ، آن جسم قطعا خواهد سوخت ، زيرا سوختن جسم قابل احتراق با مادهء محترق قانونى است كه مشيت خداوندى به آن تعلق گرفته است . با اين ملاحظات كه از آيات قرآنى استفاده كرديم ، آيات آخر سورهء تكوير چنين تفسير مىشود : « اين قرآن مگر وسيلهء ذكر براى عالميان ، براى كسى از شما كه مىخواهد در راه مستقيم دين حركت كند .\r\nو اين خواستن شما بر مبناى مشيت خداوندى است ، يعنى مشيت الهى اين قانون را مقرر\r\n","description":"","footnote":"","page_name":" 254 ","page_number":257},
  {"content":"\r\nفرموده است كه هر كس بخواهد وارد عرضه مسابقه در خيرات شود و بخواهد در راه مستقيم قدم بردارد ، قانون الهى چنين است كه امور طبيعى و انسانى مربوط به آن شخص و نيتش ، مطابق مشيت الهى به نتيجه برسد .\r\n33 ، 38 - قد اصطلحتم على الغلّ فيما بينكم و نبت المرعى على دمنكم . و تصافيتم على حبّ الآمال . و تعاديتم في كسب الأموال . لقد استهام بكم الخبيث ، و تاه بكم الغرور ، و اللَّه المستعان على نفسى و أنفسكم ( كينه توزى را مبناى زندگى خود قرار داديد ، سبزه بر روى خاكهاى آلوده روييده در اظهار دوستى ، در محبت آرزوها ، به يكديگر صفا نشان داديد و در كسب اموال با يكديگر خصومت ورزيديد . شيطان پليد شما را فريب داد و غرور ، شما را گمراه ساخت .\r\nاز خدا در بارهء نفس خود و نفسهاى شما يارى مىطلبم . ) امير المؤمنين عليه السلام در چند جملهء فوق ، مطالب مهمى را بعنوان علل فساد مردم آن دوران بيان فرموده است :\r\n\r\nصورتهاى خندان و شكوفا با درونهاى عبوس و منقبض به يكديگر\r\n\r\nمطلب يكم\r\n- درون آن تبهكاران پر از كينه توزى به يكديگر ، ولى ظاهرشان محبت و دوستى و هماهنگى در زندگى امير المؤمنين عليه السلام در بارهء اين ظاهر و باطن متناقض چه تشبيه زيبا و رسا فرموده است : سبزهء با طراوت امّا روييده بر خاكهاى آلوده\r\n\r\nزان على فرمود نقل جاهلان\r\nبر مزايل همچو سبزه است اى فلان\r\nبر چنان سبزه هر آن كاو برنشست\r\nبر نجاست بيشكى بنشسته است\r\n\r\nعوامل خودخواهى و خودكامگى و سود پرستى و لذتگرايى ، درون آنان را با آتش كينه توزى شعله ور ساخته است . هر يك از آنان فقط خود را مىخواهند و با اين خواستن نابكارانه ديگران را طرد و نفى مىكنند و اين جريان بر مبناى همان قانون كلى خود طبيعى\r\n","description":"","footnote":"","page_name":" 255 ","page_number":258},
  {"content":"\r\nاست كه مىگويد : « من هدف و ديگران وسيله » و اين يك امر كاملا طبيعى است كه اگر اين اشخاص با هر انسان ديگر روياروى شوند كه او نيز مانند آنان معتقد به هدف بودن خويش است و همه چيز را براى خود مىخواهد ، اگر تضاد و پيكار ظاهرى هم ما بين آنان به وجود نيايد ، كينه توزيها به يكديگر ، درون آنان را اشغال خواهد نمود . اين جريان وقيح و جدا كنندهء انسان از برادرش انسان ، يك امر كاملا طبيعى و ساده است . زيرا هر آن گاه كه دو يا چند من با اعتقاد به هدف بودن خود روياروى هم قرار گرفتند جز تنفر و انزجار از همديگر نتيجه اى نخواهند گرفت . در اينجا بسيار مناسب است بيك نكتهء بسيار با اهميت اشاره كنيم و آن اين است كه علت خصومت و كينه توزى ما بين منهاى خود هدفى ، تنها تزاحم و تضاد بر سر مقام و مال دنيا و مطرح شدن در جامعه نيست ، بلكه اين علت تندتر و تلختر نيز وجود دارد كه هر يك از آن منها مىداند كه « من مقابل » او داراى چه بيمارى كثيف و متعفن و مهلك خود و ديگران مىباشد .\r\n\r\nمطلب دوم\r\n- سخنان و ديگر نمودهاى ظاهرى زندگى شما كه در موقع رويارويى ، خودتان را با آنها معرفى مىكنيد محبت به آرمانها است ولى در بارهء كسب مال و ثروت با يكديگر خصومت مىورزيد عبارت كلَّى اين درد زندگى اجتماعى ، چنين است : واى به حال - « جامعه اى كه مردم آن با عقائد آرمانى بسيار عالى سخن مىگويند ، ولى كردارشان جز خواسته‌هاى آنان چيز ديگرى نيست » حقيقتا واى به حال جامعه اى كه اگر مردم آن جامعه بخواهند سخن بگويند و يا چيزى بنويسد ، چنان داد سخن در حقائق عاليه و اصول انسانى و شايستگىها و بايستگىهاى حيات فردى و اجتماعى مىدهند كه اگر شنونده يا بينندهء اثر قلمى آنان ، زبان آنها را بفهمد ولى اطَّلاعى از كردارهاى عينى آنان نداشته باشد ، با خود خواهد گفت : اين جامعه\r\n","description":"","footnote":"","page_name":" 256 ","page_number":259},
  {"content":"\r\nهمان بهشت موعود الهى است كه آن مردم براى خود ايجاد كرده‌اند اينان هنگامى كه دهان باز مىكنند يا قلم روى كاغذ مىگذارند ، شنونده و يا خواننده خود را در مقابل يك فيلسوف كاملا مطلع و يك حكيم تمام عيار و يك انسان متقى و عارف كامل مشاهده مىكند . او گمان مىكند اين اشخاص همان ربّ النوعهاى انسانى هستند كه نه تنها به تاريخ انسانى معنى بخشيده‌اند ، بلكه درست همينها هستند كه حكمت خلقت جهان هستى را در روى زمين تجسم داده‌اند گاهى هم رسوايى ، سراغ اين نابكاران را مىگيرد :\r\n\r\nناصح دين گشته آن كافر وزير\r\nكرده او از مكر در لوزينه سير\r\nهر كه صاحب ذوق بود از گفت او\r\nلذتى مىديديد و تلخى جفت او\r\nنكته‌ها مىگفت او آميخته\r\nدر جلاب قند زهرى ريخته\r\nهان مشو مغرور زان گفت نكو\r\nز ان كه دارد صد بدى در زير او\r\nاو چو باشد زشت گفتش زشت دان\r\nهر چه گويد مرده آن را نيست جان\r\nگفت انسان پاره اى ز انسان بود\r\nپاره اى از نان يقين كه نان بود\r\nزان على فرمود نقل جاهلان\r\nبر مزايل همچو سبزه است اى فلان\r\nبر چنان سبزه هر آن كاو بر نشست\r\nبر نجاست بيشكى بنشسته است\r\nبايدش خود را بشستن از حدث\r\nتا نماز فرض او نبود عبث\r\nظاهرش مىگفت در ره چست شو\r\nو از اثر مىگفت جان را سست شو\r\nظاهر نقره گرا سپيد است و نو\r\nدست و جامه مىسيه گردد از او\r\nآتش از چه سرخ رويست از شرر\r\nتو ز فعل او سيه كارى نگر\r\nبرق اگر چه نور آيد در نظر\r\nليك هست از خاصيت دزد بصر\r\n\r\n","description":"","footnote":"","page_name":" 257 ","page_number":260},
  {"content":"\r\nگروهى از اين اشخاص هستند كه هيج توجهى بر تناقض در زندگى خود ندارند . ( 1 ) \r\nآنان به جهت اطلاع از مفاهيم و اصطلاحات زيبا و جالب و وسيع گمان مىكنند آن مفاهيم وسيع اصطلاحات زيبا و جالب اطلاع از گرديدن آنها مىدهند . مفاهيم بسيار عالى در بارهء آزادى مثلا مىگويد و مىبافد و تدريجا باور مىكند كه خود او از آزادى برخوردار شده است و آن آزادى حقيقى را دارد كه يك لحظه از آن ، از نظر ارزش مساوى يا بالاتر از همهء لذائذ زندگى است . وقتى كه در بارهء وجود صحبت مىدارد گوئى وجود و من او بر همهء هستى گسترده است در موقعى كه سخن از عدالت و حقائق مربوط به آن مىراند ، گوئى : او عادل نيست ، بلكه عين عدل است و او است تنها تحقق دهندهء عدل الهى در روى زمين در آن هنگام كه در فلسفه با يكى از مسائل علوم اظهار نظر مىكند ، گمان مىبرد واقعا همهء فلسفه‌ها و علوم از درونش مىتراود . ما براى توصيف اين نادانان كه قيافهء علم به خود گرفته‌اند ، سخنى جز اين نداريم كه -\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nبينوا ساده لوحان جوامع ، بينوا آن نونهالان باغ معرفت كه از رعد و برق دروغين اين نابكاران ، طمع سيراب شدن و برخوردارى از اشعهء خورشيد براى روييدن دارند\r\n\r\nمطلب سوم\r\n- امير المؤمنين عليه السلام مادهء كينه توزيها و خصومتها را در اين سخنان مباركشان كسب اموال فرموده‌اند ، مىتوان گفت : اختصاص دادن اموال در جملهء مورد تفسير ، به معناى مادهء انحصارى براى كينه توزيها نيست ، زيرا مقام و جاه و ديگر عوامل لذت گاهى خيلى شديدتر از مال و ثروت موجب انزجار و تخاصم و تنفر مىگردد و لذا\r\n","description":"","footnote":" ( 1 ) و نمىدانند كه :\r\n\r\nسعيكم شتّى تناقض اندريد\r\nروز مىدوزيد و شب مىدريد\r\n\r\n","page_name":" 258 ","page_number":261},
  {"content":"\r\nبايد گفت : ذكر اموال براى مثال بسيار شايع عامل خصومتها و تضادها مىباشد . و اگر دقتى در بارهء همهء عوامل كينه توزىها و تصادمها داشته باشيم ، خواهيم ديد ريشهء اصلى همهء آنها خودخواهى است كه اولين نتيجهء آن خود محورى و لازمهء آن خودكامگىها است سپس امير المؤمنين عليه السلام مىفرمايد : « شيطان پليد شما را فريب داده و غرور شما را گمراه ساخت » آرى ، اينست حقيقت جاودانى : در آن هنگام كه شخصيّت كمال جوى آدمى از مسير اصلىاش كه جادهء تزكيه و تقويت بعد الهى آن است ، منحرف گردد ، غرايز حيوانى او ، دست و پاى او را بسته تحويل شيطان كه دشمن ديرينهء فرزندان آدم عليه السلام است ، مىدهد . فريب خوردن از شيطان و غرايز حيوانى ، نه تنها انسان را با ديگران به خصومت وا مىدارد ، بلكه تا ساليان متمادى به بيمارى تضاد درونى مبتلا مىسازد . مبتلا به اين بيمارى اگر با تحمّل مشقتهاى خودسازى توانست آن را معالجه كند ، خود را اصلاح نموده است و در حقيقت خود را بازسازى كرده است . و در غير اين صورت ، خصومت با خويشتن تا مرحلهء « از خود بيگانگى » او را ساقط خواهد كرد .\r\n","description":"","footnote":"","page_name":" 259 ","page_number":262},
  {"content":"\r\n\r\n134 متن خطبهء صد و سى و چهارم\r\n\r\n134 - و قد شاوره عمر بن خطاب في الخروج إلى غزو الروم\r\nو قد توكَّل اللَّه لأهل هذا الدّين بإعزاز الحوزة ، و ستر العورة . و الَّذى نصرهم ، و هم قليل لا ينتصرون ، و منعهم و هم قليل لا يمتنعون ، حىّ لا يموت إنّك متى تسر إلى هذا العدوّ بنفسك ، فتلقهم فتنكب ، لا تكن للمسلمين كانفة دون أقصى بلادهم . ليس بعدك مرجع يرجعون إليه ، فأبعث إليهم رجلا محربا ، و احفز معه أهل البلاء و النّصيحة ، فإن أظهر اللَّه فذاك ما تحبّ ، و إن تكن الأخرى ، كنت ردأ للنّاس و مثابة للمسلمين .\r\n\r\nترجمهء خطبهء صد و سى و چهارم\r\nو از سخنان حضرت است و آن را در موقعى فرموده است كه عمر بن الخطاب براى رفتن به جنگ روم با آن حضرت مشورت نمودخداوند متعال به عهده گرفته است كه اهل اين دين را با تقويت جامعه و حفظ احترام آنان حمايت نمايدخداوندى كه مسلمين را يارى فرمود ، در حالى كه آنان اندك بودند و كسى به يارى آنان برنمىخاستو از آنان دفاع فرمود در حالى كه از هيچ طرفى مورد دفاع نبودند . همان خداوند زنده است و هرگز نمىميردهر گاه خود بسوى دشمن حركت كنى و روياروى خصم قرار گرفته و شكست بخورى ، براى مسلمانان پناهى در هيچ جائى از شهرهايشان نخواهد ماندو بعد از تو مرجعى براى آنان نيست كه به او رجوع كنندپس مردى دلاور به طرف دشمن بفرستو كسانى را بهمراه او بسيج كن كه آزمايش شده و سختىها ديده و خيرخواه باشنداگر خداوند ترا بر دشمن پيروز ساخت ، اين مقصود تستو اگر به اين مقصود نرسيدى ، باز تكيه گاه و\r\n","description":"","footnote":"","page_name":" 260 ","page_number":263},
  {"content":"\r\nپناهگاه مسلمين خواهى بود .\r\n\r\nتفسير عمومى خطبهء صد و سى و چهارم\r\n2 - و قد توكَّل اللَّه لأهل هذا الدّين بإعزاز الحوزة . . . ( 1 ) \r\n\r\nهمان خدائى كه مسلمانان را بدون سپاه فراوان و بدون كمترين تجهيزات پيروز فرمود ، زنده و ابدى است ، تو مطابق تكليف خود عمل كن\r\nبار ديگر عظمت روحى امير المؤمنين عليه السلام در اين مشورت آشكار مىگردد ، اگر اين وارسته از همهء آلودگىها و اين آراسته با همهء فضائل انسانى ، كمترين هوى و هوس و خودخواهى در درون داشت ، و اگر اين تجلىگاه جمال و جلال الهى ، مىخواست از سياست ماكياولى براى بدست آوردن جاه و مقام ، استفاده كند ، دست به اغوا و فريبكارى مىزد و عمر بن خطاب را از مركز ثقل سياست دور مىداشت و آن گاه براى پيش برد اميال سياسى معمولى خود اقداماتى مىكرد ، ولى حقيقت و تاريخ شهادت مىدهد كه او على بن ابي طالب بود و تا آخرين لحظات زندگى خود در اين دنيا هم على بن ابي طالب ماند تا به ديدار خداوندى نائل آمد . دقت كنيد ، ببينيد على عليه السلام با چه استدلال محكمى و با چه اخلاصى عمر را ارشاد فرمود كه تو براى جنگ بسوى دشمن حركت مكن ، خداوند متعال با اين چاره جوئىها و با توسل به اين گونه فعاليت نبود كه مسلمانان را پيروز فرمود ، زيرا هنگامى كه خداوند عز و جلّ اخلاص و تكاپو و عظمت روحى و گذشت مسلمانان\r\n","description":"","footnote":" ( 1 ) بدانجهت كه محتواى سخنان امير المؤمنين عليه السلام ، در نهايت وضوح بود ، لذا نيازى به تفسير همهء جملات ديده نشد . ","page_name":" 261 ","page_number":264},
  {"content":"\r\nرا ديد ، آنان را با كمى افراد و با ناچيزى وسائل و تجهيزات بر همهء دشمنان پيروز ساخت . نكتهء ديگرى كه در اينجا بايد در نظر گرفت ، اينست كه نظر امير المؤمنين عليه السلام در اين مشورت با كمال روشنايى اثبات مىكند كه او مسائل سياسى جامعه و چگونگى مديريت آن را در حدّ اعلا مىدانست ، همان گونه كه خود آن بزرگوار هم در مواردى آن را تذكر داده است . و اين كه بعضى از ناآگاهان يا غرض ورزان مىگفتند : على بن ابي طالب عليه السلام سياستمدار نبوده است ، افتراء به آن حضرت و خيانت بر تاريخ نموده‌اند . آرى همان گونه كه بارها گفته‌ايم : امير المؤمنين از همهء انواع سياست اطلاع ولى آن نوع روش سياسى كه تجويز مىكند همهء حقائق مذهبى و اخلاقى و اصول انسانى براى وصول به قدرت ، زير پا گذاشته شود ، نه تنها آن بزرگوار مرتكب آن سياست نمىگشت ، بلكه آن را مفسد بشر و بشريت دانسته و براى ريشه كن كردن آن ، مبارزه‌ها فرموده است . در اينجا مطلبى را متذكر مىشويم كه از نظر كلامى با اهميت مىباشد : - ابن سينا در بحث خلافت مىگويد : « اصل اساسى در زمامدارى برترى در تعقل و حسن مديريت است . پس هر كس كه در ديگر صفات ممتاز متوسط باشد و در دو صفت مزبور مقدم بر ديگران بوده و از آن صفات ممتاز به كلى بيگانه نباشد و به اضداد آن صفات متصف نباشد او شايسته تر است براى خلافت از كسانى كه در صفات ممتاز غير از دو صفت فوق ( تعقل و حسن مديريت ) بر او تقدم داشته باشند پس لازم است كه اعلم آنان با اعقل آنان شركت نموده و او را يارى نمايد و لازم است اعقل آنان كمك و يارى اعلم را بپذيرد و به او رجوع كند . همان گونه كه عمر و على انجام دادند . » ( 1 )  مورد مشورت عمر با على عليه السلام يك مسئلهء سياسى بود و نظرى كه آن حضرت اظهار فرمودند ، نيز\r\n","description":"","footnote":" ( 1 ) الشفاء ابن سينا - المقالة العاشرة الفصل الخامس ص 452 طبعة القاهرة - مصر . ","page_name":" 262 ","page_number":265},
  {"content":"\r\nيك نظر سياسى بود . امثال اين گونه موارد مىتواند موجب تجديد نظر در سخن ابن سينا و امثال وى در اين گونه مسائل بوده باشد . به اضافهء اين كه ابن سينا در يكى از آثارش در مورد تقديم معقول بر محسوس چنين گفته است : « و براى اين بود كه شريفترين انسان و عزيزترين انبياء و خاتم رسولان صلى اللَّه عليه و آله و سلم چنين گفت با مركز حكمت و خزانهء عقل امير المؤمنين عليه السلام : كه يا علىّ إذا رأيت النّاس يتقرّبون إلى خالقهم بأنواع البرّ تقرّب أنت إليه بأنواع العقل تسبقهم\r\nو اين چنين خطاب را جز چنو بزرگى راست نيامدى كه او در ميان خلق چنان بود كه معقول در ميان محسوس « لاجرم چون با ديدهء بصيرت عقل مدرك اسرار گشت ، همهء حقائق را دريافت و ديدن حكم داد و براى اين بود كه گفت : لو كشف الغطاء ما ازددت يقينا\r\n( اگر پرده برداشته شود ، بر يقين من افزوده نگردد ) هيچ دولت آدمى را زيادت از ادراك معقول نيست ، بهشتى كه بحقيقت آراسته باشد بر انواع نعيم و زنجبيل و سلسبيل ، ادراك معقول است و دوزخ با عقاب و اغلال متابعت اشغال جسمانى است كه مردم در بند هوى افتند و در جحيم خيال بمانند . » ( 1 ) \r\n","description":"","footnote":" ( 1 ) معراج نامه ابن سينا ص 22 و 23 . ","page_name":" 263 ","page_number":266},
  {"content":"\r\n\r\n135 متن خطبهء صد و سى و پنجم\r\n\r\n135 - و قد وقعت مشاجرة بينه و بين عثمان فقال المغيرة بن الأخنس لعثمان : أنا أكفيكه ، فقال على عليه السلام للمغيرة :\r\nيا بن اللَّعين الأبتر ، و الشّجرة الَّتى لا أصل لها و لا فرع ، أنت تكفينى فو اللَّه ما أعزّ اللَّه من أنت ناصره ، و لا قام من أنت منهضه . اخرج عنّا أبعد اللَّه نواك ، ثمّ ابلغ جهدك ، فلا أبقى اللَّه عليك إن أبقيت\r\n\r\nترجمهء خطبهء صد و سى و پنجم\r\n( و از سخنان آن حضرت است ، اين سخن را موقعى فرمود كه ميان او و عثمان مشاجره اى شد ، مغيرة بن الاخنس به عثمان گفت : من او را كفايت مىكنم ) من از عهدهء على [ ع 
  ] برمىآيم ، آن حضرت فرمود : اى پسر لعين بىاصل و بريده و اى درختى كه نه ريشه اى دارد و نه شاخه اى تو در حمايت از عثمان از عهدهء من برمىآيى سوگند به خدا ، خداوند ، عزيز نكرده است كسى را كه تو ياورش باشى و بر پاى نمىايستد كسى كه تو او را بر پاى بدارى از ميان ما بيرون شو ، خداوند فاصلهء ميان ما و ترا دور فرمايد [ خير را از تو سلب كند 
  ] سپس [ براى مقاصد خود 
  ] از هيچ كوششى دريغ مدار ، خداوند خير و عنايتش را از تو بگيرد ، اگر زنده بمانى\r\n\r\nمغيرة بن الاخنس كيست\r\nبنا بگفتهء ابن ابى الحديد : « نام پدران مغيرة بن الاخنس از اين قرار است : شريق بن عمرو بن وهب بن علاج بن ابى سلمة الثقفى هم پيمان بنى زهرة . علت اين كه امير المؤمنين عليه السلام به\r\n","description":"","footnote":"","page_name":" 264 ","page_number":267},
  {"content":"\r\nمغيره با كلمهء « اى فرزند ملعون » خطاب فرمود ، براى اينست كه اخنس بن شريق از بزرگان منافقان بود و همهء علماء حديث او را جزء گروه « المولفة قلوبهم » ثبت كرده‌اند ( آن عده از منافقان كه در روز « فتح » با زبان اعتراف به اسلام نمودند نه با دلهايشان ) و خداوند در آيهء قرآنى آنان را « المولفة قلوبهم » فرموده است ، يعنى كسانى كه دلهاى آنان با عواطف و مراحم همزيستى در اسلام تاليف شده است . و رسول خدا صلى اللَّه عليه و آله و سلم از غنائم جنگ حنين صد شتر به او داد تا قلبش را تأليف نمايد [ زيرا از بين بردن اين گونه اشخاص بصلاح مسلمانان نبود مانند ابو سفيان . 
  ] و اخنس را فرزندى بود بنام ابو الحكم بن الاخنس ، امير المؤمنين در جنگ احد او را كه كافر بود كشته بود و اين ابو الحكم برادر همين مغيره بود . كينه اى در قلب مغيره در بارهء امير المؤمنين عليه السلام بود ، مربوط به همين قضيه است . و اين كه فرمود : « اى فرزند ابتر » يعنى بريده و كسى كه نسلش قطع شده باشد ، براى اينست كه كسى كه نسل بعدى او گمراه و خبيث بوده باشد ، او مانند ابتر بلكه بدتر از آن است . در بعضى از نسخ نهج البلاغه چنين است : « و لا أقام من أنت منهضه » « و بر پا نخواهد ايستاد كسى كه تو او را بر پاى بدارى » ( 1 )  . . . روايت شده است كه آن حضرت فرمود : « اگر عروة بن مسعود ثقفى نبود ، لعنت بر خاندان ثقيف مىكردم و حسن بصرى روايت كرده است كه رسول خدا صلى اللَّه عليه و آله و سلم سه خاندان را لعنت فرموده است ، دو خاندان از مكَّه ( بنو اميه و بنو المغيره ) و يك خاندان از طائف ( ثقيف ) را و در خبرى مشهور آمده است كه وقتى نام ثقيف برده شد ، پيامبر اكرم فرمود : قبيلهء بدى است ، از اين قبيله يك كذاب ( مختار ) [ در بارهء اين موضوع بايد تحقيق شود 
  ] و يك هلاك كننده ( جلاد ) يعنى حجاج بن يوسف ثقفى بيرون مىآيد .\r\nو بدان كه اين سخن امير المؤمنين\r\n","description":"","footnote":" ( 1 ) شرح نهج البلاغه - ابن ابى الحديد ج 8 ص 301 شرح خطبه 135 . ","page_name":" 265 ","page_number":268},
  {"content":"\r\nعليه السلام در بارهء مغيرة بن اخنس در نزد عثمان نبوده است ، بلكه داستان چنين است كه « عوانه از إسماعيل بن ابى خالد از شعبى » روايت مىكند : هنگامى كه شكايت عثمان از على عليه السلام زياد شد تا آنجا كه از اصحاب پيامبر اكرم ( ص ) هر كسى كه به او وارد مىشد ، از على ( عليه السلام ) به او شكايت مىكرد . زيد بن ثابت انصارى كه از پيروان و خاصان عثمان بود به او گفت : « آيا نروم بسوى على ( ع ) تا او را از ناراحتى تو در بارهء او مطلع بسازم عثمان گفت : برو . زيد بن ثابت با مغيرة بن الخنيس بن شريق با وابستگان او [ مادرش عمهء عثمان بود 
  ] در قبيلهء بنى زهره و جمعى نزد على عليه السلام آمدند . زيد خدا را حمد و ثنا گفت ، سپس گفت : خداوند براى تو گذشتگان صالح در اسلام قرار داد و موقعيت ترا با رسول خود همان گونه قرار داد كه تو داراى آن هستى . تو براى همهء خير شايسته اى . و امير المؤمنين عثمان پسر عموى تست و او زمامدار اين امت است . او دو حق بر عهدهء تو دارد : اول - حق زمامدارى . دوم - حق خويشاوندى . عثمان در بارهء تو بما شكايت كرد كه على [ ع 
  ] به من اعتراض مىكند و موقعيت مرا ردّ مىكند و ما نزد تو آمديم براى خير خواهى و به جهت كراهت از اين كه ميان تو و پسر عموى تو وقايعى بوجود بيايد كه ما آنها را براى تو و او نمىخواهيم . مىگويد : على عليه السلام حمد و ثناى خداوندى را بجاى آورد و به رسول خدا صلوات فرستاد ، سپس فرمود : اما بعد ، سوگند به خدا ، من نه اعتراض به او را دوست مىدارم و نه وضع او را رد مىكنم ، مگر اين كه از حق الهى امتناع بورزد و براى من ممكن نيست در بارهء او بگويم ، مگر حقيقت را و سوگند به خدا در بارهء او خوددارى خواهم كرد مادامى كه خوددارى امكان پذير بوده باشد . مغيرة بن اخنس مردى وقيح و از پيروان عثمان و مخلصين او بود ، چنين گفت : سوگند به خدا ، بايد در بارهء عثمان خوددارى كنى ، و در غير اين صورت به خوددارى وادار خواهى گشت ، زيرا قدرت او بر تو بيش از قدرت تو بر او است و جز اين نيست كه عثمان\r\n","description":"","footnote":"","page_name":" 266 ","page_number":269},
  {"content":"\r\nاين جمع را از روى احترام به تو فرستاده است تا بوسيلهء آنان دليل بر عليه تو داشته باشد .\r\nپس امير المؤمنين عليه السلام فرمود : يا ابن اللعين الابتر . . . زيد بن ثابت گفت : « سوگند به خدا ، ما نزد تو نيامديم براى اين كه شهود عليه تو باشيم و نه براى اين كه آمدن ما حجتى باشد ، بلكه كوشش ما در ميان شما ( تو و عثمان ) طلب پاداش از خدا است در نتيجهء اصلاح ما بين و ايجاد اتفاق كلمهء شما . سپس زيد به على [ ع 
  ] و عثمان دعا كرد و برخاست و آن جمع نيز با او برخاستند و رفتند » ( 1 ) \r\n","description":"","footnote":" ( 1 ) ماخذ مزبور ص 301 تا 303 . ","page_name":" 267 ","page_number":270},
  {"content":"\r\n\r\n136 متن خطبهء صد و سى و ششم\r\n\r\n136 - في أمر البيعة\r\nلم تكن بيعتكم إيّاى فلتة ، و ليس أمرى و أمركم واحدا . إنّى أريدكم للَّه و أنتم تريدوننى لأنفسكم .\r\nأيّها النّاس ، أعينونى على أنفسكم ، و ايم اللَّه لأنصفنّ المظلوم من ظالمه ، و لأقودنّ الظَّالم بخزامته ، حتّى أورده منهل الحقّ و إن كان كارها .\r\n\r\nترجمهء خطبهء صد و سى و ششم\r\nو از سخنان آن حضرت است در امر بيعت ( بيعت شما با من يك حادثهء ناگهانى نبودو كار و تلاش و هدف من در حيات غير از كار و خواسته‌هاى شما استزيرا من شما را براى خدا مىخواهم ، شما مرا براى خودتان مىخواهيد .\r\nاى مردم ، مرا براى اصلاح نفوس خودتان يارى كنيدو سوگند به خدا داد مظلوم را از ظالمش مىستانم و افسار ستمكارش را مىگيرم و او را تا چشمه سار حق مىكشانم اگر چه او نخواهد . )\r\n\r\n2 - لم تكن بيعتكم إيّاى فلتة ( بيعت شما با من يك حادثهء ناگهانى نبود )\r\n\r\nبيعت شما با من يك پديدهء ناگهانى نبوده و با كمال اختيار و تدبير و بدون كوچكترين اجبار بوده است\r\nابن ابى الحديد شارح مشهور نهج البلاغه مىگويد : « امير المؤمنين عليه السلام در اين سخن به\r\n","description":"","footnote":"","page_name":" 268 ","page_number":271},
  {"content":"\r\nبيعت ابو بكر اعتراض مىنمايد و ما در معناى اين سخن كه « كانت بيعة أبى بكر فلتة وقى اللَّه شرّها » كه عمر آن را گفته است ، كلامى داريم كه در گذشته مطرح كرده‌ايم » ( 1 )  اين جمله كه عمر در بارهء داستان بيعت به ابو بكر گفته است ، احتياج به توضيح و تحليل بيشترى دارد ، زيرا از يك طرف بعضى از مدافعين مىگويند : ابو بكر به جهت شايستگى و علل منطقى مورد بيعت قرار گرفته است ، زيرا اگر چنين نبود ، مورد اعتراض مهاجرين و انصار و همهء مسلمانان قرار مىگرفت . در مقابل اين گروه كسانى هستند كه مىگويند : اصل جريان نه مطابق نظر آن مدافعين بوده است و نه فلته ( حادثهء ناگهانى ) ، بلكه بعضى از صحابه پيش از وفات پيامبر اكرم صلى اللَّه عليه و آله و سلم اين جريان را تدبير و تثبيت كرده بودند . و بهر حال ، با نظر به اين گونه تناقضات در تفسير جريان فوق ، لازم است صاحبنظران مخلص و متقى و مطلع از قضاياى صدر اسلام اين جريان را با كمال دقت و تحمل و صرف وقت لازم و كافى مورد تحليل قرار داده و واقعيت را تبيين نمايند .\r\n3 ، 4 - و ليس أمرى و أمركم واحدا ، إنّى أريدكم للَّه و أنتم تريدوننى لأنفسكم ( كار و تلاش و هدف من در حيات ، غير از كار و خواسته‌هاى شما است ، زيرا من شما را براى خدا مىخواهم ، شما مرا براى خودتان )\r\n\r\nمن شما را براى قرار دادن در جاذبهء كمال الهى مىخواهم ، شما مرا براى اشباع هوى و هوسهاى خود مىخواهيد ) *\r\n\r\nعاشق به جهان در طلب جانان است\r\nمعشوق برون ز حيّز امكان است\r\nنايد به مكان آن نرود اين ز مكان\r\nاينست كه درد عشق بىدرمان است\r\n\r\n","description":"","footnote":" ( 1 ) شرح نهج البلاغه - ابن ابى الحديد ج 9 ص 136 . ","page_name":" 269 ","page_number":272},
  {"content":"\r\nدر تفسير فرمان مبارك امير المؤمنين عليه السلام به مالك اشتر براى ادارهء جامعهء مصر ، بحثى تحت اين عنوان داشتيم كه « عاليترين رابطه ميان زمامدار و مردم جامعه ، رابطهء شخصيت رشد يافتهء يك انسان است با اجزاء و نيروها و فعاليتهاى وجودى او » [ ص 395 
  ] با توجه به اين رابطه ، بديهى است كه شخصيت رشد يافتهء يك انسان ، همواره در صدد صعود تكاملى است و اجزاء و نيروها و فعاليتهاى مادى او بمقتضاى طبيعت مادى كه دارند ، همواره در صدد تنزل و غلطيدن در علفزار ماديات مىباشند -\r\n\r\nخواجه مىگريد كه ماند از قافله\r\nخنده‌ها دارد از اين ماندن خرش\r\n\r\n\r\nبرگشاده روح بالا بالها\r\nتن زده اندر زمين چنگالها\r\n\r\nمولوى\r\nاين است قانون شخصيت كمالجوى آدمى كه رو به بالا دارد ، و قانون اجزاء و شئون طبيعى او كه رو به پايين دارد . اينست داستان يك مرد كمال يافته در جامعه اى كه افراد آن ، نمىخواهند سر به بالا نموده و رو به گرديدنهاى تكاملى حركت كنند . چنين شخصيتى در حقيقت مىخواهد دو مجموعهء مادى سنگين را تصفيه و تزكيه نموده و آن دو را براى پروازهاى تكاملى به حركت در آورد : مجموعهء يكم - اجزاء و نيروهاى مادى وجود خود اوست كه بايد بقدرى شفاف و تصفيه شده باشند كه مانع پرواز تكاملى شخصيت نباشند .\r\nمجموعهء دوم - افراد جامعه اى هستند كه آن شخصيت رشد يافته مديريت تكاملى آن را به عهده گرفته است . و بايد به اين نكته هم توجه داشت كه چنين نيست كه اگر شخصيت بزرگ توانسته باشد اجزاء و نيروهاى مادى خود را تسليم خويشتن نموده و از مزاحمت و مانع بودن آنها جلوگيرى به عمل بياورد ، حتما بايد افراد جامعه اى را كه مديريت آن را به عهده گرفته است ، مانند اجزاء و نيروهاى شخصى خود تسليم حركت تكاملى نمايد ،\r\n","description":"","footnote":"","page_name":" 270 ","page_number":273},
  {"content":"\r\nزيرا تاريخ طولانى بشرى شواهد بسيار فراوان به ما ارائه مىكند كه انبياء و اولياء و حكماء راستين و مصلحان بسيار فراوان بوده‌اند ، كه از نظر رشد و اعتلاى روحى در حدّ اعلا بوده‌اند ، ولى نتوانسته‌اند آن مردى را كه مديريت « حيات معقول » آنان را به عهده گرفته بودند ، آمادهء پروازهاى تكاملى نمايند .\r\nامّا معناى اين كه من شما را براى خدا مىخواهم ، چنين است كه همهء تفكرات و هدفگيرىهاى و تكاپوى دائمى و گذشتهايى كه انجام مىدهم و همهء گفتارهاى من در بارهء شما مردم جامعه از روى احساس تكليف برين است ، همان گونه كه شخصيت رشد يافتهء يك انسان همهء فعاليتهاى مديريت خود را براى معتدل ساختن و اصلاح همهء اجزاء و قوا و سطوح موجوديت طبيعى خود را براى شركت در ايجاد و استمرار « حيات معقول » متمركز مىسازد . البته ما بين قوا و اجزاء و سطوح موجوديت طبيعى يك انسان در ارتباط با شخصيت سالم و رشد يافته از يك طرف و يك زمامدار داراى كمال شخصيت از طرف ديگر ، تفاوت مهمى وجود دارد و آن اينست كه اجزاء و قوا و سطوح موجوديت طبيعى يك انسان داراى هويت مستقل و هدف عليحده در برابر شخصيت و اهداف عاليهء آن در « حيات معقول » نيست ، در صورتى كه هر يك از افراد و گروه‌هاى يك جامعه ، داراى هويت مستقل و عليحده و هدفگيرى مربوط به وجود خويشتن دارد ، نهايت امر ، آن شخصيت رشد يافته اى كه مديريت آنان را به عهده گرفته است ، آنان را مانند اجزاء و قواى خويشتن تلقى مىنمايد . اينست خواستهء يك زمامدار الهى از مردم قلمرو و حكومتش . امّا مردم ، مردم با اكثريت قريب به اتّفاق ، چيز ديگرى از زمامدار مىخواهند . آنان با كمال صراحت مىخواهند زمامدار همهء قدرتهاى طبيعى و قراردادى و همهء امتيازاتى را كه دارا است ، در راه آماده ساختن عوامل و وسائل هوى و هوس و شهوات و تمنيات و خواسته‌هاى حيات طبيعى [ نه فقط\r\n","description":"","footnote":"","page_name":" 271 ","page_number":274},
  {"content":"\r\nضرورتهاى 
  ] آنها مستهلك بنسازد . هر ثروتى و هر مقامى و هر آنچه را كه براى زندگى طبيعى محض و تجملات آنها كمك مىكند ، زمامدار تهيه نمايد ، اگر چه ديگر افراد و گروه‌هاى قلمرو زمامدارى آن حاكم در نهايت ذلت و بيچارگى زندگى كنند . آنان سرخى گونه‌هاى خود را مىخواهند و كارى با زردى روى ديگران كه بايد براى سرخ كردن گونه‌هاى آنان تحمل نمايند ، ندارند و نمىدانند يا اعتنائى به اين ندارند كه -\r\n\r\nده تن از تو زرد روى و بينوا خسبه همى\r\nتا به گلگون مىتو روى خويش را گلگون كنى\r\n\r\nناصر خسرو قباديانى\r\nو همچنين ، آن دون صفتان نمىدانند يا اعتنائى به آن خسارت ابدى ندارند كه لذت پرستىها و خودكامگىها بوجود خواهد آورد . براستى ، اين تبهكاران كه به فكر خويشتن نيستند چگونه مىتوانند به فكر ديگران باشند\r\n5 - أيّها النّاس ، أعينونى على أنفسكم ( اى مردم ، مرا براى اصلاح خود يارى نماييد )\r\n\r\nاى مردم ، بياييد مرا براى اصلاح خودتان يارى كنيد\r\nخداوندا ، پروردگارا ، داورا ، دادگرا ، روزى فرا خواهد رسيد كه اين موجودات كه نام خود را انسان نهاده و ادّعاى ترقى و اعتلايشان ، بر فراز كيهان سترگ طنين انداخته است ، و هنوز براى تشخيص دردهاى اساسى خود و درمان آنها حتى كوچكترين گام اختيارى برنداشته‌اند به خود بيايند درست است كه همواره قدرتمندان خودكامه نه تنها براى شناخت درد ، و درمان و علاج دردهاى مردم گامى برنداشته‌اند ، بلكه نتيجهء يكه تازيهاى آنان در عرصهء حيات انسانها ، افزودن به دردها و جلوگيرى از معالجات طبيبان انسانى\r\n","description":"","footnote":"","page_name":" 272 ","page_number":275},
  {"content":"\r\nبوده است . با اين حال ، در طول گذرگاه تاريخ ، انسانهاى تكامل يافته اى را مىبينيم كه با كمال خلوص و صفا و با كمال اطلاع از دردهاى بشرى و از درمان آنها ، همهء موجوديت خود را وقف بهبود و اصلاح حال انسانها نموده و گذشت و فداكارىهاى فوق تصور در اين عرصهء مجاهدت از خود بروز داده‌اند . باتفاق همهء تاريخ نويسان و تحليلگران تاريخ و صاحبنظران تشريح و تحقيق واقعيات صدر اسلام تا پايان حيات امير المؤمنين على بن ابي طالب عليه السلام ، اين شخصيت الهى در رديف اوّل آن انسانهاى كمال يافته بوده است ، بلكه با يك دقت نظر لازم و كافى ، به اين نتيجه مىرسيم كه اولين شخصيت پس از پيامبر عظيم الشأن اسلام ، همين علىّ بن ابي طالب عليه السلام بوده است كه لحظه اى از فداكارى و روشنگرى انسانها و بيان دردها و درمان آنها و تكاپوى عملى در مسير ايجاد « حيات معقول » فروگذارى نكرده است . مخصوصا اگر اين حقيقت را در نظر بگيريم كه اين بزرگمرد تاريخ هيچ گونه توقع و طمع مادى و ارزشهاى اعتبارى از جامعه نداشته است . بعبارت ديگر بدون اين كه نيرو و سعادت خود را از جامعه بگيرد ، در راه سعادتمند ساختن جامعه نهايت تلاش را مبذول نموده است . حال ، دقت كنيد كه در جملات بالا چگونه از مردم استمداد مىكند و هدفش از اين استمداد چيست آن بزرگ بزرگان با كمال خلوص و صفا و باصطلاح از اعماق قلب با ايمانش ، از مردم كمك مىطلبد ، نه با كلمات فريبنده اى كه براى تثبيت موقعيت خود در جامعه سخن پردازى مىنمايد . حال ببينيم چه چيزى را مورد استمداد نموده است آيا از مردم مىخواهد او را براى تصدى مقام كمك كنند كه چند صباحى در اين دنيا از لذت جاه و مقام و قدرتمندى برخوردار گردد نه سوگند به خدا ، او همان انسان است كه بارها قولا و عملا اثبات فرمود كه طالب جاه و مقام نيست و تصريح فرمود كه ارزش زمامدارى براى او از ارزش بند يك كفش وصله خورده بالاتر نيست ، و هم اين\r\n","description":"","footnote":"","page_name":" 273 ","page_number":276},
  {"content":"\r\nانسان وارسته از ماده و مقام بود كه فرمود : أما و الَّذى فلق الحّبة و برأ النّسمة لو لا حضور الحاضر و قيام الحجّة بوجود النّاصر ، و ما أخذ اللَّه على العلماء أن لا يقارّوا على كظَّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندى من عفطة عنز\r\n[ خطبهء 3 
  ] ( سوگند به خدايى كه دانه را شكافت و روح را آفريد ، اگر گروهى براى يارى من آماده نبودند و حجت خداوندى با وجود ياران براى من تمام نمىگشت و نبود پيمان الهى با دانايان در بارهء عدم تحمل پرخورى ستمكاران و گرسنگى ستمديدگان ، مهار اين زمامدارى را بدوشش مىانداختم و انجام آن را مانند آغازش با پيالهء بىاعتنائى سيراب مىكردم ، در آن هنگام مىفهميديد كه اين دنياى شما در نزد من ناچيزتر است از اخلاط دماغ يك بز . ) و فرمود : و اللَّه لو أعطيت الأقاليم السّبعة بما تحت أفلاكها على أن أعصى اللَّه في نملة أسلبها جلب شعيرة ما فعلت ، و إنّ دنياكم عندى لأهون من ورقة في فم جرادة تقضمها ، ما لعلىّ و لنعيم يفنى و لذّة لا تبقى ، نعوذ باللَّه من سبات العقل و قبح الزّلل\r\n[ خطبهء 224 
  ] ( سوگند به خدا ، اگر همهء اقاليم هفتگانه ( زمين را ) با آنچه در اين كيهان بزرگ است به من داده شود كه خدا را با كشيدن پوست جوى از دهان مورچه اى معصيت نمايم ، نخواهم كرد ، و اين دنياى شما در نزد من ناچيزتر است از آن برگ [ ناچيز 
  ] كه ملخى آن را در دهانش مىجود و مىخورد . على را با نعمتهاى دنيا كه رو به فنا است و با لذائذى كه رو به زوال است ، چكار پناه مىبريم به خدا از خفتن عقل و زشتى لغزشها ) .\r\nبنا بر اين ، همهء تلاشها و تكاپوها و مشقتها و شكنجه‌ها كه امير المؤمنين عليه السلام تحمل فرموده است ، براى به فعليت رساندن استعدادها و سرمايه‌هاى عالى وجود انسان بود كه خداوند در درون آنان به وديعت نهاده است . او با كمال صراحت از پروردگار خود شنيد كه فرموده است : * ( وَمَنْ أَحْياها فَكَأَنَّما أَحْيَا النَّاسَ جَمِيعاً ) * [ المائده آيه 32 
  ] ( و هر\r\n","description":"","footnote":"","page_name":" 274 ","page_number":277},
  {"content":"\r\nكس يك نفس انسانى را احياء كند ، چنان است كه همهء انسانها را احياء نموده است . ) او از پيامبر اعظم صلى اللَّه عليه و آله و سلم شنيده بود كه : يا علىّ لئن هدى اللَّه بك رجلا خير ممّا طلعت الشّمس عليه و غرب\r\n( اى على ، اگر خداوند بوسيلهء تو مردى را هدايت كند بهتر از همهء آن چيزها است كه خورشيد بر آن طلوع و غروب مىكند ) هم او مىدانست كه اگر يك انسان در اين زندگانى بتواند استعدادها و سرمايه‌هاى مثبت الهى خود را به فعليت برساند ، در حقيقت بمقام خليفة اللَّهى رسيده است كه قطعا هم به هدف اعلاى حيات خود مىرسيد و هم در تحقق هدف جهان هستى شركت مىورزد . در اين جا براى توضيح اجمالى اين حقيقت كه انسان در اين زندگى به چه درجه اى و الا گام مىگذارد ، دو مطلب را متذكر مىشويم : مطلب اول - فهم مقام والاى انسانى با نظر به آيات قرآنى است . آيات قرآنى در حدود 20 مورد ، لقاء اللَّه ( ديدار خداوندى ) را مطرح نموده است . اين آيات با كمال صراحت اثبات مىكند كه خداوند متعال در انسانها آن عظمت را بوديعت نهاده است كه با تعليم و تربيت صحيح و با مديريت كامل ، مىتوانند آن عظمت را به فعليت برسانند و به ديدار خداوند جلت عظمته نائل آيند . من اگر بالاتر از اين ، مقامى براى انسانيت سراغ داشتم ، در همين جا متذكر مىگشتم ، ولى من سراغ ندارم و هيچ كس هم سراغ ندارد .\r\nمطلب دوم - بياناتى است كه صاحبنظران بزرگ بشرى در بارهء سرمايهء عظيم انسانى در طى قرون متمادى مصرح ساخته‌اند . يكى از عاليترين بيانات در بارهء مقام عظيم انسانى چند بيت از مولوى است كه ذيلا مىآوريم :\r\n\r\nهيچ محتاج مىگلگون نه اى\r\nترك كن گلگونه تو گلگونه اى\r\nاى رخ گلگونه ات شمس الضحى\r\nاى گداى رنگ تو گلگونه ها\r\nباده كاندر خم همى جوشد نهان\r\nز اشتياق روى تو جوشد چنان\r\n\r\n","description":"","footnote":"","page_name":" 275 ","page_number":278},
  {"content":"\r\n\r\nاى همه درياچه خواهى كرد نم\r\nوى همه هستى چه مىجويى عدم\r\nاى مه تابان چه خواهى كرد گرد\r\nاى كه خور در پيش رويت روى زرد\r\nتو خوشى و خوب و كان هر خوشى\r\nتو چرا خود منت باده كشى\r\nتاج كرمناست بر فرق سرت\r\nطوق اعطيناك آويز برت\r\nجوهر است انسان چرخ او را عوض\r\nجمله فرع و سايه‌اند تو غرض\r\nعلم جوئى از كتبهاى فصوص\r\nذوق جوئى تو ز حلواى فسوس\r\nاى غلامت عقل و تدبيرات و هوش\r\nچون چنينى خويش را ارزان فروش\r\nخدمتت بر جمله هستى مفترض\r\nجوهرى چون عجز دارد با عرض\r\nبحر علمى در نمىپنهان شده\r\nدر سه گز تن عالمى پنهان شده\r\nمىچه باشد يا جماع و يا سماع\r\nتا تو جوئى زان نشاط و انتفاع\r\nآفتاب از ذره كى شد وام خواه\r\nزهره اى از خمره كى شد جام خواه\r\nجان بىكيفى شده محبوس كيف\r\nآفتابى حبس عقده اينست حيف\r\n\r\nابيات زير را هم در بارهء عظمت وجود انسان مورد دقت قرار بدهيم :\r\n\r\nعارفى در باغ از بهر گشاد\r\nعارفانه روى بر زانو نهاد\r\nپس فرو رفت او به خود اندر نغول\r\nشد ملول از صورت خوابش فضول\r\nكه چه خسبى آخر اندر زر نگر\r\nاين درختان بين و آثار خضر\r\nامر حق بشنو كه گفتست انظروا\r\nسوى اين آثار رحمت آر رو\r\nگفت آثارش دلست اى بو الهوس\r\nآن برون آثار آثار است و بس\r\nباغها و سبزها در عين جان\r\nبر برون عكسش چو در آب روان\r\nآن خيال باغ باشد اندر آب\r\nكه كند از لطف آب آن اضطراب\r\nباغها و ميوه‌ها اندر دل است\r\nعكس لطف آن برين آب و گل است\r\n\r\n","description":"","footnote":"","page_name":" 276 ","page_number":279},
  {"content":"\r\n\r\n. . . .\r\nتا بدانى كاسمانهاى سمى\r\nهست عكس مدركات آدمى\r\n\r\nامير المؤمنين عليه السلام مىخواست از اين انسان كوچك آن انسان بزرگ را به وجود بياورد كه نام ديگرش « عالم اكبر » است ، همان گونه كه از آن حضرت نقل شده :\r\n\r\nأ تزعم أنّك جرم صغير\r\nو فيك انطوى العالم الأكبر\r\n\r\n( آيا خيال مىكنى كه تو يك جرم كوچكى هستى در حالى كه يك جهان بزرگتر از جهان عينى در تو پيچيده است ) دريغا ، كه خودكامگان جوامع بشرى نگذاشته‌اند كه مقصد امير المؤمنين عليه السلام و هم كاروانيان در تعليم و تربيت و مديريت مردم ، آشكار شود كه اين انسان شناسان مردم را با چه عينكى مىنگريستند و از آنان چه مىخواستند\r\n\r\nاگر خود انسانها به معلمان و مربيان و مديران برازندهء جامعهء خود را يارى نكنند تلاش آنان بجايى نخواهد رسيد .\r\nمردم در مقابل تلاش معلمان و مربيان و مديران بر سه قسم عمده تقسيم ميشوند : قسم يكم - اشخاص بىطرف . قسم دوم - اشخاص پذيرا و جوينده . قسم سوم - اشخاص مقاوم .\r\nقانون تأثير تعليم و تربيت و مديريت در بارهء قسم اول چنين است كه « هر اندازه هدف و انگيزهء توجيهات مزبور ( تعليم و تربيت و مديريت ) محكمتر و روشنتر و روش در آن توجيهات منطقىتر و مناسبتر باشد ، تاثير توجيهات مزبور در اين قسم از\r\n","description":"","footnote":"","page_name":" 277 ","page_number":280},
  {"content":"\r\nاشخاص عالىتر و ثمربخشتر خواهد بود . مىتوان گفت : اين قسم از مردم به جهت حالت بىطرفى كه دارند ، داراى يك نوع آمادگى قبلى براى تاثير آن توجيهات را دارا مىباشند ، و اينان با آن حالت آمادگى در حقيقت معلمان و مربيان را در فعاليتهاى توجهى مزبور ( تعليم و تربيت و مديريت ) يارى مىكنند . و اگر همهء افراد و گروه‌هاى جامعهء بشرى از اين قسم باشند ، حركتهاى آرمانى در جوامع آسانتر و ثمربخشتر خواهد بود .\r\nقسم دوم - كسانى هستند كه در برابر تعليم و تربيت و مديريت نه تنها حالت آمادگى دارند ، بلكه از حالت پذيرش نيز برخوردارند . علل و انگيزه‌هاى اين حالت هر چه باشد ، در پيشرفت آرمانهاى اصلاح بشرى در هر دو قلمرو فردى و اجتماعى بسيار مؤثر است ، به همين جهت است كه براى گردانندگان جامعه ضرورى است با هر دو وسيله ممكن و با هر شكلى كه شايسته و مناسب است ، مردم را از حالت جويندگى و پذيرش برخوردار بسازند و اين راه مهمترين موانع را از سر راه معلمان و مربيان و مديران آرمانى مرتفع بسازد . اين قسم از مردم چه آگاه باشند و چه نباشند بهترين ياران معلمان و مربيان و مديران در سازندگى خويشتن هستند كه امير المؤمنين عليه السلام آرزو مىكند كه كاش مردم آن دوران او را در اصطلاحات فردى و اجتماعى كمك نمايند . كسانى كه اسباب عقب ماندگى قافلهء بشريت از حركتهاى تكاملى بوده و موجب سختترين ناگواريها و شكنجه‌ها براى معلمان و مربيان و مديران واقعى جوامع بشرى مىباشند ، قسم سوم هستند كه در برابر هر گونه فعاليتهاى اصلاحى مصلحان اعم از ماوراى طبيعى ( پيامبران و نمايندگان آنان ) و مصلحان بشرى مقاومت مىكنند و نه تنها حركتى نمىكنند ، بلكه جلو حركت كنندگان و عوامل تحريك را هم به شدت مىگيرند . اينان نه تنها كمترين اعتنائى ، به تعليم و تربيت و مديريت پيشتازان حقيقى كاروان انسانيت نمىكنند ، بلكه از سقوط عقلى و وجدانى خود نيز احساس ناراحتى نمىنمايند باصطلاح مرحوم آية اللَّه آقاى\r\n","description":"","footnote":"","page_name":" 278 ","page_number":281},
  {"content":"\r\nحاج شيخ محمد حسين كاشف الغطاء ، اينان پيروان انبياى شرّ و پليدى هستند كه همواره در برابر انبياى خير و طهارت و عظمتها ايستادگى مىكنند .\r\n6 - و أيم اللَّه لأنصفنّ المظلوم من ظالمه ، و لأقودنّ الظَّالم بخزامته حتّى أورده منهل الحقّ و إن كان كارها ( و سوگند به خدا ، داد مظلوم را از ظالمش مىستانم ، و افسار ستمكارش را مىگيرم و او را تا چشمه سار حق مىكشانم اگر چه او نخواهد )\r\n\r\nاگر كسى بخواهد وقاحت و وخامت ظلم را بفهمد به كينه و ستيزهء شديد امير المؤمنين عليه السلام در بارهء ظلم بنگرد .\r\nهمان گونه كه براى درك عظمت و زيبائى و ارزش عدالت ، بايد به عشق و علاقهء فوق العادهء امير المؤمنين على بن ابي طالب عليه السلام به اين حقيقت عظماى الهى ( عدالت ) توجه كنيم ، همچنين ، اگر كسى بخواهد وقاحت و وخامت و پليدى ظلم را بفهمد ، بايد اول به قرآن مجيد ( كلام الهى جاويدان ) و سپس به سخنان و كردار آن نمونهء عدل بىپايان الهى بنگرد . ما در قرآن مجيد بيش از 250 آيه در پليدى و زشتى و وقاحت و وخامت ظلم مىبينيم . با اين كه يك آيه در كتاب الهى براى اثبات حسن يا قبح پديده اى كفايت مىكند ، و در سخنان امير المؤمنين عليه السلام فقط در نهج البلاغه بيش از 50 مورد قبح ظلم را با اشكال مختلف بيان فرموده است . همين حسّاسيّت شديد آن حضرت بود كه موجبات زجر و شكنجه‌ها و مشقتهاى طاقتفرساى دوران خلافت را نصيب او ساخت ، زيرا همه مىدانند اگر اين شخصيت الهى ، مسير سياست بازى معمولى را در پيش مىگرفت و از مسير مدارا با دشمنان ستمگر حركت مىكرد ، هيچ علتى براى آن همه زجر و فشار و ناراحتى وجود نداشت . بايد با كمال صراحت بگوييم : اگر امير المؤمنين\r\n","description":"","footnote":"","page_name":" 279 ","page_number":282},
  {"content":"\r\nعلى عليه السلام با ستمكاران براى بوجود آوردن زمامدارى خود و ادامهء آن ، مدارا مىكرد [ و نام آن را مصلحت مىگذاشت 
  ] العياذ با الله نه تنها خود يكى از ستمكاران به انسانها محسوب مىگشت ، بلكه جنايت بر قانون عدالت را نيز مرتكب مىگشت . زيرا او مانند يك زمامدار معمولى بود كه در صورت ارتكاب ظلم ، جامعه و تاريخ فقط يك جرم ( ظلم بانسانها ) را براى او ثبت نمايد ، بلكه بدانجهت كه آن بزرگ بزرگان مجسمهء اصل دادگرى و تجلىگاه عدل در عالم هستى و انسانها بود ، خود اصل و قانون عدل و داد با شكست مواجه مىگشت .\r\n","description":"","footnote":"","page_name":" 280 ","page_number":283},
  {"content":"\r\n\r\n137 متن خطبهء صد و سى و هفتم\r\n\r\n137 - في شأن طلحه و الزبير و في البيعة له\r\n\r\nطلحه و الزبير\r\nو اللَّه ما أنكروا علىّ منكرا ، و لا جعلوا بينى و بينهم نصفا . و إنّهم ليطلبون حقّا هم تركوه ، و دما هم سفكوه ، فإن كنت شريكهم فيه ، فإنّ لهم نصيبهم منه ، و إن كانوا ولوه دونى فما الطَّلبة إلَّا قبلهم . و إنّ أوّل عدلهم للحكم على أنفسهم . إنّ معى لبصيرتى ما لبست و لا لبس علىّ . و إنّها للفئة الباغية فيها الحمأ و الحمّة ، و الشّبهة المغدفة و إنّ الأمر لواضح و قد زاح الباطل عن نصابه ، و انقطع لسانه عن شغبه . و ايم اللَّه لأفرطنّ لهم حوضا أنا ماتحه ، لا يصدرون عنه برىّ ، و لا يعبّون بعده في حسى\r\n\r\nامر البيعة\r\nو منه : فأقبلتم إلىّ إقبال العوذ المطافيل على أولادها ، تقولون : البيعة البيعة قبضت كفّى فبسطتموها ، و نازعتكم يدي فجاذبتموها . اللَّهمّ إنّهما قطعانى و ظلمانى ، و نكثا بيعتى ، و ألَّبا النّاس علىّ فاحلل ما عقدا ، و لا تحكم لهما ما أبرما ، و أرهما المساءة فيما أمّلا و عملا . و لقد استثبتهما قبل القتال ، و استأنيت بهما أمام الوقاع ، فغمطا النّعمة ، و ردّا العافية\r\n\r\nترجمهء خطبهء صد و سى و هفتم\r\nاز سخنان آن حضرت است كه در وضع طلحه و زبير و بيعت آن دو با آن حضرت فرموده است\r\n","description":"","footnote":"","page_name":" 281 ","page_number":284},
  {"content":"\r\n\r\nطلحه و زبير\r\nسوگند به خدا ، آنان منكرى ( امر ناشايستى ) را نتوانسته‌اند به من نسبت بدهندآنان ما بين من و خودشان انصاف نكردندو آنان حقى را طلب مىكنند كه خود آن را رها ساخته‌اند ، و خونى را مطالبه مىنمايند كه خود آن را ريخته انداگر من [ بر فرض محال 
  ] در عدم ايفاى حق و ريختن خود شريك آنان بوده‌ام ، آنان قطعا سهمى از آن داشته اندو اگر پايمال كنندهء حق و ريزندهء خون ، آنان بودند ، قرار گرفتن تحت تعقيب و مطالبه بجز آنان هيچ احدى را نشايدو نخستين عدالت آنان اينست كه در بارهء خود [ يا عليه خود 
  ] حكم كنندقطعى است كه من با بصيرت خود در اين زندگانى حركت مىكنم ، امرى را به كسى مشتبه نساخته‌ام و هيچ امرى هم براى من مشتبه نشده استو اين گروهى كه [ با طلحه و زبير براى شعله ور ساختن آتش جنگ 
  ] به راه افتاده‌اند ، ستمكارند ، در ميان اين قوم ظالم ، هم لجن است و هم زهر عقرب و هم شبههء تاريك در آن نهفته استو حقيقت امر آشكار است ، و باطل از اصلش بر طرف شده استو زبانش از تحريك براى برپا كردن شرّ بريده استو سوگند به خدا ، براى آن نابكاران حوضى را پر خواهم ساخت [ جنگى را بر پا خواهم كرد 
  ] كه آب آن را خودم كشيده امآنان از آن حوض سيراب برنخواهند گشتو آب گوارايى از آن نخواهند آشاميد\r\n\r\nامر بيعت\r\n- و از جمله همين كلام است : براى بيعت به من ، مانند شتران ماده كه بسوى بچه‌هاى خود روى بياورند ، به من روى آورديدمىگفتيد : بيعت ، بيعت . دستم را براى امتناع از بيعت مىبستم . شما باز مىكرديد ، و دستم را پس مىكشيدم شما آن را بسوى خود براى بيعت جذب مىكرديد خداوندا ، آن دو نفر ( طلحه و زبير ) رابطهء ضرورى خود را با من قطع نمودند و به من\r\n","description":"","footnote":"","page_name":" 282 ","page_number":285},
  {"content":"\r\nظلم كردند و بيعت با من را شكستند و مردم را عليه من تحريك كردند و شوراندند خداوندا ، باز كن آنچه را كه بستندو محكم مفرما آنچه را كه برقرار نمودندو براى آنان در آنچه آرزو كردند و عمل نمودند ، بدى و ناگوارى ارائه فرمامن پيش از جنگ از آن دو عهد شكن خواستم برگردند و حق را بپذيرند ، و پيش از بروز پيكار تحمل نمودم [ باشد كه از راه منحرف برگردند 
  ] ولى قدر اين نعمت الهى را ندانستند و عافيت را [ كه به سراغشان آمده بود 
  ] برگرداندند\r\n\r\nتفسير عمومى خطبهء صد و سى و هفتم\r\n2 ، 7 - و اللَّه ما انكروا علىّ منكرا و لا جعلوا بينى و بينهم نصفا ، و إنّهم ليطلبون حقّا هم تركوه ، و دما هم سفكوه . فإن كنت شريكهم فيه فأنّ لهم نصيبهم منه ، و إن كانوا ولوه دونى فما الطَّلبة إلَّا قبلهم ، و إنّ أوّل عدلهم للحكم على أنفسهم ( سوگند به خدا ، آنان منكرى ( امر ناشايستى ) نتوانسته‌اند به من نسبت بدهند . آنان ما بين من و خودشان انصاف نكردند و آنان حقى را طلب مىكنند كه خود آن را رها كرده‌اند و خونى را مطالبه مىنمايند كه خود آن را ريخته‌اند . اگر من در كارى كه كرده‌اند ، با آنان شريك بوده‌ام ، پس آنان نيز در همان كار سهمى دارند . و اگر آنان خود به تنهايى آن كار را مرتكب شده‌اند ، قرار گرفتن تحت تعقيب و مطالبه بجز آنان هيچ احدى را نشايد .\r\n\r\nآن نابكاران هيچ جرمى از من نديده‌اند ، حقى را مىخواهند كه خود آن را رها كرده اند\r\nاين هم يكى از نابخردىهاى نوع بشر كه همان گونه كه با كمال وقاحت مجرم را تبرئه مىكند و چه بسا جايزه و پاداشى هم به او مىدهد انسانهاى مبّرا و بيگناه را هم مجرم\r\n","description":"","footnote":"","page_name":" 283 ","page_number":286},
  {"content":"\r\nقلمداد مىكند و هيچ توجهى به اين اصل ضرورى انسانى نمىكند كه مجرم را تبرئه كردن خيانت به قانون و پايمال كردن حقوق ديگران است ، همچنين با كمال وقاحت ، انسانى مبّرا و دست پاك ، و پيشانى سفيد و دل صاف و طاهر را مجرم و بدكردار معرفى مىنمايد -\r\n\r\nمخوان آلوده دامن هر كسى را\r\nكه دامان تا به دامان فرق دارد\r\n\r\nمنسوب به فروغى بسطامى\r\n\r\nچون خدا خواهد كه پردهء كس درد\r\nميلش اندر طعنهء پاكان برد\r\n\r\nمولوى\r\nچه بگوييم در بارهء آن نابخردان نابكار آيا واقعا آنان على ( ع ) را مىشناختند و به او تهمت مىزدند و او را در بارهء خون عثمان مجرم قلمداد مىكردند اگر اين احتمال صحيح باشد ، يعنى آنان مىدانستند كه على ( ع ) از پاى در آوردن حيات محقرترين جاندار را مخالف ناموس هستى و قانون الهى دانسته و محال بود كه چنان امر ناشايستى را مرتكب شود ، چگونه به خود اجازه مىدادند كه پاكترين دست چنين جان شناس را آلوده به خون عثمان معرفى نمايند و اگر آنان على ( ع ) را واقعا نمىشناختند . حدّاقل مىبايست يك حادثهء كوچك يا يك انسان معمولى را بعنوان شاهد براى شركت آن بزرگوار در قتل عثمان ارائه بدهند . اگر تاريخ را بطور لازم و كافى مورد بررسى و تحقيق قرار بدهيم ، خواهيم ديد : همين دو نفر ( طلحه و زبير ) از مهمترين عوامل قتل عثمان بوده‌اند . اين قضيه را ابن ابى الحديد در شرح و دما هم سفكوه چنين آورده است : « يعنى خون عثمان ، و طلحه شديدترين تحريك را به كشتن عثمان نموده است و زبير سبكتر از او ، مردم را تشويق به اين كار كرده است . روايت شده است كه عثمان گفته است ، واى بر فرزند زن\r\n","description":"","footnote":"","page_name":" 284 ","page_number":287},
  {"content":"\r\nحضرّميه - يعنى طلحه - من چند بهار ( 1 )  طلا به او داده‌ام و او مردم را به ريختن خون من تحريك و تشويق مىكند خدايا ، طلحه را از آن مال بهره مند مساز و عواقب ظلم او را به او نصيب فرما . و كسانى كه تصنيفى در حادثهء يوم الدار ( روز محاصره و قتل عثمان در خانه اش ) نموده‌اند ، روايت كرده‌اند كه در آن روز كه عثمان كشته شد ، طلحه روى خود را با پارچه اى پوشانده بود كه از چشمان مردم پوشيده باشد ، او به خانهء عثمان تيراندازى مىكرد . و نيز روايت شده است : وقتى كه مردم از ورود به خانهء عثمان جلوگيرى شدند ، طلحه آنان را به خانهء بعضى از انصار برد و آنان را به پشت بام آن خانه رساند و از آن پشت بام به خانه عثمان سنگر گرفتند و او را كشتند . و نيز روايت كرده‌اند كه : زبير مىگفت : بكشيد عثمان را او دين شما را تغيير داده است . به او گفتند : پسرت در در خانهء عثمان از وى حمايت مىكند زبير در پاسخ آنان گفت : از كشته شدن عثمان كراهتى ندارم اگر چه پيش از او پسرم كشته شود ، عثمان فردا لاشه ايست بر سر راه . مروان بن الحكم در جنگ جمل گفته است : سوگند به خدا ، نخواهم گذاشت : خون وابسته به من هدر برود ، و قطعا طلحه را به خونخواهى عثمان مىكشم ، زيرا او است كه عثمان را كشته است ، سپس تيرى به طرف او انداخت كه به طرف ران او اصابت كرد و به جهت خونريزى از آن زخم مرد . ( 2 )  ابن ابى الحديد مىگويد : « امّا نفرينى كه امير المؤمنين عليه السلام در بارهء آن دو نفر فرمود ، اجابت شد . يعنى با سوء عاقبت از اين دنيا رخت بربستند » ( 3 )  ابو محمد عبد الله بن مسلم\r\n","description":"","footnote":" ( 1 ) بهار بار ، گفته شده است وزن آن سيصد رطل قبطى است - شرح ابن ابى الحديد ج 9 ص 35 پاورقى .  ( 2 ) مأخذ مزبور ص 36 .  ( 3 ) مأخذ مزبور ص 39 . ","page_name":" 285 ","page_number":288},
  {"content":"\r\nبن قتيبهء ( 1 )  دينورى مىگويد : « روايت كرده‌اند كه پس از كشته شدن عثمان بامداد روز بعد مردم در مسجد جمع شدند و پشيمانى و تاسف به عثمان ابراز كردند و مردم به طلحه و زبير خيلى اعتراض نموده و آن دو نفر را به قتل عثمان متهم كردند و به آن دو نفر گفتند : اى دو مرد ، شما بوديد كه در كشتن عثمان دخالت داشتيد ، برويد كنار و خود را در معرض انتخاب براى زمامدارى مياوريد . ابن قتيبه در ص 52 از همين مأخذ مىگويد : « پس از آنكه على بن ابي طالب عليه السلام پس از قبول خلافت خواسته‌هاى طلحه و زبير را كه رياست بود ، نداد ، زبير در ميان جمعى از قريش برخاست و گفت : ما گناه عثمان را ثابت كرديم و ما بوديم كه اسباب قتل او را فراهم نموديم »\r\n8 - و إنّ معى لبصيرتى ما لبّست و لا لبّس علىّ ( من امرى را به كسى مشتبه نساخته‌ام و هيچ امرى هم براى من مشتبه نشده است )\r\n\r\nنيرومندترين اقوياء كسى است كه در دوران زندگىاش نه او كسى را بفريبد و نه كسى او را بفريبد\r\nيكى از آن كلمات كه در قاموس بشر معناى خود را از دست داده و مفهومى ضدّ معناى حقيقى خود را در برگرفته است ، كلمهء قوى است . اگر درست دقت كنيم مىبينيم : اين كلمه در بارهء كسى به كار مىرود كه براى ادامهء زندگى دلخواه خود ، بهر وسيلهء ممكن دست بزند همه را بفريبد و زندگى خود را با دسيسه و نيرنگ و دغل بازىها ، زرق و برق بدهد در هر موقعيتى از زندگى كه قرار بگيرد ، تنها سود و لذت آن را ببيند و به سوى خود بكشد و آن ضرر و دردى را كه لازمهء قانونى آن دو پديده ( سود و لذت ) است ، به\r\n","description":"","footnote":" ( 1 ) الامامة و السياسة تاليف ابو محمد عبد اللَّه بن مسلم بن قتيبهء دينورى چاپ اوّل ج 1 - ص 46 . ","page_name":" 286 ","page_number":289},
  {"content":"\r\nديگران تحميل كند و اين نابكارى را قوه و قدرت بنامد . اين تبهكارى با نظر به علل و انگيزه‌هاى آن ، خيلى شگفتآور نيست ، شگفتآور آن است كه همين تبهكارى را قانون هستى و عدالت بنامند كه نهايت ناتوانى بشرى را اثبات مىنمايد . بهر حال ، با توجه به همهء مسائل مربوط به علوم انسانى و قوانين ثابتهء آن ، اين نتيجه را مىگيريم كه كسانى كه تمسّك به تلبيس و نيرنگ و فريبكارى در زندگى مىنمايند ، كاشف از ناتوانى آنان از زندگى با شخصيت داراى هويت و با شرافت و كرامت ذاتى و ارزشى است كه مىتواند از آنها برخوردار شوند ( 1 )  . شخصيت آدمى آن حقيقت عظمائى است كه با تعليم و تربيت صحيح ، با واقعيات روبرو مىشود و انحصار حيات با كرامت و شرافت ذاتى و ارزشى را در ارتباط با واقعيات ديده و آن را تأمين مىكند و نه تنها نيازى به سالوس بازى و دغل كارى نمىبيند ، بلكه اين گونه نيرنگ بازيها را مخالف اصول انسانى تلقى كرده و با آن ، به مبارزه برمىخيزد . اين نكته را كه تلبيس و شيطنت و نيرنگ بازى ضد تقوى است ،\r\n","description":"","footnote":" ( 1 ) . منظور از كرامت ذاتى ، همان حيثيت و شرفى است كه خداوند متعال به همهء اولاد آدم ( ع ) عنايت فرموده است - * ( وَلَقَدْ كَرَّمْنا بَنِي آدَمَ وَحَمَلْناهُمْ فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) * ( الاسراء آيهء 70 ) ( ما قطعا فرزندان آدم را تكريم نموده و آنان را در خشكى و دريا به تكاپو واداشتيم و از مواد پاكيزه به آنان روزى داديم و آنان را بر مقدارى فراوان از مخلوقات خود برترى داديم . ) و مقصود از كرامت ارزشى ، آن شرافت و عظمتى است كه انسان بوسيلهء تقوى و تلاش در مسير « حيات معقول » آن را تحصيل مىنمايد - * ( يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ ) * ( الحجرات آيه 13 ) ( اى مردم ، ما شما را از يك مرد و زن آفريديم و شما را تيره‌ها و قبائلى قرار داديم تا با شناخت همديگر و هماهنگى زندگى كنيد ، با كرامتترين شما نزد خدا با تقوىترين شماست . ) ","page_name":" 287 ","page_number":290},
  {"content":"\r\nدر سخنان امير المؤمنين عليه السلام با كمال صراحت مشاهده كرده‌ايم از آن جمله - و لا يغدر من علم كيف المرجع . و لقد أصبحنا في زمان قد اتّخذ أكثر أهله الغدر كيسا ، و نسبهم أهل الجهل فيه إلى حسن الحيلة . ما لهم قاتلهم اللَّه قد يرى الحّول القّلب وجه الحيلة و دونه مانع من أمر اللَّه و نهيه فيدعها رأى عين بعد القدرة عليها و ينتهز فرصتها من لا جريحة له في الدّين\r\n[ خطبهء 41 
  ] ( و كسى كه بداند سرنوشت نهائى زندگى او چيست ، مكر و حيله نمىكند . ما در زمانى بسر مىبريم كه اكثر مردمش مكر را هشيارى تلقى كرده‌اند و نادانان اين مكر پردازى را به مهارت در چاره جوئى نسبت مىدهند . اينان در چه وضعى هستند [ چه فكر مىكنند 
  ] خدا آنان را بكشد . انسان آگاه به دگرگونىها و ابعاد گوناگون امور ، راههاى حيله گرى را مىبيند ، ولى در مقابل او ، از امر و نهى خداوندى براى ارتكاب به حيله گرى و نيرنگ بازى مانعى وجود دارد ، و در نتيجه آن حيله گرى را در عين حال كه قدرت بر اعمال آن دارد ، رها مىكند ، و كسى كه هيچ تأثر و اجتنابى در دين ندارد فرصت را براى حيله گرى غنيمت مىشمارد . ) و در خطبهء 200 مىفرمايد : و اللَّه ما معاوية بأدهى منّى ، و لكنّه يغدر و يفجر ، و لو لا كراهيّة الغدر لكنت من أدهى النّاس ، و لكن كلّ غدرة فجرة . و لكلّ غادر لواء يعرف به يوم القيامة ، و اللَّه ما أستغفل بالمكيدة و لا أستغمز بالشّديدة\r\n( سوگند به خدا ، معاويه زيركتر از من نيست ، بلكه او نيرنگ بازى مىكند و تبهكارى مىنمايد [ كار او وعده شكنى و معصيت كارى است 
  ] و اگر نبود وقاحت و زشتى پيمانشكنى و مكر پردازى از زيركترين ( سياست بازترين ) مردم بودم .\r\nولى هر نيرنگ بازى گناهى است ، و براى هر مكر پرداز عهد شكن پرچمى است كه در روز قيامت با او شناخته مىشود ، و سوگند به خدا ، با حيله گرى غافلگير نمىشوم و با حوادث تند ناتوان نمىگردم . ) همانطور كه مىبينيم در اين سخنان مبارك هم از حيله گرى و عهدشكنى و نيرنگ بازى ، خود را تبرئه مىفرمايد و هم از تحت تأثير قرار گرفتن از امور\r\n","description":"","footnote":"","page_name":" 288 ","page_number":291},
  {"content":"\r\nمزبور ، آرى ، على ابن ابي طالب عليه السلام انسان است و چند رويى و حيله گرى و مكرپردازى كاشف از وقيحترين مقاومت در مقابل اصول انسانى است كه هر داراى شخصيتى بايد آنها را مراعات نمايد .\r\nهمچنان كه شخصيت با هويت نمىتواند مردم را بفريبد ، و با دغل بازى در حيات اجتماعى به رقّاصى بپردازد نبايد ، در برابر مكر پردازيها و فريبكاريهاى تبهكاران انسان نما به زانو در آيد ، اين اصل كه انسان با ايمان كه از تجارب و انديشه‌ها استفاده كرده است ، گول نمىخورد و در برابر سالوس بازان غدار مات نمىشود ، با اشكالى مختلف در احاديث معصومين آمده است كه خود حكم بديهى عقل را تاييد مىنمايند مانند المؤمن كيّس\r\n( مؤمن زيرك و هشيار است ) و إتّقوا فراسة المؤمن فإنّه ينظر بنور اللَّه\r\n( از فراست و ذكاوت مؤمن بر حذر باشيد ، زيرا او با نور خداوندى مىنگرد ) و لا يلدغ المومن من جحر مرّتين\r\n( شخص با ايمان از يك لانه [ لانهء حشرات گزنده 
  ] دو بار گزيده نمىشود . اگر با عنايات خداوندى فرصتى پيش آيد ، در بارهء آن قسمت از سخنان امير المؤمنين عليه السلام كه حوادث گذشته و آينده و حال حاضر را بر مبناى تفكرات و دريافتهاى سياسى داهيانه مطرح فرموده‌اند ، تحقيقى خواهيم داشت . تنها در اين مورد بعنوان نمونه قضيه اى را از ابو محمد عبد بن مسلم ابن قتيبه دينورى نقل مىكنيم : « امتناع على از بيعت . . . سپس على را براى اخذ بيعت آوردند ، او مقاومت نموده و امتناع كرد . . . وقتى كه يكى از حاميان خلافت اصرار كرد ، على ( ع ) فرمود : « شير را براى او به دوش و امروز موقعيت او را محكم كن ، فردا همين امر را به تو برمىگرداند » ( 1 )  و امثال اين تحليلها و استدلالها در بارهء قضايا و روشهاى سياسى ، بطور فراوان از امير المؤمنين عليه السلام چه\r\n","description":"","footnote":" ( 1 ) مأخذ مزبور ص 11 . ","page_name":" 289 ","page_number":292},
  {"content":"\r\nدر نهج البلاغه و چه در ديگر سخنان آن حضرت ، مشاهده مىنماييم . تا اينجا تفسير جملهء مبارك بنا بر مفاد مستقيم خود جمله ( امرى را به كسى مشتبه نساخته‌ام و هيچ امرى هم براى من مشتبه نشده است ) بود . ولى با نظر به جملهء بعدى : ( و انها لا فئة الباغية . . . ) ( و اين همان گروه ستمكار است ) معلوم مىشود كه حضرت رسول صلى اللَّه عليه و آله و سلم خبر غائله جمل را به امير المؤمنين عليه السلام اطلاع داده بود و آن حضرت ، كلام رسول اللَّه را بر اين غائله تطبيق مىفرمايد يعنى در اين تطبيق امر را نه براى مردم و نه بخودم مشتبه نساخته‌ام روايات از هر دو گروه ( شيعه و سنى ) آمده است كه پيامبر اكرم ( ص ) روزى به زنهاى خود فرمود : أيّتكنّ صاحبة الجمل الأديب تنبحها كلاب الحوأب\r\n( كدام يك از شما صاحب شتر پر مو هستيد [ كه در موقع حركت براى جنگ على ( ع ) در عراق ، سگهاى بنى حوأب به او عوعو خواهند كرد 
  ] در حالى كه ظالم است . رسول خدا ( ص ) طبق روايات معتبر اين خبر را هم به امير المؤمنين ( ع ) و هم به زوجهء خود فرموده است )\r\n9 ، 14 - و إنّها للفئة الباغية فيها الحمأء و الحمّة و الشّبهة المغدفة ، و إنّ الأمر لواضح ، و قد زاح الباطل عن نصابه ، و انقطع عن شغبه ، و أيم اللَّه لأفرطنّ لهم حوضا أنا ماتحه ، لا يصدرون عنه برىّ و لا يعبّون بعده في حسى ( و اين گروهى كه [ با طلحه و زبير 
  ] براى شعله ور ساختن آتش جنگ به راه افتاده‌اند ، ستمكارند ، در ميان اين قوم ظالم هم لجن است و هم زهر عقرب و هم شبههء تاريكى كه در آن نهفته است . و حقيقت امر آشكار است ، و باطل از اصلش بر طرف شده است ، و زبانش از تحريك براى برپا كردن شرّ بريده است و سوگند به خدا ، براى آن نابكاران حوضى را پر خواهم ساخت ( جنگى را برپا خواهم كرد ) كه آب آن را خودم كشيده‌ام .\r\nآنان از آن حوض سيراب برنخواهند گشت ، و آب گوارائى بعد از آن از هيچ بركه و گودال آبى نخواهند آشاميد . )\r\n","description":"","footnote":"","page_name":" 290 ","page_number":293},
  {"content":"\r\n\r\nاين همان گروه ستمكار است كه به من خبر داده شده است\r\nستمكار بودن اين گروه ، سه علت دارد : علت اوّل اينست كه با طغيانگرى خود در مقابل امير المؤمنين عليه السلام ، جامعه اى را از بركت وجود آن انسان بزرگ محروم مىساختند . و از اين جهت كه با حركت هوسبازانهء خود ضرر بر جامعهء اسلامى زده و موجب بروز اختلاف شديد ميان افراد جامعه گشته‌اند ظلم بر جامعه نموده‌اند - اختلافى كه به كشتار هزاران نفر منتهى گشته است . با يك تحليل دقيق مىتوان گفت : اين علت نه تنها موجب بروز اختلاف و خونريزى در جامعه شده است ، بلكه به اضافهء آن ، مردم را از برخوردارى از امتيازات تكاملى كه با زمامدارى امير المؤمنين عليه السلام نصيبشان مىگشت ، محروم ساخته‌اند .\r\nعلت دوم - ظلم به خود على بن ابي طالب عليه السلام بود كه آن گروه ناكثين ( پيمان شكنان ) با آن حركت نابخردانهء خود مرتكب گشته‌اند ، زيرا با اتفاق نظر همهء صاحبنظران تاريخ ، امتيازات و عوامل بسيار فراوان كه على ( ع ) را شايستهء زمامدارى و مديريت جامعهء اسلامى ساخته بود ، براى هيچ كسى در صدر اسلام فراهم نبود . و چه ظلمى بالاتر از اين كه شايستگىهاى بىشمار آن انسان الهى را فقط به جهت آنكه مخالف هوى و هوس و خودخواهىهاى عدّه اى از اشخاص جامعهء آن دوران حركت مىكرد ، مورد انكار قرار بدهند علت سوم - ظلم ( انحراف ) از اصول و قوانين انسانى كه موجب سقوط آنها از ضرورى بودن مىگردد ، به اين معنى كه به اين گونه طغيانگرىها اصول و قوانين انسانى مانند ضرورت قطعى عمل به تعهدها و پيروى از شايستگىها و انسانهاى شايسته كه حياتىترين پديده براى جوامع انسانها است ، استحكام و اصالت و ضرورت خود را براى\r\n","description":"","footnote":"","page_name":" 291 ","page_number":294},
  {"content":"\r\nساده لوحان كه متاسفانه اكثريت مردم جامعه از آنها تشكيل مىيابند از دست مىدهند .\r\n\r\nدر درون اين گروه ستمكار خباثت و فساد موج مىزند\r\nبا نظر به علل سه گانه كه در بحث قبلى گفتيم : نيازى براى اثبات خباثت و فساد آن گروه ستمكار وجود ندارد . بعضى از مفسران و شارحان نهج البلاغه مانند ابن ابى الحديد ، چنين مىگويد : مقصود امير المؤمنين عليه السلام از « الحمأ » كنايه از زبير است و زبير پسر عمهء پيامبر اكرم صلى اللَّه عليه و آله و سلم بود و اين گونه وابستگى سببى در لغت عرب الحماء گفته مىشود . و منظور آن حضرت از حمّه ( زهر عقرب ) زوجهء پيامبر ( ص ) است و در نسخه‌هاى ديگر از سخنان امير المؤمنين عليه السلام در « الحم » نقل شده است كه به معناى آلوده و ناصاف است . سپس مىفرمايد : « و شبههء تاريكى در اين غائله نهفته است » اين شبههء تاريك براى مردم معمولى است ، كه غالبا ساده لوحند ، زيرا آگاهان كم و بيش از حقيقت قضايا مطلع بودند و همهء آنان مىدانستند : على بن ابي طالب عليه السلام كيست و چه مىخواهد . طلحه و زبير و همراهان آن دو كيستند و چه مىخواهند . به همين جهت است كه فرمود : و إنّ الأمر لواضح و قد زاح الباطل عن نصابه ( و واقعيت ، آشكار است و باطل از اصل خود بر طرف شده است . ) و احتمال مىرود منظور آن حضرت وضوح و روشنى براى همهء مردم آن غائله و آن دوران باشد ، مشروط بر اين كه توجهى كنند و بخواهند حادثهء مورد بررسى ( حادثهء دردناك جمل ) را مورد فهم و درك قرار بدهند . و اين كه مىفرمايد : و زاح الباطل عن نصابه ( و باطل از اصلش بر طرف شده است ) يعنى آن قدر حق و حقيقت امر واضح است كه پوشاكهاى باطل نمىتوانند آن را بپوشانند . به همين جهت است كه مىتوان گفت : نصاب ، به همان معناى معمولى خود مىباشد كه به معناى اندازه است ،\r\n","description":"","footnote":"","page_name":" 292 ","page_number":295},
  {"content":"\r\nيعنى باطل آن اندازه را كه براى پوشانيدن حقيقت لازم است ، ندارد . علت اين امر احتجاجات و استدلالهاى امير المؤمنين عليه السلام و سرداران او با طرف مقابل در موقعيتهاى گوناگون و اطَّلاعاتى بود كه بر پا كنندگان غائله جمل و حتى اكثر مردم آن دوران از حقائق پشت پرده داشتند . آخرين جملهء اين خطبه اشاره به پيروزى آن حضرت است كه در جنگ جمل به وقوع پيوست .\r\n15 ، 17 - فأقبلتم الىّ إقبال العود المطافيل على أولادها ، تقولون البيعة ، البيعة ، قبضت يدي فبسطتموها ، و نازعتكم يدي فجاذبتموها ( براى بيعت با من ، مانند شتران ماده كه به سوى بچه‌هاى خود رو بياورند ، به من رو آورديد ، مىگفتيد : بيعت ، بيعت ، من دستم را براى امتناع از بيعت مىبستم ، شما باز مىكرديد و دستم را پس مىكشيدم ، شما آن را به سوى خود براى بيعت جذب مىكرديد )\r\n\r\nشما بوديد كه با كمال عشق و علاقه براى بيعت با من ، به طرف من هجوم آورديد\r\nدر چند مورد از اين ترجمه و تفسير با توجه به سخنان امير المؤمنين عليه السلام در بارهء مسائل مربوط به بيعت ، مباحثى را مطرح نموده‌ايم . از آن جمله : مجلد سوم از ص 24 تا ص 41 بدينقرار : 1 . بحثى در ماهيت بيعت و لزوم آن براى رشد و اعتلاى انسانى ص 24 و 25 2 . آزادى ، اساسىترين عنصر پيمان مقدس ص 25 و 26 3 . جوامع امروزى دليلى براى لزوم بيعت ( پيمان مقدس ) نمىبينند . ص 26 و 27 4 . انگيزه و هدف پيمان زمامدارى امروزى ص 27 5 . تعهد شكنى ، عبارت ديگرى از خودكشى ص 27 و 28 6 . بازيگريهاى ماكياولىگرى معاويه در پيمان شكنى طلحه و زبير ص 28 و 29\r\n","description":"","footnote":"","page_name":" 293 ","page_number":296},
  {"content":"\r\n7 . آگاهى پيشين على بن ابي طالب عليه السلام از قرار گرفتن پيمان شكنان در معرض فريب ص 29 و 30 8 . اعتراف پيمان شكنان ص 31 و 32 9 . پيمان شكنان به عمره مىروند تا انصراف خود را از پيمان با رهبر الهى ، با عبادت [ پوشالى 
  ] بپوشانند ص 33 و 34 10 . پيمان شكنان سوگند مىخورند كه پيمان خود را نخواهند شكست . ص 34 و 35 11 . پيمان شكنان از پديدهء پيمان الهى كه مقدسترين پديده‌ها است ، سوء استفاده مىكنند . ص 35 تا 38 12 . پيمان شكنان از عدالت رهبران الهى هم سوء استفاده مىكنند . ص 35 تا 38 .\r\n13 . پيمان و پيمان شكنى از ديدگاه قرآن ص 39 تا 41 مجلد نهم - 1 . وفاء به بيعت ص 37 تا 39 .\r\n2 . ما به آنچه كه تعهد بسته‌ايم ايفاء خواهيم كرد ، اينست وظيفهء حتمى ما ، پس از آن رضا به قضاى او داريم و امر او را به خود او وا مىگذاريم و به راه خود ادامه مىدهيم ص 175 و 176 3 . بحثى در تعهد و مسئوليت از ص 178 تا ص 198 مجلد دهم - با چنين بيعتى كه مردم با من كرده‌اند ، چگونه مىتوانم در چنين مسئله حياتى سستى بورزم ص 157 تا ص 159 مجلد يازدهم - خداوندا ، اين ظلم بزرگ تعهد با خويشتن و شكستن آن را بر من ببخشاى ص 221 و 222\r\n","description":"","footnote":"","page_name":" 294 ","page_number":297},
  {"content":"\r\nمجلد بيست و سوم - 1 . ترجمه و تفسير خطبهء 136 - بيعت شما با من يك پديدهء ناگهانى نبوده و با كمال اختيار و بدون كوچكترين اجبار بوده است 2 . ترجمه و تفسير خطبهء 137 1 . شما بوديد كه با كمال عشق و علاقه براى بيعت با من به طرف من هجوم آورديد اين نكته را هم بايد توجه كنيم كه : على ( ع ) در چند مورد ، صريحا فرموده‌اند كه من زمامدارى بر شما را نمىپذيرم ، و فرموده‌اند : من به جهت تماميت حجت مجبور شدم زمامدارى را قبول كنم . علت اين امتناع همانطور كه در خود همان موارد مىبينيم ، عدالت محض آن حضرت بود ، يعنى آن حضرت به جهت عشق شديدى كه به عدالت داشت و اطلاعى كه از ضرورت و عظمت آن داشت ، مىدانست كه اگر خلافت را قبول كند با چه مشكلاتى مواجه خواهد گشت ، ولى همان گونه كه گفتيم : باز همين عدالت بود كه موجب شد آن حضرت مطابق قانون پيروى از قيام حجت فرمايد ، يعنى آن حضرت به جهت قيام حجت به جهت احساس قانونىترين قدرت كه بوسيلهء بيعت و ياران وفادارش براى او آماده شده بود ، زمامدارى را پذيرفت و چنان كه ديديم همين خلافت براى او سختترين رياضتى بود كه آن را تحمل فرمود . صلوات اللَّه و سلامه عليك يا امير المؤمنين يا ابا الحسنين .\r\n18 ، 22 - أللَّهمّ إنّهما قطعانى و ظلمانى و نكثا بيعتى ، و ألبّا النّاس علىّ ، فاحلل ما عقدا ، و لا تحكم لهما ما أبرما ، و أرهما المساءة فيما أمّلا و عملا . و لقد استثبتهما قبل القتال ، و استأنيت بهما أمام الوقاع فغمطا النّعمة و ردّا العافية ( خداوندا ، آن دو نفر ( طلحه و زبير ) رابطهء ضرورى خود را با من قطع كردند به من ظلم\r\n","description":"","footnote":"","page_name":" 295 ","page_number":298},
  {"content":"\r\nكرده و بيعتى را كه با من نموده بودند ، شكستند و مردم را عليه من تحريك كرده و شوراندند خداوندا ، باز كن آنچه را كه آن نابكاران بستند و محكم مفرما آنچه را كه برقرار نمودند و آرزوها و كرده‌هاى آنان را به عاقبت بد و ناگوارىها مبتلا بفرما . من پيش از جنگ ، از آن دو پيمان شكن خواستم برگردند و حق را بپذيرند ، و من پيش از بروز پيكار تحمل نمودم [ باشد كه از راه منحرف برگردند 
  ] ولى آنان قدر اين نعمت الهى را ندانستند و عافيت را [ كه به سراغشان آمده بود 
  ] برگرداندند .\r\n\r\nظلم و ظالم و مظلوم . عدل و عادل و كسى كه در بارهء او با عدل رفتار شده است\r\nنخست يك تعريف اجمالى در بارهء ظلم و عدل مطرح مىنماييم و سپس به مسائل مربوطه مىپردازيم . حكماء و فيلسوفان و متكلمان و ديگر صاحبنظرانى كه در صدد تعريف اين دو پديدهء متقابل ( عدل و ظلم ) برآمده‌اند ، اختلاف نظر دارند . ولى عمدهء اختلافات مربوط به مصاديق و موارد و مناقشات لفظى و غير ذلك مىباشد . و مىتوان براى آن همه تعاريف يك جامع مشترك را در نظر گرفت كه هم مورد قبول اكثريت صاحبنظران بوده باشد و هم جامع مفاهيم و مصاديق خود و هم آنچه را كه داخل در تعريف آن دو نيست ، خارج شوند .\r\nمقدمتا - اين مطلب را بايد در نظر بگيريم كه ظلم و عدل از حقائق قصدى مىباشند .\r\nبه اين معنى كه تعدى و تجاوز به حق يا حقوق انسانى بدون آگاهى به ماهيت كارى كه وسيلهء تجاوز است ، ظلم نيست ، همان گونه كه اگر ماهيت كار معلوم باشد ، ولى تعدى كننده از آن كار قصد ظلم و تجاوز ندارد . براى هر دو صورت مثالى مىآوريم : 1 . اگر كسى زمينى را در تاريكى زير و رو مىكند و سنگها و خاكها را از جايى به جايى ديگر منتقل مىنمايد و نمىداند كه اين فعاليت چيست و چه نتيجه اى دارد ، فقط\r\n","description":"","footnote":"","page_name":" 296 ","page_number":299},
  {"content":"\r\nاين مقدار مىفهمد كه قطعه اى از زمين را دگرگون كرده است ، و در واقع كار او تغييرى در مجراى آب يك جوى بوده است كه از اين راه تجاوز و تعدى بر حق كسانى صورت مىگيرد كه از آن آب ، بهره بردارى حياتى مىنمايند . اگر چنين شخصى توانائى فهم و درك ماهيت كار مزبور را نداشته و فقط به انگيزگى تلاش و كوشش ، آن را انجام داده باشد ، بديهى است كه موصوف به ظالم نخواهد بود ، و اگر توانايى بدست آوردن فهم و درك ماهيت و نتيجهء كار را [ كه موجب ضرر بر انسانها شده است ، دارا بوده ، و در اين مورد تقصير نموده باشد 
  ] قطعى است كه هر اندازه آن ضرر با اهميتتر باشد ، به موصوف بودن به ظالم شايسته تر خواهد بود .\r\n2 . در كار فوق ماهيت كار را مىداند ، ولى ارزش آن را نمىداند ، يعنى نمىفهمد كه اين كار را كه انجام مىدهد ، ظلم است يا نيست در اين صورت هم اگر بتواند وصف ظلم بودن آن كار را بدست بياورد و در اين مورد تقصير كند و كار را كوركورانه انجام بدهد ، هر اندازه تأثير زشت آن كار بيشتر باشد ، جرم و خطاى او بيشتر خواهد بود .\r\n3 . يقين دارد كه كارى را كه انجام مىدهد ، صحيح و شايسته است ، و ظلم نيست ، در صورتى كه كار ناشايسته است . در اين صورت ، بدانجهت كه عمدا مرتكب ظلم نشده است ، موصوف به قبح فاعلى نمىباشد ، بدين معنى كه نمىتوان گفت : چنين انسانى مجرم و ظالم است ، ولى اگر آن كار ناشايست اثر و نتيجهء قبيحى داشته باشد [ و به اصطلاح فقاهى 
  ] اثر وضعى ناشايسته اى داشته باشد ، آن اثر وضعى دامنگير او خواهد بود .\r\n4 . مىداند كه كارى كه مىكند ظلم و تجاوز است و با اين حال مرتكب آن كار مىگردد ، اينست ظالم حقيقى كه بنا بر حكم بديهى عقل و وجدان بشر بطور عام و متن همهء اديان الهى و همه مكتبهاى اخلاقى و فرهنگهاى بوجود آورندهء تمدن ، يا محصول تمدن ، محكوم و ملعون و مطرود و خبيث است . آيات قرآنى با عبارت\r\n","description":"","footnote":"","page_name":" 297 ","page_number":300},
  {"content":"\r\nمختلف در بيش از 200 مورد ظلم و ظالم را محكوم و آن دو را مورد طرد و لعنت خداوندى قرار داده است . بعيد به نظر مىرسد كه امثال طلحه و زبير نمىدانستند كه آيا كار آن دو مشمول ظلم است يا نه . بايد گفت : بطور كلى انسانهايى كه مقدارى آگاهى در بارهء اصول و قوانين و مقررات بدست آورده‌اند ، مىفهمند كه تخلف از آنها جرم بوده و اگر بوسيلهء تخلف از آنها ، حقوقى چه الهى ، چه مردمى و حتى حقوق جان خود را پايمال كرده است ، كار او ظلم و خود او ظالم است . گفتيم : همهء اديان الهى و مكتبهاى اخلاقى و حكم بديهى عقل و وجدان بشر بطور عام و فرهنگهاى مولَّد تمدن يا محصول آن ، ظلم را محكوم و آن را مردود و مطرود معرفى نموده‌اند . در فرهنگ ادبى مخصوصا در جوامع اسلامى ، شديدترين تقبيح در بارهء ظلم و تجاوز را مشاهده مىكنيم .\r\nاز آن جمله بعنوان نمونه :\r\n\r\nاز تير آه مظلوم ظالم امان نيابد\r\nپيش از نشان خيزد از دل فغان كمان را\r\n\r\nصائب تبريزى\r\n\r\nآه دل مظلوم به سوهان ماند\r\nگر خود بزد برنده را تيز كند\r\n\r\nصائب تبريزى\r\n\r\nعدل آرى ، مقبلى جف القلم\r\nظلم آرى مدبرى جف القلم\r\n\r\nمولوى\r\n\r\nگر كشم كينه از آن مير و حرم\r\nآن تعدى هم بيايد بر سرم\r\nهمچنان كاين ظلم آمد در جزا\r\nآزمودم باز نزمايم ورا\r\nدرد صاحب موصلم گردن شكست\r\nمن نيارم اين دگر را نيز خست\r\nداد حقمان از مكافات آگهى\r\nگفت إن عدتم به عدنا به\r\n\r\n","description":"","footnote":"","page_name":" 298 ","page_number":301},
  {"content":"\r\n\r\nربّنا إنّا ظلمنا سهو رفت\r\nرحمتى كن اى رحيميهايت زفت\r\nبازگو كز ظلم آن استم نما\r\nصد هزاران زخم دارد جان ما\r\n\r\nاز طرف حضرت سليمان ( ع ) :\r\n\r\nاى عجب در عهد ما ظالم كجاست\r\nكاو نه اندر حبس و در زنجير ماست\r\nچون كه ما زاديم ظلم آن روز مرد\r\nپس به عهد ما كه ظلمى پيش برد\r\nچون برآمد نور ظلمت نيست شد\r\nظلم را ظلمت بود اصل و عضد\r\n\r\n\r\nاصل ظلم ظالمان از ديو بود\r\nديو در بند است استم چون نمود\r\nملك زان داده است ما را كن فكان\r\nتا ننالد خلق سوى آسمان\r\nتا به بالا بر نيايد دودها\r\nتا نگردد مضطرب چرخ و سما\r\nتا نلرزد عرش از نالهء يتيم\r\nتا نگردد از ستم جانى سقيم\r\nزان نهاديم از ممالك مذهبى\r\nتا نيايد بر فلكها يا ربى\r\nمنگر اى مظلوم سوى آسمان\r\nكاسمانى شاه دارى در زمان\r\nعدل قسّامست و قسمت كرد نيست\r\nاى عجب كه جبر نىّ و ظلم نيست\r\nجبر بودى كى پشيمانى بدى\r\nظلم بودى كى نگهبانى بدى\r\nدر فتاد اندر چهى كاو كنده بود\r\nز ان كه ظلمش بر سرش آينده بود\r\nچاه مظلم گشت ظلم ظالمان\r\nاين چنين گفتند جملهء عالمان\r\nهر كه ظالمتر چهش با هولتر\r\nعدل فرموده است بدتر را بتر\r\n\r\n","description":"","footnote":"","page_name":" 299 ","page_number":302},
  {"content":"\r\n\r\nاى كه تو از ظلم چاهى مىكنى\r\nاز براى خويش دامى مىتنى\r\nبر ضعيفان گر تو ظلمى مىكنى\r\nدان كه اندر قعر چاه بىبنى\r\nگرد خود چون كرم پيله بر متن\r\nبهر خود چه مىكنى اندازه كن\r\nمر ضعيفان را تو بىخصمى مدان\r\nاز نبى إذ جاء نصر اللَّه بخوان\r\nگر تو پيلى خصم تو از تو رميد\r\nنك جزا طيرا ابابيلت رسيد\r\nگر ضعيفى در زمين خواهد امان\r\nغلغل افتد در سپاه آسمان\r\nگر بدندانش گزى پر خون شوى\r\nدرد دندانت بگيرد چون كنى\r\nشير خود را ديد در چه و زغلو\r\nخويش را نشناخت آن دم از عدو\r\nعكس خود را او عدوى خويش ديد\r\nلا جرم بر خويش شمشيرى كشيد\r\nاى بسا ظلمى كه بينى در كسان\r\nخوى تو باشد در ايشان اى فلان\r\nاندر ايشان تافته هستى تو\r\nاز نفاق و ظلم و بدمستى تو\r\nآن توئى وان زخم بر خود مىزنى\r\nبر خود آن دم تار لعنت مىتنى\r\nدر خود اين بد را نمىبينى عيان\r\nورنه دشمن بوده اى خود را به جان\r\nحمله بر خود مىكنى اى ساده مرد\r\nهمچو آن شيرى كه بر خود حمله كرد\r\nچون به قعر خوى خود اندر رسى\r\nپس بدانى كز تو بود آن ناكسى\r\nشير را در قعر پيدا شد كه بود\r\nنقش او آن كش دگر كس مىنمود\r\nهر كه دندان ضعيفى مىكند\r\nكار آن شير غلط بين مىكند\r\nاى بديده خال بد بر روى عم\r\nعكس خال تست آن ، از عم مرم\r\nچون كه خرگوش از رهائى شاد گشت\r\nسوى نخجيران روان شد تا به دشت\r\nشير را چون ديد محو ظلم خويش\r\nسوى قوم خود دويد او پيش پيش\r\nشير را چون ديد كشتهء ظلم خود\r\nمىدويد او شادمان و بار شد\r\n\r\n","description":"","footnote":"","page_name":" 300 ","page_number":303},
  {"content":"\r\n\r\nعدل چه بود آب ده اشجار را\r\nظلم چه بود آب دادن خار را\r\nعدل وضع نعمتى بر موضعش\r\nنى بهر بيخى كه باشد آبكش\r\nظلم چه بود وضع در ناموضعى\r\nكه نباشد جز بلا را منبعى\r\n\r\n\r\nكافر و فاسق در اين دور گزند\r\nپردهء خود را به خود برمىدرند\r\nظلم مستور است در اسرار جان\r\nمىنهد ظالم به پيش مردمان\r\nكه ببنيدم كه دارم شاخها\r\nگاو دوزخ را ببنيد از ملا\r\n\r\nمولوى\r\n\r\nسنگين نمىشد اين همه خواب ستمگران\r\nگر مىشد از شكستن دلها صدا بلند\r\n\r\nامّا عدالت كه عبارتست از حركت مطابق قانون با آگاهى و تعهد به آن . يعنى همان گونه كه ظلم عبارت بود از تجاوز و تعدى عمدى از قانون ، همچنان عدل عبارتست از تطابق آگاهانه و عمدى حركات با قانون . به همين جهت است كه قبح ظلم و حسن و ضرورت عدل ذاتى آن دو است و قابل تغيير نمىباشند . يعنى اگر يك پديده ، ظلم بود ، قطعا قبيح است ، و اگر موضوع يا هدف عوض شد ، ظلم نيست نه اين كه ظلم است و قبيح نيست .\r\nبعنوان مثال : شما اگر شخصى را بدون علت در جايى زندانى كرديد ، اين ظلم است و ذاتا قبيح است . امّا اگر كسى را بعنوان اجراى كيفرى كه شايستهء آن است ، به زندان انداختيد ، نه اين كه اين كار ظلم است ولى قبيح نيست ، بلكه اصلا چنين كارى ظلم و تجاوز نمىباشد .\r\n\r\nدرجات عظمت عدالت و مراتب قبح و وقاحت ظلم\r\nهر دو پديدهء متقابل عدل و ظلم داراى درجات گوناگون مىباشند . يعنى بعضى از\r\n","description":"","footnote":"","page_name":" 301 ","page_number":304},
  {"content":"\r\nعدالتها با ارزشتر و با عظمتتر از بعضى ديگر است ، چنان كه بعضى از ظلمها وقيحتر و قبيحتر از ديگر انواع ظلم مىباشند . حسن و قبح عدالت و ظلم دو منشأ دارد : منشأ يكم - درونى است و منشأ دوم - برونى .\r\n1 . گاهى وضع درونى آدم ستمكار چنان در خباثت و وقاحت غوطه ور است ، گويى از تعدى و تجاوز به حقوق ديگران مخصوصا به حقوق ضعفاء و بينوايان لذت مىبرد و هر چه كه در تعدى و تجاوز به ديگران بيشتر خشونت انجام مىدهد ، بر لذت و شقاوت او مىافزايد تاريخ بشرى از اين اشقياء بطور فراوان ديده است . نرون پس از قتل عام وحشتناك كه گفته شده است در حدود 300000 انسان بوده و همچنين كشتن مادرش ، روى تپه اى در كنار شهر نشسته با نواختن موسيقى خود را هنرمندترين مردم مىدانست حجاج بن يوسف ثقفى در همين حدود انسان بيگناه را آغشته به خون نموده ، خنده از لبانش قطع نمىشده است چنگيز حد اقل در حدود يك ميليون نفر را به خاك و خون انداخته و خود را قهرمان مىنامد تيمورلنگ و آتيلاها هم با خباثت و شقاوت غير قابل توصيف ، صد هزار مردم بيگناه را از دم شمشير گذرانده و اين ستمهاى فوق تصور را براى خود افتخار تلقى نموده‌اند اين گونه حيوانات مبتلاء به بيمارى خطرناك زندگى خود را در مرگ مظلومانهء ديگران مىبينند ، نه مرگ عادى طبيعى ، يعنى اگر روزى اين حيوانات درنده و بيمار از خواب بيدار شوند و ببينند همهء مردم مرده‌اند و همهء اموال و اشياء با ارزشها را كه داشتند در اختيار اين حيوانات گذاشته و رفته‌اند ، باز راضى نخواهند شد ، زيرا هدف ايده آل اينان از پاى در آوردن و كشتن انسانها است كه موجب لذت بردن آنان مىباشد ، نه مردن آنان .\r\n2 . گاهى منشأ ظلم و تعدى سودجوئى و خودخواهى و خودكامگى است . اگر چه قباحت و وقاحت اين نوع ظلم به شدت قسم اول نيست ، ولى در عين حال ، با نظر به\r\n","description":"","footnote":"","page_name":" 302 ","page_number":305},
  {"content":"\r\nعظمت حقى كه پايمال مىشود ، يا بىيار و ياور بودن شخصى كه قربانى ظلم و تعدى قرار مىگيرد ، داراى درجات شديد و ضعيف مىباشد . در روايتى آمده است پيامبر اكرم صلى اللَّه عليه و آله و سلم فرموده است : يقول اللَّه عزّ و جلّ ) * اشتدّ غضبى على من ظلم من لا يجد ناصرا غيرى ( 1 ) \r\n( خداوند مىفرمايد : غضب من شديد است بر كسى كه به انسانى ظلم كند كه ياورى جز من نداشته باشد ) بسيار مناسب است كه براى تكميل اين مبحث بعضى از روايات معتبر مربوط به قبح ظلم و شقاوت ظالم را مطرح نماييم : 1 . امير المؤمنين عليه السلام مىفرمايد : فاللَّه أللَّه في عاجل البغى و آجل وخامة الظَّلم . . . ( خدا را ، خدا را [ در نظر بگيريد 
  ] بترسيد از انتقام تمرد و تعدى در اين دنيا و كيفر شديد ظلم در آخرت ) 2 . از امام محمد باقر عليه السلام نقل شده است كه فرمود : الظَّلم ثلثة : ظلم يغفره اللَّه و ظلم لا يدعه اللَّه و ظلم لا يغفره اللَّه فأمّا الظَّلم الَّذى يغفره اللَّه عزّ و جلّ فظلم الرّجل نفسه فيما بينه و بين اللَّه عزّ و جلّ ، و امّا الظَّلم الَّذى لا يدعه اللَّه عزّ و جلّ فالمدينة بين العباد فأمّا الظَّلم الَّذى لا يغفره اللَّه عزّ و جلّ فالشّرك باللَّه . ( 2 ) \r\n( ظلم بر سه نوع است - ظلمى است كه خدا آن را مىبخشد . ظلمى است كه خدا آن را رها نمىكند . ظلمى است كه خدا آن را نمىبخشد . ) امّا ظلمى كه خدا آن را مىبخشد ، ظلمى است كه انسان ما بين خود و خدا مرتكب شده است [ مثلا شراب خورده است 
  ] و ظلمى كه خدا آن را رها نمىكند ، تجاوز و ظلمى است كه مردم ميان خود مرتكب مىشوند ، يعنى به يكديگر ظلم مىكنند . و امّا ظلمى كه خدا آن را نمىبخشد ، شرك به خدا است . )\r\n","description":"","footnote":" ( 1 ) خطبه 192  ( 2 ) سفينة البحار - مرحوم محدث قمى ج 2 ص 106 . ","page_name":" 303 ","page_number":306},
  {"content":"\r\n3 . از امام جعفر بن محمد الصادق عليه السلام در توضيح آيهء * ( إِنَّ رَبَّكَ لَبِالْمِرْصادِ ) * ، ( خداى تو قطعا در كمين است ) قال : قنطرة على الصّراط لا يجوزها عبد بمظلمة ( 3 ) \r\n( فرمود : پلى است بر صراط كه هيچ بنده اى كه مرتكب ظلم شده است ، نمىتواند از آن عبور كند ) 4 . باز آن حضرت نقل شده است : كه فرمود : إنّ اللَّه أوحى إلى نبىّ من أنبيائه في مملكة جبّار من الجبّارين ، أن ائت هذا الجبّار فقل له : إنّى لم أستعملك على سفك الدّماء و اتّخاذ الأموال و إنّما استعملتك لتكفّ عنّى أصوات المظلومين فأنّى لن أدع ظلامتهم و أن كانوا كفّارا ( 4 ) \r\n( خداوند متعال به يكى از پيامبرانش كه در مملكت يكى از جباران بود ، وحى فرمود : برو نزد آن جبار و به او بگو : خدا مىفرمايد : من ترا نگماشتم براى خونريزى و چپاول اموال مردم ، بلكه ترا گماشتم براى اين كه ناله‌هاى ستمديدگان را خاموش كنى و صداهايشان به من نرسد ، زيرا من مظلوميت مردم را رها نخواهم كرد اگر چه كافر باشند ) 5 . باز از امام صادق عليه السلام نقل شده است كه فرمود : من عذر ظالما بظلمه سلَّط اللَّه عليه من يظلمه و أن دعا لم يستجب له و لم يأجره اللَّه على ظلامته ( 5 ) \r\n( هر كس ظلم ظالمى را مورد عذر قرار بدهد ، [ آن را بپوشاند ، يا اهميت آن را پايين بياورد ، يا مرتكب شونده اش را بىتقصير جلوه بدهد 
  ] خداوند كسى را بر او مسلط مىنمايد كه به او ظلم كند و اگر دعا كند ، دعاى او مستجاب نمىشود و خداوند به مظلوميت او پاداش نمىدهد . ) 6 . عن النّبىّ صلَّى اللَّه عليه و آله و سلَّم قال : أوحى اللَّه تعالى إلىّ أن يا أخا المرسلين و يا أخا المنذرين أنذر قومك لا يدخلوا بيتا من بيوتى و لأحد من عبادى عند أحدهم مظلمة فأنّى ألعنه ما دام قائما يصلَّى بين يدىّ حتّى بردّ تلك المظلمة فأكون سمعه الَّذى يسمع به . . . « ( 6 ) \r\n( از پيامبر اكرم ( ص ) نقل شده است كه فرمود : خداوند به من وحى فرمود كه اى برادر رسولان و اى برادر تبليغ كنندگان ، ابلاغ كن [ تهديد كن 
  ] قوم خود را كه هيچ\r\n","description":"","footnote":" ( 3 ) سفينة البحار - مرحوم محدث قمى ج 2 ص 106 .  ( 4 ) سفينة البحار - مرحوم محدث قمى ج 2 ص 106 .  ( 5 ) سفينة البحار - مرحوم محدث قمى ج 2 ص 106 .  ( 6 ) سفينة البحار - مرحوم محدث قمى ج 2 ص 106 . ","page_name":" 304 ","page_number":307},
  {"content":"\r\nاحدى با ارتكاب ظلمى به يكى از بندگان وارد هيچ خانه اى از خانه‌هاى من نشود ، زيرا من او را لعنت مىكنم مادامى كه در مقابل من به نماز ايستاده است تا ظلمى را كه مرتكب شده است جبران كند ، در آن هنگام بمنزلهء گوش او خواهم بود كه بوسيلهء آن مىشنود . )\r\n\r\nظلم بر امير المؤمنين على بن ابي طالب قبيحترين ظلمها است\r\nاما شدت قباحت ظلمى كه معلول پايمال شدن حق يا حقوق با عظمت مىباشد ، مانند ظلم به آن راهنمايان و پيشتازان كه مىتوانند بشريت را از ظلم و جهل نجات بدهند و عدالت و معرفت را در جامعه بگسترانند ، ظلم بر اين اشخاص ، بدانجهت قبيحترين ظلم است كه اثر و نتيجهء آن ، همهء مردم جامعه را فرا مىگيرد و ممكن است اثر و نتيجهء آن قرنهاى متمادى دامنگير مردم جوامع فراوانى بوده باشد . از اينجا روشن مىشود كه ظلم بر انبياء و اوصياء و اولياء و حكماى انسانساز وقيحترين و شقاوت بارترين ظلم است كه مىتوان تصور نمود ، زيرا ظلم بر اين راهنمايان روشنگر و پيشتازان تمدن ساز و بوجود آورندگان فرهنگهاى انسانى ، محروم ساختن انسانها از نور و معرفت و تمدن و فرهنگ و حقوق و اقتصاد و اخلاق سازنده مىباشد . اكنون ثابت مىشود كه چرا ظلم به على بن ابي طالب عليه السلام از خبيثترين ظلمها و تجاوزات است ، زيرا در اينجا مظلوم فقط شخص على بن ابي طالب عليه السلام نيست ، بلكه همهء جوامع بشرى تحت تأثير ظلم به آن حضرت واقع ميشوند . شما چند ورق از تاريخ را بخوانيد و در آنها دقت كنيد ، خواهيد ديد اگر خودكامگان مهلت مىدادند و براى جاه و مقام چند روزهء دنيا آن انسان بزرگ و معلم و مربى سترگ را به حال خود مىگذاشتند ، چه ارمغان بزرگى از تمدن و فرهنگ به جوامع بشر تقديم مىكرد . شما مقدارى در مغز و روحيهء آن فخر انسانيت بينديشيد كه با وجود آن همه طوفانها و حقكشىها و جنگ و جدالها كه به راه انداختند ، در مدتى كه شايد به\r\n","description":"","footnote":"","page_name":" 305 ","page_number":308},
  {"content":"\r\nشش سال نرسد ، آن همه سخنان حكمتآميز را در الهيات ، در حقوق ، در سياست مجتمع ، در اخلاق و در عموم عناصر فرهنگ انسانساز مطرح فرموده است . اگر خودكامگان دنيا پرست امان مىدادند ، اين فخر انبياء و رسل و اوصياء و اولياء و حكما ، رسالت خود را به جوامع بشرى ابلاغ مىفرمود ، آيا امروزه باز بشر در اين جاهليّت وحشتناك و در اين عرصهء تنازع در بقاء غوطه ور مىگشت نه ، سوگند به خدا ، نه سوگند به جمال و جلال حق و حقيقت . نقل شده است كه يكى از متفكران مغرب زمين گفته است كه : « متاسفانه مردم مغرب زمين ارزش كار معاويه را در جلوگيرى از اشاعهء اسلام نمىدانند ، اگر درست بينديشند خواهند ديد اگر معاويه مانع گسترش اسلام به وسيلهء على بن ابي طالب ( ع ) نمىشد ، على همهء دنيا را تحت سيطره اسلام قرار مىداد » بديهى است كه اين متفكر نماى مغرب زمين ، على بن ابي طالب عليه السلام و اسلام را نمىشناخته است ، زيرا على ( ع ) آن انسان عادل و عدالت گستر بود كه حتى تعدى به يك مورچه را در برابر مالكيت بر همهء دنيا محكوم فرموده بود . اين انسان بزرگترين حمايت كنندهء حق حيات شايسته و كرامت انسانى و آزادى مسئولانه و تعليم و تربيت و تساوى همگان در برابر قانون بود .\r\nاين عظمت مربوط به دين اسلام بود كه على بن ابي طالب عليه السلام رسالت ابلاغ آن را به عهده گرفته بود . اگر اسلام دنيا را فرا مىگرفت بشر اين اندازه سقوط نمىكرد ، زيرا اسلام جامع همهء عظمتها و ارزشهاى مكتبها و اديان است بهر حال ، ما در اين مبحث در بارهء ماهيت و مختصات اسلام بررسى نمىكنيم . آنچه را كه در اين مبحث ، تعقيب مىنماييم : پديدهء ظلم و قباحت و وخامت آن است كه يكى از شديدترين درجات آن ظلم به بشريت است بوسيلهء ظلم به راهنمايان انسانيت .\r\n","description":"","footnote":"","page_name":" 306 ","page_number":309},
  {"content":"\r\n\r\nانواع ظلم\r\nمالى ، جانى ، اعتبارى ، فكرى و روحى مخالفت با قوانين و پايمال كردن حقوق مردم كه ظلم ناميده مىشود ، با نظر به موضوع قانون و حق ، داراى اقسام گوناگون مىباشد . عمدهء آنها عبارتند از ظلم مالى ، ظلم جانى ، ظلم اعتبارى ، ظلم فكرى و ظلم روانى روحى . در اين مبحث به توضيح اختصارى هر يك از اين اقسام مىپردازيم :\r\n\r\n1 . ظلم مالى\r\n- عبارت است از پايمال كردن حق مالى يك انسان يا حق مالى يك جامعه . وارد كردن ضرر مالى مستقيم يا غير مستقيم ، جلوگيرى از استفادهء مشروع از مال ، ايجاد كردن علل تباهى مال و امثال اين امور از نوع ظلم مالى است كه ممنوع است . از اين نوع ظلم است امتناع از دادن ارزش عادلانهء كار و كالا . درست است كه اين نوع تعدى و تجاوز بطور مستقيم مربوط به مال است ، ولى بدانجهت كه قوام حيات طبيعى انسانها با مال در صورت مواد معيشت است ، لذا ممكن است يك ضرر مالى موجب اختلال حيات انسان يا انسانهايى را فراهم بياورد . بىجهت نيست كه گاهى مال را با خون مساوى گرفته‌اند -\r\n\r\nاى خورندهء خون خلق از راه برد\r\nتا نيارد خون ايشانت نبرد\r\nمال ايشان خون ايشان دان يقين\r\nز ان كه مال از روز آيد در يمين\r\n\r\nدر بعضى از احاديث آمده است كه كسى كه در راه دفاع از مالش كشته شود ، شهيد محسوب مىگردد . البته نيازى به گفتن ندارد كه اين قضيّه مشروط به اينست كه مال از راه قانونى بدست آمده باشد و مربوط به قوام حيات انسانى بوده باشد . در طول تاريخ ما شاهد هزاران جنگ و كشتار جزئى و محلى و كشورى بر سر مسائل مالى مىباشيم .\r\n\r\n2 . ظلم جانى\r\n- اين گونه تجاوز و ستمكارى از وارد كردن يك جراحت كوچك بر بدن گرفته ، تا كشتن و پايان دادن به زندگى يك يا چند انسان را شامل مىگردد . قبح و وقاحت اين ظلم شديدتر از ظلم مالى است . اگر بخواهيم شدت وخامت و پليدى اين\r\n","description":"","footnote":"","page_name":" 307 ","page_number":310},
  {"content":"\r\nقسم ظلم را درك كنيم ، بهتر است به چند مطلب توجه داشته باشيم : يك - همهء انسانها با نظر به مشيت بالغه و فعل خداوندى در ايجاد انسانها ، مانند يك حقيقت مىباشند . آيات قرآنى براى اثبات اين معنى صريح و كافى است ، از آن جمله : * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً ) * [ المائده آيه 32 
  ] ( به همين جهت مقرر داشتيم به بنى اسرائيل اين كه هر كس يك نفس را بدون عنوان قصاص يا افساد در روى زمين بكشد مانند اينست كه همهء انسانها را كشته است و هر كس يك انسان را احياء كند مانند اينست كه همهء انسانها را احياء نموده است . ) * ( ما خَلْقُكُمْ وَلا بَعْثُكُمْ إِلَّا كَنَفْسٍ واحِدَةٍ ) * [ لقمان آيهء 28 
  ] ( و نيست آفرينش و مبعوث شدن شما مگر مانند يك نفس ) دو - با قطع نظر از كوته نظريهاى بعضى از روانشناسان دوران معاصر كه هيچ حقيقى را ما فوق ابعاد بيولوژى و فيزيولوژى انسان درك نمىكنند ، يك ارتباط بسيار لطيف و ظريف ميان احساسهاى انسانى وجود دارد كه بدون تأثير دورى فاصله و كشش زمان و ديگر مشخصات فردى ، تاثير و تاثرات را به يكديگر منتقل مىسازند . فرزند شما از يك دردى متاثر مىشود ، شما همان درد را احساس مىكنيد . دوست عزيز شما به فكر خدمت بشما مىافتد شما آن را حسّ مىكنيد ، البته هر اندازه روابط نزديكتر باشد احساس قوىتر مىگردد ، ولى آن چنان كه مشاهده مىشود ارتباط احساساتى فراگير همهء انسانها ، بلكه همهء جانداران است . اى كاش بجاى سهل انگارى و افراطگرى در محسوسگرايى اين مسئلهء فوق العاده با اهميت توجه صاحبنظران را به خود جلب مىكرد و مىفهميدند كه عظمت و اهميّت جان در پشت پردهء نمودهاى فيزيولوژى و بيولوژيك آن است . و هيچ راهى براى درك و دريافت اين اهميت و عظمت ، جز درك و شهود ذاتى كه هر يك از جانداران دارا است وجود ندارد و لذا براى فهماندن وقاحت ظلم جانى هيچ وسيله اى جز\r\n","description":"","footnote":"","page_name":" 308 ","page_number":311},
  {"content":"\r\nمتوجه ساختن مردم به درد و الم جانكاه ظلم جانى از درون خود آنان وجود ندارد ، زيرا پديده‌هاى انعكاسى و بازتابى و فعاليتهايى كه جانداران در موقع احساس درد و يا براى جلوگيرى از درد از خود بروز مىدهند ، خود درد و رنج و زجر و شكنجه را قابل دريافت مستقيم نمىسازد .\r\nسه - نتائج ظلم جانى كه خداوند جان آفرين گاهى براى هشدار بندگانش ارائه مىدهد ، به خوبى مىتواند پليدى ظلم جانى و ظالم به جانهاى آدميان را اثبات نمايد ، ولى چه بايد كرد كه ستمكاران اوّلين چيزى را كه به جهت ظلم از دست مىدهند ، بينايى و عقل و وجدان حساس است كه اگر هزاران بار عكس العمل و نتائج سوء تعدى و تجاوز خود را ببينند ، باز به خود نمىآيند كه آن سيلىها را از كجا مىخورند و آن اضطرابات درونى از كجا سرچشمه مىگيرد . و بيك اعتبار مىتوان گفت : كشنده ترين عكس العملى كه گريبان ستمكاران را مىگيرد ، همين است كه درك و شعور اساسى خود را از دست مىدهند و نمىفهمند كه ستمكارى آنان بر جانهاى آدميان چه بر سرشان مىآورد و عواقب بسيار وخيم ظلم در آيندهء جاودانى چه خواهد بود .\r\n\r\n3 . ظلم اعتبارى\r\n- مقصود از ظلم اعتبارى ، تجاوز به حقوق اعتبارى انسانها است . كسى كه از روى استحقاق بتواند مقامى را حيازت كند ، سلب آن مقام از شخص مزبور ظلم محسوب مىشود . بديهى است كه منظور آن نيست كه بعضى از ظلمها اعتبارى هستند ، زيرا انحراف از قانون و پايمال نمودن حق ، يك پديدهء واقعى است ، همان گونه كه عدالت يك پديدهء واقعى است . بلكه منظور آن است كه متعلق ظلم كه موضوع حق است ، مانند مقام امرى است اعتبارى . ( 1 ) \r\n","description":"","footnote":" ( 1 ) مخفى نيست كه هيچ امر اعتبارى هم بدون منشأ اصيل بوجود نمىآيد ، مثلا خود مقام اگر چه امريست اعتبارى ، ولى منشأ آن كه عبارتست از ضرورت مديريت يك مجموعه مثلا امريست اصيل و ضرورى و واقعى . ","page_name":" 309 ","page_number":312},
  {"content":"\r\nاز ديدگاه مجموع شئون حيات بشرى چه در قلمرو انفرادى و چه در زندگى اجتماعى نمىتوان انواع اين ظلمها را با حدودى معين مرزبندى نموده و براى هر يك اثر و مختص معينى را مشخص نمود . اين مطلب داراى اهميت فوق العاده اى است كه پس از بيان ديگر انواع ظلم ، توضيح مختصرى در بارهء آن خواهيم داد .\r\n\r\n4 . ظلم فكرى\r\nاين نوع ظلم قابل تقسيم به اقسامى گوناگون است . از آن جمله : يك - كسى كه انديشهء خود را به طوفان هوى و هوس حيوانى و شيطانى خود مىسپارد . يعنى با اين كه توانايى انديشهء مفيد براى خود و جامعهء خود دارد ، به جهت لذتگرايى و تمايلات خودكامگى ، قضايا و واحدهايى را كه در جريان انديشه و استدلال و شناخت قرار مىدهد ، تنها براى اشباع هوى و هوسهاى خويشتن است . اين شخص هم ظلم به خويشتن مىكند و هم به جهت محروم ساختن ديگران از نتائج مثبت انديشهء خويش . و بديهى است هر اندازه انديشه اى كه در مسير فوق مستهلك و تلف مىشود ، قوىتر و تابناكتر باشد ، به همان اندازه ، ظلمى كه به جهت استهلاك و تلف شدن انديشه در مسير مزبور ، به خود به جامعه وارد مىسازد قبيحتر و پليدتر خواهد بود .\r\nدو - كسانى كه با ايجاد مغالطه‌ها سفسطه‌هاى به ظاهر علمى و فلسفى و حكمى ، مردم را از انديشيدن صحيح جلوگيرى مىكنند . ظلمى كه از اين راه بر انسان و انسانيت وارد مىشود ، بقدرى وقيح است كه مىتواند با شديدترين ظلم جانى قابل مقايسه بوده باشد ، زيرا با توجه به اين حقيقت كه انسان يا جامعهء بىفكر نه تنها از امتيازات زندگى محروم است ، بلكه همواره آلت دست اقوياء و نيرومندان بوده ، با يك نمايش زندگى طفيلى\r\n","description":"","footnote":"","page_name":" 310 ","page_number":313},
  {"content":"\r\nحركت مىكند و نام آن را حيات مىنامد در صورتى كه نه مالك ارادهء خود مىباشد ، و نه طعم استقلال و آزادى حيات را مىتواند بچشد . اشخاصى كه راه درست انديشيدن را براى مردم جامعه مىبندند ، مخصوصا بوسيلهء شناخت رگ اغفال جوانان و تخليهء مغزى آنان ، راه را براى تفكر و فعاليتهاى منتج مغزى آنان سدّ مىكنند ، جنايتكارانى هستند كه نه تنها هشياران جامعه آنان را مطرود و ظالم تلقى مىكنند ، بلكه تاريخ فرهنگ آن جامعه ، سطرهاى سياه خود را اختصاص به آنان مىدهد و پرده را از روى مغالطه‌ها و سفسطه‌ها و شطرنج بازيهاى آنان را كه روى مهره‌هاى اصطلاحات فريبا انجام داده‌اند بر كنار نموده بار ديگر حقائق را بوسيلهء وجدانهاى پاك و عقول سليم انسانهاى برازنده نمودار خواهد ساخت . اين ظلم از دوران شيوع زندگى ماشينى از چشم ساده لوحان ناپديد گشته و اشتغالات بىامان و تكاپو براى تأمين زندگى مصرفگرا ، مانع از توجه به تجاوزات و ظلمهاى متنوع فكرى از راه تخليه مغز و تحريف اصول اساسى انديشهء صحيح گشته است .\r\nاگر روزى فرا رسد كه صاحبنظران دلسوز به انسان و انسانيت ، به محاسبهء خسارات بىنهايتى كه از راه ظلم به انديشهء انسانها وارد شده و وارد مىآيد بپردازند ، در آن روز معلوم خواهد گشت كه خسارات مغزى خيلى بيش از خسارات مالى و اعتبارى و حتى جانى او بوده و ظلمى را كه بشريت از اين راه متحمل شده است ، بيش از تجاوز و تعدى بر ديگر شئون حياتى آن بوده است .\r\n\r\n5 . ظلم روانى يا روحى\r\n- اين سئوالات را با دقت شايسته مورد توجه و بررسى قرار بدهيم : الف - افراد بشر در ايجاد اضطرابات و تشويشهاى روانى به همنوعان خود ، تا چه اندازه مؤثر است ب - افراد بشر در ايجاد دو روئىها و اشاعهء آن در ميان مردم كه موجب اختلال روانى شبيه به خود ستيزى مىگردد ، تا چه حدّ دخالت دارد\r\n","description":"","footnote":"","page_name":" 311 ","page_number":314},
  {"content":"\r\nج - عوامل و انگيزه‌هاى بيمارى چند شخصيتى كه از افراد بشرى به درون همنوعان خود وارد مىگردد ، آيا قابل شمارش است د - در ايجاد وحشتهاى روانى ناشى از نفوذ تخيلات و توهمات در مغز انسانها ، خود افراد بشرى چقدر تاثير داشته و دارد ه - در اشاعهء دو نوع بيمارى مربوط به شخصيت ( خود بزرگ بينى و خود كوچك بينى يعنى احساس حقارت ) تا چه اندازه خود انسانها دست به كار هستند و - آيا مىتوانيد حدس بزنيد كه در ايجاد ضعف شخصيت در انسانها ، همنوعان آنان چه مقدار و با چه كيفيتى سهيم هستند آيا مىتوانيد اين نوع ظلم را مورد بررسى قرار داده و راه از بين بردن آن را [ كه قطعا وجود دارد 
  ] به وسيلهء تعليم و تربيتهاى سازنده به جوامع انسانى هموار كنيد . اگر همهء انواع ظلم را كه در اين مبحث مطرح نموديم ، مورد دقت و بررسى قرار بدهيم و سپس تاريخ حيات بشرى را مطالعه نمائيم ، به اين نتيجه خواهيم رسيد كه بشريت در هيچ برهه اى از تاريخ نتوانسته است ننگ انواع ستمكارى را در عرصهء حيات خود ، نابود كند ، تا آنجا كه شاعرى توانا مىگويد :\r\n\r\nألظَّلم من شيم النّفوس فأن تجد\r\nذاعفّة فلعلَّة لا يظلم\r\n\r\n( ظلم از اخلاق ريشه دار نفوس انسانى است ، پس اگر پاكدامنى پيدا كردى [ كه ظلم نمىكند 
  ] حتما علتى موجب شده است كه دست از ستمگرى برداشته است . )\r\n\r\nانواع ظلمهاى پنجگانه حد و مرز معينى ندارد\r\nاين كه مىگوئيم انواع ظلمهاى پنجگانه حد و مرزى ندارند ، دو معنى دارد :\r\n\r\nمعناى يكم\r\n- انواع ظلمهاى پنجگانه اى كه در اين مبحث مطرح نموديم ، در حقيقت اصول اساسى تعدى و ستم است ، و الَّا اگر بخواهيم همهء اقسام آن را براى بررسى طرح\r\n","description":"","footnote":"","page_name":" 312 ","page_number":315},
  {"content":"\r\nكنيم ، فراوانتر از اين انواع خواهد بود . بطور كلى به شمارهء هر نوع حقّى كه پايمال مىگردد و به شمارهء هر قانونى كه مورد مخالفت واقع مىشود ، نوعى يا قسمى ظلم تحقق مىيابد . پس ما در هر لحظه اى در معرض آلوده شدن به پليدى ظلم و تجاوز هستيم ، آيا با اين حال ، بشر به تعليم و تربيت و ارشاد مستمر و اصيل نيازمند نمىباشد\r\n\r\nمعناى دوم\r\n- مخلوط شدن انواع ظلم با همديگر و امكان نتيجه دادن هر يك از آنها ديگرى را . توضيح اين كه ممكن است نوع ظلم بطور مستقيم مالى باشد ، ولى همين ظلم مالى موجب بوجود آمدن جنايت باشد كه ظلم جانى است . و اين گونه به وجود آمدن نوعى خاص از ظلم از نوعى ديگر ، در عرصهء زندگى انسانها بسيار فراوان است ، و منشأ اين توّلد ( به وجود آمدن نوعى از ظلم از نوعى ديگر ) مانند بوجود آمدن ظلم جانى از ظلم به انديشهء مردم ، ارتباط شديد مبانى و اركان اساسى زندگى با همديگر است . يعنى همان گونه كه مال بعنوان مواد معيشت مردم ارتباط اساسى با حيات مردم دارد و ظلم و اخلال در آن موجب ظلم و اخلال در حيات مردم مىباشد ، همچنين انديشه و وضع روانى و پديده‌هاى اعتبارى هم [ كه از واقعيتهاى اصيل بوده و خود نيز منشأ واقعيتهاى اصيل ديگر مىگردند 
  ] كاملا با زندگى مردم در ارتباط جدى مىباشند . براى پوچ ساختن حيات واقعى مردم جامعه ، كافى است كه انديشه‌هاى پوچ گرايانه و تخيلات بىاساس سرازير شود ، چنان كه مىتوان با مختل كردن وضع روانى انسانها حيات آنان را در خطر اضمحلال و نابودى قرار داد .\r\nالحمد لله اولا و آخرا و صلى الله على محمد و آله الطاهرين\r\n","description":"","footnote":"","page_name":" 313 ","page_number":316},
  {"content":"\r\n","description":"","footnote":"","page_name":" 314 ","page_number":317},
  {"content":"\r\n\r\nفهرست آيات\r\n8 و للكافرين عذاب اليم المجادله 4\r\n8 و الذين يكنزون الذهب و الفضة و لا ينفقونها في سبيل الله فبشرهم به عذاب اليم التوبه 34\r\n20 و اضرب لهم مثلا اصحاب القرية اذ جاءها المرسلون . اذ ارسلنا اليهم اثنين فكذبوهما فعززنا بثالث فقالوا انا اليكم لمرسلون . قالوا ما أنتم الا بشر مثلنا و ما انزل الرحمن من شيء ان أنتم الا تكذبون . قالوا ربنا يعلم انا اليكم مرسلون . و ما علينا الا البلاغ المبين . قالوا انا تطيرنا بكم لئن لم تنتهوا لنرجمنكم و ليمسنكم منا عذاب اليم . قالوا طائركم معكم ائن ذكرتم بل أنتم قوم مسرفون . يس 13 تا 19\r\n21 قال امنتم له قبل ان آذن لكم انه لكبيركم الذى علمكم السحر فلأقطعن ايديكم و ارجلكم من خلاف و لاصلبنكم في جذوع النخل و لتعلمن اينا اشد عذابا و ابقى . قالوا لن نوثرك على ما جاءنا من البينات و الذى فطرنا فاقص ما انت قاض انما تقضى هذه الحياه الدنيا . انا امنا بربنا ليغفر لنا خطايانا و ما اكرهتنا عليه من السحر و الله خير و ابقى . طه 71 تا 73\r\n24 و الذين يكنزون الذهب و الفضة و لا ينفقونها في سبيل الله فبشرهم به عذاب اليم التوبه 34\r\n33 انا لله و انا اليه راجعون\r\n61 و نفس و ما سواها ، فالهمها فجورها ، و تقواها ، قد افلح من زكاها و قد خاب من دساها\r\n61 يا ايتها النفس المطمئنة ارجعى الى ربك راضية مرضية\r\n71 قال ربنا الذى اعطى كل شيئى خلقه ثم هدى طه 50\r\n72 و السابقون الاولون من المهاجرين و الانصار و الذين اتبعوهم باحسان\r\n","description":"","footnote":"","page_name":" 315 ","page_number":318},
  {"content":"\r\nرضى الله عنهم التوبه 100\r\n135 و تعيها اذن واعية\r\n141 تلك الدار الاخرة نجعلها للذين لا يريدون فى الارض علوا و لا فسادا و العاقبة للمتقين . القصص 83\r\n145 يثبت الله الذين امنوا بالقول الثابت في الحياة الدنيا و فى الاخرة ابراهيم 27\r\n152 و قليل من عبادى الشكور سبا 13\r\n154 ان اكرمكم عند الله اتقاكم الحجرات 13\r\n205 سبح لله ما فى السموات و الارض و هو العزيز الحكيم الحديد 1\r\n205 و تسبح له السماوات السبع و الارض و من فيهن الاسراء 44\r\n205 و لله يسجد من فى السماوات و الارض طوعا و كرها و ظلالهم بالغدو و الاصال الرعد 15\r\n206 او لم يروا الى ما خلق الله من شيء يتفيوا ظلاله عن اليمين و الشمال سجد الله و هم داخرون .\r\n206 سبحانه بل له ما فى السماوات و الارض كل له قانتون البقرة 116\r\n206 يسئله من فى السماوات و الارض الرحمن 29\r\n206 و له اسلم فى السماوات و الارض طوعا او كرها آل عمران 83\r\n207 و لله يسجد ما فى السماوات و ما فى الارض من دابة و الملائكة و هم لا يستكبرون النحل 48 و 49\r\n209 و ان من شيء الا يسبح بحمده و لكن لا تفقهون تسبيحهم الاسراء 44\r\n214 حتى اذا جاؤها شهد عليهم سمعهم و ابصارهم و جلودهم بما كانوا يعملون و قالوا لجلودهم لم شهدتم علينا قالوا انطقنا الله الذى انطق كل شيء و هو خلقكم اول مرة و اليه ترجعون . فصلت 20 و 21\r\n217 يسئله من فى السماوات و الارض ، كل يوم هو فى شان الرحمن 29\r\n218 و العصر ان الانسان لفى خسر الا الذين امنوا و عملو الصالحات و تواصوا بالحق و تواصوا بالصبر\r\n218 كل نفس بما كسبت رهينة المدثر 38\r\n218 و تلك الايام نداولها بين الناس آل عمران 140\r\n","description":"","footnote":"","page_name":" 316 ","page_number":319},
  {"content":"\r\nابراهيم و موسى و عيسى ان اقيموا الدين و لا تتفرقوا فيه كبر على المشركين ما تدعوهم اليه الله يجتبى اليه من يشاء و يهدى اليه من ينيب الشورى 13\r\n231 يعلمون ظاهرا من الحياة الدنيا و هم عن الاخرة هم غافلون الروم 7\r\n251 ان الله يأمركم ان تؤدوا الامانات الى اهلها النساء 58\r\n251 و لا تبخسوا الناس اشيائهم هود 85\r\n251 و لا يجر منكم شنئان قوم على ان لا تعدلوا اعدلوا المائده 8\r\n252 و لو كان من غير عند الله لوجدوا فيه اختلافا كثيرا النساء 82\r\n253 فاين تذهبون ، ان هو الا ذكر للعالمين لمن شاء منكم ان يستقيم . و ما تشاون الا ان يشاء الله رب العالمين التكوير\r\n253 انا هديناه السبيل اما شاكرا و اما كفورا الانسان\r\n254 ان تكفروا فان الله غنى عنكم و لا يرضى لعباده الكفر\r\n274 و من احياها فكانما احيا الناس جميعا المائده 32\r\n287 و لقد كرمنا بنى آدم و حملناهم فى البر و البحر و رزقناهم من الطيبات و فضلناهم على كثير ممن خلقنا تفضيلا الاسراء 70\r\n287 يا ايها الناس انا خلقناكم من ذكر و انثى و جعلناكم شعوبا و قبايل لتعارفوا ان اكرمكم عند الله اتقاكم الحجرات 13\r\n308 من اجل ذلك كتبنا على بنى اسرائيل انه من قتل نفسا به غير نفس او فساد فى الارض فكانما قتل الناس جميعا و من احياها فكانما احيا الناس جميعا المائده 32\r\n308 و ما خلقكم و لا بعثكم الا كنفس واحدة لقمان 28\r\n","description":"","footnote":"","page_name":" 317 ","page_number":320},
  {"content":"\r\n\r\nفهرست روايات\r\nروايت\r\nما اظلت الخضراء و لا اقلت الغبراء على ذى لهجة اصدق من ابي ذر . 7\r\nابوذرّ فى امتى شبيه عيسى بن مريم ( ع ) . 8\r\nاذا بلغ بنو ابى العاص ثلاثين رجلا ، اتخذوا مال الله دولا و عباد الله خولا و دين الله دخلا . 26\r\nالمسلمون يسعى بذمتهم ادناهم 123\r\nمن كذب على فليتبوء مقعده من النار [ فى النار 
  ] . 126\r\nمن اراد ان به نظر الى وجه آدم فى علمه و الى نوح فى تقواه و الى ابراهيم فى حلمه و الى موسى فى هيبته و الى عيسى فى عبادتة فلينظر الى على بن ابي طالب ( ع ) 129\r\nهر كس بخواهد به آدم ( ع ) بنگرد در علمش و به نوح ( ع ) در فهمش و به ابراهيم ( ع ) در حلمش و به يحيى بن زكريا ( ع ) در زهدش و به موسى بن عمران ( ع ) در شجاعت و هيبتش ، پس بنگرد به على بن ابي طالب ( ع ) 130\r\nانا مدينة العلم و على بابها ، يا على كذب من زعم انه يدخلها من غير بابها 131 و 132\r\nقسمت الحكمة عشرة اجزاء و اعطى على تسعة منها و الناس جزء واحدا 132\r\nعلى ظرف علم من است . 132\r\nرسول خدا صلى الله عليه و آله و سلم على را با علم پر كرد . 133\r\nرسول خدا صلَّى اللَّه عليه و آله و سلم على را با علم پر مىكرد . عبد اللَّه بن عمر مىگويد : رسول خدا صلى اللَّه عليه [ و آله 
  ] و سلم در حال بيمارى فرمودند : برادرم را بگوييد بيايد پيش من ، عثمان را خواستند ، پيامبر اكرم از وى روى گردانيد و سپس فرمود : برادرم را بخوانيد بيايد پس على بن ابي طالب را خواستند ، على عليه السلام پارچه اى روى پيامبر كشيد و خم شد به روى او ، وقتى كه از نزد پيامبر بيرون رفت ، به او گفتند پيامبر به تو چه گفت آن حضرت فرمود : پيامبر 1000 باب از علم براى\r\n","description":"","footnote":"","page_name":" 318 ","page_number":321},
  {"content":"\r\nمن آموخت كه از هر باب آنها 1000 باب گشوده مىشود « ابو الفرج غيث بن على به اسناد خود از محمد بن الحسين از على بن ابي طالب عليه السلام نقل مىكند كه فرمود : « هر وقت چيزى از پيامبر سؤال مىكردم به من پاسخ مىداد و هر وقت ساكت مىشدم خود آن حضرت به سخن گفتن مىپرداخت و هيچ آيه اى بر او نازل نشد مگر اين كه آن را خواندم و تفسير و تأويل آن را دانستم و پيامبر از خدا مسئلت كرد كه هيچ چيزى از آنچه را كه به من تعليم فرمود ، فراموش نكنم . پس من ، هيچ حلال و حرام و امر و نهى و اطاعت و معصيتى را فراموش ننمودم . و پيامبر اكرم دست خود را روى سينهء من گذاشت و گفت : خدايا ، قلب على را با علم و فهم و حكم و نور پر كن ، سپس به من فرمود : پروردگار من عز و جل به من خبر داد كه دعايم را در حق تو مستجاب فرمود . » ابو على المقرى با اسناد خود از انس نقل كرده است كه او مىگويد : « رسول خدا صلى اللَّه عليه [ و آله 
  ] و سلم به او فرمود : براى من آب وضو تهيه كن [ حضرت وضو گرفت 
  ] و سپس دو ركعت نماز خواند و پس فرمود : « اولين كسى كه از اين در بر تو وارد مىشود امير المؤمنين و سيد المسلمين و پيشواى كمال يافتگان رو سفيد و خاتم اوصيا است . انس مىگويد : گفتم : خدايا اين شخص يكى از انصار باشد ، و اين نيت را در دلم مخفى كردم ، ناگهان على ( ع ) وارد شد .\r\nپيامبر فرمود : اى انس اين شخص كيست عرض كردم : على ( ع ) است . پس پيامبر در حال انبساط برخاست و دست به گردن على انداخت و او را به آغوش گرفت و صورتش را به صورت على مىكشيد و عرق على ( ع ) را با صورتش خشك مىكرد .\r\nعلى ( ع ) عرض كرد : اى رسول خدا ، امروز مىبينم عنايتى با من فرمودى كه تاكنون سابقه نداشت پيامبر فرمود : چه مانعى است از اين عواطف شديد كه امروز در بارهء تو ابراز كردم در حالى كه تو هستى كه پيام رسالت مرا بعد از من به مردم ابلاغ خواهى كرد ، و توئى كه صداى مرا به آنان خواهى رساند و توئى كه بعد از من اختلافات آنان را توضيح و تبيين خواهى نمود 134\r\nدر آن هنگام كه اين آيه ( و تعيها اذن واعية ) نازل شد ( و بشنود آن را گوش شنوا ) پيامبر عرض كرد خداوندا ، اين گوش شنوا را گوش على قرار بده . على عليه السلام فرمود : بعد از آن هيچ چيزى را فراموش نكردم . 135\r\nعلى فرموده است : رسول خدا هزار باب از علم را به من تعليم فرمود و از هر بابى هزار باب گشوده شد . 135\r\nلو كسرت لى الوسادة لحكمت بين اهل التورات بتوراتهم و بين اهل الانجيل بإنجيلهم و بين اهل الفرقان بفرقانهم . و الله ما نزلت ما آية فى بر او بحر او سهل او جبل ،\r\n","description":"","footnote":"","page_name":" 319 ","page_number":322},
  {"content":"\r\nاو سماء او ارض او ليل او نهار الا انا اعلم فيمن نزلت و فى اىّ شيء نزلت . 136\r\nاول هذه الأمة ورودا على الحوض اولها اسلاما على بن ابي طالب رضى الله عنه . 165\r\nاو لكم واردا - ورودا - على الحوض او لكم اسلاما على بن ابي طالب . 165\r\nكنت كنزا مخفيا فاحببت ان اعرف فخلقت الخلق لكى اعرف . 181\r\nاذا أقبلت الدنيا على احد اعادته محاسن غيره و اذا ادبرت عنه سلبته محاسن نفسه . 187\r\nيا على اذا رايت الناس يتقربون الى خالقهم بانواع البر تقرب انت اليه بانواع العقل تسبقهم . 263\r\nلو كشف الغطاء ما ازددت يقينا . 263\r\nيا على لئن هدى الله بك رجلا خير مما طلعت الشمس عليه و غرب . 275\r\nاتقوا فراسة المومن فانه ينظر بنور اللَّه . 489\r\nلا يلدغ المؤمن من جحر مرّتين . 289\r\nايتكن صاحبة الجمل الا دبب تنبحها كلاب الحوئب . 290\r\nيقول الله عز و جل : اشتد غضبى على من ظلم من لا يجد ناصرا غيرى . 303\r\nالظلم ثلاثة : ظلم يغفره الله ، و ظلم لا يدعه الله ، و ظلم لا يغفره الله ، فاما الظلم الذى يغفره الله عز و جل فظلم الرجل نفسه فيما بينه و بين الله عز و جل و اما الظلم الذى لا يدعه الله عز و جل فالمداينة بين العباد . فاما الظلم الذى لا يغفره الله عز و جل فالشرك با الله . 303\r\nقنطرة على الصراط لا يجوزها عبد بمظلمة . 304\r\nان الله اوحى الى نبى من انبيائه في مملكة جبار من الجبارين ، ان ائت هذا الجبار فقل له : انى لم استعملك على سفك الدماء و اتخاذ الاموال و انما استعملتك لتكف عنى اصوات المظلومين فانى لن ادع ظلامتهم و إن كانوا اكفارا . 304\r\nمن عذر ظالما بظلمه سلط الله عليه من يظلمه و ان دعا لم يستجب له و لم يأجره الله على ظلامته . 303\r\nاوحى اللَّه تعالى الىّ ان يا اخا المرسلين و يا اخا المنذرين ، انذر قومك لا يدخلوا بيتا من بيوتى و لأحد من عبادى عند احدهم مظلمة فانى العنه ما دام قائما يصلى بين يدي حتى يرد تلك المظلمة فاكون سمعه الذى يسمع به . 304\r\n","description":"","footnote":"","page_name":" 320 ","page_number":323},
  {"content":"\r\n\r\nفهرست اشخاص\r\nالف\r\nاحمد آرام : 69 ، 70\r\nآدم ( ع ) : 129\r\nآناتول فرانس : 172\r\nآتيلا : 302\r\nابو ذر غفارى : 10 ، 11 ، 13 ، 16 ، 19 ، 23 ، 102 ، 113 ، 124 ، 165\r\nابو الحسن على بن الحسين بن على مسعودى : 6\r\nابن عبد البر : 7\r\nابن حجر عسقلانى : 7\r\nامينى ( علامه ) : 7 ، 131\r\nابن سعد : 7\r\nابن ماجد : 7\r\nابن الديبع : 8\r\nابن ابى الحديد : 16 ، 23 ، 131 ، 141 ، 165 ، 249 ، 264 ، 265 ، 269 ، 284 ،\r\nابو العاص : 23\r\nامهدوكلس : 200\r\nارسطو : 53\r\nاويس القرنى : 102 ، 124\r\nابو الهيثم مالك بن التيهان : 102 ، 113\r\nابو ايوب انصارى :\r\nابو اراكة البجلى : 113\r\nابو عبد الله الجدلى : 113\r\nارقم بن عبد الله الكندى : 113\r\nاوفى بن حصن : 113\r\nاويس بن انيس قرنى : 113\r\nابو محمد عبد الله بن عبد الحكم : 116\r\nابو حفص دمشقى : 121\r\nابو العباس بلاذرى : 121 ، 122\r\nابراهيم ( ع ) : 129 ، 130\r\nابو الحمراء : 130\r\nابو صالح حنفى : 130\r\nابن عباس : 132\r\nابو راشد : 130\r\nابو الخير طالقانى : 130\r\nانس بن مالك : 131 ، 165\r\nاسحاق بن مروان : 131\r\nابور الخير الحاكمى : 131\r\nاحمد بن حنبل : 131\r\nابو نعيم : 131\r\nابو على المقرى : 133\r\nابو الاسود دؤلى : 136\r\nابو جعفر اسكافى : 140\r\n","description":"","footnote":"","page_name":" 321 ","page_number":324},
  {"content":"\r\nابو القاسم هبة الله : 160\r\nاصبغ بن نباته : 113 ، 131\r\nابو الفداء اسماعيل : 164\r\nابو رافع : 165\r\nابو سعيد خدرى : 165\r\nاسماء بنت عميس : 165\r\nام ايمن : 165\r\nاپيكور : 172\r\nابن ميثم بحرانى : 196 ، 249\r\nاپارين : 200 ، 232 ، 233\r\nاسپينوزا : 200\r\nاناكساگوراس : 200\r\nابن سينا : 201 ، 202 ، 240 ، 243 ، 262 ، 263\r\nاحمد امين : 202\r\nابو بكر : 269\r\nابو محمد عبد الله بن مسلم بن قتيبه : 286\r\nافلاطون : 243\r\nب\r\nبلال الحبشى : 102\r\nبريدة الاسلمى : 165\r\nبرير بن الخضير : 113\r\nبيهقى : 131\r\nپ\r\nپىير روسو : 202\r\nپاستور : 202\r\nپطروشفسكى : 160\r\nت\r\nتولستوى : 83\r\nترمذى : 7\r\nتيمور لنگ : 302\r\nج\r\nجلام بن جندل : 9\r\nجمشيد مرتضوى : 57\r\nجويرية بن مسهر العبدى : 113\r\nجلال الدين سيوطى : 131 ، 154\r\nجابر بن عبد الله : 165\r\nجالينوس : 236\r\nجعفر بن محمد الصادق ( ع ) : 304\r\nجواد على : 96\r\nجندب بن زهيره : 113\r\nچ\r\nچنگيز : 162\r\nچوردانو برونو : 200\r\nح\r\nحبيب بن مسلمة : 9\r\nحسن ( ع ) امام : 13 ، 140\r\nحسين ( ع ) امام : 13 ، 14 ، 140 ، 157\r\nحافظ شاعر : 83 ، 84 ، 145 ، 188\r\nحسن پزشكزاد : 84\r\nحجر بن عدى : 102 و 113\r\nحبيب بن المظاهر : 113\r\nالحارث بن عبد الله الاعور : 113\r\nحسن بن صالح : 160\r\nحلبى ( صاحب سيره ) : 165\r\n","description":"","footnote":"","page_name":" 322 ","page_number":325},
  {"content":"\r\nحسن صفارى : 202\r\nحجاج بن يوسف : 265\r\nالحاكم : 8\r\nخ\r\nخزيمة بن ثابت : 102 ، 113\r\nخواجه نصير طوسى : 135\r\nخباب بن الارت : 165\r\nخديفة بن اليمان : 165\r\nخاقانى شيروانى : 189\r\nخطيب بغدادى : 165\r\nد\r\nدانته : 84\r\nدموكريت : 200 ، 201\r\nداود بن ابى هند : 165\r\nذ\r\nذهبى : 8\r\nذكوان غلام ام هانى : 13\r\nر\r\nراشد الحمرانى : 130\r\nروبين : 200\r\nرادا كريشنان : 202\r\nرشيد الهجرى : 113\r\nرفاعة بن شداد : 113\r\nز\r\nزيد بن ثابت : 6 ، 267\r\nزبير بن عوام : 6 ، 140 ، 152 ، 281 ، 282 ، 293\r\nزيد بن الخطاب : 117\r\nزيد بن ارقم : 165\r\nزكى نجيب محمود : 202\r\nزينى دحلان : 165\r\nژ\r\nژان باتيست روبين : 200\r\nژاك لكلرك : 56\r\nض\r\nضرار بن ضمره صدائى : 113\r\nط\r\nطلحة بن عبيد الله : 6 ، 140 ، 152 ، 281 ، 282 ، 285 ، 293\r\nطغرائى شاعر : 159\r\nطالس : 199\r\nس\r\nسعد بن ابى وقاص : 7\r\nسعيد بن المسيب : 7\r\nسيد مرتضى علم الهدى : 7\r\nسلمان فارسى : 102 ، 113 ، 124 ، 165\r\nسعد بن قيس : 113\r\nسعيد بن عبد العزيز : 121\r\nسلمة بن كهيل\r\nسيد محمد حسين طباطبائى ( علامه ) : 206 ، 219\r\nش\r\nشكسپير : 84\r\n","description":"","footnote":"","page_name":" 323 ","page_number":326},
  {"content":"\r\nشيطان : 100\r\nشريك بن شداد : 113\r\nشيخ كاظم ازرى : 125\r\nص\r\nصبحى صالح : 100\r\nصيفى بن فيسل : 113\r\nصنا بجى : 131\r\nصدر المتألهين : 180 ، 201\r\nصائب تبريزى : 298\r\nصعصعة : 102 ، 113\r\nع\r\nعثمان : 6 ، 8 ، 9 ، 11 ، 15 ، 16 ، 23 ، 133 ، 266 ، 267 ، 284 ، 285\r\nعبد الله بن عتبه : 6\r\nعبد الرحمن بن عوف : 7\r\nعيسى بن مريم ( ع ) : 8 ، 21 ، 219\r\nعقيل : 13\r\nعمار بن ياسر : 13 ، 14 ، 102 ، 113\r\nعلى محمد كاردان : 45\r\nعبد الفتاح عبد المقصود : 96 ، 124\r\nعبد الله بن بديل : 113\r\nعبد الله بن يحيى الحضرمى : 113\r\nعمرو بن الحمق : 113\r\nعاصم بن عوف البجلى : 113\r\nعبد الرحمن بن حسان : 113\r\nعبد الله بن حوبة السعدى : 113\r\nعبد الله بن الهاشم المرقال : 113\r\nعدى بن حاتم : 113\r\nعبد الله بن خليفة الطانى : 113\r\nعمر بن عبد العزيز : 116 ، 117 ، 118\r\nعبد الله انيس : 122\r\nعمر انيس : 122\r\nعبيد الله بن موسى : 130\r\nعلى بن احمد عاصمى : 130\r\nعبيد الله بن موسى العيسى : 130\r\nعلى بن عمر الحربى : 131\r\nعبد الله بن عمر : 133\r\nعلامه حلى ( حسن بن يوسف ) : 135\r\nعبايه : 132\r\nعمران بن الحصين الخزاعى : 140\r\nعبد الرزاق مقرم : 154\r\nعمر بن الخطاب : 165 ، 260 ، 261\r\nعبد الرحمن جامى : 180 ، 181\r\nعبد الرحيم گواهى : 234\r\nف\r\nفخر داعى گيلانى : 121\r\nفاطمه ( ع ) : 165\r\nفروغى ، محمد على : 202\r\nفريد الدين عطار : 211\r\nفروغى بسطامى : 284\r\nق\r\nقيس بن سعد بن عبادة : 102 ، 113\r\nقبيصة بن العبسى : 113\r\nقيس بن حازم : 132\r\nقنبر : 113\r\n","description":"","footnote":"","page_name":" 324 ","page_number":327},
  {"content":"\r\nك\r\nكميل بن زياد : 113\r\nكريم بن العفيف الخثعمى : 113\r\nكدام بن حيان : 113\r\nكريم كشاورز : 161\r\nكاظم عمادى : 172\r\nكامپانلا : 200\r\nكاشف الغطاء شيخ محمد حسين : 278\r\nگ\r\nگوستاولوبون : 121\r\nگيبون : 45\r\nگوته : 83\r\nل\r\nلايپ نيتز : 70 ، 200\r\nلامارتين : 83\r\nم\r\nمروان بن الحكم : 6 ، 13\r\nمقداد بن اسود : 7 ، 102 ، 113\r\nمعاويه : 9 ، 10\r\nمحمد ( ص ) ، رسول خدا : 15 ، 23 ، 28 ، 31 ، 32 ، 98 ، 99 ، 100 ، 101 ، 103 ، 104 ، 105 ، 109 ، 111 ، 112 ، 114 ، 126 ، 131 ، 132 ، 134 ، 143 ، 154 ، 158 ، 160 ، 195 ، 218 ، 219 ، 222 ، 304\r\nمولوى جلال الدين : 18 ، 83 ، 156 ، 181 ، 192 ، 270 ، 275 ، 284 ، 209 ، 298 ، 301\r\nموسى ( ع ) : 21 ، 129 ، 130 ، 219\r\nماكس پلانك : 69\r\nموريس باريس : 84\r\nمالك بن الحارث الاشتر : 102 ، 113 ، 124\r\nميثم التمار : 102 ، 113\r\nمحمد بن ابى بكر : 113\r\nمحرز بن شهاب : 113\r\nملا على قوشچى : 129 ، 135 ، 136\r\nمحمد باقر محمودى : 130 ، 160\r\nمحمد بن الحسين : 133\r\nمعاذ بن جبل : 165\r\nمغيرة بن الاخنس : 264 ، 266\r\nمختار بن ابى عبيده : 265\r\nماكياولى : 293\r\nمحدث قمى شيخ عباس : 303\r\nن\r\nناصر خسرو قباديانى : 272\r\nنوح ( ع ) : 129 ، 220\r\nو\r\nورقأ بن سمى البجلى : 113\r\nويكتور هوگو : 83 ، 103\r\nو ايتهد : 45 ، 234\r\nه\r\nهارون ( ع ) : 21\r\nهيوم : 68\r\nهاشم بنى طرفى : 232\r\n","description":"","footnote":"","page_name":" 325 ","page_number":328},
  {"content":"\r\nى\r\nيحيى : 130\r\nيوسف ( ع ) : 130\r\n","description":"","footnote":"","page_name":" 326 ","page_number":329},
  {"content":"\r\n\r\nفهرست مآخذ\r\nنام كتاب مؤلف\r\nمروج الذهب مسعودى\r\nالاستيعاب ابن عبد البرّ\r\nكنز العمال\r\nالاصابة\r\nتاريخ واقدى واقدى\r\nالطبقات ابن سعد\r\nصحيح ترمذى\r\nسنن ابن ماجه\r\nمسند احمد بن حنبل\r\nمستدرك الحاكم\r\nصفوة الصفوة\r\nتميز الطيب ابن الديبع\r\nاسد الغابة\r\nتاريخ اليعقوبى اليعقوبى\r\nمثنوى جلال الدين مولوى\r\nقواعد روش جامعه شناسى دوركيم\r\nروشهاى جامعه شناسى جمشيد مرتضوى\r\nعلم به كجا مىرود ماكس پلانك\r\nتمايز روحيات شرق و غرب حسن پزشكزاد\r\nالمفصل في تاريخ العرب قبل الاسلام جواد على\r\nتاريخ تحليلى نيم قرن اول اسلام\r\nسيرة عمر بن عبد العزيز مالك بن انس\r\nتمدن اسلام و عرب گوستاولوبون\r\nديوان شيخ كاظم ازرى\r\nكشف المراد ( شرح تجريد الاعتقاد ) علامهء حلَّى\r\nترجمة الامام على بن ابي طالب ( ع ) من تاريخ دمشق ابن العساكر\r\nشواهد التنزيل الحسكانى\r\nالاربعين المنتقى\r\nالمقتل الخوارزمى\r\nمناقب ابن المغازلى\r\nالرياض الضنرة\r\nذخائر العقبى\r\nالبداية و النهاية\r\nميزان الاعتدال ذهبى\r\nلسان الميزان\r\nالغدير علامهء امينى\r\nحلية الأوليا ابو نعيم\r\nغاية المرام\r\n- حيات : طبيعت ، منشاء و تكامل آن - اپارين\r\nالامامة و السياسة\r\n","description":"","footnote":"","page_name":" 327 ","page_number":330},
  {"content":"\r\nتاريخ فلسفه شرق و غرب\r\nقصة الفلسفة الحديثة احمد امين و زكى نجيب محمود\r\nسفينة البحار محدث قمى\r\nتاريخ علوم پىير روسو\r\nالاشارات و التنبيهات ابن سينا\r\nسير حكمت در اروپا فروغى\r\nالميزان طباطبائى\r\nسرگذشت انديشه‌ها و ايتهد\r\nالشفاء المقالة العاشرة الفصل الخامس ابن سينا\r\nمعراج نامه ابن سينا\r\nشرح نهج البلاغة ابن ابى الحديد\r\nاللآلي المصوغة\r\nشرح تجريد ملا على قوشچى\r\nتاريخ الخلفاء سيوطى\r\nلامية العجم طغرائى\r\nاسلام در ايران پطروشفسكى\r\nالمستدرك الحاكم\r\nتاريخ بغداد خطيب بغدادى\r\nالسيرة الحلبى\r\nالسيرة زينى دحلان\r\nحكمت اصول سياسى اسلام مؤلف\r\nباغ اپيكور آناتول فرانس\r\n","description":"","footnote":"","page_name":" 328 ","page_number":331},
  {"content":"\r\n\r\nفهرست مكانها\r\nاتريش : 82\r\nاسكندرية : 6\r\nاروپا : 202\r\nآفريقا : 116\r\nآلمان : 81 ، 83\r\nانبار : 146\r\nانگليس : 68 ، 81 ، 83\r\nايران : 82 ، 83\r\nباغ اپيكور : 172\r\nبصره : 6\r\nبلاذر : 121\r\nبيزانس : 75\r\nبين النهرين : 75\r\nتركيه : 82\r\nحجاز : 152\r\nحمص : 122\r\nحنين : 6\r\nدمشق : 121\r\nدينور : 286\r\nربذه : 1 ، 6 ، 11 ، 13 ، 33\r\nرم : 45 ، 75 ، 260\r\nشام : 6 ، 9\r\nشبستر : 230\r\nصفين : 148\r\nطالقان : 130\r\nطوس : 134 ، 135\r\nعراق : 6 ، 11 ، 146 ، 152\r\nعواصم : 9\r\nفرانسه : 81\r\nقباديان : 272\r\nقسطنطنيه : 120\r\nقم : 303\r\nقنسرين : 9\r\nكوفه : 6 ، 175\r\nگيلان : 121\r\nمدينه : 6 ، 7 ، 11 ، 13 ، 15 ، 25\r\nمصر : 6 ، 11 ، 75 ، 120 ، 270\r\nمعرة : 232\r\nمكه : 11\r\nوادى القرى : 6\r\nيمن : 146\r\nيونان : 75\r\n","description":"","footnote":"","page_name":" 329 ","page_number":332},
  {"content":"\r\n\r\nفهرست قبائل\r\nبنى اميه : 110 ، 117 ، 118 ، 125\r\nبنى اسرائيل : 308\r\nبنى اسد : 157\r\nبنى غفار : 10\r\nبربر : 120\r\nترك : 120\r\nثقيف : 265\r\nقبط : 285\r\n","description":"","footnote":"","page_name":" 330 ","page_number":333},
  {"content":"\r\n\r\nفهرست مطالب\r\nمتن خطبهء صد و سىام 1\r\nترجمهء خطبهء صد و سىام 2\r\nتفسير عمومى خطبه صد و سىام 2\r\nابو ذر غفارى كه بود و چه كرد و چه شد 2\r\nكيفيت تبعيد ابو ذر غفارى بر ربذه 13\r\nبحثى در انواع حبّ و بغض و رضايت و غضب 16\r\nآنان ترا سدّ راه خودكامگيهاى خود ديدند و از رسالت تو براى ايجاد جامعهء سالم وحشتزده شدند 20\r\nقصّهء آن دباغ كه در بازار عطر فروشان از بوى عطر و مشك بيهوش و رنجور شد 22\r\nاى ابا ذر ، آنچه را كه آنان مىخواهند و زندگى خود را بر سر آن مىبازند ، بر خود آنان بگذار و بگذر و شخصيّت كمال جوى خود را هر چه سريعتر و جدىتر نجات بده 26\r\nبگذار پرده از روى واقعيات كنار برود تا معلوم شود كه اين مردم به چه چيزهايى نيازمند بودند و از چه چيزهايى بىنياز 28\r\nدر آن هنگام كه همهء كيهان بزرگ مانند ديوارى آهنين يك انسان را در خود بفشارد ، تقواى الهى انسان ، آن ديوار را مىشكافد و او را از آن محاصرهء مرگبار نجات مىدهد . 30\r\nبا حق و حقيقت انس بگير و از باطل بهراس 32\r\nاگر در چسبيدن به دنيا و آرمانهاى آن ، با دنيا پرستان خودكامه شركت كنيد ، محبوب و امين آنان خواهيد بود . 35\r\nمتن خطبهء صد و سى و يكم 35\r\nترجمه خطبهء صد و سى و يكم 36\r\nتفسير عمومى خطبهء صد و سى و يكم 37\r\n","description":"","footnote":"","page_name":" 331 ","page_number":334},
  {"content":"\r\nآنجا كه شخصيت انسانهاى يك جامعه استقلال و مديريت خود را از دست داده زندگى آنان در تاريكى اختلاف ، با دلهايى پراكنده و مغزهايى خالى از عقل تباه خواهد گشت 38\r\nموضوع جامعه شناسى 40\r\nچگونه جامعه شناسى به صورت علم در مىآيد 42\r\nجامعه شناسى تحقيقى و جامعه شناسى نظرى 42\r\nدخالت موضعگيرىهاى خاص در جامعه شناسى 44\r\nجامعه شناسى و جامعه سازى 46\r\nارزش شناسائى محض بدون عمل مساوى است با ارزش عمل محض بدون علم 52\r\nآنجا كه رابطهء معرفت و عمل شكل معمائى به خود مىگيرد 53\r\nشرط اساسى معرفت كه از گرديدنها نصيب بشريت مىگردد 54\r\nچگونه مىتوان قوانين را با دگرگون ساختن آنها شناخت 55\r\nآيا براى جامعه شناسى قوانينى وجود دارد 56\r\nآيا وجود قوانين در جامعه شناسى دليل مجبور بودن انسانهاست 58\r\n1 . معناى اين كه انسان اختيار دارد 59\r\n2 . توجه به شخصيتى كه سلطه و نظارتش كار را اختيارى مىنمايد ، چيست 60\r\n3 . سه مفهوم رهايى ، آزادى و اختيار ، را با يكديگر مخلوط نكنيم 63\r\nتوضيحى در بارهء دخالت در كار اختيارى 65\r\nهر اندازه شخصيت قوىتر باشد وصول به اختيار آسانتر خواهد بود 66\r\nقانون عليّت و كار اختيارى و تشكيكات هفتگانه 67\r\nتوضيحى در بارهء روابط كلَّى سه گانه : ( طبيعى ، روانى ، قراردادى ) 71\r\nجبر و آزادى در حركات سه گانه 73\r\nروابط موجود در يك جامعه باز ، با روابط موجود در ساير جوامع 77\r\nمسايل چهارگانه اى كه از ابراز حكم قاطع در بارهء مبانى حياة جوامع جلوگيرى مىنمايد 81\r\n1 . ارتباط هر جامعه با جوامع ديگر كه امروزه با اشكال متنوع حكمفرماست 81\r\n2 . انسانها گام بزندگى مىگذارند و از صفر شروع ميكنند 81\r\n3 . وجود عنصر مخصوصى بنام « مىخواهم » در محور اساسى هر جامعه اى كه از انسانها تشكيل يافته است 85\r\n4 . عامل بازيگرى و تماشاگرى 87\r\nجامعه شناسى در قلمرو جوامع 87\r\nعينك دوم در شناسائىهاى مربوط به انسان چيست 89\r\nرابطهء هم عقيدتى آزادانه 91\r\n","description":"","footnote":"","page_name":" 332 ","page_number":335},
  {"content":"\r\nطرق شناسائى جامعه اى كه امير المؤمنين على بن ابي طالب عليه السلام در آن حكومت كرده است 95\r\n3 . شناخت عامل الهى بروز زمينهء سعادت در مسير حيات معقول كه پيامبر اعظم اسلام بود و آشنائى با اين رسول ربانى با توصيفات امير المؤمنين على عليه السلام 106\r\n4 . رسالت عظماى پيامبر اسلام ، شخصيتهائى را در مسير وصول به عظمت كمال قرار داد 109\r\nآيا بشريت از رسالت الهى آن چنان كه مىبايست بهره بردارى كرد 113\r\nجوامع بشرى از طلوع اسلام تا كنون در ابعادى مختلف از رسالت اسلام برخوردار شده است 114\r\n1 . زمينه براى بوجود آمدن مدينهء فاضله از هر دو بعد : معرفت و عمل ، كاملا آماده گشت 114\r\n2 . پرورش يافتن انسانهايى نايل به رشد و كمال عالى انسانى با درجاتى مختلف 115\r\n3 . گسترش عدالت در هر جامعه ايكه مسلمين بر آنها سيطره پيدا مىكردند 116\r\n4 . كوشش و تكاپوى بسيار شديد براى ترويج علوم تحققى 116\r\n5 . زمينهء نظام اقتصادى انسانها با عوامل توليد 116\r\n6 . جريان نظم زندگى اجتماعى مسلمانان 122\r\n- با اين حال شناخت مردم جامعه در بارهء شخصيت الهى پيامبر اكرم و عظمت اسلام مختلف بود . 124\r\n- با نظر به اختلاف برداشت از شخصيت و سخنان پيامبر اكرم لازم بود كه گردانندگان جامعه اسلامى داناترين و با تقوىترين اشخاص را براى تفسير شخصيت و سخنان آن حضرت تعيين مىنمودند . 128\r\n- تو هستى كه پيام رسالت مرا بعد از من به مردم ابلاغ خواهى كرد ، و توئى كه صداى مرا به آنان خواهى رساند و توئى كه بعد از من اختلافات آنان را توضيح و تبيين خواهى نمود . 134\r\n- بدانجهت كه شخصيت پيامبر اسلام و مكتبى كه او آورده بود ، براى همهء طبقات و گروه‌هاى آن دوران كاملا روشن نشده بود . لذا وقوع آشوبها و بحرانهاى غير قابل توضيح و ظالمانه ، در دوران خلافت امير المؤمنين عليه السلام امرى طبيعى بوده است . 136\r\n- اگر جامعه اى را كه على بن ابي طالب در آن زمامدارى نموده است نمايندهء كامل همهء جوامع بشر معرفى كنيم . با كمال تأسف بايد گفت : جوامع بشريت از عهدهء آزمايش الهى بر نيامده است 141\r\n- امير المؤمنين عليه السلام در برابر آن جامعهء طوفانى و پر از ضد و نقيض كه اكثريت مردم آن را غوطه وران در جهل و خودكامگى و سست عنصرى تشكيل مىدادند ، خود را نباخته بود . 144\r\n- امير المؤمنين ( ع ) مىتوانست همهء ناگواريها و نابسامانىهاى دوران خود را با روش ماكياولى ( هدف وسيله را توجيه مىكند ) مرتفع بسازد ، اگر او چنين مىكرد ، ديگر\r\n","description":"","footnote":"","page_name":" 333 ","page_number":336},
  {"content":"\r\nتاريخ بشرى على بن ابي طالب ( انسان كمال يافته الهى ) به خود نمىديد ، بلكه فردى ديگر از همدستان چنگيز و چنگيزيان را مىديد كه به كاروانيان تبهكاران خون آشام افزوده مىگشت . 148\r\nاگر آن همه مشقتها و ناگواريها و ناملائمات فوق تصور كه در دوران زمامدارى امير المؤمنين عليه السلام ، گريبانگر اين بزرگ بزرگان گشت . و اگر آن همه صبر و شكيبائى كه اين افتخار انبياء و اولياء در طول ساليان متمادى پس از رحلت پيامبر اكرم ( صلى اللَّه عليه و آله و سلم ) تا آخرين نفسهاى زندگى خود تحمل فرمود ، نتيجه اى جز اين نداشت كه نه تنها دل آن مرد الهى را تيره و تار نساخت ، بلكه با پيشرفت روزگار عمرش به روشنائى و فروغ ربانى آن نيز افزود ، براى ارائه حكمت بالغهء خداوندى در جريانات محير العقول آن دوران ( از رحلت پيامبر تا زمان چشم بر بستن امير المؤمنين عليه السلام از اين دنيا ) كفايت مىكرد . 149\r\nآنجا كه صداى حق كه حيات بخش است صيحه اى مرگآور مىباشد 157\r\nمن چگونه مىتوانم بوسيلهء شما ظلمت از چهرهء عدل و كجى از حق را بر طرف بسازم ، در صورتى كه خود شما ظلمت بر روى عدل انداخته‌ايد و حق را منحرف ساخته‌ايد 158\r\nهمهء تلاش امير المؤمنين ( ع ) آن انسان كامل ، براى اصلاح انسانها و محو ظلم از ميان آنها بود . 160\r\nمن نخستين كسى هستم كه در پرتو رسالت پيامبر اكرم ( ص ) ايمان آوردم و به نماز ايستادم . 164\r\nشرايط ضرورى كسى كه زمامدارى مسلمين را بر عهده مىگيرد 166\r\nآيا دو نوع شرايط زمامدارى ، در دوران معاصر نيز ، براى زمامدارى ضرورت دارد 170\r\nمتن خطبهء صد و سى و دوّم 175\r\nترجمهء خطبهء صد و سى و دوم 176\r\nتفسير عمومى خطبهء صد و سى و دو 178\r\nخدا است عالم مطلق بر همهء موجودات 180\r\nتطابق آشكار و نهان و قلب و زبان آدمى در شهادتين 182\r\nانسانهاى رشد يافته تعليم و تربيت جامعه و هر گونه خدمت به جامعه را تكليف الهى حتمى خود مىدانند و به همين جهت استقبال و رويگردان بودن مردم از آنان تأثيرى در دل و مغز آنان نمىگذارد . 186\r\nبا سپرى شدن ساليان عمر ، كاخهاى سر به فلك افراشته تبديل به تلّ خاك و خانه‌ها مبدل به گور مىگردد و اموال از آن وارثان و زنها از آن ديگران مىشود . 189\r\nمتن خطبهء صد و سى و سوم 194\r\nترجمهء خطبهء صد و سى و سوم 195\r\n","description":"","footnote":"","page_name":" 334 ","page_number":337},
  {"content":"\r\nتفسير عمومى خطبهء صد و سى و سوم 197\r\nهمهء هستى با همهء ابعاد و سطوح و جريانات خود تسليم خدا و سجده به او مىنمايند 197\r\nآيا همهء موجودات عالم هستى از حيات برخوردارند 198\r\nتكليف علم در اين مورد چيست 203\r\nآيا وجود قوانين كلى در علوم و فلسفه‌ها كه از وجود ثابتها كشف مىكند ، مىتواند آنها را از نظاره و سلطهء دائمى الهى بىنياز نمايد 214\r\nقرآن ، آن كتاب الهى كه هرگز ناتوان و كهنه نخواهد گشت 217\r\nپيامبر اسلام ، خاتم الانبياء عليهم السلام ، و دين او خاتم الاديان و براى بشريت جاودانى است و بحثى در اختلاف احكام شرايع الهى . 219\r\nاين دنيا مقصد نهايى نابينايان است و گذرگاهى براى بينايان 224\r\nاين دنيا براى انسان بينا پروازگاه است و براى نابينا فرودگاه 235\r\nحيات ، حقيقتى است كه هيچ كس از آن سير نمىشود 237\r\nرسالة فى دفع الغم من الموت ، من كلام الشيخ الفاضل ابى على حسين بن سينا البخارى 240\r\nحكمت ، حيات بخش قلبهاى مرده و بينائى چشمان كور و شنوائى گوشهاى كر و سيراب كنندهء لب تشنگان كمال است . 248\r\nدر آن هنگام كه بشر بتواند با قرآن ببيند و با قرآن سخن بگويد 251\r\nآيات قرآنى يكديگر را تفسير مىكنند 252\r\nصورتهاى خندان و شكوفا با درونهاى عبوس و منقبض به يكديگر 255\r\nجامعه اى كه مردم آن با عقائد آرمانى بسيار عالى سخن مىگويند ، ولى كردارشان جز خواسته‌هاى آنان چيز ديگرى نيست . 256\r\nمتن خطبهء صد و سى و چهارم 260\r\nترجمهء خطبهء صد و سى و چهارم 260\r\nتفسير عمومى خطبهء صد و سى و چهارم 261\r\nهمان خدائى كه مسلمانان را بدون سپاه فراوان و بدون كمترين تجهيزات پيروز فرمود ، زنده و ابدى است ، تو مطابق تكليف خود عمل كن 261\r\nمتن خطبهء صد و سى و پنجم 264\r\nترجمه خطبهء صد و سى و پنجم 264\r\nمغيرة بن الاخنس كيست 264\r\nمتن خطبهء صد و سى و ششم 268\r\nترجمه خطبه صد و سى و ششم 268\r\nبيعت شما با من يك پديده ناگهانى نبوده و با كمال اختيار و تدبير و بدون كوچكترين اجبار بوده است 268\r\n","description":"","footnote":"","page_name":" 335 ","page_number":338},
  {"content":"\r\nمن شما را براى قرار دادن در جاذبهء كمال الهى مىخواهم ، شما مرا براى اشباع هوى و هوسهاى خود مىخواهد 269\r\nاى مردم ، بياييد مرا براى اصلاح خودتان يارى كنيد 272\r\nاگر خود انسانها به معلمان و مربيان و مديران برازندهء جامعهء خود يارى نكنند تلاش آنان بجايى نخواهد رسيد 277\r\nاگر كسى بخواهد وقاحت و وخامت ظلم را بفهمد ، به كينه و ستيزه شديد امير المؤمنين عليه السلام در بارهء ظلم بنگرد 279\r\nمتن خطبهء صد و سى و هفتم 281\r\nترجمهء خطبهء صد و سى و هفتم 281\r\nاز سخنان آن حضرت است كه در وضع طلحه و زبير و بيعت آن دو با آن حضرت فرموده است 281\r\nتفسير عمومى خطبهء صد و سى و هفتم 283\r\nآن نابكاران هيچ جرمى از من نديده‌اند ، حقّى را مىخواهند كه خود آن را رها كرده‌اند 283\r\nنيرومندترين اقويا كسى است كه در دوران زندگىاش نه او كسى را بفريبد و نه كسى او را بفريبد 286\r\nاين همان گروه ستمكار است كه به من خبر داده شده است 291\r\nدر درون اين گروه ستمكار خباثت و فساد موج مىزند 292\r\nشما بوديد كه با كمال عشق و علاقه براى بيعت با من ، به طرف من هجوم آورديد 293\r\nظلم و ظالم و مظلوم ، عدل و عادل و كسى كه در بارهء او با عدل رفتار شده است 296\r\nدرجات عظمت عدالت و مراتب قبح و وقاحت ظلم 301\r\nظلم بر امير المؤمنين على بن ابي طالب قبيحترين ظلمها است . 305\r\nانواع ظلم - مالى ، جانى ، اعتبارى ، فكرى و روحى 307\r\nانواع ظلمهاى پنجگانه حد و مرز معينى ندارد 312\r\n\r\n","description":"","footnote":"","page_name":" 336 ","page_number":339}
  ]