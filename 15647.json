[
  {"content":"\r\n\r\nبسم الله الرحمن الرحيم\r\nاخلاق و خودسازى\r\nدر مكتب قرآن واهلبيت عليهم السلام\r\nآية الله حسين مظاهرى\r\nانتشارات پيام آزادى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمظاهرى ، حسين ، 1312 -\r\nاخلاق و خودسازى در مكتب قرآن و اهل بيت عليهم السلام / حسين مظاهرى . -\r\nتهران : پيام آزادى ، 1375 .\r\n304 ص .\r\n5 - 223 - 302 - 964 - 978 ISBN\r\nفهرست نويسى براساس اطلاعات فيپا ( فهرست نويسى پيش از انتشار ) .\r\nكتابنامه : به صورت زير نويس .\r\nچاپ هفتم : 1386\r\n1 . خودسازى ( اسلام ) . 2 . اخلاق اسلامى . الف . عنوان .\r\n13 الف 6 م / 250 bp\r\n63 / 297\r\nكتابخانه ملى ايران\r\n11295 - 76 م\r\nانتشارات پيام آزادى\r\nاخلاق و خودسازى\r\nدر مكتب قرآن و اهل بيت عليهم السلام\r\nنوينسده : آية الله حسين مظاهرى\r\nچاپ هفتم : 1386\r\nتعداد : صفحات : 304 صفحه\r\nتيراژ : 3000 نسخه\r\nچاپخانه : اميدوار\r\nانتشارات پيام آزادى : خيابان جمهورى اسلامى - بين بهارستان و استقلال\r\n- كوچه شهيد مظفرى پلاك 11 - كدپستى 1146813415\r\nتلفن : 33905515 - 33936294 - نمابر : 33935761\r\nwww . payambooks . ir\r\nemail : zamani 244 @ yahoo . com\r\nقيمت : 1500 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپناهگاه انسان\r\nاگر مىبينيد كه دنياى امروز خصوصاً دنياى علم ، با كمال صراحت اظهار پوچى مىكند و مىگويد نود و نه درصد از مردم ضعف اعصاب دارند ، براى اين است كه دنياى غرب در مشكلها و بن‌بست‌ها پناهگاه ندارد . وقتى كه علم و قدرتش ديگر نمىتواند كار كند و در بن‌بست واقع مىشود ، آن وقت موقع له شدن اوست ، موقعى است كه اظهار پوچى كرده و زندگى براى او مرگ تدريجى مىشود . اما اسلام براى اين بن‌بست فكر كرده و بارها تذكر داده است كه انسان اگر موحد باشد ، هيچ‌وقت به بن‌بست نخواهد رسيد . اتفاقاً اسلام مىگويد در همان بن‌بست ، اول چيزى كه بيدار مىشود فطرت اوست . لذا همه مخصوصاً دنياى امروز كه بايد بگويم دنياى گرفتارى و دنياى گره‌هاى كور است ، به ويژه جوانهاى آن يك اعتماد و پناهگاه مىخواهند . از نظر اسلام و قرآن و علماى اخلاق ، پناهگاه براى انسان قرآن است . خود قرآن مىگويد : من پناهگاهم روايات اهل‌بيت مىگويد : قرآن پناهگاه است . قرآن در وقت مشكلات ، فريادرس است . روايات اهل‌بيت به ما مىگويد : اگر كسى خصوصاً جوان ،\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتقويت اراده مىخواهد مراجعه كند به قرآن و از قرآن قدرت بگيرد ، قرآن مىفرمايد :\r\nقًدْجاءَكُمْ مِنَ اللهِ نُورٌ وَ كِتابٌ مُبينٌ ، يَهْدي بِه اللهٌ مَن‌ِاتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُلُماتِ الَي النّورِ بِاذْنِهِ و يَهْديهِمْ الي صِراطٍ مُسْتَقيمٍ « 1 » ؛ يعنى نور براى شما آمده است . پروردگار عالم به واسطهء اين قرآن هدايت مىكند كسى را كه متمسك به قرآن بشود . هر كه خدا از او راضى باشد ، قرآن راه سلامتى را به او نشان مىدهد ، يعنى در بن‌بست‌ها و در گرفتاريها وقتى تمسك به قرآن كند و از قرآن كمك بخواهد ، به طور ناخودآگاه قرآن گره او را باز مىكند و در وقت گرفتاريها ، به فرياد او مىرسد و راههاى سلامتى يكى پس از ديگرى به واسطهء قرآن نمايانده مىشود .\r\nبعد مىفرمايد : علاوه بر اين ، قرآن انسان را از ظلمت به نور مطلق مىكشاند ؛ از ظلمات غم و غصه ، از ظلمت هوى و هوس ، از ظلمت صفات رذيله ، از ظلمت نفس اماره و از ظلمات دلهره و اضطراب خاطر و بالاخره از هر چيزى كه موجب ظلمت دل و كدورت دل است ، نجات مىدهد . قرآن مىفرمايد : من تو را مىكشانم به نور مطلق و ظلمت غم و غصه و دلهره و اضطراب و نگرانى را از تو رفع مىكنم ؛ اما مهمتر از همهء اينها ، تو را به مطلوب و به مقصود مىرسانم . انسان گمشده‌اى دارد و آن خداست و من مىتوانم راهنما باشم و مىتوانم تو را به گمشدهء خود برسانم .\r\nو يهديهِمْ الى صِراطٍ مُسْتَقيمٍ نظير اين آيه در قرآن زياد است كه مىفرمايد : من علاوه بر اينكه كتاب علمم ، علاوه بر اينكه كارخانهء آدم‌سازى هستم ؛ من علاوه بر اينكه هر علمى بخواهى دارم ، راهنماى تو در گرفتاريها و مددكار تو در وقت مشكلات هستم .\r\n\r\n\r\n","description":"","footnote":"\r\n( 1 ) - مائده / 15 - 16 .\r\n","page_name":" 6 ","page_number":6},
  {"content":"\r\n\r\nمن آنم كه از ناسلامتى و ناسالمى تو را مىكشانم به سلامتى و سالمى . تو را از ظلمتها به نور مطلق و به مقصود و مطلوب كه خدا باشد ، مىرسانم . كلينى در كافى نقل مىكند كه پيغمبراكرم ( ص ) فرمود :\r\nاذَا الْتَبَسَتْ عَلَيْكُمُ الْفِتَنُ كَقِطَعِ اللَّيْلِ المُظْلِم\r\nوقتى گرفتار شدى و تاريكى رو به تو آورد ، نظير تاريكى در دل شب كه ديگر نورى ندارى و ديگر پناهى ندارى ،\r\nفَعَلَيْكُمْ بِالْقُرآنِ در آن وقت مراجعه كن به قرآن و از قرآن كمك بگير .\r\nفَانَّهُ شافِعٌ مَشَفَّعٌ وَ ما حِلٌ مُصَدَّقٌ اين قرآن شفاعت مىكند و شفاعت او پذيرفته مىشود . اين جور نيست كه فقط بگويد مددكارم . اين جور نيست كه فقط دعا كند و دعايش به جايى نرسد ؛ قرآن كمك به تو مىكند و كمك او مؤثر است ، گره زندگى را باز مىكند ، گرفتارى را رفع مىكند ، تاريكى را مبدل به نور مىكند .\r\nوَ ما حِلٌ مُصَدَّق اما ين را هم بدان كه نفرين مىكند و نفرين او هم پذيرفته مىشود ؛ يعنى آن ملتى كه سر و كار با قرآن ندارد ، قرآن به آن ملت نفرين مىكند و نفرين او پذيرفته مىشود . بعد پيغمبر فرمود :\r\nومَنْ جَعَلهُ امامَهُ ساقَهُ الَي الْجَنَّةِ\r\nآن كسى كه قرآن سرمشق او باشد ، بهشتش از همان جا شروع مىشود ، تا به بهشت موعود برسد ، نه تنها قرآن تو را به بهشت موعود مىرساند ، بلكه علاوه بر آن ، نشاط ، سلامتى ، خوشى و رفع گرفتارى از همين جا شروع مىشود . يك زندگى با نشاط ، يك زندگى خوش برايت شروع مىشود تا برسى به آن زندگى خوشتر ؛ يعنى بهشت موعود . اما اگر كسى پشت پا به قرآن بزند و\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nقرآن نخواند و به قرآن عمل نكند و به عبارت ديگر ، تمسك به قرآن نكند و بىاعتناى به قرآن باشد ، جهنمش از همان جا شروع مىشود . قرآن نفرين مىكند و گرفتارى برايش پيدا مىشود . بىنشاطى روى بىنشاطى و پوچى برايش پيدا مىشود . جهنمش از آنجا شروع مىشود تا به جهنم موعود برسد .\r\nحارث اعور مىگويد : پس از مرگ پيامبر ( ص ) در مسجد آن حضرت ديدم كه مردم دور هم نشسته‌اند و حرف دنيا مىزنند . برايم تازگى داشت . براى اينكه در زمان پيغمبر ، مسجد يك مجمع علمى و تربيتى و قرآنى بود و محلى براى دعا و راز و نياز با خدا ، حالا به جاى آن دعا و قرآن و به جاى آن علم و تربيت ، مبدل شده بود به محلى براى حرفهاى دنيا . خيلى ناراحت شدم و آمدم پيش اميرالمؤمنين ( ع ) و با يك ناراحتى گفتم : رفتم مسجد و ديدم مردم نشسته‌اند در مسجد و حرف دنيا مىزنند . حضرت ناراحت شدند و فرمودند : پيغمبر خبر داد :\r\nسَتَكُونُ فِتَنٌ\r\nيعنى فتنه‌ها يكى پس از ديگرى بعد از من پيدا مىشود . اميرالمؤمنين مىگويد كه از پيغمبر ( ص ) پرسيدم : در آن بن‌بست‌ها و گرفتاريها و فتنه‌ها چه بكنيم ؟ حضرت فرمود :\r\nعَلَيْكُمْ بِالْقُرْآنِ\r\nبراى رفع فتنه‌ها و رفع گرفتاريها به قرآن مراجعه كنيد . بعد يك جمله‌اى اميرالمؤمنين از پيغمبراكرم ( ص ) نقل مىكند كه خيلى تكان دهنده است . پيغمبر ( ص ) فرمود : قرآن همه چيز دارد و علم از زمان حضرت آدم تا روز قيامت در اوست :\r\nفيهِ خَبَرُ ما قَبْلَكُمْ وَ مَا بَعْدَكُمْ وَ ما مَعَكُمْ علم ما كان و يكون و ما هُوَ كائن در اوست وَ ما تَرَكَهُ جَبّارٌ الّا قَصَمَهُ اللهُ\r\nآن ملتى كه بگذارد علوم گوناگون قرآن به هدر رود ، خدا كمر آن ملت را\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمىشكند . اين آيا نفرين است يا خبر ؟ هر چه باشد ، تكان دهنده است . اگر خير باشد ، پيغمبر اكرم فرموده اثر وضعى عمل آن ملتى كه سروكار با قرآن نداشته باشد ، شكست آن ملت و بدبختى آن است . اگر هم نفرين باشد ، معنايش اين است كه خدا كمر آن ملت را بشكند كه سروكار با قرآن ندارد . نظير اين روايت زياد است . يك روايتى مرحوم كلينى در كافى نقل مىكند كه خوب روايتى است . اميرالمؤمنين ( ع ) مىفرمايد :\r\nالْبَيْتُ الَّذي يُقْرَأُ فيهِ الْقُرآنُ تَكْثُرُ بَرَكَتُهُ ، وَ تَحْضُرهُ الْمَلائِكَةُ ، وَ تَهْجُرهُ الشَّياطينُ ، وَيُضيءُ لِاهْلِ السَّماءِ كَما تُضيءُ الْكَواكِبُ لِاهْلِ الْارْضِ\r\nيعنى آن خانه‌اى كه در آن خانه قرآن خوانده شود ، بركت آن خانه زياد مىشود و ملائكه در آنجا رفت و آمد مىكنند و شياطين از آن خانه ، رخت بر مىبندند . آن خانه براى ملائكه مىدرخشد ، نظير درخشندگى ستارهء درخشان براى اهل زمين . بعد فرمودند :\r\nوَ انَّ الْبَيْتَ الَّذي لايُقْرَأُ فيهِ الْقُرآنُ تَقِلُّ بَركَتَهُ ، وَتَهْجُرُهُ الْملائِكَةُ ، وَ تَحْضُرهُ الشَّياطينُ آن خانه‌اى كه در آن قرآن خوانده نشود ، بركت در آنجا نخواهد بود و اختلاف و بىبركتى در آن خانه حكمفرماست . بعد هم فرمودند : ملائكه سروكار با آن خانه ندارند ، بلكه شياطين در آن خانه رفت و آمد دارند . اگر ما براى بحث امروزمان چيزى نداشتيم جز روايت ثقلين ، بس بود براى اينكه همه و مخصوصاً جوانهاى عزيزم بدانند كه قرآن چه پشتوانه‌اى است . يك روايتى داريم به نام روايت ثقلين . اين روايت ثقلين را سنى و شيعه نقل كرده‌اند ، حتى بزرگانى نظير صاحب عبقات و صاحب‌الغدير كه آن را بررسى كرده‌اند ، با پانصد سند به بالا روايت را نقل كرده‌اند . شايد ما روايتى اين چنين كه داراى تواتر لفظى با پانصد سند به بالا باشد ، نداشته باشيم . پيغمبر اكرم اين روايت را در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nمواقع خاص و استثنايى مىخواندند . مثلًا دم مرگ و در همان روزى كه عصرش از دنيا رفتند . پيغمبر اكرم ( ص ) فرمود : مرا به مسجد ببريد ، چون ايشان نمىتوانستند راه بروند ، زير بازويشان را اميرالمؤمنين و فضل‌بن عباس گرفته بودند . پاهاى مبارك پيغمبر روى زمين كشيده مىشد . پيغمبر اكرم نماز را نشسته خواندند و مأمومين ايستاده اقتدا كردند . بعد نتوانستند منبر بروند و روى پلهء اول نشستند و فرمودند : اين نماز مختص به من بود يعنى براى يك وضع استثنايى آمدم به مسجد بعد هم اول تحريك عاطفه كردند و فرمودند : من چگونه پيغمبرى براى شما بودم ؟\r\nصداى گريهء مردم بلند شد : يا رسول‌الله ! شما خيلى عالى بوديد . ما جاهل بوديم ، عالم شديم . وحشى بوديم ، متمدن شديم . گمراه بوديم ، آدم شديم رسول خدا يك جملهء ديگر براى اينكه مقدمه‌اى براى حرف آخرشان باشد فرمودند : حق‌الناس مشكل است . من نمىتوانم روز قيامت جواب حق‌الناس را بدهم . اگر كسى حقى بر من دارد ، بيايد بگويد . يك عربى شوخيش گرفت و بلند شد و گفت : يا رسول‌الله ! يك چوبدستى در دست شما بود و ندانسته به سينهء من زديد . من مىخواهم قصاص كنم . پيامبر ( ص ) فرمود : بيا قصاص كن . حق قصاص هم كه نداشت ، اما پيغمبر براى اينكه دلش را بدست آورد ، فرستاد آن چوبدستى را آوردند . مرد عرب گفت : يا رسول‌الله ! سينهء من برهنه بود . پيغمبراكرم ( ص ) دگمه‌هاى پيراهن را باز كردند . او آمد سينهء پيغمبر را بوسيدو گفت : مىخواستم سينهء شما را ببوسم .\r\nوقتى مردم مهيا شدند ، پيامبر حديث ثقلين را خواندند :\r\nانّي تارِكٌ فيكُمُ الثَّقَلَيْنِ ، كِتابَ اللهِ وَ عِتْرَتي ، لَنْ يَفْتَرِقا حَتي يَرِدا عَلَيَّ الْحَوْضَ ، ما انْ تَمَسَّكْتُمْ بِهِما لَن‌ْتَضِلُّوا ابَداً\r\nيعنى من از ميان شما مىروم ، اما دو پشتوانه در ميان شما مىگذارم .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشرافت و عزت شما به اين پشتوانه‌هاست ؛ يعنى در وقت گرفتاريها و در وقت بىارادگيها و در وقت هجوم دشمن بر شما و در وقت بيچارگى ، به اين دو پشتوانه روى آوريد : يكى قرآن و ديگرى عترت . بعد هم فرمودند : اين دو ، دوش به دوش يكديگر هستند تا روز قيامت به من برسند . قرآن و عترت با هم است و يكى از اينها نمىتواند انسان را آدم كند و يكى از اين دو به تنهايى نمىتواند انسان را به سعادت برساند .\r\nتمسك به قرآن يعنى چه ؟ اين\r\nعَلَيْكُمْ بِالْقُرآنِ\r\nدر زبان پيغمبر يعنى چه ؟ چه كنيم تا قرآن هادى ما باشد ؟\r\nتمسك به قرآن مراتبى دارد كه از مراتبش مخصوصاً جوانها بايد استفاده كنند . من يك فرد عمامه به سر از طرف روحانيت و از طرف حضرت ولىعصر ( عج ) به جوانها مىگويم : اگر به همهء مراتب و بعدهاى تمسك به قرآن عمل كنيم ، يك زندگى صددرصد با نشاط داريم . اين قول من از طرف روحانيت و از طرف ولىعصر را تجربه كن . اگر به تجربه رسيدى ، آنچه را مىگويم ، ادامه بده . اگر نتيجه نگرفتى ، رهاكن . قول خداست و خلاف ندارد . وعدهء پيغمبر است و تخلف ندارد . وعدهء ائمه طاهرين ( ع ) و وعدهء خود قرآن است و تخلف ندارد .\r\nمرتبهء اولش خواندن قرآن است و اينكه معنايش را بدانيم و در آن تدبر كنيم و بعد به قوانين و دستورش عمل كنيم . شكر مىكنم خدا را كه در اين دو سه سال اخير ، استقبال جوانها به خواندن قرآن نعمت بزرگى است ؛ انصافاً نعمت خيلى بالايى است . سابقاً جلسات قرآن در ماه مبارك رمضان يا غير ماه مبارك رمضان در خانه‌ها و در مساجد زياد بود . اما استقبال جوانها كم شده بود . الحمدالله الآن استقبال از سوى جوانها هست ، اما باز هم كم است . بايد فوق‌العاده با رونق در ميان مردم باشد . خواندن قرآن در همه وقتش و در خانه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخوب است ، اما خواندن قرآن در يك مجمع علمى ، چيز ديگرى است از همهء شما تقاضا دارم در ماه مبارك رمضان يك - دو ساعت ، در مساجد جلسه داشته باشيد ، جلسه‌اى با رونق ، خيلى با نشاط ، و اين خواندن قرآن را قرآن از ما مىخواهد . ما آياتى داريم در قرآن كه منحصر به فرد است . يعنى اين آيه‌ها مثلش در قرآن نيست . مثلًا راجع به آدم‌شدن ، راجع به خودسازى ، سورهء شمس مثلش در قرآن نيست و به طور مستقيم سفارش به خودسازى و تهذيب نفس مىكند و مثلش را در قرآن نداريم كه يازده مرتبه قسم خورده شده باشد و براى مطلبى سه - چهار تا تأكيد شده باشد .\r\nدعا راز و نياز با خدا ، آيه‌اش منحصر به فرد است . در سورهء بقره ، آيهء :\r\n وَ اذا سَأَلَكَ عِبادي عَنّي فَانّي قَريبٌ  « 1 » با هفده تأكيد و با هفت - هشت ضمير متكلم آمده كه مثلش را در قرآن نداريم ، يعنى يك آيه سر تا پا تلطف و مهربانى ، تأكيد روى تأكيد ، وعده روى وعده ، براى دعا و راز و نياز با خدا .\r\nفَاقْرَؤُا مَا تَيَسَّرَ مِنَ الْقُرْآنِ عَلِمَ انْ سَيَكُونُ مِنْكُمْ مَرْضي وَ آخَرُونَ يَضْرِبُونَ فِي الْارضِ يَبْتَغُونَ مِنْ فًضْلِ اللهِ وَ آخَرونَ يُقاتِلُونَ في سَبيلِ اللهِ فَاقْرَؤُا ما تَيَسَّرَ مِنْهُ « 2 » يعنى تا مىتوانى قرآن بخوان . در راه كه مىروى ، در خواب و همينطور سفارش شده از خانه كه مىخواهى بيرون بيايى ، يازده قُلْ هُوَ الله بخوان . وقت خواب ، سه قل هو الله بخوان . آيةالكرسى بخوان . همينطور دستور فراوان داده شده . اين دستورهايى كه در روايات ما آمده است از اينجا گرفته شده :\r\n\r\n\r\n","description":"","footnote":"\r\n( 1 ) - بقره / 186 .\r\n( 2 ) - مزمل / 20 .\r\n","page_name":" 12 ","page_number":12},
  {"content":"\r\n\r\nفَاْقْرَؤُوا ما تَيَسَّرَمِنَ الْقُرآنِ تا مىتوانى قرآن بخوان . حالا از روى آن يا از حفظ ، نشسته يا خوابيده ، در حركت يا اينكه مؤدب در مقابل قرآن بنشينى و بخوانى . بعد مىفرمايد : خدا مىداند كه تو گاهى مريضى ، اما در همان حال مريضى هم به اندازهء توان خويش قرآن بخوان . تا زبان مىچرخد ، قرآن بخوان . لذا مستحب است سورهء ياسين را براى مرده بخوانند . بسيارى از بزرگان در وسط قرائت سورهء ياسين در آن جمله  سَلامٌ قَوْلًا مِنْ رَبٍّ رَحيمٍ  « 1 » از دنيا رفتند . گاهى خيلى كار دارى ، مثلًا كنكور دارى ، چك واخواست دارى ، مىدانم خيلى گرفتارى اما همان وقت تمسك به قرآن كن . اگر مىخواهى امتحان تو خوب شود ، قرآن بخوان . گاهى در خط مقدم جبهه هستى ، همان وقتى كه دارى مىجنگى و تير مثل باران مىبارد ، تا مىتوانى قرآن بخوان . اين آيهء شريفه به جوانها خيلى چيزها مىفهماند . براى يك فرد شيعه كه ائمهء طاهرينش در ماه مبارك رمضان چندين ختم قرآن مىخواندند ننگ است كه يك ختم قرآن نخواند . بلكه در همهء ماه يك ختم قرآن نخواند . كسى كه وارد است ، يك جزء قرآن را در نيم ساعت مىتواند بخواند . هستند كسانى كه يك - دو ساعت در جلسات بيهوده‌اى كه موجب قساوت قلب و موجب فشار قبر مىشود مىنشينند ، اما در وقت خواندن قرآن خسته‌اند و كار دارند .\r\nجوانها مواظب باشيد كه مشمول نفرين قرآن نشويد كه اگر قرآن به شما نفرين كند ، معلوم است كه مستجاب مىشود . قرآن بخوانيد و اميدوارم انشاءا . . . برسيد به جايى كه همه حافظ قرآن باشيد . ايرانىها از حجازىها خيلى با استعدادترند . در زمان پيغمبر ( ص ) صدى نود به بالا از اينها حافظ قرآن بودند در حالى كه سواد الفبا هم نداشتند . زن سواد الفبا نداشت\r\n\r\n\r\n","description":"","footnote":"\r\n( 1 ) - يس / 58 .\r\n","page_name":" 13 ","page_number":13},
  {"content":"\r\n\r\n؛ مرد سواد الفبا نداشت اما حافظ قرآن بود . آنها ولعى خاص داشتند ، وقتى آيه‌اى مىآمد مثل وقتى كه مىخواهند جنس كوپنى قسمت كنند چه جمعيتى مىشود ، اين جور جمعيت پيدا مىشد كه در حضور پيغمبر سوره را بگيرند و ببرند حفظ كنند . تقاضا دارم حافظ قرآن بشويد . اشخاصى را كه تلويزيون نشان مىدهد ببينيد . دوسه روز قبل يك بچه پنج ساله را نشان داد كه هشت جزء قرآن را حفظ بود . من بعضى از جوانها را كه مىبينم مبهوت مىشوم .\r\nحيف نيست يك دختر خانمى ليسانس داشته باشد ، اما قرآن بلد نباشد بخواند ؟ معلوم است كه قرآن نفرين مىكند و اين دختر خانم بدبخت مىشود . آقاى دكتر قرآن بلد نيست بخواند . آقاى دبير قرآن بلد نيست بخواند . آقاى طلبهء خارج خوانده خوب قرآن نمىتواند بخواند . خوب معلوم است كه اينها مشمول نفرين قرآن مىشوند .\r\nبياييد تصميم بگيريم قرآن خوان شويم . همهء ما در روز ، يك مقدار قرآن بخوانيم حالا اگر هم نصف جزء نمىخوانيم ، يك حزب بخوانيم ، دو صفحه بخوانيم ، يك سورهء ياسين را هر صبح بخوانيم . هر كس ياسين را هر صبح بخواند ، خدا حفظش مىكند ، قرآن حفظش مىكند . هر كه سورهء واقعه را شب بخواند ، روزى او وسيع مىشود و يك زندگى با نشاط پيدا مىكند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n- مراتب تمسك به قرآن\r\nگفتيم كه همه و مخصوصاً جوانها در اين دنيا يك پناهگاهى لازم دارند كه در گرفتاريها و بن‌بست‌ها و در وقت مشكلات متمسك به آن پناهگاه شوند . اگر انسان در زندگى پناه نداشته باشد ، حتماً بيچاره مىشود . اول مصيبتش ضعف اعصاب و احساس پوچ بودن در اين زندگى است . گفتم از نظر قرآن و از نظر اسلام ، اول چيزى كه مىتواند انسان را در بن‌بست‌ها نجات بدهد و پناهگاه خوبى براى او باشد ، تمسك به قرآن است . به تجربه هم اثبات شده افرادى كه پناه به قرآن مىبرند ، غم و غصه‌هاى آن رفع شده يا لااقل تخفيف پيدا مىكند و گره‌ها باز مىشود . انسان در بن‌بست‌ها گاهى كه گمان ندارد درى براى او گشاده مىشود . از اين جهت دربارهء تمسك به قرآن در خود قرآن و در روايات ما سفارش زياد شده است .\r\nقرآن ، كلام خداست كه به زبان ما جارى مىشود ؛ يعنى وقتى شما قرآن مىخوانيد خدا حرف مىزند با زبان شما . از اين جهت پيش اهل دل ، قرآن كلام نازل است ؛ يعنى يك كلامى از طرف حق نازل شده است و با زبان شما\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nصادر مىشود و در خود اين نهفته است كه قرآن تقويت اراده و نورانيت و نشاط مىدهد ، و اين معنا در خود قرآن نهفته است . قرآن ، رفع گرفتاريها مىكند . در بن‌بست‌ها راه نجات را نشان مىدهد و خود قرآن براى انسان درى مىگشايد كه هيچ‌گاه تصور او را نمىكرده است . در روايات اهل بيت راجع به خواص آيات قرآن زياد سفارش شده است . شايد از شيعه و سنى بيش از هزار روايت داشته باشيم راجع به خواص قرآن و در يك روايت صحيح السندى مرحوم كلينى ( رضوان الله تعالى عليه ) نقل مىكند از امام ( ع ) كه ايشان فرمودند :\r\nخُذْ مِنَ الْقُرْآنِ مَا شيئْتَ لَما شِئْتَ\r\nاز قرآن هر چه را كه مىخواهى بگير . از سورهء حمد ، سورهء قُلْ هُوَ الله ، سورهء يس ، سورهء جمعه و خلاصه از هر كجاى قرآن مىخواهى بگير كه قرآن درمان هر دردى است . قرآن رفع بن‌بست و رفع مشكلات است . به قدرى در اين باره سفارش شده است كه اگر با درستى و راستى عقيده ، كسى هفت مرتبه حمد بر سر بالين مريضى بخواند حتماً خوب مىشود . امام صادق ( ع ) مىفرمود : اگر هفتاد مرتبه سورهء حمد را بر سر مرده‌اى خواندى و زنده شد تعجب نكن . البته عقيده مىخواهد . يك كسى خدمت حضرت ولىعصر ( عج ) رسيد كه درد بىدرمان داشت . همه گفتند دردش بىدرمان است . حضرت ولىعصر دست مبارك خود را گذاشتند روى آنجا كه درد مىكرد و آياتى از آخر سورهء حشر را خواندند . وقتى تمام شد ، يك فشارى دادند و آن درد بىدرمان خوب شد . به تجربه اثبات شده كه براى همهء دردهاى بىدرمان و براى گرفتاريهاى بىدرمان و براى مشكلات ، سورهء حمد آية الكرسى و آخر سورهء حشر و چهار قل خيلى مؤثر است . البته دل مىخواهد ، البته عقيده مىخواهد .\r\nما راجع به قرآن روايات فراوانى داريم كه قرآن مىتواند نشاط بدهد . قرآن\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمىتواند تقويت اراده بدهد و مىتواند انسانى را كه احساس پوچى در خودش مىكند ، مغزدار كند . بالاخره جوان مىتواند به واسطهء تمسك به قرآن يك پناهى در اين دنيا پيدا كند ، مخصوصاً در دنياى پر از تلاطم و فساد . در اين باره گفتم كه تمسك به قرآن مراتبى دارد كه اگر ما بخواهيم به راستى قرآن پنه ما باشد ، بايد به آن تمسك كنيم .\r\nمرتبهء اولش خواندن قرآن است . از جوانها ، از بىسواد و باسواد تقاضا دارم همينطور كه قرآن مىگويد :  فَاقْرَؤُا ما تَيَسَّرَ مِنَ الْقُرْآنِ  « 1 » تا مىتوانى قرآن بخوان و در روايات هم داريم و به تجربه هم اثبات شده است . وقتى از خانه بيرون مىآيى ، يازده مرتبه سورهء قُلْ هُوَ اللهُ احَد به خون . يك چهار قل بخوان ، مسلم بر مىگردى به خانه‌ات با حفظ قرآن ، خدا حافظ توست .\r\nهر كجا باشى ، وقت خواب سه تا قل هو الله بخوان ، يك چهار قل بخوان ، ديگر خوابهاى آشفته نمىبينى ، خواب خوب مىبينى و در حفظ قرآن نور مىدهد . قرآن انسان را از غم و غصه نجات مىدهد و پناه خوبى است براى درمانده‌ها و گرفتارها . تجربه كن و ببين خواندن قرآن چقدر نشاط مىدهد و به مرور زمان ، چه گرفتاريها را رفع مىكند .\r\nمرتبهء دوم فهم قرآن است . اين را هم قرآن از ما مىخواهد . يك مسلمان بايد فهم قرآن داشته باشد . در اين باره يك آيه‌اى داريم كه از نظر تأكيد خاص به خودش مىفرمايد :\r\nافَلا يَتَدَبَّرُونَ الْقُرآنَ امْ عَلي قُلُوبٍ اقْفالُها « 2 » مگر قفل بدبختى و غفلت به دلت است كه فهم قرآن تدبر در قرآن ندارى ؟ چرا بايد سرسرى قرآن بخوانى يا اصلًا قرآن در متن زندگى تو نباشد ؟\r\n\r\n\r\n","description":"","footnote":"\r\n( 1 ) - مزمل / 20 .\r\n( 2 ) - محمد ( ص ) / 24 .\r\n","page_name":" 17 ","page_number":17},
  {"content":"\r\n\r\nبايد تدبر در قرآن بكنى ؛ زيرا قرآن همه چيز دارد .\r\nما بايد از قرآن برداشت داشته باشيم . حيف است يك كسى ديپلمش را بگيرد و اصطلاحاتى از علوم طبيعى به دست بياورد ، اما در فهم قرآن جاهل باشد . اين ننگ است و مشمول نفرين قرآن آمده براى اينكه به ما علم بدهد . اين آيهء شريفه در قرآن تكرار شده :\r\n هُوَ الَّذي بَعَثَ فِي الْامّيّينَ رَسُولًا مِنْهُمْ يَتْلُوا عَلَيْهِمْ آياتِهِ وَيُزَكّيهِمْ وَ يُعَلِّمُهُمُ الْكِتابَ وَ الْحِكْمَةَ  « 1 » پيغمبر و قرآنش چيست ؟ پيغمبر يك معلم تربيتى و آموزشى است و قرآنش هم يك كتاب تربيتى و آموزشى است . قرآن علاوه بر آنكه انسان را تربيت مىكند و يك كتاب تربيتى است ، يك كتاب علمى است و به انسان آموزش مىدهد و ما فعلًا از اين نظر عقبيم يعنى نمره نياورديم . در اين مدت بعد از انقلاب نمره نياورديم همهء ما از اين نظر صفريم . اكنون بحمدالله كه جوانهاى عزيز رو به قرآن آورده‌اند ، عالى است . اما وقتى عالىتر است كه رو به فهم قرآن ، رو به معناى قرآن وجود داشته باشد . قرآن سهل و ممتنع است ؛ يعنى همه از قرآن مىتوانند استفاده كنند . به قول امام صادق ( ع ) قرآن ظاهر و باطن و باطنش هم باطن دارد . اگر امام صادق ( ع ) تا روز قيامت مىگفت باطنش باطن دارد ، باز هم باطنش باطن دارد . اينكه در روايات داريم باطنش هفتاد تا هفتصد و بيشتر شايد باشد ، از باب مثال است . هر كسى به اندازهء سعهء وجودى خودش ، و به اندازهء استعداد و سوادش مىتواند از قرآن استفاده كند .\r\nدو سوره است كه مرتب يك آيهء آن تكرار مىشود : يك سورهء الرحمن و يك سورهء قمر . در سورهء قمر اين جمله تكرار مىشود :\r\n\r\n\r\n","description":"","footnote":"\r\n( 1 ) - جمعه / 2 .\r\n","page_name":" 18 ","page_number":18},
  {"content":"\r\n\r\n وَ لَقَدْ يَسَّرْنا الْقُرْآنَ لِلذِّكْرِ فَهُلْ مِنْ مُدَّكِرٍ  « 1 » ما قرآن را نازل كرديم براى تذكر ، براى تفهيم و تفهم و براى بيدارى . چرا كسى بيدار نمىشود ؟ چرا متذكر نيست ؟ چرا متعلم نيست ؟ مرتب اين جمله در سورهء قمر تكرار مىشود . نظير  فَبِايِّ الاءَ رَبِّكُما تُكَذِّبانِ  « 2 » كه در سورهء الرحمن تكرار مىشود . اين هم يك نحو فصاحت و بلاغت است و تكرار آن براى تأكيد است .\r\nحتى در حوزه‌هاى علميه از اين جهت عقبيم . سنى عقب است اما نه به اندازهء ما ، شيعه عقبتر است و غير روحانيت هم كه اصلًا صفرند . دانشگاهها و دبيرستانها همگى دراين باره صفرند . اين نقص بايد رفع شود . سنىها بيشتر از ما تفسير دارند . بيشتر در قرآن كار كرده‌اند ، اما متأسفانه آنها به لفظ پرداختند و نرفتند در معنا . نرفتند در بطن . شايد هم بعضى از آنها نخواستند بروند ، نرفتند در بطن و از اهل‌بيت استفاده نكردند ، براى اينكه اهل‌بيت مبين تأويل قرآنند . آنها از خود مىخواستند تفسير كنند و به جايى نرسيدند و بعضى اوقات هم به جاى غلط رسيدند . شيعه هم كه اهل‌بيت را دارد ، آن طور كه بايد از قرآن استفاده كند نكرده است . دانشگاهها و دبيرستانها و افراد مردم كه ديگر هيچ . چه بايد كرد ؟ خيلى از گرفتاريها از اينجا سرچشمه مىگيرد . در روايات مىخوانيد كه در روز قيامت چند دسته نفرين مىكنند : يكى آن عالمى كه در محلى باشد و از او استفاده نكرده باشند . ديگر مسجدى كه در محله‌اى باشد و از آن استفاده نكرده باشند . سوم قرآن كه ميان جمعيتى باشد و از آن استفاده نكرده باشند .\r\nدر روز قيامت ، پيغمبر نفرين مىكند به آن ملتى كه از قرآن استفاده نكردند :\r\n\r\n\r\n","description":"","footnote":"\r\n( 1 ) - قمر / 40 .\r\n( 2 ) - الرحمن / 13 .\r\n","page_name":" 19 ","page_number":19},
  {"content":"\r\n\r\n يا رَبِّ انَّ قَوْمِي اتَّخَذُوا هذَا الْقرآنَ مَهْجُوراً  « 1 » مىگويد : اى خدا اينها بودند كه به قرآن من پشت پا زدند ، اينها بودند كه در مدرسه‌شان و دبيرستانشان و دانشگاهشان تدريس قرآن نبود . خدايا داد مرا و داد قرآن مرا از اين مردم بگير .\r\nخوب اگر پيغمبر كه مظهر رحمت خداست ، در روز قيامت به ما نفرين كند ، آيا در دنيا نفرين نمىكند ؟ آيا پيغمبر نگرانى از ما ندارد كه ما از قرآن استفاده نمىكنيم و فهم قرآن را نداريم ؟ الآن در همين قم مقدس قرآن وجود دارد ؟\r\nطلبه‌هاى فاضل فراوان هستند ، اما جلسهء تفسير كم است . چرا استفاده نمىكنند بايد در مسجد جمع شوند ، اول قرآن بخوانند ، بعد هم تفسير قرآن بكنند و الا آن محله‌آى كه چنين نباشد ، مشمول نفرين پيغمبر است .\r\nاين گرفتاريها از كجا پيدا مىشود ؟ چرا اين قدر گرفتارى وجود دارد ؟ چرا اين قدر ضعف اعصاب داريم ؟ چرا اين قدر احساس پوچى مىكنند ؟ وقتى كه مىخواهيم ريشه‌يابى كنيم ، مىآييم به مسائل دنيا فكر ميكنيم . بايد ريشه‌يابى ما هميشه مربوط به دنيا و ماديت نباشد ، يك مقدار ريشه‌يابى بايد برود در معنا و يك مقدار ريشه‌يابى با عينك اسلام و با عينك قرآن و با عينك روايات اهل‌بيت باشد . ببينند گرفتاريها از كجاست .\r\nبالاخره همه و مخصوصاً جوانهاى عزيز بايد فهم قرآن داشته باشند . اين البته احتياج دارد به كاركردن و اهميت دادن و پشتكار داشتن . فهم قرآن هم ، خودش مراتب دارد . معنا و ترجمه از جمله مراتب آن است . وقتى قرآن مىخوانيد ، ترجمه‌اش را بدانيد ، اما يك مقدار بالاتر ، تفسير هم بتوانيد بفهميد . اين آيه چه مىخواهد بگويد . بتوانيد بفهميد كه سنى و شيعه چه\r\n\r\n\r\n","description":"","footnote":"\r\n( 1 ) - فرقان / 30 .\r\n","page_name":" 20 ","page_number":20},
  {"content":"\r\n\r\nگفته‌اند و بفهميد كه راجع به اين آيه اهل‌بيت چه فرمودند . تفسير منهاى اهل‌بيت مىشود تفسير به رأى و آن هم يك بدبختى است مبين ، آنها هستند . چنان كه قرآن هم مىگويد : مبين پيغمبراكرم ( ص ) و بعد از آن حضرت ائمهء طاهرين ( ع ) هستند .\r\nيك شيعه علاوه بر اينكه ترجمهء قرآن مىداند ، علاوه بر اينكه تفسير قرآن مىداند ، بايد برداشت از قرآن داشته باشد . بايد مجتهد در قرآن باشد . مخصوصاً يك طلبه و يك دانشگاهى در اثر كاركردن در قرآن و در اثر كاركردن در تفسيرها و ممارست ، ملكه پيدا مىكند همانطور كه در طب تخصص پيدا مىكند ، در تفسير قرآن هم تخصص پيدا كند . اين كار همه‌اش مربوط به اهل علم و حوزه‌ها نيست . قرآن كه فقط براى حوزه‌ها نيست .\r\n وَ لَقَدْ يَسَّرْنا الْقُرآنَ لِلذِّكْرِ فَهَلْ مِنْ مُدَّكِرٍ  « 1 » خطاب به همه است .\r\nمرتبه سوم ، عمل به قرآن است . قرآن كتاب عمل است . كسى مىتواند بگويد من تمسك به قرآن دارم و در رفع گرفتارى تمسك به قرآن مىكنم كه عمل به قرآن بكند . كسى نمىتواند بگويد كه چيزى در دنيا هست كه در قرآن نيست از مسائل اعتقادى ، سياسى ، اجتماعى و اخلاقى ؛ نمىشود كه در قرآن راه‌حلى نباشد . زياد اصرار شده كه همه چيز در قرآن هست :\r\n وَ لا رَطْبٍ وَ لا يابِسٍ الّا في كِتابٍ مُبينٍ  « 2 » تر و خشكى نيست مگر در قرآن آمده است .\r\nاين قرآن كتاب عمل است . براى سياست داخلى و خارجى ما ، قرآن بايد سرمشق باشد . براى بازار و اجتماع و اقتصاد ما ، قرآن بايد سرمشق باشد . براى خانه و زندگى ما ، قرآن بايد سرمشق باشد . براى عفت و غيرت ما ، قرآن بايد سرمشق باشد .\r\nبراى معاشرت ما با خودمان يا بيگانه ، قرآن بايد سرمشق باشد .\r\n\r\n\r\n","description":"","footnote":"\r\n( 1 ) - قمر / 40 .\r\n( 2 ) - انعام / 59 .\r\n","page_name":" 21 ","page_number":21},
  {"content":"\r\n\r\nدر زندگى اگر آيه‌اى از قرآن را عمل نكرديم معلوم است تمسك به قرآن نكرديم . كسى كه حتى در ماه مبارك رمضان غيبت مىكند و در روايات فراوانى هم داريم كسى كه غيبت بكند ، دروغ بگويد ، تهمت بزند ، نمامى و سخن‌چينى كند ، روزه‌اش باطل است و فقها فرموده‌اند مراد از بطلان آن است كه روح روزه تمام شده و ديگر اسكلتى بيشتر نيست و قضا ندارد ، آيا اين روزه مىتواند روز قيامت براى او كارى كند ؟ نه نميتواند :\r\n لا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَأْكُلَ لَحْمَ اخيهِ مَيْتاً فَكَرِهْتْمُوهُ  « 1 » دلت مىخواهد گوشت مرده بخورى ؟ نه . پس غيبت نكن . پيغمبراكرم ( ص ) فرمودند كه روزه مستحبى بگيريد و موقع افطار بياييد از من اجازه بگيريد و افطار بكنيد . همه روزه گرفتند . موقع افطار پيرمردى آمد و گفت : من روزهام و دو دخترم هم روزه هستند . اجازه بدهيد ، افطار كنيم . پيامبر ( ص ) فرمودند : تو روزه‌اى و برو افطاركن ؛ اما دو دخترت روزه نيستند . گفت : يا رسول الله ! روزه هستند . پيامبر ( ص ) فرمود : برو به آنها بگو استفراغ كنيد . پيرمرد آمد و گفت : پيغمبر ( ص ) فرموده كه استفراغ بكنيد . دختران حالت استفراغ پيدا كردند و دو تا لختهء گوشت گنديده و متعفن افتاد روى زمين آمدند پيش پيغمبر و گفتند : يا رسول‌الله اينها گوشت نخورده بودند ، آن همچنين گوشتى . اين چيست ؟\r\nپيغمبر ( ص ) فرمودند : مگر نخوانده‌اى :\r\nلا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَأكُلَ لَحْمَ اخيهِ مَيْتاً فَكَرِهْتُمُوهُ\r\nروايتى از امام حسين ( ع ) در تحف العقول نقل شده است و از امام سجاد هم هست و استاد بزرگوار ما حضرت امام ( رضوان‌الله تعالى عليه ) بارها در درس اخلاقشان به ما تذكر مىدادند . روايت اين است :\r\n\r\n\r\n","description":"","footnote":"\r\n( 1 ) - حجرات / 12 .\r\n","page_name":" 22 ","page_number":22},
  {"content":"\r\n\r\nالْغيبَةُ ادامُ كِلابِ اهْلِ النّارِ\r\nغيبت ، نان خورش سگهاى جهنم است . حضرت امام معنا مىكردند و مىگفتند : معناى كلام امام حسين اين است كه غيبت در غيبت كننده تأثير مىگذارد ، روى هويت او اثر مىگذارد و او را به صورت سگى در مىآورد و مىبرد جهنم . آنجا گرسنه‌اش مىشود و غذا مىخواهد . آن غيبتها ، چرك و خون و نظير گوشت مرده شده و مىبرند برايش مىگويند : بخور !\r\nدر شب ماه مبارك رمضان به جاى اينكه تمسك به اهل‌بيت پيدا كند و مثلًا دعاى افتتاح بخواند ، ابوحمزه بخواند ، نشسته از اول شب تا به صبح قمار مىكند . خوب آيهء قرآن را چه كار مىكنى ؟ باز هم مىتوانى بگويى من تمسك به قرآن كردم و قرآن حاجت مرا نداد :\r\n انَّما الْخَمْرُ وَ الْمَيْسِرُ وَالْانْصابُ وَالْازْلامُ رِجْسٌ مِنْ عَمَلِ الشَّيطانِ فَاجْتَنِبُوهُ  « 1 » اين كار پليد است ، كار شيطان است . اين كار بين تو و كسى كه با او قمار مىكنى عداوت مىآورد ، محبت را مىبرد ، ضعف اعصاب مىآورد . نگو برد و باخت ندارد . نتيجهء همان برد و باخت در قمار موجود است .\r\nقرآن مىگويد :\r\n فَاجْتَنِبُوا الرِّجْسَ مِنَ الْاوْثانِ وَ اجْتَنِبُوا قَوْلَ الزُّورِ  « 2 » از دو چيز بپرهيز : از بت‌پرستى و از ساز و آواز و موسيقى بپرهيز ؛ يعنى مثل بت‌پرستى از اينها بپرهيز . گناه داشتن حرفى است و پا گذاشتن روى قرآن حرف ديگرى است . آيا رسانه‌هاى گروهى راجع به موسيقى و ساز و آواز و فيلمهاى نكبت بارشان به قرآن عمل مىكنند ؟ آيا ما در خانه‌هاى خودمان\r\n\r\n\r\n","description":"","footnote":"\r\n( 1 ) - مائده / 90 .\r\n( 2 ) - حج / 30 .\r\n","page_name":" 23 ","page_number":23},
  {"content":"\r\n\r\nعمل به قرآن مىكنيم ؟\r\nقرآن كتاب عمل است . اين كتاب براى زندگى ماست و در متن زندگى ما دخالت دارد . نمىشود چيزى در متن زندگى ما باشد كه در قرآن نباشد . بايد ما عامل به قرآن باشيم تا دنياى آبادى داشته باشيم . اين وعدهء خداست .\r\nم  نْ عَمِلَ صالِحاً مِنْ ذَكَرٍ اوْ انْثي وَ هُوَ مُؤمِنٌ فَلَنُحْيِينَّهُ حَيوةً طَيبَةً وَ لَنَجْزِيَنَّهُمْ اجْرَهُمْ بِاحْسَنِ ما كانُوا يَعْمَلُونَ  « 1 » هر كه عمل به قرآن كند و هر كه مؤمن باشد ، در همين دنيا يك حيات طيب دارد . حيات طيب يعنى چه يعنى زندگى منهاى غم و غصه ؛ و الا اگر زندگى توأم با غم و غصه باشد مرگ تدريجى است و اين حيات طيب نيست . زندگى منهاى دلهره و اضطراب خاطر و نگرانى و ضعف اعصاب خوب است . زندگى توأم با ضعف اعصاب و توأم با نگرانى از آينده ، نكبت‌بار است و حيات طيب نيست . قرآن مىگويد : تو عمل به من كن ، من وعده مىدهم و حتماً عمل مىشود . يك زندگى طيب مال تو ، زندگى صددرصد توأم با نشاط ، زندگى صددرصد با خوشى .\r\nآيهء ديگرى در سورهء انعام هست و از جوانها مىخواهم كه اين آيه هميشه در نظرشان باشد . اما نه فقط علم ؛ بلكه علم توأم با عمل داشته باشند . قرآن مىفرمايد :\r\n فَايُّ الْفَريقَيْنِ احَقُّ بِالْامْنِ انْ كُنْتُمْ تَعْلَمُونَ  « 2 » چه كسى استحقاق امنيت دل دارد ؟ امنيت دل چيست ؟ امنيت دو قسم است : يكى امنيت ظاهرى مثل اينكه به حمدالله الآن همه جا امنيت است . من الآن دارم مىگويم و شما داريد مىشنويد . اينجا امنيت است و ناامنى مثل آن وقتى است كه آمريكاى جنايتكار به واسطهء صدام بمب بر سر ايرانيان\r\n\r\n\r\n","description":"","footnote":"\r\n( 1 ) - نحل / 97 .\r\n( 2 ) - انعام / 81 .\r\n","page_name":" 24 ","page_number":24},
  {"content":"\r\n\r\nمىريخت .\r\nاما مهمتر از اين ، امنيت دل است . يعنى دل منهاى غم و غصه ، دل منهاى دلهره ، دل منهاى اضطراب خاطر ، دل منهاى نگرانى و توأم با نشاط . چه كسى استحقاق اين چنين امنيتى را دارد ؟ خود قرآن مىگويد :\r\n الَّذينَ آمَنُوا وَ لَمْ يَلْبِسُوا ايمانَهُمْ بِظُلْمٍ  « 1 » آن مؤمنى كه گناه در زندگيش نيست . اين جواب قرآن است . اين تأكيد قرآن است . اين وعدهء قرآن است . جوانها ! دختر خانمها ! آقا پسرها ! روى سخن با شماهاست .\r\nاگر يك آيندهء روشن و با نشاطى مىخواهيد به سوى قرآن بياييد . فقط علم به تنهايى نمىتواند ؛ تمكن مالى نمىتواند ؛ شوهر خوب به تنهايى نمىتواند ؛ زن خوب به تنهايى نمىتواند ، تشكيل خانوادهء خوب به تنهايى نمىتواند پس چه چيزى مىتواند ؟\r\nقرآن مىگويد عمل به قرآن مىتواند امنيت دهد . بعد قرآن بار ديگر اين وعده را تأكيد مىكند :\r\nاولئِكَ لَهُمُ الْامْنُ حتماً اين امنيت را دارد . خيال نكنيد كه امنيت را نمىدهيم ، حتماً مىدهيم . مهمتر از اين مىفرمايد :\r\nوَ هُمْ مُهْتَدُونَ علاوه بر اينكه امنيت مىدهيم ، دست عنايت ما ، روى سر شماست . خوشا به حال آن جوانى كه دست عنايت خدا روى سرش باشد و واى به كسى كه دست عنايت خدا از روى سرش برداشته شده است !\r\n لا تَأخُذُهُ سِنَةٌ وَ لا نَوْمٌ  « 2 » تو خوابى اما دست عنايت خدا روى سر توست . تو غفلت دارى اما دست\r\n\r\n\r\n","description":"","footnote":"\r\n( 1 ) - انعام / 82 .\r\n( 2 ) - بقره / 255 .\r\n","page_name":" 25 ","page_number":25},
  {"content":"\r\n\r\nخدا روى سر توست . عمل به قرآن يعنى زندگى توأم با نشاط ، يعنى زندگى كه در آن مشكل نباشد و اگر مشكل آمد بتوانى آن را باز كنى . راه بازكردن مشكل دست خداست و خدا به تو ياد مىدهد . باز شدن راه در بن‌بست‌ها به دست خداست و خدا وعده داده است براى متقين چنين كند :\r\nوَ مَنْ يَتَّقِ اللهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ « 1 » از آن راهى كه گمان ندارد مشكلش را حل مىكند . پروردگار عالم برايم تتقين راه باز مىكند . آيه‌اى ديگر هم يادم آمد كه مختصر ا ست اما خيلى با تأكيد ، به جوانها هديه كنم :\r\n وَ كانَ حَقّاً عَلَيْنا نَصْرُ الْمُؤمِنينَ  « 2 » جوان حق پيدا مىكند به خدا وقتى كه مؤمن باشد . كسى كه حق پيدا مىكند خدا او را يارى مىكند . اين وعدهء خداست . بعد هم اهل ادب مىدانند كه چه تأكيدى دارد با لفظ كانَ آن هم به طور ماضى و مقدم شده و ساير تأكيدها . يعنى حتماً و حتماً دست عنايت ما و نصرت ما مال كسى است كه عمل كند به قرآن و از بىادب سرمشق بگيرد و ادب بياموزد . الآن دنياى غرب با آن عملش ؛ دنياى ژاپن با آن تخصصش و كامپيوترش ؛ دنياى غرب مثل آلمان با آن فعاليت و تخصصش گرفتارند . آلمان و ژاپن كه در جنگ جهانى دوم يك تپه خاك شدند ، با فعاليتشان توانستند دوش به دوش آمريكاى جنايتكار و بلكه مقدم بر آمريكا از نظر اقتصادى و از نظر تخصص و از نظر علم بشوند . ولى همين ژاپن يك دنيا مصيبت است . در آلمان ، جوانهايش پناه مىبرند به مواد مخدر و پناه مىبرند به مسكرات و پناه مىبرند به قرصهاى خواب‌آور براى اينكه بتوانند دو سه ساعت بخوابند .\r\nدنياى غرب ، الآن يك وحشى به تمام معناست . در قلب همين اروپاى\r\n\r\n\r\n","description":"","footnote":"\r\n( 1 ) - طلاق / 2 - 3 .\r\n( 2 ) - روم / 47 .\r\n","page_name":" 26 ","page_number":26},
  {"content":"\r\n\r\nمتمدن ، قضيهء بوسنى و هرزگوين چندين ماه است جريان دارد و اينها خفه‌اند ، بلكه تأييد هم مىكنند . براى اينكه نسل اسلام را در آنجا نابود كنند . چرا ؟ چون علم منهاى تقوا به اينجا مىرسد . الآن همين ژاپن را وقتى شما حساب بكنى از همه جا خرافاتش بيشتر است . الآن بت‌پرستى در ژاپن هست . الآن بدبختى و نكبت و فساد اخلاق ژاپن را پر كرده است . اين زلزله‌اى كه آمد ، چندين برابرش اخلاق ، ژاپن را صدمه زده است . اينها همه به خاطر اين است كه وقتى دين نباشد ، وقتى قرآن نباشد ، اين تمدن خودش را نابود مىكند . معلوم است وقتى كه انسان سگ درنده شد ، خودش ، خودش را نابود مىكند . شوروى جنايتكار را ببين كه يك روزى بمبها بر سر ما مىريخت اما طولى نكشيد همان بمبها بر سر خودش ريخت و به اندازه‌اى نكبت و بدبختى گريبانگيرش شد كه به اين روز افتاد . حالا آيا متنبه شد ؟ نه ؛ الآن قضيهء چچن را جلو آورده است . اين قدر انسان احمق مىشود ؟ بله ؛ قرآن مىگويد انسان وقتى كه دين نداشته باشد ، كور و كر و نفهم مىشود ، و منافات هم ندارد با اينكه علم داشته باشد و اسلحه‌هاى پيشرفته هم بسازد . وقتى دين نباشد ، انسان يك سگ درنده است . قرآن مىگويد :\r\n وَ لَقَدْ ذَرَأْنا لَجَهَنَّمَ كَثيراً مِنَ الْجِنِّ وَ الْانْسِ لَهُمْ قُلُوبٌ لا يَفْقَهُونَ بِها و لَهُمْ أعْيُنٌ لا يُبْصِرُونَ بِها وَ لَهُمْ اذانٌ لا يَسْمَعُونِ بِها اولئِكَ كَالْانْعامَ بَلْ هُمْ اضَلُّ اوُلئكَ هُمُ الْغافِلُونَ  « 1 » وقتى كه خدا بر مملكتى حاكم نشد ، وضعش اين است كه راه بدبختى و جهنم را پيش مىگيرد و دوان دوان مىرود . نه چشم دارد كه ببيند نه گوش دارد كه بشنود و نه دل دارد كه بفهمد . اينها حيوانند و از حيوان هم پست‌ترند .\r\n\r\n\r\n","description":"","footnote":"\r\n( 1 ) - اعراف / 179 .\r\n","page_name":" 27 ","page_number":27},
  {"content":"\r\n\r\nبه قول آن اهل دل : «\r\nاگر اين بَلْ هُمْ اضَلُّ نبود آدم دق ميكرد\r\n» . الآن سرطان و ميكروب ضررش براى دنيا بيشتر است يا حزب صهيونى و آمريكاى جنايتكار ؟ آفرين به اين قرآن و حرفش ! آفرين به قرآن و نطفش ! خدايا تو را قسم مىدهم به زهرا ( س ) كه ما را از خواب غفلت بيدار فرمايى !\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n- هدايت در قرآن\r\nبحث ما دربارهء اين بود كه جوانها ، از دختر و پسر بايد در اين دنيا يك پناهگاهى داشته باشند كه در وقت بن‌بست‌ها و در وقت مشكلات و گرفتاريها پناه آنها باشد . اگر كسى در اين دنيا پناه نداشته باشد ، له مىشود و يك مرگ تدريجى به جاى زندگى براى او بيش نيست . اولين پناهگاه را گفتم كه تمسك به قرآن است . دربارهء تمسك به قرآن هم صحبت كردم و فهميديم كه خود قرآن و روايات اهل‌بيت به ما مىگويد در گرفتاريها و در بن‌بست‌ها پناه به قرآن ببريد و از قرآن كمك بخواهيد كه قرآن مشكلات و گرفتارى شما را اصلاح كند .\r\nگفتم تمسك به قرآن مراتب دارد . مرتبهء اول ، خواندن قرآن از رو و از حفظ و به قول قرآن هر چه ممكن است و هر چه مىتواند باشد . خواندن قرآن براى روشنايى دل و براى رفع گرفتاريها و براى حفظ انسان از شر شيطان جنى و شيطان انسى بسيار مؤثر است . مرتبهء دوم برداشت از قرآن است . اول از ترجمه شروع كند و تفسير و كم‌كم\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخودش برداشت از قرآن داشته باشد . اين را هم فهميديم كه واجب است و افرادى كه تدبر و تفهم در قرآن نداشته باشند ، قرآن مىگويد قفل بدبختى و شقاوت روى دل اينهاست :\r\nافَلا يَتَدَّبُرونَ الْقُرآنَ امْ عَلي قُلُوبٍ اقْفالُها « 1 » مرتبه سوم عمل كردن به قرآن است . قرآن كتاب عمل و سرمشق زندگى است . در متن زندگى انسان ، قرآن سرمشق است . گفتيم از آياتى كه مىگويد همه چيز در قرآن است ، نظير :\r\nلا رَطْبٍ وَ لا يابِسٍ الّا في كِتابٍ مُبينٍ « 2 » يقين اين است كه هر چه احتياج داشته باشى در قرآن هست و قرآن مىتواند تا روز قيامت جامعهء بشريت را از نظر دينى اداره كند . علم هر چه بالا رود تمدن هر چه بالا رود ، قرآن بهتر مىتواند آن تمدن و آن جامعه را اداره كند . لذا تمسك به قرآن يعنى عمل به قرآن .\r\nمرتبهء چهارم از تمسك به قرآن ، استفاده كردن از نور و هدايت قرآن است و عمده سفارش در قرآن اين است قرآن شريف مىفرمايد : سه هدايت داريم كه پروردگار عالم اين سه هدايت را در موجودات دارد . يك انسان اگر بخواهد رستگار باشد ، بايد از اين همه هدايت استفاده كند .\r\nهدايت تكوينى\r\nهدايت اول از نظر قرآن ، هدايت تكوينى است و اين يكى از شاهكارهاى عالم خلقت است و از نظر توحيد ، دليلى فوق‌العاده محكم مىباشد . لذا وقتى حضرت موسى آمد كه آن قلدر زمان را آدم كند ، فرعون از او پرسيد :\r\n فَمَنْ رَبّكُما ؟  « 3 »\r\n\r\n\r\n","description":"","footnote":"\r\n( 1 ) - محمد ( ص ) / 24 .\r\n( 2 ) - انعام / 59 .\r\n( 3 ) - طه / 49 .\r\n","page_name":" 30 ","page_number":30},
  {"content":"\r\n\r\nاين پروردگارى كه برايش تبليغ مىكنيد ، كيست ؟ حضرت موسى پاسخ داد :\r\n رَبّنَا الَّذي اعْطي كُلَّ شَيْءٍ خَلْقَهُ ثَمَّ هَدي  « 1 » پروردگار من آن كسى است كه عالم را موجود كرد و هر چيزى را لباس وجود بخشيد و علاوه بر اين ، هر چيزى را هم هدايت كرد . به اين مىگويند هدايت تكوينى و معنايش اين است كه هر ذره‌اى از ذرات عالم و هر كهكشانى از اين كهكشانهاى عالم ، نحوهء زندگى و نحوه كارى را كه بر عهدهء اوست ، مىداند . يك دانهء اتم يك منظومهء شمسى است و به قول سعدى كه خدا رحمتش كند كه چه عالى گفته :\r\nدل هر ذره را كه بشكافى آفتابيش در ميان بينى\r\nنمىدانم در زمان سعدى آيا اسمى از اتم بوده يا اينكه اين جمله از الهامات سعدى است ، به هر حال علم امروز مىگويد كه اتم يك منظومهء شمسى است و تمام الكترونها به دور پروتون با يك نظم دقيقى در حركتند .\r\nگلبولهاى بدن ما از دو قسمت تشكيل شده است : يكى گلبولهاى قرمز كه تعداد آن زياد است . اگر شما صد سال عمر كنيد و يك رياضيدان خوبى هم باشيد و بخواهيد گلبولهاى قرمز خون خود را شمارش كنيد ، نمىتوانيد . يك استكان خون شما ، ميلياردها گلبول قرمز دارد . كار گلبول قرمز چيست ؟ خدمت كردن به شما با يك نظم خاصى ، به اين معنا كه غذا و اكسيژن را مىگيرد و به تمام سلولهاى بدن به طور مساوى و بنا بر احتياج آنها مىرساند . سلول مغز ، سلول استخوانى ، سلول گوشتى و به هر سلول ديگرى به اندازهء احتياجش اكسيژن مىدهد ، اما كارش فقط اين نيست ، بلكه دىآكسيدكربن را از آنها گرفته و بر مىگرداند . نفس كشيدن ما يعنى اكسيژن دادن به\r\n\r\n\r\n","description":"","footnote":"\r\n( 1 ) - طه / 50 .\r\n","page_name":" 31 ","page_number":31},
  {"content":"\r\n\r\nگلبولهاى قرمز و نفس بيرون آمدن ، يعنى گرفتن دىاكسيدكربن از گلبولهاى قرمز اينجا هم سعدى مىگويد :\r\nهر نفسى كه فرو مىرود ، ممد حيات است و چون بر مىآيد ، مفرح ذات ، پس در هر نفسى دو نعمت موجود است و بر هر نعمتى شكرى واجب .\r\n از دست و زبان كه برآيد * كز عهدهء شكرش به در آيد \r\nكار گلبولهاى قرمز با يك نظم خاصى پيش مىرود . شما خواب هستيد ، او كار مىكند . شما متوجه نيستيد ، او كار مىكند . شما يك آدم عامى باشى ، كارش را مىكند . يك دكتر متخصص در خون هم باشى ، كارش را مىكند . دشمن خدا باشى ، كارش را مىكند . دوست خدا و پيغمبر خدا هم باشى ، او كارش را مىكند .\r\nگلبولهاى سفيد هم در خون ما هست . تعدادشان هم زياد است . ميلياردها گلبول سفيد كار آنها چيست ؟\r\nميكروب از راه دهان و از راه بينى و از راه چشم وارد بدن مىشود . اگر نگهبان و مدافعى در بدن نباشد كه ميكروب را نابود سازد ، چه مىشود ؟ يك گارد نگهبان در وجود شماست ، به نام گلبولهاى سفيد . كار آنها ميكروب كشى است ؛ يعنى يك جنگى در درون شما هست و هميشه بين ميكروب و گلبولهاى سفيد درگيرى وجود دارد . اينكه بعضى اوقات انسان تب مىكند يكى از الطاف بزرگ خداست . يك تگلراف از گلبولهاى سفيد است كه ضعف پيدا كردند و نيرو كم دارند و ميكروبها زياد شدند و نمىتوانند همهء آنها را بكشند . ميكروبها ممكن است وارد خون بشوند و انسان را اذيت كنند . لذا گلبولهاى سفيد مىگويند براى ما نيرو بفرست . بايد برويد دكتر و دارو بدهد . براى اينكه ميكروب را بكشد ، يك نيرو براى گلبولهاى سفيد بفرستيد بخواهى يا نخواهى ، او كار خودش را مىكند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nگلبولهاى قرمز و گلبولهاى سفيد ، موجودات خدا هستند و يك هدايت هم دارند . هدايتشان چيست ؟ كار كردن براى شما . گلبولهاى قرمز مأمور پخش ارزاق هستند . گلبولهاى سفيد گارد نگهبانند ؛ يعنى هر انسانى به اندازهء چندين برابر انسانها روى زمين گارد نگهبان و مأمور پخش ارزاق دارد . به اين مىگويند : هدايت تكوينى . يك دانه‌اى را شما بيندازيد زير خاك ، معمولًا اين دانه شكافته مىشود . وقتى شكافته شد ، ريشه مىرود در زيرزمين ، اما سبزه مىآيد . بالا . اين هدايت تكوينى را به دانهء گندم چه كسى داده است ؟ يعنى چطور مىشود كه سبزه زيرزمين نمىرود و ريشه بالا نمىآيد . اين موجود هدايت تكوينى دارد .\r\nاز بت‌پرست‌ها نقل مىكنند كه آنها مىگويند خدا هست :\r\n مَا نَعْبُدُهُمْ الّا لِيُقَرِّبُونا الَي اللهِ زُلْفي  « 1 » اگر ما بت مىپرستيم ، مىخواهيم شفيع باشد بين ما و بين خدا . اگر شما ماركسيست سراغ داريد ، او منكر خدا نيست بلكه بايد گفت كه منكر يك ضرورت است . به عبارت ديگر ، عقدهء حقارت و عقدهء اقتصادى كه بايد گفت ماركسيسم اقتصادى موجب آن شده است ، كم‌كم رسيده است به انكار خدا . بعضى اوقات انسان لج مىكند . وقتى لج كرد ، پا روى همه چيز مىگذارد . دنياى غرب براى خاطر آن شدت عملى كه پاپ‌ها و كليساها به دانشمندان نشان دادند ، لج كرد و منكر خدا و منكر كليسا و منكر پيغمبر شد . چيزى كه مىخواهم به جوانها بگويم اين است كه جوانها بايد از قرآن اين مطالب را برداشت كنند و معناى هدايت تكوينى اين است كه گفتم و اين را همه مىفهمند . اما يك معناى بالاتر از آنكه در عمق جان و در عمق وجود هر ذره‌اى وجود دارد ، اين است كه بگوييم خدا هست . خدا مىگويد :\r\n\r\n\r\n","description":"","footnote":"\r\n( 1 ) - زمر / 3 .\r\n","page_name":" 33 ","page_number":33},
  {"content":"\r\n\r\n وانْ مِنْ شَيْءٍ الّا يُسَبِّحُ بِحَمْدهِ وَ لكِن‌ْلا تَفْقَهُونَ تَسْبيحَهُمْ  « 1 » به قول قرآن تو دين ندارى ؛ تو هوش ندارى .\r\nانَّ فى  ذلِكَ لَذِكْري لِمَنْ كانَ لَهُ قَلْبٌ اوْالْقَي السَّمْعَ وَ هُوَ شَهيدٌ  « 2 » دل پيدا كن ؛ گوش پيدا كن ؛ چشم پيدا كن تا تسبيح همهء موجودات را بشنوى و ببينى . به قول صدرالمتألهين معنا ندارد چيزى موجود باشد اما شعور نداشته باشد . چيزى موجود باشد وعلم و اراده نداشته باشد . معقول نيست ذرهء همان الكترونها الله اكبر نگويد . معقول نيست اين در و ديوار لااله‌الاالله نگويد . دل مىخواهد كه بشنود .\r\nجوانها توجه كنيد ، از پيرها اين چيزها گذشته است و ديگر اگر توجه پيدا كنند يك وضع استثنايى است . از ما گذشته است . پيرها بايد به فكر قيامتشان و به فكر شب اول قبرشان و به فكر صف محشرشان و به فكر بهشت باشند . شما جوانها يك مقدار بياييد در قرآن و به معنويت برسيد . به جايى برسيد كه وقتى مىگوييد الله اكبر ، بشنويد كه در و ديوار با شما بگويد الله اكبر . جوانها اين گفتهء من نيست گفته قرآن است . قرآن مىگويد وقتى حضرت داود زبور مىخواند در و ديوار و همهء موجودات با او مىخواندند و هم‌صدا مىشدند . اين امر ، امر تكوينى است نه امر تشريعى .\r\nمرحوم آخوند كاشى ( رضوان‌الله تعالى عليه ) در مدرسهء صدر گفته بود : نماز شب مىخوانم ، در و ديوار با من نماز شب مىخوانند . در اين دنيا غوغايى است ، اما ما كور و كر هستيم . اين فهميدن نيست كه آدم بيايد در دنيا و يك آدم متقلب زبردستى براى پيدا كردن پول بشود . با مكيدن خون مردم ، زرنگى پديد مىآيد . اين ديوانگى است . پس زرنگى چيست ؟ زرنگى اين است كه وقتى انسان مىايستد به نماز خدا را ببيند مانند آدم تشنه‌اى كه تشنگى را\r\n\r\n\r\n","description":"","footnote":"\r\n( 1 ) - اسراء / 44 .\r\n( 2 ) - ق / 37 .\r\n","page_name":" 34 ","page_number":34},
  {"content":"\r\n\r\nمىبيند .\r\nجوانهاى عزيز ! اين زرنگى نيست كه آدم پشت هم‌انداز باشد و بتواند مردم را بفريبد و سوار بر مردم بشود . اين حماقت است . زرنگى اين است كه وقتى مىگويد : الله اكبر در و ديوار به او بگويند : الله اكبر ؛ دل پيدا كند و گوش پيدا كند . چه گوشى ؟ به قول مثنوى اين گوش حيوانى را بكن تا ببينى چه گوشى پيدا مىكنى . اين دل حيوانى را رفعش كن تا ببينى زير اين پرده چه قلبى و چه دلى است .\r\nسخن حضرت موسى را شايد فرعون نفهميد ، اهل دل مىفهمند كه حضرت موسى چه مىخواست بگويد . حضرت موسى گفت : اى قلدر ! خداى من كيست ؟ خداى من آن كسى است كه موجودات را آفريد و در عمق ذات آنها شعور و اراده و علم و قدرت آفريد اين خداى من است .\r\nبه اين مىگويند هدايت تكوينى . ما كه گيجيم و كور ؛ ما كه غرق در اين چيزهاييم . اين دنيا و رزق و برقش ، اين گرفتاريهاى مربوط به دنيا و بالاخره اين اشتغالها ما را منصرف كرده از همه چيز و رسيديم به آنجا كه نماز برايمان سنگين است و رسيديم به آنجا كه نماز نمىخوانيم و اگر نماز بخوانيم با يك بىادبى اين عمل را انجام مىدهيم . مىرسيم به آنجا كه قرآن مىگويد : واى بر تو با اين نمازت !\r\nهدايت تشريعى\r\nهدايت دوم ؛ هدايت تشريعى است . هدايت تشريعى همان است كه صد و بيست و چهار هزار پيغمبر براى آن آمدند و كتابهاى فراوانى از جمله قرآن برايش آمد . همهء اوصيا چه زحمتها براى آن كشيدند . روحانيت عمرش را وقف آن كرد ، يعنى نماياندن راه بهشت ؛ نماياندن و تميز حق از باطل . به قول قرآن شريف كه مىگويد ما راه نشان مىدهيم :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nانّا هَدَيْناهُ السَّبيلَ امّا شاكِراً وَامّا كَفُوراً « 1 » در همين سوره بقره شايد خوانده باشيد كه مىفرمايد : هُدً لِلنّاسِ « 2 » قرآن هدايت مىكند مردم را و راه را مىنماياند ؛ حق را مىنماياند و باطل را نشان مىدهد اين تو هستى كه حق را قبول كنى يا باطل را تويى كه راه بهشت را قبول كنى يا جهنم را . به اين مىگويند : هدايت تشريعى\r\nعلاوه بر اوصيا ، علاوه بر كتابها و علاوه بر روحانيت ، يك قاعده‌اى هم اسلام دارد به نام امربه‌معروف و نهىاز منكر كه واجب مؤكد هم هست . به اندازه‌اى اين امربه‌معروف و نهىازمنكر تأكيد شده كه اميرالمؤمنين ( ع ) در نهج‌البلاغه مىفرمايد : همهء واجبات يك طرف ، و اين امربه‌معروف و نهىازمنكر يك طرف . حتى مىفرمايد : همهء واجبات در مقابل امربه‌معروف و نهىازمنكر مثل نم در مقابل دريا مىباشد . يك رشته نخ را در دريا بزنى چقدر نم بر مىدارد ؟ چقدر آب بر مىدارد ؟ اميرالمؤمنين مىفرمايد كه امربه‌معروف و نهىازمنكر آن درياست و مابقى واجبات ، آن نخ . در حالى كه مىداند نماز و روزه و خمس و زكات و حج و جهاد خيلى در اسلام مهم است اما چنين فرمود براى اينكه به جوانها مخصوصاً بفهماند كه امربه‌معروف و نهىازمنكر بايد كرد ، بايد علاوه بر اينكه خودمان نماز مىخوانيم با تبسم و مهربانى ديگران را واداريم كه نماز بخوانند . علاوه بر اينكه خودمان به ياد فقرا و ضعيفان هستيم وا داريم ديگران را كه كمك به آنها كنند . لذا اين  جملة وَ لا يَحُضُّ عَلي طَعامِ الْمِسْكينِ  « 3 » در قرآن تأكيد و تكرار شده است . به جاى آنكه بگويد انفاق كن ، مىگويد تحريص كن كه مردم انفاق كنند . عبادت را خوب است انسان مخفى انجام\r\n\r\n\r\n","description":"","footnote":"\r\n( 1 ) - دهر / 3 .\r\n( 2 ) - بقره / 185 .\r\n( 3 ) - ماعون / 3 .\r\n","page_name":" 36 ","page_number":36},
  {"content":"\r\n\r\nدهد ، اما خمس و زكات را علناً بپردازد و نماز را در جماعت انجام دهد و براى خاطر اينكه به عمل او مردم ساخته شوند ، علنى انجام دهد . به اين مىگوييم هدايت تشريعى . پس امربه‌معروف و نهىازمنكر هم جزء هدايت تشريعى است كه قرآن مىگويد .\r\nهدايت عنايتى و ايصالى\r\nهدايت سوم ، عنايت خاص خداست كه به آن مىگويند : ايصال الَى المطلوب . يعنى گاهى خدا به وسيلهء قرآنش راه را نشان مىدهد . اما گاهى خدا دست انسان را مىگيرد مىرساند به مطلوب . وقتى خدا دست انسان را بگيرد و برساند به مطلوب ، مىگويند : ايصال الي المطلوب .\r\nدر قرآن زياد تكرار شده كه ما علاوه بر هدايت تكوينى و هدايت تشريعى ، هدايت عنايتى هم داريم . براى چه كسانى ؟ براى متقين . اول قرآن و همان سورهء بقره مىخوانيم :\r\nبِسْمِ اللهِ الرَّحْمنِ الرَّحيمِ الم ذلِكَ الْكِتابُ لا رَيْبَ فيهِ هُدًي لِلْمُتَّقينَ « 1 » قرآن كه هيچ شكى در آن نيست و اگر كسى شك در قرآن كند براى خاطر اين است كه دل و تفكر و تعقل ندارد ، و الا هيچ شكى در آن نيست براى چه آمده است ؟ براى اينكه دست متقى را بگيرد و به هدف رساند .\r\nدر همين سورهء بقره مىگويد :\r\n هُدًي لِلنّاس  « 2 » قرآن هدايت مىكند مردم را ، يعنى ارائهء طريق كرده و راه نشان مىدهد . اما در همان آيهء اول مىگويد كه كار من بالاتر از اينهاست . كار من ايصال الى المطلوب است و بايد دست جوان را بگيرم و به مقصودش برسانم اين آيه‌اى\r\n\r\n\r\n","description":"","footnote":"\r\n( 1 ) - بقره / 2 .\r\n( 2 ) - بقره / 185 .\r\n","page_name":" 37 ","page_number":37},
  {"content":"\r\n\r\nكه در جلسهء قبل خواندم نيز همين را مىگويد :\r\n قَدْجاءَكُمْ مِنَ اللهِ نُورٌ وَ كِتابٌ مُبينٌ  « 1 » نور آمده است . قرآن نور است چشم پيدا كن و ببين چه جور نورى است . مرحوم حضرت آيت‌الله العظمى آقاى خوئى فرموده بودند كه ما در مدرسه درس مىخوانديم ؛ يك كسى آمد آنجا و من ديدم شب در تاريكى قرآن مىخواند . به او گفتم : حفظى ؟ گفت : نه گفتم : پس چه جورى قرآن مىخوانى ؟ ! گفت : قرآن نور دارد و از نور قرآن استفاده مىكنم . مرحوم كربلايى كاظم از نور قرآن استفاده مىكرد . او را ديده بوديم . نور چشم مىخواهد و ما كوريم . قرآن مىگويد : من نور دارم ، تو كورى :\r\nقَدْجاءَكُمْ مِنَ اللهِ نُورٌ وَ كِتابٌ مُبينٌ معناى آن خيلى آشكار است . ما دل بيدار و چشم بينا و گوش شنوا نداريم . خدا به واسطهء قرآن دست انسان را مىگيرد و به كجا مىرساند ؟ به راههاى سلامتى . ياد مىدهد كه چگونه گرهء مشكلات را باز كنيم . ياد مىدهد كه در تهذيب اخلاق چگونه بايد خودسازى كنيم .\r\nوَ مَنْ يَتَّقِ اللهَ يَجْعَلْ لَهُ مَخْرَجاً « 2 » ياد مىدهد چگونه بايد از يقظه به توبه و از توبه به تخليه و از تخليه به تحليه و از تحليه به لقاء و مقصود برسيم . هر راهى را كه انسان احتياج داشته باشد براى سعادت دنيا و آخرت ، يادش مىدهد :\r\nيَهْدي بِهِ اللهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهِمْ مِن‌َالظُّلُماتِ الَي النُّور بِاذْنِهِ « 3 » ديگر از ظلمات ، يعنى از ظلمت غم و غصه ، از ظلمت اين كدورتها ، اين\r\n\r\n\r\n","description":"","footnote":"\r\n( 1 ) - مائده / 15 .\r\n( 2 ) - طلاق / 2 .\r\n( 3 ) - مائده / 16 .\r\n","page_name":" 38 ","page_number":38},
  {"content":"\r\n\r\nكوريها ، اين كرىها ، اين نفهمىها ، از ظلمت صفات رذيله ، از ظلمت جهل مركب ، از ظلمت اين عنادها و لجاجها و خودپرستيها و منيت‌ها و بالاخره هر چه ظلمت است نجات مىدهد ، و بالاترين ظلمت براى انسان گناه است و بالاترين ظلمت براى انسان نفس اماره و هوى وهوس است ؛ قرآن از اين ظلمت‌ها نجات مىدهد . به قول مؤسس حوزهء علميه قم كه فرموده بود : « ملا شدن چه مشكل ، آدم‌شدن محال است » . راستى آدم شدن مشكل و قريب به محال است .\r\nمثنوى مىگويد : اهل دلى چراغى در دست مىگشت در كوچه‌ها . اهل دلى به او رسيد و گفت : جست‌وجو چه مىكنى ؟ گفت : آدم مىخواهم . گفت : نرو كه نمىجويى .\r\nقرآن مىگويد : بيا به سوى من و تمسك به من پيدا كن كه اين محال آسان مىشود :\r\nيُخْرِجُهُمْ مِنَ الظُّلُماتِ الَي النُّورِ نور مطلق وَ يَهْديهِمْ الي صِراطٍ مُسْتَقيمٍ راه را نشان مىدهد دست انسان را مىگيرد و به هدف مىرساند .\r\nانَّ الي رَبِّكَ الرُّجْعي « 1 » وَ انَّ الي رَبِّكَ الْمُنْتَهي « 2 » انتهاى اين سير خداست .\r\nيا ايهَا الْانْسانُ انَّكَ كادِحٌ الى رَبِّكَ كَدْحاً فَمُلاقيهِ « 3 » تو در حركتى ، حركت پر رنج ، و انتهاى سير تو خداست . انسان در همين دنيا مىبيند كه ديگر هيچ چيزى در دلش نيست جز خدا ؛ مىرسد در اين دنيا به جايى كه هيچ نمىبيند جز خدا . باباطاهر نمىدانم ! راستى به جايى رسيدى يا نه ؟ كه مىگويى :\r\n\r\n\r\n","description":"","footnote":"\r\n( 1 ) - علق / 8 . .\r\n( 2 ) - نجم / 42 .\r\n( 3 ) - انشقاق / 6 .\r\n","page_name":" 39 ","page_number":39},
  {"content":"\r\n\r\nبه دريا بنگرم دريا تو بينم به صحرا بنگرم صحرا تو بينم به هر جا بنگرم كوه و در و دشت نشان از روى زيباى تو بينم\r\nجوانهاى عزيز ! بياييد تمسك به قرآن پيدا كنيد . به قول اين آيه كه الآن خواندم كارى كنيد كه شما از خدا راضى باشيد و خدا از شما راضى باشد . اگر خدا را راضى كرديد يك عالم ديگرى براى شما كشف مىشود . اين عالم كشف ، آسمان اول و دوم و هفتم و لوح و قلم نيست . آنها در مقابل اين عالم يك قطره از درياست . اين كرهء زمين به نسبت كهكشانها ، يك قطره از درياست . همهء كهكشانها و همهء آسمان اول به نسبت آسمان دوم يك قطره از درياست . آسمان دوم به نسبت آسمان سوم يك قطره از درياست تا برسد به لوح و قلم و عرش و كرسى . عرش به كرسى نسبت يك قطره از درياست . مىدانيد يك عالم ديگر هم هست كه عالم وجود در مقابل آن قطره‌اى از درياست . آن مقام عنداللهى است :\r\n يا ايَّتُهَا النَّفْسُ الْمُطْمَئِنَّةُ ارْجِعي الي رَبِّكَ  « 1 » بيا پيش خودم ، و در حال آمدن عالم را كشف كن . جوانها بياييد آن عالم را كشف كنيد ! اگر آن عالم كشف شد همه چيز كشف مىشود . تمسك به قرآن پيدا كنيد . كارى كنيد كه خدا از شما باشد و برسيد به آنجا كه به جز خدا نبينيد :\r\nطيران مرغ ديدى ، تو ز پايبند شهوت به درآى تا ببينى طيران آدميت\r\n\r\n\r\n","description":"","footnote":"\r\n( 1 ) - فجر / 27 و 28 .\r\n","page_name":" 40 ","page_number":40},
  {"content":"\r\n\r\nپناهگاهى همدوش قرآن\r\nفصل اول راجع به اين بود كه همه و مخصوصاً جوانها در اين دنيا بايد پناهگاهى داشته باشند . در بن‌بست‌ها و وقتى كه اراده نتواند كار كند ، در آنجا كه همهء وسيله‌ها منقطع شد ، و بالاخره در مواقع اضطرار و بيچارگى به آن پناهگاه مراجعه كنند . اگر كسى اين پناهگاه را نداشته باشد ، نمىتواند زندگى سالم داشته باشد و يك زندگى توأم با ضعف اعصاب و اضطراب خاطر و دلهره و بالاخره يك زندگى كه مرگ تدريجى است ، دارد .\r\nاين پناهگاه چه مىتواند باشد ؟ گفتم از نظر قرآن و روايات يكى از آن پناهگاهها قرآن است و دربارهء آن صحبت كردم . بر همه مخصوصاً يك جوان واجب است كه استقبال خوبى از قرآن داشته باشد و قرآن در متن زندگى او باشد .\r\nپناهگاه دوم كه مورد بحث است ، عترت است . قرآن و روايات اهل‌بيت به ما مىگويد كه در بن‌بست‌ها پناه به عترت ببريد . قرآن و روايات اهل‌بيت به ما مىگويد عترت پناهگاه خوبى است و بايد اين پناهگاه را فراموش نكنيم . قرآن\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىفرمايد :\r\n يا ايُّهَا الَّذينَ امَنُوا اتَّقُوا اللهَ وَابْتَغُوا الَيْهِ الْوَسيلَةَ  « 1 » آدمهاى مؤمن و با تقوا وسيله مىخواهيد ؟ پناهگاه مىخواهيد ؟ وسيله عترت ، يعنى اهل‌بيت است .\r\nامام صادق ( ع ) مىفرمايد :\r\nنَحْنُ وَ اللهِ الْوَسيلَةُ فَي الْقُرآنِ\r\nكسى كه قرآن سفارش كرده است متمسك به او بشويد ، ما هستيم ؛ يعنى اهل‌بيت . روايت ثقلين را خواندم كه تمسك به قرآن و عترت پيدا كنيد : انّي تارِكٌ فيكُمُ الثَّقَلَيْنَ كتابَ اللهِ وَ عِتْرَتي ، لَنْ يَفْتَرِقا حَتّي يَرِدا عَلَيَّ الْحَوْضَ ، ما انْ تَمَسَّكْتُمْ بِهِما لَنْ تَضِلُّوا ابَداً قرآن و عترت تا روز قيامت هست . كسى چنان نكند كه قرآن باشد و عترت نباشد . مواظب باشيد تمسك به قرآن و عترت دوش به دوش يكديگر است . اگر تمسك به عترت نباشد ، حتماً گمراه مىشويد . نظير اين آيه و نظير اين روايت در روايات سنى و شيعه زياد ديده مىشود . حتى توسل انبياء به اهل‌بيت در وقت بيچارگى و حتى دعاى پيغمبر اكرم با توسل به اميرالمؤمنين ( ع ) در روايات آمده است .\r\nعايشه مىگويد : از اول شب تا به صبح پيغمبر دعا مىكرد و على ( ع ) را واسطه قرار داده بود . من فردا صبح گفتم : چرا چنين كردى ؟ گفت : اگر بهتر از على كسى را سراغ داشتم ، او را واسطه قرار مىدادم .\r\nخود ائمهء طاهرين ( ع ) تمسك به زهرا و تمسك به اميرالمؤمنين زياد داشتند . روايات سنى و شيعه داريم كه اگر حضرت ابراهيم ( ع ) از آتش نجات پيدا كرد ، اگر حضرت نوح ( ع ) توانست كشتى را به ساحل برساند ، اگر حضرت\r\n\r\n\r\n","description":"","footnote":"\r\n( 1 ) - مائده / 35 .\r\n","page_name":" 42 ","page_number":42},
  {"content":"\r\n\r\nموسى ( ع ) توانست فرعون را نابود كند ، همه و همه با توسل به اهل‌بيت بوده است .\r\nاگر ما براى توسل به اهل‌بيت چيزى نداشتيم جز روايت سفينه ، بس بود براى اينكه بدانيم بايد در زندگى همه و مخصوصاً جوانها پشتوانهء عترت باشد . پشتوانهء ما چهارده معصوم ( ع ) باشند . اين روايت سفينه را سنى و شيعه قطعى است و پيغمبر بارها فرموده است ، اين روايت سفينه هم نزد سنى و شيعه قطعى است و پيغمبر بارها فرموده است . صاحب‌الغدير مرحوم علامه امينى ( رضوان‌الله تعالى عليه ) وقتى سند را نقل مىكند ، تواتر آن خيلى واضح و صريح است . پيغمبراكرم ( ص ) فرمود :\r\nمَثَلُ اهْلِ بَيْتي كَمَثَلِ سَفينَةِ نُوحٍ ، مَنْ تَمَسَّكَ بِها فَقَدْ نَجا ، وَ مَنْ تَخَلَّفَ عَنْها فَقَدْ غَرِق\r\nيعنى مثل اهل‌بيت ، من مثل كشتى نوح است در وقتى كه دريا طوفانى شد و دنيا متلاطم گرديد . در آن وقت هر كس سوار آن كشتى شد ، نجات پيدا كرد و هر كس تخلف كرد و سوار آن كشتى نشد ، غرق گرديد .\r\nپيغمبراكرم ( ص ) مىفرمايد : اهل‌بيت من نظير اين كشتى هستند . در اين دنياى پرتلاطم كه اميرالمؤمنين ( ع ) مىفرمايد : اين دنيا مثل يك درياى مواج است ، جزر و مد دارد ، طوفان دارد و بسيارى از مردم در اين درياى مواج غرق و نابود شدند :\r\nالدُّنيا كُلُّها بَحْرٌ عَميقٌ قَدْ غَرِقَ فيها خَلْقٌ كَثيرٌ پيغمبر اكرم مىفرمايد : اگر مىخواهيد در اين دنياى پرتلاطم و پر موج غرق نشويد ، بايد تمسك به اهل‌بيت داشته باشيد . اگر تمسك به اهل‌بيت باشد ، نجات پيدا مىكنيد و گره‌ها خود به خود باز مىشود ، مشكلها خود به\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nخود باز مىشود ، يا لااقل الهام باز شدن براى تو پيدا مىشود و درها يكى پس از ديگرى گشوده مىشود . و اما اگر توسل به اهل‌بيت نباشد ، ظلمت است و به قول قرآن شريف : اين دنيا مىشود ظلمت روى ظلمت ، وحشت روى وحشت :\r\n اوْ كظُلُماتٍ في بَحْرٍ لُجِّى يَغْشيهُ مَوْجٌ مِنْ فَوْقِهِ مَوْجٌ مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ  « 1 » اين دنيا نظير يك درياست ، اما نه فقط دريا ؛ بلكه دريايى پر از موج : نه فقط دريايى پر از موج ، دريايى كه ابر محيط بر آن است و بر آن مىبارد .\r\nاين وضع دنيا براى همه است . از وقتى كه حضرت آدم آمد در اين دنيا ، همين وضع بوده و تا روز قيامت هم ، چنين است . چه كسى مىتواند نجات پيدا كند از اين دريا ؟ كى مىتواند نجات پيدا كند از اين وحشت و ظلمت ؟ تمسك به اهل‌بيت ( ع ) آدم را نجات مىدهد .\r\nتمسك به اهل‌بيت ( ع ) مثل تمسك به قرآن مراتب دارد . يك شيعه بايد به همهء مراتب آن تمسك كند . مرتبه اولش توسل به اهل‌بيت است ، يعنى انسان در وقت گرفتارى از آنها كمك بخواهد و در وقت درد بىدرمان ، شفا از آنها بخواهد آنجا كه ديگر سبب نيست و منقطع شده است ، آنجا كه ديگر پناه ظاهرى نيست ، از آنها كمك بخواهد . به هر كدام هم كه ملتمس بشويم و كمك بخواهيم ، كفايت مىكند . اما چون فعلًا واسطهء فيض اين عالم و قطب عالم امكان و محور عالم وجود و واسطهء بين غيب و شهود ؛ حضرت ولىعصر ( عجل‌الله تعالى فرجه الشريف ) است ، بايد ايشان فراموش نشود . كمك از اين واسطهء فيض بخواهيم ، و الا همهء آنها نور واحد و واسطهء فيض از طرف حق تبارك و تعالى هستند .\r\nاين قسمت يعنى توسل به اهل‌بيت ، علاوه بر اينكه از قرآن و روايات\r\n\r\n\r\n","description":"","footnote":"\r\n( 1 ) - نور / 40 .\r\n","page_name":" 44 ","page_number":44},
  {"content":"\r\n\r\nاستفاده مىشود ، به تجربه هم اثبات شده است . در همهء زمانها به تجربه ثابت شده است كه راستى اگر كسى پناه ببرد به يكى از چهارده معصوم و استعداد پناه بردن داشته باشد ، حتماً به فرياد او خواهند رسيد ، مخصوصاً كه چاره‌اى نباشد جز خدا . و واسطهء فيض در آن وقتى است كه دست انسان از همهء اسباب كوتاه باشد . در آن وقت راستى اگر با دلى پاك و با استعدادى كه شباهت به آنها پيدا بشود ، از آنها بخواهيد ، به فرياد مىرسند و اين يك تجربه است براى شيعه شايد اگر شما توسلها را از صدر اسلام تا به الآن جمع كنيد ، چندين جلد كتاب شود .\r\nتوسل آيت‌الله بروجردى\r\nاستاد بزرگوار ما مرحوم آيت‌الله العظمى بروجردى از نظر چشم در جوانى خيلى ضعيف بود . حتى فرموده بودند كه روزى عينكم شكست و نتوانستم مطالعه كنم ، حتى نتوانستم از خانه بيرون بيايم . اما در آخر عمر درس مىگفتند . در نود سالگى بدون عينك و جايى كه روشنايى كم داشت ، درس مىگفتند . چشمش جوان شده بود . فرموده بودند كه در بروجرد دسته زنجير زن و سينه زن آمد خانهء ما كه روضه داشتيم . ديدم اين زنجير زن‌ها و سينه‌زن‌ها حالى دارند ؛ مخصوصاً يك جوانشان . همين‌طور كه آنها از مقابل به رد مىشدند . بدون اينكه آن جوان بفهمد ، يك مقدار از گل سر او را گرفتم و ماليدم به پشت چشم خودم . همان وقت چشم من جوان شد و ديگر احتياج به عينك نداشتم .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nشفاى درد چشم\r\nاتفاقاً نظير همين را پدر خانوادهء حضرت آيت‌الله العظمى آقاى گلپايگانى ( رضوان‌الله تعالى عليه ) نقل مىكردند . او هم پير بود ، اما چشم جوانى داشت . من ديدم كه پدر خانوادهء ايشان در مسجد بالا سر آن زمان كه تاريك هم بود ، قرآن مىخواندند ، آن هم بدون عينك در سن نودسالگى . گفته بود من به همراه آقاى گلپايگانى براى اربعين به كربلا رفتيم . كه ما از بصره سوار قطار شديم . قطارها صندلى نداشت و يك اتاقى بود كه من و آقاى گلپايگانى در آن نشسته بوديم . ناگهان عربهاى باديه‌نشين ريختند در قطار و قطار پر شد و حركت كرد . بعد ، يكى از اين عربها پايش را دراز كرد توى دامن من من اول ناراحت شدم و بعد گفتم زوار حسين است .\r\nايشان مىگويد : به اين فكر افتادم كه اين زوار حسين است . لذا همه‌اش تبرك است . پاى پياده آمده بود و لاى انگشتهاى پايش گل بود . بعد ادامه مىدهد : بدون اينكه آن عرب بفهمد ، يك مقدار از آن گل را گرفتم و ماليدم به پشت چشمم و ناگهان ديدم كه عينك نمىخواهم . يك روز كه عينك شكست ، دو - سه روز صبر كردم و از خانه بيرون نيامدم تا رفتند تهران برايم عينك ، تهيه كردند . ديدم عينك نمىخواهم نزديك را مىبينم ، دور را مىبينم و وضع بينايىام عالى است .\r\nنظير اينها زياد است . راجع به حسين ( ع ) نيز همينطور است . راجع به تربت حسين ( ع ) همين است . راجع به زينب ( س ) و ابوالفضل و ساير اصحاب آن حضرت همين است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nشفاى تب\r\nآقاى قندهارى يكى ازعلماى مشهد كه مرد مقدسى است ، فرموده بودند كه من در زمان طلبگى تب لازم داشتم . آن وقتها اين گونه بود كه تب لازم انسان را رها نمىكرد . خيلى اوقات هم كسى را مىكشته است . ضعف روى ضعف پديد آمده تا اينكه تدريجاً منجر به مرگ مىشد . آقاى قندهارى گفته بودند كه اين تب ما را رها نمىكرد و مرگم نزديك شده بود . رفقا مىخواستند به زيارت حرّ بروند . آن كسانى كه كربلا رفته‌اند ، مىدانند كه حربن رياحى يك فرسخى كربلا يا كمى بيشتر از كربلا دفن است . مىگويند حمله‌اى كه كرد ، رفت جلو و توانست با حمله‌اش دشمن را تكان بدهد و عقب براند . آنجا افتاد روى خاك و امام سجاد ( ع ) صلاح ديد كه او را همان جا دفن كنند . لذا قبرش خارج از محل شهداست .\r\nآقاى قندهارى مىگويد : رفقا مىخواستند براى تفريح به زيارت حربن يزيد رياحى بروند . من هم حوصله‌ام سر رفته بود و به آنها گفتم كه مرا هم ببريد . گفتند : نمىشود . گفتم : هر طورى هست مرا ببريد . اگر شده روى دوش شما باشم .\r\nطلبه‌ها اين كار كردند . مرا بر دوش گرفتند و بردند . طلبه‌ها زيارتشان را كردند ، مرا هم گذاشتند يك گوشه‌اى در حرم مطهر حضرت حر و من هم زيارتم را كردم . رفقا رفتند دنبال تفريحشان يك وقت ديدم يك زن عربى آمد ، با يك بچهء فلج ناتوان و عقب مانده ، او را گذاشت كنار ضريح حضرت حر و يك شبكه را گرفت و گفت :\r\nيا كاشِفَ الْكَرْبِ عَنْ وَجْهِ الْحُسَيْنِ ، اكْشِفْ كَرْبي بِحَقِّ مَوْلاكَ\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nالْحُسَيْنِ ؛ يعنى اى كسى كه غم و غصه را از دل حسين بردى ، به حق حسين ( ع ) غم و غصه را از دل من ببر .\r\nبعد آن زن ، شبكه دوم را گرفت و همين را گفت . شبكه سوم را گرفت و همين را گفت . يك وقت بچه ايستاد و آمد در دامن مادرش و گفت : يا امّ ! آرى بچه خوب شد . فهميدم كه ماجرا براى اين زن تازگى نداشته و امثالش را بسيار ديده بود . براى اين عربهاى باديه‌نشين دلپاك ، ماجرا تازگى نداشت و زياد پيش ميآمد كه مىآمدند حرم ابوالفضل ( ع ) و آنجا يا ابوالفضل يا ابوالفضل گويان ، حاجت خود را مىگرفتند و مىرفتند . اين زن عرب هم يك تعظيم و تشكرى كرد و از حرم حضرت حر رفت . پيش خود فكر كردم كه اين زن اين حاجت را گرفت ، من كه واعظ و طلبه هستم و مربوط به اهل‌بيتم ، چرا من حاجت نگيرم . نمىتوانستم بلند شوم ، لذا افتان و خيزان آمدم تا پاى ضريح و شبكه را گرفتم و گفتم :\r\nيا كاشِفَ الْكَرْبِ عَنْ وَجْهِ الْحُسَيْنِ ، اكْشِفْ كَرْبي بِحَقِّ مَوْلاكَ الْحُسَيْنِ ! اى كسى كه غم و غصه را از دل حسين بردى ، به حق مولايت حسين ( ع ) مرا شفا بده !\r\nآقاى قندهارى گفتند كه شبكه دوم را هم مثل همان زن گرفتم و شبكه سوم را هم مثل همان زن گرفتم . يك وقت ديدم دارم بلند شدم و ايستادم . ديدم قدرت دارم و مىتوانم راه بروم بنا كردم به راه رفتن ديدم مىتوانم بدوم ، بنا كردم به دويدن آمدم خارج از حرم كه طلبه‌ها داشتند تفريح مىكردند . گفتم : بياييد خوب شدم .\r\nآرى حرشان همين است ، حبيب‌شان همين است ؛ غلام سياهشان همين است ، ديگر چه رسد به خودشان كه واسطهء فيض اين عالمند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاهميت زيارت جامعه\r\nجوانان عزيز ! اين زيارت جامعه ، زيارت خوبى است ، بسيار عالى است . من تقاضا دارم از همه و مخصوصاً شما جوانها براى توسل به امام زمان و براى توسل به همهء اهل بيت از اين زيارت استفاده كنيد ، زيرا اين زيارت مربوط به همهء آنهاست . اين را به عنوان دعاى صبحگاهى بخوانيد . ارتش صبحگاهى دارد ؛ سپاه صبحگاهى دارد ؛ نيورهاى انتظامى صبحگاهى دارند ؛ تو هم بيا يك صبحگاهى داشته باش .\r\nآقايان و خانم‌هايى كه اين در و آن در مىزنيد ، بياييد يك صبحگاهى پيدا كنيد . صبحگاهى براى چه كسى ؟ براى مولايمان و آقايمان ، براى كسى كه منتظرش هستيم و آرزو داريم زودتر بيايد كه ما سربازش باشيم . اگر حقيقت اين است ، پس يكى از طرق انتظار هم خواندن اين زيارت جامعه است كه از نظر سند ، بالا است و اتفاقاً بزرگان ما همه مىگويند سندش بالا است . ولى عمدهء دلالت در متن آن است ، به قول استاد بزرگوار ما حضرت امام كه مىفرمودند : اگر سندش هم ضعيف باشد ، بسيار هم ضعيف باشد ، مدلول دلالت مىكند بر صحت سند . چه كسى مىتواند اين گونه زيارتى بسازد غير از خدا و افرادى كه عملشان وابسته به علم خداست ؟ راستى در مفاتيح زيارتى بهتر از اين نداريم ؛ لذا علامهء مجلسى مىفرمايد كه من در عتبات ، به غير اين زيارت ، زيارتى نمىخواندم . اين زيارت در اواخرش يك جمله دارد كه مىگويد :\r\nبِكُمْ فَتَحَ اللهُ وَ بِكُمْ يَخْتِمُ وَ بِكُمْ يُنَزِّلُ الْغَيْثَ\r\nآقا ! اگر باران مىآيد ؛ اگر فيض از عالم مىآيد ؛ براى اين دنيا و براى عالم وجود ، به واسطهء شماست .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nوَبِكُمْ يُمْسِكُ السَّماءَ انْ تَقَعَ عَلَي الْارْضِ\r\nعالم هستى وابسته به شماست . اگر زمين پابرجاست ؛ آسمانها پابرجاست ؛ اگر عالم ملكوت و جبروت زنده است ؛ اگر عالم ناسوت زنده است ، به واسطهء شماست بعد مىفرمايد : وَ بِكُمْ يُنَفِّسُ الهَمَّ وَ يَكْشِفُ الْغمَّ اگر غمى رفع مىشود ، به واسطهء فيض شماست . شماييد كه رفع هم و غم مىكنيد . شماييد كه مشكلات را رفع مىكنيد خدا به واسطهء شما كه واسطهء فيض اين عالميد ، كار مىكند . كارخانه اگر برق مىدهد ، به واسطهء سيم است اگر من مىتوانم حرف بزنم و عقل و شعور داريد ، اگر من و شما نفس مىكشيم ، واسطهء فيضش عالم قطب امكان است ؛ محور عالم وجود است ؛ واسطه بين غيب و شهود است . لذا توسل به اينها لازم و واجب است . كارى كنيد كه روح توسل در شما زنده شود . البته همانطور كه گفتم روح توسل اگر بخواهد درون كسى زنده شود ، استعداد مىخواهد . آيه‌اى كه خواندم ، مىگويد : اى متقى ! توسل پيدا كن .\r\n يا ايّها الَّذينَ آمَنُوا اتَّثوا اللهَ وَ ابْتَغُوا الَيهِ الْوَسيلَةَ  « 1 » اى افراد با تقوا ! وسيله قرار بدهيد بين خود و خدا ائمهء طاهرين را و به آنان توسل پيدا كنيد . اين آيه مىگويد : آدمهايى كه تقوا نداشته باشند ، توسلشان فايده‌اى ندارد . تعجب اينجاست كه خانم با آن وضع نكبت بارش ؛ يعنى با روى باز و فكل و بدون چادر مىآيد ، آنگاه براى آنكه به حرم راهش دهند چادر سر مىكند . بعد هم وقتى بيرون مىآيد ، اين نكبت زده اول كارى كه مىكند ، چادر را بر مىدارد . بعد هفت - هشت روز گريه و زارى مىكند . امام رضا جوابش را نمىدهد . بعد مىگويد كه اين هم نشد ما رفتيم و نشد . اى خانم\r\n\r\n\r\n","description":"","footnote":"\r\n( 1 ) - مائده / 35 .\r\n","page_name":" 50 ","page_number":50},
  {"content":"\r\n\r\nنادان ! كجا رفتى ؟ مگر به غير از اينكه خاطر امام رضا را آزردى كار ديگرى كردى ؟\r\nيك وقت به شما جوانهاى عزيز گفتم كه يكى از رفقا مىگفت كه به مشهد رفتم و از در دارالسيادة وارد شدم . در دارالسيادة در خوبى است و ضريح مطهر پيداست . از اين در و از پله‌ها كه پايين رفتم ، يك زن مرا به خود جذب كرد . با او تا داخل حرم رفتم و يك نگاه به او كردم ؛ يك نگاه آلوده . او دور زد ، من هم دور زدم . برگشت در چهرهء من نگاه و تبسم كرد ، من هم تبسم كردم . ناگهان متوجه شدم در چه مكانى دارم اين كار را مىكنم . خجالت كشيدم و عقب عقب از در پائين بيرون رفتم و ديگر زيارت نخواندم . خيلى خجالت كشيدم بودم . توبه هم كردم اما خجالت زده و ناراحت بودم كه چه كار بدى كردم . آن روز ناهار خوردم و خوابيدم و خواب ديدم كه مشرف شدم حرم و از در دارالسيادة وارد شدم . ديدم حضرت رضا ( ع ) در حرم است . رفتم آنجا سلام كردم . جوابم را ندادند . يك كشيده به صورت و يك لگد به پهلوى حضرت رضا ( ع ) زدم . آنگاه از در عقب بيرون آمدم و از خواب بيدار شدم . ديدم آن نگاه آلوده يك كشيده بوده به صورت حضرت رضا ( ع ) و آن تبسم در صورت نامحرم ، يك لگد بوده به پهلوى حضرت رضا ( ع ) !\r\nخانمى كه بىچادر و بدحجاب در شهر مىگردد ، بعد هم مىگويد : يا زهرا ! دلش مىخواهد زهرا به فريادش برسد . يا از صبح تا ظهر و از ظهر تا شب با نامحرم مىنشيند و مىگويد و مىخندد . برايش محرم و نامحرم فرق ندارد . خنده‌اش بلند و شهوت‌آميز است ، آنگاه يك ماه روزه مىگيرد و دلش مىخواهد كه وقتى مىگويد : زهرا ! تمام كارهايش را اصلاح كند .\r\nخانم چه كار كردى ؟ آن زنى كه چادر ندارد و حجاب زهرا را ندارد و حجاب قرآن را ندارد ، با زهرا ( س ) چه كار دارد ؟ قرآن چادر مىخواهد و مىگويد :\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nچادر . زهرا هم مىگويد : چادر . زهرا دم مرگ ناراحت بود اسماء بنت عميس گفت : چرا اندوهگينى ؟ گفت : بدنم را بر مىدارند و حجم بدنم پيدا مىشود . گفت : در عمارى مىگذاريم . يك عمارى برايش درست كرد . زهرا خنديد . اسماء بنت عميس مىگويد زهرا از وقتى كه پدرش مرده بود تا آن وقت نخنديده بود وصيت كرد كه مرا در عمارى بگذاريد و در شب دفن كنيد .\r\nاميرالمؤمنين براى اينكه به وصيتش عمل كند ، او را در عمارى گذاشت مسافت كه شايد چهار پنج قدم بيشتر نبود ؛ پس چرا گفت مىخواهم حجم بدنم پيدا نباشد ؟ زنى كه چادر ندارد ، حجم بدنش پيداست . زهرا مىگويد من از تو ناراحتم قرآن مىگويد : من از تو ناراحتم . حالا تو روزى ده جزء قرآن هم بخوانى ، چه فايده دارد ؟\r\n يا ايُّها النَّبِيُّ قُلْ لِازْواجِكَ وَ بَناتِكَ وَ نِساءِ الْمؤمنينَ يُدْنينَ عَلَيْهِنَّ مِنْ جَلابيبهِنَّ ذلِكَ ادْني انْ يُعْرفْنَ فَلا يُؤذَينَ  « 1 » امروز روز شخصيت زن است . شخصيت زن به چيست ؟ قرآن مىگويد : شخصيت زن به چادر و روگرفتن است .\r\nخدا مىگويد اى پيغمبر ! به زنهايت و دخترانت و به همهء زنها بگو چادرتان را بكشيد روى صورتتان و رو بگيريد تا حجم بدن كه پيدا نيست ، روى شما هم پيدا نباشد . براى اينكه شخصيت تو به چادر و روگرفتن است .\r\nجوانى كه مغزش پر از آهنگ و موسيقى و غناست ، نمىتواند توسل پيدا كند . گله نكنيد از اينكه شب احياء گفتم و نشد .\r\nهر چه هست از قامت ناساز بىاندام ماست ور نه تشريف تو بر بالاى كس كوتاه نيست\r\nكينه‌هاى شترى را از دل رفع كن ، حسدها ، سخن‌چينىها ، تكبر و خوديت‌ها\r\n\r\n\r\n","description":"","footnote":"\r\n( 1 ) - احزاب / 59 .\r\n","page_name":" 52 ","page_number":52},
  {"content":"\r\n\r\nرا از خود دور كن . حقيقتاً چادر حضرت معصومه داشته باش و نماز حضرت معصومه بخوان ، آن وقت برو پيش حضرت معصومه ، يعنى همينطور كه نزديك حرم مىشوى روحانى هم بشو و معنوى همه باش . وقتى از نظر جسمى نزديك شدى ، از نظر روحى هم نزديك بشو . آن وقت بگو : معصومه جان شفايم بده ! اگر نداد ، آن وقت گله كن . بايد تقصير را گردن خودمان بگذاريم ؛ نه ديگران . العياذبالله گله نكنيم از خدا ؛ گله نكنيم از پيغمبر و حضرت زهرا ؛ زيرا قرآن با كمال صراحت مىگويد :\r\nادْعُوني اسْتَجِبْ لَكُمْ بعد به عنوان يك تهديد مىگويد  : انَّ الَّذينَ يَسْتَكبُرونَ عَنّ عِبادَتي سَيَدْخُلُونَ جَهَنَّمَ داخِرينَ  « 1 » بخوان كه من مستجاب مىكنم . آنهايى را كه دعا نمىكنند و مرا نمىخوانند به جهنم مىبرم و در آنجا سرافكنده هستند . اين وعدهء خدا و قرآن است . چرا مىخوانيم و اجابت نمىشود ؟ بايد علت را از درون خودمان جستجو كنيم . شيشهء در بسته اگر در اقيانوس برود و يك سال هم بماند ، يك ذره آب در آن نمىرود . اگر يك لامپ هزار شمعى كه اينجاست يك سيمش خراب باشد ، هزار سال هم اينجا بماند ، روشن نمىشود . آيا تقصير كارخانه است ؟\r\nاين منيت‌ها ؛ خوديت‌ها ؛ خشمهاى بى جا ؛ لجاجتها ؛ عنادها و تكبرها قلب ما را شيشهء در بسته كرده است . اين هوى و هوس و گناه‌ها يكى از پس ديگرى قلب ما را شيشهء در بسته كرده است . ما شيشهء دربسته را مىاندازيم به اقيانوس و توقع داريم كه آب داخل شود ! در شيشه را بايد باز كرد .\r\nجوانهاى عزيزم ! بارها گفته‌ام و از قول خودم هم نمىگويم ، از قول حضرت\r\n\r\n\r\n","description":"","footnote":"\r\n( 1 ) - غافر / 60 .\r\n","page_name":" 53 ","page_number":53},
  {"content":"\r\n\r\nامام مىگويم . حضرت امام بارها به ما سفارش كردند كه تا جوانيد كارى بكنيد شما دل پاكيد . وضع دل خود شما طورى است كه خدا دل شما را دوست دارد . اين دل را آلوده نكنيد . خودسازى كنيد تا برسيد به خدا و برسيد به قرآن و ولايت . علامهء مجلسى اول و دوم هر دوشان خيلى بالا هستند و موجب افتخار براى عالم تشيع . مجلسى اول از نظر فقه و از نظر سير و سلوك بالاتر از مجلسى دوم بود ، و مجلسى دوم از نظر خدمت و از نظر تحقيق بالاتر از مجلسى اول بود و هر دو عالى بودند . مجلسى اول كتاب « من لا يحضره الفقيه » صدوق را در چهارده جلد شرح كرده است . در ذيل زيارت جامعه نقل مىكند :\r\nرفتم نجف و مىخواستم وارد حرم بشوم ، ديدم لياقت ندارم ! ببينيد چه كسى مىگويد لياقت ندارم . يك كسى كه هفتاد سال در علم و عمل غوطه‌ور بوده است و همه به علم و تقوا قبولش داشتند . مىگويد ديدم كه لياقت ندارم نرفت به حرم و مشغول رياضت شد . روز ، روزه گرفت . شب ، بيدارى كشيد . نماز خواند ، اما به رواق و حرم نرفت . در شرح من لا يحضر نيست و كسى ديگر برايم نقل كرد كه مجلسى گفت : روزها مىرفتم وادى السلام در مقام قائم و آنجا يك رواقى است به نام مقام قائم كه مربوط به امام زمان است . كم‌كم حالت كشف برايم پيدا شد . در عالم كشف ديدم كه سامراست . فهميدم بايد از امام زمان و توسل به او شروع كنم . او قلب عالم امكان است . رفتم حرم عسكريين مىدانيد كه مقبرهء امام حسن عسكرى و امام هادى و سرداب مطهر در سامراست . رفتم آنجا و امام زمان را سر قبر پدرم ديدم . مداح‌وار زيارت جامعه را از اول تا آخر خواندم . امام فرمودند : بيا جلو . ابهت آقا مرا گرفته بود و نمىتوانستم جلو بروم . بالاخره قدم قدم جلو رفتم و به آقا رسيدم . ايشان دست تلطف روى شانه‌ام گذاشت و فرمود : نِعْمَ الزِّيارَة هذِهِ ! چه زيارت خوبى است اين زيارت ! گفتم آقا ! از جدتان امام هادى ( ع ) است . فرمودند : بله\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاين علامهء مجلسى مىگويد : رفتم حرم و ديدم نمىشود بروم حرم . رفتم نجف و ديدم نمىشود . بايد اول لياقت پيدا كرد . لياقت و استعداد پيدا كن و بعد به حرم برو . آن وقت زيارتت مىشود زيارت خدا . آن وقت دعايت مستجاب مىشود . وعدهء خدا خلف ندارد ؛ با آن همه تأكيد كه در قرآن است . گرچه توسل بايد باشد اما استعداد مىخواهد . دل خودمان را بايد شستشو كنيم ، آنگاه نحرم برويم . بايد شستشو بكنيم و بعد در خانهء خدا را بزنيم . بايد با آب توبه دل را پاك كنيم و پس از آن بگوييم : آقا امام زمان ! پس از آن بگوييم : يا حسين ! تا كارها درست شود .\r\nمرحوم آقاى دستغيب ( رضوان‌الله تعالى عليه ) در يكى از كتابهاى توسلش از قول يكى از رفقايش مىگويد : سه پسر داشتم كه همراه همسرم حصبه گرفته بودند و هر چهار نفر به مرز مرگ رسيده بودند . آن وقت‌ها حصبه آدم را مىكشت . اول اذان صبح نماز را خواندم و در محلى روضه‌خوانى بود ، به آنجا رفتم . ( جوانها اگر سروكار با اين منبر و محراب نداشته باشيد ، شيطان شما را به گمراهى مىكشاند و بالاخره بدبختى شما را فرا مىگيرد . سروكار با اين روضه‌ها و منبر و محراب‌ها داشته باشيد . ) اين آقا به آقاى دستغيب گفته بود كه به مجلس روضه رفتم و آنجا به امام حسين توسل پيدا كردم و دلم شكست و براى شفاى بچه‌ها و همسرم به امام حسين پناه بردم . وقتى به خانه آمدم ، ديدم سفره انداخته‌اند و مشغول خوردن صبحانه هستند . گفتم : چه خبر است ؟ يكى از آنها گفت : ديدم كه زهرا ( س ) آمد . امام حسين ( ع ) آمد .\r\nامام حسن ( ع ) و اميرالمؤمنين ( ع ) و رسول الله آمدند . همهء آنها سياهپوش بودند . آمدند و نشستند . پيغمبراكرم ( ص ) به زهرا گفتند : زهرا جان ! دست بكش بر سر اينها كه خوب بشوند . زهرا بر سر ما بچه‌ها دست كشيد ، همه خوب شديم . بعد پيغمبر ( ص ) فرمود : عزيزم ! يك دستى هم بر سر اين زن بكش\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nزهرا جواب داد : پدرجان ! او نماز نمىخواند و من دست بر سر او نمىكشم . پيغمبراكرم ( ص ) فرمود : شوهرش توسل به حسينم پيدا كرده و نمىشود به او پاسخ نداد ؛ چون نماز مىخواند و رابطه‌اش با ما محكم است . زهرا بلند شد و يك دست مهربانى هم بر سر مادرم كشيد و او هم خوب شد .\r\nاى جوان ! شستشويى كن و آنگاه حاجت بخواه . اگر حاجتت را نداد ، آن وقت گله كن .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n- مراتب امام‌شناسى\r\nهمهء مسلمانان مخصوصاً جوانها و دانشجويان و دانشمندان ، بايد امام‌شناس بوده و معرفت به ولايت داشته باشند . توسل به اهل‌بيت هم كه قبلًا دربارهء آن صحبت كردم ، توقف دارد در اين مرتبه دوم بر امام‌شناسى و بر معرفت ولايت . امام‌شناسى دو معنا دارد يكى اينكه ما در مقابل اهل سنت به چه دليل مىگوييم كه اميرالمؤمنين على ( ع ) خليفهء بلافصل پيغمبر اكرم است . بعد هم ائمه هستند يكى پس از ديگرى ، تا الآن نوبت رسيده است به امام دوازدهم كه فعلًا غايب است و روزش ظاهر مىشود و به دست مباركش پرچم اسلام روى كرهء زمين افراشته شده و عدالت اسلامى سرتاسر جهان را مىگيرد . اين عقيدهء شيعه در مقابل اهل سنت خيلى آسان اثبات مىشود ؛ براى اينكه سنى و شيعه مىگويند در حجةالوداع ، دو سه ماه قبل از وفات پيغمبراكرم ( ص ) در محل غديرخم اميرالمؤمنين به خلافت منصوب شد و آيهء شريفه آمد كه :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n الْيَوْمَ اكْمَلْتُ لَكُمْ دينَكُمْ و اتْمَمْتُ عَلَيْكُمْ نِعْمَتي وَ رَضيتُ لَكُمُ الْاسْلامَ ديناً  « 1 » اين آيهء شريفه مىفرمايد كه : دين اسلام ناقص بود و حالا تمام شد و مرضى خدا نبود و اكنون مرضى خدا شد ؛ يعنى قرآن و عترت ، با يكديگر هستند . قبلًا هم آيه آمده بود كه اگر اين كار را نكنى اصلًا هيچ كارى نكرده‌اى :\r\n يا ايُّهَا الرَّسُولُ بَلِّغْ ما انْزِلَ الَيْكَ مِنْ رَبِّكَ وَ انْ لَمْ تَفْعَلْ فَما بَلِّغْتَ رِسالَتَهُ  « 2 » اگر اميرالمؤمنين را منصوب به خلافت نكنى ، هيچ كارى نكرده‌اى ؛ يعنى اصلًا قرآن منهاى ولايت هيچ است . بعد از وفات رسول گرامى شوراى ساختگى در سقيفهء بنى ساعده تشكيل گرديد و اميرالمؤمنين كنار زده شد و كس ديگرى روى كار آمد . همان موقع هفتاد نفر از علما و عقلا مثل سلمان ، ابوذر و بعضى از زنان ، مثل فضه خادمه و اسماء بنت عميس كه مخالفت كردند با اين سقيفه ، شيعه ناميده شدند . در زمان پيغمبر و در زبان پيغمبر اين لفظ شيعه از نظر سنى و شيعه بارها و بارها آمده بود . بارها پيغمبر اكرم بر فراز منبر مىگفتند :\r\n يا عَليُّ انْتَ وَ شيعَتُكَ هُمُ الْفائِزُونَ يا عَليُّ انْتَ وَ شيعَتُكَ هُمَ الْمُفْلِحُونَ  « 3 » و قرآن مىگويد :  فَانَّ حزْبَ اللهِ هُمُ الْغالِبُونَ الا انَّ حِزْبَ اللهِ هُمُ الْمُفْلِحُونَ  « 4 » ما بيش از ده هزار روايت داريم از سنى و شيعه كه پيغمبر اكرم و ساير معصومين ( ع ) خبر داده‌اند از اينكه ائمهء طاهرين دوازده نفرند و دوازدهمى آنها غايب شده و روزى ظاهر مىشود و پرچم اسلام به دست او روى كرهء زمين افراشته شده و عالم را مىگيرد . در آن روز قوانين اسلام و عدالت اسلامى سرتاسر جهان را مىگيرد .\r\nروزى حسين ( ع ) وارد مسجد شد و پيغمبر اكرم از منبر به زير آمدند و\r\n\r\n\r\n","description":"","footnote":"\r\n( 1 ) - مائده / 3 .\r\n( 2 ) - مائده / 67 .\r\n( 3 ) - مائده / 56 .\r\n( 4 ) - مجادله / 22 .\r\n","page_name":" 58 ","page_number":58},
  {"content":"\r\n\r\nحسين را در بغل گرفتند و نشستند روى منبر و حسين را در دامن نشاندند و حرف مىزدند . بعضى اوقات هم رو مىكردند به حسين و در ميان مردم مىگفتند :\r\nيا حُسينُ التاسِعُ مِن وُلْدِكَ هُوَ القائِمُ بِالْحقِّ ، بِه يَمْلَأُ اللهُ الْارْضَ قِسْطاً وَ عَدْلًا بَعْدَ ما مُلِئَتْ ظُلْماً وَ جَوْراً يعنى ؛ اى حسين ! نهمين نفر از فرزندان تو مهدى ( روحى فداه ) غايب مىشود و بعد از مدتى ظاهر مىگردد و به دست مباركش پرچم اسلام روى كرهء زمين افراشته شده و سرتاسر عالم به دست امام زمان خواهد افتاد . اين منطق شيعه است . اينكه مىبينيد دشمنان اسلام با شيعه كار دارند ، اسرارى دارد و يكى از اسرارش همين است . شيعه مىگويد كه دليل من بر حقانيت سخنم ، آيهء : الْيَومَ اكْمَلْتُ لَكُم دينَكُمْ است كه در مقابل صد و بيست هزار نفر مردمى كه در غديرخم و در آن هواى گرم اجتماع كرده بودند ، در شأن على ( ع ) نازل گرديد . آن روز پيامبر ( ص ) على را سر دست بلند كرد و فرمود :\r\nمَنْ كُنْتُ مَولاهُ فَهذا عَليٌّ مَوْلاهُ اللّهُمَّ و الِ مَنْ وَ الاهُ ، وَ عادِ مَنْ عاداهُ ، وَ انْصُرْ مَنْ نَصَرَهٌ ، وَ اخْذُلْ مَنْ خَذَلَهُ چيزهايى است كه شيعه از قرآن استفاده مىكند ؛ يعنى يك معانى لطيفى براى ائمهء طاهرين ( ع ) و يك معانى دقيقى براى على ( ع ) و اولاد على ( ع ) و يك معانى فلسفى - عرفانى براى اهل‌بيت ( ع ) است . قبلًا اشاره‌اى به اين معنا كرديم كه :\r\nبِكُمْ فَتَحَ اللهُ وَ بِكُمْ يَخْتِمُ ، وَ بِكُمْ يُنَزِّلُ الْغَيْثَ وَ بِكُمْ يُمْسِكُ السَّماءَ انْ تَقَعَ عَلَي الْارْضِ وَ بِكُمْ يُنَفِّسُ الْهَمَّ وَ يَكْشِفُ الضُّرَّ اگر گياهى بخواهد برويد ، واسطهء فيضش على است . اگر يك دانهء گندم بخواهد خوشه كند ، واسطهء فيضش على است . اگر سنگى بخواهد معدن شود ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nواسطهء فيضش على است . اگر عالم ملكوت و عالم جبروت پا برجاست ، واسطهء فيضش على است . اگر هم انسان مىتواند خودش را برساند به جايى كه به جز خدا نبيند ، واسطهء فيضش على است ، واسطهء فيضش امام زمان است و اين ، همان ولايت تكوينى است . امام برگزيده و انتخاب شده از سوى پروردگار ، نه تنها مشرع و قرآن ناطق است ، بلكه از طرف حق ولايت تكوينى دارد . به اين مىگويند امام‌شناسى ؛ يعنى انسان بتواند از قرآن و روايات به دست بياورد كه اهل‌بيت ولايت تكوينى دارند و علاوه بر اينكه از نظر حكومت سرپرست ما هستند ، سرپرست دل ما نيز هستند ، و علاوه بر همه اينها ، آن بزرگواران سرپرست عالم وجود و واسطهء فيض براى عالم وجود مىباشند . در دعاى عديله براى امام زمان مىخوانيد :\r\nبِيُمْنِهِ رُزِقَ الْوَري وَ بِوجُودِهِ ثَبَتَتِ الْارْضُ وَ السَّماءُ\r\nامام‌شناسى يعنى اينكه كسى از قرآن استفاده كند و دريابد كه اين اهل‌بيت معصومند . يعنى علاوه بر اينكه گناه نكردند و نمىكنند ، در تمام طول عمر ، به ذهنشان هم گناه خطور نكرده است . تا آخر عمر نسيان و اشتباه در زندگى آنها نبوده و نبايد باشد :\r\n انَّما يُريدُ اللهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُمْ تَطْهيراً  « 1 » اين آيه مربوط به اهل‌بيت است ؛ يعنى خدا خواسته است كه پليدى در آنها نباشد ؛ پليدى صفات رذيله در آنها نيست ؛ پليدى گناه در آنها نيست ؛ پليدى مكروه هم در آنها نيست و بالاخره هر چه پليد و رجس است ، در آنها نيست و اين ارادهء خداست . جوان بايد اين را درك بكند كه ارادهء تشريعى ما چنين است كه گناه نكنيم . من هم روى منبر مرتب به شما مىگويم گناه نكنيد . معلوم است كه كار من عمامه به سر اين است كه خودم گناه نكنم و به\r\n\r\n\r\n","description":"","footnote":"\r\n( 1 ) - احزاب / 33 .\r\n","page_name":" 60 ","page_number":60},
  {"content":"\r\n\r\nشما هم بگويم گناه نكنيد . اينكه ديگر آية انَّما يُريْدُ اللهُ نمىخواهد . پس در اين آيه ، بايد اولًا اراده تكوينى باشد نه تشريعى ؛ و آن رجس هم بايد يك رجس مطلق باشد . آيا پيغمبر از وقتى كه به دنيا آمد تا وقتى كه از دنيا رفت ، يك اشتباه داشت ؟ اين آيه مىگويد : نه . يك سهو يا يك خطا يا يك گناه داشت ؟ اين آيه مىگويد : نه . يك مكروه داشت ؟ اين آيه مىگويد : نه . براى اين مىگويم امام‌شناسى يعنى اينكه ما از قرآن در بياوريم كه على ( ع ) از وقتى به دنيا آمد تا وقتى شهيد شد ، يك خطا ، يك سهو ، يك اشتباه ، يك گناه ، يك خطور گناه و يك صفت رذيله نداشت . ما مىگوييم : امام ( ع ) عالم به ما كان و ما يكون و ما هو كائن است .\r\nاكنون در اين مجلس مقدس ، در محضر خدا ، و پيغمبر و اهل‌بيت ( ع ) هستى . اين آيهء شهدا يك آيهء خوبى است براى همه و نيروى كنترل كننده‌اى است مخصوصاً براى جوانها كه مىفرمايد :\r\n وَ كَذلِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَي النّاسِ وَ يَكُونَ الرَّسُولُ عَلَيْكُمْ شَهيداً  « 1 » اين آيه دو معنا دارد : معناى ظاهرش اين است كه جوان مسلمان ! تو بايد الگوباشى براى جامعهء بشريت . اگر نيستى ، اسلامت نقص دارد و بدان كه مسلمان واقعى بايد سرمشق باشد براى ديگران . چنان كه پيغمبراكرم ( ص ) سرمشق است براى ما ، ما بايد سرمشق باشيم براى ديگران . اين ، يك معناى آيهء شهدا ، و معناى باطنى هم دارد كه ائمه طاهرين استفاده كرده و به ما گفتند : معنايش اين است كه ما در روز قيامت شهداى فراوانى داريم . از جمله شهداء بر اعمال ما ، اهل‌بيت ( ع ) هستند ؛ يعنى حضرت زهرا براى ما در ميزان اعمال شهادت مىدهد . اميرالمؤمنين ( ع ) براى ما شهادت مىدهد ؛\r\n\r\n\r\n","description":"","footnote":"\r\n( 1 ) - بقره / 143 .\r\n","page_name":" 61 ","page_number":61},
  {"content":"\r\n\r\nامام زمان براى ما شهادت مىدهد . مدت عمر ما از وقتى كه به دنيا آمديم تا وقتى كه رفتيم ، شهادت مىدهد كه او اين كار را كرد و اين كار را نكرد . وقتى شما ببينى كه فلانى يك سيلى به فلانى زد مىتوانى به روى دادگاه و بگويى ديدم فلانى زد به گوش فلانى ، به تو مىگويند شاهد . امام زمان اگر الآن ناظر اين جلسه نباشد ، چه جور مىتواند در روز قيامت بگويد كه اين جلسه در چه ساعت و كجا واقع شد . او بايد ناظر باشد .\r\nيك مقدار بالاتر مىگويم : اى جوانها ! امام بايد ناظر بر دل ما هم باشد ؛ و الا اگر فقط ناظر باشد به همين صحنه ، فايده‌اى ندارد . براى اينكه من دارم با شما صحبت مىكنم ، معلوم نيست كه خدا را در نظر دارم يا خير . اگر خدا را انشاءالله در نظر داشته باشم ، خيلى ثواب دارد و ثوابش را به غير خدا كسى نمىداند و اما اگر براى خدا نباشد ، خيلى گناه دارد و گناهش در سر حد كفر است . حالا امام زمان مىخواهد در روز قيامت بگويد اين كارش خالص بود ان‌شاءالله و ريا كار نبود . بايد تسلط بر دل من داشته باشد .\r\nشما عزيزان كه اين جا نشسته‌ايد ، براى چه نشسته‌ايد ؟ براى اينكه چيزى ياد بگيريد و كارتان ثواب دارد . آن قدر روايت داريم كه مىگويد ملائكه بالهايشان را پهن مىكنند و شما روى آن بالها نشسته‌ايد . بعد آنها مىروند آسمان و افتخار مىكنند كه بال من فرش است براى محصل جلسه دينى . مىبينيد كه كار شما خيلى خوب است . اما يك دفعه آمده باشيد . براى اينكه از من چيزى ياد بگيريد براى ظلم و پرده‌پوشى حق . اين گناهش در سر حد كفر است . حالا امام زمان كه مىخواهد شهادت بدهد ، بايد ناظر بر دل شما باشد و تسلط داشته باشد بر افكارتان تا بتواند بگويد كه اين كار شما خوب يا بد بود . وقتى چنين باشد ، پس امام زمان فقط ناظر اعمال ما نيست ، ناظر دل و سرپرست بر دل ما هم هست . دل ما در محضر اميرالمؤمنين است ؛ چنان كه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكارهاى ما در محضر اميرالمؤمنين است . هر چه كنيم ، مىبيند . هر چه بگوييم ، مىشنود ، هر چه فكر داشته باشيم ، تسلط بر آن فكر دارد ، امام علم به ما كان و ما يكون و ما هو كائن دارد . اهل‌بيت ( ع ) اشراف دارند بر عالم وجود ، نظير اشراف خدا بر عالم وجود . فرقش اين است كه اشراف خدا اشراف اصل و مستقل است و اشراف اينها از سوى خداست . دعاى رجبيه دعاى خوبى است . مىگويد هيچ فرقى بين ائمهء طاهرين و خدا نيست ، مگر اينكه آنها بنده هستند و او مولا . هيچ فرقى بين احمد و احد نيست ؛ مگر به يك ميم انسانى . در آن دعاى رجبيه مىگويد :\r\nلا فَرْقَ بَيْنَها وَ بَيْنَكَ الّا انَّهُمْ عِبادُكَ\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nزهرا ( س ) ريشه امامت و الگوى زنان\r\nمقام زهرا ( س ) ريشه و اصل در اهل‌بيت است . درخت اهل‌بيت ، زهراست . شايد اين آيهء شريفه كه مىفرمايد :\r\n الَمْ تَرَكَيْفَ ضَرَبَ اللهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ اصْلُها ثابِتٌ و فَرْعُها فِي السَّماءِ ، تُؤْتي اكُلَها كُلَّ حينٍ بِاذْنِ رَبِّها  « 1 » اشاره بر اين داشته باشد كه آن درخت طيبه ، زهرا ( س ) است ؛ زيرا زهرا علاوه بر اين كه ام الائمه است ، ام‌آبيها هم هست ؛ ام‌ابيها يعنى مادر پدرش . بارها پيغمبر اكرم افتخار به اين دختر مىكردند و او را به نام ام‌ابيها صدا مىكردند . لذا شايد اين آيهء شريفه كه مىفرمايد : مثل اهل‌بيت مثل آن درختى است كه ريشه‌دار باشد و شاخه‌هاى فراوانى داشته باشد و آن شاخه‌ها هميشه ميوه بدهد ، هدفش زهراست . چنان كه در روايات هم مىخوانيم آن درخت طوبايى كه در همهء خانه‌ها هست و اصل درخت در خانهء زهراست ، شايد همين معنايش باشد . نور بهشت از زهراست و بالاخره ميوه‌ها و نعمتهاى\r\n\r\n\r\n","description":"","footnote":"\r\n( 1 ) - ابراهيم / 24 و 25 .\r\n","page_name":" 64 ","page_number":64},
  {"content":"\r\n\r\nبهشت از زهراست . در دنيا همچنين است ؛ اصل در اهل‌بيت و همهء اين درخت زهرا ( س ) است و ما بقى ، شاخ و برگ اين درخت مطهرند . امروز يك مقدارى دربارهء زهرا با شما صحبت مىكنم و از زهرا يك سرمشق به همه و مخصوصاً به خانمها مىدهم كه اميدوارم سرمشق خوبى باشد .\r\nاز نظر تاريخ ، قبل از نه سالگى چيز زيادى دربارهء او گفته نشده است ؛ مگر ايام تولدش و ايام حمل حضرت خديجه به زهرا و امثال اينها اگر يك سرمشق ( دو خط جا افتاده ) از زهرا ( س ) ازدواج كند با اميرالمؤمنين ( ع ) كه به قول پيغمبر اكرم اگر زهرا نبود ، كفوى براى اميرالمؤمنين نبود و اگر على نبود ، كفوى براى زهرا نبود . اين ازدواج به اذن خداست . خداوند ، صيغه‌اش را در عرش خوانده است . لذا جبرئيل آمد كه صيغهء عقد زهرا را خدا در عرش خوانده است . شايد سابقه نداشته و نخواهد داشت از اينكه ازدواجى ، صيغهء عقدش در عرش خدا خوانده شده باشد ، جز براى زهرا مهريه‌اى به حسب ظاهرى براى زهرا قرار داده مىشود . مهريه همان پانصد درهمى است كه همهء شما شنيده‌ايد . بخواهيم آن را به پول روز حساب كنيم ، دويست و پنجاه مثقال نقره مىشود . مثقال نقره الان صد تومان است و مهريهء زهرا بيست و پنج هزار ريال تومان مىشود . اين ، مهريهء زهرا .\r\nجهيزيهء زهرا ، كه تاريخ‌نويس‌ها مىنويسند : يك چادر ، يك مقنعه ، يك پيراهن است كه لباس زهرا مىباشد . يك رختخواب ، يك حصير ، يك پوست گوسفندبه عنوان فرش دستى ، دو - سه تا كاسهء گلى ، كوزهء گلى ، آب‌خورى گلى ، و ظرفى براى خميركردن و يك آسياى دستى كه شانزده قلم مىشود ، به عنوان جهيزيه مهيا شد . به پيغمبر اكرم گفتند : جهيزيه را ببينيم . پيغمبر\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاكرم يك نگاهى به جهيزيه كردند و گريه شوق سر دادند و گفتند : خدايا ! مبارك كن اين جهيزيه‌اى را كه بيشترش از گل است .\r\nزهراى عزيز رفتند خانهء شوهر اميرالمؤمنين ( ع ) هم يك خانه‌اى تهيه كرده بود براى زهرا كه حتى فرش نداشت . همان شب عروسى بود كه ديدند اميرالمؤمنين يك مقدار شن مىبرد خانه و مىگويد : مىخواهم كف اتاق پهن كنم تا نرم باشد . آن حصيرى كه جهيزيه زهرا بود بر شنها پهن شد . خانه كه به دست خود اميرالمؤمنين ساخته شده بود ، اتاقى از خشت بود كه سقفش هم ليف خرما و چند تا شاخه خرما بود . اتاقى كه منزل پيغمبر اكرم بود هم همين‌طور بود . اتاقهايى كه پيغمبر داشتند ، همه‌اش همين جور بود . اميرالمؤمنين در نهج‌البلاغه مىگويد : در مدت عمرم و در مدت عمر پيغمبر اكرم ، سنگ روى سنگ و آجر روى آجر براى خودمان نگذاشتيم . اين جهيزيه و آن خانه يعنى يك زندگى ضرورى را براى همه مىخواهد . اگر كسى مىتواند آن زندگى ضرورى را تهيه كند ، بايد خودش تهيه كند ؛ با فعاليتش و اگر نمىتواند لازم است بر مردم كه اين زندگى ضرورى را براى خود و براى ديگران تهيه كنند . اگر كسى در يك محله‌اى زندگى ضرورى نداشته باشد ، همهء اهل آنجا زير سؤال هستند . روز قيامت از همه بازخواست مىشود كه چرا فلانى در محله شما اين زندگى ضرورى را نداشت . يك مقدار بالاتر از اين و زندگى رفاهى را هم اسلام حرف ندارد ؛ يعنى زندگى متوسط . دربارهء مؤمن در آخر سوره فرقان همين را مىگويد ؛ زندگى اقتصادى ، زندگى مقتصد :\r\n وَ الَّذينَ اذا انْفَقوا لَمْ يُسْرِفوا وَ لَمْ يَقْتَرُوا وَ كانَ بَيْنَ ذلِكَ قَواماً  « 1 » مؤمن كسى است كه در زندگى تفريط و افراطگرى ندارد ؛ يك زندگى\r\n\r\n\r\n","description":"","footnote":"\r\n( 1 ) - فرقان / 67 .\r\n","page_name":" 66 ","page_number":66},
  {"content":"\r\n\r\nاقتصادى رفاهى دارد . اين ساده‌زيستى شيرين‌ترين زندگى است .\r\nاگر زن يا مرد چشم به مال كسى نداشته باشد ؛ چشم به بالاتر از خود ندوزد و آمال و آرزوى زندگى ديگران را نداشته باشد ، شيرين‌ترين زندگى براى او همان است . در خانه‌اش سعادت پديد مىآيد و لذت واقعى آنجاست . بالاخره يك زندگى خداپسندانه و عرف پسندانه خواهد داشت .\r\nجمله‌اى از ابراهيم ادهم نقل مىكنم . مىگويند . ابراهيم ادهم پادشاه بود و پادشاهى را رها كرد و رفت به بيابانگردى و از بزرگان شد . حالا حرفها برايش زدند . اگر آن حرفها درست نباشد ، در اينكه از مردان خدا شد ، شكى نيست . مىگويند ابراهيم ادهم در قصرش بود . ظهرى ديد بنده‌اى آمدكنار قصرش و تكيه داد به ديوار قصر . يك كمى نان داشت و آن را خورد . تشنه‌اش شد . آبى را كه از قصر ابراهيم ادهم مىگذشت ديد و دست را دراز كرد . دستش نرسيد ، بيلش را زير آب كرد و آورد بالا و آب را هم خورد . بعد همان بيل را متكا قرار داد و خوابيد . يك خواب خوشى كه انگار هيچ غم و غصه‌اى ندارد .\r\nابراهيم ادهم ديد چنين خوراك خوشمزه و لذيذى و چنان نوشابه گوارايى را خودش تا حال نخورده است و او كه پادشاه است ، چنين خوابى آسوده را در قصرش تا حال نرفته است . با خودش گفت چنين زندگىاى كه بشود اين طور راحت و با آسايش به سر برد ، فقط در سايه ساده‌زيستى ممكن خواهد بود .\r\nعزيزانم ! اگر تفاهم اخلاقى بين زن و شوهر باشد و آن بتوانند بچه‌ها را با ساده‌زيسى بزرگ كنند ، و چشم به زندگى بالاتران ندوزند ، زندگى بسيار شيرين خواهد شد . اسلام به اين روش زندگى مىگويد : قناعت كردن . علماى علم اخلاق دربارهء قناعت خيلى صحبت كردند و از حرفهاى ايشان اين است كه بالاترين لذت‌ها ، بالاترين شيرينىها ، در سايهء درخت قناعت است . و خوشا به حال كسى كه ساده‌زيستى ملكهء او شده و در خانه‌اش حكمفرما باشد :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهمين ساده‌زيستى است كه مدت نه سال اميرالمؤمنين زندگى شيرينى داشت ؛ زهرا زندگى شيرينى داشت . در همين خانهء به ظاهر محقر و آن جهيزيهء به ظاهر ساده ، كسانى مثل حسن ، حسين ، مثل زينب و ام‌كلثوم تحويل جامعه داده شدند .\r\nاما اگر اين ساده‌زيستى مبدل شود به زندگى چشم و هم‌چشمى و زندگى مصرف‌گرايى و تجمل‌گرايى ، تلخ‌ترين زندگى است . تمام گناهان از همين جا سرچشمه مىگيرد . تمام تلخيها هم از اينجا سرچشمه مىگيرد . شما اگر سير باشيد ، بهترين غذاها در مقابلتان بدترين مزه‌ها را دارد . اما اگر گرسنه باشيد ، نان خالى براى شما شيرين‌ترين و خوشمزه‌ترين غذاست . اين نان چقدر ، مزه مىكند ؟ براى اينكه گرسنه‌ايد . اما اگر سير باشيد و هر شب غذاى لذيذى بخوريد ، همان غذاى لذيذ براى شما عادى و بلكه بعضى اوقات تلخ مىشود . اما اگر آن غذاى با مزه هفته‌اى يك شب ، ماهى يك شب ، سالى يك شب باشد ، چقدر بامزه مىشود . لباسش هم همينطور است . بهترين لباسى براى يك خانم وقتى اسير زندگى تجمل‌گرايى شد ، پست‌ترين لباسهاست ، براى اينكه نگاه مىكند به بالاتر و اين زندگى برايش تلخ مىشود و اين پيراهن برايش آتش مىشود . اما اگر به اندازه ضرورتش و به اندازهء رفاهش لباس داشته باشد ، لباس نو و تازه برايش چشمگير مىشود .\r\nلباس زياد خريدن براى خانم و براى چشم و هم چشمى و براى اينكه نگاه مىكند به بالاتر و مىبيند لباسش پايين‌تر از زن ديگرى است ، برايش آتش مىشود . علاوه بر اينكه زندگى او زندگى تلخ است ، قرآن مىفرمايد : گناه از اينجا سرچشمه مىگيرد . مىفرمايد :\r\nوَ اصْحابُ الشِّمالِ ، في سَمُومٍ وَ حَميمٍ ، و ظِلٍّ مِنْ يَحْمُومٍ ، لا بارِدٍ وَ لا كَريمٍ ، انَّهُمْ كانُوا قَبْلَ ذلِكَ مُتْرَفينَ ، وَ كانُوا يُصِرُّونَ عَلَي الْحِنْثِ\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nالعَظيمِ « 1 » در روز قيامت اين گناهكارها چقدر شرمنده و بدبختند . دنيايشان شوم و آكنده از بدبختى است . تجمل‌گرايى و زندگى بدون دردسر قطعاً با هم مقدور نيست . آخرت ، باطن همين دنياست و اين دنيا ظاهر است . وقتى آنجا پرده‌ها عقب رفت ، وقتى كه چشمها تيزبين شد ، حقايق آشكار مىگردد . لذا اگر كسى چشم تيزبين و بصير داشته باشد ، همين‌جا آخرت را مىبيند ، هم بهشت را و هم جهنم را . هم بهشتيان را مىبيند و هم جهنميان را . به قول مثنوى يك جوانى پاى منبر پيامبر ( ص ) نشسته بود . پيغمبر نگاه كردند و ديدند مثل كسى است كه رفته در عالم ديگرى . گفتند : كَيفَ اصْبَحْتَ ؛ حالت چطور است ؟ گفت : اصْبَحْتُ مُوقِناً من صبح كردم و رسيدم به اينجا كه يقين دارم . گفتند : خوب اگر يقين دارى ، علامتش چيست ؟ گفت : بهشت را مىبينم و جهنم را مىبينم ، بهشتيان و جهنميان را مىبينم . بعد هم گفت : اگر مىخواهى نشان بدهم . « لب گزيدش مصطفى يعنى كه بس » ؛ نه نمىخواهد نشان بدهى .\r\nقرآن ادامه مىدهد : سرنوشت آنها خيلى دردناك است و قبل از اينكه وارد جهنم شوند ، در آن آب جوشان مىافتند . آن آب جوشانى كه اگر يك قطره‌اش بريزد در درياها ، درياها جوشش بر مىدارند . بعد قرآن مىگويد كه اينان تجمل‌گراها هستند . آن كسانى كه زندگى تجملى ، زندگى چشم و هم‌چشمى و زندگى تحميل بر شوهر و تحميل بر خود را برگزيده‌اند . بعد مىفرمايد :\r\nوَ كانُوا يُصِرُّونَ عَلَي الْحِنْثِ الْعَظيمِ زندگى تجمل‌گرايى معلوم است كه گناه روى گناه دارد . اختلاط بين زن و مرد از اينجا سرچشمه\r\n\r\n\r\n","description":"","footnote":"\r\n( 1 ) - واقعه / 41 - 46 .\r\n","page_name":" 69 ","page_number":69},
  {"content":"\r\n\r\nمىگيرد . آرايشها و ديدن نامحرمها از اينجا سرچشمه مىگيرد . قمار بازيها و شراب خواريها از اينجا سرچشمه مىگيرد . مهمتر از همه ، دزديها و دست زدن به مواد مخدر ، بالاخره رشوه‌خواريها و بالاخره حرام‌خواريها از اينجا سرچشمه مىگيرد . لذا قرآن مىگويد : زندگى تجملى علاوه بر اينكه شوم و تلخ است ، توأم با گناه مىباشد . قرآن مىگويد  : وَ اذا ارَدْنا انْ نُهْلِكَ قَرْيَةً امَرْنا مُتْرَفيها فَفَسَقُوا فيها فَحَقَّ عَليْهَا الْقُوْلُ فَدَمَّرْناها تَدْميراً  « 1 » وقتى كه در يك ملتى تجمل‌گرايى زياد شد ، زندگى چشم و هم‌چشمى و زندگى مصرف‌گرايى زياد شد ، اينها مستحق عذاب مىشوند . وقتى مستحق عذاب شدند ، نابود مىشوند . نابودى دو قسمت است : يك قسمت زلزله و سيل نابودشان مىكند ، يا در زمان سابق و قبل از پيغمبر اكرم كه مردم مسخ شده و تبديل به ميمون و مثلًا خوك مىشدند ؛ ولى مهمتر از اين چيست ؟ اينكه انسان از نظر روح خوك صفت و ميمون صفت شود . آن يهوديان متقلب و حقه‌بازى كه مىخواستند كلاه سر خدا بگذارند ، جَعَلَ مِنْهُمُ الْقِرَدَة وَ الْخَنازيرَ « 2 » اينها خوك و ميمون شدند .\r\nآيا خوك و ميمون شدند يعنى اينكه راستى خوك و ميمون شدند و بعد مردند . بعضى مفسرين و روايات اين طور مىگويند . بعضى مفسرين مىگويند كه آنها خوك صفت و ميمون صفت شدند . در روايات مىخوانيم آن عده از يهوديهاى متقلب كه مىخواستند كلاه سر خود بگذارند و به ديگران براى اين كار امر مىكردند ، مبدل به خوك شدند . آنهايى كه تقليد و متابعت كردند ، مبدل به ميمون شدند . آنهايى كه امربه‌معروف و نهىاز منكر كردند ، نجات پيدا كردند . در سورهء اعراف مىفرمايد آنها سه قسمت شدند : يك قسمت نجات پيدا كردند . آن دو قسمت هم يك دسته ميمون و يك دسته خوك شدند .\r\n\r\n\r\n","description":"","footnote":"\r\n( 1 ) - اسراء / 16 .\r\n( 2 ) - مائده / 60 .\r\n","page_name":" 70 ","page_number":70},
  {"content":"\r\n\r\nاگر امروز فردى باشد كه تهاجم فرهنگى بر او اثر بگذارد ، آن كه امر كرده است ؛ يعنى آمريكاى جنايتكار و حزب صهيونى كه منافع ماديش در مخاطره است ، خوك صفت هستند . كسانى هم كه اين تهاجم فرهنگى را مىپذيرند ، ميمون صفتند ؛ يعنى اگر يك چشم بصيرت بين باشد و به اينها نگاه كند ، مىبيند كه چگونه هستند .\r\nتقليد يعنى چه ؟ تقليد را مثنوى معنا مىكند و چقدر عالى مىگويد ؛ صوفىاى با الاغش به خانقاه رفت . درويشان خانقاه ، آن روز غذا نداشتند و الاغ را بدون اينكه به او بگويند ، فروختند و غذا درست كردند و خوردند . بعد دم گرفتند كه : خربرفت و خر برفت و خر برفت » ؛ يعنى خر را فروختيم و غذا فراهم كرديم و خورديم . صاحب خر ، داغ‌تر مىگفت : خر برفت و خر برفت و خر برفت . دم آنها تمام شد . وقتى آمد ، گفت : خر كو ؟ ماجرا را گفتند . گفت : چرا مىگويى : خر برفت و خر برفت و خر برفت . خيال كرديم آن كار با اجازه تو بوده است . گفت :\r\nخلق را تقليدشان بر باد داد اى دو صد لعنت بر اين تقليد باد\r\nاين تهاجم فرهنگى چرا توانست كارى كند و چرا آمريكاى جنايتكار و حزب صهيونى كه در آن جنگ تحميلى موفق نبودند ، در اينجا موفق شدند ؟ به خاطر تقليد جوانها و به خاطر تجمل‌گرايىها . لذا نابودى همه‌اش اين نيست كه كسى ميمون و خوك شود ؛ زيرا ميمون صفتى بدتر از ميمون صورتى است . اگر كسى نيروى تبليغاتى آمريكا شود و كارش تبليغ براى آمريكا شود بهتر است ، يا اينكه ميمون شود و بميرد ؟ مسلم ، ميمون شود و بميرد ، بهتر است .\r\nجوانهاى عزيز ! اين جمله در صحيفهء سجاديه را فراموش نكنيد . امام\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nسجاد ( ع ) در يكى از دعاها « 1 » مىگويد :\r\nفَاذا كانَ عُمري مَرْتَعاً لِلشِّيطانِ فَاقْبِضْني الَيْكَ اي خدا\r\n! اگر عمر من چراگاه شيطان شود ، هر چه زودتر بميرم ، بهتر است . چقدر عالى مىگويد امام سجاد ( ع ) . راستى اگر بنا شود كه دخترها و پسرهاى مسلمان ، نيروى تبليغاتى آمريكا و حزب صهيونى شوند ، هر چه زودتر انسان بميرد ، بهتر است . خلاصهء حرف اين است كه زندگى تجملى و مصرف‌گرايى تلخ است . مصرف‌گرايى ، گناهان فراوانى در بر دارد و اجتماع را نابود مىكند اين راجع به جملهء اول از حضرت زهرا ( س ) است .\r\nجملهء دوم از حضرت زهرا ( س ) ، اينكه زهراى مرضيه تصميم گرفت كه خانهء شوهر برود . لذا پيغمبراكرم ( ص ) به زهرا فرمود : مواظب باشيد گناه در عروسى نشود . اگر گناه در عروسى رخ دهد ، اين عروسى بىبركت است و به غير بدبختى چيزى ندارد . مواظب باشيد نامحرم زهراى مرا نبيند . لذا در جمع زنها در حالى كه خانهء اميرالمؤمنين ( ع ) تا خانه پيغبر اكرم چند قدمى بيشتر فاصله نداشت ، در همان فاصلهء كوتاه و در وسط راه زنى آمد و گفت : زهراجان ! برهنه‌ام . مرا بپوشان .\r\nزهرا مرضيه ، همانطور كه دور او را گرفته بودند ، در زير چادر پيراهن خود را در آوردند و به او بخشيدند و آن روز ، پيراهن كهنه را پوشيدند . فرداى آن روز ، پيغمبراكرم ( ص ) آمدند به ديدن زهرا ( س ) وقتى كه دفعه اول پدر عروس بخواهد برود منزل عروس ، بايد هديه‌اى ببرد . پيامبر ( ص ) هديه‌اى آورده بودند . نشستند و ديدند دخترشان پيراهن عروسى در بر ندارد . گفت : زهرا جان ! پيراهنت كو ؟ ! زهرا ( س ) جواب داد : دادم به فقير . پيغمبر ( ص ) فرمود : پيراهن كهنه‌ات را چرا ندادى ؟ ! گفت : قرآن مىگويد :\r\n\r\n\r\n","description":"","footnote":"\r\n( 1 ) - دعاي بيستم صحيفة سجاديه .\r\n","page_name":" 72 ","page_number":72},
  {"content":"\r\n\r\n لَنْ تَنالُوا الْبِرَّ حَتّي تُنْفِقُوا مِمّا تُحِبُّونَ  « 1 » آنچه را دوست داريد ، بايد بدهيد . اگر پيراهن كهنه را به فقير مىدادم ، انفاق نبود . پيامبر فرمودند : پدرت فدايت شود ! بعد دست زهرا را گذاشتند در دست اميرالمؤمنين و گفتند : اين امانت را كه امانتى شايسته است ، به تو مىسپارم . بعد به زهرا گفتند : على براى تو خوب شوهرى است . اگر او نبود ، كفوى براى تو نبود و اگر تو نبودى ، كفوى براى او نبود . بعد گفتند كه هديه من اين است كه كارهاى خانه را قسمت مىكنم : كارهاى داخل خانه براى زهرا كه نامحرم زهرا را نبيند و كارهاى خارج از خانه ، مال اميرالمؤمنين يك جمله زهرا ( س ) دارد كه سنى و شيعه هر دو اين جمله را مىنويسند ، زهرا فرمود :\r\nفَلا يَعْلَمُ ما داخَلَني مِنَ السُّرورِ الَّا اللهُ بِاكْفائي رَسُولُ اللهِ تَحَمُّلَ رِقابِ الرِّجالِ « 2 »\r\nخدا مىداند كه چقدر خوشحال شدم از اين هديه ! از اينكه پيامبر ( ص ) مسئوليت كارهاى مردان وخارج خانه را از عهدهء من برداشت .\r\nاينجا يك استفاده‌اى بكنيم . و اينكه عمل زهرا ( س ) بايد سرمشق ما در انفاق و رسيدگى به فقرا و آبرودارها و مخصوصاً همسايه‌ها و خويشان باشد . او پيراهن عروسى خود را مىدهد ؛ چيزى كه گفتنش ساده است ، شنيدنش هم ساده است ، اما عملش بسيار مشكل است . چه كسى مىتواند از اين كارها بكند ؟ چه كسى مىتواند اين ساده‌زيستى و اين انفاق را داشته باشد ؟ چه كسى آن قدر خوشحال از آن گونه هديه‌اى كه پدرش به او داده است مىشود ؟ معلوم است كه نمىتوانيم مثل آنها باشيم . ولى بايد بگويم كه سرمشق مىخواهم بدهم . معمولًا به كلاس اولىها كه سرمشق مىدهند ، خيلى بد مىنويسند ؛ اما يك شباهتى به سرمشق دارد :\r\n\r\n\r\n","description":"","footnote":"\r\n( 1 ) - آل‌عمران / 92 .\r\n( 2 ) - بحارالانوار 43 / 81 .\r\n","page_name":" 73 ","page_number":73},
  {"content":"\r\n\r\n لَقَدْ كانَ لَكُمْ في رَسُولِ اللهِ اسوةٌ حَسَنَةٌ  « 1 » قرآن نظير اين آيه را تكرار مىكند . بايد دانست كه پيغمبر سرمشق انسانهاست . اميرالمؤمنين ( ع ) در نهج‌البلاغه مىگويد : نمىتوانى مثل من باشى ، اما من به تو سرمشق مىدهم :\r\nوَ لكِنْ اعينُوني بِوَرَعٍ وَ اجْتِهادٍ وَعِفَّةٍ وَ سَدادٍ\r\nقضيهء انفاق در اسلام خيلى مهم است . متأسفانه هيچ‌كس را نمىتوانيم پيدا كنيم كه حق قرآن را ادا كند . در اول سورهء بقره به عنوان علامت مؤمن مىگويد :\r\n هُديً لِلْمُتَّقينَ ، الَّذينَ يُؤمِنُونَ بِالْغَيْبِ وَ يُقيمُونَ الصَّلوةَ و مِمّا رَزقْناهُمْ يُنْفِقُونَ  « 2 » قرآن هدايت است براى متقى . بعد مىفرمايد : متقى كسى است كه چيزهايى كه براى مردم غيب است ، براى او شهود مىباشد ؛ يعنى خود را در محضر خدا مىبيند و يقين به قبر و قيامت دارد . علامت ديگر ، اينكه وقتى در حال نماز خواندن است ، از آنچه به او داديم ، انفاق مىكند . يعنى اگر علم دارد . خودگرا نيست . اگر آبرو دارد ، آبرو را فقط براى خودش نمىخواهد ؛ بلكه براى ديگران هم مىخواهد . شايد بيش از صد روايت از ائمهء طاهرين عليهم‌السلام به اين مضمون وارد شده كه :\r\nيُحِبُّ لِغَيْرِهِ ما يُحِبُّ لِنَفْسِهِ ، وَ يَكْرَهُ لِغَيْرِهِ ما يَكْرَهُ لِنَفْسِهِ\r\nشيعه كسى است كه دختر مردم دختر خودش و پسر مردم هم پسر خودش باشد و هر چه را براى خود دوست دارد براى ديگران هم بخواهد و چيزى را كه براى خود نمىپسندد براى ديگران هم نپسندد . قرآن اين را از ما مىخواهد و ما عمل نمىكنيم . يك مثال ديگر ، موضوع پرداخت خمس و\r\n\r\n\r\n","description":"","footnote":"\r\n( 1 ) - احزاب / 21 .\r\n( 2 ) - بقره / 2 و 3 .\r\n","page_name":" 74 ","page_number":74},
  {"content":"\r\n\r\nزكات است . ما يك درصد از خمس و زكاتى را كه به ما تعلق مىگيرد هم نمىدهيم ؛ يعنى الآن در جامعهء اسلامى و اين نظام مقدس ، يك درصد مسلمانان هم خمس نمىدهند . اگر مردم خمس و زكاتشان را مىدادند ، همه زندگى مرفهى داشتند و يك نفر فقير در عالم پيدا نمىشد . در عالم اسلام ، يك درصد هم خمس نمىدهند و معلوم است كسى كه خمس نمىدهد ، نمىشود به او بگوييم كه ايثار و گذشت و فداكارى داشته باش و پيراهن نو خودت را بده و كهنه بپوش و برو خانه شوهر . او مىخندد ؛ زيرا نمىتواند اصلًا اين موضوع را درك كند ، در حالى كه اين آيه شريفه را در قرآن مىبيند و مىخواند :\r\n وَ الَّذينَ يَكْنِزُونَ الذَّهَبَ وَ الفَضَّةَ وَ لا يُنْفِقُونَها في سَبيلِ اللهِ فَبَشِّرْهُمْ بِعَذابٍ الْيمٍ  « 1 » اين آيه مىگويد : كسانى كه پول دارند ، يا طلا و نقره دارند زير خاك ، آنهايى كه مىتوانند خانواده‌اى را اداره كنند و نمىكنند و پولها را جمع مىكنند ، در حالى كه احتياج ندارند . آنها را بشارت بده به جهنم بعد مىفرمايد :\r\n يَوْمَ يُحْمي عَلَيْها في نارِ جَهَنَّمَ فَتُكْوي بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُم لِانْفُسِكُمْ فَذُوقُوا ما كُنْتُمْ تَكْنِزُونَ  « 2 » روز قيامت همين پولها را داغ مىكنند و به پيشانى و پشت سينهء انسان مىگذارند و مىگويند : اينها كه جمع كردى و به فقرا ندادى و خمس و زكات آن را نپرداختى ، براى تو آتش شد .\r\nاستاد بزرگوار ما علامهء طباطبايى مىفرمودند : اگر اجتماع محتاج به ثروت كسى باشد ، اما اين سرمايه‌دار پولهايش را جمع كند ، مشمول عذاب است . قرآن مىخواهد كه ما خودگرا نبوده و ديگرگرا باشيم . خيال نكنيد اين حرفها همه مال اغنياست ؛ قرآن مىگويد به اندازهء توان خودت بايد انفاق كنى :\r\n\r\n\r\n","description":"","footnote":"\r\n( 1 ) - توبه / 34 .\r\n( 2 ) - توبه / 35 .\r\n","page_name":" 75 ","page_number":75},
  {"content":"\r\n\r\n لِيُنْفِقْ ذُوسَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمّا اتاهُ اللهُ  « 1 » يعنى آن كه مىتواند به اندازهء توانگريش ؛ كسى هم كه نمىتواند ، بايد به اندازهء وسعش انفاق كند . اگر غذاى افطاردارى و مىتوانى يك مقدارش را بدهى به كسى كه غذا ندارد ، بايد بدهى .\r\nوَ مَنْ قُدِرَ عَلَيهِ رِزْقُهْ ، يعنى فقير و بينوا هم بايد انفاق كند . وظيفهء ما سنگين است . اما ما عدم انجام وظيفهء خودمان را سعى داريم توجيه كنيم . براى اينكه وجدان كم‌نور خودمان را خاموش كنيم ، با بىاعتنايى ، با فراموشى ، با از اين گوش وارد كردن و از گوش ديگر بيرون كردن ، تمامش مىكنيم .\r\n\r\n\r\n","description":"","footnote":"\r\n( 1 ) - طلاق / 7 .\r\n","page_name":" 76 ","page_number":76},
  {"content":"\r\n\r\n\r\nتمسك به ولايت\r\nتجمل‌گرايى و مصرف‌گرايى با زندگى زهراى مرضيه سازگار نيست . قبلًا گفتم كه نمىخواهيم مثل معصومان خودمان باشيم ؛ اما آنها بايد الگو باشند . ساده‌زيستى در هر زمان و به تناسب آن زمان را بايد رعايت كنيم . درباره ساده‌زيستى يك مقدار صحبت كردم . سخن بعد ، دربارهء قانون مواسات بود . قانونى كه از نظر قرآن و روايات بسيار مهم است و متأسفانه همهء ما غفلت از اين قانون داريم .\r\nقانون دو قسم است . يكى قانون مساوات و ديگر قانون مواسات .\r\nقانون مساوات اين است كه احكام اسلام براى همه است . از شخص پيغمبراكرم ( ص ) تا آن بىسواد بىفرهنگ يكى است ؛ يعنى نماز براى همه واجب است ؛ پيغمبر باشد يا امت پيغمبر ، زكات ، خمس ، حج ، جهاد ، تمام واجبات و تمام محرمات و به طور كلى قوانين الهى براى همه است و در مقابل قانون همه مساوى هستند . به اين مىگويند : قانون مساوات ؛ يعنى مساوى بودن همه از نظر قانون .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nقانون مساوات ، يعنى قانون برادرى . در حالى كه مردم به قول قرآن شريف از نظر درآمد ، با هم تفاوت دارند و از نظر استعداد و امكانات همه مردم يكسان نيستند و خيلى با هم تفاوت دارند . به قول پيغمبراكرم ( ص ) كه مىفرمايد :\r\nالْناسُ مَعادِنُ كَمَعادِنِ الذَّهَبِ وَ الفِضَّةِ\r\nهر كسى استعدادى و ذوقى و شوقى دارد . خواه ناخواه از نظر درآمد ، امكانات مالى و موقعيت اجتماعى ، با هم تفاوت پيدا مىكنند . كسى لياقت دارد و رهبر مىشود . كسى لياقت دارد كه رهبرى يك اداره را داشته باشد . كسى هم به اندازهء اينكه بتواند جاروكشى كند ، استعداد دارد . به هر كسى به اندازهء استعدادش بايد پست بدهند . از همين جهت هم در اسلام و در جمهورى اسلامى ، كسى كه لياقت پستى را ندارد ، اگر آن پست را قبول كند ، برايش حرام است وقتى مىتواند آن پست را قبول كند كه در او لياقت ادارهء آن پست وجود داشته باشد . بنابراين مردم از نظر رياست ، شهرت ، امكانات مالى ، و قلم با هم متفاوتند . وقتى استعدادها با هم متفاوت شد ، اسلام قانون وضع كرده و مىگويد تفاوت را مىپذيرم ؛ اما بايد خودگرايى در اسلام نباشد . آن كه شهرت دارد ، به اندازهء شهرتش وظيفه‌اى سنگين دارد . آن كسى كه تمكن مالى دارد ، به اندازهء مالش مسئوليت سنگينى در اداره كردن فقرا و ضعفا و بيچاره‌ها دارد . حتى آن كه قلم دارد و علم دارد و مىتواند با قلمش و با قدمش كار كند ، بايد خودگرا نباشد . بايد به اندازهء امكانش به خلق خدا خدمت كند . به اين مىگويند قانون\r\nمواسات . قانون مواسات از مهمترين واجبات است و خيلى ثواب دارد . اما اگر كسى مسئوليتش را ايفا نكند ، گناه بزرگى كرده است . ما متأسفانه از اين ثوابها ، و گناهها يا غفلت داريم و يا نمىدانيم . مرحوم كلينى ( رحمة الله عليه ) بيش از صد روايت در جلد دوم اصول كافى راجع به قانون\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمواسات نقل مىكند . راجع به ثوابش ، راوى مىگويد : من با امام صادق ( ع ) طواف مىكردم . كسى مرا صدا كرد و اعتنا نكردم . دفعهء دوم ، دفعهء سوم هم تكرار شد . امام صادق ( ع ) برگشتند به من و با تندى فرمودند : تو را صدا مىكنند . چرا نمىروى ببينى چه كار دارند ؟\r\nمن رفتم و ديدم كه حاجتى داشت و حاجتش را برآوردم و برگشتم تا طوافم را تمام كنم .\r\nامام صادق ( ع ) فرمودند : مىدانى اگر حاجتى از مسلمانى برآورى ، بهتر از ده طواف است !\r\nنظير اين روايت زياد داريم . حتى در همين اصول كافى داريم كه اگر كسى دل مسلمانى را بدست بياورد و گره از كارش بگشايد ، ثوابش بيش از يك حج مقبول است ! چه كسى مىتواند حج مقبول به جاى بياورد !\r\nگناه بىتفاوتى راجع به قانون مواسات زياد است . همين كلينى در كافى مىفرمايد : كسى را مىآورند در محشر كه روسياه است و چشمهايش از ترس به گودى فرورفته و غل و زنجير به گردن اوست و در پيشانى او نوشته شده :\r\nآيِسٌ مِنْ روْحِ اللهِ\r\n؛ بعد هم خدا او را رسوا مىكند و از ساحت مقدس ربوبى خطاب مىشود كه اين شخص خائن به خدا و به پيغمبراكرم ( ص ) است . چرا ؟ بعد جوابش را خود خدا مىفرمايد : اين كسى بود كه مىتوانست حاجت مردم را برآورد ، اما چنين نكرد . مىتوانست گره از كار مسلمانها بگشايد ، اما نمىگشود . اين روايات سنگين هستند و اتفاقاً غالب آنها از نظر سند ، صحيح‌السند مىباشند . غالب اين روايات ظاهرالدلاله است . اگر چيزى نداشتيم براى اثبات قانون مواسات جز اين سورهء ماعون ، بس بود كه بلرزيم و مواظب باشيم و به اندازه توان خودمان به ديگران كمك كنيم . اين خودگرايىها را كنار بگذاريم . خداوند مىفرمايد :\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nفَوَيْلٌ لِلْمُصَلّينَ ، الَّذينَ هُمْ عَنْ صلوتِهِمْ ساهُونَ ، الَّذينَ هُمْ يُراؤُونَ ، وَ يَمْنَعُونَ الماعُونَ « 1 » واى به كسى كه در وقت نماز غافل از نماز است ! مؤذن مىگويد : الله اكبر . اين خواب است يا مشغول غذا خوردن است . بعد مىفرمايد : واى به آدم متظاهر و رياكار ! در آخر كار مىفرمايد : واى به آن كسى كه مىتواند حاجت مردم را برآورد اما چنين نكند ! بايد اين آيه سرمشق زندگيمان باشد . زهرا سرمشق ما باشد ، زهراى مرضيه كه آن بخشش را به فقير كرد در وقتى كه هيچ نداشت و كارش در حد اعلاى ايثار و گذشت و فداكارى بود . قانون مواسات در خانه زهرا ، هميشه پياده مىشد . فدك از نظر استفاده به ظاهر خيلى بالا بود ، تمامش را به فقرا و ضعفا و براى تقويت اسلام خرج مىكرد .\r\nما از سنى و شيعه در تاريخ سخنى نداريم كه درآمد فدك را صرف رفاه بچه‌هايش كرده باشد . آن وقتى كه تمكن نداشت ، سورهء هَلْ اتى درباره‌اش نازل شد . آن موقع ، وضع زهرا بد بود . وضع اميرالمؤمنين ، وضع پيغمبر و ديگر مسلمانها از نظر اقتصادى خيلى بد بود . همان وقت زهراى مرضيه روزه بود . روزهء نذرى هم بود . چند گرده نان تهيه كرده بود براى خودش و شوهرش و بچه‌هايش . مهمان هم داشت و آن غذا براى پيغمبراكرم هم بود . موقع افطار فقيرى آمد كه زهرا تمام نان را به او دادند .\r\nيك مقدار از جو آسيا شده به دست مباركش را آوردند و چند قرص نان تهيه كردند براى افطار بعد . اسيرى آمد . كه اين بار هم تمام نان را دادند ؛ زهرا سهم خود را داد ؛ بچه‌ها سهم خود را دادند ؛ پيغمبر سهم خود را داد ؛ اميرالمؤمنين همچنين كرد .\r\nباز هم زهراى مرضيه دست به كار شدند . آدم روزه‌دار خسته است . كسى كه\r\n\r\n\r\n","description":"","footnote":"\r\n( 1 ) - ماعون / 4 - 7 .\r\n","page_name":" 80 ","page_number":80},
  {"content":"\r\n\r\nجو آسياب كند و خودش هم نان بپزد و بخواهد خانه‌دارى و بچه‌دارى كند ، خيلى مشكل است . پيغمبر آمدند خانهء زهرا ( س ) و ديدند بچه در دامنش است و دارد شير مىخورد و يك دست مباركش را به سنگ آسياب دارد و از خستگى خوابش برده است . بيدارش كردند و فرمودند : بچش تلخى دنيا را براى شيرينى آخرت !\r\nزهراى مرضيه براى دفعهء سوم چند دانه نان تهيه كردند كه يك يتيم آمد و اين بار هم نان را به او دادند . آن شب اهل خانهء زهرا ( س ) ، همگى بىشام خوابيدند و به قول تاريخ‌نويس‌ها با آب افطار كردند .\r\nفردا صبح ديگر نمىدانم چه شد كه سورهء هل اتى آمد . سورهء هل اتى گوشزد مىكند كه مىخواست بخورد اما نخورد ؛ يعنى فقط قانون مواسات نبود ، قانون ايثار بود . اگر زهرا آنچه را داشت هم براى خودش و هم براى فقير داد ، قانون ايثار است . قرآن مىگويد : ايثار كرد ، ويُطْعِمُونَ الطَّعامَ عَلي حُبِّهِ آن طعام را كه دوست داشت خودش بخورد ، داد . خودش و شوهرش و بچه‌هايش و پيغمبر چنين كردند :\r\nوَ يُطْعِمُونَ الطَّعامَ عَلَي حُبِّهِ مِسْكيناً وَ يَتيماً وَ اسيراً انَّما نُطْعِمُكُمْ لِوَجْهِ اللهِ لا نُريدُ مِنْكُمْ جَزاءً وَ لا شُكُوراً « 1 » اينها بندهء خدا بودند . خدا دوست دارد كه بنده‌اش خوشحال شود . زهرا براى اينكه خدا خوشحال شود ، اين كار را كرد . آن وقت هم كه فدك را داشت ، هر چه مىآوردند ، مىگفت ببريد پيش پدرم تا آنچه صلاح مىداند براى تقويت اسلام بردارد و هر چه را صلاح مىداند ، براى فقرا ، ضعفا و بيچاره‌ها بردارند . در آن هنگام ، زهرا ( س ) يك چادر وصله‌دار مندرس داشت و فدك را\r\n\r\n\r\n","description":"","footnote":"\r\n( 1 ) - دهر / 8 و 9 .\r\n","page_name":" 81 ","page_number":81},
  {"content":"\r\n\r\nهم داشت .\r\nما راه را گم كرديم . جمله‌اى را بعضى اوقات گفته‌ام كه جملهء شيرينى است : ما راه را گم كرديم و خيال مىكنيم كه تشخص به اين است كه مثلًا لباس مترى بيست هزار تومنى بپوشيم . نه ، اين بىتشخصى است . يك تاجر تهرانى با خانمش آمد قم و مرجع تقيدش ( جاافتاده ) ، تو هم برو پيش خانم مرجع تقليد و يك سرى به ايشان بزن . هر دو آمدند . او رفت پيش آقاى صدر و اين آمد برود پيش خانم . در زد و زن آقاى صدر آمد و در را باز كرد . اين خيال كرد كلفت است ، چون فكر مىكرد كه زن مرجع تقليد مثل خودش است و كلفت دارد . گفت : خانم كجاست ؟ زن آقاى صدر خجالت كشيد بگويد : خانم منم . گفت : تشريف ندارند . گفت : خداحافظ\r\nبعد از نماز ظهر و عصر كه آقاى صدر آمدند ، ددند خانم ناراحت است گفت چه شده است ؟ قضيه را گفت . مقصودم اينجاست : مرحوم آقاى صدر فرمودند : راست گفتى . تو خانم نيستى ، براى اينكه ناراحتى از اينكه لباسهايت عالى نبود . مىدانى خانم كيست ؟ خانم آن است كه فدك داشت ؛ اما چادرش چهار تا وصلهء معمولى داشت . خانم كسى است كه به فكر فقرا و ضعفا و بيچاره‌هاست . من نمىگويم كه مثل زهرا ( س ) باش ؛ اما اين راهى كه همه‌مان داريم مىرويم ، غلط است . قرآن مىگويد :\r\n لِيُنْفِقْ ذُوسَعَةٍ مِنْ سَعَتهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمّا اتاهُ اللهُ  « 1 » كسى كه ثروت دارد ، بايد قانون مواسات در زندگيش حكمفرما باشد . كسى كه ندارد ، به اندازهء وسعش مواسات كند . سه دست لباس دارد ، يك دستش را بدهد . به همسايه‌اش يا به خواهرش يا به دختر خواهرش يا به فقرا . به هر\r\n\r\n\r\n","description":"","footnote":"\r\n( 1 ) - طلاق / 7 .\r\n","page_name":" 82 ","page_number":82},
  {"content":"\r\n\r\nاندازه كه وسعش است ، بدهد . بايد قانون مواسات در خانه‌اش حكمفرما باشد تا بتواند تابع خدا و پيغمبر ( ص ) و اميرالمؤمنين ( ع ) شود . اميرالمؤمنين زمانى وضعش خيلى بد بود ؛ به اندازه‌اى كه بايد نخلستان ديگران را آباد كند و مزد كمى دريافت دارد . حتى كار به اينجا رسيد كه سنى و شيعه مىنويسند يك شبانه‌روز چيزى در خانه نبود .\r\nدر آن روزها ، وضع مسلمانهاى صدر اسلام خيلى بد بود . اميرالمؤمنين ( ع ) آمدند يك مقدار پول قرض كردند تا غذا تهيه كنند . وقتى آمدند ، ديدند مقداد سرگردان ايستاده است . پرسيد : چه شده است ؟ گفت : راستش اين است كه دو شبانه‌روزاست كه چيزى نخورده‌ام . گفت : حالا تو از من واجب‌تر شده‌اى كه اين پول را بگيرى و به روى غذايى تهيه كنى .\r\nدوباره دست خالى آمدند خانه . از طرفى ، خجالت هم مىكشد . مرد وقتى نتواند مخارج خانه را اداره كند ، خجالت مىكشد . آيهء شريفه آمد :\r\n وَ يُؤْثِرُونَ عَلي انْفُسِهِمْ وَ لِوْ كانَ بيهِمْ خَصاصَةٌ  « 1 » ببين چطورى خودش يك شبانه‌روز گرسنه بوده و رفته قرض كرده است . اما همين را هم مىدهد به ديگرى .\r\nوقتى هم كه على درآمد داشت و دو ثلث جهان آن روز يعنى ايران ، شام ، مصر و حجاز به فرمان او بود ، استاندارش كه عثمان‌بن حنيف بود ، يك جلسهء مهمانى رفت . در آن جلسه ، يك استخوان با گوشت دستش گرفت و در ميان مردم خورد . اين كار به استاندار اميرالمؤمنين نمىخورد كه به مهمانى اشرافى برود و اين جورى غذا بخورد . اميرالمؤمنين جاسوس دراين طرف و آن طرف داشتند ؛ مخصوصاً براى استاندارشان . اميرالمؤمنين يك نامه تندى براى او نوشتند كه در نهج‌البلاغه هست . نامهء اميرالمؤمنين به عثمان بن حنيف\r\n\r\n\r\n","description":"","footnote":"\r\n( 1 ) - حشر / 9 .\r\n","page_name":" 83 ","page_number":83},
  {"content":"\r\n\r\nخيلى تند است . در اين نامه سرزنش مىكند و مىفرمايد : شنيدم كه رفتى در جلسه‌اى كه فقرا نبودند . يك بىادبى هم كردى و در ميان مردم استخوان را با گوشت گرفتى و گوشتش را خوردى . بعد نصيحتش كردند و فرمودند : من كه مولاى شما و ولى امر مسلمينم ، مىتوانم بهترين غذا را تهيه كنم . از مغز گندم ، غذا تهيه كنم ، از عسل مصفى و امثال اينها مىتوانم غذا آماده كنم اما در زندگى اكتفا كردم به دو قرص نان در شبانه‌روز و دو دانه خرما . بعد مىفرمايد : شما نمىتوانيد مثل من باشيد ؛ اما به من كمك كنيد و تابع من باشيد و از من سرمشق بگيريد . مقصودم اين جمله است كه مىفرمايد :\r\nهيهات انْ يَغْلِبَني هَوايَ ااقْنَعُ مِنْ نَفْسي بِانْ يُقالَ : هذا اميرُالْمؤمينينَ وَ لا اشارِكُهُم في مَكارِهِ الدَّهْرِ ؟\r\nيعنى كجا نفس اماره مىتواند من را گول بزند كه غذاى خوب بخورم ؟ لباس خوب بپوشم و به همين مقدار قناعت كنم كه به من بگويند آقا اميرالمؤمنين ! اما شريك درد ضعفا ، فقرا و بيچاره‌ها نباشم . من بايد شريك درد مردم باشم .\r\nعلىبن جوزى سنى است و مىنويسند كه او مهمان اميرالمؤمنين شد در ماه رمضان و در آن وقتى كه دو ثلث جهان زيردست مبارك ايشان بود . خود او نقل كرده است كه : مقدارى نان و شير براى من آوردند . ناگهان ديدم كه غذاى مخصوصى براى اميرالمؤمنين آوردند كه داخل هميانى بود . هميان را طورى بسته بود كه مهر داشت . در هميان كه گشوده شد ، ديدم كه مقدارى نان خشك داخل آن است . ظاهراً خودشان آن نان را تهيه مىكردند . همه چير را خودشان تهيه مىكردند ، يعنى گندمش را خودشان تهيه كرده و پختش را خودشان انجام مىدادند و آن را خشك مىكردند و توى هميان مىريختند . موقع افطار يك قدرى آب آوردند . اميرالمؤمنين مرتب آن را خيس مىكردند . شكستنش\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nهم مشكل بود و آن را مىخوردند .\r\nعلىبن جوزى مىگويد : من اعتراض كردم به فضه خدمتگزار على ( ع ) كه اميرالمؤمنين پيرمرد شده است . چرا مواظب او نيستيد ؟ گفت : چه بگويم . خود ايشان مواظب است كه نكند ما يك مقدار روغن زيتون بزنيم به اين نان تا قدرى نرم شود . همين شخص نقل مىكند كه ما رفتيم پيش معاويه و آنجا هم اتفاقاً مهمان او بوديم . سفره را چيدند . چه غذاهايى ! غذاى مخصوص معاويه را هم آوردند . معاويه غذاى مخصوص را گذاشت پهلوى من و گفت : امشب از اين غذا بخور ؛ چون ما هر شب مىخوريم . گفت : اين چيست ؟ بنا كرد به شمردن مواد آن غذا : مغز كلهء گنجشك ، مغز بادام ، مغز پسته ، مغز گندم و . . . هى گفت مغز ، مغز ، مغز . . . گريه راه گلويم را بست و گريه‌ام گرفت : گفت : چه شده است ؟ ! گفتم : نمىدانم تو اميرالمؤمنينى يا او . رفتم آنجا و غذاى او را ديدم . آمدم اينجا و مىبينم غذاى تو اين است . معاويه گفت : اسم كسى را آوردى كه مثل او نيامده و نخواهد آمد .\r\nچرا قانون مواسات نداشته باشيم تا دشمن هم از ما تعريف كند ؟ چرا تجمل‌گرا باشيم تا دامن بزنيم به آتشى كه آمريكا برايمان برافروخته است ؟ اين تهاجم فرهنگى كه همه‌اش فساد اخلاقى نيست . يك رشته‌اش فساد اخلاقى است . يكى از جلوه‌هاى تهاجم فرهنگى همين تجمل‌گرايى و خودگرايى است . چرا ما تابع آمريكا باشيم . نيرو و اسلحه براى آمريكا باشيم . ما بياييم به اندازهء توان خودمان تابع علم باشيم . قانون مواسات را من عمل نمىكنم و شما هم عمل نمىكنى و سراغ نداريم يك كسى جدى به قانون مواسات عمل كند . اما لااقل به اندازهء توان ، خمس و زكات خود را بدهيد . ما روايات فراوان در اين باره داريم . صاحب وسايل در اول جلد ششم رواياتى نقل مىكند كه ائمه طاهرين مىفرمايند : اگر مردم حقوق واجبشان را بدهند ، يك نفر فقير پيدا نمىشود ؛ يك جوان بىزن پيدا نمىشود ؛ يك دختر بىشوهر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپيدا نمىشود . امام صادق مىفرمايد : اگر خدا مىدانست كه چنانچه مردم خمس و زكات را بدهند ، باز هم كسى فقير باقى مىماند بيشتر قرار مىداد . ما بايد خمسمان را بدهيم ؛ اما يك درصد مردم هم خمس نمىدهند . نماز مىخواند ، خمس نمىدهد . اين چه نمازى است ؟\r\nسوم چيزى كه خيلى به چشم مىخورد ، عفت زهرا و غيرت اميرالمؤمنين است . غيرت اميرالمؤمنين به اندازه‌اى بالاست كه وقتى آمد كوفه ، رفت بازار ببيند چه خبر است . هر روز مىرفت بازار و با تازيانه هم مىرفت و فرياد مىزد . مواظب باشيد كه گرانفروشى و احتكار و تقلب در معامله نباشد ؛ و الا با اين تازيانه شما را آدم مىكنم . روز اول كه على ( ع ) به بازار رفت ، ديد زن و مرد مخلوط با يكديگرند ؛ هم زن در بازار است هم مرد . خيلى تعجب كرد و آمد نماز خواند و رفت منبر . صاحب وسايل در جلد چهاردهم روايت را نقل مىكند كه فرمود : آى مردم بىغيرت ! آى مردم بىحيا ! وضع شما به اينجا رسيده كه زنها و مردها مخلوط با هم شده‌اند و تو ساكت مانده‌اى !\r\nپيغمبر ( ص ) به دخترش مىگويد : زهرا جان ! از خانه بيرون نرو ، كارهاى خانه مال تو و كارهاى خارج از خانه مال على باشد . خود زهرا ( س ) مىگويد : خدا مىداند من چقدر خوشحال شدم از اينكه كارها قسمت شد . ما نمىگوييم كه همهء زنها مثل زهرا ( س ) باشند ، كه نمىتوانند چنين كنند . اما آيا بايد در جمهورى اسلامى چادر ضدارزش به حساب آيد و باز هم بگوييم كه متابعت از اهل‌بيت مىكنيم ؟ شبانه‌روز مىگوييم : زهراجان ! حاجتم را بده ! اى خانمى كه روزه‌دارى و از اول شب تا به صبح جلسه مىگيرى ، آيا نمىدانى كه نامحرم‌هايى در آن جلسه هستند . تو ممكن است با آنها بگويى و بخندى . آنها تو را مىبينند ؛ موى سرت را مىبينند . پدرشوهرت حالا محرم است ؛ اما برادرشوهر به تو محرم است ؟ اين خويش و قومها و همسايه‌ها محرم هستند ؟ آن\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nوقت بگو هر چه به اين زهرا گفتم حاجتم را بده ، نداد .\r\nخواستن دو قسم است : يكى خواست گفتارى كه بگويى : زهرا جان حاجت دارم !\r\nيكى خواست عملى ، كه خودت را هم وقف زهرا كنى . بايد ببينيم كه حجاب زهرا چگونه بوده و به همان اندازه ما حجاب داشته باشيم و اگر به همان ميزان نشد ، حداقل همسو با زهرا ( س ) باشيم .\r\nاگر يك درصد مثل اميرالمؤمنين هم غيرت داشته باشيم ؛ كه او غيرت عصمتى دارد و ما غيرت شيعه‌گرى داشته باشيم ، زهرا عفت عصمتى دارد و ما عفت شيعه‌گرى داشته باشيم ، خوب است .\r\nيك آدم اهل دلى در شهر قم به من گفت كه ديدم حضرت معصومه ( ع ) روز پنج‌شنبه داشت فرار مىكرد . يك زنبورهاى عجيبى هم به بدنش بود . گفتم : خانم جان ! كجا فرار مىكنى ؟ گفت : از دست اين زوار خودم فرار مىكنم . گفتم : اينها چيست ؟ گفت : اينها زوار بىحجاب و بدحجاب من هستند . اگر با عمل خودمان زهرا را زجر دهيم و اذيت كنيم ، هر چقدر بگوييم : زهرا ! زهرا ! فايده‌اى ندارد . زهرا در اين نه سال ، پنج تا بچه پيدا كرد . خدا لعنت كنند كسانى كه محسن را سقط كردند . زهرا در طول نه سال ، پنج بچه آورد . در نه سال پنج تا بچه ؛ يعنى دو سال يكى . اين از بچه‌دارى فاطمه و آن هم از فقر او . خودش به خودش اجازه نمىداد كه در رفاه باشد يك زندگى با حداقل امكانات در خوراك و پوشاك و مسكن . كارهاى خانه مال خودش بود و همه روز از صبح تا شب و بعضى اوقات ، نيمهء شب كار مىكرد . سرانجام مثل پدرش ، آن قدر روى پا ايستاد كه پاهايش ورم كرد . وقتى اسلام رونق گرفت با اجازهء اميرالمؤمنين آمد پيش پيغمبراكرم كه خدمتكار بگيرد . پيغمبر ديدند كه از نظر عرفى صلاح نيست كه زهرا خدمتكار بگيرد . لذا قبل از اينكه زهرا حرفى بزنند ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپيغمبر فرمودند ؛ زهرا جان ! مىخواهى يك چيزى يادت بدهم كه از دنيا و آنچه در دنياست بهتر باشد ؟ حضرت زهرا فهميد كه چه خبر است . او معصومه و عالمه است و فهميد و گفت : بله رسول خدا گفت : بعد از نماز ، سى و چهار مرتبه الله اكبر و سى و سه مرتبه الحمدالله و سى و سه مرتبه سحبان‌الله مىگويى . زهرا ( س ) خوشحال شد ؛ مثل اينكه دنيا و آنچه را در دنياست ، به او دادند . از خدمت پدر مرخص شد و پيش اميرالمؤمنين آمد و گفت : پيش پدر رفتم و چيزى يادم داد كه بهتر از دنيا و هر چه در آن است مىباشد .\r\nجوان عزيزم ! خواب كه نمىتواند آدم را به جايى برساند . تنبلى كه نمىتواند آدم را به جايى برساند . دهقان سالخورده چه خوش گفت با پسر عزيزش كه : اى جوان من ! « به جز از كشته ندروى » مقام محمود مىخواهى يعنى در اين دنيا مقامى پيدا كنى كه همه غبطه‌اش را بخورند ، به اين مىگويند مقام محمود كه مقام بالايى در آخرت است و اهل محشر را متوجه خود مى سازد . قرآن مىگويد : نماز شب بخوان :\r\n وَ مِنَ اللَّيلِ فَتَهَجَّدْ بِهِ نافِلَةً لَكَ عَسي انْ يَبْعَثَكَ رَبُّكَ مَقاماً مَحْمُوداً  « 1 » اى خانمى كه زهرا را دوست دارى ! نماز شب بخوان . اين نماز شب يك ربع كه بيشتر طول نمىكشد . يازده ركعت نماز بخوان ، مثل نماز صبح پنج تا دو ركعت كه با يك ركعت مىشود نماز نافله شب . چنين نمازهايى هم مال بزرگان ، عباد و زهاد است . همين مقدار به اندازهء يك ربع را يازده ركعت نماز بخوان بعدش هم نماز صبح بخوان و بعد هم بخواب . حال از نماز شب گذشتيم ، آيا تو نبايد نماز اول وقت بخوانى ؟ آن جوانى كه نماز اول وقت نخوانده واى به او كه گرفتار است . قرآن مىگويد : واى بر تو !\r\n فَوَيْل لِلْمُصَلينَ ، الذَّين هُمْ عَنْ صَلاتِهِمْ ساهُون  « 2 »\r\n\r\n\r\n","description":"","footnote":"\r\n( 1 ) - اسراء / 79 .\r\n( 2 ) - ماعون / 4 و 5 .\r\n","page_name":" 88 ","page_number":88},
  {"content":"\r\n\r\nواى به تو كه در وقت نماز ، خوابى و در وقت نماز ، ناهار مىخورى و در وقت نماز كار مىكنى ! حالا يك وقتى است كه آدم مجبور مىشود نماز را ديرتر بخواند . اما بيشتر وقتها ممكن است كه نماز را اول وقت بخوانى . مىتوانيم متابعت از زهرا كنيم ، به اندازه‌اى كه به مادرمان كمك كنيم . اين دختر خانمها به بهانهء درسشان اصلًا و ابداً كار نمىكنند . دختر خانم ! به مادرت كمك كن . آقا پسر ! به پدر و مادرت كمك كن ؛ خانه‌دارى كن و بالاتر از اين ، همسايه‌دارى كن ؛ خويش و قوم‌دارى كن . اگر خواهرت كار دارد ، برو آنجا كار كن . ما خيال كرديم تشخص آن است كه النگوهايش را نشان همسايه بدهد . امروز النگو خريده و بالاخره هرطور كه شده ، بايد نشان همسايه بدهد ؛ حتى بىادبى او برسد به آنجا كه دستش را بالا بياورد كه همه دستبند او را ببينند . خيال مىكند اين تشخص است . يك مقدار فلز توى سينه‌اش است ، يك مقدار در دستش است ، فكر مىكند اينها تشخص است .\r\nيك تاجر آمد خدمت مرحوم آقا شيخ ، مؤسس حوزهء علميهء قم و يك عبا آورد براى آقا . نگاه كردند و ديدند اين عبا براى يك مرجع تقليد زياد است . ديدند كه عباى معمولى نيست . نمىخواستند هديه را رد كنند . گفتند : پول اين عبا ، چند تا عباى معمولى مىشود ؟ گفت : شانزده عبا . گفت : برو بازار قم و عبا را عوض كن . آن مرد رفت بازار قم و عبا را داد و شانزده عباى ارزان گرفت و آورد پيش مرحوم آقا شيخ . اول يكى را خودشان پوشيدند كه او خوشحال بشود و يكى را به اين آقا و به آن آقا و خلاصه به شانزده نفر پوشاندند . بعد رو كردند به آن تاجر و گفتند : حالا بهتر نشد ؟\r\nآيه  : وَ انْكِحوا الْايامي مِنكُمْ وَ الصّالِحينَ مِنْ عِبادِكُمْ وَ امائِكُمْ انْ يَكُونُوا فُقَراء يُغنِهِمُ اللهُ مِنْ فَضْلِهِ  « 1 »\r\n\r\n\r\n","description":"","footnote":"\r\n( 1 ) - نور / 32 .\r\n","page_name":" 89 ","page_number":89},
  {"content":"\r\n\r\nمىگويد : اى جامعه اسلامى ! بايد دختران و پسران را كمك كنيد كه ازدواج كنند . همين‌طور كه نماز مىخوانى و واجب است نماز بخوانى ، همينطور كه روزه مىگيرى و واجب است روزه بگيرى ، بايد در جامعهء اسلامى ، مشكل ازدواج در ميان نباشد . يك مقدار اين تالار بازى را بگذار كنار و يك مقدار جهيزيه احمقانه را بگذار كنار و يك مقدار آن تجمل‌گرايىها را براى پسرت بگذار كنار ، بدين ترتيب مىتوانى بيست نفر را به جاى يك دخترت يا به جاى يك پسرت ازدواج بدهى . اين آيهء انْكِحوا الْايامى براى كى آمده است ؟ اين را جامعهء اسلامى بايد انجام بدهد . آيه ، به طور خاص ، مربوط به من و شما و عالم و جاهل و پير و جوان نيست ، راجع به پولدار و بىپول نيست ؛ بلكه همه بايد چنين باشيم . راستى اگر همه مثل كميتهء امام عمل كنند ، چقدر خوب است .\r\nاگر همه مثل كميته امام عمل كنند ، ديگر مشكل ازدواج پيدا نمى شود . هر كس به اندازه وسعش و به خوبى و سرافرازى و به حد متوسط درآمدى كه دارد ، دخترها را شوهر مىدهد و پسرها را زن مىدهد . من هم به اندازه وسعم اين كار را بكنم ؛ شما به اندازه وسعتان ، چهار نفر ديگر به اندازهء وسعشان و بدين ترتيب يك حربهء بزرگ تبليغاتى از آمريكا مىگيريم . ضربهء بزرگ آمريكا چيست ؟ وقتى كه جوان مجرد زن ندارد و چشمش مىافتد به فكل دختر و به اين چهرهء زيباى او دلش مىلرزد ، گناهش گردن كيست ؟ گردن خودش ؟ گردن پدر و مادرش ؟ گردن اجتماعش ؟ و بالاخره گردن همه و همه و از جمله گردن آن دختر خانم فكلى و آن خانم بدحجاب . روايت هم داريم اگر يك مرد مجرد ، زنا كرد ، گناهش مال جامعه است .\r\nخودش هم بسيار مقصر و گناهكار است . قرآن شريف مىفرمايد : زنا كند و زنا بدهد به جهنمش مىبرند و آنجا لجام در دهانش مىگذارند و با خوارى و سرافكندگى زياد بايد در جهنم باشد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nتسليم در برابر اهل‌بيت ( ع )\r\nبحث قبلى ما دربارهء تمسك به ولايت بود گفتم تمسك به ولايت مراتبى دارد :\r\nمرتبهء اول ، توسل به اهل‌بيت ( ع ) است .\r\nمرتبهء دوم ، معرفت به اهل‌بيت ( ع ) است .\r\nمرتبهء سوم ، متابعت از اهل‌بيت ( ع ) است .\r\nبحث جديد ما دربارهء مرتبهء چهارم از تمسك به اهل‌بيت است و آن تسليم شدن در مقابل گفته‌هاى اهل‌بيت ( ع ) مىباشد . اين مرتبهء چهارم ، مرتبهء مشكلى است كه انسان بتواند در مقابل گفته‌هاى اهل‌بيت تسليم صددرصد باشد و هيچ نگرانى در دل او نباشد . اين مرتبه نظير همان مرتبهء چهارم از تمسك به قرآن بود كه بيان شد . استفاده كردن از هدايت خاص قرآن كار مشكلى بوده و كار هر كس نيست . در اينجا همچنين است . تسليم صددرصد در مقابل قرآن و در مقابل اهل‌بيت كارى است بسيار مشكل . قرآن مىفرمايد :\r\nوَ ما كانَ لِمُؤمنٍ و لا مُوْمِنَةٍ إذا قَضَي اللهُ وَ رَسُولُهُ امْراً انْ يَكُونَ لَهُمُ الْخِيَرَةُ\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n مِنْ امْرِهِم  « 1 » اگر خدا و پيامبر چيزى بگويد ، ديگر هيچ‌كس در مقابل گفتهء خدا و پيغمبر حق انتخاب ندارد . در آيهء ديگر يك مقدار بيشتر تهديد مىكند و مىفرمايد : اصلًا اگر كسى در مقابل گفتهء پيامبر صددرصد تسليم نباشد ، مسلمان واقعى نيست و قرآن روى آن قسم هم مىخورد و مىفرمايد :\r\n فَلا وَ رَبّكَ لا يُوْمِنُونَ حَتّى يُحَكِّموكَ فيما شَجَرَ بَيْنَهُمْ ثُمَّ لا يَجِدُوا في انْفُسِهِمْ حَرَجاً مِمّا قَضَيْتَ وَ يُسَلِّمُوا تَسْليماً  « 2 » به خدا قسم ايمان به خدا نياورده است آن كسى كه در مقابل گفتهء پيغمبر و قرآن و اهل‌بيت تسليم نباشد . بعد قرآن مىفرمايد : تسليم از نظر دل حرفى است و تسليم از نظر زبان حرفى ديگر ؛ و تسليم زبانى كفايت نمىكند ؛ تسليم سكوتى كفايت نمىكند ؛ تسليم دل مهم است :\r\nثُمَّ لا يَجِدُوا في انْفُسِهِمْ حَرَجاً مِمّا قًضَيْتَ\r\nبايد يك ذره نگرانى در مقابل گفتهء خدا نباشد . يك ذره كدورت در مقابل گفتهء پيغمبر و اهل‌بيت نباشد ؛ به عبارت ديگر يك ذره احساس سنگينى از تكليف نباشد . پيدا شدن اين حالت خيلى مشكل است . قرآن راجع به نماز مىفرمايد : نماز سنگين است براى همه ، جز افرادى كه خاضع و خاشع باشند :\r\n وانَّها لَكَبيرَةٌ الّا عَلَي الْخاشِعين  « 3 » از نماز ، در سير و سلوك و در كارهاى آخرتتان كمك بگيريد . براى اينكه شيطانى انسى و جنى را بتوانيد زمين بزنيد ، از نماز كمك بگيريد و بالاخره در گرفتاريها از نماز كمك بگيريد . بعد مىفرمايد : اين نماز با اين همه استفاده‌اش براى همه سنگين است ؛ مگر براى افرادى كه در برابر حق تعالى خاضع و\r\n\r\n\r\n","description":"","footnote":"\r\n( 1 ) - احزاب / 36 .\r\n( 2 ) - نساء / 65 .\r\n( 3 ) - بقره / 45 .\r\n","page_name":" 92 ","page_number":92},
  {"content":"\r\n\r\nخاشع باشند .\r\nاين در مورد نماز . حالا مثلًا خمس را در نظر بگيريم : كيست كه خمس بدهد و صددرصد هم خوشحال باشد ؛ به اندازه‌اى خوشحال باشد مثل اينكه پولى درآورده است .\r\nيك گوسفند را در خانهء پيغمبر كشتند و گوشت آن را دادند به فقرا و گردنش ماند . وقتى كه پيغمبر آمدند ، به ايشان گفتند كه گوسفند را كشتيم و گوشتش را داديم به فقرا و گردنش ماند ، پيغمبر فرمودند : اشتباه مىكنيد ؛ نگوييد گردنش ماند ، بگوييد هر چه داديم ، ماند :\r\n ما عِنْدَكُمْ يَنْفَدُ وَ ما عِنْدَاللهِ باقٍ  « 1 » آنچه پيش ما مىماند ، از بين مىرود و آنچه پيش خداست ، باقى مىماند . كسى كه با اين ايده خمس بدهد ، كجاست ؟ تسليم در مقابل حق خيلى مشكل است . تسليم در مقابل اهل‌بيت خيلى مشكل است ؛ اما يك چيزى است كه اگر خداى نكرده مخصوصاً در جوانها و روشنفكرها شيطان بتواند از اين راه وارد شود ، گمراهى عجيبى براى جوان پيدا مىشود ، و آن اين است كه در مقابل دستور خدا بپرسد : چرا ؟ ! تَعبُّديات جواب ندارد . مسلم است كه نماز صبح بايد حمد و سوره‌اش بلند خوانده شود . چرا ؟ خوب ما نمىدانيم . چه كسى مىداند ؟ خدا و آن كسانى كه عملشان از علم خدا سرچشمه مىگيرد ؛ مثل اهل‌بيت ، و الا يك فقيه بداند كه چرا « سبحان الله و الحمدالله » را بايد آهسته خواند و حمد و سوره را بايد در نماز عشاء بلند خواند ، او هم نمىداند و احدى نمى داند . بنا هم نيست در تعبديات دانسته شود . اين مطلب را به جوانها بگويم كه اختلافى هست ميان سنى و شيعه مخصوصاً اشعرىها كه ، احكام را\r\nتابع مصالح و مفاسد نمىدانند و مىگويند خدا مىتواند بدون در نظر\r\n\r\n\r\n","description":"","footnote":"\r\n( 1 ) - نحل / 96 .\r\n","page_name":" 93 ","page_number":93},
  {"content":"\r\n\r\nگرفتن مصلحت بگويد نماز بخوان و غيبت نكن . اما شيعه مىگويد : نه ، اين غلط است و تمام احكام تابع مصالح و مفاسد نفس‌الامرى است . اگر واجب است ، مصلحت ملزمه دارد . اگر مستحب است ، مصلحت غيرملزمه دارد . اگر حرام است ، مفسدهء ملزمه دارد . اگر مكروه است ، مفسدهء غيرملزمه دارد . اهل دلى در اين باره جمله‌اى خيلى شيرين مىگويد : احكام تابع مصالح و مفاسد نفس‌الامرى است . اما مهمتر از اين ، احكام تابع اين است كه عبد بسازد و مصلحت در اوامر و نواهى ، در مستحبات و مكروهات اين است كه عبد بسازد كه صددرصد تسليم در مقابل حق باشد . همهء عبادات براى اين است . اين آيهء شريفه را كه در قرآن است :\r\nوَ ما خَلَقْتُ الْجِنَّ وَ الْانْسَ الّا لِيَعْبُدُونَ « 1 » همينطور معنا كرده است . او مىگفت كه معناى آيه اين است كه گناه نكند ، و نماز و روزه زكات و خمس مقدمه است . اينها همه مقدمه است . معنايش اين است كه خودسازى كند و مهّذب شود تا بتواند درخت رذالت را از دل بركند و درخت فضيلت به جاى آن غرس كند . اينها مقدمه است براى رسيدن به مقام عبوديت يعنى ما خلق نكرديم جن و انس را مگر اينكه انسان به مقام عبوديت برسد . اين مقام عبوديت از مقام رسالت هم بالاتر است . لذا در تشهد ، عبد را مقدم مىكنيم بر رسالت و شهادت مى دهيم كه پيامبر عبده و رسوله است . همهء اينها براى آن است كه به مقام عبوديت برسيم . لذا اين آقا يك جملهء شيرينى دارد و مىفرمايد كه هر كارى تعبدش بيشتر باشد ، فضيلتش بيشتر است . مثلًا حج چون تعبدش بيشتر است فضيلتش هم بيشتر است . در طواف خانهء خدا چرا هفت دور بگردد ؟ نمىدانيم . سعى بين صفا و مروه ، رمى جمره ، ذبح گوسفند ، سر تراشيدن و بالاخره اين اعمال حج\r\n\r\n\r\n","description":"","footnote":"\r\n( 1 ) - ذارات / 56 .\r\n","page_name":" 94 ","page_number":94},
  {"content":"\r\n\r\nكه معمولًا انسان نمىتواند چيزى از آن بفهمد ، تعبد در آنها بيشتر است . البته يك اسرار حج نوشته شده است . اسرار نماز هم نوشته شده است . اسرار عبادات هم نوشته شده است . اما همه‌اش احتمال است . احتمال دارد چنين باشد .\r\nاگر بچهء شما مريض باشد و مرضش خطرناك باشد ، دنبال اين هستيد كه يك دكتر حاذق پيدا كنيد . اين طرف و آن طرف بگرديد و يك دكتر متخصص پيدا كنيد . وقتى آن دكتر متدين و حاذق و متخصص پيدا شد ، بچه‌ات را صددرصد تسليم اين دكتر مىكنى . مىگويد اين دوا را به بچه بده ، با كمال طمأنينه و دقت دارو را به بچه‌ات مىدهى . شش ساعت يك مرتبه نصف قرص . اين آمپول يك\r\nروز در ميان . به دكتر نمىگويى چرا ؟ تا مىخواهى بگويى چرا ؟ عقلت مىگويد كه اين دكتر متخصص و حاذق و متدين است و هر چه بگويد به جاست . اگر دكتر بگويد : اين بچه احتياج به عمل دارد . خانه را مىفروشى و صرف مداواى بچه مىكنى و در مقابل گفتهء دكتر تسليم مىشوى .\r\nاگر قرآن و پيغمبر و اهل‌بيت و خدا ، دكتر متدين و حاذق و متخصص در دين باشند ، ديگر در مقابلشان چرا گفتن ، غلط است . و اگر جوان دنبال چرا گفتن باشد و مثلًا بگويد كه اين روايت را قبول ندارم قرآن كجا چنين گفته است ؟ معناى اين عبادت ، ممكن است چيز ديگرى باشد ، اين شبهات از شيطان است . شيطان از راه دو راه مىتواند مردم را گمراه كند : يكى از راه شهوت . اينكه شما مىديديد در بعضى از شهرها در زمان طاغوت ، اين بهايىگرى رونقى داشت و الآن در بعضى از ممالك رونق دارد ، از زن استفاده مىكند . از ناموس و از بىغيرتى و بىعفتى استفاده مىكند .\r\nيك راه هم اين است كه از طريق چرا چراكردن ، اسلام را نفى كند اين چرا را ابتدا در ذهن جوان مىكارد و مرتب آبيارى مىكند تا درخت شود و ميوه‌اش\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nسؤال انگيز شود . در مقابل هر چرايى ، جوان ناگهان به طور ناخودآگاه مىبيند كه گمراه شده است .\r\nجوان عزيزم ! تقاضا دارم اگر شبهه‌اى برايت پيش آمد ، فوراً بپرسى ؛ اما نه از هر كس ؛ بلكه از متخصص . حرف ديگر اينكه « چرا » راجع به تعبديات نداشته باش . برو راجع به خدا چرا داشته باش و او را اثبات كن . برو راجع به پيغمبراكرم و قرآن و ائمهء طاهرين چرا داشته باش و با دليل آنها را اثبات كن . وقتى آنها اثبات شدند ، ديگر چراها تمام مىشود . با اهميت به مستحبات و مخصوصاً نمازشب و قرآن و دعا و خدمت به خلق خدا ، آنچه خدا دوست دارد در عقلت رسوخ مىكند و در دل آن را باور مىكنى . وقتى باور كردى ، ديگر اصلًا ريشهء چراها و ريشهء شبهه‌ها از دل تو به طور كلى زايل مىشود .\r\nمهمتر از اينها ، تسليم در مقابل حق و اهل‌بيت و قرآن است . يك خراسانى آمد خدمت امام صادق ( ع ) و اصرار مىكرد كه آقا شما شيعه زياد داريد ؛ پس در خراسان قيام كنيد . امام صادق ( ع ) مىدانستند كه نبايد قيام كنند ، اما ديدند اين فرد خيلى داغ است ؛ از آنهايى است كه نمىشود با حرف او را ساكت كرد . لذا دستور دادند كه تنور را آتش كنند . غلامشان تنور را آتش كرد . وقتى هيزمها شعله‌ور شد ، امام صادق فرمودند : بلند شو برو توى اين تنور . مرد خراسانى رنگش تغيير كرد و بنا كرد گريه كردن يابن رسول‌الله ! من چيزى نگفتم . فقط گفتم قيام كن . مىخواهى بكن ؛ مىخواهى نكن . اينكه آدم سوزاندن ندارد . زن و بچه‌ام منتظرند .\r\nدر همين هنگام يك شيعه آمد ؛ يعنى كسى كه مرتبهء چهارم از تمسك به ولايت را داشت و تسليم در مقابل امام صادق بود . آمد و سلام كرد . جواب سلامش را شنيد . مىخواست بنشيند كه امام صادق فرمودند : برو توى تنور گفت : يابن رسول‌الله ! با كفشهايم يا بدون كفش ؟ گفت فرقى نمىكند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكفشهايش را در آورد و رفت توى تنور .\r\nاين خراسانى شيعه بود ؛ شيعهء تند و داغ و انقلابى ؛ اما به آن مرتبهء تسليم نرسيده بود . گفت چرا امروز امام صادق آدم مىسوزاند ؟ ! مرا نتوانست بسوزاند ، اين را مىسوزاند . در همين وقت خود او مىگويد كه امام صادق شروع به سؤال و جواب از من كردند و از خراسان پرسيدند . ديدم مثل اينكه امام صادق تمام محله‌ها و كوچه‌هاى خراسان و تمام افراد را مىشناسند . اما دلشوره دارم كه آدم توى تنور چه شد ؟ مدتى بعد ، امام صادق فرمودند : برو سر تنور و ببين چه خبر است . آمدم و ديدم كه آن شيعه چهار زانو در تنور نشسته است و چه لذتى مىبرد !\r\nجوانها ! تسليم در مقابل حق چه لذتى دارد ! مثل حضرت ابراهيم در آتش كه چه لذتى براى او داشت :\r\n يا نارُكوني بَرْداً وَ سَلاماً عَلي ابْراهيم  « 1 » ابراهيم را در آتش حفظ كرد و آتش برايش گلستان شد . ولايت امام صادق شيعه‌اش را در آتش حفظ كرد و آتش برايش گلستان شد . حضرت فرمودند : بيا بيرون . او آمد و در مقابل امام صادق نشست . امام صادق رو كردند به مرد خراسانى و گفتند : از اين شيعه‌ها كه ديدى چند تا در خراسان دارم ؟ گفت : هيچ ! مثل من هفتاد هزار ، اما مثل اين هيچ .\r\nراستى تسليم در مقابل اهل‌بيت خيلى خوب است و لذت هم دارد و انسان مىتواند به سر حد عصمت هم برسد و برسد به جايى كه نماز نه تنها سنگينى از نظر جسمى برايش ندارد بلكه از نظر دل بالاترين لذت برايش نماز و خمس و زكات است :\r\nتَتَجافي جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمّا رَزَقْناهُم\r\n\r\n\r\n","description":"","footnote":"\r\n( 1 ) - انبياء / 69 .\r\n","page_name":" 97 ","page_number":97},
  {"content":"\r\n\r\n يُنْفِقُونَ ، فَلا تَعْلَمُ نَفْسٌ ما اخْفِيَ لَهُمْ مِنْ قُرَّةِاعْيُنٍ جَزاءً بِما كانُوا يَعْمَلُون  « 1 » يعنى افرادى هستند كه نماز شب برايشان لذت است نه سنگينى . بيدارى در دل شب برايشان لذت است نه سنگينى . انفاق در راه خدا لذت است نه سنگينى . آنها پشت پا مىزنند به رختخواب و در مقابل خدا مىايستند . قرآن مىگويد : گاهى صفت جمال و گاهى صفت جلال در دل آنها حكمفرما مىشود . جلوهء حق در دل آنها چه لذتى دارد . از آنچه دارند انفاق مىكنند ؛ اگر مال دارند انفاق مىكنند و خودگرا نيستند . اگر علم دارند انفاق مىكنند ؛ اگر قدم و قلم و آبرو دارند خودگرا نبوده و ديگرگرا هستند . آنها انفاق مىكنند :\r\nوَ مِمّا رَزَقْناهُمْ يُنْفِقُونَ بعد قرآن مىگويد كه هيچ‌كس نمىداند لذت اين چيست مگر كه به آن برسد : فَلا تَعْلَمُ نَفْسٌ ما اخْفِيَ لَهُمْ مِنْ قُرَّةِ اعْيُنٍ . در دل شب و در آن تاريكى شب ، روشنايى چشم چيست ؟ نور خداست . چيزى كه بايد تذكر بدهم به همه مخصوصاً كه نزديك شبهاى قدر هم هستيم ، اين است كه دعا و راز و نياز با خدا داشته باشيد و در مقابل مقدرات الهى مواظب باشيد كه تسليم باشيد كه آن يك بحث ديگر است . اما بعضى اوقات اين طور است كه شما از اهل‌بيت چيزى مىخواهيد و آنها نمىدهند ، بعد گله مىكنيد و اين گله كردن از اهل‌بيت در حد كفر است . از خدا چيزى مىخواهيد و جدى مىخواهيد و او نمىدهد يا خيال مىكنيد كه نمىدهد بعد گله مىكنيد از خدا و اين در حد كفر است . نزد اهل دل ، اين كار كفر است . حالا ما متوجه نيستيم و خدا هم كارى با ما ندارد ؛ يعنى معمولًا همه ما اين طور هستيم و خدا هم عيب ما را ان‌شاءالله نديده بگيرد . روز قيامت ،\r\n\r\n\r\n","description":"","footnote":"\r\n( 1 ) - سجده / 16 و 17 .\r\n","page_name":" 98 ","page_number":98},
  {"content":"\r\n\r\nان‌شاءالله به ما بگويند كه همه به بهشت برويد ، و الا اگر راستى شمشير عدالت خدا جلو بيايد ، احدى نمىتواند به بهشت برود .\r\nاگر كسانى هم بخواهند با عدالت ، شفاعت كنند ، نمى شود . امام حسين ( ع ) آن مقدارى كه گذشت و ايثار و فداكارى كرد ، چندين ميليارد نفر را خدا به او مىبخشد و به اين مقدار واسطهء فيض است و علم به آنچه خدا اراده كند ، دارد . هر چه خوبان همه دارند ، او تنها دارد . لذا هيچ‌كس نمىتواند با عدالت خدا به بهشت برود . همه بايد با فضل خدا بهشتى شوند . اگر خدا بخواهد نعمتش را از ما بگيرد ، وا مصيبتا مىشود و شبانه‌روز كفر مىگوييم . لااقل بعضى اوقات كسى عصبانى مىشود و مىگويد :\r\nالحمدالله ربّ العالمين يعنى خدايا ! دسترسى به تو ندارم اگر دسترسى داشتم يك كتك حسابى به تو مىزدم ! چرا اين چيزى را كه مىخواهم به من نمىدهى ؟ ! تعيين وظيفه كردن براى خدا چقدر مشكل است . لذا براى اينكه تعيين وظيفه براى خدا نكنيم ، خدا گفته است دعا كن و من هم حتماً\r\nاستجابت مىكنم . گاهى صلاح نيست فوراً حاجت كسى را بدهد و تأخير مىاندازد . گاهى مال مىخواهى ، اولاد صالح مىدهد . گاهى آن هم صلاح نيست ، عاقبت به خيرى مىدهد . شرورى بناست در زندگى تو بيايد ، آنها را دفع مىكند . از همه اينها كه بگذريم ، در روز قيامت به اندازه‌اى به دعاكنندگان نعمت مىدهد كه آنها مىگويند : كاش يك حاجت در دنيا برآورده نشده بود ! خدا حاجت را بر مىآورد ، اما گاهى آنچه شما مىخواهيد صلاح نيست . يك مثال عوامانه بزنم تا آن قضيه را عرض كنم : بچه شما جدى سرماخورده و سينه پهلو كرده است . اين بچه خربزه را ديده و گريه و زارى مىكند . شما هم همين يك بچه را دارى و خيلى دلت مىخواهد هر چه مىخواهد به او بدهى . داخل يخچال خربزه هم هست . اگر به\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاو خربزه بدهى ، ديوانه‌اى . هر چه گريه و التماس كند به او نمىدهى و مىگويى كه خربزه براى تو ضرر دارد . بعضى اوقات آگاهى خدا از حال و روز ما اين طور است . وقتى چنين باشد ، او نمىدهد . نمىدانى كه او از هفتاد پدر مهربان هم مهربانتر است . وقتى پرده‌ها عقب رفت مىبينى خواست او چه عالى بوده است . اگر داده بود چه مىشد . اگر داده بود ، چه مذلتى پيش مىآمد .\r\nيك قضيه از امام زمان نقل مىكنم كه قضيهء شيرينى است . طلبه‌اى بود در نجف به نام شيخ حسين . اين شيخ حسين تقريباً مسن شده و فقير مانده بود . علاوه بر اينكه فقير بود و به سختى زن و بچه‌اش را اداره مىكرد ، با اين شرايط ، مرض سل هم گرفت . مرض سل خيلى اذيتش مىكرد . آقاى پير عليل و فقير ، يك روز آمد برود مدرسه كه چشمش افتاد به دختر همسايه‌اش و عاشق شد ! خانم و آقا مواظب چشم خودت باش :\r\n قُلْ لِلْمُؤْمِنينَ يَغُضُّوا مِنْ ابْصارِهِمْ وَ يَحْفَظُوا فُرُوجَهُمْ ذلِكَ ازْكي لَهُمْ وَ قُلْ لِلْمُؤْمِناتِ يَغْضُضْن مِنْ ابْصارِهِنَّ وَ يَحْفَظْنَ فُرُوجَهُنَّ وَ لا يُبْدينَ زَينَتَهُنَّ  « 1 » پيغمبر ! به مردها بگو مواظب باشيد و نگاه به ناموس كسى نيندازيد . سرهاتان را پايين بيندازيد . اين نگاههاست كه منجر به گناه مىشود . خدا نكند اين خذلان براى كسى پيش بيايد . مقدس و غيرمقدس هم ندارد . پا منبرى و غير پا منبرى هم ندارد . به امام صادق ( ع ) گفتند : عشق چيست ؟ گفت : وقتى كه عشق خدا در دل نباشد ، عشق ديگرى در دل مىآيد . معمولًا ما هم كه عشق خدا در دل نداريم پس بايد مواظب باشيم كه عشق ديگران نيايد .\r\nاين شيخ حسين عاشق شد . چه كند ؟ نه مىتواند به كسى بگويد و نه مىتواند صبر كند و دواى دردش هم فراموشى بود . شيخ حسين هم اشتباه كرده بود و بايد عشق را فراموش مىكرد و نكرد . مرتب فكر كرد و فكر كرد . هر\r\n\r\n\r\n","description":"","footnote":"\r\n( 1 ) - نور / 30 و 31 .\r\n","page_name":" 100 ","page_number":100},
  {"content":"\r\n\r\nچه فكر كند بدتر مىشود ؛ هر چه نگاه كند بدتر مىشود ؛ هر چه تلفن كند بدتر مىشود ؛ هر چه نامه بنويسيد بدتر مىشود . فقط و فقط دوايش فراموش كردن عشق است . عشق را بايد فراموش كند . البته اول مشكل است و كم‌كم اين مشكل آسان مىشود .\r\nشيخ حسين ديد كه اين طورى نمىشود و پيش خودش گفت : بهترين راه توسل به اهل‌بيت است . لذا تصميم گرفت كه چهل شب چهارشنبه برود مسجد سهله . اين اثبات هم شده است . خدا قسمت كند برويد كربلا و از آنجا به كوفه ، مسجد سهله ، مسجدى است مثل مسجد جمكران و مربوط به امام زمان است و آقا را آنجا ديده‌اند . مثل همين مسجد جمكران كه مربوط به امام زمان است . و امام زمان يك نظر خاصى روى اين مسجد دارد . در آن مسجد خدمت امام زمان رسيدند . اين آقا چهل شب چهارشنبه رفت و خبرى نشد . شب آخر يعنى شب چهلم ، هوا سرد بود و بيمارى سل اين مرد هم عود كرده بود و خون از سينه‌اش مىآمد . خيلى مشكل شده بود و حاجت عشقش هم برآورده نشده بود . لذا نتوانست در مسجد بنشيند از بس اخلاط و خون از سينه‌اش بيرون مىآمد ، رفت روى سكوى مسجد نشست و منتظر ماند . ديگر كارد به استخوانش رسيده بود و هيچ‌چيز و هيچ‌كس در دلش نبود جز توسل به امام زمان ناگهان آقا آمد و او آقا را نشناخت .\r\nدر ابتدا ، ناراحت شد و گفت كه اين مرد آمد كه مزاحم ما شود . آقا فرمودند : چه حاجتى دارى ؟ گفت : درد دارم . فرمودند : بگو . گفت : به تو نمىگويم . بعد يك قهوه ريخت و گذاشت مقابل امام زمان كه بخورد و بلند شود و پى كارش برود ، براى اينكه آن اصل كارى بيايد . آقا امام زمان قهوه را خوردند و يك مقدار به او دادند و گفتند : بگير بخور . هر چند امام را نشناخت ، اما ولايتى كه داشت تأثير كرد ؛ مثل اينكه تصرف ولايى كرد . قهوه را برداشت و خورد . حضرت فرمودند : بيمارى سل تو كه خوب شد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاما آن دختر هم در دلش انداختيم كه به تو برسد . اما فقرت ، مصلحت تو در اين فقر است و چاره‌اى نيست ، غير از اينكه بسازى و بسوزى تا از دنيا به روى !\r\nناگهان شيخ حسين نگاه كرد و ديد كه آقا نيست . يك قدرى آخ و واخ كرد و ديد كه سل خوب شد .\r\n آنان كه خاك را به نظركيميا كنند * آيابودكه گوشهء چشمى به ما كنند \r\nآفرين به شيخ حسين كه زود از خواب غفلت خودش بيدار شد . فردا آمدند دنبال آقا كه اين دختر خواب ديده است و بالاخره مىخواهيم او را به تو بدهيم . او گفت : من فقيرم و چيزى ندارم . من زن و بچه دارم ، كسى گوش نداد و بالاخره دختر را به او دادند و مشكل عشق خوب شد . اما فقرش باقى بود تا مرد .\r\nنظيرش زياد است . اگر كسى در مقابل خدا ، پيغمبر و قرآن تسليم باشد ، وضعش عالى مىشود . هر چه بخواهد ، اگر مصلحت بدانند ، به او مىدهند و آنجا كه مصلحت نيست بهترش را مىدهند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nپناهگاه نماز\r\nبحث امروز ما دربارهء نماز است كه از قرآن و روايات و از روش پيغمبر و ائمهء طاهرين استفاده مىشود و به تجربه اثبات شده كه نماز يك پناهگاه است و انسان به واسطهء نماز مىتواند مشكلات خود را رفع كند . انسان به واسطهء دو ركعت نماز مىتواند كمر همت بندد و ارادهء قوى پيدا كند . از قرآن و روايات استفاده مىكنيم كه نماز اراده را قوى مىكند ، مخصوصاً جوانها كه بايد ارادهء قوى داشته باشند بايد به نماز خيلى اهميت بدهند . نماز از نظر قرآن يك معلم اخلاق است و هر كس كه بخواهد در دنيا و آخرت سعادتمند شود ، بايد زيرنظر يك معلم اخلاق باشد . قرآن مىگويد مهمترين معلم اخلاق براى انسان ، نماز است . روايات و روش پيغمبر و ائمهء طاهرين و تجربه هم مىگويد كه بهترين معلم اخلاق براى انسان ، نماز است . نماز مىتواند در مشكلات به انسان كمك كند كه از راه راست منحرف نشود . قرآن مىگويد :\r\n وَ اسْتَعينُوا بِالصَّبْرِ وَ الصّلوةِ  « 1 »\r\n\r\n\r\n","description":"","footnote":"\r\n( 1 ) - بقره / 45 .\r\n","page_name":" 103 ","page_number":103},
  {"content":"\r\n\r\nاين آيهء شريفه تكرار شده است . هر كجا كه شما در قرآن تكرار ديديد ، بدانيد كه دليل بر اهميت مطلب است و دوباره قرآن مىفرمايد :\r\nوَاسْتَعينوا بِالصَّبْرِ وَالصّلوةِ يعنى از نماز كمك بگيريد . در دنيا اگر حاجتى داريد ، از نماز كمك بگيريد . برآورده شدن حاجات خودتان را مىخواهيد ، از نماز كمك بگيريد . عاقبت به خيرى خودتان و\r\nاولادتان را مىخواهيد ، از نماز كمك بگيريد . اگر مىخواهيد خدا مال كافى و اولاد خوب به شما بدهد ، از نماز كمك بگيريد . اگر مىخواهيد همسر خوب و شوهر خوب به شما عنايت كند ، از نماز كمك بگيريد . روش ائمهء طاهرين و پيامبر همين بوده است . اميرالمؤمنين ( ع ) مىگويد : هر وقت كه جنگ مغلوبه مىشد و اسلام در مخاطره مىافتاد ، پيغمبر مىفرمود :\r\nوَ اسْتَعينُوا بِالصَّبرِ وَ الصّلوةِ امَّتي الصَّلوةَ الصَّلوةَ\r\nدر همان وسط جنگ و در همان خط مقدم جبهه ، پيغمبر پياده مىشدند اصحاب هم پياده مىشدند و دو ركعت نماز مىخواندند . آنها پناه به نماز مىبردند و بعد سوار مىشدند و مىجنگيدند و پيروز هم مىشدند . در روايتى داريم كه پيغمبراكرم ( ص ) آمدند به ديدن سلمان كه كمرش درد مىكرد و خيلى شديد ناله مىكرد ، و فرمودند : سلمان ! مثل اينكه درد به تو خيلى فشار آورده است ؟ همين‌طور كه نشسته يا خوابيده‌اى نماز بخوان .\r\nسلمان گفت : يا رسول‌الله ! مگر نماز براى كمر دردم خوب است ؟ حضرت فرمودند : مگر در قرآن نخوانده‌اى كه وَ اسْتَعينُوا بِالصَّبْرِ وَ الصّلوةِ ؟ ! دربارهء اميرالمؤمنين ( ع ) داريم كه در شهادت زهرا تا غم هجوم به او مىآورد ، دو ركعت نماز مىخواند . لذا قبل از غسل دادن ، دو ركعت نماز خواند . قبل از اينكه زهرايش را بگذارد در قبر هم نماز خواند . وقتى كه زهرا را در قبر قرار داد و خاك روى قبر ريخت ، غم به اميرالمؤمنين هجوم آورد و دو ركعت ديگر نماز خواند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nعمل على ( ع ) مىگويد كه جوان عزيزم ! در وقتى كه گرفتارى و غم و غصه هجوم مىآورد ، نماز بخوان . در مسجد ، دو ركعت نماز بخوان يا در خانه وضو بگير و دو ركعت نماز بخوان . روايتى داريم كه خيلى ارزنده است براى همه مخصوصاً و براى جوانها كه حديث قدسى هم هست . پروردگار فرمود :\r\nمَنْ احْدَثَ وَ لَمْ يَتوَضَّأْ فَقَدْ جَفاني ، وَ مَنْ تَوَضَّأْ وَ لَمْ يُصَلِّ رَكْعَتَيْنِ فَقَدْ جَفاني ، وَ مَنْ صَلّي رَكْعَتَينِ وَ لَمْ يَدْعُني فَقَدْ جَفاني ، وَ مَنْ احْدثَ و تَوَضَّأَ وَ صَلّي و دَعا وَ لَمْ اجِبْهُ فَقَدْ جَفَوْتُهُ ! « 1 »\r\nاگر كسى محدث شد و وضو نگرفت ، به من جفا كرده است . انسان بايد دائم‌الوضوء باشد . اگر وضو گرفت و نماز نخواند ، به من جفا كرده است . وقتى وضو گرفت مستحب است كه دو ركعت نماز بخواند و اگر نماز بخواند و از من چيزى نخواست ، باز به من جفا كرده است . و اگر محدث شد و وضو گرفت و دو ركعت نماز خواند و از من حاجتى خواست و من حاجتش را ندادم ، من به او جفا كرده‌ام .\r\nاين وعده خداست . هم از پيامبر روايات داريم و هم از ائمهء طاهرين كه بعد از نماز يك دعا مستجاب مىشود . حتى روايت داريم كه اگر كسى نماز بخواند و دعا نكند ، خطاب مىشود به ملائكه كه اين بنده مثل اينكه كارى با ما ندارد .\r\nراجع به امام صادق ( ع ) در آن وقتى كه منصور دوانيقى او را خواست و غضبناك و مهيا بود براى كشتن امام ، راوى مىگويد وقتى رسيديم در قصر منصور دوانيقى ، امام به من گفت كه صبر كن تا دو ركعت نماز بخوانم . ايشان دو ركعت نماز خواندند و رفتند نزد منصور دوانيقى . منصور دوانيقى اول عصبانى بود . اما بعد به صورت يك آدم متملق درآمد و امام صادق را با احترام\r\n\r\n\r\n","description":"","footnote":"\r\n( 1 ) - ارشادالقلوب 1 / 94 .\r\n","page_name":" 105 ","page_number":105},
  {"content":"\r\n\r\nبه خانه برگرداند .\r\nدر مورد ساير ائمه هم داريم كه در بن‌بست‌ها و گرفتاريها دو ركعت نماز مىخواندند . راوى مىگويد خدمت امام صادق ( ع ) آمدم . امام صادق ديدند كه من خيلى غمناكم . علت را پرسيدند . گفتم : يك زنى در كوچه راه مىرفت كه ناگهان زمين خورد . در اين حال گفت :\r\nلَعَنَ اللهُ ظالِميكَ يا فاطِمَةُ\r\nيعنى خدا لعنت كند كسانى را كه ظلم به تو كردند اى فاطمه ! راوى گويد : زن تا اين را گفت ، او را گرفتند و با كتك بردند . امام صادق نمىتوانست كارى بكند ؛ دستش بسته بود . راوى ادامه مىدهد كه امام صادق ( ع ) به من گفتند : بلند شو دو ركعت نماز بخوانيم . رفتيم در مسجد و دو ركعت نماز خوانديم . امام صادق از خدا خواستند كه اين زن نجات پيدا كند . طولى نكشيد كه خبر آوردند براى امام صادق كه زن را با احترام رهايش كردند .\r\nقرآن به من مىگويد : وَ اسْتَعينوُا بِالصَّبْرِ وَ الصّلوة روايات به ما ميگويد : وَ اسْتَعينُوا بِالصَّبْرِ وَ الصّلوةِ روش پيامبر و ائمهء طاهرين به ما مىگويد : وَ اسْتَعينُوا بِالصّبْرِ وَ الصّلوة اگر مىخواهى گرفتاريها بر طرف شود و زندگى شيرين و با نشاطى داشته باشى ، بايد نماز بخوانى . البته نماز خوب بخوانى ، از آن طرف هم قرآن مىگويد اگر نماز نخوانى يا نماز بد بخوانى ، اول چيزى كه هست ، گرفتارى در اين دنياست . قرآن مىگويد كه در زندگى ، پول فراوان دارى ، شهرت دارى ، مكنت‌دارى ، اما همين زندگى برايت سلول و زندان است . قرآن مىگويد :\r\n مَنْ اعْرَضَ عَنْ ذِكْري فَانَّ لَهُ مَعيشَةً ضَنلكاً  « 1 » هر كه نماز نخواند و اعراض از ياد خدا و نماز كند ، زندگيش يك زندگى\r\n\r\n\r\n","description":"","footnote":"\r\n( 1 ) - طه / 124 .\r\n","page_name":" 106 ","page_number":106},
  {"content":"\r\n\r\nسلولى و تنگ است . تجربه كرده و ديده‌ايد بعضى اوقات انسان خانه و لوازم زندگى خوب دارد ؛ اما همان خانه و زندگى ، برايش سلول و زندان است . زنى شوهر متمول و متمكنى\r\nدارد ، اما دلش مىخواهد شوهرش تا ساعت ده - يازده به خانه نيايد . چشم ندارد كه شوهر خود را ببيند . بعضى اوقات از نظر غذا ، وضع اهل خانه عالى است ، اما اين غذا را كه مىخورد ، مثل زهرمار ، تلخ است . قرآن مىگويد يكى از چيزهايى كه زندگى را براى انسان تلخ مىكند بىاعتنايى به نماز است . معلوم است كه اگر اول شام بخورى ، بعد نماز بخوانى ، اين شام شامى نيست كه با نشاط باشد . اول ناهار بخورى ، بعد نماز بخوانى اين ناهار زهرمار مىشود . بالاخره آن خانه‌اى كه در آن نماز نباشد ، يا نماز اول وقت نباشد ، اين خانه تاريك تاريك است .\r\nزهراى مرضيه از پيامبراكرم ( ص ) سؤال كردند : پدرم ! اگر كسى بىاعتنا به نماز باشد يا نماز را سبك بشمارد چطور مىشود ؟ پيامبراكرم ( ص ) فرمودند : خيلى بلا پيدا مىكند . هم در دنيا و هم دم مرگ و هم در قبر و هم در قيامت . روزى و عمر چنين آدمى بىبركت مىشود ؛ مالش بىبركت مىشود ؛ عملش بىبركت و خانه‌اش هم بىبركت مىشود . يعنى خانه‌اى بىروح و تاريك گردنش را مىگيرد . اصولًا مشكل او در اين است كه يك زندگى خوش از نظر ظاهر پيدا مىكند ؛ ولى در اصل ، زندگى او تاريك و بىنشاط است . قصر دارد ، اما آن قصر ، سلول ؛ لوازم زندگى او مدل بالاست ، اما به اندازه‌اى از خود بى خود شده كه خودش را هم نمىبيند ، چه اينكه بخواهد قالى ابريشمى را با مبل فلان جورش ببيند . پيامبر دربارهء چنين كسى فرمودند : عمرش بىبركت مىشود ؛ مالش بىبركت مىشود ؛ خانه‌اش بىبركت شده و دعايش مستجاب نمىشود . حتى دعاى ديگران در حقش مستجاب نشده و چهرهء ملكوتى او گرفته مىشود . اين دنيايش است . واى به آن خانه‌اى كه نماز\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنداشته باشد يا در آن خانه ، نماز سبك شده باشد :\r\n فَوَيلٌ لِلْمُصَلينَ ، الَّذينَ هُمْ عن صَلاتِهِمْ ساهُون  « 1 » اين پيام قرآن است واى به كسى كه در وقت نماز از نماز غافل است ؛ يعنى در وقت نماز كاسبى مىكند . پيامبر ( ص ) فرمودند : زهرا جان ! اين كاسبى بركت ندارد و هر چه پول جمع كند بركت نداشته و براى صاحبش مبارك نيست . اين آدم ، يك دفعه و با دست خودش و با يك كبريت نفهمى ، همهء مالش را به باد مىدهد . واى به حال كسى كه بيايد خانه به جاى اينكه نماز اول وقت بخواند ، كار ديگرى انجام داده و آخر كار نماز بخواند . قرآن مىگويد وى به اين آدم و معلوم است وقتى خدا بگويد واى بر تو ! به كجا مىرسد . جوانها مواظب باشيد كه خدا نگويد واى بر تو . بدانيد كه براى اين نماز خيلى خون\r\nجگر خورده شده است . از اميرالمؤمنين ( ع ) پرسيدند : حرف آخر پيغمبر چه بود وقتى كه از دنيا مىرفت و سر مباركش در دامن تو بود ؟ على ( ع ) فرمود : پيامبر ( ص ) مرتب مىفرمود :\r\nامَّتي الصَّلوةَ وَ ما مَلَكَتْ ايْمانُكُمْ\r\nيعنى امت من ! به دو چيز خيلى اهميت بدهيد : يكى نماز و يكى هم زيردست خودتان . يعنى اگر زن زيردست شماست ؛ مادر و پدر اگر زيردست شماست ؛ يا اينكه جوانتان اگر زيردست شماست ؛ نانخور شما كه شايد دختر يا پسر جوانتان باشد ، مواظب اينها خيلى باشيد . يك دفعه خداى نكرده يك زخم زبان به دختر جوان ، منجر به چه نكبتها مىشود ! پيغمبر حرف آخرش اين بود كه نماز و زيردست . از همسر امام صادق ( ع ) پرسيدند كه حرف آخر امام چه بود ؟ او گريه كرد و گفت : امام در آن ساعت ، همهء خويشان را خواست . ما گفتيم كه چه وصيتى مىخواهد بكند . همه كه جمع شدند ، يك جمله گفت\r\n\r\n\r\n","description":"","footnote":"\r\n( 1 ) - ماعون / 4 و 5 .\r\n","page_name":" 108 ","page_number":108},
  {"content":"\r\n\r\nو از دنيا رفت . فرمودند :\r\nلا تَنالُ شَفاعَتُنا مَنِ اسْتَخَفَّ بِالصَّلوةِ\r\nشفاعت ما اهل‌بيت نمىرسد به كسى كه نماز را سبك بشمارد . نه اينكه نماز نخواند . او كه نماز نخواند معلوم است كه كافر است .\r\nپيغمبراكرم ( ص ) به زهرا گفتند : زهرا جان ! عزرائيل دم مرگ به سختى جان چنين كسى را مىگيرد . در روايات مىخوانيم كه عزرائيل سعهء وجودى دارد . سعهء وجوديش تسلط بر لااقل اين كرهء زمين است . نظير دست شما در مقابل صورت شما كه سعه وجودى داريد بر دستتان . عزرائيل اين جور تسلط دارد . روايت داريم در موقع نماز نگاه مىكند تا ببيند كه نمازخوانها چه كسانى هستند و آنهايى كه نماز اول وقت مىتوانستند بخوانند ولى نخواندند چه كسانى هستند ، دم مرگ خيلى سخت جان آنها را مىگيرد . مىدانى سخت جان گرفتن يعنى چه ؟ در روايت داريم بعضى اوقات مثل اينكه رگ را از بدن بيرون بكشند ، اين قدر سخت است ! رگهاى بدن را زنده زنده از بدن بيرون بكشند ، اين قدر سخت جان او گرفته مىشود . بر عكس ، اين عزرائيل مىداند كسى اگر مقيد به نماز است ، بايد در وقت مرگ با لطف و مهربانى با او رفتار كند . روايت داريم اين آدم نظير كسى كه يك گل بو كند ، مىميرد .\r\nعلامهء مجلسى به شاگردش مرحوم جزايرى گفت : عزرائيل گلى به من داد و من بو كردم . يك وقت ديدم روح من جداى از بدن من در قبر است . كسى كه نماز نخواند ، كافر است :\r\nمَنْ تَرَكَ الصَّلوة مُتَعمِّداً فَقَدْ كَفَر !\r\nآن كسى كه نماز نمىخواند ، وقت مرگ به او مىگويند :\r\nمُتْ يَهُودِياً اوْ نَصْرانِيّا\r\n! يعنى تو مسلمان نمىميرى و نبايد در صف مسلمانها باشى . مىخواهى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبرو در صف يهودىها يا صف نصرانىها يا صف مجوسىها . عاقبت آدم تارك‌الصلوة چنين است . حالا كسى كه نماز مىخواند ، اما بد مىخواند و نماز را سبك مىشمارد ، پيغمبراكرم ( ص ) به دخترش فرمود كه او فشار قبر دارد و فشار قبر خيلى سخت است . مثال بعيدى مىزنم ، آب هويج گرفتن در دستگاه آب ميوه‌گيرى را ديده‌ايد كه وقتى آب هويج مىگيرد چه تفاله‌هايى باقى مى ماند . آدم بىنماز هم زير منگنهء الهى و در قبر اين طورى له مىشود . هم از نظر روحى و هم از نظر جسمى له مىشود . بعضى اوقات انسان را اين‌طور له مىكنند . اتفاقاً بدبختى اين است كه همين نماز هم دشمنش مىشود . در روايات داريم وقتى انسان بميرد ، چيزى كه به فريادش مىرسد ، نماز است .\r\nنماز به فريادش مىرسد . اما اگر نمازش بد باشد ، در قبر با صورت بدى مىآيد . وقتى به صورت بد آمد ، گرفتار همين نماز شده و نماز او را سرزنش مىكند . در روايات مىخوانيم كه اگر كسى دو ركعت نماز بخواند ، نماز با حضور قلب ، بهشت برايش واجب مىشود و تمام گناهانش آمرزيده مىشود . اما مهمتر از اينها ، نماز خوب و با حضور قلب ، روشنايى عجيبى دارد و ملائكه آن را به عرش مىبرند و درود مىفرستند بر اين نماز و صاحب نماز تا به عرش برسد . وقتى رسيد به عرش ، خدا به او درود مىفرستد و همه ملائكه به او درود مىفرستند . قرآن مىگويد :\r\n هُوَ الَّذي يُصَلّي عَلَيْكُمْ  « 1 » ملائكه همه به او درود مىفرستند . نمىدانم آيا من و شما در عمرمان دو ركعت نماز مقبول داريم يا نه ؟ يعنى دو ركعت نماز خداپسندانه و دو ركعت نمازى كه از اول تا آخر نماز هيچ چيز در آن جز خدا نباشد . امام صادق ( ع ) تأسف مىخوردند و مىگفتند : پنجاه سال ، شصت سال عمر مىكنند اما دو\r\n\r\n\r\n","description":"","footnote":"\r\n( 1 ) - احزاب / 43 .\r\n","page_name":" 110 ","page_number":110},
  {"content":"\r\n\r\nركعت نماز مقبول ندارند . مىفرمود : چه بلايى بالاتر از اينكه انسان نتواند دو ركعت نماز به جا آورد و بگويد كه من اين نماز را خواندم براى خدا .\r\nاز اول كه گفتم الله اكبر تا وقتى گفتم : السَّلامُ عَلَيكُم وَ رَحْمَة الله وَ بَرَكاتُهُ در فكرم هيچ چيز نداشتم جز خدا . نماز بهشت را واجب مىكند . دو ركعت اين نماز يك حاجت را روا مىكند . اين نماز همه گناهان را مىامرزد و به آسمان و عرش مىرود . اين نماز او را دعا مىكند و مىگويد : خدا دنيا و آخرت تو را روشن كند ، همين‌طور كه مرا پيش خدا و پيغمبر و ملائكه نورانى و سرافراز كردى . اما اگر\r\nنماز طور ديگرى باشد ، از اين نمازهايى كه خيلىها مىخوانند ؛ هنوز از ركوع بلند نشده است ، مىرود به سجده و هنوز از سجده بلند نشده است ، مىرود به سجدهء دوم و خلاصه از همين نمازهايى كه خيلىها مىخوانند و حضور قلب ندارند و همه چيز در نماز يادشان مىآيد جز اينكه در مقابل خدا هستند . روايت داريم كه اين نماز يك صورت ظلمانى دارد و ملكى آن را بالا مىبرد اما وقتى مىرسد به آسمان اول بر مىگردد . اين نماز ، نمازى نيست كه برود پيش خدا . در بعضى از روايات داريم آن ملك كه نماز را برده است ، نماز را مىزند بر سر نمازگزار . وقتى خورد بر سرش ، نماز مىگويد : خدا تو را تباه كند ؛ همين طور كه مرا ضايع كردى . خدا بيچاره‌ات كند ، همين‌طور كه مرا بيچاره كردى ! نماز يك مكالمه است بين عبد و مولا . معاشقه است بين عاشق و معشوق ؛ وقتى كه حمد و سوره مىخوانى ، خدا دارد با زبان تو با خودت حرف مىزند . خدا دارد با تو صحبت مىكند ؛ پس حواست كجاست ؟ ! شما پيش همسرت هم باشى ، وقتى او با تو حرف مىزند ، و اى خانم ! شما اگر پيش شوهرت باشى ، وقتى شوهرت دارد با شما حرف مىزند ، اگر حواست به حرف شوهر نباشد ، او مىگويد : كجايى ؟ شما هم به شوهرتان مىگوييد : من دارم با شما حرف مىزنم ، چرا حواست به من نيست ؟ ! بچه با ما حرف مىزند ، اگر ما حواسمان\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنباشد ، بچه گله مىكند و بدش مىآيد . وقتى كه مىگوييم : الله اكبر ، تا وقتى مىگوييم : السَّلامُ عَلَيْكُم وَ رَحْمَةُ الله وَ بَركاتُهُ ، تنها چيزى كه در نظر نداريم ، مكالمهء با خداست .\r\nنقل مىكنند كه يك عالم بزرگوارى حاجت مهمى داشت . اين روايت را خواند كه هر كسى دو ركعت نماز بخواند ، هر حاجتى داشته باشد مستجاب مىشود . خيلى خوشحال شد و آمد به مسجد ، گفت در را هم ببنديد . قبل از ظهر بود و هيچ‌كس در مسجد نبود . در را بستند و او ايستاد به نماز و خواست دو ركعت نماز بخواند و بعد از نماز هم بگويد كه خدايا اين گرفتارى كه دارم رفع كن . گفت : الله اكبر . بسم الله الرحمن الرحيم . يك وقت آن قوهء خيال يا شيطان كه هر دو معمولًا دست به دست هم مىدهند پيش آمد . عالم در ذهنش گفت : چرا اين مسجد گلدسته ندارد ؟ بعد گفت يك گلدسته برايش بايد درست كنيم و يا نيش چه كسى باشد و به فلان مريدمان مىگويم بيايد درست كند . آجرش را هم از كجا تهيه مىكنم .\r\nبه هر حال همين‌طور ، گلدسته را ساخت و ساخت تا گفت : السَّلامُ عَلَيْكُم وَ رَحْمَةُ الله وَ بَرَكاتُهُ دستهايش را بالا كرد كه بگويد خدايا حاجتم را بده ! عقلش و وجدانش به او نهيب زد و گفت آن روايت\r\nكه مىگفت اگر كسى بعد از نماز حاجت بخواهد ، مستجاب مىشود نگفت كه اگر كسى بعد از گلدسته ساختن حاجت بخواهد ، نمازش مورد قبول است . گلدسته مىساختى و نماز نمىخواندى ؟\r\nبعضى اوقات آدم به اندازه‌اى بىحياست كه با فكر گناه مىكند ، فكر كلاهبردارى هم مىكند ؛ اين چه نمازى است ! نماز مكالمه است و خدا دارد با ما حرف مىزند . حمد و سوره مىخوانى ؛ يعنى خدا دارد با زبان تو با تو حرف مىزند . وقتى خدا با تو حرف مىزند ، حواست كجاست ؟ ! بعد حمد و سوره چه ؟\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاز كلام نازل مىروى به كلام صاعد كه بالاتر از كلام صاعد كه بالاتر از كلام نازل است تو دارى با خدا حرف مىزنى : سبحان ربّى العظيم و بحمده . سبحان ربّى الاعلى و بحمده . اگر مثلًا با همسرت حرف بزنى و حواست اين طرف و آن طرف باشد و ندانى چه مىگويى ، اعتراض مىكند كه حواست كجاست ؟ ! تو با من حرف مىزنى و اين طرف و آن طرف را نگاه مىكنى ؟ ! او هم به اطراف خودت ؟ ! در اين صورت به تو مىگويند چقدر بىادبى ! برو گم شو و حرف نزن حالا در نماز اگر اين طرف و آن طرف برگردى و نگاه كنى ، نماز باطل است و اين كار را نمىكنى ؛ اما قلبت چه ؟ ! قلب تو گاهى اين طرف و گاهى آن طرف است .\r\nما بايد مكالمه را فراموش نكنيم ؛ مكالمهء خدا با ما و گاهى مكالمهء ما با خدا . همين نماز است كه آدمى را مىرساند به جايى كه وقتى مىگويد : السلام عليك ايهاالنبى ! پيامبراكرم ( ص ) مىگويد : و عليكم السلام .\r\nو وقتى كه مىگويد : اسلام علينا و على عبادالله الصالحين ! زهرا مىگويد : و عليكم السلام امام زمان مىگويد : و عليكم السلام . وقتى مىگويد : السلام عليكم و رحمة الله و بركاته ! در و ديوار مىگويند : و عليكم السلام . نماز آدم را به خيلى جاها مىرساند . اگر گفتند دو ركعت نماز ، بهشت را براى كسى واجب مىكند و تمام گناهان را مىآمرزد ، و اگر گفتند دو ركعت نماز يك حاجت را بر مىآورد ، و اگر گفتند دو ركعت نماز انسان را به خدا مىرساند ، تعجب نكنيد . هيچ‌چيز براى معرفت خدا بهتر از نماز نيست . اما وضع ما رسيده به آنجا كه مشهد مىرويم ، بين راه نماز نمىخوانيم . ما خيال مىكرديم زمان طاغوت اين طور است و زمان انقلاب جمهورى اسلامى مردم نمازخوان مىشوند .\r\nگاهى از بعضى دانشگاه‌ها خبر مىآورند كه ظهر و عصر ده نفر در مسجدش نماز مىخوانند ! اين دانشجو آيا مىتواند آينده روشن براى مملكت داشته باشد ؟ آينده براى خودش تاريك است و براى\r\nمملكت او هم تاريك است . برايمان\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nخبر آوردند كه بعضى سمينارها براى دين و براى جمهورى اسلامى مىگذاشتند ، اما موقع نماز كه مىشد ، دو - سه نفر بيشتر نبودند . بعضى وقتها اعتراض شد كه رئيس آن سمينار نرفته نماز اول وقت را به جماعت بخواند . آيا ننگ ، بالاتر از اين نيست كه قم مقدس ؛ يعنى جايى كه امام صادق ( ع ) مىگويد : آشيانهء ما اهل‌بيت است ، بازارش موقع نماز تعطيل نشود ؟ اين كار را نمىكنيد و مىگوييد چرا گرفتارم ؟ چرا گرفتار نباشد كسى كه وقتى مؤذن مىگويد : الله اكبر ! به مسجد نيايد . بيش از صدجا در قرآن راجع به نماز مطلب است و هيچ جا ندارد كه بگويد نماز بخوان ؛ هر صد جا مىگويد : به پادار نماز را : اقيمُوا الصَّلوة بايد مسجد پر باشد و خيابانها پر باشد . بايد مردم به فكر مسجد بزرگ باشند . آيا ننگ نيست كه موقع اذان صبح ، مسجدالحرام و مسجدالنبى پر از سنى باشد ، اما مساجد قم در اول اذان صبح بسته باشد ؟ يا اگر باز باشد ، با ده يا بيست نفر نماز برگزار گردد ؟ اگر امام صادق ( ع ) ما را نفرين كند ، جا دارد يا نه ؟\r\nخانم و آقا ! نگو كه گرفتارم ، و از خدا و نماز و اهل‌بيت گله نكن . تو نماز بخوان تا گرفتارى رفع شود . اما نماز بخوان آن طورى كه قرآن مىخواهد در ميان اجتماع سنى مسجدها پر است . براى آنها مسجدالحرام و مسجد رسول‌الله فرقى ندارد ؛ همهء مسجدهايشان پرس است و اول وقت نماز ، مسجد شيعيان خالى است . آيا كاسبى كردن در اول وقت نماز اشكال دارد يا نه ؟ اگر اعراض از نماز باشد ، اشكال دارد و حرام است ؛ اعراض از نماز حرام است . در شهر قم ، اين همه ما التماس كرديم و نشد ؛ تشكر كرديم و نشد ؛ ما بقى شهرها هم نشد . پس بايد بسوزيد و بسازيد . هر چه كرديد خودتان كرديد . واى به كسى كه اول اذان صبح خواب باشد !\r\nنمىخواستم اين جور بحث كنم ؛ مىخواستم بگويم نماز يك معلم اخلاق است و در همان جملهء اولش مانده‌ايم . يك آيه‌اى را معنا مىكنم . ببين قرآن\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nچه مىگويد و ما كجاييم . آيه در سوره نور مىفرمايد :\r\n يا ايُّهَا الَّذينَ امَنُوا لِيَسْتَأَذِنْكُمُ الَّذينَ مَلَكَتْ ايْمانُكُمْ وَ الَّذينَ لَمْ يَبْلُغُوا الْحُلُمَ مِنْكُمْ ثَلاثَ مَرّاتٍ مِنْ قَبْلِ صَلوةِ الْفَجْرِ وَحينَ تَضَعُونَ ثِيابَكُم‌ْمِنَ الظَّهيرَةِ وَ مِنْ بَعدِ صَلوةِ الْعِشاءِ ثَلاثُ عَوْراتٍ لَكُمْ  « 1 » اين آيه يك معناى ظاهرى دارد و يك معناى اشاره‌اى . معناى ظاهرش اين است كه اى زن و مرد ! بايد در سه وقت بچه‌هاى نابالغ شما يعنى بچهء سه ساله ، چهار ساله و پنج‌ساله از شما اجازه بگيرند\r\nو وارد بر شما بشوند : در اتاق خواب ، قبل از طلوع فجر . نمىگويد قبل از نماز صبح شما ؛ مىگويد قبل از طلوع فجر . يكى هم بعد از نماز ظهر و عصرتان كه موقع استراحتتان است . يكى هم بعد از نماز عشاء كه موقع خوابتان است . اين سه وقت اختصاصى است و نبايد بچه‌ها وارد اتاق شما بشوند . ممكن است كه در آن وقت بالاى زانوى شما پيدا باشد و لباس خواب پوشيده باشيد و بدن شما پيدا باشد . اين بچه‌هاى مميز نبايد سينه شما و بالاى زانوى شما و بالاى آرنج شما را ببينند و نبايد اين جور باشد . اين معناى ظاهر آيه است كه تكان دهنده است ومىگويد : خانم ! آقا ! سينه يا بالاى زانوى تو از بچه‌هاى مميز بايد پوشيده باشد ، چه برسد از برادر عزبت . دستت از بالاى زانوى تو از بچه‌هاى كوچولو پوشيده باشد ، چه رسد برادرت و چه رسد به كاسب محل و نامحرم .\r\nاينها بايد پوشيده باشد . همين خودنمايىها ممكن است موجب بلوغ زودرس شود . وقتى بلوغ زودرس پيدا شد ، خيلى مصيبت پيدا مىشود . حتى تصاوير تلويزيونى و عكسهايى كه در بعضى از مجلات و روزنامه‌ها چاپ مىشود ، مشاهده‌اش اگر تحريك كننده باشد ، حرام است . اينها ، جوانان را تحريك مىكند و ديدن آنها حرام است و گناهش هم بزرگ است . ظاهر آيه با فرض بر\r\n\r\n\r\n","description":"","footnote":"\r\n( 1 ) - نور / 58 .\r\n","page_name":" 115 ","page_number":115},
  {"content":"\r\n\r\nاين است كه مسلمان قبل از طلوع فجر بيدار است و مىگويد حالا كه بيدارى ، قبل از طلوع فجر بچه‌هاى مميز سه ساله و چهار ساله بدون اجازه وارد بر تو نشوند . اتاق خواب درش قفل باشد و بچه‌ها پيش تو نباشند ؛ يعنى چه ؟ يعنى مسلمان كه معلوم است نمازشب مىخواند و امام زمان كه مىگويد : ننگ است شيعه بگويد من مسلمانم و نماز شب نخواند ، قرآن اين را مىگويد كه مسلمان معلوم است كه قبل از طلوع فجر بيدار است اگر نباشد ، مساجد نفرين مىكنند و اين نماز نفرين مىكند وگرفتارى و بدبختى پيش مىآيد و علم آدم و كسب و كارش بركت ندارد . در موقع نماز ، بايد همه نماز ايستاده باشند ؛ هر دهى و هر شهرى در مملكت اسلامى و شيعه ايران ، بايد چنين باشد . من مىسوزم و چه سوختنى كه مىبينم در حجاز وقت طلوع فجر و يك ساعت قبل از طلوع فجر ، اذان مىگويد به نام اذان شب و اذان نافله و يك ساعت قبل از طلوع فجر ، مسجدالحرم پر است . كسانى كه مشرف شده‌اند مىدانند آنجا براى نمازشب پر است . خيال نكنيد مسجدالحرام فقط اين طور است ؛ بلكه مسجدهاى ديگر همچنين است و همگى قبل از طلوع فجر پر هستند . همه نمازشب مىخوانند سنى مىفهمد نمازشب چيست و شيعه نمىدانم چه بگويم ! پناه بر خدا ! جوان خوب و عزيزم ! اگر به فكر آينده و نسل آينده هستى ، با اين\r\nوضع نمىشود نسل آينده را اداره كرد . زندگى منهاى نماز و زندگى منهاى خدا ، تاريك است ؛ تاريك و وحشتناك است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nنقش نماز در پيشگيرى از گناه\r\nنماز پناهگاه خوبى براى انسان است و مىتواند در بن‌بست‌ها و گرفتاريها به فرياد انسان برسد . نماز يك معلم اخلاق است و هر كارى كه يك معلم اخلاق براى شاگردش مىكند ، نماز هم همان كار را مىكند . قرآن مىگويد : به واسطهء نماز در كارهايتان كمك بگيريد . كمك در سير و سلوك و در كارهاى مربوط به دنيا و گشودن مشكلها و گره‌ها و بالاخره در كار آخرت :\r\n وَ اسْتَعينُوا بِالصَّبْرِ وَ الصّلوةِ  « 1 » گفتم كه قرآن تكرار شده و تكرار دليل بر تأكيد است . بحث امروز ما اين است كه كار دومى كه معلم اخلاق مىكند ، اين است كه شاگردش را از گناه و مكروه و شبهات باز مىدارد . يك معلم اخلاق اگر مواظب شاگردش باشد و شاگرد زيرنظر او باشد ، گفتارش و كردارش زير نظر او باشد ، آن معلم اخلاق نمىگذارد شاگردش مخالفت با خدا كند و او را وا مىدارد كه اهميت به واجبات بدهد و اجتناب از گناه كند . حتى اجتناب از مكروه و مشتبهات كند .\r\n\r\n\r\n","description":"","footnote":"\r\n( 1 ) - بقره / 45 .\r\n","page_name":" 117 ","page_number":117},
  {"content":"\r\n\r\nقرآن مىگويد كه نماز همين كار را مىكند :\r\n انَّ الصَّلوةَ تَنْهي عَنِ الفَحْشاءِ وَ الْمُنْكَرِ  « 1 » نماز باز مىدارد انسان را از اينكه گناه بكند يا منكر اجتماعى و منكر دينى به جا بياورد . نماز وا مىدارد كه انسان واجبات را به جا بياورد . نماز نمىگذارد انسان گناه علنى و مخالفت با خدا كند . نماز نمىگذارد انسان منكرات را به جا بياورد . قرآن مىگويد كه اين كار نماز است . دربارهء اين آيه يك مقدار بايد صحبت كنم . نماز مراتبى دارد ، به هر اندازه‌اى كه نماز قدرت داشته باشد ، به همان اندازه كار مىكند . گاهى نماز صحيحى است كه رفع تكليف نيز مىكند و ثواب هم دارد و انسان تارك الصّلوة و ضايع الصّلوة محسوب نمىشود . اين مرتبه اول از نماز است كه اگر غير اين باشد نماز نيست . مرتبه اول\r\nنماز اين است كه يك نماز مؤدب و نماز اول وقت و نماز خوبى مىخواند ، اما اين نماز مقبول خدا نيست ؛ يعنى نمىتواند از اول نماز تا آخر نماز به ياد خدا و در محضر خدا باشد .\r\nاين مرتبهء اول از نماز است و معلوم است كه اين نماز رفع تكليف نيز مىكند و ثواب نمازخوان را به او مىدهند ؛ اما كاربرد كم دارد . قدرت دارد ، اما قدرتش كم است چه مقدار كاربرد دارد ؟ كاربردش اين است كه انسان را از سقوط نگه مىدارد و نمىگذارد اين نمازخوان ساقط بشود . اين مهيا است كه بدانيم همه و همهء ما در معرض سقوط هستيم ؛ دائماً در معرض سقوط هستيم . مخصوصاً آن دشمنهاى درون كه همه داريم نفس اماره با آن دشمنى شديدش ؛ شيطان با آن قسم خوردگيش ، رفيق بد كه بدتر از شيطان است ؛ محيط بد كه بسيار آلوده است و بالاخره انسان دائماً در معرض سقوط است . بايد يك چيزى او را نگه دارد تا سقوط نكند مخصوصاً جوانها ، و نماز اين طورى نمىگذارد سقوط كند ؛ يعنى با اينكه حضور قلب ندارد و نمازش بىروح\r\n\r\n\r\n","description":"","footnote":"\r\n( 1 ) - عنكبوت / 45 .\r\n","page_name":" 118 ","page_number":118},
  {"content":"\r\n\r\nاست ؛ اما همين مقدار كه اهميت به نماز مىدهد و نماز اول وقت و به جماعت مىخواند و بالاخره در متن زندگيش نقشى دارد ، نمىگذارد او سقوط كند . لذا نيروى كنترل كننده است براى انسان از اينكه سقوط كند و اين به تجربه ثابت شده است . شما اگر پروندهء افرادى است ( جاافتاده ) كه سروكار با منبر و محراب ندارند . افراد نمازخوان كه سروكار با منبر و محراب داشته‌اند سروكارى با نيروى انتظامى و شهربانى آن زمان نداشته‌اند .\r\nدر جمهورى اسلامى و حتى در ممالك غربى همچنين است . آنها كه با خدا و كليسا سروكار دارند ، پرونده دادگاهى كم دارند ؛ يعنى جنايت و سقوط در زندگيشان كم است . اين جوانهاى مسجدى كه سروكار با روحانيت دارند ، سقوط آنها كم است و نمىرسند به جايى كه ( العياذبالله ) آدم بكشند و هروئينى شوند و دزدى كنند . گناهان علنى و به قول قرآن فحشاء و منكرات معمولًا در زندگى جوانهاى مسجدى وجوانهاى پامنبرى و جوانهايى كه تماس با روحانيت دارند ، يا نيست يا كم است . لذا علاوه بر اينكه روايت و قرآن به ما مىگويد : تجربه هم شده است و به همين جهت تأكيد شده كه سروكار با منبر و محراب داشته باشيد . جوانها ! اگر سروكار با منبر و محراب نداشته باشيد گمراه مىشويد . گاهى به نام دين و گاهى به نام حزب و گاهى به نام سخنرانى و بالاخره گاهى به نام خدا و گاهى به نام شيطان تو را فريب مىدهند . با منبر و محراب و روحانيت كه از زمان غيبت صغرى تا به الآن دين را تا اينجا آورده است ، بايد سروكار داشت .\r\nعلامهء مجلسى يك روايت نقل مىكند از كتاب جامع‌الاخبار كه روايت عجيبى است . مىگويد پيغمبراكرم فرمود : زمانى مىآيد كه جوانها بيزار از منبر و محراب مىشوند و فرار مىكنند . در وقت نماز مىرود سينما و يا مشغول كسب است . در وقت نماز در گردش است . چنين حرفى براى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمسلمانهاى صدر اسلام موجب تعجب بود . آنها موقع نماز همگى مىرفتند مسجد پيغمبر مىگويد : گوسفند چگونه از گرگ فرار مىكند ؛ همانطور مردم از منبر و محراب فرار مىكنند . بعد پيغمبر زنگ خطر را به صدا در آوردند و فرمودند :\r\nفَاذا كانَ كَذلِكَ ابْتَلاهُمُ اللهُ بِثَلاثَةِ اشياءَ وقتى چنين شد كه مردم از مسجد و محراب فرار كردند ، پروردگار عالم سه بلا به ايشان نازل مىكند ، يك :\r\nيَرْفَعُ البَرَكَةَ مِنْ امْوالِهِمْ مالشان بركت ندارد . خدا از مال آنها بركت را بر مىدارد . پول دارد اما اين پول برايش مبارك نيست . پول دارد اما اين پول به دردش نمىخورد . نه به درد دنيايش و نه به درد آخرتش و بالاخره به غير از حسرت ، برايش چيزى ندارد . دوم :\r\nسَلَّطَ اللهُ عَلَيْهِمْ سُلْطاناً جائِراً يك آدم ظالمى را خدا بر سر آنها مسلط مىكند . سوم :\r\nيَخْرُجُونَ مِنَ الدِّنيا بِلاايمانٍ آنها بدون ايمان مىميرند .\r\nكسى كه سروكارش با منبر و محراب باشد و نمازش را در مسجد به جماعت بخواند ، و وقتى همه مىگويند : الله اكبر ، او هم بگويد و همگى به ركوع و سجده بروند و به فكر همديگر باشند ، امكان سقوط كمتر است . آدم نمازگزار ، ديگر مبتلا به جنايت نمىشود :\r\nانَّ الصَّلوةَ تَنْهي عَنِ الفَحْشاءِ وَ المُنْكَرِ اين مرتبهء اول نماز است و قدرتش اين است .\r\nمرتبهء دوم آن است كه نماز هم جسم دارد و هم روح . روح نماز چيست ؟\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nحضور قلب ؛ يعنى از اول كه مىايستد به نماز تا آخر كه مىگويد : السَّلامُ عَلَيْكُم وَ رَحْمَةُ الله وَ بَرَكاتُه ! خود را در محضر خدا مىداند و مىبيند كه نماز برايش يك مكالمه است . حمد و سوره ، حرف زدن خداست با زبان او . بقيهء\r\nنماز هم حرف زدن او با خداست و هيچ جا نمىرود به غير از پيش خدا به قول روايت كه مىگويد : قلبش گاهى اينجا و گاهى آنجا و صورتش گاهى اين طرف و گاهى آن طرف است ، نيست . او نماز با روح دارد و به عبارت ديگر نماز مقبول دارد .\r\nنمازى كه مىبرند به آسمان اول ، دوم ، سوم تا مىرسد به عرش و خدمت پروردگار عالم و پيغمبر وحتى خدا بر او درود مىفرستد و خود نماز هم او را دعا مىكند ، نماز مقبول است . نوع اول نماز ، نمازى است كه نمازگزار با آن رفع تكليف كرده است و ديگر تارك الصلاة نيست و ثواب نمازخوان را دارد اما كاربرد بيشترى ندارد و مقبول خدا نيست . خدا اين نماز را نمىپسندد . نوع دوم نماز علاوه بر اينكه صحيح است مقبول خدا بوده و از آن خشنود است . اين نماز ، براى نمازگزار يك مكالمه است و اگر چنين باشد ، حتماً نمىگذارد كه او گناه كند . نيروى كنترل‌كنندهء او است و اين براى جوانها خيلى مفيد است . جوان يك نيروى كنترل كننده در زندگى مىخواهد . همهء ما يك نيروى كنترل كننده مىخواهيم . اگر اين نيرو را نداشته باشيم ، شياطين انسى و جنى و شياطين درون و برون ما را به سوى خودشان مىبرند . ما يك محافظ و نيروى كنترل كننده مىخواهيم . قرآن مىگويد كه اين محافظ نماز است :\r\nانَّ الصَّلوةَ تَنْهي عَنِ الفَحْشاءِ وَ المُنْكَرِ همين نماز است كه رفع گرفتارى هم مىكند : هم در دنيا و هم دم مرگ و هم در قبر و هم در آخرت . نماز چيزى است كه انسان را در روز قيامت شفاعت مىكند . نماز مونس خوبى براى انسان در قبر است . چيزى كه هنگام مرگ\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمحافظ انسان است تا ايمانش از بين نرود ، نماز است و بالاخره نماز مىتواند انسان را از گره‌ها و گرفتاريها نجات دهد .\r\nجوانها بدانند كه نماز يك صورت ظاهرى و يك صورت باطنى دارد . صورت باطنىاش اراده و قدرت دارد و مستجاب الدعوه است و بالاخره اين نماز ، يعنى صورت غيبى و باطن نماز كه به آن مىگوييم تجسم عمل ، به صورت زيبايى در قبر و محشر و بهشت با ما بوده و در همين دنيا هم محافظ ماست . خوشا به حال آن كسانى كه اين نوع دوم نماز به جا مىآورند . اين وعده خداست و وعدهء خدا خلاف ندارد :\r\nانَّ الصَّلوةَ تَنْهي عَنِ الفَحْشاءِ وَ المُنْكَرِ اگر راستى نماز بخوانى ؛ البته نماز با روح نه نماز مرده ، نماز نمىگذارد تو گناه بكنى . اين هم نوع دوم نماز :\r\nمرتبه سوم نماز ، نمازى است كه معاشقه است بين نمازگزار و خدا ؛ بين عبد و مولا . پيغمبراكرم مىفرمايد : نور چشم من در نماز است . بعد مىفرمايد : ( جاافتاده ) مىبرم . بعد ادامه مىدهد : آدم تشنه وقتى كه آب بخورد سيراب مىشود ؛ اما من از نماز سير نمىشوم . بالاترين لذت براى عاشق چيست ؟ اينكه معشوق با او حرف بزند و توجه معشوق به عاشق بالاترين لذت براى يك انسان عاشق است . اگر در خلوت عاشق و معشوق راه يابند و بگويند كه تمام جهان را به شما ( جاافتاده ) رضايت به اين كار نمىدهد . امام صادق ( ع ) مىفرمايد : رَكْعَتانِ فى جَوْفِ اللَّيلِ احَبُّ الَى مِنَ الدُّنيا وَ ما فيها\r\nدو ركعت نماز در دل شب براى من بهتر است از دنيا و آنچه در آن است . امام صادق ( ع ) مىفرمايد : شيعيان من ! اگر همهء دنيا را به من بدهند و بگويند\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nدو ركعت نمازشب نخوان ، قبول نمىكنم . چرا كه او عاشق است و نماز برايش معاشقه است خلوت بين او و خدا چقدر عالى است . خوشا به حال كسانى كه اين طور لذتها را دارند و افسوس به حال ما كه از اين لذتها بهره‌اى نداريم . حضرت موسى ( ع ) به خدا گفت : خدايا ! مبغوض‌ترين افراد نزد تو چه كسانى هستند ؟ خطاب شد : آنها كه در روز بيكارند و سراسر شب را هم خوابند . اما يك نكته در روايت وجود دارد كه اگر انسان بر اين نكته خون گريه كند ، جا دارد . امام فرمود :\r\nجيفةٌ بِاللَّيْلِ وَ بَطّالٌ بِالنَّهارِ مبغوض‌ترين افراد نزد من كسانى هستند كه در شب مردارند و در روز تنبل و بيكار . موسى به مناجات مىرفت در راه به شخص بىحيايى رسيد . آن شخص گفت : به خدايت بگو چقدر من گناه كنم و تو من را عقاب نكنى ! حضرت موسى چيزى نگفت و رفت مناجات كرد . خواست برگردد كه خطاب شد : موسى چرا پيغام بنده‌ام را نمىدهى ؟ گفت : خدايا خجالت مىكشم سخن او را نقل كنم و خودت آن را مىدانى خطاب شد : موسى برو به او بگو بالاترين بلاها را به تو دادم ؛ اما توجه ندارى ! آيا تو از مناجات در دل شب لذت مىبرى ؟ آيا از نماز لذت مىبرى ؟ همين كه نماز برايت سنگين است ، و از مناجات لذت نمىبرى ، بالاترين بلاست و متوجه نيستى . اهل دل لذت دارند ، اما لذتهاى ما لذت حيوانى است . از همين جهت قرآن به ما خطاب مىكند .\r\n يَأْكُلُونَ كَما تَأكُلُ الانعامُ  « 1 » اينها از اينكه ارضاء شهوت كنند ، استراحت و خواب كنند ، لذت مىبرند . اين كار حيوان است . لذت روح مؤمن در اين است كه در دل شب به ياد خدا و در روز به ياد بندگان خدا باشد .\r\n\r\n\r\n","description":"","footnote":"\r\n( 1 ) - محمد ( ص ) / 12 .\r\n","page_name":" 123 ","page_number":123},
  {"content":"\r\n\r\nقرآن مىگويد : افرادى هستند كه هم و غمشان اين است كه شب بيايد و بگويند : خدا ! خدا !\r\nروز بيايد و خدمت كنند به خلق خدا .\r\nقَلْبُ الْمُؤمِن عَرشُ الرَّحْمنِ دل مؤمن عرش خداست . عرش ، يعنى جهان هستى .\r\n الرَّحمنُ عَلي العَرْشِ اسْتَوي  « 1 » يعنى پروردگار عالم ، محيط بر ما سوى الله است . اين را مىگويند عرش .\r\nقَلْبُ الْمُؤمِن عَرشُ الرَّحْمنِ يعنى دل تو با اين كوچكى يك عالم است . قرآن مىگويد كه انسان ، امانتدار است و امانت هم ، همين دل انسان است :\r\n انّا عَرَضْنا الْامانَةَ عَلَي السَّمواتِ وَ الارْضِ وَ الْجِبالِ فَابَيْنَ انْ يَحْمِلْنَها وَ اشْفَقْنَ مِنْها وَ حَمَلَها الانْسانُ انَّه‌ُكانَ ظَلُوماً جَهُولًا  « 2 » يعنى ما امانتمان را بر عالم وجود عرضه داشتيم . زمين و آسمان و آنچه در آنهاست ، نتوانستند اين امانت را بپذيرند ؛ اما انسان لياقتش را داشت و پذيرفت . استعداد داشت كه امانت ما را بپذيرد . اين امانت چيست ؟ قلب مؤمن است . مىگويد :\r\nانَّهُ كانَ ظَلُوماً جَهُولًا\r\nولى اين انسان خيلى ظالم و جاهل است . خودش را نشناخت و خيال كرد كه براى خوردن و آشاميدن خلق شده است . ندانست كه قيمتش خود خداست . قيمت يك انسان چيست ؟ اميرالمؤمنين در نهج‌البلاغه مىفرمايد :\r\nالْمُؤمِنُ اعْظَمُ حُرْمَةً مِنَ الكَعْبَةِ\r\nقيمت و حرمت مؤمن از كعبه بيشتر است . اين چه قيمتى است كه\r\n\r\n\r\n","description":"","footnote":"\r\n( 1 ) - طه / 5 .\r\n( 2 ) - احزاب / 72 .\r\n","page_name":" 124 ","page_number":124},
  {"content":"\r\n\r\nاميرالمؤمنين بر مؤمن مىگذارد :\r\nالمُؤمِنُ اعْظَمُ حُرمَةً مِنَ المَلَكِ المُقَرَّبِ\r\nقيمت و حرمت مؤمن از جبرئيل ، ميكائيل ، اسرافيل و عزرائيل هم بيشتر است . كدام انسان قيمت دارد ؟ انسانى كه دل دارد و معلوم است وقتى دلت جاى خدا شد ، ديگر قيمتش از هر چيزى بالاتر مىرود . اما اين انسان ، جاهل به خودش است و خيال مىكند قيمتش پول و رياست است و خودش را مىفروشد به پول و رياست . خودش را مىفروشد به شهوت و مىشود يك آدم شهوتران ، بت‌پرست ، پول‌پرست و رياست‌پرست . اين انسان به همين اندازه كه جاهل به خودش است ، به قول قرآن ظالم به خودش هم هست . حيف نيست انسان خدا را به پول يا به رياست بفروشد !\r\nابن‌عباس مىگويد كه عده‌اى از اشراف كوفه به ملاقات اميرالمؤمنين در وقتى كه حكومت ظاهرى داشت آمدند . من رفتم كه به اميرالمؤمنين خبر بدهم و وقت ملاقات بگيرم . ديدم اميرالمؤمنين كفش خودش را وصله مىكند . عصبانى شدم و گفتم كفش وصله كردن يعنى چه ؟ ! اميرالمؤمنين ديدند خيلى عصبانى شده‌ام . كفش را انداختند مقابل من و گفتند : اين كفش چقدر ارزش دارد ؟ گفتم : هيچ ؛ هيچ . فرمودند : به خدا قسم و به حق آن كه جانم در دست اوست ، اين دنيا و آنچه در آن است به اندازهءاين كفش نزد من ارزش ندارد ، مگر اين كه به وسيلهء آن بتوانم حقى را اثبات كنم يا باطلى را از بين ببرم . وقتى ديگرگرا بشوم حكومت در نظرم ارزش پيدا مىكند ، اما در وقت خودگرايى ، اين دنيا نزد من هيچ ارزشى ندارد .\r\nعلى ( ع ) كسى است كه خود را شناخته و به خودش ظالم نيست ؛ ولى ما به خودمان خيلى ظالم و جاهل هستيم .\r\nجوانان ! يك مقدار سروكار با اين حرفها پيدا كنيد تا دنياى شما آباد و\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nلذت‌بخش شود . تا آخرت شما آباد شده و نماز پناه شما باشد و آن قدر بالا رود كه نه فقط شما را از گناه باز دارد بلكه باعث گردد كه غير خدا در دل شما راه نيابد :\r\nفَلَوْلا انَّ الشَّياطينَ يَحُومُونَ عَلي قُلُوبِ بَني آدَمَ لَنَظَرُوا الي مَلَكُوتِ السَّمواتِ وَ الارْضِ\r\nاگر دل چراگاه شياطين نبوده و جايگاه خدا باشد ، قيوميت حق را درك مىكند . بالاترين مقام براى انسان اين است كه قيوميت حق را درك كند . يعنى ببيند كه اين دنيا صددرصد وابستهء به خداست . هيچ نيست و آن كه همه چيز است ، خداست .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nشكايت پيامبر و قرآن\r\nبحث امروز ما دربارهء وظيفهء سومى است كه معلم اخلاق دارد . كار او اين است كه شاگردش را به ياد خدا اندازد و اين بهترين حالات براى انسان چه در بن‌بست‌ها و چه در غير آن است و انسان به جاى اينكه به فكر شهوت و گناه باشد ، در هر حال به فكر خدا خواهد بود . قرآن در آيات فراوانى مىفرمايد : نماز شما را به ياد خدا مىاندازد .\r\n از وَ لَذِكْرُ اللهِ اكْبَرُ  « 1 » مىفهميم كه ياد خدا بالاتر از نماز است و انسان را از گناه باز مىدارد . در آيات فراونى مىخوانيم كه اصلًا نماز تشريع شده براى اينكه انسان به ياد خدا باشد .\r\n انَّني انَااللهُ لا الهَ الّا انا فَاعْبُدْني وَ اقِمِ الصَّلوةَ لِذِكري  « 2 » يعنى من كسى هستم كه جز من مؤثرى در عالم نيست ؛ بنابراين مرا عبادت كن و تمسك به من نما و نماز بگزار براى اينكه به ياد من باشى . اگر به ياد من افتادى ، يك نيروى كنترل كننده خواهى داشت . تشريع نماز براى اين\r\n\r\n\r\n","description":"","footnote":"\r\n( 1 ) - عنكبوت / 45 .\r\n( 2 ) - طه / 14 .\r\n","page_name":" 127 ","page_number":127},
  {"content":"\r\n\r\nاست كه به ياد خدا بيفتد و هميشه توجه داشته باشد كه در محضر خداست . آيهء ديگر مىفرمايد :\r\n اقِمِ الصَّلوةَ طَرَفَيِ النَّهارِ وَ زُلَفاً مِنَ اللَّيلِ انَّ الحَسَناتِ يُذْهِبْن‌َّالسَّيِّئاتِ ذلِكَ ذِكْري لِلذّاكرينَ  « 1 » يعنى دو طرف روز نماز بخوان : اول طلوع فجر نماز بخوان و اول شب هم نماز بخوان . نمازشب هم بخوان . يك مقدارى از شب را هم نماز بخوان . بعد مىفرمايد : نماز گناهان را مىآمرزد . و مىفرمايد اين نماز آدمى را به ياد خدا مىاندازد و اين حالت خيلى بالايى است به حدى كه از پيغمبراكرم سؤال مىكند : ما با كه معاشرت كنيم ؟ مىفرمايد : با كسى كه تو را به ياد خدا بيندازد ، نه به ياد شهوت و دنيا ، و قساوت براى تو درست كند . در همين باره قرآن يك زنگ خطر مىزند براى كسانى كه رفيق و\r\nمونسى چنين دارند ؛ يعنى مونسى كه به جاى هدايت به سوى خداوند ، او را به راه شيطان ببرد . به جاى اينكه به ياد خدا بيندازد ، به ياد شهوت اندازد . قرآن درباره رفيق بد مىفرمايد : افرادى كه رفيق بد دارند و رفيقشان آنها را به ياد خدا نمىاندازد ، روز قيامت به اندازه‌اى ناراحت و پشيمان هستند كه پشت دست مىگزند :\r\nيَومَ يَعَضُّ الظّالمُ عَلي يَدَيْهِ يَقولُ يا لَيْتَنِي اتَّخَذْتُ مَعَ الرَّسُولِ سَبيلًا « 2 » مرتب پشت دست مىگزند و مىگويند : اى كاش ما با رسول گرامى رفت و آمد داشتيم و با قرآن و روايت سروكار داشتيم و با كسانى كه ما را به ياد خدا مىانداختند ، سروكار داشتيم :\r\nيا وَيْلَتي لَيْتَني لَمْ اتَّخِذْ فُلاناً خليلًا « 3 » واى بر من ! اى كاش با فلانى رفاقت نداشتم !\r\n\r\n\r\n","description":"","footnote":"\r\n( 1 ) - هود / 114 .\r\n( 2 ) - فرقان / 27 - 28 .\r\n( 3 ) - فرقان / 27 - 28 .\r\n","page_name":" 128 ","page_number":128},
  {"content":"\r\n\r\n                           لَقَدْ اضَلَّني عَنِ الذِّكْرِ بَعْدَ اذْ جائَني                            « 1 » ديدى كه مرا از ذكر خدا بازداشت و به جاى اينكه مرا به فكر قرآن و خدا و منبر و محراب بيندازد ، به فكر شيطان و شهوت انداخت . بعد مىگويد كه شيطان اصلًا يك موجود خذول گمراه كننده است :\r\nوَ كانَ الشَّيْطانُ لِلْانسانِ خَذُولًا اين شيطان در اينجا ظاهراً به معناى رفيق بد است و رفيق بد را اين آيهء شريفه شيطان گفته است . قرآن خطاب به جوانها مىگويد : بدانيد كه شيطان انسى از شيطان جنى خيلى بدتر است . اين قدر كه شيطان انسى يعنى رفيق بد شما را گمراه مىكند ، شيطان جنى گمراه نمىكند . مواظب باشيد چه مىبينيد و چه مىكنيد و چه مىشنويد . مواظب باشيد با كه رفت و آمد داريد . سپس مىگويد :\r\n                           وَ قالَ الرَّسُولُ يا رَبِّ انَّ قَوْمي اتَّخَذُوا هذَا القُرْآنَ مَهْجُوراً                            « 2 » يعنى همان وقتى كه او دارد پشت دست مىگزد كه چه كنم ؟ و مىگويد : اى واى بر من كه رفيق بد چه بر سرم آورد ! پيغمبراكرم به جاى اينكه شفاعتش كند ، نفرينش مىكند . مىگويد : خدايا ! اين كسى بود كه پشت پا به قرآن زد و آن را كنار نهاد . او سروكار با قرآن نداشت . خدايا ! بازخواست مرا از او بكن !\r\nو خلاصه نماز از نظر قرآن يك مذكر است . در سورهء قمر ، اين آيهء شريفه مرتب تكرار مىشود :\r\n وَ لَقَدْ يَسَّرْنا القُرْآنَ لِلذِّكْرِ فَهَلْ مِنْ مُدَّكِرٍ  « 3 » قرآن را فرستاديم براى اينكه مردم متذكر شوند . و بعد قرآن مرتب تكرار مىكند و مىفرمايد : آيا متذكرى هست ؟ اين هم يك كار نماز است كه معلم\r\n\r\n\r\n","description":"","footnote":"\r\n( 1 ) - فرقان / 29 - 30 .\r\n( 2 ) - فرقان / 29 - 30 .\r\n( 3 ) - قمر / 17 .\r\n","page_name":" 129 ","page_number":129},
  {"content":"\r\n\r\nاخلاق است و مثل رفيق خوب انسان را به سوى خداوند مىبرد . اما رفيق نااهل و بد ، فيلمهاى شهوت‌انگيز و موسيقىهاى محرك ، آدمى را به سوى بدبختى مىبرد و به رذالت مىكشاند . نماز مذكر است ؛ چنانچه رفيق خوب ، مذكر است . همانطور كه معلم اخلاق مذكر است ، قرآن هم مذكر است . مطلب ديگرى كه جوانها بايد به آن متذكر شوند ، اين است كه قرآن مىفرمايد : نماز انسان را از ظلمتها به نور مىكشاند معلم اخلاق كارش اين است كه بتواند انسان را از ظلمت غم و غصه ، دلهره و اضطراب خاطر ، نگرانى ، صفات رذيله ، هوى و هوس و نفس اماره به سوى نور بكشاند و نور خدا در دل او وارد شود و به جايى برسد كه تميز بين حق و باطل بدهد و خودش حقيقت را بيابد . اين كار يك معلم اخلاق است . قرآن مىفرمايد : نماز هم همين است :\r\nيا ايُّهَا الَّذين‌َامَنُوا اذْكُرُوا اللهَ ذِكْراً كَثيراً وَ سبِّحُوهُ بُكْرَةً وَ اًصيلًا « 1 » اى مسلمان ! تا مىتوانى متذكر خدا باش . بعد مىفرمايد : تا مىتوانى نماز بخوان ؛ صبح نماز بخوان ؛ شب نماز بخوان و سروكار با نماز داشته باش . امام صادق ( ع ) در ذيل اين آيه شريفه مىفرمايد : پروردگار عالم هر چيزى را محدود خواسته است ، اگر گفته نماز بخوانيد ، پنج مرتبه است . اگر گفته نوافلش را بخوانيد ، باز هم محدود است و روى هم پنجاه و يك ركعت مىشود . اگر فرموده روزه بگيريد ، مدت آن يك ماه مبارك رمضان است و اگر فرموده است كه خمس بدهيد ، ميزان آن محدود است . اگر فرموده است زكات بدهيد ، مقدارش محدود است . اگر فرموده حج كنيد ، باز هم محدود است ؛ اما يك چيز نامحدود از همه خواسته و آن ذكر خداست ؛ اينكه انسان در هر حال متذكر خدا باشد :\r\n هُوَ الَّذي يُصَلّي عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ اليَ النُّورِ  « 2 »\r\n\r\n\r\n","description":"","footnote":"\r\n( 1 ) - احزاب / 41 - 42 .\r\n( 2 ) - احزاب / 43 .\r\n","page_name":" 130 ","page_number":130},
  {"content":"\r\n\r\nاگر اين حالت تذكر بسيار براى كسى پيدا شد ، خدا بر او درود مىفرستد و به دنبال خدا ، ملائكه نيز بر او درود مىفرستند ؛ و خدا معلم اخلاق او مىشود .\r\n يُخْرِجُهُمْ مِنَ الظُّلُماتِ الَي النُّورِ  « 1 » خدا اين جوان را از ظلمتها به نور مطلق مىكشاند . او نشاط دارد نه غم و غصه و دلهره و اضطراب خاطر و نگرانى . او سلامت نفس دارد نه ظلمت صفات رذيله نور تقوى دارد نه تاريكى و ظلمت فسق .\r\nو خوشا به حال آن كسانى كه دست خدا روى سرشان باشد و معلم اخلاقشان خدا باشد . بارها جوانهايى كه به فكر هستند و دلشان مىخواهد خودسازى كنند مىپرسند چه كنيم ؟ معلم اخلاق ما كيست ؟ زير نظر چه كسى باشيم ؟ اين آيه شريفه مىگود : زير نظر خدا باش ؛ به جاى آنكه زير نظر بندهء خدا به روى ، زيرنظر خدا برو . دست خدا بر سر تو خواهد بود و معلم اخلاق تو ، خود خداست ؛ معلم اخلاق تو نماز است . همين آية الكرسى خيلى مؤثر است و حتى در روايات مىخوانيم كه اگر كسى يك آية الكرسى بخواند و از خانه بيرون بيايد ، يك فوج از ملائكه مواظب او هستند و اگر دو بار بخواند ، دو فوج از ملائكه نگهبان او هستند و اگر سه بار بخواند ، خطاب مىشود : شما برويد كنار كه دست عنايت من بر سر اين بنده‌ام است و خودم حافظ او هستم ، جوانها بايد كارى كنند كه دست عنايت خدا بر سرشان باشد . در اين آية الكرسى خدا مىگويد :\r\n اللهُ وَليُّ الَّذينَ امَنُوا يُخْرِجُهُمْ مِنَ الظُّلُماتِ الَي النُّورِ وَ الَّذينَ كَفَرُوا اوْلياؤُهُمُ الطّاغُوتُ يُخْرجُونَهُمْ مِنَ النُّورِ الَي الظُّلُماتِ اولئِكَ اصْحابُ النّارِ هُمْ فيها خالِدونُ  « 2 » يعنى خدا سرپرست انسان است و دست عنايتش بر سر بنده‌اش است . آن\r\n\r\n\r\n","description":"","footnote":"\r\n( 1 ) - بقره / 257 .\r\n( 2 ) - بقره / 257 .\r\n","page_name":" 131 ","page_number":131},
  {"content":"\r\n\r\nوقت چه مىكند ؟ او را از ظلمتها به نور مىكشاند . ظلمتها به شكل جمع‌آورى شده و نور مفرد آورده شده است . اين هم معناى خاصى دارد : يعنى تو هر ظلمتى را فرض كنى ، اگر مؤمن باشى و اگر راستى معلم اخلاقت خدا باشد ، خدا تو را از آن ظلمتها به سوى نور خودش مىكشاند . خوشا به حال آن كسانى كه با نور خدا راه مىروند . يك روايت راجع به مؤمن داريم كه مىفرمايد :\r\nاتَّقُوا فِراسَةَ الْمُؤمِنِ فَانَّهُ يَنْظُرُ بِنُورِ اللهِ از مؤمن و فراستش بترس و مؤمن را فريب مده ؛ زيرا مؤمن با نور خدا نگاه مىكند . پيغمبراكرم ( ص ) وارد مدينه شدند و فرمودند : بوى خدا مىشنوم و نور خدا مىبينم . چه كسى به مدينه\r\nآمده ؟ گفتند : اويس ، عاشق تو بود كه وقتى در مدينه نبودى آمد و رفت . اين بوى اويس است ؛ بوى خدا !\r\nبوى خدا يعنى چه ؟ ! مگر او جسم است كه بو داشته باشد ؟ مگر عطر است كه بو داشته باشد ؟ اينها را ما نمىفهميم . اينها دانستنى نيست . هر چه من بگويم و شما بشنويد ، دانستنى است . اينها حصولى است . اما آن حالت ، رابطهء با خدا را مىخواهد و آن هنگام است كه بوى خدا را مىيابد . خدا با چشم او نگاه مىكندو او هم با چشم خدا و نور خدا نگاه مىكند . با خدا مىشنود و با خدا راه مىرود . آياتى كه خواندم به ما مىگويد نماز يك معلم اخلاق است و كمك مىكند و نمىگذارد كسى گناه كند . آدمى را متذكر به خدا مىكند و از غفلت نجات مىدهد اما مهمتر از اينها ، چيزى كه از ظلمت رهايمان مى سازد و به نور مطلق مىرساند ، نماز است كه غم و غصه و نگرانى را از بين مىبرد . با نماز انسان قدر پيدا مىكند . براى خودسازى نماز به انسان قدرت مىدهد تا حضور قلب پيدا كند و خلوص داشته باشد . اين دو مزدى است كه به زودى به انسان مىدهند . نماز است كه انسان را از نفس اماره و شيطان درون و برون نجات مىدهد و ديگر شيطان در او كاربردى ندارد . اگر دست خدا بر سر كسى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nباشد ، شيطان دور مىشود و جرأت ندارد جلو بيايد .\r\nوقتى صاحب منزل خواب باشد و هوا تاريك باشد دزد مىآيد و الا اگر صاحب خانه در اتاق نشسته باشد ، مسلم است كه دزد نمىآيد . اگر دست عنايت خدا روى سر شما باشد ، شيطان كجا جرأت جلو آمدن پيدا مىكند ؟ پروردگار عالم وقتى به شيطان گفت : برو گم شود . شيطان تشر زد و گفت : اين بنده‌هايت را گمراه مىكنم .\r\nهمين شيطان گفت : اما غير از افرادى كه دست روى سرشان است . معنايش اين نيست كه من دوست آنها هستم و گمراهشان نمىكنم ؛ معنايش اين است كه دسترسى به آنها ندارم :\r\n فَبِعِزَّتكَ لَاغْوِيَنَّهُمْ اجْمَعينّ الّا عِبادَكَ مِنْهُمُ الْمُخْلَصينَ  « 1 » به عزت و جلالت ، همه‌شان را گمراه مىكنم ؛ جز افرادى كه دست عنايت رو سرشان باشد . مخلصين ، يعنى آنهايى كه تو پذيرفتى و به آن گفتى : بيا ، بيا بنده‌ام . بيا كه دستم روى سر تو است بعد خدا مىفرمايد :\r\n انَّهُ لَيْسَ لَهُ سُلْطانٌ عَلَي الَّذينَ امَنُوا وَعَلي رَبِّهِمْ يَتَوَكَّلُونَ انَّما سُلْطانُهُ عَلي الَّذينَ يَتَولَّوْنَهُ  « 2 » آن افرادى كه مؤمن واقعى هستند ، توكل بر خدا دارند و خدا وكيل آنها است . و دست عنايت خدا بر سرشان است . به جاى اينكه آنها مبارزه با شيطان كنند ، خدا مبارزه با شيطان مىكند و مىفرمايد : شيطان دسترسى به آنها ندارد . انّهُ اين يك تأكيد و لَيسَ لَهُ سُلْطانٌ ؛ تأكيد دوم است انَّما تأكيد سوم و سُلْطانُهُ عَلَى الَّذينَ يتَوَلَّونَهُ تأكيد چهارم ؛ يعنى شيطان همجنس و همبازى خودش رامىفريبد . همبازى او كيست ؟ فاسق دنياطلب . آنهايى كه سروكار با موسيقى ، گناه ، شهوت ، بىحجابى و نگاه آلوده دارند ؛ اينها همبازى شيطان هستند . قرآن مىگويد كه شيطان اينها را مىفريبد . اما آنهايى كه مونس خدا\r\n\r\n\r\n","description":"","footnote":"\r\n( 1 ) - ص / 82 و 83 .\r\n( 2 ) - نحل / 99 و 100 .\r\n","page_name":" 133 ","page_number":133},
  {"content":"\r\n\r\nهستند و ذكرشان خداست و ذكرشان نماز است و نماز اول وقت مىخوانند و خوب مىخوانند ، شيطان با آنها كارى ندارد ؛ يعنى دسترسى به آنها ندارد و نمىتواند دسترسى به آنها پيدا كند .\r\nاين بحث دامنه‌دار است و دانستيم كه نماز چيز خوبى است و معلم اخلاق است . نماز انسان را از بن‌بست‌ها نجات مىدهد ؛ لذا من از همه و مخصوصاً از جوانها تقاضا دارم كه در بن‌بست‌ها دو ركعت نماز بخوانيد . در وقتى كه فكر هجوم مىآورد و گرفتارى هجوم مىآورد ، دو ركعت نماز بخوانيد . زيرا اگر نماز نخوانيد ممكن است شيطان شما را ببرد به اين معنا كه ناگهان كفرى از زبان شما صادر شود . اين را بگويم كه يك دفعه العياذ بالله اگر ناسزا و كفرى بگوييد ، نجس مىشويد . العياذ بالله اگر كسى عصبانى بشود و يك حرف بد به خدا و به پيغمبر و به ائمهء طاهرين بگويد ، قتلش واجب مىشود و نجس است . اين مربوط به حاكم شرع هم نيست و هر كسى مىتواند او را بكشد اگر مفسده‌اى در كار نباشد . اين قضيهء حضرت امام ( رحمه الله ) را فراموش نكنيد . از يك زن لاابالى و نفهم كه نمىدانست چه مىگويد پرسيدند : الگوى تو كيست ؟ گفت اوشين ! گفتند : حضرت زهرا چه ؟ گفت دورهء او گذشته است . همين شخص شايد اصلًا هيچ چيزى در ذهنش نبود . اين را پخش كردند تا به گوش حضرت امام رسيد ، فوراً فرمودند : قتل او واجب است و بايد او را بكشند . اگر دسترسى به او پيدا كرديد ، بكشيدش . كسى هم كه صدايش را پخش كرده است ، اگر عمداً بوده او را هم بكشيد و ما بقى را هم اخراج كنيد . روى اين مسائل حساب كنيد .\r\nحساب كنيد كه يك دفعه خداى نكرده اگر شخص احمقى بگويد : دورهء مدينهء زهرا و جهازيهء زهرا گذشته است ، او نجس مىشود . يا كسى بگويد : طورى كه اميرالمؤمنين زندگى مىكرد ، به ما چه ؛\r\nما بايد بنوشيم و بخوريم و خوش باشيم . او نجس مىشود . مواظب باشيد ، مبادا يك دفعه عصبانى بشويد و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nچون دعاتان مستجاب نشده است ، به خدا بد بگوييد ، يا چون توسل به اهل‌بيت پيدا كرديد و مستجاب نشد ، بد بگوييد كه قتل شما واجب مىشود .\r\nحتى توبه شما قبول است يا نه ؟ نزد فقهاء اختلاف نظر است . حالا توبه‌اش شايد به خودش و خدا قبول باشد ، اما قتلش واجب است ، اگر چه توبه هم بكند ، بايد كشته شود . بعد از اين ديگر مالش به ورثه مىرسد ، اگر چه توبه هم بكند ديگر مالش بر نمىگردد و زنش به خانه‌اش حرام مىشود و اگر زن است ، شوهرش بر نمىگردد .\r\nبعضى اوقات ما با سادگى خودمان ، بازيچهء شيطان مىشويم . مواظب حرفهايتان باشيد ؛ مخصوصاً جوانها خيلى مواظب باشيد . اگر العياذ بالله فاسقى ، اگر گناهكارى ، اگر موسيقى دوست دارى و سروكار با غنا دارى ، اقرار كن كه اينها بدبختى مىآورد . من بارها به شما عزيزان گفته‌ام گناه نكنيد كه موجب سقوط است . اگر گناه كرديد فوراً توبه كنيد و مواظب باشيد در سرازيرى گناه واقع نشويد . تقاضا دارم از همه و مخصوصاً جوانها و روشنفكرها كه رشوه‌خوارى را توجيه نكنيد . مبادا اسمش را حق حساب بگذاريد ، كسى كه ربا بخورد ، العياذ بالله جنگ با خدا مىكند ؛ هر چند كه اسمش را شرط بگذارد . موسيقى گوش كند ، اما اسمش را موسيقى سنتى بگذارد . آقا موسيقى سنتى ديگر كدام است ؟ ما موسيقى سنتى نداريم . آقا نيم‌ساعت ساز مىزند و بعد مىگويد موسيقى بود . مرحوم صاحب وسايل اين چهل روايت را در جلد دوازده وسايل نقل مىكند ، كه همه‌اش مربوط به دايره و تنبك و رقص و حتى كف زدن و مربوط به نى و ويلون و امثال اينهاست . در زمان امام صادق ( ع ) دايره و تنبك و ويلون و نى و تار بود . در زمان امام صادق ( ع ) دايره و تنبك و رقص بود و همه‌اش در اين روايات حرام شمرده شده است . ديگر حرام جدى و\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nموسيقى سنتى را توجيه نكن . شخصى مرتب دروغ مىگفت ، به او گفتم : دروغ نگو گفت : دروغ شوخى است ! گفتم : دروغ ، شوخى و جدى ندارد ؛ دروغ نگو . در آخر كار ديد كه رهايش نمىكنم مىخواست از صبح تا عصر هم پيش من باشد . گفت : اگر دروغ بگويم ، چه ؟ گفتم : جهنم مى روى . گفت : به جهنم كه جهنم مىروم !\r\nخوب آقا به درك كه به جهنم مىروى ؛ اما توجيه نكن و به اسم موسيقى سنتى ، حلالش نكن . اين فيلمها و موسيقىها خيلى ضرر دارد . مىدانى چقدر ضرر دارد ؟ قرآن شريف همينطور كه يك معلم اخلاق در خوبيها دارد ، مىگويد يك معلم اخلاق هم در رذالت داريم و آن معلم اخلاق شيطان است\r\nكه مىگويد : من معلم اخلاقم ؛ اما در رذالت . قرآن ، بارها و بارها تذكر مىدهد كه اين معلم بدجنس است و چندين جا قسم خورده است كه من معلم اخلاق در رذالت هستم و بنده‌ها را خراب مىكنم ، آن هم چه خراب كردنى !\r\n فَبِما اغْوَيْتَني لَاقْعُدَنَّ لَهُمْ صِراطَكَ المُسْتَقيمَ ، ثُمَّ لَاتيَنَّهُمْ مِنْ بَيْن ايْديهِمْ وَ مِنْ خَلْفِهِمْ وَ عَنْ ايْمانِهِمْ وَ عَنْ ايْمانِهِمْ وَ عَن شَمائِلِهِمْ وَ لا تَجِدُ اكْثَرَهُمْ شاكرينَ  « 1 » خدايا ! به حق خودت قسم براى گمراه كردن انسانها سر راهشان مىنشينم و نمىگذارم كه در راه مستقيم بمانند . از چه راه مىآيم ؟ از جلو ، عقب ، طرف راست و طرف چپ . امام باقر ( ع ) مىفرمايند معنايش اين است كه از جلو ، آخرت را در چشم آنها كوچك جلوه مىدهم . از عقب دنيا را جلو چشم آنها بزرگ جلوه مىدهم . از طرف چپ ، از راه گناه مىآيم ، و از طرف راست ، از طرف دين مىآيم و گناه را به نام دين بر او تحميل مى : نم . از راه دين بدعت را به او تحميل مىكنم . شيطان ، معلم اخلاق در رذالت است و قرآن خيلى در اين باره حرف زده است . مرتب مىگويد كه اين معلم اخلاق رذيله دشمن انسانيت\r\n\r\n\r\n","description":"","footnote":"\r\n( 1 ) - اعراف / 16 و 17 .\r\n","page_name":" 136 ","page_number":136},
  {"content":"\r\n\r\nاست و مواظبش باش . قرآن يك معلم اخلاق ديگر معرفى مىكند . تازه مسلمانان اطراف پيامبر ( ص ) را گرفتند و اشراف ديدند كه در مخاطره عجيبى واقع شده‌اند و رياست و پول و بت و خلاصه همه چيزشان در مخاطره واقع شده است ؛ پس از هر راهى توانستند ، مبارزه كردند ؛ اما سودمند واقع نشد . مبارزهء منفى كردند ، نشد . تحريم اقتصادى كردند ، نشد . آخر كار راهى را پيش آوردند كه موفق هم شدند . آن راه ، تهاجم فرهنگى بود ؛ يعنى مجلس موسيقى ؛ طرب و رقص ؛ دايره و تنبك به پا كردند . آنها جوانها را از مسجد كشاندند به مجلس خودشان . قرآن شريف فرمود :\r\n وَ مِنَ النّاسِ مَنْ يَشْتَري لَهْوَ الحَديثَ لِيُضِلَّ عَنْ سَبيلِ اللهِ بِغَيْرِ عِلْمٍ وَ يَتَّخِذَها هُزُواً  « 1 » اين مجالس ضد خدايى براى چه بر پا مىشود ؟ براى لِيضِلَّ عَنْ سَبيلِ اللهِ بِغَيرِ عِلْمٍ ؛ ناخودآگاه جوانان را بكشانند به سوى خودشان و آنها را از خدا دور كنند و به شيطان نزديك كنند . بعد قرآن زنگ خطر مىزند و مىفرمايد : اين مجالس ، كار جوان را مىرساند به جايى كه منبر و محراب و قران را مسخره مىكند و حضرت زهرا را از مد افتاد و اوشين را الگو مىكند : وَ يتَّخِذَها هُزُواً ، بعد مىفرمايد :\r\nاولِئكَ لَهُمْ عَذابُ مُهينٌ عذاب خواركننده‌اى هم براى آنهاست . شما را به خدا قسم آيا عذابى خواركننده‌تر از اين وجود دارد كه جوانان ما از دختر و پسر نيروى فرهنگى آمريكا بشوند . در تهاجم فرهنگى ، دخترهاى ما عروسك آمريكا بشوند ! آيا عذابى بدتر از اين پيدا مىشود ؟ صهيونيست‌ها و غربىها مىخواهند كه ولايت فقيه مسخره شود ؛ مىخواهند جمهورى اسلامى مسخره شود . بعد\r\n\r\n\r\n","description":"","footnote":"\r\n( 1 ) - لقمان / 6 .\r\n","page_name":" 137 ","page_number":137},
  {"content":"\r\n\r\nقرآن به اين اكتفا نمىكند و مىفرمايد :\r\n وَ اذا تُتْلي عَلَيْهِ آياتُنا وَلّي مُسْتَكّبِراً كَان لَمْ يَسْمَعْها كَانّش في اذُنَيْهِ وَقْراً فَبَشِّرهُ بِعَذابٍ اليمٍ  « 1 » كارش به جايى مى رسد كه وقتى برايش قرآن بخوانند و منبر بروند و آيه بياورند ، فرار مىكند . ديده‌ايد بعضى اوقات انسان حرفى را گوش نمىكند ، اما بعضى اوقات با طعنه گوش نمىكند . مثلًا شخص متكبرى است كه خانمش با او حرف مى زند و او يك حالت متكبرانه‌اى به خود مىگيرد و حرفش را گوش نمىدهد . وَلّى مُسْتَكْبِراً مىگويد كه جوان يك وقت مى رسد به جايى كه ديگر با حق و حقيقت ، متكبرانه برخورد مىكند . آن وقت قرآن مىگويد : اصلًا مثل اينكه كور و كر است . كَان لَمْ يسْمَعها بعد تكرار مىكند : كَانَّ فى اذُنَيهِ وَقْراً مثل اينكه پنبه توى گوش اوست و هر چه مىگويند نمى شنود . جاذبهء پيغمبر نمىتواند كار كند چرا ؟\r\nصُمٌّ بُكْمٌ عُمْيٌ فَهُمْ لا يَعْقِلُونَ « 2 » وَ لَقَدْ ذَرَأْنا لِجَهَنَّمَ كَثيراً مِنَ الجِنِّ و الْانسِ لَهُمْ قُلوُبٌ لا يَفْقُهُونَ بِها وَ لَهُمْ اذانٌ لا يَسْمَعُون‌َبِها اولئِكَ كَالْانْعامِ بَلْ هُمْ اًضَلُّ اولئِكَ هُمُ الْغافِلُونَ « 3 » مىگويد مثل اينكه آنها خلق شدند براى جهنم و دوان دوان مىروند به سوى جهنم . اى جوان ! تو خلق شده‌اى براى بهشت . اما اين گناهان شهوت‌انگيز ؛ گناهان مربوط به غريزهء جنسى ، جوانان را كور و كر مىكند و نفهم و حيوانشان مىسازد و حتى پست‌تر از حيوان .\r\nاولئِكَ هُمُ الغافِلُونَ وقتى انسان متذكر خدا نباشد و غفلت سر تا پاى او را بگيرد ، چنين مىشود .\r\n\r\n\r\n","description":"","footnote":"\r\n( 1 ) - لقمان / 7 .\r\n( 2 ) - بقره / 171 .\r\n( 3 ) - اعراف / 179 .\r\n","page_name":" 138 ","page_number":138},
  {"content":"\r\n\r\n\r\nكمينگاه انسان\r\nبحث امروز راجع به تهذيب نفس است . گر چه قرآن كتاب انسان سازى است و به طور مستقيم يا غيرمستقيم تأكيدش اين است كه براى تهذيب نفس ، بايد درخت رذالت را از دل بركنيم و درخت فضيلت به جاى آن بكاريم . به قول استاد بزرگوار ما حضرت امام ( رضوان‌الله تعالى عليه ) آيه‌اى در قرآن نداريم كه رنگ اخلاقى نداشته باشد . فرمايش ايشان فرمايش دقيقى است و مىتوان حرف ايشان را اثبات كرد ؛ لذا اگر چه قرآن كتاب انسان‌سازى است و همه آياتش مربوط به اخلاق و تأكيد در تهذيب نفس است ؛ اما سورهء شمس يك سورهء منحصر به فرد است از نظر تأكيد ؛ يعنى مانند آن را در قرآن نداريم . در اين سوره يازده مرتبه قسم ياد شده است . قسم‌هايى كه در قرآن است ، همه و همه براى تأكيد و اهميت مطلب است . در قرآن گاهى يك قسم و گاهى دو قسم و سه قسم داريم اما يازده قسم پشت سر هم نداريم . اين سوره كه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمستقيماً مربوط به تهذيب نفس است چنين است ، يعنى يازده بار قسم در آن ياد شده و بعد مىفرمايد :  قَدْ افْلَحَ مَنْ زَكيّها و قَدْ خابَ مَنْ دَسّيها  « 1 » ؛ رستگارى و سعادت دنيا و آخرت براى كسى است كه مهذب باشد و صفت رذيله نداشته باشد و فضايل اخلاقى در او بارور شده باشد . بعد مىفرمايد : شقاوت و بدبختى دنيا و آخرت مال كسى است كه صفت رذيله‌اى بر او حكمفرما باشد . تكبر ، منيت ، غرور علمى ، غرور جوانى و غرور جمال ، پول‌پرستى ، شهوت‌پرستى و دنياپرستى بر دل او حكمفرما باشد . اينها علاوه بر اينكه بت بزرگى است كه نمىگذارد انسان سالم باشد ، دائماً غم و غصه دارد . پول‌پرستى و رياست‌طلبى او را به جهنم مىكشاند :\r\nوَ قَدْ خابَ مَنْ دَسّيها آيه‌اى داريم كه آن هم منحصر به فرد است و مانند آن را هم در قرآن نداريم آيه مربوط به دعا و راز و نياز با خداست :\r\n وَ اذا سَئَلَكَ عِبادي عَنّي فَانّي قَريبٌ اجيبُ دَعْوَةَ الدّاع اذا دَعانِ فَلْيَسْتَجيبُوا لى وَ لْيُؤمنُوا بي لَعَلَّهُمْ يَرْشُدُون  « 2 » يعنى خدا رشد و صلاح شما را مىخواهد لذا امر مىكند به دعا و راز و نياز خودش . اين امر خدا را لبيك بگوييد و بدانيد كه رشد و صلاح شما در دعا و راز و نياز با خداست . خدايى كه به پيغمبرش\r\nمىگويد : يا رسول‌الله اگر از تو بپرسند كه خدا كجاست ؟ بگو خدا خيلى نزديك است ؛ از رگ گردن به شما نزديكتر است در گرفتاريها بگوييد : خدا ! خدا ! و بدانيد كه اجابت مىكند :\r\nفَانّي قَريبٌ اجيبُ دَعُوةَ الدّاعِ در اينجا چهارده تأكيد به كار برده شده است ؛ يعنى علاوه بر اينكه شش\r\n\r\n\r\n","description":"","footnote":"\r\n( 1 ) - شمس / 9 و 10 .\r\n( 2 ) - بقره / 186 .\r\n","page_name":" 140 ","page_number":140},
  {"content":"\r\n\r\nتأكيد در خود آيهء شريفه است ، ضمير متكلم وحده هم هشت مرتبه تكرار شده است و اين خيلى عجيب است ؛ يعنى اين آيهء شريفه يك دعوتنامه از خداست :\r\nاما در اين دعوتنامه علاوه بر اينكه تأكيد شده بيا ! بيا ! تهديد هم شده است كه اگر نياى ، زيانى برايت وجود دارد و هشت مرتبه مىگويد : پسر كم ! فرزندم ! عزيزم ! جانم بيا ، حتماً بيا واى فرزندم ، جانم و عزيزم ، هفت مرتبه در اين آيه آمده است ؛ لذا مثل آن را در قرآن نداريم ؛ اين قدر تلطف را هيچ جا نداريم ، دعوتنامه‌اى به اين مؤكدى هيچ جا نداريم . و تهديد اين قدر مؤكد هم هيچ جا نداريم . پس از اين دعوت و تهديدها علتش را هم مىگويد كه رشد و صلاح تو در دنيا و آخرت ، در دعا و راز و نياز با خداست و اين دعا و راز و نياز با خدا به اندازه‌اى مهم است كه در آخر سورهء فرقان خدا مىگويد : اگر دعا در كارت نباشد ، بندهء من نيستى و من خداى تو نيستم :\r\n قُلْ ما يَعْبَؤُبِكُمْ رَبّي لَولا دُعاؤُكُمْ  « 1 » دست عنايتم را از روى سر تو بر مىدارم ، اگر دعا و راز و نياز با من در زندگى تو نباشد . لذا اگر بگوييم كه دعا از خواندن قرآن و نماز مستحبى و توسل به اهل‌بيت مهمتر است ، اشتباه نكرده‌ايم . گرچه معلوم است كه دعاى منهاى توسل فايده ندارد و بايد با توسل باشد . در روايات مىخوانيم كه : افْضَلُ الْعِبادَةِ الدُّعاءُ الدُّعاُّ مُخُّ الْعِبادَةِ مغز همه عبادات دعاست . دعا براى نزديك شدن بنده به خداست و بنده عادت مىكند كه با زبان و دل بگويد : خدا ! خدا ! خدا !\r\nاين يك نكته ، نكتهء ديگرى كه بايد به آن توجه داشته باشيم ، اين است كه از قرآن شريف زياد استفاده مىكنيم كه دعا حتماً مستجاب است :\r\n\r\n\r\n","description":"","footnote":"\r\n( 1 ) - فرقان / 77 .\r\n","page_name":" 141 ","page_number":141},
  {"content":"\r\n\r\n ادْعُوني اسْتَجِبُ لَكُمْ  « 1 » بعد از آنكه مىفرمايد : اذا سَئلَكَ عبادي عَنّي قَريبٌ اجيبُ دَعوَةَ الدّاع اذا دَعانِ مىفرمايد :\r\nفَلْيَسْتَجيبوا لي وَ لْيُومِنُوا بي بايد اجابتم كنى و ايمان داشته باشى به من كه در وعدهء خود خلاف نمىكنم .\r\nدر اينكه دعا مستجاب مىشود ، اشكالى نيست و مسلم است . اما گاهى ميان دعا و استجابت آن ، فاصله‌اى ايجاد مىشود و مانع از استجابت مىگردد . وقتى كه مانع پيدا شد ، ديگر نمىتواند دعا با استجابت منطبق شود . نظير اينكه شما مىخواهيد به اين مسجد بياييد . از خانه هم تصميم گرفتيد كه بياييد مسجد . وقتى آمديد ، مىبينيد كه در بسته است . پس زمينه براى آمدن شما به مسجد وجود دارد ؛ اما مانع هست . اين مانع را بايد رفع كنيم . به قول خواجه حافظ شيرازى كه چه خوش گفته است :\r\n شستشويى بكن آنگه به خرابات خرام * تا نگردد ز تو اين دير خراب ، آلوده \r\nاين مصرع دومش يك چيز ديگر هم دارد و آن اين كه ممكن است به واسطهء تو دعاى ديگران هم مستجاب نشود . روايت داريم كه بعضى اوقات يك انسان بدبخت كه مانعى دارد و دعايش مستجاب نمىشود ، ميان مردم مىگردد و دعاى مردم ديگر هم مستجاب نشده و رحمت خدا نازل نمىشود . مانع چيست ؟ مانع از نظر استاد بزرگوار ما مرحوم آيت‌الله العظمى علامه طباطبايى گناه است در دعاى كميل هم مىخوانيم :\r\n\r\n\r\n","description":"","footnote":"\r\n( 1 ) - غافر / 60 .\r\n","page_name":" 142 ","page_number":142},
  {"content":"\r\n\r\nاللّهُمَّ اغْفِرْ لِيَ الذُّنُوبَ التَّى تَحْبِسُ الدُّعاءَ خدايا ! آن گناهانى را كه بين دعا و استجابت مانع مىشود ، رفع كن و بياموز :\r\nهر گناهى موجب سقوط است ؛ خصوصاً حق الناس حق‌الناس در اسلام خيلى اهميت دارد . به اندازه‌اى اهميت دارد كه على ( ع ) در نهج‌البلاغه مىفرمايد : اگر از اول شب تا به صبح مرا برهنه روى خارها بكشانند ، بهتر از اين است كه خدا را ملاقات كنم و يك حق‌الناس برگردن من باشد . و در دعاى ديگرى عرض مىكند :\r\nاللّهُمَّ انّي اعُوذُ بِك مِنْ نِقاشِ الْحِسابِ خدايا ! در روز قيامت راجع به حق‌الناس خيلى سخت مىگيرى . به قول عوام ، مو را از ماست بيرون مىكشى . نقاش حساب ، معنايش اين است كه اگر تيغى در دست شما رفته باشد و نتوانيد با دستتان يا ناخنتان بگيريد ، با منقاش مىگيريد ، يعنى اين قدر دقيق است . باز در نهج‌البلاغه اميرالمؤمنين ( ع ) مىفرمايد :\r\nوَ اللهُ لَوْ اعْطيتُ الاقاليمَ السَّبْعَةَ بِما تَحْتَ افْلاكِها عَلي انْ اعْصيَ اللهَ في نَمْلَةٍ اسْلُبها جُلْبَ شَعيرَةٍ ما فَعَلْتُهُ « 1 » شما عزيزان خودم و مخصوصاً جوانهاى عزيزم را به خدا سوگند مىدهم كه به اين جملهء نهج‌البلاغه خيلى اهميت بدهيد . على ( ع ) مىگويد : به خدا قسم اگر جهان هستى را به من بدهند و بگويند كه ظلم كن و يك پوست جو را از دهان مورچه‌اى بگير ، من نمىكنم . نه براى رياست و نه براى مال دنيا و نه براى اينكه به نوايى برسد ، حاضر نيست به يك مورچه ظلم كند و پوستى را كه\r\n\r\n\r\n","description":"","footnote":"\r\n( 1 ) - نهج‌البلاغه ، خطبة 224 .\r\n","page_name":" 143 ","page_number":143},
  {"content":"\r\n\r\nدر دهان مورچه است ، بىجا بگيرد .\r\nانَّ رَبَّك لَبِالْمِرْصادِ « 1 » ؛ خدا در كمينگاه است . امام صادق ( ع ) مىفرمايد : خدا در كمينگاه است ، معنايش اين است كه در روز قيامت حساب و سؤالهايى است و اول مطلبى كه مىپرسند ، از نماز است . دوم حساب و كتابى كه مىپرسند ، حق‌الناس است . مال مردم خوردى يا نه ؟ تقلب و حقه‌بازى كردى يا نه ؟ حق زنت را دادى يا نه ؟ حق اجتماع دادى يا نه ؟ غيبت كردى يا نه ؟ تهمت زدى يا نه ؟ شايعه پراكنى كردى يا نه ؟ امام صادق ( ع ) مىفرمايد : در مرحلهء اول مأموران خدا از تو سؤال مىكنند . اما در مرحلهء دوم خدا در كمينگاه است و سؤال و جواب مال خداست و قسم هم خورده كه به عزت و جلالم از همه چيز ممكن است بگذرم ؛ اما از حق نخواهم گذشت . بعد امام صادق ( ع ) مىفرمايد كه اگر حق‌الناس به ذمه‌اش باشد ، ثوابش را مىگيرند و مىدهند به آنان .\r\nيك روايت مىگويد كه شخصى پشت ( جاافتاده ) سر امام صادق ( ع ) يك طبق خرما برايش فرستادند . او چون دشمن امام صادق بود ، آمد خدمت امام و گفت : يا بن رسول‌الله ! من كارى نكرده\r\nبودم كه اين هديه را به من داديد ؟ گفتند : چه كارى بالاتر از اينكه تمام اعمالت را دادى به من با يك غيبت !\r\nلذا اعمال شخص غيبت كننده را مىگيرند و به كسى كه غيبتش را كرده مىدهند . اين مظلوم‌هاى اجتماع ما خيلى در آن دنيا راحت هستند . حج اين\r\n\r\n\r\n","description":"","footnote":"\r\n( 1 ) - فجر / 14 .\r\n","page_name":" 144 ","page_number":144},
  {"content":"\r\n\r\nآقا را مىگيرند و مىدهند به او . اين آدم غيبت‌كننده بىحج مىشود و او ثواب حج را مىگيرد . نماز و روزه‌هاى خيلى آدم‌ها را مىگيرند و مىدهند به كسانى ديگر و مىگويند اين به جاى آن حقى كه از ديگران خورديد و آن پولى كه از مردم دزديديد و آن چك كه برگشت و به جاى غيبت و تهمت و شايعه‌اى كه پخش كرديد . گاهى ثواب اين را مىبرند و بعضى اوقات گناهان او را مىآورند . قرآن شريف مى فرمايد : كارى بكن كه گناه ديگران هم روى بدبختى تو نيايد . بدبختى مهمتر از اينها اين آيه است :\r\n وَ قَدِمْنا الي ما عَمِلُوا مِنْ عَمْلٍ فَجَعَلْناهُ هَباءً مَنْثُوراً  « 1 » بعضى افراد به صف محشر مىروند با اعمال خوبى مثل حج ، نماز ، روزه ، زيارت ، انفاق به فقرا كه از ديگران به آنها رسيده است .\r\nبه هر حال ، كسى كه مال مردم را خورده و حق‌الناس به گردنش است ، خوبيهايش را مىدهند به مظلوم و او مثل آدمهاى ورشكسته مىشود . در آن دنيا ، گناهان كسانى را كه حقى برگردنش دارند ، به او مىدهند . به اين هم اكتفا نمىكنند ؛ بلكه مسخره‌اش مىكنند . امام صادق ( ع ) مىفرمايد كه تمام اعمال او را زن و بچه‌اش خوردند و اين ، همان مسخره كردن اوست ؛ حقه‌بازى و گران‌فروشى كرد و گرانى كاذب ايجاد كرد و بالاخره مردم را آزار رسانيد و مال ديگران را خورد و تقلب و حقه‌بازى و رباخورى و رشوه‌خوارى كرد و با زن و بچه‌اش خوش بود ؛ اما خوش بودن با زن و بچه نتيجه‌اش تنهايى جواب دادن در قبر و تنها جواب دادن نزد خداست . مسخره‌اش مىكنند و مىگويند كسى كه اعمالش را زن و بچه‌اش مىخورند ؛ يعنى رشوه‌خوار ، پولها را گرفت و با زن و بچه‌اش خورد ، حالا اعمالش را دادند به كس ديگرى . رباخوار كه كارش جنگ با\r\n\r\n\r\n","description":"","footnote":"\r\n( 1 ) - فرقان / 23 .\r\n","page_name":" 145 ","page_number":145},
  {"content":"\r\n\r\nخداست ، اعمالش را مىگيرند و مىدهند به اين آقايى كه از او ربا گرفت ، او ربا خورد و مال جمع كرد ، بعد هم وارث خورد و حالا در روز قيامت اعمالش را مىگيرند و مىدهند به كسى ديگر .\r\nبدبختى ديگرى هم دارد ، كسى كه مالش را خورده است ، در روز قيامت شكايت مىكند و مىگويد خدايا ! اين بدبخت رباخوار ارث گذاشت و من خوردم . خدايا ! بدين جهت من هم جهنمى شدم ، بازخواست مرا از اين پدر بدبخت رباخوار و رشوه‌خوار بكن . دخترش مىگويد : خدايا ! پدرم حقه‌بازى و گران‌فروشى كرد و براى من جهازيه درست كرد . حالا من بايد جهنمش را بروم .\r\nخدايا ! گناهش براى من است پس بازخواست من را از اين پدر بدبختم بكن .\r\nمسأله حق‌الناس خيلى مشكل است و متأسفانه همهء ما گرفتاريم و بايد مواظب باشيم . لذا در روايات مىخوانيم آن كسى كه قطع رحم كرده و مىتوانسته به خواهرش برسد و نرسيده ، كارش مشكل است . معناى صلهء رحم اين نيست كه به روى منزل خواهر فقيرت و هزار تومان كف دستش بگذارى و برگردى . نه ؛ معنايش اين است كه دخترش را شوهر بدهى و پسرش را زن بدهى ، معنايش اين است كه اگر خانه ندارد و تو توان مالى دارى ، خانه برايش بخرى . دعاى كسى كه قطع رحم كند مستجاب نمىشود ، يعنى قطع رحم مانع بزرگى است .\r\nغيبت هم مانع بزرگى است و اصلًا حق‌الناس مانع بزرگى است . تارك الصلاة هر چه بگويد خدا ! مثل كسى است كه در يك اتاق در بسته كه منفذ هم ندارد ، داد بزند . معلوم است كه هيچ‌كس نمىشنود . و حرف تارك الصلاة را اصلًا نمىشنود ، تارك الصلاة كافر است . خدا به ضايع الصلاة گفته واى بر تو ، حالا تارك الصلاة مىتواند بگويد خدا ! خدا ! ؟ وقتى مىخواهد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبگويد خدا ! خدا ! بايد زبانش با عملش بخواند ؛ يعنى همهء وجودش بگويد خدا ! كسى كه نماز صبح او قضا مىشود ، حالا از اول شب تا صبح هم سينه بزند ، چه فايده‌اى دارد ؟ سينه زدن براى اين است كه نماز زنده شود . ما خودمان را فريب مىدهيم يعنى خودسرانه كار مىكنيم و هر چه دلمان مىخواهد انجام مىدهيم . به ما مىگويند : صله رحم كن و الا لعن خد بر تو جارى مىشود . در سه جا خدا لعن كرده است به كسى كه ترك رحم كند : پسرى كه بىاعتنا به پدرش باشد و دخترى كه بدبين به مادرش باشد و پدر و مادرى كه بىاعتنا به پسر و دخترشان باشند . كسى كه بىاعتنا به خواهر و برادرش باشد . كسى كه بتواند به اقوامش برسد ؛ اما نرسد ، خدا سه جا او را لعن كرده است . منصور دوانيقى موسى بن جعفر ( ع ) را نزد خود فرا خواند و گفت : روايتى از رسول خدا برايم نقل كن . امام فرمود : از جدم شنيدم كه اگر كسى ترك رحم كند ، عمر سى سالهء او سه سال مىشود ؛ عمرش بىبركت مىشود و مالش بىبركت مىشود . اگر كسى\r\nصلهء رحم كند ، عمر سه سالهء او سى ساله و با بركت مىشود . كار او هم با بركت مىشود . صلهء رحم واجب و لازم است .\r\nحالا اين آقا به جاى اينكه دختر برادرش را ، پسر خواهرش را ، خويش و قومش را كه فقير است كمك كند ، جهازيه درست كند و دختر را شوهر بدهد و پسر را زن بدهد ، مرتب مكه مىرود . اينها هوى و هوس است ؛ يعنى واجب را ترك كرده و مستحب را به جا آورده است . ما همه به اندازه‌اى قدرت مالى داريم . هر كه بامش بيش برفش بيشتر . آقا حاضر است يك جشن بگيرد براى پيغمبر اكرم يا براى امام حسن و يك ميليون تومان خرج كند ، اما همين آقا خمس نمىدهد . اى آقا ! اگر خمس ندهى ، مال بچه يتيم و آتش خوردى و يك ميليون تومان كه خرج كردى آتش دادى به مردم خوردند . حالا امام زمان بيايد در جلسه ؟ آن جلسه‌اى كه پر از آتش است ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n الَّذينَ يَأْكُلُونَ امْوالَ اليَتامي ظُلْماً انّما يَأْكُلُون في بُطُونِهِمْ ناراً وَ سَيَصْلَوْنَ سَعيراً  « 1 » كسانى كه مال يتيم را بخورند ، در همين دنيا آتش خورده‌اند . آيا همين مقدار بس است ؟ نه در روز قيامت ، به رو در آتش جهنم مىافتند . كدام آتش ؟ همان آتشى كه به واسطهء خوردن مال يتيم براى خودشان تهيه كرده‌اند . خدا آتش جهنم را درست مىكند ؛ اما هيزمش اعمال ماست . ما هستيم كه آتش جهنم درست مىكنيم ، ما هستيم كه مار و عقرب درست مىكنيم ، نه خدا از خودت شكايت كن نه از خدا .\r\nامام صادق ( ع ) مىفرمايند : و الله آن يتيم در قرآن ، ما هستيم ! يعنى اگر خمس ندهد و غذا از پول خمس نداده تهيه كند و خانه بخرد ، دارد آتش مىخورد و آتش براى آخرتش تهيه مىكند براى آخرتش چنين شخصى ممكن است در جلسه‌اى شركت كند و احساساتش تحريك شود و براى كار خيرى مسجد بسازد . ممكن است يك ميليون تومان براى كار خير كمك كند . آيا اين يك ميليون تومان را كه دادى ، دويست هزار تومان خمس آن را دادى يا نه ؟ آن وقت اگر خداى نكرده روى آن يك كفر هم بيايد ديگر وامصيبتا ! اگر بگويد : من پول به آخوندها نمىدهم ، نجس مىشود .\r\nكسى كه خمس خودش را نمىدهد ، چه فايده‌اى دارد كه چنين خرجى كند ؟ روايت داريم زكات مال را بدهيد . اينها كه گندم و كشمش و خرما دارند ، بايد زكات مالشان را بدهند . خمس كه مربوط به تقويت اسلام بود و در زمان پيغمبر و ائمهء طاهرين اختصاص به آنها داشت ، الآن مختص به مجتهد\r\nجامع‌الشرايط و براى تقويت حوزه‌هاست . اگر خمس ندهند ، ديگر يك فقيه هم در دنيا پيدا نمىشود . در روايات فراوانى داريم كه اگر مردم زكات خود را\r\n\r\n\r\n","description":"","footnote":"\r\n( 1 ) - نساء / 10 .\r\n","page_name":" 148 ","page_number":148},
  {"content":"\r\n\r\nبدهند يك فقير پيدا نمىشود . به قول اميرالمؤمنين اگر در جايى كوخ است ، يك كاخ هم كنارش هست ؛ و الا اگر كاخها كنار برود كوخها هم كنار مىرود و يك زندگى متوسط براى همه مهيا مىگردد . من نمىخواهم بگويم كه كاخ خود را بدهيد ؛ مىگويم خمس مال و زكات اموال خود را بدهيد . صلهء رحم كنيد كه اينها واجب است كاخ هم مال خودت .\r\nكسى كه خودش به راستى بيچاره و بدبخت است و عروس و دامادش هم مثل خودش هستند ، ده ميليون خرج عروسى پسر يا دخترش مىكند . حالا چه مانعى دارد كه اين تالار عروسى و اين گل و اين مقدمات نباشد و به جاى يك عروسى ، ده تا عروسى شود ؛ يكى براى دخترش يا پسرش و يكى براى پسردايى و يكى براى اين همسايه و يكى براى آن همسايه . اين كار چقدر شيرين است و آن كار قبلى چقدر تلخ است .\r\nجوانها ! زندگى اين طورى تلخ است و عاقبت هم ندارد . ببينيد كه زندگى زهرا ( س ) چقدر شيرين بود . خيلى شيرين بود ، اما زندگى اين طورى ، بعضى اوقات و بلكه غالب اوقات به تلخى مى رسد . شخصى نقل مىكند كه من فقير و بيچاره بودم ؛ به طورى كه مجبور شدم از كوفه به بغداد بيايم . زن و بچه‌ام را برداشتم و آمدم بغداد و رفتم در خرابه‌اى و زن و بچه‌ام را آنجا گذاشتم . ديدم مردم دارند مىگويند كه پسر يحيى بر مكى عروسى دارد . من هم راه افتادم و رفتم . ديدم جلوگيرى نمىكنند . رفتم و نشستم . خطبهء عقد را خواندند . براى هر كسى شيرينى آن زمان را كه مىآوردند ، يك قباله هم به او مىدادند . من قباله‌ام را برداشتم و ديدم يك مزرعهء آباد به من بخشيداند . گفتم اين را از من مىگيرند ، زيرا من كه عروسى دعوت نشده بودم . بعد آمدم بيرون و ديدم كه از من نگرفتند . به خرابه رفتم و زن و بچه‌ام را برداشتم آمدم به شام و وضع زندگيم خوب شد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nعاقبت روزى فرا رسيد كه دستگاه بر مكى نابود شد . روزى رفتم حمام و حمام را قرق كردم و به حمامى گفتم كه هيچ‌كس نيايد و هر چه پول مىخواهى به تو مىدهم . بعد گفتم يك كيسه‌كش عالى برايم بفرست . يك وقت ديدم جوانى كه سر تا پايش نجابت بود ، به حمام آمد . تعجب كردم كه اين كيسه‌كش كه سر تا پا آقاست ، كيست ؟ او آمد و نشست مشغول كيسه كشيدن من شد وقتى او مشغول كارش بود ، يادم افتاد كه براى يحيى بر مكى شعرى گفتم ؛ لذا بنا كردم آن اشعار را خواندن . مضمون شعر اين بود : « تو كه مرا متمول كردى ، چه عروسى خوبى داشتى » ! ناگهان كيسه‌كش حمام\r\nغش كرد . حمامى را خواستم و با داد و فرياد گفتم : من خواستم يك كيسه‌كش خوب برايم بفرستى و تو يك كيسه‌كش غشى برايم فرستادى ؟ گفت نه ، اين غش نمىكرد ؛ و به هوشش آورد . مرتب اصرار كردم كه چرا غش كردى ؟ او جواب نمىداد . عاقبت به من گفت : اين اشعار را براى كه گفته بودى ؟ گفتم براى پسر يحيى برمكى . گفت : هيچ مىدانى صاحب اشعار منم ؟ من پسر يحيى برمكى هستم و گناه پدرم ، دست و پاپيچ من شد و مرا به اينجا رسانيد كه مىبينى . اين مسأله خيلى ساده است ؛ به خاطر اينكه وقتى غضب خدا بيايد ديگر مانعى نمىشناسد .\r\nجعفر برمكى كه نخست‌وزير هارون‌الرشيد بود و تا نصف شب پيش هارون بود و مىگفت و مىخنديد ، يك شب به خانه رفت و ديد كه جلاد آمد و گفت كه هارون گفته گردنت را بزنم . جعفر گفت : هارون عاشق من است . جلاد گفت : حالا ديگر غضبناك تو است . جعفر گفت : پس مرا ببر نزد خودش . جلاد او را پيش هارون آورد . به همان جايى كه از اول شب تا به صبح مىزدند و مىرقصيدند و دايره و تنبك بود . هارون غضبناك به جلاد\r\nگفت : سر را آوردى يا نه ؟ گفت : بله قربان ! و بعد پيش جعفر رفت و گفت : شنيدى ؟ گفت : بله . جلاد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nيك پارچه آورد چشمان جعفر را بست و سرش را بريد و آورد در مقابل هارون .\r\nبعد هم هارون اقوام جعفر را به زندان انداخت و همهء اموال آنها را مصادره كرد . جعفر برمكى و خانوادهء خوشبخت او يك روزه شدند گدا ؛ آن هم چه گدايى ! بعضى مردهايشان فرار كردند و بعضى را گرفتند و زندانى كردند .\r\nاين جمله را براى جوانها مىگويم . جوانها ! از غضب خدا و حق‌الناس و ظلم بترسيد . يحيى را گرفتند و زندان كردند . روز اول ، دوم و سوم هيچ كس به او اعتنا نكرد و نزديك بود بميرد . لذا در برابر زندانبان به التماس افتاد . چه كسى ؟ كسى كه آن جشن عروسى را براى پسرش گرفته بود . همان كه وزير فرماندهء دو ثلث جهان بود . او به زندانبان التماس كرد كه فكرى برايم بكن . يك مقدار پول داشت ، آن را به زندانبان داد و گفت برو قدرى گوشت و نان برايم بياور . زندانبان رفت و نان و گوشت را آورد . گوشت نپخته بود و بايد پخته مى شد . يحيى با التماس گفت : ظرفى بده تا گوشت را توى آن بريزم و بپزم . زندانبان يك ظرف و ( جاافتاده ) آتش زيرش گذاشت . يحيى برمكى سرش را گذاشته بود روى زمين و فوت به هيزم مىكرد بالاخره گوشت را پخت و آمد آن را از روى هيزم بردارد كه يك مرتبه ظرف از دستش افتاد روى آتش و آن را خاموش كرد . گوشت و آب گوشت رفت به اميد خدا . ناگهان به\r\nيادش افتاد كه سال گذشته در دجله بود و براى تفريح و قايق‌سوارى رفته بود . يك ماهى آمد در مقابلش و او خوشش آمد و دستش را تكان داد و عقيق انگشترش در دجله افتاد و خيلى ناراحت شد ؛ چون به آن علاقه داشت . خدا نكند كسى علاقه به دنيا داشته باشد ؛ مىرسد به آنجا كه علاقه به انگشترش و به وزارتش و به قايقش دارد تا آخر . به خانه آمد و خيلى غصه خورد كه اين عقيق بود و خيلى قيمت داشت و من به آن علاقه داشتم . ناگهان ديد كه آشپز مخصوص او عقيق را گذاشته در يك\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبشقاب و آورده در مقابلش . گفت : اين كجا بود ؟ گفت : مطبخ خانهء وزارت دستور داده بود كه ناهار ماهى تازه درست كنيد . ما هم ماهى تازه خريديم و آورديم . شكم يكى از ماهىها را پاره كرديم و اين عقيق در آن بود . ديدم كه به درد من نمىخورد ، گفتم بياورم خدمت شما و آوردم .\r\nآقا ! خانم ! با اين همه اسراف و ولخرجى در عروسى و جشن و مراسم ديگر ، خيلى بايد مواظب باشيم كه خدا به ما غضب نكند و سرنوشت يحيى برمكى و خانواده و پسرش براى ما درس خوبى است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nفوايد دعا\r\nبحث امروز ما كه بحث فوق‌العاده ارزنده‌اى است ، راجع به فوايد دعاست . چيزى كه همه و همه مخصوصاً جوانها بايد به آن توجه داشته باشند ، آن است كه دعا فوايد فراوانى دارد و استجابت دعا در مقابل آن فوايد ، قطره‌اى از درياست .\r\nيكى از فوايد دعا اين است كه اگر انسان چيزى را بخواهد ، اگر صلاح او باشد خدا عنايت مىكند و اگر صلاحش نباشد ، بهتر از آن را پروردگار عالم عنايت مىكند . اين يكى از فوايد دعاست . اين فايده ، در مقابل فوايد ديگر ، نظير قطره‌اى از درياى رحمت خداست . چيزى كه ما بايد در وقت دعا و راز و نياز با خدا به آن توجه داشته باشيم ، آن فوايد است ، نه تنها استجابت دعا . اگر يادتان باشد ، اصرار مىكردم مخصوصاً به جوانها كه در وقت دعا و راز و نياز با خدا تعيين وظيفه براى خدا نكنيد . خود دعا فايده‌هايى دارد كه استجابت دعا در مقابل آن پوچ و هيچ است . از اين جهت بزرگان علماى علم اخلاق مىگويند دعا مثل قرآن ، كارخانهء انسان سازى است . به قول حضرت امام همين طور كه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nقرآن كارخانهء انسان‌سازى است ، مفاتيح محدث قمى هم كارخانهء انسان‌سازى است . به قول اهل دل ، قرآن كلام نازل و دعا كلام صاعد است . دعا مكالمهء با خداست . قرآن هم مكالمهء خداست . قرآن حرف\r\nزدن خدا به زبان بنده با بنده است و دعا ، حرف زدن بنده با زبان خودش با خداست . لذا سازندگى دعا اگر بيشتر از خواندن قرآن نباشد ، كمتر هم نيست . وقتى از امام صادق ( ع ) سؤال مىكنند كه دعا بخوانيم يا قرآن ؟ مىگويند هر دو را مىپرسند : كه اگر نتوانيم ، كداميك بهتر است ؟ مىفرمايند : دعا كه راز و نياز با خداست . حتى از امام صادق ( ع ) سؤال مىكنند . نماز مستحبى بخوانيم يا دعا ؟ مىفرمايند : هر دو . مىپرسند : اگر هر دو را نتوانيم ؟ مىفرمايد : دعا بخوانيد .\r\nروايتش را براى شما خواندم كه :\r\nالدُّعاءُ مُخُّ العِبادَةِ\r\nپايه و اساس نماز ، روزه ، خمس ، زكات ، حج و جهاد دعا و راز و نياز با خداست . همه مخصوصاً جوانها بايد توجه به اين مطلب داشته باشند كه دعا يك معلم اخلاق و كارخانه انسان‌سازى است . بهترين چيز براى تهذيب نفس و براى اينكه صفت رذيله را از دل بركند و فضيلت به جاى آن بارور كند ، دعا و راز و نياز با خداست . لذا بحث امروز ما درباره اين فوايد است و اين فوايد زياد است : اولين فايده‌اى كه دعا دارد ، اين است كه ذلت عبوديت را در انسان زنده مىكند و نيز ، عزت ربوبيت را در دل انسان بيدار مىسازد . اگر انسان بتواند اين دو صفت را در خود ايجاد كند ، همه چيز را در خودش ايجاد كرده است و اين است معناى الدُّعاءُ مُخُّ العِبادَة\r\nتمام عباداتى كه انجام مىدهيم ، براى اين است كه به مقام عبوديت برسيم . لذا بزرگان براى اينكه انسان به مقام عبوديت برسد ، منازلى در نظر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگرفته‌اند : منزل يقظه ( بيدارى ) ، منزل توبه ، منزل تخليه ، منزل تحليه ، منزل تجليه ، منزل عبوديت و لقاء كه منزل لقاء خودش مراتب و منازلى دارد . صد و بيست و چهار هزار پيغمبر با كتابهاى آسمانى مخصوصاً خاتم‌الانبياء و قرآنش براى اين آمدند كه ما به مقام عبوديت برسيم ؛ يعنى ما عبديم و او رب . بدانيم كه ما وابستهء صددرصد هستيم و او مستقل است . بفهميم كه ما فقر محض هستيم و او غناى محض . به اين مىگويند ذل عبوديت و عز ربوبيت . بدانيم كه اگر گفتند نماز بخوان ، خمس بده ، مكه برو و جهاد كن ، براى رسيدن به اين منازل است .\r\nحتى اگر گفتند درخت رذالت را از دل بركن و درخت فضيلت به جاى آن بنشان ، مقدمه است براى رسيدن به اين منازل . هر چند كه نمىخواهم وارد اين بحث شوم ، اما بايد گفت كه اگر انسان بخواهد سير و سلوك كند ، بايد اول توبه كند ، يعنى از شيطان و طاغوت برگردد به الله .\r\nتخليه ؛ يعنى كندن درخت رذالت از دل . بعد نوبت مىرسد به تحليه ، يعنى كشت فضيلت در دل و بارور كردن آن و استفاده كردن از آن . بعد هم نوبت مىرسد به منزل پنجم يعنى تجليه كه نور خدا در دل مىتابد و شخص مىتواند تميز حق و باطل بدهد :\r\n انْ تَتَّقُوا اللهَ يَجْعَلْ لَكُمْ فُرْقاناً  « 1 » او با نور خدا راه مىرود . وقتى اين پنج منزل را طى كرد ، به عبوديت مىرسد . قرآن مىگويد : « لقا » و علماى علم اخلاق مىگويند : « فنا » ، كه تازه اول كار و هنگام رسيدن به گمشده است . همهء عبادات و همهء خودسازيها و همهء سير و سلوك‌ها براى رسيدن به عبوديت است . و معناى عبوديت اين است كه انسان ذلت و ضعف و فقر خود و غناى الله تبارك و تعالى را درك كند . قرآن\r\n\r\n\r\n","description":"","footnote":"\r\n( 1 ) - انفال / 29 .\r\n","page_name":" 155 ","page_number":155},
  {"content":"\r\n\r\nمىفرمايد :\r\n يا ايُّهَا النّاسُ انْتُمُ الْفُقَراءُ الَي اللهُ وَ اللهُ هُوَ الْغَنِيُّ الْحَميدُ  « 1 » خدا را بياب و بدان غناى مطلق آنجاست و فقر محض در توست . اگر يك لحظه رحمانيت خدا از اين جهان برداشته شود ، نابود مىگردد . اگر يك لحظه رحمانيت خدا از سرما برداشته شود ، سقوط مىكنيم :\r\n انَّ الْمُنافِقينَ فِي الدَّرْكِ الْاسْفَلِ مِنَ النّارِ  « 2 » من بارها گفته‌ام كه اين دعايى را كه مربوط به پيغمبر است ، هميشه بخوانيم\r\n: اللّهُمَّ لا تَكِلْنا الي انْفُسِنا طَرْفَةَ عَيْنٍ ابَداً\r\nخدايا ! يك لحظه دست عنايتت را از سر ما برندار ، كه اگر دست عنايت تو از سر ما برداشته شود نابود مىشويم . شما مىدانيد كه دست عنايت جاذبهء خورشيد روى كرهء زمين است . اگر اين جاذبه يك لحظه وجود نداشته باشد ، كرهء زمين و آنچه در اوست ، نابود شده و در فضا پرتاب مىشود . برقى كه در اين مسجد وجود دارد ، اگر كارخانه يك لحظه لطفش را از آن بردارد ، اينجا تاريك و كور مىشودو . اينجا كه مثال مىزنم ، از باب تقريب ذهن است و به قول ما طلبه‌ها از يك جهت مقرب و از جهات فراوان مبعد است و براى اينكه درك كنيد و به ذهنتان بيايد اين مثالها را مىزنم .\r\nپروردگار عالم رحمان و رحيم است و اين صفات رحمان و رحيم در قرآن خيلى تكرار شده است . قطع نظر از آياتى كه در آن رحمان و رحيم وجود دارد ، صد و چهارده مرتبه بسم الله الرحمن الرحيم در\r\nقرآن آمده است : صد و سيزده مرتبه در اول سوره‌ها و يكى هم در خود سورهء نمل . اين صد و چهارده مرتبه مىگويد خدا رحمان و رحيم است . خدا رحمان است ، يعنى عنايت دارد .\r\n\r\n\r\n","description":"","footnote":"\r\n( 1 ) - فاطر / 15 .\r\n( 2 ) - نساء / 145 .\r\n","page_name":" 156 ","page_number":156},
  {"content":"\r\n\r\nسلامتى من و شما ، شعور من و شما ، عقل من و شما و نعمتهاى ديگر كه من و شما از آنها بهره‌منديم ، مرهون رحمانيت خداست . اگر من و شما موجوديم و سلامت داريم و اگر من و شما عمر و ادامهء عمر داريم و عقل و شعور و علم و قدرت داريم ، همه از رحمانيت خداست . عنايت رحمانيت اگر يك لحظه برداشته شود ، نظير اين است كه كارخانهء برق يك لحظه ، لطفش از اين مسجد برداشته شود .\r\nمثال ديگرى مىزنم : وجود ذهنى خودمان را در نظر بگيريد . شما مىتوانيد مثلًا اسم حسن و حسين را در ذهنتان ايجاد كنيد ، شما خالق وجود ذهنى خودتان هستيد و تا توجه به اسم حسن و اسم حسين داريد ، آنها موجود هستند و وجود دارند ؛ اما به مجردى كه صرف نظر مىكنيد از اسم حسن ، آنچه در ذهن شماست ، نابود مىشود . رحمانيت خدا اين چنين است و به آن غناى مطلق از طرف او و فقر صرف مطلق از طرف ما مىگويند .\r\nاما علاوه بر اين رحمانيت ، يك رحيميت هم خدا دارد و آن هم عنايت خاص به بعضى از بنده‌هايش است . شما ولايت اميرالمؤمنين داريد و اين عنايت خاص خداست . توحيد داريد و اين عنايت خاص خداست . محبت اهل‌بيت داريد و اين عنايت خاص خداست . امثال اينها از رحيميت خدا مىباشد ، يعنى عنايت خاص . رحمان ، عنايت عام بود . و رحيم عنايت خاص است . عنايت خاص چنين است كه اگر خدا يك لحظه آن را از شما سلب كند ، ناگهان به جاى على ( ع ) ، دشمن او مىنشيند و به جاى خدا ، ماديگرى مىآيد . اگر يك لحظه خدا سلب رحيميت كند ، محبوبيت على از ميان مىرود و مبغوضيت او در دل وارد مىشود . پس بياييم و به قول ملاصدرا نگوييم كه فقيريم ؛ بگوييم ما فقر مطلقيم . پروردگار عالم غنى است ، غنى مطلق و نگوييم غنى ؛ بگوييم غناى مطلق . فقر مطلق از ما غناى مطلق از اوست .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاگر ما براى دعا هيچ فايده‌اى سراغ نداشتيم جز اين ، بس بود كه بگوييم استجابت دعا در مقابل اين فايده مثل قطره است در برابر دريا .\r\nاما دعاهاى ما همچون دعاى اهل دل نيست . دعاى اهل دل اين است كه در آن وقتى كه مىگويد : يا الله ! رحمانيت و رحيميت خدا را در نظر مىگيرد . اى جوانها ! عنايت رحمانيت و عنايت رحيميت را هميشه در نظر داشته باشيد .\r\nمخصوصاً عنايت رحيميت را روز به روز در قلب خودتان زياد كنيد . كدام يك از شما در مدت عمرتان اين طور دعا كرده‌ايد كه در آن هنگام ، درك كنيد كه چقدر ذليل هستيد !\r\nيك لقمه نان ساده را در نظر بگيريد و ببينيد چه كارهاى زيادى روى آن انجام مىشود : اگر نان را در دهان بگذارى و دندان نداشته باشى ، هضم نمىشود اگر زبان كارش را انجام ندهد و غدد ترشح كنندهء زير زبان كار نكنند ، جويدن و بلع انجام نمى شود . اگر زبان كوچك به كمك نيايد ، آدمى خفه مىشود . اگر معده عكس‌العمل نداشته باشد ، غذا هضم نمىشود و . . .\r\nآخر كار ببينيد اگر ضايعات همان غذا از بدن دفع نشود ، چه مصيبت بزرگى پيدا مىشود . آيا نبايد براى اينها الحمدالله رب العالمين بگوييم و ذلت خود را درك كنيم ؟ ما چقدر ذليل و بيچاره‌ايم . فقر محض هستيم . راستى اگر انسان يك ساعت آشفته حال شود ، چه اوضاعى پيش مىآيد ؟ !\r\nبدترين دردها تكبر است . يكى از اساتيد اخلاق ما مىگفت كه استاد ما وقتى از دستشويى برمىگشت ، از بس گريه كرده بود پشت چشمش قرمز شده بود و مىگفت : آدم چقدر ذليل است . اين فضولات كه از شكمش بيرون مىآيد ، اگر همين بويى را كه دارد ، موقعى كه داخل بدن است داشته باشد ، چه مىشود !\r\nراستى اگر انسان حبس‌البول بشود ، حاضر است هر چه دارد بدهد تا اين\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبول بيرون بيايد .\r\nبهلول نزد هارون‌الرشيد آمد . هارون به او گفت : بهلول ! يك نصحيت به ما بكن . بهلول آدم عجيبى بود . خودش را زد به ديوانگى براى اينكه آن عنايت رحيميت خدا حفظ شود . او بارها نصيحت‌هايى به صورت شوخى به هارون كرده بود . آن موقع هم به هارون گفت : اگر در بيابان باشى و تشنه شوى يا در اين قصرت تشنه شوى و آب نباشد ، چقدر حاضرى بدهى تا از نوشيدن آب ، سير شوى ؟ هارون گفت : حاضرم نصف سلطنت خودم را بدهم .\r\nراستى هم همينطور است ؛ اگر انسان قرار باشد از بيمارى بميرد ، حاضر مىشود هر چه دارد ، بدهد و زنده بماند .\r\nبهلول گفت : اگر آب را نوشيدى و حبس البول شدى ، چقدر حاضرى بدهى و آن آب را كه آشاميدى ، دفع كنى ؟ هارون فكرى كرد و گفت : نصف ديگر سلطنت را مىدهم . بهلول گفت : سلطنتى كه به يك آب خوردن و يك بول كردن تمام شود ، تكبر و منيت دارد ؟ !\r\nمثلًا اين غرور علمى كه ما داريم ؛ علمى كه الفبايش مال خدا بوده تا حالا كه شدى يك استاد دانشگاه . حالا اين غرور به آنجا برسد كه حتى در مقابل خدا و دين قد علم كنى ؟ ! اگر كسى مجتهد شد ، بايد تكبر كند ؟ ! همهء علم ، متعلق به خداست و اگر يك لحظه دست عنايت رحمانيت از سر ما برداشته شود ، و حالت نسيان براى ما پيدا شود ، چه مىشود ؟ ديگر حتى نمىتوانيم اسم خودمان را بنويسيم چه رسد به نوشتن مطالب علمى .\r\nهمهء ما سراغ داريم كسانى را كه سكته كرده‌اند . وقتى هم كه بهتر شده‌اند ، حتى اسم خودشان را هم بلد نبودند چه رسد علمشان را . يك ضربهء مغزى تمام اين علم را نابود مىكند . زيبايى و جمال تو ، به قول آن شاعر به تبى بسته است . ثروت تو هم به شبى بسته است . اگر دزد بيايد و بخواهد تو را خفه كند ،\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nحاضرى هر چه دارى بدهى و نجات يا بى . حالا اين مال و جمال وعلم آيا تكبر و منيت دارد ؟ !\r\nجوانان درس خوانده مىدانند كه نور بعضى از ستاره‌ها پنج ميليون سال نورى طول مىكشد تا به ما برسد . اين ستاره‌ها چقدر بزرگ هستند كه شما به اندازهء يك ستارهء كوچك مىبينيد ؟ پنج ميليون سال نورى را اگر عالم جمع بشوند و بخواهند بشمرند ، تا روز قيامت طول مىكشد . پنج ميليون سال نورى ، گفتن و شنيدنش خيلى آسان است . نور بعضى از ستاره‌ها زمان بيشترى لازم دارد تا به ما برسد ؛ حتى اين مدت را به نود ميليون سال نورى هم مىرسانند . اين تازه آسمان اول است .\r\nامام صادق ( ع ) مىفرمايند كه آسمان اول نسبت به آسمان دوم يك قطره از دريا ، يك ريگ در بيابان است . آن هم آسمان دوم است . آسمان دوم نسبت به آسمان سوم همين وضع را دارد . اصلًا آسمان دوم كجاست ؟ هيچ‌كس نمىداند و نخواهد فهميد . وقتى امام زمان بيايد ، ان شاءالله شما جوانها با ايشان به آسمان پرواز مىكنيد :\r\nإنَّهُ سَيَرْكَبُ السَّحابَ وَ يَرْقَي فِي الْاسْبابِ اسْبابِ السَّمواتِ السَّبْعِ وَالْارضينَ السَّبعِ « 1 » تازه آسمان هفتم ، نسبت به لوح و قلم و عرش الهى ، قطره‌اى در مقابل درياست .\r\nبه هر حال ، گفتيم كه ربوبيت حق شامل همهء انسانهاست و دست عنايت حق بر سر همه است . اگر پروردگار عالم يك لحظه از ما سوى الله غفلت كند همه نابود مىشود . اين ربوبيت حق است و عبوديت ما .\r\n\r\n\r\n","description":"","footnote":"\r\n( 1 ) - بحارالانوار 52 / 321 به نقل از اختصاص شيخ مفيد .\r\n","page_name":" 160 ","page_number":160},
  {"content":"\r\n\r\nجوانها اگر خداى نكرده روح فرعونيت كه در همهء ما هست كشته نشود ، در هر ظرفى به صورتى بروز و ظهور مىكند . اگر فرصت پيدا كند و حرفش را بخرند ، فرعون مىشود . فرعون يك كوزه‌گر بود . كوزه‌هايش را آورد به مصر بفروشد كه ديد عجب هياهويى است يك ولگرد يك كوزه‌اش را برداشت ، يك كوزهء ديگر را برداشت . همينطور آمد و آمد تا وقتى كه رسيد به آنجا كه مىخواست كوزه‌هايش را بفروشد و ديد چيزى باقى نمانده است . فهميد كه از اين آشفتگى اوضاع مىتواند بهره‌بردارى كند و به هر حال ، سروكارش را با دستگاه سلطنت پيوند زد و به سلطنت مصر رسيد . آيا به همين اندازه كفايت كرد ؟ نه ديد مردم حرفش را مىخرند . هر چه گفت ، مردم قبول كردند تا اينكه رسيد به اينجا :\r\n قال : انا رَبُّكُمُ الْاعلي  « 1 » مردم نادان هم حرفش را قبول كردند .\r\nاين انا رَبُّكُمُ الْاعلى در همهء ما هست . يعنى اگر يك اتم در عالم وجود هست روح فرعونيت هم در او هست و يك دفعه به صورت گناه در مىآيد و در محضر خدا ، مخالفت خدا را مىكند !\r\nشخصى آمد خدمت امام صادق ( ع ) گفت : يا بن رسول‌الله ! من عادت به گناه كرده‌ام و نمىدانم چه كنم ؟ !\r\nخدا نكند كسى عادت به گناه كند ، مثلًا عادت به چشم‌چرانى دارد و مىخواهد اين كار را نكند ، اما نمىشود . بعضىها پير هستند و لب گور ايستاده‌اند ؛ اما به مال مردم خوردن عادت كرده‌اند . شايد مىخواهد نخورد ، اما\r\n\r\n\r\n","description":"","footnote":"\r\n( 1 ) - نازعات / 24 .\r\n","page_name":" 161 ","page_number":161},
  {"content":"\r\n\r\nاختيار و اراده ندارد . وقتى به مجالس دينى مىآيد ، توبه مىكند ، اما مانند توبهء گربهء عابد مىشود كه وقتى مىرسد به موش ، همه چيز را فراموش مىكند . چه كند كسى كه عادت به دروغ پيدا كرده است ؟ ! عادت كرده كه به همسر و بچه‌هايش دروغ بگويد . در كاسبى دروغ مىگويد . در جلسه دروغ مىگويد . دروغ شوخى و دروغ جدى مىگويد . همينطور اگر دروغهاى خودش را ضبط كند ، در روز صد تا دروغ صد تا بت‌پرستى و صد تا دشمنى با خدا دارد .\r\nبه هر حال آن شخص گفت : يا بن رسول‌الله ! عادت كرده‌ام به گناه . چه كنم ؟ امام گفت : وقتى مىخواهى گناه كنى ، برو جايى كه خدا تو را نبيند ! گفت : نمىشود امام صادق ( ع ) گفت : پس از ملك خدا بيرون برو و گناه كن . آن شخص گفت : اين كار هم شدنى نيست . امام فرمود : روزى خدا را نخور و گناه كن . گفت : نمىشود . امام فرمود : وقتى كه عزرائيل جانت را مىخواهد بگيرد ، نده . گفت : نمىشود . فرمود : پس اى ذليل ! در محضر خدا ، در ملك خدا ، روزى خدا مىخورى و اين قدر هم ذليل هستى كه اگر بخواهند تو را به جهنم ببرند ، نمىتوانى كارى كنى ، پس چرا گناه مىكنى ؟ !\r\nدعا يعنى انسان ذلت خودش را بفهمد و ربوبيت حق را درك نمايد . اگر انسان به اينجا برسد . وقتى به او گفته مىشود كه دعا معلم اخلاق است و معلم اخلاق خيلى مهمى است ، خوب متوجه خواهد شد . دعا انسان را از ظلمت به نور مىكشاند . او را از ظلمت غم و غصه و گرفتارى و نگرانى و صفات رذيله و خودپرستى و تكبر و غرور كه در همهءمان هست به نور مىكشاند و از ظلمت صفات رذيله و هوى و هوس كه حتى گاهى در عبادات هم دچار آن هستيم نجات مىبخشد . در نماز و روزه و حج و زيارت و جهاد و امربه‌معروف و نهىازمنكر هم هوس ممكن است جلو بيايد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nيك مثال بزنم : اگر كسى حاجتى از يك مسلمان برآورد و دل يك مسلمان را خوش كند و گره از كار او بگشايد ، ثواب يك حج و عمرهء مقبول و دو ماه اعتكاف در خانهء خدا دارد . حالا در نظر بگيريد به مسلمانى بگوييم : آقا ! اين خواهر يا برادر تو يا همسايه تو وضعش خيلى بد است ؛ تو كه مىخواهى به روى عمره ، نرو به جايش كمك به آن بيچاره كن ، چه مىگويد ؟ مىگويد : اگر هزار تا ثواب حج مقبول را ضامن بشوى ، اين كار را نمىكنم . من مىخواهم بروم مكه ! اسم اين كار را چه بايد گذاشت ؟\r\nاگر نماز و روزه را از ظلمت هوى و هوس به نور مطلق كشيديم ، خيلى عالى مىشود و دعا اين كار را مىكند . دعا ، ما را از ظلمت شيطان درون و برون ؛ يعنى نفس اماره و ابليس قسم خورده ، به سوى الله مىكشاند . دعا موجب مىشود كه دست عنايت خاص خدا روى سر ما باشد :\r\n اللهُ وَليُّ الَّذينَ آمَنُوا يُخْرِجُهُمْ مِنَ الظُّلُمات الَي النُّورِ وَ الَّذينَ كَفَرُوا اوْلياؤُهُمُ الطّاغُوتُ يُخْرِجُونَهُمْ مِنَ النُّورِ الَي الظُّلُماتِ اولئِكَ اصْحابُ النّارِ هُمْ فيها خالِدُونَ  « 1 » اگر دعا نكنى ، دست طاغوتها تو را از نور به ظلمت مىكشاند .\r\nاگر مىخواهيد بدانيد كه چرا دعا مستجاب نمىشود ، به خاطر صفات رذيله و گناه و گاهى هم به خاطر مصلحت خودمان است . دعا براى همهء ما معلم اخلاق است ؛ هم براى گنهكار و هم براى كسى كه صفت رذيله دارد ، معلم اخلاق است .\r\nمطلب ديگر ، اينكه اگر گنهكار دعا كند و با شرمندگى هم اين كار را انجام دهد ، چه مزه‌اى دارد ! كسى كه مىگويد : خدا ! خدا ! و در حال شرمندگى هم\r\n\r\n\r\n","description":"","footnote":"\r\n( 1 ) - بقره / 257 .\r\n","page_name":" 163 ","page_number":163},
  {"content":"\r\n\r\nمىگويد ، چقدر به او لذت دست مىدهد ! اگر العياذ بالله در ايام حج و سرزمين منى همسرت را گم كنى ، براى خانم و شما چقدر ناراحت كننده است ؟ حالا اگر ناگهان خانمت را پيدا كنى ، چه حالى دارى ؟ ! توبهء گناهكار و خدا ! خدا ! كردن او ، اين قدر ارزش دارد . اين را هم بگويم كه اين مثالها براى درك مطلب است براى اينكه ما بفهميم پروردگار عالم چقدر خشنود مىشود ، چنين مثال مىزنند ، و الا خشنودى خدا را ما نمىتوانيم درك كنيم . فقط بايد بدانيم كه پروردگار خيلى خوشحال مىشود وقتى كه بندهء گنهكار بگويد : خدا ! خدا !\r\nخداوند را به آن كسى كه خدا ! خدا ! ورد زبانش بود تا از دنيا رفت ، و به حق آن كسى كه كشته شد تا ما خدا ! خدا ! بگوييم و به حق حسين ( ع ) و زينب ( س ) قسم مىدهيم كه حال دعا و راز و نياز را در همهء اوقات به ما عنايت فرمايد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nخدا توبه‌كننده را دوست دارد\r\nبحث توبه از نظر قرآن بحث ارزنده‌اى است . از قرآن استفاده مىكنيم كه پروردگار عالم همينطور كه متقى را دوست دارد ، گناهكارى را كه توبه كند دوست دارد ؛ بلكه از قرآن استفاده مىكنيم كه گناهكارى را كه خدا ! خدا ! مىكند و از گناهش شرمنده است ، بيش از متقى دوست دارد :\r\n انَّ اللهَ يُحِبُّ التَّوّابينَ وَ يُحِبُّ الْمُتَطَهِّرينَ  « 1 » خداوند در اين آيه توابين را بر متطهرين ، مقدم آورده است . پروردگار عالم گنهكارى را كه خدا را بخواند به اندازه‌اى دوست دارد كه از جانب خداوند خطاب شد به پيغمبراكرم كه يا رسول‌الله ! اگر گنهكار آمد توبه كند ، سلام مرا به او برسان . در قرآن آيه‌اى به اين تلطف و مهربانى نداريم . بعد هم خطاب مىشود : يا رسول‌الله ! بعد از آنكه سلام مرا به او رساندى ، بگو بر خود واجب كرده‌ام تو را\r\nبپذيرم ، اگر توبه كنى . علاوه بر اينكه مىپذيرم ، دست عنايت و\r\n\r\n\r\n","description":"","footnote":"\r\n( 1 ) - بقره / 222 .\r\n","page_name":" 165 ","page_number":165},
  {"content":"\r\n\r\nرحيميتم هم بر سر توست و با نوازش و تلطف تو را مىپذيريم :\r\n وَ اذا جاءَكَ الَّذينَ يُؤمِنُون بِاياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلي نَفْسِهِ الرَّحْمَةَ انَّهُ مَنْ عَمِلَ مِنْكُمْ سُوءً بِجَهالَةٍ ثُمَّ تابَ مِنْ بَعْدِهِ وَ اصْلَحَ فَانَّهُ غَفُورٌ رَحيمٌ  « 1 » يا رسول‌الله ! وقتى يك مسلمان مىآيد پيش تو و خدا ! خدا ! مىكند و از گناهش شرمنده است ، او را بپذير و سلام مرا به او برسان و بگو آفرين بر تو كه آمدى ! بعد هم به او بگو واجب است بر من كه قبولت كنم . نمىشود كه تو بيايى و من تو را برانم . گناه تو هر چه بزرگ باشد ، تو را مىبخشم و نه فقط تو را مىآمرزم بلكه دست تلطف و رحيميت را كه روى سر اولياء خودم دارم ، بر سر گنهكارى كه توبه كند ، مىگذارم . بعد هم قرآن مىفرمايد : خيال نكنى كه اگر گناهت زياد و فراوان باشد تو را نمىآمرزم . همهء گناهانت را مىآمرزم :\r\n قُلْ يا عِبادِيَ الَّذينَ اسْرَفُوا عَلي انْفُسِهِم لا تَقْنَطُوا مِنْ رَحْمَةِ اللهِ انَّ اللهَ يَغْفِرُ الذُّنوبَ جَميعاً  « 2 » اى بنده‌هاى من ! ( اين ياء متكلم تشريفاتى است ) يعنى اى عزيز گنهكار كه آمدى ! هر كه هستى و هر چه هستى خوب كردى آمدى .\r\nلا تَقْنَطُوا مِنْ رَحمَةِ اللهِ مبادا از رحمت من مأيوس و نااميد شوى . هر كه هستى و هر چه هستى بيا . انَّ اللهَ يغْفِرُ الذُّنُوبَ جَميعاً\r\nاز اين آيات ، در قرآن زياد است . بيش از دويست مرتبه كلمه غفران در قرآن آمده است . يعنى بيش از دويست جا در قرآن آمده است كه تو را مىآمرزم . بيش از هزار جا كلمهء رحيم و رحمان آمده است ؛ يعنى اگر گناهكار\r\n\r\n\r\n","description":"","footnote":"\r\n( 1 ) - انعام / 45 .\r\n( 2 ) - زمر / 53 .\r\n","page_name":" 166 ","page_number":166},
  {"content":"\r\n\r\nبه درگاهم بيايد ، من رحيم و رحمان و غفورم و به گناهش نگاه نمىكنم ؛ بلكه به دل شكسته و به حالش مىنگرم .\r\nاگر در قرآن هيچ نبود جز بسم الله الرحمن الرحيم ؛ يعنى خدا رحمان و رحيم و مهربان است ، بس بود . نمىتوان درك كرد كه خدا چقدر مهربان است . در روايات داريم كه از چهل پدر مهربانتر است .\r\nروزى پيغمبراكرم با كودكى كه همراه مادرش بود روبرو شد . مادر گفت : يا رسول‌الله ! خدا ما را چقدر دوست دارد ؟ رسول خدا فرمود : از هفتاد پدر و مادر مهربان ، مهربانتر است . زن گفت : يا رسول‌الله ! اين فرزند من هر قدر بد باشد حاضر نيستم او را در آتش ببينم ، چطور خدا مرا در آتش مىاندازد ؟ !\r\nپيغمبر گريه كرد و فرمود : بله ، تا لياقت باشد تو را در آتش نمىاندازد ؛ مگر اينكه توبه نكنى و به جاى اينكه به روى زير پرچم خدا به روى زير پرچم شيطان تا بميرى ، و الا خدا همه را مىآمرزد ، هر كه باشد و هر چه باشد .\r\nاين ثواب بنده است در توبه و از آن طرف هم قرآن مىفرمايد كه اين توبه نه فقط ثواب آخرت بلكه ثواب دنيا هم دارد . قرآن تكرار مىكند كسى كه گناه كرده اگر خدا ! خدا ! بكند ، هر حاجت و گرفتارى كه داشته باشد رفع مىشود . در سورهء هود از قول حضرت هود آمده است كه به قومش مىگفت :\r\n يا قَوْمَ اسْتَغْفِرُوا رَبَّكُمْ ثَمَّ تُوبُوا الَيْهِ يُرْسِلِ السّماءَ عَلَيْكُمْ مِدْراراً وَ يَزِدْكُمْ قُوَّةً الَي قُوَّتِكُمْ  « 1 » يعنى اى بنده‌هاى من استغفار كنيد .\r\nحضرت داود به قومش گفت : اى قوم من ، اى گنهكارها ! خدا ! خد ! كنيد . بر اثر توبه ، علاوه بر اينكه گناهتان آمرزيده مىشود ، خدا در اين دنيا به شما نيروى مقابله مىدهد ؛ يعنى افرادى كه دل پرغم دارند ، غم از دلشان برداشته\r\n\r\n\r\n","description":"","footnote":"\r\n( 1 ) - هود / 52 .\r\n","page_name":" 167 ","page_number":167},
  {"content":"\r\n\r\nمىشود . جوانهايى كه ضعف اراده دارند ، تقويت اراده پيدا مىكنند .\r\nنظير همين آيه را حضرت نوح به قومش مىگفت :\r\nاسْتَغْفِرُوا رَبَّكُمْ انَّهُ كانَ غَفّاراً ، يُرْسِلِ السَّماءَ عَلَيْكُمْ مِدْراراً ، وَ يُمْدِدْكُمْ بِاموالٍ وَ بَنينَ وَ يَجْعَلْ لَكُمْ جَنّاتٍ وَ يَجْعَلْ لَكُمْ انْهاراً « 1 » يعنى استفعار و توبه گناه كنيد . اگر از گناه توبه كرديد دنيايتان هم اصلاح مىشود . باران بخواهيد ، محصول بخواهيد ، درست مىشود . مال بخواهيد ، به دست مىآيد . بخواهيد گرفتارى رفع شود ، رفع مىشود ، اين مثالهايى كه در قرآن آمده كه براى شما باران و محصول خوب مىآيد ، از باب مثال است ؛ يعنى هر چه از دنيا بخواهى ، بعد از اينكه توبه كردى ، داده مىشود و اين وعدهء خداست .\r\nاگر انسان رسيدن به هدف و مقصود را بخواهد ، منزل اول ، توبه است .\r\nتوبه يعنى چه ؟\r\nتوبه از نظر دل ، يعنى پشيمانى و شرمندگى از كار بدى كه انجام داده‌ايم . بايد انسان در مقابل خدا شرمنده باشد ، در مقابل آن كسى كه شبانه‌روز به ما نعمت مىدهد .\r\n وَ اسْبَغَ عَلَيْكُمْ نِعَمَهُ ظاهِرَةً وَ باطِنَةً  « 2 » اگر كسى به شما خوبى كرده باشد و شما در مقابل آن خوبى به او بدى كرده باشيد و يك روز متوجه بشويد كه چقدر كارتان زشت بوده است و برويد در مقابلش عذرخواهى كنيد ، وقتى كه داريد عذرخواهى مىكنيد ، به اين شرمندگى و پشيمانى مىگويند : توبه .\r\nانسان بايد بداند كه در محضر خدا مخالفت او را كرده است ؛ در محضر آن\r\n\r\n\r\n","description":"","footnote":"\r\n( 1 ) - نوح / 10 - 12 .\r\n( 2 ) - لقمان / 20 .\r\n","page_name":" 168 ","page_number":168},
  {"content":"\r\n\r\nكسى كه همه چيز از آن اوست مخالفت كرده است . امام سجاد در دعاى ابوحمزهء ثمالى مىگويد : خدايا ! من گناه مىكنم و مثل اينكه تو اصلًا نمىبينى ! خدايا من گناه مىكنم و به جاى اينكه من حيا كنم ، تو حيا مىكنى ! اين جملهء امام سجاد چه جملهء شيرينى است ؛ « خدايا من بايد حيا كنم ولى تو حيا مىكنى » . به اين مىگويند : توبه . اگر انسان يك حساب سرانگشتى كند ، ندامت و پشيمانى برايش پيدا مىشود از اينكه به ولى نعمت و كسى كه هر چه دارد از اوست ، بىاحترامى كرده است . وقتى كه اين شرمندگى برايش پيدا شد ، به طور ناخودآگاه مىگويد : خدايا بد كردم ! كودك اگر خطا كند و مادرش او را از خانه بيرون كند ، تا روز است ، ترس ندارد . اما وقتى شب مىشود ، جايى را ندارد و مىآيد در خانه را مىزند و مىگويد : مادر ! مادر !\r\nحالت شرمندگى خواه ناخواه به زبانش مىآيد و خواه ناخواه به چشمش اشك مىنشيند . اين اشك ، لازمهء آن شرمندگى است و نشان‌دهندهء اين است كه تصميم دارد ديگر مخالفت نكند . لذا گفتن استغفرالله ، خيلى لازم نيست بلكه خودش به زبان مىآيد . تصميم به اينكه ديگر گناه نمىكنم ، اين هم لازم نيست و خودش مىآيد . مهم خود توبه است و خدا خيلى دوست دارد كه انسان در مقابل او شرمنده و سر به زير شود . اگر ما يك مقدار شعور داشته باشيم ، اين سر به زيرى هميشه بايد باشد .\r\nپيغمبراكرم روزى هفتاد مرتبه استغفار مىكردند ، در حالى كه گناه هم نكرده بودند . معلوم است كه استغفار پيغمبر زبانى نبود و از شرمندگى سرچشمه مىگرفت . دربارهء حضرت آدم داريم كه وقتى آمد روى كرهء زمين ، دويست سال سرش را بالا نكرد .\r\nچيزى كه بايد توجه به آن داشته باشيم و مخصوصاً جوانها بايد بدانند اين\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاست كه اگر به راستى حال شرمندگى برايشان پيدا شود و اگر گناه راجع به حق‌الله باشد ، آمرزيده مىشوند .\r\nپيغمبراكرم مىفرمود كه يك بنده پنجاه ، شصت سال گناه مىكند ، اما راستى يك لحظه توبه ، آن پنجاه شصت سال گناه را كَانْ لَمْ يكُنْ مىكند و او آمرزيده مىشود .\r\nقرآن مىگويد : پروندهء سياه او نابود مىشود و يك پرونده درخشان كه ثواب توبه است ، برايش جلو مىآيد :\r\n الّا مَنْ تابَ و آمَنَ وَ عَمِلَ عَمَلًا صالِحاً فَاولئِكَ يُبَدِّلُ اللهُ سَيِّئاتِهِمْ حَسَناتٍ  « 1 » اگر توبه كند ، علاوه بر اينكه پروندهء سياهش را نابود مىكنيم ، پروندهء درخشانى برايش جلو مىآوريم ؛ پرونده‌اى كه اگر با آن به صف محشر وارد شود درخشندگى خاصى دارد . لذا در روايات مىخوانيم افرادى كه توبه كنند و با حال شرمندگى از دنيا بروند ، درخشندگى خاصى دارند .\r\nاگر حق‌الله باشد و قضا هم لازم نداشته باشد ، آمرزيده مىشود . كسى كه نماز نمىخوانده ، يا نمازش را به طور صحيح نمىخوانده است ، اگر حال شرمندگى برايش پيدا شود ، آمرزيده است .\r\nكسى كه روزه نمىگرفته ، اگر به راستى حالت توبه برايش پيدا شود ، آمرزيده است ؛ الا اينكه بعدش واجبى برايش پيش بيايد و آن واجب را ادا نكند ، براى آن كار باز جهنمى مىشود . مثلًا قضاى نمازها و روزه‌ها و آن واجب‌هايى را كه از دست داده است ، بايد انجام دهد و آنها را تدارك نمايد .\r\nكسى كه بد نماز بخواند ، گناهش بزرگ است و كسى كه نماز نخواند ، گناهش در سر حد كفر است . اما به راستى اگر پشيمان شد و دلش شكست و\r\n\r\n\r\n","description":"","footnote":"\r\n( 1 ) - فرقان / 70 .\r\n","page_name":" 170 ","page_number":170},
  {"content":"\r\n\r\nاشك ريخت و شرمنده شد ، آمرزيده مىشود . بعد از آن ديگر بايد نماز را خوب بخواند و قضاى نمازهايى را كه نخوانده است يا باطل خوانده ، بخواند . لازم هم نيست كه خيلى مرتب نماز بخواند ؛ به مرور زمان به اندازه‌اى كه به دنيايش ضرر نخورد و وقتش گرفته نشود ، نمازها را مىخواند تا تمام شود . روزه‌ها را هم در وقتى كه مثل زمستان روزها كوتاه است ، بگيرد تا تمام بشود . اينها مربوط به حق‌الله است .\r\nاما حق‌الناس مطلب ديگرى است . حق‌الناس دو قسم است : مثلًا كسى غيبت كرده و تهمت زده و شايعه پراكنى كرده و مردم را سبك كرده و زخم زبان زده و شخصيت مردم را از بين برده است ، اين طور گناهان حق‌الناس است . اين گناهان ممكن است به آن شخص نرسيده باشد . مثل اينكه غيبت\r\nكرده و به آن كسى كه پشت سرش غيبت كرده است ، اين غيبت را نگفته‌اند . يا تهمت زده ، اما اين تهمت باعث بىآبرويى كسى نشده است ؛ يعنى به آن شخص ضررى نرسانيده است .\r\nاو بايد از اين به بعد غيبت نكند و خودش را اصلاح كند . بايد با خودش بگويد چرا من اين كار زشت را كردم ؟ از اين به بعد بايد خدمت به خلق خدا بكنم و خيرخواه خلق خدا باشم ؟ حالا كه اين كار را كردم ، بايد براى آن شخص استغفار هم بكنم و در اين شبها دعايش كنم و بگويم كه خدايا ! من پشت سر او غيبت كردم ؛ خدايا من بد كردم ؛ خدايا تو به او شخصيت بده ؛ اين طور كه اين شخصيتش را خراب كردم ، تو خوبى به او بده !\r\nاما يك وقت آسيب به او رسيده است ؛ يعنى غيبت كرده و به گوش او رسانيده‌اند . تهمت زده و به گوش او رسانيده‌اند و او را ناراحت است . مسلم است كه ناراحتى او را بايد جبران كند . گرچه همين الآن كه توبه كند ، توبه‌اش قبول است و گناهش هم آمرزيده مىشود اما پس از آن كار واجب ديگرى است و او بايد برود جبران كند . بايد در مقابلش عذرخواهى كند و دلش را به دست\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبياورد و بگويد كه تو از من آزرده خاطرى ، مرا ببخش تا خدا من و تو را ببخشد . اگر او نبخشيد ، شخص خاطى ، كار خودش را كرده است و او كه نبخشيده جهنمى مىشود . اگر او نبخشيد ، كينه‌توز است و بايد جهنم برود .\r\nمثلًا گناه راجع به مال مردم است ؛ مال مردم را خورده ؛ تقلب ، حقه‌بازى ، رشوه‌خوارى ، رباخوارى ، دزدى كرده و مال مردم را خورده است . اين گناه وقتى توبه كند ، پذيرفته مىشود اما بايد مال مردم را پس بدهد و اگر ندهد خيلى كار او مشكل است . روز قيامت كه مىشود ، اگر كسى از كسى طلبكار باشد ، تمام اعمالش را مىگيرند و مىدهند به آن طلبكار . اگر هم كم بياورد ، از گناهان آن طلبكار به بدهكار مىدهند . قرآن مىگويد :\r\nوَ قَدِمْنا الى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً « 1 » اعمال خوبى را مىآورند به صف محشر ، اما تمام اين اعمال از بين مىرود . امام صادق مىگويد معناى آيه اين است كه كسى بدهكار به مردم است و وقتى كه ديگر ثوابى در پرونده‌اش ندارد ، و اعمال خوبش را مىدهند به بستانكار ، بعضى اوقات هم كم مىآورد ، آنگاه گناه طلبكار را مىدهند به بدهكار .\r\nگناه حق‌الناس ، خيلى بزرگ است اما اگر كسى توبه كند ، گناهش آمرزيده مىشود . ولى بايد جبران كند ؛ بايد مال مردم را پس بدهد . بايد بلافاصله بعد از توبه اين كار را انجام دهد ؛ اما اگر او مفلس است و مالى ندارد ، مطلب ديگرى است . الْمُفْلِسُ فِى امانِ اللهِ ؛ اگر ندارد كه هيچ . همين قدر كه تصميم دارد هر وقت داشت بدهد ، مورد قبول خداست و اگر هم نتوانست بدهد ، وقتى كه مرد ، پروردگار عالم آن طلبكار را راضى مىكند و هر دو نفرشان به بهشت مىروند .\r\n\r\n\r\n","description":"","footnote":"\r\n( 1 ) - فرقان / 23 .\r\n","page_name":" 172 ","page_number":172},
  {"content":"\r\n\r\nبن‌بست در اسلام نيست و داشتن يأس غلط است ؛ ولو كسى كه مال مردم را خورده و ندارد بدهد ، باز هم خدا مىگويد : اى بندهء گنهكارم ! بيا :\r\n وَ لا تَيْأَسُوا منْ رَوْحِ اللهِ انُّهُ لا يَيْأَسُ مِنْ رَوْحِ الله الَّا الْقَوُمُ الْكافِرُونَ  « 1 » توبه از نظر دنيا و آخرت خيلى فايده دارد . توبه ، گره‌هايى را كه در اثر گناه در زندگى ما پيدا شده است ، باز مىكند ونگرانى و غم و غصه‌هايى را كه با واسطهء گناه در زندگى ما پيدا شده است ، رفع مىكند . اين از نظر دنياى ما . اما براى آخرت ثوابى بالاتر از توبه نداريم . ثواب توبه بالاتر از نماز ، حج ، جهاد ، نمازشب و انفاق است .\r\nبالاتر از توبه ، پيدايش حال شرمندگى در انسان است . در يك روايت مىخوانيم كه روز قيامت بعضى از ميزان‌ها سبك است ، آنگاه چيز كوچكى را مىگذارند در ميزان و آن به اندازه‌اى سنگين مىشود كه تعجب‌انگيز است . يك قطره اشك پشيمانى از گناه و يك خدا ! خدا ! گفتن با دل شكسته چنين پاداشى دارد .\r\nمعناى توبه را فهميديم و اقسام گناه را هم دانستيم و بالاخره حاصل بحث اين شد كه هر كسى اگر به راستى خدا ! خدا ! بگويد ، خدا او را مىآمرزد . البته از دل و با دل شكسته و با حالت پشيمانى و سرافكندگى بگويد : كه اصلًا معناى توبه همين است . اگر مىتواند بايد گناه خود را جبران كند . اما الآن از هر گناهى ولو كفر يا حتى شرك توبه كند ، مسلم است كه خدا او را مىآمرزد . كسى كه كافر شده ، اگر به راستى برگردد توبه‌اش قبول مىشود . به قول قرآن اگر كسى اسراف در گناه كرده است و سرتاپايش گناه است ، بداند كه خدا به او مىگويد :\r\nاى بندهء گنهكارم ! بيا ، بيا  : لا تَقْنَطُوا مِنْ رَحْمَةِ اللهِ انَّ اللهَ يَغْفِرُ الذُّنوبَ جَميعاً  « 2 »\r\n\r\n\r\n","description":"","footnote":"\r\n( 1 ) - يوسف / 87 .\r\n( 2 ) - زمر / 53 .\r\n","page_name":" 173 ","page_number":173},
  {"content":"\r\n\r\nمطلب ديگرى هم از قرآن استفاده مىشود و آن اين است كه ما بايد در خط ولايت باشيم و به اين اهميت بدهيم قرآن شريف مىفرمايد :\r\n وَ لَوْ انَّهُمْ اذْ ظَلَمُوا انْفُسَهُمْ جاؤُكَ فَاسْتَغْفَرُوا اللهَ وَ استَغْفَرَ لَهُمُ الرُّسُولُ لَوَجَدُوا اللهَ تَوّاباً رَحيماً  « 1 » كسانى كه گنهكارند ، اگر بيايند نزد تو و استغفار كنند و تو هم برايشان استغفار كنى ، آن وقت خدا گناهشان را هر چه زياد باشد ، مىآمرزد . پس دانستيم كه توسل ، لازمهء توبه است ؛ چنانچه توسل لازمهء دعاست و دعا بدون توسل ، مستجاب نمىشود . توبه هم بدون توسل پذيرفته نمىشود :\r\n يا ايُّهَا الَّذينَ امَنُوا اتَّقُوا اللهَ وابْتَغُوا الَيْهِ الْوَسيلَةَ  « 2 » اى افراد با تقوا ! به خانهء خدا كه مىرويد ، بايد وسيله ببريد . وسيله چيست ؟ ولايت است كه خودشان فرموده‌اند : آن وسيلهء مشخص شده در قرآن ، ما هستيم . اگر بتوانيم در خدمت امام زمان و در خدمت اميرالمؤمنين و ديگر اهل‌بيت باشيم ، خيلى خوب است .\r\nيكى از دوستان نقل مىكرد كه همسرم حالش خيلى بد بود و دكترهاى بيمارستان به من گفتند كار او تمام است و امروز و فردا مىميرد . وقتى خبر مرگ زنم را به من دادند ، به خانه آمدم و توسل به امام زمان پيدا كردم و گفتم : آقا ! زنم جوان است و اگر بميرد ، زندگى من مختل مىشود . اين دو - سه تا بچه را چه كنم ؟ ! من زنم را از تو مىخواهم .\r\nراستى اگر حال توبه و توسل به اين صورت پيدا شود ، خيلى خوب است .\r\nبه هر حال ، توسل به امام زمان پيدا كردم و آمدم بيمارستان و ديدم وضع آنجا عوض شده است . مرتب به من تبريك مىگويند ! گفتم : چه خبر شده\r\n\r\n\r\n","description":"","footnote":"\r\n( 1 ) - نساء / 64 .\r\n( 2 ) - مائده / 35 .\r\n","page_name":" 174 ","page_number":174},
  {"content":"\r\n\r\nاست ؟ آمدم در اتاقى كه خانمم بسترى بود . ديدم نشسته و بچه در دامنش شير مىخورد ! گفتم : چه شد ؟ ! همسرم گفت : بيهوش بودم كه ناگهان ديدم اينجا شلوغ شد و آقايى به بيمارستان آمد و دستش را گذاشت روى سر من و حالم خوب شد .\r\nامام زمان ، جوان گناهكار و دل شكسته را بيش از آن زن دوست دارد ، و ممكن است در جلسات مردم مخصوصاً جوانان دل شكسته بيايد .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nدر جستجوى گمشده\r\nبحث ما درباره فايدهء پنجم دعاست كه فوق‌العاده مهم است و دوش به دوش ديگر فوايد دعاست .\r\nانسان بالفطره خداياب و خداجوست و اين خداجويى و خدايابى در عمق جانش نهفته است . همهء انسانها در گرفتارى و بن‌بست‌ها ، خداياب مىشوند .\r\nهر انسانى در عمق جانش ، درصدد گمشدهء خود است و گمشدهء او خداست . هر بىسواد ، به طور ناخودآگاه درصدد پيدا كردن آن گمشده است . بسيارى از مردم مخصوصاً افرادى كه ضد خدا هستند ، يا افرادى كه دنيا چشم و گوش آنها را پركرده است و بر دل آنها مسلط شده است ، خيال مىكنند كه گمشدهء آنها دنياست ؛ لذا صددرصد در طلب دنيا مىكوشند . مثلًا يك جوان تصور مىكند كه گمشدهء او يك همسر است و در تشكيل خانواده مىكوشد .\r\nاگر مرد است ، زن مىگيرد و اگر دختر است ، شوهر مىكند و تشكيل خانواده مىدهد . اما وقتى كه از اين نظر ارضاء شد و رسيد به آنجا كه\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمىخواست ، مىبيند هنوز سير نشده است و آن گمشده پيدا نشده است . مىبيند آن آتشى كه در عمق جان اوست و آن عطش روحى ، هنوز هم در او هست .\r\nبسيارى از افراد عاقل تصور مىكنند گمشدهء آنها علم است ؛ لذا تا مىتوانند ، درس مىخوانند و تا مىتوانند تدريس و مطالعه مىكنند ؛ اما هر چه علمشان بالا مىرود مىبينند آن عطش درونى و آن عطش كه در عمق جان آنهاست ، هنوز هم هست . برخى وارد علم دين شده و مجتهد و متخصص در علوم دينى و معارف اسلامى شده‌اند ، اما باز هم تشنگى را احساس مىكنند . يكى هم درصدد كسب علوم طبيعى است ، ديپلم مىگيرد ؛ ليسانس و دكترا مىگيرد و تخصص و فوق تخصص پيدا كرده و پروفسور مىشود و بالاخره مىرود جلو و خيال مىكند گمشده‌اش همين علم است ؛ اما هر چه جلوتر مىرود ، تشنه‌تر مىشود ، خصوصاً اينكه جلوتر مىرود و به گمشده‌اش نمىرسد . معلوم است كه كوشاتر شده و سعى او بيشتر مىشود ؛ اما باز هم در عمق جان خود تشنگى را مىيابد و مىبيند كه سير و سيراب نشده است .\r\nبسيارى از عوام ، تصور مىكنند كه گمشدهء آنها پول است و اگر تقيد به ظاهر شرع هم در بين نباشد ، با تمام قوا در راه پيدا كردن پول مىافتند . حتى اگر از راه خوردن ربا ، رشوه ، دزدى ، كم‌فروشى ، تقلب و حقه‌بازى ، گرانى ، احتكار و بالاخره به خاك سياه نشاندن اجتماع باشد و هر چند كه توجه داشته باشند كار آنها براى نظامشان و وطن ضربه است و براى آمريكاى جنايتكار و حزب صهيونيست\r\nخوشايند است باز هم آن توجه‌ها نمىتواند مانع شود از اينكه دنبال پول برود و يك ميليارد دو ميليارد و سه ميليارد جمع كند يا چندين هكتار زمين او دو برابر شود يا چند خانه‌اش ، دو برابر شود . همين شخص هم هر چه جلو مىرود ، مىبيند كه خبرى نيست و آن تشنگى هنوز\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nهم هست و در عمق جانش تشنگى را در مىيابد و مىفهمد كه گمشده‌اى دارد . هر چه جلو مىرود ، مىبيند گمشده‌اش پول نيست ؛ هر چند كه باز هم كار مىكند ؛ اما به هر جايى كه برسد و به هر مرتبه‌اى از امكانات برسد ، تشنگى او بيشتر مىشود .\r\nكسى كه تصور مىكند تشنگى او به واسطهء غريزه جنسى سيراب مىشود ، تعدد زوجات پيدا كرده و ممكن است كارش به جاهاى بد برسد .\r\nبسيارى از افراد تصور مىكنند گمشدهء انها رياست است . پيغمبراكرم مىفرمايد :\r\nآخِرُ ما يَخْرُجُ عَنْ قُلُوبِ الصّدّيقينَ حُبُّ الْجاهِ ممكن است كسى متقى باشد ، اما هنوز ريشه‌هاى حب رياست و حب جاه در دل او باشد . ممكن است مهذب هم شده باشد ، اما آن ريشه‌هاى عميق حب جاه به طور ناخودآگاه در عمق جان و دل او موجود باشد . غالب مردم تصور مىكنند گمشدهء آنها رياست است ؛ لذا اين طرف و آن طرف مىزنند . اما وقتى به رياست مىرسند ، مىبينند كه هنوز هم به جايى نرسيده‌اند . به قول حضرت امام ، كرهء زمين كه هيچ ، آنها اگر مسلط بر اين عالم ماده هم شوند ، باز سير نمىشوند .\r\nگاهى هم به ندرت ، انسان در راه مستقيم قرار مىگيرد ، يعنى همان راهى كه پيامبرها آوردند و راه اسلام . اين شخص به واسطهء مبارزه با شيطان درون و برون و رياضتهاى دينى ، ناگهان گمشده‌اش را پيدا مىكند و سير مىشود ؛ نظير تشنه‌اى كه سيراب مىشود :\r\n يا ايُّهَا الانْسانُ انَّكَ كادِحٌ الي رَبِّكَ كَدْحاً فَمُلاقيهِ  « 1 »\r\n\r\n\r\n","description":"","footnote":"\r\n( 1 ) - انشقاق / 6 .\r\n","page_name":" 178 ","page_number":178},
  {"content":"\r\n\r\nاى انسان ! تو در حركتى ، در يك حركت پررنج هم هستى بيا در راه مستقيم تا گشمدهء خود را پيدا كنى ؛ گمشدهء تو خداست :\r\nانَّ الي رَبِّكَ الرُّجْعي « 1 » ، وَانَّ الي رَبِّكَ المُنْتَهي « 2 » نظير اين سه آيه كه خواندم ، در قرآن زياد است .\r\nانتهاى سير انسان ، خداست و ملاقات با خدا نه ملاقات دو رفيق با يكديگر است ؛ بلكه ملاقات دل انسان با مقام قرب الهى است و پيدا كردن خدا ؛ يعنى حكومت خدا بر دل انسان . وقتى چنين شد ، آن تشنگى كه در عمق جان آدمى است ، رفع مىشود و انسان براى همين منظور خلق شده است :\r\n انّا لِلهِ وَ انّا الَيْهِ راجِعُونَ  « 3 » ما از خداييم و به اين دنيا آمده‌ايم تا برسيم به مقام قرب الهى . همهء پيامبرها هم براى همين آمدند . اسلام براى اين آمد كه بگويد انسان در عمق جانش گمشده‌اى دارد و پيروى دين ، انسان را به گمشده‌اش ( جاافتاده ) برسانند . آيه‌اى در قرآن هست كه تقاضا دارم اين آيه را جوانها و مخصوصاً روشنفكرها در نظر داشته باشند . آيه خيلى كوتاه است ؛ اما خيلى رساست :\r\n الا بِذِكْرِ اللهِ تَطْمَئِنُ الْقُلُوبُ  « 4 » اى انسان ! هيچ چيز و هيچ كس نمىتواند تو را سير كند جز خدا . اگر خدا باشد ، صددرصد اطمينان نفس يعنى سيرابى و سير دلى و سير فطرتى خواهد بود و در غير اين صورت ، تشنگى ، ولع ، غم ، غصه ، دلهره ، اضطراب خاطر و تشويش خاطر است . قرآن مىگويد : اگر خدا باشد ، تطمئن قلوب است و اگر خدا نباشد هيچ چيز و هيچ كس نمىتواند تو را سير كند . اين آيه مىگويد\r\n\r\n\r\n","description":"","footnote":"\r\n( 1 ) - علق / 8 . .\r\n( 2 ) - نجم / 42 .\r\n( 3 ) - بقره / 156 .\r\n( 4 ) - رعد / 28 .\r\n","page_name":" 179 ","page_number":179},
  {"content":"\r\n\r\nبيهوده اين طرف و آن طرف نرو كه سير نمى شوى . البته نمىگويد درس نخوان ؛ بلكه بايد خوب درس بخوانى اما بدان كه علم ، گمشدهء تو نيست . بايد درس بخوانى و از اين راه به مردم و به وطن خدمت كنى و عقلت را سيراب كنى . قرآن نمىگويد در دنيا كوشا نباش ؛ امام صادق ( ع ) مىفرمايد كسى كه آخرتش را فداى دنيا كند ، يا دنيا را فداى آخرت كند ، شيعه نيست . يك آدم منفعل گوشه‌نشين و بيچاره و بدبخت هم شيعه نيست . مسلمان بايد فعال و كوشا باشد در دنيا آن طور كوشا باشد كه براى آخرت است . قرآن شريف مىفرمايد :\r\n وَ ابْتَغِ فِيما اتيكَ اللهُ الدّارَ الْاخِرَةَ وَ لا تَنْسَ نَصيبَكَ مِنَ الدُّنْيا  « 1 » كوشا باش در آنچه به تو داديم از عقل و شعور و مال و علم براى آخرت و كوشا باش در آنچه به تو داديم از عقل و شعور و مال و اراده و قلم و جاه براى دنيا . آنچه را به تو داديم هم براى دنيا و\r\nهم براى آخرت صرف كن . من نمىگويم كوشا نباش . نمىگويم غرايز را ارضاء نكن ؛ اگر كسى غرايز را ارضاء نكند ، عقدهء حقارت پيدا مىكند و اگر عقده حقارت پيدا شد مصيبت به بار خواهد آمد ؛ اما غرايز انسان بايد تعديل و كنترل شود . بىبندوبارى ، كار حيوان است نه كار انسان . ارضاء با كنترل عقل و كنترل شرع ، كار انسان است . در اينكه انسان بايد غرايز خود را ارضاء كند حرفى نيست . غريزهء جنسى ، غريزهء حب مال ، غريزهء حب رياست ، غريزه حب جاه ، غريزه حب اولاد ، غريزه حب زن ، غريزه حب تشكيل خانواده و امثال آن همه بايد ارضاء شود . اينها بايد باشد ، اما گمشدهء انسان ، اينها نيست . چيزى كه در عمق جانش فرياد مىكشد خار روحش است ، اينها نيست . آن چيست ؟\r\n\r\n\r\n","description":"","footnote":"\r\n( 1 ) - قصص / 77 .\r\n","page_name":" 180 ","page_number":180},
  {"content":"\r\n\r\nالا بِذِكْرِ اللهِ تَطْمِئِنُّ الْقُلُوب يعنى اى انسان ! خيال نكن كه دنيا مطلوب و گمشدهء توست . خيال نكن براى اين دنيا خلق شده‌اى ؛ بلكه دنيا براى تو خلق شده است . اشتباه بزرگى كه ما داريم خيال مىكنيم براى دنيا خلق شده‌ايم . لذا با يك ولعى دنبال دنيا مىرويم .\r\nاين مكتبهايى كه در غرب پديد آمدگر چه باطل شد ، اما اثر سوء بر ديگر جامعه‌ها گذاشت . مكتب ماركس باطل شد و ديديد كه عملًا چه به سرش آمد . بعد از هفتاد سال تبليغات دربارهء آن و آن همه كشته‌ها كه تنها استالين شش ميليون نفر غيرنظامى را به خاطر اين مكتب كشت ، از ميان رفت ؛ براى اينكه پايه نداشت . ناگهان آن عمارت با زرق و برقى كه داشت ، فرو ريخت و به جهنم سرازير شد . الآن مىبينيم كه شوروى سابق ذليل‌ترين ممالك است و دست گدايى دراز كرده به سوى همهء كشورها حتى افغانستان . اما ماركس و مكتبش حتى اثر سوء خود را در دنياى غرب هم گذاشت .\r\nاز سوى ديگر مىبينيم كه رئيس جمهور آمريكا با كمال وقاحت مىگويد : چون منافع من در مخاطره است ، مىجنگم . لذا قضيهء هشت سال جنگ تحميلى را براى ما پيش آورد و بعد هم قضيهء خليج‌فارس را پيش آورد . الآن هم تمام جنگها زير سر شيطان بزرگ و حزب صهيونى است . الآن كسانى كه با گرانفروشى و احتكار و اشاعه فساد و فحشاء به اين مملكت شيعه امام زمان ضربه وارد مىكنند ، پيرو همان ماركس و حزب صهيونيسم هستند ؛ هر چند كه ظاهراً مسلمان و شيعه باشند . ماركس مىگفت : هر چه هست ، پول است . فرويد گفت : هر چه هست ، زن و شهوت است . حتى بچه كه پستان مادر را مىمكد ، در اثر غريزه جنسى اوست . هر چند اين مكتب باطل شد ، اما اثرش را بر جامعه گذاشت و بىبندبارى در غرب اثر همان مكتب فرويد است . بعضى از\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمكاتب هم گفتند كه رحم\r\nو مروت يعنى چه ؟ اصلًا رحم و مروت از ضعف است و انسان اگر بتواند كسى يا مملكتى را استثمار كند ، بايد بكند ، و الا ضعيف مىماند . اين مكتب هم باطل و نابود شد . اما اثرش را بر جامعه گذاشت . اسلام همينطور كه بردگى فردى را قبول ندارد ، بردگى گروهى را هم نمىپذيرد . الآن دنياى استثمار ، كوشش براى بردگى دسته‌جمعى دارد . آمريكا چرا با شما مىجنگد ؟ ! مىخواهد شما را برده كند . چرا با عربستان سعودى خيلى رفيق است ؟ ! چون آنها را برده خود كرده است . با اين شيخ‌نشين‌هاى قارون چرا خيلى رفيق است ؟ چون آنها برده هستند و با غرب رفيق هستند . الآن اگر ملت فلسطين مثل عرفات ملعون كه خدا لعنت و نابودش كند ، به آنها بله بگويد ، قضيه تمام مىشود و ديگر فلسطين آباد مىشود . آباد از چه نظر ؟ ! از نظر اينكه يك الاغى را كاه و جو خوب مىدهند و از او خوب بار مىكشند اينها هم ماديت آنها را تأمين مىكنند اما انسانيت را از آنها مىگيرند .\r\nاز ديدگاه اسلام تمام شكلهاى بردگى بد است و نبايد بردگى باشد . اينها از كجا سرچشمه مىگيرد ؟ ! از آنجا كه انسان گمشدهء خود را فراموش كرده است . اگر گمشدهء انسان فراموش شود ، غير از غم و غصه و دلهره و اضطراب خاطر و نگرانى ، هيچ چيز ديگرى ندارد . لذا دنياى امروز چون خدا ندارد ؛ يعنى چون گمشدهء خود را نيافته است ، غم و غصه و دلهره و اضطراب خاطر دارد . كم و بيش شما مىدانيد كه در قصر كرملين الآن چقدر اضطراب خاطر هست و ديروز هم بود . در قصر سياه آمريكا چقدر غم و غصه و اضطراب خاطر و نگرانى هست . الآن در مابقى قصرهايى كه خدا در آنها حكومت ندارد ، چنين است . در هر خانه‌اى كه خدا حكومت ندارد ، غم و غصه و نگرانى و اضطراب خاطر وجود دارد . در هر مملكتى كه خدا بر آن حكمفرما نباشد ، غم و غصه و دلهره و اضطراب خاطر و تشويش و نگرانى وجود دارد و در اينها مىسوزد . ژاپنىها كه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nافراد پيشرفته‌اى هستند و انصافاً فعال و باهوش هم هستند ، وقتى در خلوتشان برويم ، مىبينيم آنجا قرص خواب‌آور بيش از هر جاى ديگر مصرف دارد ؛ يعنى آنها به يك قرص آرام بخش پناه مىبرند تا بتوانند يك ساعت بخوابند . چرا ! چون خدا را ندارند . وقتى خدا نداشتند ، وضع آنها اين است .\r\nقرآن ميفرمايد :\r\n الَّذينَ امَنُوا وَ لَمْ يَلْبِسُوا ايمانَهُمْ بِظُلمٍ اولئِكَ لَهُمُ الامْنُ وَ هُمْ مُهْتَدُونَ  « 1 » كسى كه مؤمن است و گناه هم در زندگيش نيست و خدا در دل اوست و خدا را پيدا كرده است ، حتماً امنيت خاطر دارد ؛ يعنى دلش بدون غم و غصه است . دست عنايت خدا روى سر چنين كسى است و گمشده‌اش را پيدا كرده است . وقتى گمشده‌اش را پيدا كند ، روح نيرومند و با اراده‌اى پيدا مىكند و مىتواند در مقابل يك جهان بايستد :\r\n انَّ ابْراهيمُ كانَ امَّةٍ  « 2 » ابراهيم يك نفر است ، اما چون خدا را دارد امتى محسوب است . دل پر از اطمينان اميرالمؤمنين با اينكه يك نفر است اما يك دنيا سكينه و آرامش دارد . در جنگها معمولًا اميرالمؤمنين اسب و شتر هم نداشت و پياده به جنگ مىرفت . نه عده داشت و نه پشتوانهء نظامى و نه امكانات بى حساب مالى ، اما پشتوانه‌اش خدا بود . وقتى خدا را داشت ، عمروبن عبدود در مقابل او پوچ بود . مرحب خيبرى در مقابل او هيچ بود . به معاويه مىگفتند : تو صد و بيست هزار نفر نيرو دارى ! معاويه مىگفت : على مالك‌اشتر را دارد كه اگر او را كنار دست راستش بگذارد مثل ملخى كه مورچه‌ها را ضبط مىكند ، صد و بيست هزار لشكر مرا ضبط مىكند . مالك‌اشتر وقتى خدا را دارد ، دست راست\r\nاميرالمؤمنين مىشود .\r\n\r\n\r\n","description":"","footnote":"\r\n( 1 ) - انعام / 82 .\r\n( 2 ) - نحل / 120 .\r\n","page_name":" 183 ","page_number":183},
  {"content":"\r\n\r\nعلى ( ع ) را ببينيد كه چه دارد ؟ وقتى آمد خواستگارى زهرا ( س ) ، پيغمبراكرم گفتند : چه دارى ؟ گفت : يك شمشير و يك زره و يك شتر . پيامبر فرمود : شمشير را براى جنگ و شتر را هم براى آب آوردن و گذران زندگى خودت لازم دارى ؛ اما زره را براى چه مىخواهى ؟ برو زره را به فروش على ( ع ) زره را فروخت و مهريهء زهرا و وليمهء عروسى خودش قرار داد و چه زندگى شيرينى پديد آمد !\r\nما خيال مىكنيم زندگى شيرين يعنى مبل و فرش ابريشم و بخور و بپاش و رنگ وارنگ . اينها به غير از غم و غصه و دلهره و اضطراب خاطر و نگرانى هيچ چيز ديگرى نيست . همهء خانه‌هامان همين است . خانه‌هاى ما پر از غصه و دلهره و اضطراب خاطر و نگرانى است . خانهء على يك حصير دارد و جهازيهء زهرا هم كه بسيار ناچيز و كم است ؛ اما زندگى آنها شيرين است . چرا چون خدا بر آن زندگى و خانه حاكم است . وقتى خدا بر خانه‌اى حاكم باشد ، گمشدهء آن خانواده پيدا شده است . وقتى چنين شد ، بالاترين لذتش اين است كه در دل شب بيدار شود و بگويد :\r\n ايّاكَ نَعْبُدُ وَ ايّاكَ نَسْتَعينُ  « 1 » بالاترين لذتش اين است كه براى خشنودى خدا روزه بگيرد . انسان كه روزه مىگيرد ، يك خوشحالى موقع افطار دارد كه فرمان خدا را اطاعت كرده و اكنون هم به فرمان خداوند بر سر سفره نشسته و افطار مىكند ؛ اما خوشحالى بالاتر روزه‌دار چيست ؟ او به كلام خدا توجه دارد كه :\r\nالصَّوْمُ لى وَ انا اجْرى بِهِ : روزه مال من است و پاداش آن را هم خودم\r\nمىدهم .\r\n\r\n\r\n","description":"","footnote":"\r\n( 1 ) - حمد / 5 .\r\n","page_name":" 184 ","page_number":184},
  {"content":"\r\n\r\nانسان وقتى خدا را پيدا كرد ، تمام گرفتاريها و غم و غصه‌هاى او از بين مىرود و گره زندگى او را خدا باز مىكند . اما اگر خدا در زندگى نباشد ، ظلمت و تاريكى پديد مىآيد :\r\n وَ مَنْ لَمْ يَجْعَلِ اللهُ لَهُ نُوراً فَما لَهُ مِنْ نُورٍ  « 1 » وقتى نور خدا نباشد ، تاريكى است . اما وقتى نور خدا آمد ، دل انسان روشن مىشود .\r\n الا بِذِكْرِ اللهِ تَطْمَئِنُّ الْقُلُوبُ  « 2 » تمام بحث و سخن من بر همين يك جمله استوار است . و اگر كسى بخواهد يك ماه با يك سال در اين باره صحبت كند ، مطلب ادا نمىشود . اميرالمؤمنين مىفرمايند : اگر دربارهء بسم الله يك سال صحبت كنم ، باز هم كم مىآيد ، چه رسد كه بخواهد راجع به الا بِذِكْرِ اللهِ تَطْمَئِنُ الْقُلُوبُ ، صحبت كند .\r\n\r\n\r\n","description":"","footnote":"\r\n( 1 ) - نور / 40 .\r\n( 2 ) - رعد / 28 .\r\n","page_name":" 185 ","page_number":185},
  {"content":"\r\n\r\nنااميد نشويد\r\nبحث ما دربارهء توبه و انابه و تضرع و زارى بود . از قرآن استفاده كرديم كه بالاترين عبادت همين توبه است و سعادت دنيا و آخرت ما متوقف بر همين توبه است . از قرآن استفاده كرديم كه توبه براى گناهكار خيلى مطلوب است و خدا دوست دارد كه بگويد : خدا ! خدا !\r\nدر روايات . هم داريم كه آه گنهكار از تسبيح انسان متقى پيش خدا بهتر است . و بالاخره از قرآن استفاده كرديم كه گناه هر چه هم بزرگ باشد ، اگر كسى توبه كند ، پروردگار عالم توبه‌اش را مىپذيرد و حتى مىتواند در يك لحظه راه پنجاه ساله را برود :\r\n يا عِبادِيَ الَّذينَ اسْرَفُوا عَلي انْفُسِهِمْ لا تَقْنَطُوا مِنْ رَحْمَةِ اللهِ ، انَّ اللهَ يَغْفِرُ الذُّنُوبَ جَميعاً  « 1 » بازآى ؛ هر آنچه هستى باز آى گر كافر و گبر و بت‌پرستى بازآى\r\n\r\n\r\n","description":"","footnote":"\r\n( 1 ) - زمر / 53 .\r\n","page_name":" 186 ","page_number":186},
  {"content":"\r\n\r\nاين درگه ما درگه نوميدى نيست صدبار اگر توبه شكستنى بازآى\r\n آية انَّ اللهَ يُحبُّ التَّوّابينَ و يُحِبُّ الْمُتَطَهِّرينَ  « 1 » را دو جور معنا كردند : يك معنايش اين است كه اگر براى كسى حال توبه و انابه پيدا شود ، خدا او را دوست دارد ؛ اما يك معناى ديگرى هم اهل دل كردند و گفتند : اگر كسى توبه‌اش را شكست و دوباره آمد و به راستى توبه كرد و باز هم توبه‌اش را شكست و دفعهء سوم آمد و راستى توبه كرد ، پروردگار عالم او را دوست دارد . همين كه مأيوس از رحمت خدا نمىشود ، او را دوست دارد .\r\nاز آن طرف هم ، يأس از رحمت خدا ، بالاترين گناه است . حتى در روايات مىخوانيم كه كسى خدمت امام صادق رسيد و گفت : شخصى شصت نفر سيد را كشته و مأيوس از رحمت خدا شده است . امام صادق فرمودند : اين حال يأسى كه پيدا كرده گناهش از كشتن آن شصت نفر سيد بالاتر است :\r\n وَ لا تَيْأَسُوا مِنْ رَوْحِ اللهِ انَّهُ لا يَيْأَسُ مِنْ رَوْحِ اللهِ الَّا القَوْمُ الْكافِرُونَ  « 2 » قبلًا معناى توبه را هم فهميديم . حال خجالت زدگى و شرمندگى از خدا و اينكه انسان فكر كند كه در محضر خدا گناه كرده است و اينكه چقدر بىوفا و ناشكر و نمك‌شناس است ، اين حال شرمندگى را توبه گويند . ديگر ، خواه ناخواه ، به زبانش مىگويد : خدا ! خدا ! و گريه و سرافكندگى و تواضع در مقابل خدا خود به خود مىآيد .\r\nاگر به راستى كسى شرمندهء در مقابل خداست ، بايد خودش را اصلاح كند . به اين مىگوييم توبه . اين حالت اگر در كسى پيدا شود ، گناه هر چه بزرگ باشد ، خدا آن را مىآمرزد . از قرآن استفاده مىكنيم كه چند طايفه را خدا نمىآمرزد و اين مطلب با بحث قبلى ما به حساب ظاهر تفاوت و تناقص پيدا مىكند .\r\n\r\n\r\n","description":"","footnote":"\r\n( 1 ) - بقره / 222 .\r\n( 2 ) - يوسف / 87 .\r\n","page_name":" 187 ","page_number":187},
  {"content":"\r\n\r\nقرآن مىگويد :\r\n انَّ الَّذينَ امَنُوا ثُمَّ كَفَرُوا ثُمَّ آمَنُوا ثُمّ كَفَرُوا ثُمَّ ازْدادُوا كُفْراً لَمْ يَكُنَ اللهُ لِيَغْفِرَ لَهُمْ  « 1 » كسانى كه گناه مىكنند و دوباره بر مىگردند و گناه مىكنند و بر مىگردند و باز هم گناه مىكنند و بر مىگردند و به قول قرآن كافر مىشوند و مسلمان مىشوند و كافر مىشوند و مسلمان مىشوند ، خدا آنها را نمىآمرزد ، در حالى كه همين الآن گفتم صدبار اگر توبه شكستى ، باز آى . حالا چه جور آيه را معنا كنيم ؟ معناى آيهء شريفه اين است كه آدمهاى متلون كه شب توبه مىكنند ، و صبح همان كارى را كه قبلًا مىكردند ، انجام مىدهند ، در حقيقت توبه نكرده‌اند . آنها در جلسه‌اى نشسته‌اند و حالتى پيدا كرده‌اند و خدا خدا گفته‌اند اما فردا صبح همان كه بوده‌اند ، مى شوند و اين در حقيقت ، توبه نيست .\r\nخانم ، با چادر به حرم حضرت معصومه و حرم حضرت رضا ( ع ) مىرود و آنجا توسل هم پيدا مىكند ؛ اما هنوز از حرم بيرون نيامده ، چادرش را بر مىدارد ! اينكه توبه و توسل نيست ؛ اين مسخره بازى است . ديگرى نمامى و سخن‌چينى و غيبت و تهمت و شايعه پراكنى كرده و خدا خدا هم مىكند ، اما فردا صبح دو دفعه همان غيبت‌ها را شروع مىكند ؛ همان تهمت‌هايى را كه مىزده ، ادامه مىدهد ، اين توبه نيست ، العياذ بالله آدم حقه‌باز و رشوه‌خوار و مال مردم‌خورى كه روزى يا ساعتى از كارش شرمنده است ، اما فردا همان كه بود مىشود ، معلوم است كه كارش توبه نيست ؛ لذا قرآن مرتب در آيات توبه مىفرمايد : تابَ وَ اصْلَحَ چند آيه‌اى كه در بخشهاى قبلى خواندم ، آيات بسيار اميدوار كننده‌اى بود و در همان جا مىگويد : تابَ وَ اصْلحَ ، داريم كه :\r\n\r\n\r\n","description":"","footnote":"\r\n( 1 ) - نساء / 137 .\r\n","page_name":" 188 ","page_number":188},
  {"content":"\r\n\r\n وَ اذا جاءَكَ الَّذينَ يُؤْمِنُونَ بِاياتِنا فَقُلْ سَلامُ عَلَيْكُمْ كَتَبَ رَبِّكُمْ عَلي نَفْسِهِ الرَّحْمَةَ انَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ اصْلَحَ فَانَّهُ غَفُورٌ رَحيمُ  « 1 » اى پيغمبر ! اگر گنهكارى آمد توبه كند ، اول سلام مرا به او برسان و بگو آفرين . بعد هم وعده بده و بگو كه خدا بر خودش واجب كرده است كه تو را بپذيرد . بعد مىفرمايد : هر كه توبه كند ، بايد واقعاً خودش را تغيير دهد ؛ نه اينكه بعد از توبه همان كه بوده ، بشود . قرآن مىفرمايد اگر توبه كند پروندهء سياه او را نابود مىكنيم و اين آيه ، آيهء اميدواركننده‌اى است .\r\nاينكه پروندهء سياه او را نابود مىكنيم ، چند معنا دارد : يك معنا اين است كه آن پرونده‌اى كه تشكيل دادند ، به واسطهء توبه نابود مىشود .\r\nديگر اينكه گناهان ما صورى متناسب دارند كه به همان صور مجسم مىشوند و در قبر و قيامت با ما هستند و يك معناى اينكه پروندهء سياه او را نابود مىكنيم ، نابود شدن تجسم همان اعمالى است كه به واسطهء گناه پيدا مىشود . اينها نابود مىشوند . غيبتها ، تهمت‌ها و زخم‌زبانهاى ما به صورت مار و عقرب هستند و اگر توبه نكنيم ، در قبر به جان ما مىافتند . گناهكار اگر خيلى گناه كرده باشد ، به صورت نامناسبى در روز قيامت محشور مىشود . غيبت ، تهمت ، مال مردم خوردن ، ظلم ، رشوه‌خوارى و رباخوارى ، انسان را به صورت سگ در مىآورد . اما انسان اگر به راستى توبه كند ، آنها نابود مىشوند و پروندهء درخشانى برايش به وجود مىآيد و در روز قيامت مثل ماه مىدرخشد :\r\nآيه دارد :\r\n الّا مَنْ تابَ وَ آمَنَ وَعَمِلَ عَمَلًا صالِحاً فَاولئِكَ يُبَدِّلُ اللهُ سَيِّئاتِهِمْ حَسَناتٍ  « 2 »\r\n\r\n\r\n","description":"","footnote":"\r\n( 1 ) - انعام / 54 .\r\n( 2 ) - فرقان / 70 .\r\n","page_name":" 189 ","page_number":189},
  {"content":"\r\n\r\nشرط قبولى توبه اين است كه او واقعاً عوض وشد : اگر بىنماز است ، از فردا نماز بخواند . اگر بد نماز مىخواند ، نماز را خوب بخواند . اگر مال مردم خور است ، خيرخواه مردم شود . اگر غيبت و تهمت به ديگران مىزند ، خيرخواه مردم شود و خدمت به خلق خدا كند آيهء :\r\nفَاولئِكَ يُبَدِّلُ اللهُ سَيِّئاتِهِمْ حَسَناتٍ منافاتى ندارد كه بگويم صدبار اگر توبه شكستنى ، بازآى . آيه مىگويد : متلون نباش ، يعنى حالا كه خدا ، خدا ! مىكنى و اين توفيق را خدا به تو داده است ، شكر اين توفيق را بكن و به راستى عوض شو ؛ راستى به جاى حيوانيت ، انسان شو ؛ راستى از اين به بعد ، زبانت كليد داشته باشد ؛ چشمت كليد داشته باشد ، يك خانم توبه كنندهء ما ، بايد عفت زهرا را داشته باشد ؛ و دوم اينكه اگر ده سال بد حجاب بوده ، اگر به راستى عفت زهرا پيدا كرد ، خدا او را مىآمرزد .\r\nآيه مىفرمايد : آدمهاى متلون كه در مجالس دعا ، دعا مىكنند و در مجالس گناه ، گناه مىكنند ، چون توبهء واقعى نمىكنند ، خدا توبه‌هايشان را قبول نمىكند :\r\n لَمْ يَكُنِ اللهُ لِيَغْفِرَ لَهُمْ  « 1 » لذا تقاضايى كه از همهء شما و مخصوصاً جوانها دارم اين است كه بياييد عوض شويم و همهء ما انسان و شيعهء اميرالمؤمنين شويم و شباهت به على ( ع ) پيدا كنيم . آن وقت ، اميد اين هست كه لطف اميرالمؤمنين و حضرت زهرا ( س ) شامل حال ما شود :\r\nآيه ديگرى هست كه مىگويد خدا مشرك را نمىآمرزد ، اما غيرمشرك را مىآمرزد :\r\n\r\n\r\n","description":"","footnote":"\r\n( 1 ) - نساء / 137 .\r\n","page_name":" 190 ","page_number":190},
  {"content":"\r\n\r\n انَّ اللهَ لا يَغْفِرُ انْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  « 1 » اين آيه را اين گونه معنا مىكنيم كه در روز قيامت خدا مشرك را نمىآمرزد و غيرمشرك لياقت آمرزش دارد . اگر كسى كافر و مشرك بميرد ، خدا او را نمىآمرزد ، چون آنجا جاى تكليف توبه نيست . آيا شتر مىتواند در سوراخ سوزن برود ؟ ! نه . كافر و مشرك هم نمىتواند به بهشت برود ؛ چون لياقت ندارد اما غيركافر و مشرك اگر لياقت داشته باشد ، مثلًا تارك الصلاة و مال مردم خور نباشد ، اگر لايق باشد كه زهرا دستش را بگيرد و لياقت داشته باشد كه اميرالمؤمنين دستش را بگيرد ، به بهشت مىرود . اگر اين آيه را اين طور معنا كنيم ، منافات با بحث قبلى ما ندارد .\r\nدر يك آيه ديگر هم سه دسته را قرآن مىگويد كه توبهء آنها قبول نيست :\r\n انَّمَا التَّوْبَةُ عَلي اللهِ لِلَّذينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَريبٍ  « 2 » توبه مال كسى است كه فوراً توبه كند . تا گناه مىكند ، توبه كند . يعنى اگر گناه كند و توبه‌اش را براى بعد بگذارد ، توبه‌اش قبول نيست . اين آيه شريفه يك زنگ خطر است و من اين زنگ خطر را به همه و مخصوصاً جوانها اعلام مىكنم . و آن اينكه وقتى شيطان شما را فريب داد ، فوراً توبه كنيد . زيرا اگر توبه نكرديد ، و گناه دوم آمد ؛ سپس توبه نكرديد و گناه سوم آمد ؛ پس از آن توبه نكرديد و گناه چهارم آمد ، كم‌كم گناه كردن برايتان عادت مىشود و ديگر توبه نمىكنيد ؛ بلكه مىرسيد به آنجا كه گناه را خوب مىدانيد . همه را قسم مىدهم كه اين جملهء مرا بپذيرند و گناه نكنند كه موجب سقوط است . اگر خدا از انسان راضى نباشد گرفتارى پيش مىآيد . اگر اميرالمؤمنين و حضرت زهرا از كسى راضى نباشند ، گره روى گره پيش مىآيد گناه نكنيد . و اگر گناه كرديد ،\r\n\r\n\r\n","description":"","footnote":"\r\n( 1 ) - نساء / 48 .\r\n( 2 ) - نساء / 17 .\r\n","page_name":" 191 ","page_number":191},
  {"content":"\r\n\r\nفوراً توبه كنيد و نگذاريد در سرازيرى گناه واقع شويد . نگذاريد گناه روى گناه بيايد . اگر خداى نكرده اين حال گناه روى گناه پيش آمد ، در وقت گناه كارتان را توجيه نكنيد . اين توجيه گناه ، خيلى خطرناك است . افتادن در سرازيرى گناه ، مثل ماشينى است كه ترمزش ببرد . اين ماشين در سرازيرى چطور سقوط مىكند ؟ بدتر از اين حالت ، اين است كه انسان گناه كند و گناهش را توجيه كند ، كه در حقيقت نور كمسوى وجدان خود را خاموش كرده است .\r\nشما اگر گناه كنى ، فطرتت كه همان نور كمسوى وجدان تو است ، مرتب به تو نيش مىزند و مىگويد از كارت شرمنده شو و دست بردار . اما اگر همين نور وجدان را خاموش كردى يعنى مال مردم را خوردى و كارت را توجيه كردى ؛ رشوه‌خوارى كردى و توجيه كردى ؛ العياذ بالله رباخوارى كردى و توجيه كردى ؛ غيبت و تهمت را توجيه كردى ؛ عصبانى شدن در خانه را توجيه كردى ؛ پرخاشگرى در مقابل شوهر را توجيه كردى ، كم‌كم نور وجدان تو خاموش مىشود و كارت مىرسد به جايى كه به قول جرج جرداق نصرانى ، اميرالمؤمنين را در محراب عبادت به قصد قربة الى الله مىكشى .\r\nجرج جرداق نصرانى در كتاب امام على مىگويد : ببين انسان به كجا مىرسد كه ولى خدا را در خانهء خدا مىكشد ؛ آن هم به قصد قربة الى الله !\r\nواى بر كسى كه گناه كند ؛ اما توبه نكند ! بدتر از اين ، واى بر كسى كه گناه كند و گناهش را توجيه كند . آيه مىخواهد بگويد مواظب باش كه توجيه گناه ، انسان را به اينجا مىرساند كه مثلًا ممكن است دعا را خرافات بداند .\r\nدر سورهء روم مىگويد :\r\n ثُمَّ كانَ عاقِبَةَ الّذينَ اساؤا السُّواي انْ كَذَّبُوا بِاياتِ اللهِ  « 1 »\r\n\r\n\r\n","description":"","footnote":"\r\n( 1 ) - روم / 10 .\r\n","page_name":" 192 ","page_number":192},
  {"content":"\r\n\r\nگناه انسان ، كارى مىكند كه اصلًا دعا و قرآن و روحانيت و منبر و محراب را خرافات مىداند . ما چقدر اشخاص مىشناسيم كه اين گونه مجالس را خرافات مىدانند ! اين عقيده بر اثر چيست ؟ بر اثر گناه و خوددارى از توبه . بعد قرآن مىفرمايد :\r\n وَ لَيْسَتِ التَّوْبَةُ لِلَّذينَ يَعْمَلُونَ السَّيِّئاتِ حَتّي اذا حَضَرَ احَدَهُمُ الْمَوتُ قالَ انّي تُبْتُ الآنَ  « 1 » اگر كسى دم مرگ توبه كند ، توبه‌اش قبول نيست . در بعضى از روايات داريم كه پيغمبراكرم مىفرمايد : توبه كن . يك سال قبل از مردن ؛ يك ماه قبل از مردن و حتى مىفرمود توبه كن يك هفته قبل از مردن ، يك روز قبل از مردن و يا يك ساعت قبل از مردن و بالاخره مىرساند به اينجا كه همان دم مرگ هم توبه كن . از اين روايات مىفهميم كه توبهء دم مرگ پذيرفته مىشود .\r\nبعضى روايات و آيات مثل اين آيه در ظاهر خودشان مىگويند كه توبهء دم مرگ پذيرفته نمىشود . بعضى از روايات مىگويد كه بين عالم و جاهل فرق است و توبهء جاهل پذيرفته شده و توبهء عالم پذيرفته نمىشود . جمع بين اين روايات و جمع بين بحث شبهاى قبل ما و اين آيه شريفه اين است كه دم مرگ پرده‌ها از چشم‌ها كنار مىرود و انسان ، جهنم و ملائكه غلاظ و شداد را مىبيند . غضب اميرالمؤمنين را مىبيند . عزرائيل را با غضبش كه آمده است جان او را بگيرد ، مىبيند و پشيمان مىشود ، اما اين پشيمانى توبه نيست . او نظير كسى است كه محكوم به اعدام شده و مىخواهند اعدامش كنند و او پشيمان است . اما پشيمان از چه ؟ از اينكه به تله افتاده است ، پشيمان است و اين توبه نيست . اگر كسى همان وقت مرگ براى اينكه مىخواهند او را به\r\n\r\n\r\n","description":"","footnote":"\r\n( 1 ) - نساء / 18 .\r\n","page_name":" 193 ","page_number":193},
  {"content":"\r\n\r\nجهنم ببرند ، توبه از گناه بكند و همان جا بگويد خدايا بد كردم و دم مرگ شرمندگى از گناه پيدا شود ، خدا او را مىآمرزد . ولى دم مرگ به اندازه‌اى گرفتارى و مصيبت هست كه اين حالت كمتر براى كسى پيدا مىشود ، اما به راستى اگر پيدا شود ، خدا او را مىآمرزد .\r\nروايت داريم حضرت موسى شخصى را به امر خدا از شهر بيرون كرد ؛ به خاطر اينكه شهر را فاسد نكند و جوانها را نفريبد . او رفت در بيابان و بعد از چند روز ، مريض شد و كم كم رو به مرگ رفت . دم مرگ ناگهان جرقه‌اى آمد . خوشا به حال كسى كه جرقه‌اى اين چنين برايش پيدا شود ! جرقه‌اى آمد بر دل تاريك او و ناگهان دم مرگ به سوى خدا برگشت :\r\nيا مَنْ لَهُ الدُّنْيا وَ الاخِرَةُ ، ارْحَمْ مَنْ لَيْسَ لَهُ الدُّنْيا وَ الاخِرَةُ اى كسى كه دنيا و آخرت از آن توست ، رحم كن به كسى كه نه دنيا دارد و نه آخرت . بعد از گفتن اين سخن ، به حضرت موسى وحى شد كه يكى از اولياى ما از دنيا رفت است . برو تشييع جنازه و دفن او .\r\nحضرت موسى ( ع ) با اصحابش آمد و ديد همان جوان است . گفت : خدايا من به امر تو او را از شهر بيرون كردم . خدا فرمود : بله . اما دم مرگ توبه كرد . روايت داريم اگر كسى خيلى گناه كرده باشد ، اما به راستى توبه كند ، به گونه‌اى گناهانش آمرزيده مىشود مثل اينكه از مادر متولد شده است .\r\nنقل مىكنند كه جوانى در نجف زندگى مىكرد كه آدم بسيار بدى بود و همه از او مىترسيدند و حساب مىبردند . روزى در صحن مطهر اميرالمؤمنين ، مرحوم محقق همدانى آمد برود حرم كه چشمش به او افتاد چون به محقق سلام نكرد ، مرحوم محقق همدانى نگاه تندى به او كرد\r\n. ( جاافتاده ) تندى مىكنيم براى اينكه متنبه بشوى . اگر انسان متنبه شد ، بداند كه آن نگاه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nتند از الطاف خفيهء خداست .\r\nنمىدانم آن جوان ، آن روز چه كرده بود ؟ مسلماً كار خوبى كرده بود . به هر حال مرحوم همدانى نگاه تندى به او كردند و گفتند : اسمت چيست ؟ گفت : اسم من عبد فرار است ؛ يعنى بنده‌اى كه فرار كرده است . مرحوم محقق از همين نكته استفاده كرد و گفت : از خدا فرار كردى يا پيغمبرش ؟ يك جرقه روى انبار بنزين چطور آتش مىافروزد ؟ پرسش آن مرد عالم در دل عبد فرار چنين انفجارى پديد آورد و چنان دگرگونش كرد كه نتوانست تاب بياورد و ساعتى بعد هم مرد .\r\nفردا صبح مرحوم آخوند همدانى به مجلس درس آمدند و گفتند : امروز درس تعطيل است ؛\r\nچون يكى از اولياى خدا از دنيا رفته است . بياييد برويم تشييع جنازهء او . در خانه همين عبد فرار ، عده‌اى خيال كردند كه آخوند اشتباه مىكنند . به زنش گفتند : او چه كرد كه بنده شيطان بود و يكباره بندهء خدا و از اولياءالله شد ، كه چنين آخوندى آمد غسلش بدهد و كفن و دفنش كند ؟ ! گفت : نمىدانم ؛ اما همين قدر مىدانم كه مرتب مىپيچيد و به خدا مىگفت : گفت : خدايا ! فرار كردم . فرار كردم و از پيغمبر تو فرار كردم ؛ اما حالا آمدم ؛ حالا آمدم .\r\nاين شعر هم ، از روايات ما گرفته شده است :\r\nباز آى هر آنچه هستى بازآى گر كافر و گبر و بت‌پرستى بازآى\r\nاين درگه ما درگه نوميدى نيست صد بار اگر توبه شكستنى بازآى\r\nحضرت موسى رفت دعاى باران بخواند ، اما ممكن نشد . خطاب شد : موسى ! يك نمام و سخن‌چين و گناهكار ميان شما هست . او بايد از جمع بيرون برود تا باران ببارد . حضرت موسى فرياد زد : اى گناهكار از ميان ما بيرون رو تا رحمت خدا بيايد .\r\nآن نمام و سخن‌چين فكرى كرد و ديد اگر از جمع بيرون برود ، رسوا\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمىشود ؛ پس توبه كرد و گفت : خدايا ! ديگر نمامى و سخن‌چينى نمىكنم ! خدايا ! شرمنده هستم ، رسوايم نكن ! خدايا من هم آمدم .\r\nناگهان ابرى آمد و هوا بارانى شد . موسى گفت : خدايا ! آن گناهكار كه از جمع بيرون نرفت !\r\nاز سوى خدا خطاب شد ! موسى ، اصلًا باران را براى خاطر همان گناهكار نازل كردم .\r\nجوانها ! آيا اشكهاى شما رحمت خدا را نازل مىكند ؟ بله ؛ حتماً مىكند . دل پاك جوانى كه توبه از گناه كند ، به اندازه‌اى ارزش دارد كه اگر به راستى از گناه برگشت و گفت : خدايا ! آمدم به در خانهء تو ، حتماً توبه‌اش قبول مىشود . اگر بگويند : خدايا ! ما بديم و سرتا پا تقصير و نشايد كه تو ما را مأيوس كنى ؛ ما مىخواهيم توبه كنيم ، ما گرفتاريم و مىخواهيم گرفتارىهاى ما اصلاح شود . خدايا با كرم و رحمت تو سازگار نيست كه ما را رد كنى ؛ آن رحمتى كه قرآن معنا مىكند و از تو سراغ داريم ، ما را اميدوار ساخته است . ما هر چه هستيم ، آمديم در خانهء تو از تو حاجت مىخواهيم . با اين گونه توبه بدانيد كه خدا قطعاً به شما جواب مثبت مىدهد ؛ اما قرآن مىگويد كه اين كار ، توسل مىخواهد بايد در محضر ولايت توبه كنيد :\r\n وَلَوْ انَّهُمْ اذْ ظَلَمُوا انْفُسَهُمْ جاؤُكَ فَاسْتَغْفَرُوا اللهَ وَ اسْتَغْفَرَ لَهُمُ الرَّسولُ لَوَجَدُوا اللهَ تَوّاباً رَحيماً  « 1 » بايد ولايت را وسيله قرار دهيم :\r\n يا ايُّهَا الَّذينَ امَنُوا اتَّقُوا اللهَ وَ ابْتُغوا الَيْهِ الْوَسيلَةَ  « 2 » اگر در خانه خدا مىروى ، با زهرا برو ؛ با اميرالمؤمنين برو و تنها نرو كه قرآن مىگويد : تنها نيا .\r\n\r\n\r\n","description":"","footnote":"\r\n( 1 ) - نساء / 64 .\r\n( 2 ) - مائده / 35 .\r\n","page_name":" 196 ","page_number":196},
  {"content":"\r\n\r\nيك جوان اگر به زهرا متوسل شود و او را شفيع خودش برابر خدا ببرد ، خيلى ارزش دارد حالا اگر خداى نكرده نداشته باشيم آن طور زن و مردى را كه با آن شكستگى حالش و با آن گريه و زاريش ، زهرا را بتواند شفيع آورد ، اما مىتوانيم توسل به زهرا پيدا كنيم .\r\nاميدوارم كه بتوانيم توسل به زهرا پيدا كنيم و دلى هم پيدا كنيم كه زهرا را شفيع سازيم !\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nريشه گرفتارى انسان\r\nهمهء مشكلات و دردسرهاى ما از اخلاق بد و رذيله است . اگر اخلاق رذيله نباشد ، انسان دردسر ندارد و همه زندگى با نشاط و خوشى دارند . اگر غم و غصه و دلهره و اضطراب خاطر و نگرانى براى انسان پيش مىآيد ، به خاطر صفات رذيله است . اگر انسان زندگى خوشى مىخواهد ، بايد خودسازى كند . البته بايد براى خودسازى با حوصله و قدم به قدم جلو برود و بسيار رياضت بكشد تا بتواند درخت رذالت را از دل بركند و درخت فضيلت به جاى آن غرس كند در چنين وضعى ، اين جوان مىتواند با قايق تهذيب نفس ، از جزر و مد دنيا سالم بگذرد و از موجهاى دنياى ، يكى پس از ديگرى عبور كرده و سالم به ساحل برسد . قرآن شريف مىفرمايد : همهء انبياء و از جمله پيامبر اسلام آمدند براى تهذيب نفس و اين جمله را در آيات فراوانى تكرار مىكند و مىفرمايد :\r\nلَقَدْ ارْسَلْنا رُسلَنا بِالْبَيِّناتِ وَ انْزَلْنا مَعَهُمُ الكِتابَ وَ الْميزانَ لِيَقُومَ النّاسُ\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n بِالْقِسْطِ وَ انْزَلْنا الْحَديدَ فيهِ بَأْسٌ شَديدٌ وَ مَنافِعُ لِلنّاسِ  « 1 » يعنى ما پيامبرهايمان را فرستاديم و تمام آنها معجزه و قانون داشتند . علاوه بر اينكه قانون داشتند ، همهء آنها در اختلافها رفع نزاع هم مىكردند ، يعنى قاضى هم بودند . در حالى كه قانون داشتند ، قضاوت مىكردند و در مقابل زورگويان شمشير هم داشتند . يعنى قوهء اجرا هم داشتند به عبارت ديگر اين آيه مىفرمايد : ما پيامبرهايمان را فرستاديم با سه قوهء مقننه و مجريه و قضائيه پيامبر خدا هم قانون دارد ، هم قضاوت مىكند و هم قانونش را اجرا مىكند . مثلًا پيغمبراكرم در حالى كه معجزه دارد ؛ يعنى قرآن ، قانون هم دارد ؛ قانونى كه مىتواند جامعهء بشريت را تا روز قيامت اداره كند . علاوه بر اين پيغمبراكرم قاضى هم بود . قرآن مىفرمايد : در قضاوتتان و در اختلافتان بايد مراجعه كنيد به پيغمبراكرم ( ص ) و هر چه گفت بايد بپذيريد . او يك قاضى است .\r\n فَلا وَ رِبِّكَ لا يُؤْمِنُونَ حتّي يُحَكِّمُوكَ فيما شَجَرَ بَيْنَهُمْ ثُمَّ لا يَجِدُوا في انْفُسِهِمْ حَرَجاً مَمّا قَضَيْتَ وَيُسَلِّمُوا تَسْليماً  « 2 » در مشاجره‌ها و اختلافها بايد به پيغمبر مراجعه كنيد و هر چه گفت ، نه فقط از نظر ظاهر بپذيرد ؛ بلكه از صميم دل بپذيريد و تسليم در مقابل قضاوت پيغمبر باشيد . علاوه بر آن ، در مقابل زورگويان هم ، پيغمبراكرم ( ص ) شمشير داشت ؛ يعنى در مدينه ، هفتاد و چهار جنگ را پشت سر گذاشت و توانست بر حجاز مسلط شود و دنيا را تكان دهد و بالاخره زمينه‌اى فراهم كند براى اينكه بعد از خودش مسلمانها دو ثلث جهان آن روز را بگيرند . قرآن مىفرمايد : پيامبرهاى ما چنين بودند . آنها قانون داشتند و اجراى قانون\r\n\r\n\r\n","description":"","footnote":"\r\n( 1 ) - حديد / 25 .\r\n( 2 ) - نساء / 65 .\r\n","page_name":" 199 ","page_number":199},
  {"content":"\r\n\r\nهم به دست آنها بود . قضاوت هم به دست آنها بود . چرا پيامبر هم قوهء مقننه و هم قوهء قضائيه و هم قوهء مجريه را دارد ؟ لِيقُومَ النّاسُ بِالْقِسْطِ براى اينكه آدم بسازد ؛ نه براى اينكه العياذ بالله بخواهد جهانگيرى كرده و تسلط بر مردم داشته باشد و استثمارگرى كند . هدف او اين است كه آدم بسازد . اگر شمشير مىزند ، براى اين است كه آدم بسازد . لذا در روايات مىخوانيم كه يكى از رؤساى عرب را غل و زنجير كرده و آوردند نزد رسول الله ، در حالى كه رسول گرامى رسمشان اين بود كه به بزرگان احترام مىگذاشتند ولو كافر بود . وقتى پيامبر ( ص ) ديدند كه او را كشان كشان مىآورند ، تبسم كردند . او ناراحت شد و گفت : به من مىخندى ؛ يعنى به من توهين مىكنى ؟ پيغمبراكرم ( ص ) جملهء شيرينى گفتند كه چنين بود : تعجب من از اينجاست كه با غل و زنجير تو را به بهشت مىكشانند و تو آن را پاره مىكنى و مىروى به جهنم ؛ يعنى اگر غل و زنجيرت مىكنند و تو را مىكشند ، فقط براى اين است كه مىخواهند تو را آدم كنند .\r\nدربارهء اميرالمؤمنين ( ع ) داريم كه ابن‌عباس مىگويد : در جنگ صفين اميرالمؤمنين جلو مىرفت . مخصوصاً در وقتى كه غلبه‌اى از دشمن پيدا مىشد ، خود على ( ع ) به صحنه مىآمدند . زمانى اميرالمؤمنين تشنه شدند و فرمودند : برايم آب بياوريد . آبى كه آوردند ، در ظرفى بود كه لب آن شكستگى داشت و آب خوردن در اين ظرف كراهت دارد . شايد كراهتش براى آن است كه ميكروبها در شكافهاى ظرف شكسته جمع مىشوند . تا ظرف آب را به دست اميرالمؤمنين دادند ، ايشان غضب كردند و فرمودند : چرا در ظرف شكسته آب آورده‌ايد ؟ گفتند : يا على ! اين حرفها را بگذاريد براى وقتى كه جنگ تمام شد . در جبهه ، آن هم در خط مقدم ، اين ايرادها چيست ؟ ! اميرالمؤمنين جوابى عالى دادند ؛ فرمودند : من اصلًا شمشير مىزنم براى همين كه حكم خدا را\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nزنده كنم . شمشير مىزنم براى اينكه مكروه را نابود كنم . حالا خودم در وسط جنگ و در خط مقدم جبهه يك مكروه به جا بياورم ؟ !\r\nجمله لِيَقُومَ النّاسُ بِالْقِسْطِ را همهء ما و مخصوصاً جوانها بايد در نظر داشته باشيم كه همهء پيامبرها آمدند براى اينكه آدم بسازند . اين جملهء حضرت امام ( رضوان‌الله تعالى عليه ) را فراموش نكنيد كه بارها و بارها فرمودند : ما انقلاب كرديم براى اينكه احكام اسلام را زنده كنيم . ما انقلاب كرديم براى اسلام هدف پيامبرها هم اين است و همهء انقلابهاى دينى هم براى اين است . قيام حسين ( ع ) هم براى همين بود . وقتى اعتراض مىكردند به ابىعبدالله الحسين كه آقا ! چرا با اين تعداد قيام مىكنى ؟ مىفرمود : اسلام در مخاطره است :\r\nالا تَرَوْنَ انَّ الْحقَّ لا يُعْمَلُ بِهِ ، وَ انَّ الْباطِلَ لايُتَناهي عَنْهُ ؟ لِيَرْغَبِ الْمُؤمِنُ في لِقاءِ اللهِ مُحِقّاً مرگ براى من شربت است ؛ براى اينكه حق دارد از بين مىرود و باطل جلوه‌نمايى مىكند و امربه‌معروف و نهىازمنكر از ميان مردم رخت بربسته است .\r\nهدف انبيا و اولياء آن بود كه ما آدم شويم ؛ يعنى هوى و هوس از دل ما بيرون برود و به جاى آن تقوا در دلمان جايگزين شود . تكبر ، خودمحورى ، منيت ، حسادت ، جاه‌طلبى و پول‌پرستى از دل ما بيرون برود و به جاى آن تواضع ، فروتنى ، رأفت ، مهربانى ، مواسات و قانون جايگزين شود . جوانها توجه داشته باشند كه در بحثهاى قبل گفتم اين برنامه‌ها براى اين است كه به مقام عبوديت و لقاى حق برسيم . قرآن شريف به اين مطلب تصريح دارد و من فقط دو سه جا را تعيين مىكنم . در سورهء جمعه داريم كه پيامبر و قرآن براى چه آمده‌اند :\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n هُوَ الَّذي بَعَثَ فِي الْامّيّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكّيهِمْ وَ يُعَلِّمُهُمُ الكِتابَ وَ الحِكْمَةَ  « 1 » پيامبر با معجزه‌اش يعنى قرآن آمده است براى تربيت و آموزش :\r\nوَيُزَكّيهِمْ وَ يُعَلِّمُهُمُ الكِتابَ وَ الحِكْمَةَ پيامبر آمده براى اينكه آدم بسازد . براى اين كار ، بايد دو بال داشته باشد تا پرواز كند به جايى كه به جز خدا نبيند : يكى بال تهذيب نفس و يكى بال علم :\r\nرسد آدمى به جايى كه به جز خدا نبيند بنگر كه تا چه حد است مقام آدميت\r\nقرآن شريف بارها و بارها فرموده است كه پيامبران آمدند براى تهذيب نفس . چرا پيغمبر و قران آمده‌اند براى تهذيب نفس ؟ خود قرآن مىفرمايد : براى اينكه اگر تهذيب نفس نباشد ، براى انسان نتيجه‌اى غير از بدبختى خودش و جامعه ندارد . در همين سوره جمعه مىفرمايد :\r\n مَثَلُ الَّذينَ حُمّلُّوا التّوراتَ ثُمّ لَمْ يَحْمِلُوها كَمَثَلِ الحِمارِ يَحْمِلُ اسْفاراً  « 2 » مثل آنهايى كه علم دارند ، اما تقوا ندارند ، مثل آن الاغى است كه يك بار كتاب بار او كنند . يك الاغ و يك بار كتاب بر او به غير خستگى براى اين الاغ چيزى ندارد . قرآن مىگويد : فردى كه علم دارد اما تقوا ندارد و هوى و هوس بر او يا بر آن اجتماع مسلط است ، نظير الاغى است كه يك بار كتاب بار او باشد . ممكن است اين علم براى دنيا و استثمارگرى و رياست او مفيد باشد اما براى آدميت او مفيد نيست . فرق انسان با حيوان اين است كه حيوان مىخورد و مىآشامد و دفع شهوت و استراحت مىكند ولى انسان علاوه بر اينها قوهء تفكر و عقل هم دارد . اما اگر انسان به همين‌ها اكتفا كند حيوان خيلى از او بهتر\r\n\r\n\r\n","description":"","footnote":"\r\n( 1 ) - جمعه / 2 .\r\n( 2 ) - جمعه / 5 .\r\n","page_name":" 202 ","page_number":202},
  {"content":"\r\n\r\nاست .\r\nيك پرنده به پروردگار عالم توكل دارد . اين پرنده با توكلش صبح از آشيانه مىرود و عصر سير بر مىگردد . تا حال شنيده‌ايد كه پرنده‌اى از گرسنگى و تشنگى بميرد ؟ همان وقت كه يك متر برف آمده است ، پرنده صبح كه مىرود و عصر بر مىگردد ، هم خودش سير مىشود و هم بچه‌اش را سير مىكند .\r\nخوردن ، آشاميدن ، ازدواج و داشتن مسكن ، چيزهايى است كه ميان انسان و حيوان مشترك است ؛ اما در اين موارد ، حيوانها خيلى عالىتر از انسان هستند ؛ يعنى بدون دردسر به خواست خودشان مىرسند . اما اين انسان اگر بخواهد از نظر خوراك و پوشاك و مسكن و ازدواج مثل حيوان در رفاه باشد ، چقدر زحمت و خون دل مىخواهد . اگر دنبال زندگى رفاهى و تجملى برود ، العياذ بالله دزدى مىخواهد ، رشوه‌خوارى مىخواهد ، رباخوارى و ظلم مىخواهد ، خون مردم را مكيدن مىخواهد تا اينكه بتواند اين چهار چيز را تأمين كند . يك جوان وقتى مىخواهد ازدواج كند ، قبل از ازدواج دردى برايش پيش مىآيد كه با اين درد بايد بسوزد و بسازد تا بميرد . يك جوان برايش پيش مىآيد كه با اين درد بايد بسوزد و بسازد تا بميرد . يك جوان وقتى بخواهد خانه تهيه كند ، بايد اول پيه اين را به خودش بمالد كه وامهايش را ورثه‌اش بدهند تا بتواند خانه‌اى مطابق ميل خود و خانم پيدا كند . در مورد خوراكش چقدر اذيت مىشود .\r\nاين جوان اگر از خودش بپرسد كه اين زندگى پردردسر چه فايده‌اى برايش دارد . اين همه دردسر چه نتيجه‌اى دارد ؟ ! حق دارد كه چنين سؤالى كند ، اگر آدميت نباشد پرسشهاى او حسابى است . به قول قرآن مىگويد :\r\n افَحَسِبْتُمْ انَّما خَلَقْناكُمْ عَبَثاً وَ انّشكُمْ الَيْنا لا تُرْجَعُونَ  « 1 »\r\n\r\n\r\n","description":"","footnote":"\r\n( 1 ) - مؤمنون / 115 .\r\n","page_name":" 203 ","page_number":203},
  {"content":"\r\n\r\nآيا خيال مىكنيد كه شما را بيهوده و بازيچه آفريديم و شما به سوى ما باز نمىگرديد ؟ ! آيا وظيفهء تو اين است كه بخورى و بياشامى و تهيهء مسكن بكنى و ازدواج بكنى ؟ ! اينكه براى تو به غير دردسر چيزى نيست و ظلم به توست . لذا قرآن مىگويد : آن افرادى كه فكرشان اين است ، بدتر از حيوان هستند :  اولئِكَ كَالْانْعامِ بَلْ هُمْ اضَلُّ  « 1 » قرآن مىگويد :  وَ يَأْكُلُونَ كَما تَاْكُلُ الانْعَامُ  « 2 » اينها مثل حيوانهايى هستند كه مىچرند . بعضى اوقات قرآن از اينهايى كه لجوج هستند ، عصبانى شده و به پيغمبر مىگويد : آنها را رها كن و بگذار بچرند . رهايشان كن و بگذار مثل كرم ابريشم در خودشان بتنند تا معلوم شود كه چقدر احمقند :\r\n ذَرْهُمْ يَأكُلُوا وَ يَتَمَتَّعُوا وَ يُلْهِهِمُ الامَلُ فَسَوْفَ يَعْلَمُونَ  « 3 » رهايشان كن و بگذار بخورند و بچرخند و در آمال و آرزوهايشان غوطه‌ور شوند ؛ تا يك روز بفهمند چه خبر است . لذا اگر انسان مثل حيوان باشد ، اصلًا خلقتش بيهوده و ظلم است .\r\nالآن آمريكا و دنياى غرب اين طورى هستند . دنياى غرب ، علم دارد . ظلمش را كنار بگذاريد ، مىبينيد كه رفاه ظاهرى دارد . اما در غم و غصه و اضطراب خاطر و نگرانى مى سوزد . در هر جاى جهان ، اگر يك نفر پيدا كرديد كه زندگى خوش منهاى خدا داشته باشد ، من به شما جايزه مىدهم . بله يكى ممكن است ديوانه باشد و ديگران برايش غصه بخورند و خودش خوش باشد ؛ خوش بيهوده . اما به راستى يك زندگى منهاى خدا و يك خانه منهاى خدا كه با نشاط و منهاى غم و غصه و دلهره و اضطراب خاطر باشد هرگز وجود ندارد . شما نمىدانيد در غرب چه خبر است . در آمريكا چه خبر است . قطع نظر از\r\n\r\n\r\n","description":"","footnote":"\r\n( 1 ) - اعراف / 179 .\r\n( 2 ) - محمد ( ص ) / 12 .\r\n( 3 ) - حجر / 3 .\r\n","page_name":" 204 ","page_number":204},
  {"content":"\r\n\r\nجنايتهايشان و قطع نظر از بىانصافىها و كشتارهايشان ، زندگى آنها مثل زندان است . دنياى غرب علاوه بر اينكه با خدا نيست ، آدميت هم ندارد و درنده است .\r\nقرآن ، در اين مورد قضيهء بلعم باعورا را مطرح مىكند . بلعم باعورا عالمى مستجاب‌الدعوه بود . مردم التماس دعا به او مىگفتند و بلعم باعورا هم به راستى اين جورى بود ؛ اما آدم نبود . چون آدم نبود ، پول و رياست او را فريفت و در آخر كار هم شهوت گريبانگيرش شد . سرانجام با تطميع اين بدبخت ، حاضرش كردند به حضرت موسى ( ع ) نفرين كند . حالا كه مىخواهد به حضرت موسى نفرين كند مىبيند خودش از مريدهاى حضرت موسى است ! آيا مىشود يك نفر كسى را قبول داشته باشد و بر او نفرين كند ! خدا نكند صفت رذيله‌اى در دل انسان حكمفرما شود ! يك وقت مىرسد به آنجا كه با خدا مىجنگد . شيطان خدا را قبول داشت يا نه ؟ معاد را قبول داشت يا نه ؟ خداشناس بود يا نه ؟ خيلى بهتر از من و شما خداشناس بود . با خدا حرف مىزد ؛ يعنى در مقام بالايى بود ، اما حسادت و تكبر ، ببين چه بلايى بر سرش آورد . قرآن اينها را مىگويد براى اينكه همه بفهمند و بدانند كه اگر صفت رذيله‌اى در دل كسى باشد ، كارش به كجا مىكشد . به هر حال ، شيطان به خدا اعتراض كرد و گفت : براى چه سجده كنم ! سجده نمىكنم ؛ زيرا از انسان برتر هستم . بعد هم بنا كرد به تشر زدن به خدا و تهديد كرد كه چه مىكنم و چه مىكنم . پروردگار عالم هم فرمود : هر كار مىخواهى بكن . تو و مريدهايت را مىبرم به جهنم و جهنم را هم از تو و مريدهايت پر مىكنم . شيطان گفت : بكن .\r\nبه هر حال ، بلعم باعورا مهيا شد براى نفرين كردن به حضرت موسى و رانده درگاه خدا شد . خدا هر چه را به او داده بود ، گرفت و در آخر به او گفت : چند\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nدعاى مستجاب دارى . خوب اگر خوب فكر كنيم ، مىگوييم كه او بايد اول دعايش اين باشد كه خدايا ! عاقبتم را به خير كن ! خدايا غلط كردم ! توبه كردم ! خدايا زن و بچه‌ام را رستگار كن !\r\nاما آن بدبخت بيچاره ، حاجت خواست و آرزوهاى شهوانى خودش را از خدا طلبيد . قرآن از او خيلى عصبانى است . لذا مىفرمايد :\r\n وَ اتْلُ عَلَيْهِمْ نَبَأَ الَّذي اتَيْناهُ آياتِنا فَانْسَلَخَ مِنْها  « 1 » پيغمبر ! به مردم بگو كسى بود كه براى خاطر علم و عملش او را به مقام رسانده بوديم . اما او مثل مارى كه از پوست بيرون بيايد ، از معنويت بيرون آمد و حيوان شد . درنده شد . وقتى كه از زير پرچم خدا بيرون آمد ، رفت زير پرچم شيطان بعد قرآن مىفرمايد :\r\n وَ لَوْ شِئْنا لَرَفَعْناهُ بِها وَلكِنَّهُ اخْلَدَ الَي الارْضِ  « 2 » حقش اين بود كه دستش را بگيريم ؛ چون خدا صد و بيست چهار هزار پيامبر را فرستاده است براى اينكه دست مردم را بگيرند . به قول حضرت امام ( رحمه الله ) نقل مىكردند از استاد بزرگوارشان مرحوم آقاى شاه‌آبادى كه مىفرمودند : پروردگار عالم به اندازه‌اى به مردم لطف دارد كه قبل از آنكه آدمها بيايند روى كرهء زمين ، اول پيامبرشان آمد ؛ يعنى حضرت آدم كه آمد ، هيچ كس نبود . اول پيامبر آمد و بعد انسانها آمدند . خدا نسبت به بندگانش لطف دارد . از الطاف جليهء خدا اين است كه وقتى حضرت موسى مبعوث شد ، گفت : خدايا ! يك وزير و كمك‌كننده به من بده . خدا هارون را به او داد و گفت :\r\n اذْهَبا الي فِرْعَونَ انَّهُ طَغي  « 3 » برويد اين قلدر را بترسانيد ، من دوست دارم كه او آدم بشود و از ادعاى\r\n\r\n\r\n","description":"","footnote":"\r\n( 1 ) - اعراف / 175 و 176 .\r\n( 2 ) - اعراف / 175 و 176 .\r\n( 3 ) - طه / 43 .\r\n","page_name":" 206 ","page_number":206},
  {"content":"\r\n\r\nخدايى خودش دست بردارد . در اينجا ، قرآن جمله‌اى دارد كه همه مخصوصاً جوانها بايد در نظر داشته باشند كه خدا چقدر مهربان است . فرمود :\r\nاذْهَبا الي فِرْعَونَ انَّهُ طَغي ، فَقُولا لَهُ قَوْلًا لَيِّناً لَعَلَّهُ يَتَذكَّرُ اوْ يَخْشي با زبان خوش و مهربانى و تواضع با او حرف بزنيد . شايد از گمراهى برگردد . راستى كه خدا مىخواهد دست همه را بگيرد . اما وقتى صفت رذيله پيش آمد ، ديگر نمىشود كارى كرد . مرغ در قفس مىتواند پرواز كند ؟ ! مرغى بال بسته مىتواند پرواز كند ؟ ! يك مرغ كه دو بالش به زمين كوبيده شده است ، مىتواند پرواز كند ؟ ! نه قرآن مىگويد : آدمى هم كه يك صفت رذيله بر او حاكم باشد ، چنين است :\r\nلَرَفَعْناهُ بِها وَ لكِنَّهُ اخْلَدَ الَي الارْضِ آدم خود محور ، ميخ دارد . آدم مستبد ، ميخ دارد و آن ميخ او را به زمين كوبيده است . آدم متكبر ، مغرور ، پول‌پرست ، بخيل و رياست‌طلب ميخهايى دارد . قرآن مىفرمايد :\r\n فَمَثَلُهُ كَمَثَلِ الكَلْبِ انْ تَحْمِلْ عَلَيْهِ يَلْهَثْ اوْ تَتْرُكْهُ يَلْهَث  « 1 » مثل او مثل سگ هار است . سگ هار كارش چيست ؟ گزندگى است . اگر به او حمله كنى ، زبان در مىآورد و له‌له مىزند و حمله مىكند . اگر هم با او كار نداشته باشى ، او با تو كار دارد . چه تشبيه خوبى است !\r\nيك استاد دانشگاه كه اسير هوى و هوس است و كسى با او كارى ندارد ، صحبت مىكند و كتاب مىنويسد . آزادش گذاشتند كه هر چه مىخواهد مىتواند بگويد . اما به جاى اينكه بگويد جوانها كارى كنيد تا رستگار شويد ، جوانها براى وطن و براى حفظ نظام خودتان و براى خون شهدا كارى كنيد تا در مقابل آمريكا بتوانيد خودكفا شويد ، ميآيد يك ساعت عليه‌اسلام صحبت\r\n\r\n\r\n","description":"","footnote":"\r\n( 1 ) - اعراف / 176 .\r\n","page_name":" 207 ","page_number":207},
  {"content":"\r\n\r\nمىكند . خيال نكنيد اگر صفت رذيله پيش آمد ، ديگر مىشود كارى كرد ، نه هرگز نمىشود .\r\nقارون ، موسى ( ع ) را مىشناخت . علاوه بر اينكه او را مىشناخت ، مريد درجهء يك موسى ( ع ) هم بود . اما وقتى آيهء زكات آمد ، به التماس افتاد و موسى ( ع ) گفت : كم‌كن ؛ از مقدارى كه بايد بدهم ، كم كن . به موسى خطاب شد كه : كم كن . موسى ( ع ) كم كرد و آن قدر كم كرد و كم كرد كه ديگر نمىشد ، كمتر كند . قارون فكر كرد و ديد نمىتواند آن مقدار كم را هم بدهد . برايش سخت بود .\r\nاينها كه زكات و خمس بدهكارند ، اگر سالهاى اول فوراً خمس بدهند آن قدر جمع نمىشود . اما ناگهان مىبينند بايد چند ميليون خمس بدهند و زير همه چيز مىزنند و مىگويند كه : براى چه من به آخوندها پول بدهم !\r\nبه هر حال ، قارون ديد نمىشود آن مقدار كم را هم بدهد ؛ پس توطئه كرد . پناه بر خدا ! پناه بر خدا از پول‌پرستى پولى داد به يك زن فاحشه كه اين زن يك بچه هم داشت و گفت : بيا وقتى حضرت موسى منبر مىرود ، وسط منبر بلند شو و بگو : اگر راستى مىگويى ، با من زنا نكن و اين بچه را روى دست من نگذار .\r\nبالاخره اين زن وسط جلسه بلند شد اما خدا مقلب‌القلوب است . اين زن پاكدل بود و الاخره از نور خدا الهام گرفت و گفت : موسى ! قارون ناجنس پول به من داده تا تو را رسوا كنم و تهمت بزنم . اما من تهمت نمىزنم . خدا لعنت كند اين قارون را با اين حرفهايش كه به من ياد داد چه كار كنم . حضرت موسى خيلى عصبانى شد و به او خطاب شد كه عصبانى نشو . خودش و مالش را به دست تو دادم . حضرت موسى گفت : اى زمين قارون را بگير !\r\nقارون به زمين فرو كشيده شد . تا زانو توى زمين فرو رفت و به جاى اين كه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبگويد آقا به فريادم برس ! غلط كردم و پول مىدهم ، به موسى ( ع ) توهين كرد ! حضرت موسى فرمودند كه : زمين ! مالش را بگير .\r\nهمهء اموالش به زمين فرو رفت . بعد به زمين دستور داد تا قارون را در خود فرو ببرد و چنين هم شد :\r\n انَّ المُنافِقينَ فِي الدَّرْكِ الاسْفَلِ مِنَ النّارِ  « 1 » اگر يك صفت رذيله در دل كسى باشد ، سرنوشتش اين است .\r\nبياييد همه بيدار شويم ، جوانها بيدار شوند ؛ پيرها هم بيدار شوند . براى اينكه اگر سن از چهل بالا رفت ، ديگر خودسازى مشكل است ؛ مىشود خودسازى كرد اما مشكل است .\r\n\r\n\r\n","description":"","footnote":"\r\n( 1 ) - نساء / 145 .\r\n","page_name":" 209 ","page_number":209},
  {"content":"\r\n\r\nدر كدام خانه را بكوبيم\r\nدر روايات مىخوانيم وقتى كه حضرت ابراهيم ( ع ) را در آتش انداختند ، جبرئيل همراه فوجى از ملائكه آمدند و به ابراهيم سلام كردند . ابراهيم ( ع ) خيلى خوشحال شد . مثل كسى كه بهتر از دنيا و آنچه در آن است را به او داده باشند . مهمتر از سلام جبرئيل و سلام ملائكه ، اين بود كه آتش براى حضرت ابراهيم سرد و خاموش شد و بعد هم تبديل به گلستان شد . اين جملهء سَلامٌ هِى حَتّى مَطْلَعِ الْفَجْرِ را در شب قدر همه مخصوصاً جوانها فراموش نكنيم . كارى كنيم كه جبرئيل به ما سلام كند . در قرآن ندارد كه اين سلام از خود جبرئيل است يا از خداست . قبلًا عرض كردم كه به پيغمبراكرم ( ص ) خطاب مىشود : يا رسول‌الله ! وقتى گناهكار با تضرع و زارى مىآيد و توبه مىكند ، اول سلام ما را به او برسان :\r\nوَ اذا جاءَك الَّذينَ يُؤْمِنُونَ بِاياتِنا فَقُلْ سَلامٌ عَلَيْكُمْ كَتَبَ رَبُّكُّمْ عَلي نَفْسِهِ\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n الرَّحْمَةَ  « 1 » نمىدانم جملهء سلامٌ هى حتى مطلع الفجر ، معنايش اين است كه از طرف خدا جبرئيل به شما سلام مىكند يا از طرف خودش . هر چه باشد ، براى اهل دل مزه دارد ؛ مزه‌اى كه ارزشش از دنيا و آنچه در آن است ، بهتر است . اما گوش دل مىخواهد كه بشنود و جواب بدهد . خوشا به حال آن كسانى كه گوش دارند ! خوشا به حال آن كسانى كه از اول شب تا صبح در چنين شبى اين سلام را مىشنوند و جواب مىدهند .\r\nجبرئيل سلام مىدهد و او مىگويد : و عليكم السلام و رحمة الله ! حالا اگر ما نمىشنويم ، بدانيد كه حضرت روح ، جبرئيل ، ميكائيل ، عزرائيل و اسرافيل و حملهء عرش مىآيند خدمت امام زمان ( ع ) و از اول شب تا صبح به همهء شما سلام مىكنند . لذا شب قدر ، شب پرعظمتى است . اگر براى دنيا حاجت مىخواهيد ، بدانيد كه سلام جبرئيل ، آتش نمرود را خاموش مىكند ، چه رسد به گرفتاريهاى ما كه معلوم است آنها را رفع مىكند . اگر براى سير و سلوكمان متوسل شويم ، جبرئيل ما را پراستعداد و مهيا مىكند . براى اينكه برسيم انشاءالله به جايى كه ببينيم و بشنويم بايد در محضر خدا گناه نكنيم ، زيرا هستند افرادى كه قرآن مىگويد : مىبينند و مىشنوند و حرف مىزنند و گفتارشان گفتار آدمى ، گوششان گوش آدمى و چشمشان چشم آدمى است اما جبرئيل را مىبينند و با جبرئيل حرف مىزنند :\r\n انَّ الَّذينَ قالُوا رَبُّنا اللهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ الا تَخافُوا وَ لا تَحْزَنُوا وَ ابْشِروُا بِالْجَنَّةِ الَّتي كُنْتُمْ تُوعَدُونَ ، نَحْنُ اوْلياؤُكُمْ فِي الحَيوةِ الدُّنيا وَ فِي الاخِرَةِ  « 2 »\r\n\r\n\r\n","description":"","footnote":"\r\n( 1 ) - انعام / 54 .\r\n( 2 ) - فصلت / 30 و 31 .\r\n","page_name":" 211 ","page_number":211},
  {"content":"\r\n\r\nآنهايى كه مىگويند : الله و بر گفتارشان پا برجا هستند ؛ در آيه ديگر مىگويد :\r\n الَّذينَ امَنُوا وَ لَمْ يَلْبِسُوا ايمانَهُمْ بِظُلْمٍ  « 1 » آنهايى كه مىگويند الله و پابرجا هستند ، و در محضر خدا گناه نمىكنند و در محضر خد مخالفت خدا نمىكنند و درصددند تا رضايت خدا را در محضرش به دست آورند . قرآن مىگويد : اينها سروكار با ملائكه پيدا مىكنند . همين‌طور مىفرمايد :\r\n تَنَزَّلُ المَلائِكَةُ وَ الرُّوحُ فيها بِاذْنِ رَبِّهِمْ مِنْ كُلِّ امْرٍ  « 2 » و نيز مىگويد : ملائكه و جبرئيل بر اينها نازل مىشود :\r\nالَّذينَ قالُوا رب‌ُنَا اللهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةٌ انسان به جايى مىرسد كه وقتى غمى يا غصه‌اى يا گرفتارىاى برايش پيش آمده باشد ، مىآيند و مىگويند :\r\nالَا تَخافُوا وَ لا تَحْزَنُوا غم و غصه نخور . از گذشته غم و غصه نداشته باش ؛ از آينده نگرانى نداشته باش :\r\nنَحْنُ اوْلِياؤُكُمْ فِي الحَيوةِ الدُّنيا وَ فِي الاخِرَةِ ما مددكار تو هستيم ؛ ما دوست تو هستيم و دست عنايت ما بر سر توست . نه فقط در آخرت ، بلكه در دنيا هم به فريادت مىرسيم ؛ دم مرگ هم به فريادت مىرسيم ؛ در قبر هم به فريادت مىرسيم و هم در صف محشر به فريادت مىرسيم .\r\nيكى از رؤساى قبايل خدمت پيغمبراكرم آمد و گفت : يا رسول‌الله ! من\r\n\r\n\r\n","description":"","footnote":"\r\n( 1 ) - انعام / 82 .\r\n( 2 ) - قدر / 4 .\r\n","page_name":" 212 ","page_number":212},
  {"content":"\r\n\r\nنمىتوانم مرتب به مدينه بيايم . يك شب را كه بهترين شبهاست ، به من بياموزيد تا به مدينه بيايم . فرمودند : شب بيست و سوم ماه رمضان بيا . در چنين شبى بود كه امام صادق ( ع ) مريض بودند و مرضشان سخت بود . اول شب فرمودند : مىخواهم به مسجد بروم . كشان كشان امام صادق ( ع ) را آورند به مسجد و از اول شب تا صبح در مسجد بودند .\r\nحضرت زهرا سلام‌الله عليها شب بيست و سوم رمضان از اول شب تا صبح نمىگذاشت بچه‌ها بخوابند . روز بيست و دوم رمضان مقيد بود كه بچه‌ها خيلى بخوابند تا ديگر شب احتياج به خواب نداشته باشند .\r\nچه كنيم كه در شب بيست و سوم رمضان ، مشمول رحمت خدا شويم ؟\r\nعلاوه بر اينها ، منادى حق از اول اين شب تا صبح ندا مىكند : گناهكارى نيست كه بيايد ؟ ! حالا كه حق از ما دعوت مىكند ، چه كنيم كه مشمول رحمت خدا شويم ؟ چه كنيم كه امشب با دعاى مستجاب و عاقبت به خيرى از اينجا برويم ؟ چه كنيم تا مشمول سلام جبرئيل و ميكائيل و سلام حضرت روح بشويم ؟ چه كنيم كه ثواب هشتاد سال عبادت را بگيريم ؟ چه كنيم كه امسال براى ما خير و سعادت نوشته شود ؟ چه كنيم كه امسال به بقيع برويم ؟ چه كنيم كه امسال به كربلا برويم ؟ چه كنيم كه امسال امام زمان از ما راضى باشد ؟ اين مهمتر از همه است .\r\nزيارت بقيع خيلى لطف دارد ؛ زيارت حضرت رسول خيلى جاذبه دارد و قبر شش گوشهء حسين خيلى خوب است ؛ اما بالاتر از اينها ، رضايت خداست . چه كنيم تا مورد رضايت خدا واقع شويم ؟\r\nتوبه از گناه لازم است . تا اين درست نشود ، چيزهاى بعدى درست نخواهد شد . قبلًا فهميديم كه بايد در شيشه دل را باز كرد . بايد با خدا ! خدا ! گفتن و گريه و زارى و تضرع و خجالت‌زدگى ، توبهء از گناه كرد . وقتى توبهء از گناه شد ،\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاستعداد پيدا مىشود و اين استعداد را بايد اول پيدا كنيم . اول بگوييم : خدايا ما گناهكاريم ؛ مقصريم و بالاتر از اينها بگوييم كه خدايا بىحياييم . در مقابل تو با اين همه نعمتها ، ما بىوفا و نمك نشناسيم .\r\nاگر شما يك خوبى به كسى بكنيد ، مثلًا يك ناهار به كسى بدهيد ، اما وقتى كه او را تنها گذاشتيد ، ناگهان متوجه شويد كه مخفيانه دارد به خانم شما نگاه ميك‌ند ، چقدر ناراحت مىشويد ! بالاخره نمىتوانيد صبر كنيد و مىگوييد : اى نمك‌نشناس ! چرا اين طورى كردى ؟ ! اى بىوفا ! من تو را مهمان كردم ، تو اين كار را مىكنى ! پيغمبراكرم ( ص ) مىفرمايد : من غيرت دارم ، اما غيرت خدا از من بيشتر است . خدا غيرت راجع به چه چيز دارد ؟ راجع به گناه !\r\nچقدر امسال گناه كرديم ؟ چقدر بىوفايى و نمك‌نشناسى در محضر خدا از ما سر زده است ؟ بدانيم كه غيرت خدا به جوش آمده است ؛ اما خدا رحيم و رحمان است و در اين باره بايد فكر كرد . يك مقدار شرمنده و خجالت زده شويم و حيا كنيم تا كم‌كم اين حالت توبه برايمان پيدا شود . وقتى استعداد توبه كردن برايمان پيدا شد ، يعنى استعداد اينكه رحمت خدا را در دل بريزيم آن وقت ، مورد لطف امام زمان واقع مىشويم و استعداد پيدا مىكنيم كه سلام ملائكه شامل حال ما شود . وقتى مىگويند : سلام عليكم . اگر نمىشنويم ، لااقل شامل حال ما شود .\r\nبراى آمادگى توبه ، بايد دعا بخوانيم . « تا نگريد ، طفل ، كى نوشد لبن ! »\r\nاين راز و نياز و دعا براى سعادت خود انسان است . لذا قرآن مىفرمايد : اگر دعا نكنى ، جهنم مىروى و در جهنم سرافكنده‌اى . اگر دعا نكنى ، خدا به تو اعتنا ندارد :\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n قُلْ ما يَعْبَؤُا بِكُمْ رَبّي لَوْلا دُعاؤُكُمْ  « 1 » آنچه در اينجا بايد به شما تذكر بدهم ، اين است كه فقط بگوييد ! خدا ! خدا ! و تعيين وظيفه براى خدا نكنيد .\r\nتو بندگى چو گدايان به شرط مزد مكن كه خواجه خود روش بنده پرورى داند\r\nاو مىداند صلاح تو در چه چيز است . او مىداند سعادت تو در چيست تو فقط بگو خدا ! اگر هم حاجت خاص خودت را از خدا مىخواهى ، بخواه ؛ اما تعيين وظيفه نكن . مثل بچه كه وقتى شير مىخواهد ، گريه مىكند و مادر مىفهمد كه او شير مىخواهد . اگر هم زبان داشته باشد مادر ! مادر ! مىكند و او مىفهمد كه بچه چه مىخواهد . تو بگو خدايا گرفتارم ! مىبينى كه گرفتارم ؛ مىبينى كه قرض دارم ؛ مىبينى كه آبرو دارم ؛ خدايا ! تو مىبينى كه پسرم مىخواهد ازدواج كند ؛ دخترم را مىخواهم شوهر بدهم ؛ خدايا ! تو مىبينى اجتماع ما گرفتار است ؛ خدا ! خدا ! خدا ! و ديگر بيش از اين چيزى نگو . مواظب باشيد تعيين وظيفه براى خدا نكنيد . و ديگر اينكه سوءظن به پروردگار نداشته باشيد ؛ چون خودش گفته است :\r\n ادْعُوني اسْتَجِبْ لَكُمْ  « 2 » امام صادق ( ع ) مىفرمايد يقين داشته باش كه خدا حاجتت را مىدهد و بايد به خدا حسن ظن داشته باشى .\r\nتوبهء واقعى مىكند ، نه براى اينكه حالا توبه مىكنم كه دعايم مستجاب شود . مىخواهد دعا مستجاب بشود يا نشود ، براى بنده يك شرافت است كه خدا ! خدا ! كند بالاترين شرافت براى بنده اين است كه در خانهء خدا برود . اگر\r\n\r\n\r\n","description":"","footnote":"\r\n( 1 ) - فرقان / 77 .\r\n( 2 ) - غافر / 60 .\r\n","page_name":" 215 ","page_number":215},
  {"content":"\r\n\r\nشخص آبرومند بزرگى شما را دعوت كند و شما نيم‌ساعت نزد آن شخص بزرگ باشيد ، هر كجا بنشينيد ، افتخار مىكنيد . مجلس دعا هم يعنى پيش خدا و در خانهء خدا بودن ، پس بايد افتخار كنيد و بهترين حالات برايتان باشد . مهمتر از اينها به فكر چيزهاى ديگرى باش ؛ به فكر انسانيت . اگر نماز برايت سنگين و دشوار است و حال دعا و راز و نياز ندارى ، بدان بلا به تو روى آورده است . از خدا بخواه كه اين بلا رفع شود . اگر راستى دلت شكسته شد ، اول بگو خدايا ! شيرينى مناجات خود را به من بده كه اگر من شيرينى مناجات تو را درك نكنم ، بالاترين بلا و مصيبت را دارم .\r\nاز امام صادق ( ع ) پرسيدند : يابن رسول‌الله ! شب بيست و سوم كه شب قدر است از خدا چه بخواهيم ؟ فرمود : عافيت و عاقبت به خيرى بخواهيد .\r\nشما به فكر اين جور چيزها و به فكر معنويت باشيد . خانم‌ها به فكر عفت و مردها به فكر غيرت باشند ! خدايا عفت اجتماع را حفظ كن ! بايد اين دعاها را كرد . بايد خواست كه خدايا غيرت به همه و مخصوصاً به من بده ! دعا كنيم و بگوييم خدايا اين چادر را كه يك امر ملى اسلامى است ، حفظ كن ! بايد روى اين فكر دعا كرد و جدى هم دعا كرد كه خدايا چادر زهرا را براى زنها حفظ كن ! خداى عفت زهرا را به زنهاى ما بده ! خدايا غيرت اميرالمؤمنين را به مردهاى ما بده ! اين طور دعاكردن مهم است . در حالى كه دعا براى رفع گرفتاريها مىكنيد ، براى آدميت و چيزهايى كه مربوط به انسان است هم دعا كنيد .\r\nمطلب بعدى كه قبلًا هم روى آن پافشارى داشتم ، توسل است . توبهء بدون توسل و دعاى بدون توسل هيچ فايده‌اى ندارد . اگر مقدرات ما در چنين شبى بخواهد تعيين شود ، بايد آن را امام زمان ( ع ) امضا كند و معنايش اين است كه واسطهء فيض اوست . اگر بخواهد معنويت به شما بدهد ، بايد از ناحيهء امام زمان باشد . اگر بخواهد دنيا بدهد ، بايد از ناحيهء امام زمان باشد . اگر غم و\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nغصه‌اى بر طرف مىشود ، واسطهء فيض ، امام زمان است .\r\nاگر نعمتى براى بنده‌ها مىآيد ، واسطهء فيض ، امام زمان است . اگر اين عالم پابرجاست ، واسطهء فيض امام زمان است . بدون توسل توبه كسى قبول نمىشود و دعايش هم مستجاب نمىشود . بالاخره بايد به پيغمبر ( ص ) و على ( ع ) و حسن و حسين و زهرا و زينب و ديگر معصومين توسل جست تا نجات پيدا كرد . بايد با توسل جلو رفت . اين را بدانيد كه اگر نظر لطفى بكنند ، هر درد بىدرمانى دوا مىشود :\r\nآنان كه خاك را به نظر كيميا كنند آيا بود كه گوشهء چشمى به ما كنند ؟\r\nچه دردهاى بىدرمان و گرفتاريهاى سختى كه با يك توسل رفع شده است . يكى از مراجع و علماى بزرگ كه از افتخارهاى شيعه است ، علاوه بر اينكه اهل علم است ، اهل علم و اهل دل هم هست و مقامش خيلى بالاست ، از مريدهاى مرحوم سيدبن‌طاووس بود . زخمى در بالاى زانويش پيدا شد كه هر كارى مىكرد و هر چه دوا مصرف مىكرد ، خوب نمىشد . از سامرا به بغداد آمد .\r\nمرحوم سيدبن‌طاووس آن موقع در بغداد بود . او به بغداد آمد و شكايت درد بىدرمانش را به مرحوم سيدبن‌طاووس كرد . سيدبن‌طاووس او را به شوراى پزشكان معرفى كرد . سيدبن‌طاووس علاوه بر اينكه مقرب خدا بود ، نزد دولتهاى آن زمان و خليفهء وقت هم خيلى مقرب بود ؛ لذا به خاطر او يك شوراى پزشكان تشكيل شد . در آن جلسه همه گفتند كه اين درد بىدرمان است .\r\nيكى از پزشكان متخصص گفت ممكن است پايش را قطع كنند . اما آن كار هم خطر مرگ دارد و بهترين راه اين است كه بسوزد و بسازد . اين مريد سيدبن‌طاووس ، حرف دكترها را شنيد و از آنها خداحافظى كرد . خودش مىگويد :\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nرفتم كنار دجله و غسل كردم و پيراهنم را شستم . براى اينكه بروم سامرا و با امام زمان و امام دهم و امام يازدهم خداحافظى كنم ، در دجله غسل كردم وقتى بيرون آمدم ، حالى پيدا كردم و گفتم : يا ابا صالح المهدى ادركنى ! اى آقا ! دردم بىدرمان شده است آقا ! اى امام زمان ! مانعى ندارد كه من بسوزم و بسازم تا بميرم ، اما اين نمازهاى من با حال آلودگى و زخم پا برگزار مىشود و اين را نمىخواهم ، چه كنم كه نمازم را بايد هميشه با آلودگى پايم بخوانم !\r\nاين شخص مىگويد : ناگهان ديدم كه امام زمان آمد . دو سه نفر هم همراهش آمدند . آقا ، دست مباركش را گذاشت روى ران من و يك فشار داد . كسى كه همراه ايشان بود ، گفت : « خوشا به حال تو كه دست امام زمان روى پاى تو كشيده شد و زخمت خوب شد . »\r\nمريد سيدبن‌طاووس ادامه مىدهد : ديدم هيچ اثرى از زخم نيست و حتى روى آن زخم ، مو روييده است ! اول خيال كردم كه شايد اشتباه شده است و به پاى ديگرم نگاه كردم ولى ديدم كاملًا خوب شده است . بعد بيهوش شدم و مردم اطرافم جمع شدند . ساعتى كه گذشت ، سيدبن‌طاووس آمد . وقتى نگاه به پايم كرد ، پرسيد : چه شده است ؟ ! گفتم : دست امام زمان آمد و خوبش كرد .\r\nسيدبن‌طاووس نگاه به پايم كرد و روى زمين افتاد . دكترها آمدند و ديدند كه پايم خوب شده است . آنها باور كردند كه واسطهء فيضى وجود داشته است .\r\nما خيلى چيزها از خدا مىخواهيم : غيرت براى خودمان و عفت براى زنهايمان مىخواهيم و چادر براى همهء ايران . بعد هم ، مناجات و شيرينى مناجات را از خدا مىطلبيم ، حفظ اين منبر و محراب را مىخواهيم ؛ ولايت فقيه و روحانيت را مىخواهيم ؛ بالاخره ، مهمتر از همهء اينها دين مىخواهيم . و در پلهء دوم ، دنيا را مىخواهيم .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nشيطان چه كسى را مىفريبد ؟\r\nبحث ما راجع به يك فضيلت است كه براى انسان پناهگاه خوبى است . اگر انسان بتواند اين فضيلت را به دست بياورد ، بهترين پناهگاه را پيدا مىكند و آن ، توكل بر خداست كه قرآن روى آن خيلى پافشارى دارد . قرآن در چند جا مىفرمايد : مؤمن كسى است كه توكل دارد :\r\n وَ عَلَي اللهِ فَلْيَتَوَكَّلِ الْمُؤْمِنُونَ  « 1 » اگر كسى حال توكل نداشته باشد ، اصلًا مؤمن نيست . حتى قرآن مىفرمايد : اگر فضيلت توكل براى كسى پيدا شد ، خدا در همه جا و از جمله هنگام فريب خوردن از شيطان به فريادش مىرسد . قرآن مىفرمايد : كسى كه در پناه توكل بر خداست ، شيطان تسلطى بر او ندارد .\r\n انَّهُ لَيْسَ لَهُ سُلْطانٌ عَلَي الَّذينَ آمَنُوا وَ عَلي رَبِّهِمْ يَتَوَكَّلُونَ  « 2 » كسى كه مؤمن باشد و فضيلت توكل داشته باشد ، شيطان نمىتواند او را\r\n\r\n\r\n","description":"","footnote":"\r\n( 1 ) - توبه / 51 .\r\n( 2 ) - نحل / 99 .\r\n","page_name":" 219 ","page_number":219},
  {"content":"\r\n\r\nبفريبد .\r\n انَّما سُلْطانُهُ عَلَي الَّذينَ يَتَوَلَّوْنَهُ  « 1 » فريب شيطان براى كسى است كه فضيلت توكل نداشته باشد .\r\nاز طرفى وعدهء خدا در قرآن است كه اگر ما توكل بر او كنيم ، دست عنايشت روى سر ماست و مشكلات و گرفتاريهاى ما اصلاح مىشود . خدا مىفرمايد :\r\n وَ مَنْ يَتَوَكَّلْ عَلَي اللهِ فَهُو حَسْبُهُ  « 2 » هر كسى توكل بر خدا كند ، پروردگار عالم او را بس است ؛ يعنى ديگر احتياج به كمك كسى ندارد . كمك‌كنندهء او خداست و فضيلت توكل به فرياد او خواهد رسيد . قرآن راجع به توكل خيلى صحبت كرده است . به اندازه‌اى كه مىتوانيم بگوييم در ميان فضايل بيش از همه روى توكل پافشارى شده است .\r\nقرآن دربارهء توكل خيلى صحبت و سفارش كرده است كه همهء ما بايد در هر حال توكل داشته باشيم . توكل دو معنا دارد : يك معنا براى خواص انسانهاست كه انشاءالله بعداً درباره‌اش صحبت مىكنم . معناى ديگر توكل كه براى همه است ، اين است كه انسان بايد در اين دنيا تسبيب اسباب كند . بعد از آنكه تسبيب اسباب كرد ، در بن بست‌هايى كه دست خودش نيست ، در اينجا توكل مىكند بر خدا . نظير اينكه شما مىخواهيد كارى انجام دهيد و وكيل مىگيريد . وكيل به شما مىگويد : خودت برو كارها را انجام بده . اما آنجا كه گره پديدار شد ، من آن را باز مىكنم . اين آقا كارها را انجام مىدهد و نوبت مىرسد به گره و مشكل كه نمىتواند آن را حل كند . در اينجا به وكيل مراجعه مىكند و وكيل گره و مشكل را بررسى مىكند . ما مىگوييم كه فلانى وكيل گرفته\r\n\r\n\r\n","description":"","footnote":"\r\n( 1 ) - نحل / 100 .\r\n( 2 ) - طلاق / 3 .\r\n","page_name":" 220 ","page_number":220},
  {"content":"\r\n\r\nاست .\r\nپروردگار عالم مىفرمايد : آنجايى كه گره و مشكل وجود دارد و از دست تو كارى ساخته نيست ، من وكيل تو هستم . اگر كسى توكل پيدا كند ؛ يعنى در بن‌بست‌ها و مشكلها دلهره و اضطراب خاطر و نگرانى نداشته باشد و كارش را بسپارد به پروردگار عالم ، همان پروردگار عالم مىفرمايد : در اينجا ديگر خدا بس است و حتماً مشكل تو را حل خواهد كرد :\r\nوَ مَنْ يَتَوَكَّلْ عَلَي اللهِ فَهُوَ حَسْبُهُ هر كه توكل بر خدا كند ، مشكل او حتماً رفع مىشود .\r\nبنابراين معناى توكل كه در اخلاق گفته شده و در قرآن بر آن سفارش شده است ، اين نيست كه من آسوده بخوابم و همهء كارها را به خدا واگذار كنم . خدا مىگويد كه تو عقل دارى و بايد عقل تو كار كند . من گفتم كه مشورت كنى و وقتى به بن‌بست رسيدى و عقل و مشورت تو كار نكرد ، بايد استخاره كنى . در هر كارى اسباب كار را بايد فراهم كنى . اگر پول مىخواهى ، بايد دنبال كار به روى ؛ اگر علم مىخواهى ؛ بايد دنبال تحصيل به روى . اما تو كه دنبال تحصيلى و تو كه دنبال پولى ، وقتى پيش مىآيد كه گره و مشكلى پيدا مىشود و بهبود كار ، ديگر دست تو نيست . در اينجا توكل كن بر خدا . مثلًا يك محصل مىخواهد به وطنش خدمت كند ؛ يك دانشجو مىخواهد متخصص بشود براى خدمت كردن به خلق خدا و براى اينكه دنيا و آخرتش آباد شود و بتواند گره‌اى از كار مسلمانها و از كار وطنش و نظامش باز كند ، پروردگار عالم به اين دانشجو مىگويد كه درس بخوان و خوب درس بخوان و رابطهء با خدا داشته باشد و رابطه با شيطان نداشته باش ؛ براى اينكه ارتباط با شيطان ، مشكل و گره در زندگى پيش مىآورد . خدا مىفرمايد وقتى گره و مشكلى پيدا كردى ، مثل امتحان و كنكور ، آن را به دست من بسپار . تو دو ركعت نماز بخوان و بعد از نماز با وضو و توكل بر خدا برو سر جلسهء كنكور و بدان قبولى مىشوى .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبه اين مىگوييم : توكل . اما يك دانشجو يا دانش‌آموز اصلًا درس نمىخواند و نمىتواند ديپلم بگيرد . يا اگر بگيرد ، با نمرهء پايين مىگيرد و اصلًا رابطهء با خدا ندارد و نماز نمىخواند ، يا اگر مىخواند ، نمازى دست و پا شكسته مىخواند چون گناه مىكند ، راندهء درگاه خداست . حالا اين دانش‌آموز مىگويد كه مىخواهم با توكل بر خدا قبول شوم !\r\nخدا مىگويد : اين توكل غلط است . اين اصلًا توكل نيست و حماقت است . فرق بين حمق و رجاء و فرق بين توكل و حماقت در همين جا ظاهر مىشود زارعى مىخواهد گندم سالش را از صحرا بردارد و محصول امسالش خوب شود و از اين نظر ، خودكفا باشد ، چه بايد بكند ؟ بايد زحمت بكشد . بايد در زمستان و تابستان زحمت بكشد . بايد تخم را بكارد و زمين خود را آباد كند . وقتى تخم را در زمين كاشت ، بايد مواظب باشد كه زمين علف هرزه نداشته باشد و هر جا علف هرزه پيدا شد ، آن را بچيند . اما ميوه دادن و اينكه يك دانهء گندم ، هفتاد دانهء گندم بلكه هفتصد دانهء گندم بدهد ، توكل بر خدا و رجاء بر او مىخواهد . اگر بخواهد با همين توكل پاسخ بدهد كه وضع محصول و درآمدش چگونه است ، مىگويد : اميدوارم خدا حاصل خوب به ما بدهد . به اين مىگوييم رجاء و توكل . يعنى آقاى زارع در برداشت گندم و جو ، توكل بر خدا دارد ؛ نه توكل بر خودش يا ديگران . در سورهء واقعه يك آيهء زيبايى است كه مىفرمايد :\r\n أَ أَنتُمْ تَزْرَعُونَهُ امْ نَحْنُ الزّارِعُونَ  « 1 » يعنى شما زارعيد يا ما ؟ مىفرمايد : تخم را زير خاك كردن و مواظبت از دانه بر شماست . برويد آب به محصول بدهيد و علف هرزه بگيريد ؛ اما نتيجه زراعت ، متعلق به خداست .\r\n\r\n\r\n","description":"","footnote":"\r\n( 1 ) - واقعه / 64 .\r\n","page_name":" 222 ","page_number":222},
  {"content":"\r\n\r\nاگر زارعى تنبلى كند و علف هرزه را نگيرد ، يا علف هرزه را بگيرد ، ولى مواظبت از آب و تغذيهء دانه نكند ، بعد بگويد كه خدا رحيم است و توكل بر خدا كردم و ان‌شاءالله امسال احتياج به كسى پيدا نمىكنم يا امسال دخترم را از درآمد محصول شوهر مىدهم ، به او مىگويند : احمق !\r\nاگر كسى گندم بكارد ، و بخواهد ميوه بردارد ، يا جو بكارد و بخواهد گندم بردارد ، يا با توكل بر خدا ، علف هرزه بكارد و بخواهد جو و گندم بردارد ، معلوم است كه كارش ديوانگى است .\r\nقضيه‌اى از لقمان نقل مىكنند كه براى بحث ما بسيار ارزنده است . او در ابتدا برده بود و بعد آزاد شد و براى همين هم مورد شك است كه آيا پيغمبر بوده است يا نه ؟ اگر پيغمبر باشد ، بايد هيچ نقصى نداشته باشد . مثلًا يك پيامبر اگر قبل از پيامبريش و قبل از بلوغش چيزى از كسى دزديده باشد ، يا قبل از بلوغش گناه كرده باشد ، معلوم است كه او نمىتواند پيغمبر باشد .\r\nبه هر حال ، قرآن مىگويد كه او دانا بوده است دانايى او پيش خداوند به اندازه‌اى اهميت داشت كه سوره‌اى به نام سورهء لقمان در قرآن نازل فرموده است . درباره لقمان نقل مىكند : وقتى كه برده بود ، آدم احمقى او را خريده بود . لقمان پيش اين احمق آمد و ديد نماز نمىخواند ؛ چون فريضهء نماز در همهء اديان وجود داشت . از وقتى حضرت آدم روى كرهء زمين آمد ، نماز بود و تا روز قيامت هم هست . البته طرز نماز خواندن تفاوت داشته ، ولى به هر حال ، نماز و رابطهء با خدا در دل شب و نماز واجب و نماز مستحب وجود داشته است . به همين جهت هم در قرآن شريف راجع به پيامبران ، زياد آمده كه امر به نماز مىكردند و خودشان هم خيلى نماز مىخواندند . حضرت عيسى وقتى كه در گهواره صحبت كرد ، گفت :\r\nانّي عَبْدُاللهِ اتانِيَ الْكِتابَ وَ جَعَلَني نَبِيَّا وَ اوْصانِي بِالصَّلوةِ وَ الزَّكاةِ ما دُمْتُ\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n حَيَّا  « 1 » من بندهء خدايم و كتاب دارم و وصيت شدم كه نماز را زنده كنم . من كسى هستم كه بايد به نماز وصيت كنم وعده‌اى را بگذارم كه به نماز مردم رسيدگى كنند .\r\nبه هر حال ، لقمان ديد كه اربابش خيلى احمق است ؛ از يك طرف دلش مىخواهد بهشت برود و آرزوى بهشت مىكند ، اما از طرف ديگر هم نماز نمىخواند . معلوم است آدمى كه نماز نمىخواند ، جايش وسط جهنم است .\r\nحالا هر چه خدا خدا كند و ده روز محرم كه هيچ ؛ بلكه يك سال محرم را هم سينه بزند ، اما نماز نخواند ، جايش وسط جهنم است . اگر يك ماه رمضان روزه بگيرد و همهء سال را خدمت به خلق خدا كند ، اما نماز نخواند ، جاى او وسط جهنم است . هيچ‌كس هم اعتنا به او ندارد ؛ يعنى خيال نكند كه امام حسين ( ع ) در روز قيامت شفاعتش را مىكند ، نه اين طور نيست . امام حسين ، دشمنش است . خيال نكند كه حضرت زهرا ( س ) شفاعتش را مىكند ، نه ، حضرت زهرا ( س ) دشمن اوست .\r\nلقمان براى اينكه او را از خواب غفلت بيدار كند ، در نيمه‌هاى شب او را بيدار كرده گفت : آقا الآن وقتى است كه بهشت براى تو مهيا شده است ؛ در دل شب بايد بهشت را خريد و خدا را راضى كرد . برخيز و راز و نياز كن و رابطهء با خدا و آخرتت را اصلاح كن . البته آن مرد ، آدم بداخلاقى نبود ، يا اينكه لقمان را خيلى دوست داشت و بدون اينكه ناراحت شود ، گفت : بگذار بخوابم و خوابيد .\r\nاذان صبح ، لقمان دوباره سراغ او آمد و گفت : بيدار شو براى خواندن نماز\r\n\r\n\r\n","description":"","footnote":"\r\n( 1 ) - مريم / 30 و 31 .\r\n","page_name":" 224 ","page_number":224},
  {"content":"\r\n\r\nواجب . صاحبش جواب داد : بگذار بخوابم ، و خوابيد تا قبل از آفتاب . قبل از آفتاب لقمان بيدارش كرد و گفت : الآن موقعى است كه اگر بلند نشوى ، جهنم در كار است ! آن مرد گفت : خوابم مىآيد و خوابيد .\r\nبعضى از مردم به قدرى مىخوابند كه به قول عوام آفتاب تا روى شكمشان بيايد . دانشجويى در زمان طاغوت در سال سوم رشتهء پزشكى در خاطره‌اى از دبيرستان علوى تهران نوشته بود : يكى از روزهاى سياه من روزى بود كه از خواب بيدار شدم و آفتاب زده بود و نماز من قضا شده بود . راستى كه روز سياه انسان روزى است كه نماز صبحش قضا شود . به هر حال آن مرد وقتى بيدار شد ، مقدارى گندم به لقمان داد و گفت : برو در صحرا به كار و برگرد .\r\nلقمان به جاى گندم ، در زمينى كه ارباب گفته بود ، ارزن ريخت . مدتى گذشت و يك روز اين ارباب و لقمان سرزمين رفتند و ديدند كه در آنجا علف روييده است . آن مرد پرسيد : مگر گندم را اينجا نكاشتى ؟ ! لقمان گفت : نه . آن مرد پرسيد : چرا ؟ لقمان گفت : ديدم گندم گران است ، ارزان كاشتم و گفتم كه انشاءالله خدا گندم مىدهد ! آن مرد گفت : مگر مىشود كسى ارزن بكارد و گندم بردارد ؟ ! لقمان جواب داد : از شما ياد گرفتم . مگر مىشود كسى اول شب تا صبح بخوابد و نماز را هم اول وقت نخواند و نمازش هم قضا شود . بعد هم به بهشت برود !\r\nجوانان عزيز ! از نظر قرآن ، بهشت را ما خلق مىكنيم . پروردگار عالم بهشت دارد و اين بهشت الآن هم موجود است : اعِدَّتْ لِلْمُتَّقينَ ؛ اما قصرهاى بهشت را ما بايد بسازيم ؛ حورالعين را ما بايد خلق كنيم . باغها و درختها را ما بايد بكاريم ؛ وقتى كه يك نفر بهشتى به بهشت مىرود ، ملائكه به او مىگويند :\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n كُلُوا وَاشرَبُوا هَنيئاً بِما اسْلَفْتُمْ فِي الايّامِ الخالِيَةِ  « 1 » يعنى نوش جان ! بنوشيد و بخوريد . اينها چيزهايى است كه خودتان درست كرديد و فرستاديد .\r\nبعضى « فىالايام الخاليه » را اين گونه معنا مىكنند كه مثلًا در ماه مبارك رمضان ، شما بوديد كه شب نزودهم و شب بيست و يكم و شب بيست و سوم ماه رمضان ، حورالعين و قصر و باغ و نعمتهاى بهشتى را درست كرديد . شماييد كه با روزهء خودتان ، بهشت را درست مىكنيد ؛ لذا خالق بهشت خود ما هستيم ، چنانچه خالق جهنم هم خود ما هستيم . اين جمله در قرآن زياد تكرار شده كه خطاب مىشود به اهل جهنم :\r\n ذلِكَ بِما قَدَّمَتْ ايْديكُمْ وَ انَّ اللهَ لَيْسَ بِظلَّامٍ للْعَبيدِ  « 2 » يعنى وقتى در آن آب جوشان مىافتيد و حرارت از پوست به استخوان مىرسد و ذره ذره آب مىشود ، و دوباره بدن به دستور خداوند ساخته مىشود ، به او خطاب مىشود كه : خيال نكنى كه ما تو را عذاب مىكنيم ؛ بلكه خودت عذاب را تهيه كردى .\r\nوقتى كه دل كسى را سوزاندى و وقتى در خانه پرخاشگرى كردى و دل همسرت را سوزاندى ، و وقتى نافرمانى پدر و مادر را كردى ، آب جوشان جهنم را براى خودت آماده كرده‌اى .\r\nحميم يعنى آب جوشان ؛ و خالقش ماييم . قرآن در سوره واقعه مىگويد كه اول او را در اين حميم مىاندازند و بعد به جهنم مىبرند . اگر يك قطره حميم در اين دنيا بيفتد ، دنيا را مىگنداند ؛ اما خالقش كيست ؟ ما ! مار و عقرب در قبر خيلى بد است ؛ اما خالقش كيست ؟ ما هستيم !\r\n\r\n\r\n","description":"","footnote":"\r\n( 1 ) - حاقه / 24 .\r\n( 2 ) - آل‌عمران / 182 .\r\n","page_name":" 226 ","page_number":226},
  {"content":"\r\n\r\nعالم بزرگوارى را در خواب ديدند و گفتند : آقا حالت چطور است ؟ گفت : باغ دارم ؛ قصر دارم ؛ حور دارم ؛ همه چيز دارم ؛ اما يك عقرب هم دارم كه صبح به صبح مىآيد و به شست پاى من نيش مىزند و مىسوزم و مىسوزم و منتظرم كه باز بيايد ! گفتند : براى چه ؟ گفت : براى اينكه يك زخم زبان زدم و يادم رفت توبه كنم و با آب توبه ، آن عقرب را نابود كنم .\r\n انَّما التَّوبَةُ عَلي اللهِ لِلَّذينَ يَعْمَلُونَ السُّوءَ بِجَهالَةٍ ثُمَّ يَتُوُبونَ مِنْ قَريبٍ  « 1 » اگر گناه كردى ، فوراً توبه كن . اگر زخم زبان زدى ، فوراً جبران و عذرخواهى كن ؛ و الا از ضمير آگاه به ضمير ناآگاه برود ، اين گناه عقرب مىشود . اهل دلى مىگفت : كسى را كه مؤمن و متقى بود در خواب ديدم كه پژمرده است . گفتم : تو كه بايد بهشتى باشى گفت : هستم گفتم : چرا اين قدر پژمرده‌اى ؟ ! گفت : زمانى كه يك چاقو دزديدم . جوان بودم و غافل و اين چاقو را زير خاك كردم . بعد يادم رفت آن را به صاحبش بدهم . اين حق‌الناس به ذمهء من مانده است و يك عقرب شده و به جان من افتاده است و هر روز مرا مىگزد .\r\nذلِكَ بِما قَدَّمَتْ ايْديكُمْ وَ انَّ اللهَ لَيْسَ بِظلّامٍ لِلْعَبيدِ خدا ذره‌اى ظلم نمىكند و هر چه هست ، از خود شماست ؛ لقمان اين گونه با ارباب نادان خود معناى توكل و رجا را ياد داد . تقاضايى كه از همه دارم اين است كه مواظب باشيد كه شيطان از راه رجا و ارحم‌الراحمين بودن خدا شما را نفريبد . اين آيه در قرآن تكرار شده كه مىفرمايد :\r\n يا ايُّهَا النّاسُ انَّ وَعْدَاللهِ حَقٌّ فَلا تَغُرَّنَّكُمُ الْحَياةُ الدُّنيا وَ لا يَعُزَّنَّكُمْ بِاللهِ الْغَرُوُر  « 2 » اى مردم ! وعدهء خدا حق است . خدا بهشت ، جهنم ، برزخ ، حساب و كتاب دارد . اين وعدهء خداست . مواظب باشيد كه شيطان شما را نفريبد . چگونه\r\n\r\n\r\n","description":"","footnote":"\r\n( 1 ) - نساء / 17 .\r\n( 2 ) - فاطر / 5 .\r\n","page_name":" 227 ","page_number":227},
  {"content":"\r\n\r\nشيطان آدمى را مىفريبد ؟ يكى به واسطهء زرق و برق دنيا و دوم تصور ارحم‌الراحمينى خدا كه بگويى خدا ارحم‌الراحمين است و با ده روز سينه زدن و روضه خواندن و يا يك عمر خدمت به خلق خدا ، اما بدون نماز كسى را مىبخشد . چنين چيزى ممكن نيست ، مگر اينكه توبه كند . آب توبه همه كارى مىكند : هر عقرب و مار و هر حميمى را نابود مىكند . مثلًا كسى خمس و زكات ندهد و يك سال شبانه‌روز خدمت به خلق خدا كند ، پشيزى ارزش ندارد . اول به او مىگويند خمست چه شد ؟ درآمدى كه هر كسى پيدا مىكند ، از همان اول امام زمان در اين درآمد شريك است :\r\n وَ اعْلَمُوا انَّما غَنِمْتُمْ مِنْ شَيْءٍ فَانَّ لِلهِ خُمُسَهُ و لِلرَّسُولَ وَ لِذِي الْقُرْبي  « 1 » آنچه پيدا مىكنى ، خدا و پيغمبر و اهل‌بيت در آن شريك هستند . مال آنهاست و مال توست . اگر كسى اين را ندهد ، آنچه در دنيا مىخورد ، آتش است . قرآن مىگويد علاوه بر اين مصيبت دنيايى ، به رو در آتش جهنم مىافتد :\r\n انَّ الَّذينَ يَأْكُلُونَ امْوالَ اليَتامي ظُلْما انَّما يَأكُلُونَ في بُطُونِهِمْ ناراً وَ سَيَصْلَوْنَ سَعيراً  « 2 » امام صادق مىفرمايد : و الله بچه يتيمهاى پيغمبر ماييم . كسى كه خمس ندهد و غذايى از اين مال تهيه كند و بخورد ، او در حقيقت ، آتش خورده است . صدرالمتألهين در جايى مىگويد : كسى را ديدم كه مثل تنور آتش از دهانش بيرون مىآمد . حالا چنين شخصى بگويد كه ما خدمت به خلق خدا كرديم ، هيچ فايده‌اى ندارد . قرآن مىگويد : فريب اين چيزها را نخور .\r\nممكن نيست كه تو رشوه بگيرى ، رباخوارى كنى ، مال مردم را مثل زالو\r\n\r\n\r\n","description":"","footnote":"\r\n( 1 ) - انفال / 41 .\r\n( 2 ) - نساء / 10 .\r\n","page_name":" 228 ","page_number":228},
  {"content":"\r\n\r\nبمكى و بعد روضه خوانى كنى و اين روضه‌خوانى تو را به بهشت ببرد .\r\nاميرالمؤمنين در نهج‌البلاغه نامهء تندى به معاويه نوشته و فرموده است : معاويه ! من شنيدم تو مسجد مىسازى ! بعد مىفرمايند : معاويه ! تو نظير آن زن فاحشه‌اى هستى ، كه زنا مىكرد و درآمدش را صدقه مىداد . به او مىگفتند : نه زنا بده و نه صدقه بده . مىگفت : كه دل ما رحيم است . مىخواهيم دل جوانها را به دست بياوريم و به فقرا برسيم !\r\nاين گفتار اميرالمؤمنين به ما مىگويد مگر مىشود از مال مردم روضه‌بخوانى ؟ ! مگر مىشود خون مردم را بمكى و مكه به روى ؟ ! بعد هم مكه تو را نجات بدهد !\r\nامام صادق ( ع ) مىفرمايند كه تعريف شخصى را به اندازه‌اى كردند كه دلم مىخواست او را ببينم . يك روز از خانه بيرون آمدم و ديدم اطرافش را گرفته‌اند . يكى آمد و گفت : آقا كسى كه مىخواهيد ببينيد ، اين شخص است . مردم التماس دعا به او مىگويند و مريدانش حسابى اطرافش را گرفته‌اند . امام مىفرمايد وقتى كه مردم او را رها كردند و رفت ، بدون اين كه متوجه شود ، من دنبالش راه افتادم . ديدم كه رفت در مغازهء يك نانوا و سه تا نان دزديد .\r\nكسى كه مردم مريدش بودند دزد از كار درآمد ! امام مىفرمايد در مغازه نانوايى سه تا نان دزديد و از جايى ديگر سه تا انار دزديد . همراهش رفتم و در خرابه‌اى ديدم كه آنها را صدقه داد ؛ يك نان به اين فقير و يك نان به آن فقير و انارى به اين فقير و انارى ديگر به آن فقير . از خرابه بيرون آمد و در جاى خلوتى به او گفتم : اين كارها چه بود كه كردى ؟ ! آن شخص نادان گفت : تو كه هستى ؟ ! امام فرمود : من پسر امام باقرم . گفت : تو پسر پيغمبرى و قرآن بلد نيستى ؟ ! مگر قرآن نخوانده‌اى كه مىگويد :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمَنْ جاءَ بِالْحَسَنَةِ فَلَهُ عَشْرُ امْثالِها وَ مَنْ جاءَ بِالسَّيِّئَةِ فَلا يُجْزي الّا مِثْلَها « 1 » هر كس كار خوبى كند ، ده برابر پاداش دارد و هر كه كار بدى كند ، يك برابر مجازات مىشود ! امام فرمود اين آيه را خوانده‌ام . آن احمق گفت : ما دزدى كرديم و سه تا نان دزديديم ، سه تا گناه انجام شد . سه تا انار هم دزديديم و سه تا گناه ديگر كه مىشود شش تا . صدقه داديم كه هر كدامش ده تا پاداش دارد كه مىشود شصت پاداش در مقابل آن شش گناه ، پنجاه و چهار تا پاداش دارم ! امام صادق ( ع ) به او فرمود : ثَكِلَتْكَ امُّك ؛ مادرت به عزايت بنشيند با اين استدلالت ! بعد فرمود : نه تنها ثواب نكردى ؛ بلكه دوازده گناه هم كردى . شش گناه براى دزدى و شش گناه هم براى اينكه بدون اجازه مردم ، از مال آنها صدقه دادى .\r\nشيطان آدم را اينطور مىفريبد . خمس نمىدهد ، مكه مىرود ، صدقه مىدهد ، روضه‌خوانى مىكند . مال مرد را مىخورد و يك دفعه مىخواهند براى مسجد پول جمع كنند ، چك در مىآورد و يك ميليون براى تظاهر مىدهد . اى آقا ! اگر راست مىگويى برو پول مردم را بده . اگر راست مىگويى برو به پسر برادرت و دختر خواهرت رسيدگى كن . اگر راست مىگويى ، برو رضايت خدا را به دست بياور . از مال خودت بخشش كن نه از مال مردم ، كه اگر چنين نكنى ، بخشش تو پشيزى ارزش ندارد و عاقبت آن هم جهنم است . خالق اين جهنم هم خودت هستى . خدا جهنم دارد و قرآن مىفرمايد : جهنم الآن هم براى كافر مهياست . مواظب باش در آن نيفتى .\r\nاميرالمؤمنين مىفرمايد : مردم سه گروه هستند : يك گروه عالم كه با علم خودشان جلو مىروند . گروه دوم تابع عالم و منبر و محراب هستند و راه را\r\n\r\n\r\n","description":"","footnote":"\r\n( 1 )\r\n","page_name":" 230 ","page_number":230},
  {"content":"\r\n\r\nتشخيص مىدهند . گروه سوم آدمهاى خودسر هستند . بعد مىفرمايد : پشه هر طرف كه باد بيايد ، مىرود . مىخواهد به طرف ديگر برود ، اما باد او را مىبرد . گروه سوم هم مثل همين پشه‌ها هستند كه شيطان همچون باد بر آنها مىوزد و وسوسه‌شان مىكند و به هر راهى كه بخواهد ، ( جاافتاده ) دليل تراشى مىكند .\r\nوقتى به او بگويى كه نمازبخوان مىگويد : برو دلت را پاك كن ، نماز به چه درد مىخورد .\r\nبرادران و خواهران عزيز ! بياييد حماقت را كنار بگذاريد و عقل و رجا داشته باشيد . تقوا داشته باشيد كه به موقع گره‌ها و مشكلات را حل مىكند :\r\n وَ مَنْ يَتَّقِ اللهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ  « 1 » كسى كه تقوا دارد ، وقتى به بن‌بست برسد ، خدا گشايشى برايش فراهم مىكند و درى را به رويش باز مىكند و از راهى كه گمان ندارد كارش را اصلاح مىفرمايد .\r\n\r\n\r\n","description":"","footnote":"\r\n( 1 ) - انعام / 160 .\r\n","page_name":" 231 ","page_number":231},
  {"content":"\r\n\r\n\r\nمعناى توكل\r\nتوكل ، از نظر اهل دل فضيلت بالايى است و قرآن شريف بارها و بارها امر به آن كرده است . اين فضيلتى است كه در بن‌بست‌ها كارساز عجيبى است و مىتواند مشكلات را رفع كند . توكل را از نظر علماى علم اخلاق و قرآن و روايات اهل‌بيت معنا كردم و گفتم توكل وقتى به كار مىآيد كه انسان دسترسى به سببى نداشته باشد و در بن‌بست واقع شده باشد و همه اسبابى را كه مربوط به او بوده فراهم كرده باشد . هر كارى را كه ما انجام مىدهيم ، سه نحو اسباب داردو آن را با يك مثال روشن مىسازم : يك زارع اگر محصولى بكارد ، اسبابى ظاهرى دارد كه بايد آن را فراهم كند . دانه را زير خاك آماده بگذارد و علفهاى هرز را وجين كند و مراقب آب و كود مناسب زمين باشد . اين كارها ، اسباب ظاهرى است .\r\nدوم اسباب معنوى است : نظير دعا و راز و نياز با خدا و توسل به اهل‌بيت و قرآن كه مؤثر در زندگى انسانهاست و قبلًا دربارهء آن صحبت كرديم و فهميديم كه زندگى منهاى تمسك به قرآن و اهل‌بيت يك زندگى نارسا و تلخ و همراه با\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nگناه است . اينها ، اسباب معنوى است و براى اينكه انسان به مقصود و مطلوب برسد . بايد به آنها توجه داشته باشيد . زارعى كه در كار زراعتش دعا و توسل به اهل‌بيت داشته باشد اسباب معنوى را فراهم كرده است نظير اميرالمؤمنين در حالى كه هزار هستهء خرما يا پانصد هستهء خرما در بار داشتند و اين هسته‌هاى خرما را مىكاشتند . شب مىآمدند و آب مىدادند و چاه مىكندند براى تهيه آب ؛ اما براى اينكه اين درخت پربركت شود ، كنار هر درختى دو ركعت نماز مىخواندند ؛ آن هم نه يك مرتبه يا دو مرتبه ؛ بلكه ده مرتبه .\r\nاين هم شد اسباب معنوى كه دست خود انسان است و بايد آن را فراهم كند .\r\nاما اسباب ديگرى هم هست كه در دست انسان نيست و آن را خدا بايد درست و فراهم كند . براى حاصل خوب به دست آوردن ، بايد درخت را سرما نزند و كرم نزند تا حاصل خوب بدهد و اين كشت ، كشت خوبى بشود و هر دانه‌اى به قول قرآن هفتصد دانه بدهد . اينها ديگر دست انسان نيست و توكل اينجا به كار مىآيد ؛ يعنى بعد از فراهم كردن سببهاى ظاهرى و سببهاى باطنى و معنوى ، انسان مىگويد : خدايا ! بقيهء كارها دست توست كه اين كشت من خوب شود . من كشتم را سپردم به تو به اميد تو حاصل بر مىدارم و انشاءالله كه حاصل خوب بر مىدارم . به اين مىگويند توكل .\r\nيك محصل كه مىخواهد در كنكور قبول شود و برود دانشگاه ، اولًا بايد خوب درس بخواند . اگر خوب درس نخواند ، معلوم است كه موفق نمىشود و هر چه خدا خدا هم بگويد ، فايده ندارد . پس درس خواندن خوب و معلم خوب و رفيق خوب و دبيرستان خوب ، اسباب ظاهرى است و بايد فراهم كند . اين محصل بايد رابطهء با خدا داشته باشد . علم منهاى نماز به جايى نمىرسد .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمحصلى كه زندگيش پر از گناه باشد ، مشكل دارد و حواس‌پرتى دارد و نمىتواند تمركز فكرى پيدا كند . پس اين اسباب معنوى را خودش بايد فراهم كند . اسم‌نويسى براى كنكور را بايد خودش فراهم كند . شب استراحت كند ، تا فردا با آمادگى فكرى سر امتحان برود . حالا قبول شد يا نه ، ديگر دست او نيست . اينجا بايد بگويد : بسم الله الرحمن الرحيم ؛ خدايا ! به اميد تو . به اين مىگوييم توكل .\r\nيك كاسب بايد برود بازار و كاسبى كند و در كارش شوخى نباشد . اگر او تنبلى كند ، يا اينكه بخواهد با تجمل‌گرايى كاسبى كند ، كارش درست نمىشود . بايد جدى ، كاسب يا تاجر باشد . بعد در تجارتش بايد نماز و دعا و راز و نياز با خدا و قرآن باشد . در تجارتش بايد گناه نباشد . غش در معامله و رشوه‌خوارى و رباخوارى نباشد . اينها همه دست اين آقاى تاجر است . اما مشترى بيايد يا نه ، اين ديگر دست خداست ؛ جنس او را بخرند يا مغازه‌اش جاذبه داشته باشد يا نه ، اينها دست خداست . بايد در مغازه را باز كند و بنشيند منتظر مشترى و بگويد خدايا ! به اميد تو و توكل بر تو ! لذا هر چيزى سه سبب دارد تا اينكه موجود شود : يكى سبب ظاهرى كه دست خود انسان است و بايد فراهم كند و يكى سبب معنوى كه آن هم دست خود انسان است و بايد فراهم كند و يكى هم سببى كه دست او نيست و بايد آن را با توكل فراهم كند . يعنى آن سبب را خدا بايد فراهم مىكند . چه بسيار ديده‌ايم كه زارع با توكل بر خدا زراعتش با همسايه‌اش خيلى تفاوت داشته است . چه بسيار ديده‌ايم كه محصل در كنكور با رفيقش مثل هم بودند ، اما نتيجهء آنها خيلى تفاوت داشته است .\r\nكاسب با همكارش مثل هم بودند اما از نظر درآمد و از نظر جاذبه و از نظر اينكه مردم رو به او بياورند ، خيلى تفاوت داشته است . وقتى ريشه‌يابى كنيم ،\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nميبينيم كه آن زارع و كاسب توكل داشتند و رفيقشان نداشت . معناى آيهء :\r\n وَ مَنْ يَتَوَكَّلْ عَلِي اللهِ فَهُوَ حَسْبُهُ  « 1 » اين است و مستقيماً با بحث ما سروكار دارد . بحث اين بود كه در جزر و مد روزگار و در بن‌بست‌ها و مشكلات كه ديگر چارهء كار در دست ما نيست ، چه كنيم كه خدا به فرياد ما برسد ؟ چه كنيم كه گره‌ها خود به خود باز شود ؟ چه كنيم كه راه پيدا شود ؟\r\nبايد توكل بر خدا داشته باشيم . خود خدا وكيل ما مىشود . چقدر خوب است كه خدا وكيل انسان باشد . آن هم وكيل مجانى ! به تجربه اثبات شده كه توكل خيلى كارساز است . در تاريخ هم اثبات شده كه توكل خيلى كارساز است : پيغمبراكرم همراه لشكر به جنگى رفتند . اين واقعه را دو جور نقل مىكنند و علامه مجلسى هر دو جورش را نقل كرده است . من خيال مىكنم اصلًا دو صحنه بوده است . به هر حال ، در اين واقعه ، پيغمبر از لشكر عقب ماندند . اتفاقاً سيل آمد در دره‌اى كه لشكر آن طرف دره و پيغمبر اين طرف دره و تنها بود . ناگهان دشمن رسيد . يكى از آن شجاعان و قلدرهاى نترس دشمن ، با ديدن پيامبر خيلى خوشحال شد و گفت كار تمام شد شمشير كشيد و به سوى پيامبر آمد و گفت : چه كسى تو را نجات خواهد داد ؟ ! پيامبر گفت : خدا ! يعنى توكل بر خدا ؛ دستم از لشكر كوتاه است و در مقابل تو بىاسلحه هستم و الآن به خدا توكل دارم .\r\nآن كافر شمشير را بلند كرد كه بر سر پيغمبر بزند ، اتفاقاً پايش لغزيد و زمين خورد و شمشير از دستش افتاد .\r\nپيغمبراكرم با يك متانت خاصى كه در اثر توكل و اعتماد بر خدا داشتند ، شمشير را برداشتند و آمدند بالاى سرش و پاى مبارك را گذاشتند روى\r\n\r\n\r\n","description":"","footnote":"\r\n( 1 ) - طلاق / 3 .\r\n","page_name":" 235 ","page_number":235},
  {"content":"\r\n\r\nسينه‌اش و گفتند : كيست كه تو را از دست من نجات دهد ؟ گفت : آقايى تو حضرت رهايش كردند و شمشيرش را به او پس دادند و گفتند : برو .\r\nبه اين مىگوييم توكل . هفتاد و چهار جنگ براى پيغمبر پيش آمد كه با توكل جلو رفت . براى اينكه در مقابل دشمن نيروى زيادى نداشت ؛ و افرادش خيلى كم بودند . بعد كه روح ماديگرايى ميان اصحاب رسول خدا پديد آمد ، وضع به گونه‌اى ديگر شد .\r\nجرجى زيدان مىگويد : آنها اسب و شترسوارى نداشتند ؛ بلكه كفش هم براى خودشان نداشتند . اگر شمشيرى هم داشتند ، غلاف نداشت . شمشير برهنه را با ليف خرما به كمر يا به گردن آويزان كرده بودند . در يكى از جنگها كه جنگ فوق‌العاده سختى بود ، هر دو نظامى يك دانهء خرما جيره داشتند ، ولى مسلمانان در هر هفتاد و چهار جنگ پيروز شدند . فقط دو بار مغلوب شدند و بعد غلبه پيدا كردند : يكى در جنگ احد و ديگرى جنگ حنين . قرآن مىگويد : در اين دو جنگ كه آنها مغلوب شدند ، علت اين بود كه توكل خود را از دست داده بودند . در جنگ حنين به جمعيت و تجهيزات خودشان مغرور شدند و خدا فراموش شد و در جنگ احد ، ماديگرايى پيش آمد و دره را رها كردند و به دنبال غنايم رفتند . از پيغمبراكرم دربارهء جنگ احد سؤال كردند : ما كه غالب بوديم ، چرا مغلوب شديم ؟ فرمود : براى اينكه يك لحظه خدا را فراموش كرديد .\r\nجوانها ! بدانيد اگر يك لحظه خدا را فراموش كرديد و توكل بر او را فراموش كرديد ، ديگر دست عنايتش روى سر شما نيست ولو حضور پيغمبراكرم و اميرالمؤمنين هم باشيد ، شكست مىخوريد . مسلمانان در جنگ حنين با همهء امكانات شكست خوردند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nجوانى ماجرايى را برايم نقل كرد . او مىگفت : زمان طاغوت سوار هواپيما شدم تا از تهران به بغداد و بعد به زيارت كربلا بروم . وقتى مىخواستم سوار شوم ، آية الكرسى خواندم و دميدم به خودم و هواپيما . هواپيما آمد تا بغداد و ناگهان زنگ خطر زده شد و فهميديم كه چرخهاى هواپيما باز نمىشود و نمىتوانيم بنشينيم . همه وحشت كردند . مدتى كوتاه گذشت و خبر دادند كه با تهران تماس گرفته‌ايم كه برگرديم تهران و چاره‌اى غير از اين نبود ؛ چون بايد بنزين هواپيما كاملًا مىسوخت و تمام مىشد و بعد هواپيما به زمين مىنشست يا اينكه در همان آسمان بغداد اين كار را بكنيم و هواپيما بنا كرد به دور زدن براى اينكه بنزينش تمام شود . در ميان ترس و اضطراب مسافران ، مثل اينكه اتفاقى نيفتاده است خونسرد بودم ، چون پناه به قرآن و خدا برده بودم . كسى كه پهلوى من نشسته بود ، خيال كرد من كر هستم . گفت : آقا شما كر هستى ؟ ! گفتم : نه . گفت : نشنيدى چه خبر است ؟ الآن همهء ما سقوط مىكنيم . گفتم : چرا شنيدم . اما من وقتى هواپيما بلند شد ، آية الكرسى خواندم و بعد هم گفتم خدايا به اميد تو .\r\nهواپيما داشت بالاى فرودگاه بغداد دور مىزد و ما مىديديم كه آمبولانسها آماده‌اند تا زخمى ببرند . تا چشم مسافران به آمبولانسها افتاد ، خودشان را بدتر باختند . وقتى ديدند من خيلى خونسرد نشسته‌ام ، مىآمدند و وصيتشان را به من مىكردند كه خانهء ما كجاى تهران است . وقتى پيش بازمانده‌هاى ما رفتى ، بگو چه كنند ! ناگهان زنگ خطر زده شد و گفتند كمربندها را ببنديد . آنها حتى نمىتوانستند كمربندها را ببندند . من بلند شدم و كمربند تعدادى از آنها را بستم و خودم هم كمربندم را بستم و نشستم به اميد خدا .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاما هواپيما در ميان حيرت و ناباورى همه ، سالم و سلامت بر زمين نشست و هيچ صدمه‌اى به كسى وارد نشد . مسافران بيچاره كه باور نمىكردند هواپيما سالم باشد ، از حال و هوش رفته بوند . به هر حال ، اين قضيهء آرامش من كه با توكل به خدا برايم پيدا شده بود ، خاطره‌اى فراموش نشدنى براى خودم و مسافران هواپيما باقى گذاشت .\r\n فَاذا رَكِبُوا فِي الفُلْكِ دَعَوُا اللهَ مُخْلِصينَ لَهُ الدّينَ فَلمّا نَجّاهُمْ الَي البَرِّ اذا هُمْ يُشْرِكُونَ  « 1 » كسى كه در بن‌بست‌ها خدا خدا مىكند من خدا نجاتش مىدهم ؛ اما وقتى كه از بن‌بست بيرون آمد ، صحنه را فراموش مىكند .\r\nبراى شما عزيزان هم ، شايد اين معجزهء توكل زياد اتفاق افتاده باشد ، اما فراموشكارى وجود دارد يا شايد نمك‌نشناسى پيش مىآيد . قرآن كمتر از آدمها گله دارد ، اما وقتى مىرسد به نمك‌نشناسى و بىوفايى مىفرمايد : مرگ بر اين انسان كه چقدر نمك‌نشناس است :\r\n قُتِلَ الانْسانُ ما اكْفَرَهُ  « 2 » در يك آيه ديگر هم براى تحريك احساسات مىفرمايد :\r\n ما قَدَرُوا اللهَ حَقَّ قَدْرِهِ  « 3 » قدر خدا را نشناختند راستى كه ما بىوفا و نمك‌نشناسيم . شبانه‌روز پروردگار عالم به فرياد ما مىرسد ، و ما اصلًا متوجه نيستيم . قرآن مىگويد : ملائكهء فراوان به امر خدا در اطرافت نگهدار تو هستند :\r\n لَهُ مُعَقِّباتٌ مينْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ امْرِ اللهِ  « 4 » خدا به آنها امر كرده است كه چنين كنيد و آنها انسان را حفظ مىكنند ،\r\n\r\n\r\n","description":"","footnote":"\r\n( 1 ) - عنكبوت / 65 .\r\n( 2 ) - عبس / 17 .\r\n( 3 ) - حج / 74 .\r\n( 4 ) - رعد / 11 .\r\n","page_name":" 238 ","page_number":238},
  {"content":"\r\n\r\nحالا ببنيد انسان ، چقدر نمك‌نشناس و بىوفاست .\r\nچند جملهءديگر هم دربارهء توكل بگويم و بحث را تمام كنم . توكل به اين شكلى كه معنا كردم ، براى عموم مردم است ؛ حتى پيامبر و ائمهء طاهرين كه در دل مردمند ، همين طور رفتار مىكردند . اما در همه جا استثنا هست از جمله در باب توكل . البته استثناست و نمىشود انسان دلبستگى و اعتماد به آن پيدا كند . چهل سال خون جگر خوردن مىخواهد تا انسان بتواند به آن حال برسد و آن تفويض امر به سوى خداوند است :\r\n وَ افَوِضُ امْري الَي اللهِ انَّ اللهَ بَصيرٌ بِالْعِبادِ  « 1 » حضرت موسى مىخواهد به مقابلهء فرعون قلدر برود و هيچ چيز غير از خدا ندارد . نه اسباب ظاهرى دارد و نه اسباب باطنى ، فقط خدا را دارد . او كار خود را به خدا تفويض مىكند . باز مىگويم كه اين براى من و شما ممكن نيست و براى بالاتر از من و شما هم نيست ، فقط براى بعضى كه حالى و دلى دارند و راستى با خدا رفيقند ، اين حالت هست .\r\nخدا رحمت كند پدرم را ، مىفرمود : مىخواستيم به كربلا برويم . آن وقتها منزل منزل راه مىرفتند . چهار فرسخ يا هشت فرسخ كه مىرفتند ، كاروانسرايى بود كه آنجا منزل مىكردند . شب آنجا مىماندند و صبح حركت مىكردند . پدرم مىگفت كه در بين راه به منزلى رسيديم و سفره را انداختيم و نشستيم سر سفره تا غذا بخوريم . ديديم شخصى تنها نشسته است . يكى از رفقا گفت ممكن است او گرسنه باشد . تعارفش كرديم كه آقا بياييد غذا بخوريد . گفت : چه داريد ؟ ما غذاهايمان را شمرديم . گفت : پلومرغ هم داريد ؟ گفتيم : نه . گفت : اگر پلومرغ داريد ، مىآيم ، و الا نه .\r\nيقين كرديم كه ديوانه است و الا وسط بيابان ، اين حرفها را نمىزند . ما غذا را خورديم كه ناگهان ركن‌الملك اصفهانى رسيد . او يكى از تجار خيلى معتبر\r\n\r\n\r\n","description":"","footnote":"\r\n( 1 ) - غافر / 44 .\r\n","page_name":" 239 ","page_number":239},
  {"content":"\r\n\r\nاصفهان بود . خدا بيامرزدش مىگويند آدم خوبى هم بوده است . او رسيد و سفره را انداختند . ركن‌الملك نوكرش را فرستاد و تعارف كرد به ما كه بياييد سر سفره . ما به نوكرش گفتيم : چه غذايى داريد ؟ گفت : همه چيز ؛ پلومرغ هم داريم . گفتيم : ما كه غذا خورديم ؛ اما اين مرد ، پلومرغ مىخواهد و ما غذايمان را تعارفش كرديم و نخورد . شما تعارفش كنيد . نوكر رفت پيش آقا و برگشت و به آن مرد گفت : بفرماييد با ما غذا بخوريد . گفت : چه داريد ؟ گفت : پلومرغ . آن مرد بدون تعارف رفت و سر سفره نشست و پلومرغش را آورد .\r\nركن‌الملك بعد از غذا مىخواست با او شوخى كند ، گفت : آقا ! پلومرغ داريد يعنى چه ؟ ! اگر من نيامده بودم ، تو از گرسنگى مىمردى . اصلًا پلومرغ در وسط بيابان و توى كاروانسرا يعنى چه ؟ ! گفت : من قضيه‌اى دارم و آن اين است كه من قرآن خوان بودم و سر قبر يك مسلمان هندى مىرفتم و شب به شب براى من پلومرغ مىآوردند . علاوه بر پلومرغ ، ماهى ده ليره هم حقوق مىدادند . اتفاقاً افرادى كه خويش و قوم صاحب قبر بودند ، رفتند و ما بىپول و مرغ شديم . رفتم خدمت مولا اميرالمؤمنين و به ايشان گفتم : يا على ! كارى را كه سر قبر مسلمان هندى كردم ، براى تو مىكنم و قرآنى را كه آنجا مىخواندم ، براى تو مىخوانم . آن ده ليره را هم نمىخواهم ، اما پلومرغ را از تو مىخواهم از آن وقت تا به الآن ، پلومرغ رسيده است . حالا تو باشى يا برادرت ، بالاخره پلومرغ مىرسد . در بيابان باشد يا در وطن ، نجف باشد يا كربلا ، فرقى ندارد . از اين گونه افراد من زياد سراغ دارم ولى براى من و شما نيست ؛ براى كسى است كه رفيق اميرالمؤمنين است . براى كسى است كه رفيق خداست و خيلى حال مىخواهد . راستى اگر آن حال باشد ، ديگر تسبيب اسباب غلط است . اين جمله مثنوى اشاره به همين موضوع دارد :\r\nديده‌اىخواهم‌سبب سوراخ كردن تا سبب را بركند از بيخ و بن\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nمادر فضايل چيست ؟\r\nبحث صبر و استقامت و سعهء صدر و تسلط بر اعصاب ، بحث بسيار دامنه‌دارى است و بيش از يك ماه صحبت لازم دارد . راجع به صبر ، قرآن شريف خيلى صحبت دارد . اول صحبتى كه قرآن دارد اين است كه مىگويد اين دنيا جاى مصيبت و كمبود و نگرانى است و بايد از مصيبتها به خوبى گذشت و خود را نباخت . ممكن نيست كسى در اين دنيا بيايد و مشكل و مصيبت نداشته باشد . مثل آنكه كسى در دريا برود و آب و موج و جزر و مد نبيند . لذا قرآن مىفرمايد : اين مشكلها و مصيبتها و گره‌ها حتماً در دنيا و زندگى هست و مواظب باش به واسطهء اين مصايب و بلاها ، خود را نبازى بلكه خود را بسازى . اگر خود را باختى ، بدبخت مىشوى . مصيبت را ديدى ، اما پاداش ندارى و همان مصيبت موجب بدبختى تو خواهد شد . اما اگر خود را نباختى و از امتحان موفق بيرون آمدى و به واسطهء آن بلا و مصيبت ، خودت را ساختى ، دنيا و آخرت را دارى . به واسطهء همان مصيبت ، نه فقط به ساحل مىرسى بلكه مىتوانى مقصود و مطلوب را پيدا كنى و آخرت تو هم آخرت\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nآبادى است .\r\nدر آيه‌اى كه قرآن راجع به صبر دارد مىفرمايد :\r\n وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَنَقْصٍ مِنَ الامْوالِ وَ الانْفُسِ وَ الثَّمَراتِ وَ بَشِّرِ الصّابرينَ  « 1 » ما امتحانتان مىكنيم . اين امتحان ، امتحان معلم از شاگرد نيست ؛ بلكه شبيه امتحان مهندس از سنگ معدن است . مثل رفتن سنگ فلزدار در كورهء چندين هزار درجه‌اى است . مهندس ، سنگ معدنى را كه مىخواهد امتحان كند در كورهء چندين هزار درجه‌اى مىبرد تا اينكه سنگ و فضولات آن را از بين ببرد و طلاى آن را به دست بياورد . قرآن مىفرمايد اين براى همه هست .\r\nاصلًا روح ملكوتى از طرف خدا در اين جسم آمده است كه به كمال مقصود برسد ؛ يعنى به خدا برسد و رسيدن به مطلوب ، احتياج به امتحان دارد . احتياج به همين دارد كه در كوزهء چندين هزار درجه‌اى خود را نبازد و فضولات را رها كند و اصل را بگيرد و بشود طلاى ناب . براى رسيدن به مقصود و مطلوب ، چنين بايد بود .\r\nقرآن مىفرمايد : در دنيا آمدى و بايد بدانى كه نقص و بلا و مشكل و مصيبت هست . هر كس چه خوب و چه بد در اين دنيا بيايد ، و مصيبت مرگ نبيند ، به اين معناست كه همهء آشنايان او زنده بمانند . خوب اگر كسى پدر يا مادر يا برادر يا خويشاوندش بميرد ، آيا بر او مصيبت وارد نمىشود ؟ اگر يك سال مرگ در شهرى نباشد ، ديگر در آن شهر نمىشود زندگى كرد . اگر يك سال در دنيا مرگ نباشد ، انسانها يكديگر را مىخورند . مرگ كه يك مصيبت براى مردم است ، نمىتواند در اين جهان نباشد .\r\nما اگر بخواهيم در اين دنيا باشيم ، نمىشود ترس از دشمن نباشد ، و ترس\r\n\r\n\r\n","description":"","footnote":"\r\n( 1 ) - بقره / 155 .\r\n","page_name":" 242 ","page_number":242},
  {"content":"\r\n\r\nاز كمبودها نداشته باشيم ، انسان از نظر خوراك و پوشاك و مسكن و ازدواج نمىتواند صددرصد در رفاه باشد . بالاخره كسى كه كسرى مال و ثروت در اين دنيا نداشته باشد ، پيدا نمىشود . مطالبى كه قرآن مىگويد ، از باب مثال است و شما بايد بر آن قياس كنيد . بدانيد انسان نمىتواند در اين دنيا ، مشكل نداشته باشد و جزر و مد در زندگيش نباشد . نمىشود اختلاف بين زن و شوهر و بين انسانها نباشد و همهء سليقه‌ها يكى باشند ، معنا ندارد . اگر بين يك زن و شوهر هفتاد درصد توافق اخلاقى باشد ، اين زن و شوهر از آن زن و شوهرهاى خيلى خوب هستند . اگر بخواهيم اختلاف در خانه نباشد ، آن سى درصد اختلاف را بايد با صبر و گذشت و ايثار حل كرد . بين دو رفيق ، صددرصد توافق اخلاقى محال است ؛ بين يك شاگرد و استاد حتى در سير و سلوك ، صددرصد توافق اخلاقى محال است .\r\nفقط يك توافق اخلاقى بين انسانها سراغ داريم و آن هم توافق چهارده معصوم با همديگر است . براى اينكه كُلُّهُمْ نُورٌ واحِدٌ ؛ چون يك نور هستند ، و الا معقول نيست حتى اولياى خدا در آن بالا بالاها صددرصد توافق اخلاقى با هم داشته باشند ، يا با همسرشان و يا با پسرها و دخترها و مريدهايشان و يابا مردم صددرصد نمىشود تفاهم داشت و مشكلها هم از اينجا پيدا مىشود . لذا اين جهان‌دار مشكل است و گره روى گره و بايد گره‌هارا با حوصله و استقامت باز كرد و الا نمىشود گره و كمبود و مصيبت نباشد . انسان بايد از اين مصيبتها و بلاها در جهت خوب استفاده كند . قرآن مىگويد : اينها امتحان است و بعد از آنكه اين گوشزد را به انسانها مىكند ، مىگويد : وَ بَشِّرِ الصّابِرينَ ؛ اى پيغمبر ! بشارت بده به افرادى كه صبر دارند . براى اينكه صبر است كه مىتواند آدمى را بسازد ؛ و اگر صبر نباشد ، اين مشكلات از انسان حيوانى مىسازد درنده ، و مشكل و عقده برايش پيدا مىشود .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n وَ بَشِّرِ الصّابِرينَ ، الَّذينَ اذا اصابَتْهُمْ مُصيبَةٌ قالُوا انّا لِلهِ وَانّا الَيْهِ راجِعُونَ  « 1 » صابرين كسانى هستند كه وقتى مصيبتى يا بلايى يا مشكلى برايشان پيش مىآيد ، با صبر مىگويند در عالم هستى بايد چنين باشد و ما بايد از اين استفاده كنيم ؛ و قرآن به آنها پاداش مىدهد ؛ پاداش آن را قرآن ذكر كرده است :\r\n اولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ اولئِكَ هُمُ المُهْتَدُونَ  « 2 » بر نمازگزار خدا صلوات فرستاده ؛ همينطور بر پيغمبر ، خدا صلوات فرستاده است ؛ ولى اينجا مىفرمايد : درود خدا بر اينها و دست عنايت خدا روى سر اينهاست . صابر با عنايت خدا پيش مىرود و با لطف خاص خدا به كمال مىرسد . بعد هم قرآن شريف بيش از صد آيه راجع به صبر و اينكه اگر بخواهى به مقصود برسى ، بايد صبر پيشه كنى و نمىشود كسى بدون صبر به مطلوب برسد ، دارد .\r\nآيه‌اى است در قرآن كه براى افراد صابر خيلى با ارزش است و براى افرادى كه صبر نداشته باشند ، ترغيب و تحريص است و باعث مىشود كه آنها صبر پيدا كنند . قرآن مىفرمايد :\r\n انَّما يُوَفَّي الصّابِروُنَ اجْرَهُمْ بِغَيْرِ حِسابٍ  « 3 » يعنى اگر كسى نماز بخواند ، پاداش مخصوصى دارد و اگر روزه بگيرد ، پاداش محدودى دارد و اگر مكه برود يا جهاد كند يا صدقه بدهد و بالاخره هر كار خيرى حدى دارد و پاداش معينى هم دارد ، به غير از جزاى صابر كه به غير حساب به او پاداش مىدهند . خدا غيرمتناهى است و پاداش صابر هم غيرمتناهى است و اين پاداش نزد اهل دل معناى خاصى دارد و آن اين است\r\n\r\n\r\n","description":"","footnote":"\r\n( 1 ) - بقره / 156 .\r\n( 2 ) - بقره / 157 .\r\n( 3 ) - زمر / 10 .\r\n","page_name":" 244 ","page_number":244},
  {"content":"\r\n\r\nكه براى صابر ، بهشت كوچك است ؛ حتى بهشت عدن و بهشت رضوان . پس جاى انسان صابر كجاست ؟ نزد خداست .\r\nاگر كسى كمال بخواهد ، بايد صبر كند . شما دانهء گندم را در خاك مىكاريد . دانه بايد در زير خاك صبر كند تا كم‌كم شكفته شود . اگر همان جا صبر داشته باشد ، مىپوسد و تمام مىشود ؛ پس بايد صبر كند تا جوانه‌اش بالا بيايد . وقتى جوانه بالا آمد ، به واسطهء سرما و طوفان اذيت مىشود ؛ پس بايد زير برف و در طوفان ، استقامت داشته باشد و با بلا بسازد .\r\nدر روايت داريم : الْمُؤمِنُ كَسُنْبُلَة ؛ مؤمن در مقابل مشكلات ، مثل خوشهء گندم است . جاى ديگر هم مىفرمايد : الْمُؤمِنُ كَالْجَبَلِ الرّاسِخِ ؛ مؤمن مثل كوه است ؛ يعنى در مقابل بلا ؛ استقامت دارد و هيچ طوفانى نمىتواند به او اذيت برساند . معناى ديگرش اين است كه در مقابل دشمن مثل كوه است . در مقابل دشمن و نفس اماره و شيطان و رفيق بد و استثمار ، مثل كوه پابرجاست . اما در مقابل حوادث و بالا و مصيبت ، مثل سنبله است .\r\nسخن بر سر دانه گندم بود كه اگر مىخواهد خوشه كند ، بايد صبر كند . وقتى هم كه خوشه كرد ، اول بلا و سختى است . بايد زير چرخ جدا كردن گندم از كاه ، استقامت كند . بعد زير سنگ آسيا آرد شود . بايد با صبر در مقابل آتش نانوايى ، نان شود و برود در دهان يك مؤمن و جويده شود . به معده او برود و در آن ديگ جوشان خرد و هضم شود . بعد برود در روده و جوهرش گرفته شود و مثل سنگ معدنى كه در كورهء ذوب آهن فضولات خود را از دست مىدهد بايد خالص شود ، عاقبت اين دانه گندم وارد خون شده و جزئى از بدن مؤمن شود ، تا به آن مؤمن بگويند تو بالاتر از كعبه‌اى و بالاتر از ملك مقربى . لذا اگر از شما بپرسند آيا يك دانهء گندم از كعبه بالاتر مىشود ، مىگوييد : بله . اما با صبر و استقامت و با چشيدن بلا روى بلا ؛ و الا هر جا استقامت و صبرش تمام شود ،\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nآن هم تمام شده و از بين رفته است . اين عالم تكوين هم به ما مىگويد : صبر . علماى علم اخلاق مىگويند : صبر ام‌الفضايل است ؛ يعنى شما هر فضيلتى كه مىخواهيد پيدا كنيد ، متوقف بر صبر است ؛ اگر بخواهيد تهذيب نفس كنيد ، چهل سال خون جگرخوردن و شبانه‌روز زحمت كشيدن مىخواهد .\r\nاگر بخواهيد صفت حسد را ريشه‌كن كنيد ، خيلى خون جگر خوردن مىخواهد . اگر بخواهيد به جاى حسد ، رأفت اسلامى را جايگزين كنيد ، صبر و فعاليت و استقامت مىخواهد . هر فضيلتى استقامت مىخواهد . تا صبر نداشته باشيد ، حتى ملكه صبر شويد ، آن هم صبر مىخواهد . تا صبر نداشته باشيد ، حتى ملكه صبر هم نمىتوانيد پيدا كنيد ؛ لذا علماى علم اخلاق مىگويند : صبر ام الفضايل است . اين ملكه ، مادر همهء ملكه‌هاست ؛ اين حالت ، مادر همهء حالات است . لذا بايد به مرور زمان و با حوصله ، اين حالت صبر در همه پيدا شود ؛ مخصوصاً در جوانها .\r\nمتأسفانه دنياى پرزرق و برق و اين دنيايى كه سوغاتش غم و غصه است ؛ دنياى به اصطلاح متمدن ، اما وحشى به تمام معنا ، صبر ندارد . صبر پيدا كردن در دنياى امروز ، كار مشكلى است ؛ اما بالاخره لازم است .\r\nجوانها ! اگر مىخواهيد موقعيت خوبى در اين جهان داشته باشيد ، بايد مو به مو و با حوصله و مبارزه با نفس و استقامت در برابر مشكلات ، ملكهء صبر پيدا كنيد . مسلم است رابطه با خدا به شما خيلى كمك مىكند ، براى اينكه همهء حالات خوب را خدا بايد بدهد و مقدماتش دست ماست . همهء حالات بد را هم خدا بايد رفع كند و مقدماتش دست ماست . لذا قرآن مىفرمايد كه معلم اخلاق واقعاً خداست :\r\nوَلَوْ لا فَضْلُ اللهِ عَلَيْكُمْ و رَحْمَتُهُ ما زَكي مِنْكُمْ مِنْ احَدٍ ابَداً وَلكِنَّ اللهَ يُزَكّي\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n مَنْ يَشاءُ  « 1 » اگر فضل و رحمت خدا نباشد ، هيچ‌كس نمىتواند خودسازى كند ؛ براى اينكه مزكى يعنى معلم اخلاق خداست . براى كسب هر ملكه‌اى از جمله ملكهء صبر ، رابطهء با خدا لازم است . بايد كارى كنيد تا خدا از شما راضى باشد . بعد از آنكه خدا از شما راضى شد ، خودتان هم استقامت كنيد و صبر داشته باشيد و كم‌كم پيش برويدو از شكستها نترسيد و مأيوس نشويد تا ملكهء صبر پيدا كنيد . براى اين كار ، دو بال مىخواهيد ، يكى بال همت و فعاليت و صبر و استقامت . ديگرى بال رياضت دينى و رابطهء با خدا .\r\nاين بحث صبر بحث خوبى است ، اما ما بيش از اين ديگر دربارهء آن سخن نمىگوييم و به همين اندازه اكتفا مىكنيم . من تقاضا دارم از همهء شما مخصوصاً از جوانها و دخترها و پسرها كه خيلى به ملكهء صبر اهميت بدهيد . اگر صبر نداشته باشى ، نمىتوانى همسردارى و شوهردارى و بچه‌دارى كنى .\r\n( جاافتاده ) اگر صبر نداشته باشى ، نمىتوانيجايى در جامعه پيدا كنى و نمىتوانى فرد مؤثرى براى جامعه باشى . اگر صبر نداشته باشى ، با ارباب رجوع نمىتوانى بسازى چنان كه وضع فعلى بعضى از اداره‌ها اين طور است . الآن بعضى از اداره‌ها در جمهورى اسلامى وضعش به جايى رسيده كه اگر كسى كار با آن اداره داشته باشد ، اول بايد يك غسل ميت كند و مهيا شود براى مرگ ، بعد برود به آن اداره . كاغذ بازيها و رشوه‌خواريها و تنديها و زخم‌زبانها كار را به اينجا رسانيده است . وقتى مسئولى صبر نداشت و كسى كه پشت ميز است ، صبر انقلابى نداشت ، مىرسد به جايى كه الآن رسيده است .\r\nمسأله استقامت هم با مسأله صبر برادر و قرين است . روى استقامت هم\r\n\r\n\r\n","description":"","footnote":"\r\n( 1 ) - نور / 21 .\r\n","page_name":" 247 ","page_number":247},
  {"content":"\r\n\r\nقرآن خيلى پافشارى دارد . استقامت يعنى پشتكار داشتن براى رسيدن به هدف و اين براى همه مخصوصاً براى جوانهايى كه مىخواهند به هدف برسند ، خيلى لازم است . لذا قرآن خطاب به پيغمبر مىفرمايد :\r\nوَ اسْتَقِمْ كَما امِرْتَ استقامت كردن هم خيلى مشكل است ؛ مثل همان حالت صبر . استقامت در مقابل مشكلها و براى رسيدن به هدف خيلى مشكل است . لذا اين وَ اسْتَقِمْ كَما امِرْتَ در دو جاى قرآن است . يك جا دارد : وَ اسْتَقِمْ كَما امِرْتَ « 1 » معلوم است كه پيغمبر استقامت دارد و مىتواند بيست و سه سال با آن مصيبتها بسازد و هفتاد و چهار جنگ را پشت سر بگذارد تا با استقامتش بالاخره مسلط شود بر حجاز و دنيا را تكان بدهد .\r\nاما در سورهء هود مىگويد :  فَاسْتَقِمْ كَما امِرْتَ وَ مَنْ تابَ مَعَكَ  « 2 » پيغمبر ! هم تو و هم مريدهايت بايد استقامت داشته باشيد .\r\nپيغمبراكرم مىفرمايد :\r\nشَيَّبَتْني سُورَةُ هُودٍ لِمَكانِ قَوْلِهِ : فَاسْتَقِمْ كَما امِرتَ وَ مَنْ تابَ مَعَكَ ريش مرا سوره هود سفيد كرد ، زيرا خدا در سوره هود گفت كه هم تو و هم مريدهايت بايد استقامت داشته باشيد !\r\nما آدمها فعاليت داريم ، اما پشتكار نداريم . براى همين پشتكار نداشتن ، به مقصود و مطلوب نمىرسيم .\r\nابن رشد اندلسى كه افتخارى است براى اسلام ، در حالى كه پدر و مادرش را در جنگ اسپانيا از دست داده و بچه‌اى هفت ساله و آواره بود ، با پشتكار و صبرش توانست افتخارى براى عالم اسلام شود و مسألهء شيمى از ابن رشد اندلسى الآن در غرب يك مسألهء مسلمى است او مىگويد : من استقامت را\r\n\r\n\r\n","description":"","footnote":"\r\n( 1 ) - شوري / 15 .\r\n( 2 ) - هود / 112 .\r\n","page_name":" 248 ","page_number":248},
  {"content":"\r\n\r\nاز يك سوسك ياد گرفتم . شبى مطالعه مىكردم و سوسكى هم با من بازى مىكرد و مىخواست از بدنهء چراغ بالا برود . ديدم كه شصت مرتبه بالا رفت و زمين خورد ؛ اما دست از استقامت برنداشت . بالاخره آخر شب كه من ديگر خسته شدم ، رفتم تجديد وضو كنم . وقتى كه برگشتم ، ديدم به مطلوب خودش رسيده است .\r\nناپلئون آدم بدى بود ، اما صبر و استقامت و فعاليتش كه توانست با بيست و پنج نفر فرانسه را بگيرد ، ارزش دارد . او جمله‌اى دارد كه براى جوانهاست . مىگويد : نمىتوانم و نمىشود و نمىدانم ، در قاموس من راه ندارد .\r\nبزرگى همين جمله را به طوركلى مىگويد : نمىشود و نمىدانم و نمىتوانم ، در قاموس انسان راه ندارد . اگر بخواهد ، مىشود . اگر بخواهد ، مىتواند . اگر بخواهد ، مىداند .\r\nشخصى است به نام سكاكى كه در ادبيات متخصص است ؛ يعنى در چهارده علم ادبى متخصص است . او كتاب مفاتح‌العلوم را در چهارده علم ادبى نوشته و انصافاً متخصص است . كتاب مطول كه آقايان طلبه‌ها مىخوانند ، به طور مختصر از اين كتاب گرفته شده است . اين آقاى سكاكى با چهارده علم تخصصى ، در سن چهل سال به بالا وارد تحصيل شد . او يك قفل‌ساز بود . قفل زيبايى ساخته بود كه كوچك و خيلى ظريف بود . آن را پيش پادشاه وقت آورد و جايزه‌اى گرفت . پادشاه از قفل خوشش آمده بود . ناگهان عالمى بر شاه وارد شد . او قفل را زير تشك گذاشت و در مقابل عالم از جا برخاست و او را پهلوى خود نشاند .\r\nسكاكى ناراحت شد و گفت : اگر هنر آن عالم چنين است كه او را نزد پادشاه مىنشاند ، بايد آن هنر را بياموزم . از همان جا به مدرسه آمد و گفت كه مىخواهم طلبه شوم .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nطلبه‌ها ديدند اين مرد چهل ساله مىخواهد طلبه شود . مسخره‌اش كردند و گفتند : ما يك جمله به تو ياد مىدهيم ، اين جمله را حفظ كن . اگر آمدى و حفظش كرده بودى ، فردا درس ديگرى به تو مىدهيم و گرنه ، معلوم است كه نمىتوانى طلبه شوى . چون مدرسه مدرسهء سنىها بود ، گفتند :\r\nجِلْدُ الكَلْبِ نَجَسٌ قالَ ابُو حَنيفَةَ تَطْهيرُهُ بِالدَّباغَةِ يعنى جلد سگ نجس است ؛ اما ابوحنيفه گفته است كه اگر دباغى كنى ، پاك مىشود .\r\nسكاكى مىگويد : سيصد مرتبه آن جمله را خواندم تا حفظ شدم و خيلى هم خوشحال شدم كه خوب حفظ كردم . روز بعد به مدرسه رفت ؛ اما هر چه به ذهن فشار آورد ، يادش رفته بود . بالاخره با صبر و ارادهء نيرومندش گفت : من بايد آن جمله را به ياد بياورم . بالاخره يادش آمد و خيلى خوشحال به مدرسه برگشت . گفتند كه ياد گرفتى ؟ گفت :\r\nجِلْدُ ابي حَنيفَةَ نَجَسٌ قالَ الْكَلْبُ تَطْهيرُهُ بِالدِّباغَةِ پوست ابوحنيفه نجس است ، سگ گفته اگر دباغيش كنى ، پاك مىشود . او را گرفتند و كتك مفصلى زدند و از مدرسه بيرونش كردند و در مدرسه را بستند . او بعد از خوردن كتك گفت : من بايد عالم شوم .\r\nو از آن شهر به شهر ديگرى رفت تا به يك مدرسه ديگر برود .\r\nاتفاقاً لطفى هم برايش پيش آمد ؛ رفت سرچشمهء آبى كه استراحت كند ، ديد از بالا آبى قطره قطره روى سنگى مىچكد و از اثر چكيدن آب ، سنگ سوراخ شده است . او با خود گفت : من هر چه كودن باشم ، ديگر ذهن و حافظه‌ام كه از اين سنگ سخت‌تر نيست . من بايد عالم شوم .\r\nعاقبت سكاكى متخصص در چهارده علم ادبى شد و كتابى نوشت به نام مفاتح‌العلوم در ادبيات كه چهارده علم ادبى در اين مفاتح‌العلوم است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمهمتر از اين ، آيه‌اى در قرآن هست كه مىفرمايد :\r\n الَّذينَ قالُوا رَبُّنَا اللهُ ثُمَّ اسْتَقامُوا تَتَنَزَّلُ عَلَيْهِمُ المَلائِكَةُ الّا تَخافُوا وَ لا تَحْزَنُوا وَ ابْشُروا بِالْجَنَّةِ الَّتي كُنْتُمْ تُوعَدُونَ ، نَحْنُ اوْليائُكُمْ فِي الحَياةِ الدُّنْيا وَ فِي الاخِرَةِ  « 1 » آنها كه مىگويند خدا پروردگار ماست ، و استقامت دارند ، ملائكه با آنها حرف مىزنند . ملائكه مىگويند دست ما بر سر توست در گرفتاريها و در دنيا به فريادت مىرسيم و دم مرگ به فريادت مىرسيم و در آخرت هم به فريادت مىرسيم .\r\nخدا اين استثمارگرها را لعنت كند ، عمده چيزى كه به اين جهان سوم مىدهند اين فرهنگ استثمارى است كه مىگويند : تو نمىتوانى كارى انجام دهى . اين كار فقط از عهدهء ما بر مىآيد .\r\nهشت سال جنگ تحميلى به ما گفت كه مىتوانيم و الآن دنيا مىگويد استعداد و ذوق و حافظهء ايرانى بهتر از همهء دنياست . يعنى اگر آمار بگيريد ، استعداد شما بهتر از امريكايىهاست ؛ حافظهء شما بهتر از انگليسىهاست ؛ ذوق شما بهتر از آلمانىهاست . با آنكه از جنگ جهانى تا الآن ، نزديك به شصت سال مىگذرد و كشور آلمان يك تپهء خاك شده بود ؛ ولى اكنون همه به آلمان با چشم حسرت نگاه مىكنند . در همين جنگ\r\nجهانى دوم ، ژاپن يك تپه خاك شد . الآن مىبينيد كه ژاپن عروس دنيا شده است . ما در صنعت با چشم حسرت و ندامت به آن كشور نگاه مىكنيم و احتياج به آن داريم . در حالى كه مسلم است كه جوانهاى ما بهتر از ژاپنىها هستند .\r\n\r\n\r\n","description":"","footnote":"\r\n( 1 ) - فصلت / 30 و 31 .\r\n","page_name":" 251 ","page_number":251},
  {"content":"\r\n\r\n\r\nپاداش سعه صدر\r\nاگر انسان راستى براى خدا در مقابل مصائب و بلاها و شهوتها و خواسته‌هاى نفس صابر باشد ، پروردگار عالم ، هم جزاى دنيا به او مىدهد و هم جزاى آخرت . چنين كسى يك دعاى مستجاب هم دارد . اگر كسى براى خدا صبر كند ، علاوه بر اينكه از خداوند پاداش شايسته مىگيرد ، مىتواند مطلوب و مقصودش را در آن دعاى مستجاب از پروردگار عالم بگيرد .\r\nدر روايات مىخوانيم كه جوانى عاشق زنى شده بود و چاره‌اى نداشت . آدم عفيف و مقدسى بود ، اما مبتلا به اين درد شده بود . اين درد خيلى كشنده است و معمولًا از نگاه آلوده و نشست و برخاست با نامحرم و از تخيلها و تفكرهاى نادرست پيدا مىشود . دنياى امروز و حتى ايران اسلامى هم اين درد را دارد و مشكل آن روز به روز به تزايداست . وقتى كه انسان را ديوانهء به تمام معنا و بىآبروى به تما معنا كرد رهايش مىكند . به هر حال آن مرد عاشق شده بود ، اما عفيف و مقدس بود . آمد خدمت امام صادق ( ع ) و گفت : يا بن رسول‌الله ! مبتلا شدم . چه كنم ؟ حضرت فرمودند : مواظب باش گناه نكنى و نگاه آلوده به آن زن نداشته باشى . اين كار براى تو بدبختى مىآورد . انسان اگر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبه جاى صبر ، جزع و فزع كند ، به غير از مشكل روى مشكل چيز ديگرى درست نمىشود . حضرت فرمودند : صبر كن براى خدا و وقتى كه با آن زن برخورد مىكنى ، بدون آنكه نگاه كنى ، چشمهايت را روى هم بگذار و بگو : اللّهُمَّ اعْطِنى مِنْ فَضْلِكَ ؛ خدايا ! از فضل و كرمت به من عطا كن !\r\nراوى مىگويد : اين زن كنيز بود و مال تاجرى بود كه مىخواست مسافرت برود ، طولى نكشيد كه تاجر آمد پيش او و گفت : تو را امين مىدانم و مىخواهم اين زن را پيش تو بگذارم .\r\nآن شخص گفت : من زن نامحرم را نمىپذيرم . صاحب آن زن اصرار كرد و آن مرد گفت : به شرط اينكه طلاقش بدهى و آزادش كنى ، و من با او ازدواج كنم ، قبول مىكنم .\r\nتاجر اين كار را كرد و زن متعلق به او شد و زيبايى آن زن براى او كم‌كم عادى شد . وقتى تاجر برگشت ، گفت : ديگر نمىخواهد آن زن را طلاق بدهى ، او متعلق به خودت باشد .\r\nوقتى كه انسان مبتلا به شهوت يا مصيبتى شد و مشكلى برايش پيش آمد ، بايد بگويد : خدايا ! تو گره را باز كن و طاقت تحمل اين مصيبت را به من بده ! خدايا فقرم را از بين ببر ! خدايا اين ازدواج را درست كن !\r\nمن از همه و مخصوصاً جوانها تقاضا دارم كه در وقت گرفتارى خود را نبازيد . به جاى اينكه خود را ببازيد ، صبر انقلابى از خدا بخواهيد كه قطعاً كار شما درست مىشود . دربارهء اصحاب كهف قرآن در اول سورهء كهف مىفرمايد :\r\nامْ حَسِبْتَ انَّ اصْحابَ الْكَهْفِ وَ الرَّقيمِ كانُوا مِنْ اياتِنا عَجَباً « 1 » تو گمان مىكنى كه قضيهء اصحاب كهف و اصحاب رقيم يك مشكل است براى ما ؟ نه ؛ مشكل نيست . قرآن راجع به اصحاب كهف صحبت مىكند ؛ اما\r\n\r\n\r\n","description":"","footnote":"\r\n( 1 ) - كهف / 9 .\r\n","page_name":" 253 ","page_number":253},
  {"content":"\r\n\r\nفشرده و مجمل . آنها افرادى بودند كه از ترس دشمن و براى خدا زندگى را رها كردند و در غارى رفتند و پروردگار عالم خواب را بر آنها مسلط كرد . سيصد و نه سال خوابيدند و بعد بيدار شدند . روايات ما معلوم نكرده كه اصحاب كهف چه كسانى هستند ؛ چنان كه تاريخ هم نمىتواند معلوم كند . مثل اينكه بنا بوده كه قضيهء اصحاب كهف به طور فشرده و اجمال باقى بماند .\r\nجريان اصحاب رقيم اصلًا در قرآن نيامده است . لذا بعضى از مفسرين گفته‌اند كه اصحاب كهف و اصحاب رقيم يكى بودند و آن قضيه در اصل يكى بوده اما در روايتى مىخوانيم كه اصحاب كهف و اصحاب رقيم دو جريان است . راجع به اصحاب رقيم در روايات مىخوانيم كه سه نفر در كوه بودند و رفتند در غارى . ناگهان سنگ بزرگى از بالا پرت شد و در غار بسته شد و آنها در غار حبس شدند . حالا باران يا سيل آمد كه آن سنگ را آورد يا اينكه سنگ خود به خود آمد ، معلوم نشده است . اينجا جز خدا و صبر آنها كه آدمهاى موحدى بودند و خودشان را نباختند چيز ديگرى نيست . اصلًا بحث ما همين است كه چه كنيم در گرفتاريها خود را نبازيم و چه كنيم در اين جزر و مد دنيا موج ما را نبرد و هراس نداشته باشيم ؟ چه كنيم شهوت ما را نبرد و صبر واستقامت و سعهء صدر و تسلط بر اعصاب داشته باشيم ؟\r\nآنها به جاى اينكه خود را ببازند ، صبر و سعهء صدر را به كار انداختند . يكى از آنها گفت : نجات ما دست خداست و بايد دعا كنيم ، اما دعاى مستجاب مىخواهيم ، هر كدامتان كه عملى خالص براى خدا داشته‌ايد ، آن عمل خالص را متذكر شويد و بعد دعا كنيد . يكى از آنها گفت : خداى ! تو مىدانى من مبتلا به زنى شدم و همه چيز مهيا بود ، مىتوانستم گناه كنم . اما به خاطر تو گناه و عمل منافى عفت نكردم . خدايا ! چون كارم براى تو بود ، ما را نجات بده .\r\nديگرى گفت : خدايا ! تو مىدانى كه من معاملهء خوبى كرده بودم و سود\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nفراوانى داشت . خواستم پول را ببرم . در آن اتاقى كه پول بود ، پدر و مادرم خواب بودند و به خاطر تو و خدمت به پدر و مادرم ، آنها را بيدار نكردم و از آن معامله كه سود فراوانى داشت ، گذشتم . خدايا ! اگر كارم براى تو بود ، ما را نجات بده .\r\nسومى گفت : خدايا ! تو مىدانى من كارگرى داشتم كه از من پول زيادتر از حق خود كه نصف در هم بود مىخواست . به او ندادم او هم قهر كرد و رفت . پس از آن نفهميدم كجا رفت و كى بود . مزدش را گندم خريدم و بر صحرا كاشتم و اين گندم حاصل خوبى داد . وقتى كه دوباره آمد ، به جاى نصف در هم هزارها در هم به او دادم . خدايا ! اگر كارم به خاطر تو بود ، ما را نجات بده !\r\nتا دعا تمام شد ، ناگهان ديدند سنگ عقب رفت . امام صادق ( ع ) مىفرمايد اينها اصحاب رقيم بودند كه پروردگار عالم مىگويد : تعجب نكن از اصحاب رقيم و تعجب نكن از اصحاب كهف كه ما هر كارى بخواهيم مىكنيم .\r\nقضيهء اصحاب رقيم كه سنگى بيايد ، در غار را ببندد و بعد هم آن سنگ كنار برود ، اين چيز مهمى نيست كه ملكى اشاره به آن سنگ كند و در دامنهء كوه پرتاب شود و خدا جان آنها را نجات دهد يا اصحاب كهف را چند صد سال زنده نگهدارد . ما مهمتر از اين را داريم . اين است كه بايد انسان صبر داشته باشد و بعد از صبر دعا داشته باشد و در بلاها و مصائب ، خودش را نبازد .\r\nبسيارى از مردم در وقت بلا خودباختگى پيدا مىكند و اصلًا نمىتوانند دعا كنند ؛ حتى مىرسند به جايى كه نماز نمىخوانند ، اين بدبختى است ، صبر نيست و خودش بلاست . صبرى كه انسان را وادار كند كه كفر بگويد ، مصيبتى كه انسان را وادارد تا جزع و ناشكرى كند ، به غير نكبت چيزى نيست . اگر بلا بيايد و انسان خود را نبازد ، مصيبت بيايد و انسان خودش را گم نكند و شهوت بيايد و انسان روى هوى و هوس و روى نفس اماره پا بگذارد ، مهم است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nعلماى علم اخلاق جمله‌اى دارند ، مىگويند : بلا از الطاف خفيهء خداست . راستى هم بلا براى سازندگى انسان از نعمت خيلى بهتر است . انسان به واسطهء پول مىتواند آخرت را بخرد ؛ به واسطهء پول مىتواند خمس و زكات بدهد و به فقرا رسيدگى كند و پسر زن بدهد و دختر شوهر بدهد . خلاصه خيلى كارها به واسطهء پول مىتواند بكند . به اين مىگويند لطف جلى خدا . اما انسان به واسطهء مرگ فرزند يا به واسطهء اينكه شهوت پيش بيايد و صبر كند و يا به واسطهء پا گذاشتن روى هوى و هوس خيلى كارها مىتواند بكند . خيلى بيشتر از شخص غنى مىتواند كار كند ، لذا فقير صابر از غنى سخى اجرش بالاتر است و مىتواند سازندگى كند . علماى علم اخلاق مىگويند اين از الطاف خفيهء خداست . وقتى خبر مرگ حاج آقا مصطفى ( جاافتاده ) از الطاف خفيهء خداست . و به راستى مرگ حاج آقا مصطفى از الطاف خفيهء خدا بود . يعنى پيروزى انقلاب از آنجا شروع شد ؛ پيروزى نظام از آنجا شروع شد . اما چنين رفتار و گفتارى ، صبر و استقامت مىخواهد . سعهء صدر و دريا دلى و تسلط بر اعصاب مىخواهد . در سورهء الم نشرح يك جمله‌اى است كه آن را براى جوانها مىگويم و مىگذرم :\r\nفَانَّ مَع العُسْرِ يسْراً ، انَّ مَعَ العُسْرِ يسْراً « 1 » يعنى اگر صبر كنى ، بعد از هر سختى آسانى است . حتماً اگر صبر كنى ، بعد هر سختى آسانى است . اين وعدهء خداست كه فقير صابر بالاخره به نتيجه و مطلوب و مقصود مىرسد . وعدهء خداست كه اگر كسى روى شهوت براى خدا پا بگذارد ، يك دعاى مستجاب دارد . وعدهء خداست كه بلايى يا مصيبتى مثلًا مرگ اولادى برايش بيايد ، نه فقط آخرت را بلكه دنيا را هم دارد ؛ اگر به خدا توجه داشته باشد ، بدون حساب و كتاب به بهشت و پيش شهدا مىرود .\r\nلذا\r\n\r\n\r\n","description":"","footnote":"\r\n( 1 ) - انشراح / 5 و 6 .\r\n","page_name":" 256 ","page_number":256},
  {"content":"\r\n\r\nخانواده‌هاى معظم شهدا اگر صبر داشته باشند ، چنين مقامى دارند . من تشكر مىكنم از آنها كه صبر انقلابى از خودشان نشان دادند . ما از خانواده‌هاى معظم شهدا خجالت داريم ؛ و تشكر مىكنيم از صبر آنها . از اسراى عزيز كه در دنيا افتخار آفريدند ، خجالت داريم ، و تشكر مىكنيم از آنها . در روز قيامت آنها بدون حساب و كتاب و مثل برق جهنده از پل صراط مىگذرند . نه حسابى دارند و نه كتابى . قرآن مىفرمايد : مدت روز قيامت پنجاه سال است و جاى ديگرى مىفرمايد روز قيامت پنجاه هزار سال است : خَمْسينَ الْفَ سَنَة « 1 » شخصى آمد خدمت امام صادق و گفت : يابن رسول‌الله ! جمع بين اين دو آيه نمىتوانم بكنم جايى ميگويد : الف سنة و يك جا ميگويد : خَمْسينَ الْفِ سَنَة امام فرمودند : جمع آن اين است كه قيامت پنجاه گردنه دارد و عبور از هر كدام هزار سال طول مىكشد . اما اين گردنه‌ها براى مؤمن ، در يك لحظه تمام مىشود . كسانى كه به سوى بهشت مىروند ، بهشت منتظر آنهاست .\r\nمىپرسند : شما كه هستيد ؟ مىگويند : ما صابرين هستيم ، صبر كرديم بر مصائب در دنيا و صبر كرديم بر خواسته‌هاى نفس ؛ و مال و ثروت نداشتيم و با صبر توانستيم خودمان را بسازيم . از عرش خطاب مىشود كه بگذريد بنده‌هاى من و برويد به جاهاى خودتان :\r\n وَ مَنْ يُطِعِ اللهَ وَ الرَّسُولَ فَاولئِكَ مَعَ الَّذينَ انْعَمَ اللهُ عَلَيْهِمْ مِنَ النَّبيّينَ وَ الصِّدّيقينَ وَ الشُّهداءِ وَ الصالحينَ وَ حَسُنَ اولئِكَ رَفيقاً  « 2 » اين كه من مىگويم و شما مىشنويد كه از بهشت رد مىشوند ، اصلًا يعنى چه ؟ ! مگر مىشود از بهشت ، رد شد . بهشت غيرمتناهى است : عَرْضُهَا\r\n\r\n\r\n","description":"","footnote":"\r\n( 1 ) - معارج / 4 .\r\n( 2 ) - نساء / 69 .\r\n","page_name":" 257 ","page_number":257},
  {"content":"\r\n\r\n السّمواتُ وَ الارْضُ  « 1 » قبلًا گفتم كه بعضى از اين ستاره‌ها نود ميليون سال نورى طول مىكشد تا نورش به ما برسد ؛ يعنى نود ميليون سال قبل نورش آمده و حالا رسيده به ما و اينها در آسمان اول هستند . حالا ببينيد آسمان دوم و آسمان سوم چه خبر است ! اما صابرين به يك لحظه از بهشت مىگذرند و مىرسند به بهشتى ديگر كه بزرگتر از بهشت معمولى است . از آنجا هم در يك لحظه مىگذرند و به رضوان مىرسند و در يك لحظه از رضوان گذشته و نزد پيغمبر و زهرا و شهدا مىرسند .\r\nپس بدانيد كه صبر ، چيز خوبى است ؛ نزد زهرا و على و حسين ( ع ) بودن ، خيلى خوب است . نبايد در سختيها ، جزع و فزع كنيم كه گناهش در سر حد كفر است . سخن دربارهء صبر و استقامت بس است ، كمى هم راجع به شرح صدر صحبت كنم .\r\nشرح صدر\r\nشرح صدر از خانوادهء صبر است ؛ و معنايش اين است كه انسان بايد در اين دنيا دريا دل باشد . مىدانيد كه مرتب مواد آلوده وارد دريا مىشود . حيوانات مختلف در دريا مىميرند ؛ نهنگ مىميرد ؛ سگ آبى مىميرد ؛ ماهيها مىميرند ، اما آب آلوده نمىشود . آبهاى هرزه وارد دريا مىشود ، و همهء اينها رنگ دريا را مىگيرند و دريا رنگ آنها را نمىگيرد .\r\nانسان بايد بداند كه اغلب مشكلات قابل حل شدن است و بايد با حوصله و صبر و بردبارى آن را حل كند . اما اگر قابل حل نيست ، تحمل كند و اين تحمل\r\n\r\n\r\n","description":"","footnote":"\r\n( 1 ) - آل‌عمران / 133 .\r\n","page_name":" 258 ","page_number":258},
  {"content":"\r\n\r\nمشكل را سعهء صدر مىگويند .\r\nبعضى اشخاص صفت بدى دارند و آن اين كه باريك بين هستند و از حرفها زود ناراحت مىشوند . يك حرف خيلى جزيى روى آنها اثر مىگذارد ؛ به اندازه‌اى كه آن روز اصلًا خوابشان نمىبرد ؛ چه رسد به اينكه خوب نماز بخوانند . نبايد باريك بين بود . اين باريك‌بينى كه بعضىها دارند و حرفها را به خود مىخرند و نمىتوانند مشكلات را تحمل كنند ، عاقبت زمين مىخورند و بد هم زمين مىخورند . انسان نبايد باريك بين باشد . مگر مىشود پشت سر انسان حرفى گفته نشود ؟ مگر مىشود تهمت براى انسان نباشد . آيا بالاتر از خدا كسى هست ؟ ! پشت سر خدا هم حرف مىزنند ، پشت سر هم نه ، بلكه در روى خدا حرف مىزنند . آيا بالاتر از خدا هست ؟ ! خدا بيشتر از همه دشمن دارد . مىگفتند پيغمبراكرم ديوانه است . قرآن نقل مىكند كه به او ساحر و جادوگر مىگفتند ؛ آيا پيغمبر آزرده خاطر مىشد ؟ پيغمبراكرم را چه اذيتهايى كردند . خانه‌اش را سنگباران مىكردند . اما اول اذان صبح وقتى نمازش را مىخواند ، مىگفت : اسلام غريب است ! اگر انسان بخواهد به مطلوب برسد ، بايد تحمل داشته باشد . لذا قرآن منت دارد بر سر پيغمبر ما . از اول قرآن تا آخر قرآن جايى پيدا نمىكنيم كه منت بر سر پيغمبر گذاشته شده باشد . به سر بنده‌ها منت گذاشته شده است .\r\n لَقَدْ مَنَّ اللهُ عَلَي المُؤمِنينَ اذْ بَعَثَ فيهِمْ رَسُولًا  « 1 » پيغمبرى برايتان فرستاديم مثل پيغمبر خاتم . سورهء الم نشرح در مدينه نازل شد و وقتى هم نازل شد كه مصيبتهاى كمرشكن از شانهء پيغمبر برداشته شده بود ، در اين سوره داريم كه :\r\nبِسْمِ اللهِ الرَّحْمنِ الرَّحيمِ . الَمْ نَشْرَحْ لَكَ صَدْرَكَ . وَ وَضَعْنا عَنْكَ وِزْرَكَ\r\n\r\n\r\n","description":"","footnote":"\r\n( 1 ) - آل‌عمران / 164 .\r\n","page_name":" 259 ","page_number":259},
  {"content":"\r\n\r\nالَّذي انْقَضَ ظَهْرَكَ وَ رَفَعْنا لَكَ ذِكْرَكَ « 1 » پيغمبر ! آيا شرح صدر به تو نداديم ؟ ! با شرح صدرت بود كه توانستى مصيبتهاى كمرشكن مكه را پشت سر بگذارى . در آن سيزده سال چه كردند با پيغمبر ! از آن گذشته ، هفتاد و چهار جنگ در مدينه اتفاق افتاد . قرآن مىگويد : مصيبتهاى كمرشكن را بالاخره پيغمبر پشت سر گذاشت :\r\nوَ وَضَعْنا عَنْكَ وِزْرَكَ اما اى پيامبر اگر توانستى طاقت بياورى ، نتيجه‌اش هم اين شد :\r\nرَفَعْنا لَكَ ذِكْرَكَ صبر تو ارتفاع درجهء تو را همراه داشت . صبر تو تسلط بر حجاز و تسلط بر دنيا را نتيجه داد .\r\nان شاءالله همين نسل به سرپرستى امام زمان پرچم ايشان را روى كرهء زمين افراشته كند . ان‌شاءالله امام زمان كه بيايد ، به تعبير قرآن مثل ارث پدر كه به پسر برسد ، پرچم اسلام را روى كرهء زمين افراشته مىكنيد :\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ انَّ الارْضَ يَرِثُها عِبادِيَ الصّالحِونَ  « 2 » ان‌شاءالله آن عباد صالح شما هستيد و كرهء زمين به ارث به شما مىرسد و پرچم اسلام با رهبرى امام زمان روى كرهء زمين افراشته مىشود ؛ اما صدمه‌هايش را چه كسى كشيد ؟ پيغمبراكرم !\r\nوَ وَضَعْنا عَنْكَ وِزْرَكَ ، الَّذي انْقَضَ ظَهْرَكَ بعد ميفرمايد : فاَّن مَعَ العُسْرِ يُسْراً ، انَّ مَع العُسْرِ يُسْراً بعد از هر سختى ، آسانى و بعد از هر سختى آسانى است . بعضى از آقايان مفسرين فرموده‌اند بعد از هر سختى دو آسانى است ، شايد معنايش چنين باشد كه يا رسول‌الله ! آسانى حاضرش ، مسلط شدن بر حجاز و دنيا را تكان\r\n\r\n\r\n","description":"","footnote":"\r\n( 1 ) - انشراح / 1 - 4 .\r\n( 2 ) - انبياء / 105 .\r\n","page_name":" 260 ","page_number":260},
  {"content":"\r\n\r\nدادن است و آسانى آخرش هم ، بالاخره به دست شيعه واقعى تو و به سرپرستى فرزندت است كه پرچم اسلام روى كرهء زمين افراشته مىشود .\r\nسورهء الم نشرح به ما چه مىگويد ؟ مىگويد : به هر كجا كه مىخواهى برسى ، شرح صدر مىخواهد . يك حوض كوچك فوراً آلوده مىشود . به ظرف آب ، اگر دست آلودهء شما بخورد ، آن ظرف آلوده شده است . اما يك دريا ، هيچ وقت آلوده نمىشود . دريا دل شو . بايد چنين باشى ، و الا به هيچ جا نمىرسى .\r\nاگر شخصيت مىخواهى ، بايد سعهء صدر داشته باشى ؛ اگر مىخواهى براى مملكت كار كنى و اگر به راستى مىخواهى فرد مؤثرى براى مملكت و انقلاب و نظام باشى و اگر مىخواهى گره‌اى از كار ديگران بگشايى ، بايد صبر و استقامت داشته باشى و از ميدان در نروى .\r\nجوان عزيزم ! اين دنيا شكست دارد ، شكست روى شكست . اگر ده مرتبه انسان شكست مىخورد ، يك مرتبه پيروز مىشود يا دو مرتبه . سنت خدا چنين است . اگر شما ارث مىخواهيد ، پدرتان بايد صدمه‌هايش را بكشد . پيغمبر ، صدمه‌هايش را كشيده است ؛ و امروز زمان غيبت است و شما بايد صدمه‌هايش را بكشيد . شما بايد در مقابل ناگواريها استقامت داشته باشيد و در مقابل بلاها امام زمان را فراموش نكنيد تا ان‌شاءالله پيروز شويد .\r\nجوان عزيزم ! بايد سرمش بگيرى از حضرت ابراهيم : كانَ امَّة . او يك نفر بود در مقابل قدرت نمرود .\r\nبه موسى و هارون خطاب شد كه :\r\n اذْهَبا الي فِرعَونَ انَّهُ طَغي ، فَقُولا لَهُ قَوْلًا لَيِّناً لَعَلَّهُ يَتَذَكَّرُ اوْ يَخْشي  « 1 » خدا سفارش اين قلدر را هم مىكند و موسى هم بايد با تلطف پيش بيايد در روايات مىخوانيم كه موسى آمد جلو خانهء فرعون و يك سال به او اجازهء\r\n\r\n\r\n","description":"","footnote":"\r\n( 1 ) - طه / 43 و 44 .\r\n","page_name":" 261 ","page_number":261},
  {"content":"\r\n\r\nورود ندادند . تا بالاخره راهش دادند . دلقك فرعون آمد برود داخل و او را ديد . دلقك گفت : او كيست ؟ گفتند : او و بردارش آمده‌اند و مىگويند ما آمديم كه فرعون را هدايت كنيم ، تا دست از ظلمش بردارد .\r\nدلقك فرعون خوشش آمد . اتفاقاً آن روز هم چيزى نداشت كه فرعون را مسخره كند وگفت : به به ! عجب چيز خوبى به دست آوردم . او مثل موسى لباس پوشيد و چماق چوپانى را به دست گرفت . آمد نزد فرعون و چوبش را بلند كرد و گفت : دست از خداييت بردار و از اين تخت بيا پايين كه من مىخواهم به جاى تو بنشينم . فرعون با ناراحتى گفت : اين چه قيافه‌اى است كه پيدا كرده‌اى ؟ ! گفت : دو نفر آمده‌اند بيرون در براى اينكه تو را آدم كنند و با همين وضع هستند .\r\nآنچه مىخواهم به شما بگويم ، اين است كه وقتى خطاب شد به موسى كه نزد فرعون برو . او نگفت : خدايا ! يك لشكر مجهز به من بده يا نگفت امكانات ندارم ، و امكاناتم بده ؛ خدايا ! من چوپان هستم و با يك عصا و برادرم هارون ، چطور برويم در مقابل اين قلدرى كه اين همه بىرحم است و بچهء شيرخوار را در مقابل مادر سر مىبرد و هزاران بچه را سر بريده است . اينها را نگفت ، بلكه گفت :\r\nرَبِ اشْرَحْ لي صَدْري ، وَ يَسِّرْ لي امْري ، وَ حْلُلْ عُقْدَةً مِنْ لِساني ، يَفْقَهُوا قَوْلي « 1 »\r\nخدايا ! به من شرح صدر بده و كارم را آسان كن يعنى اگر شرح صدر داشته باشى ، كارها آسان مىشود . ديگر هر چه مشكل برايت پيش بيايد ، كلمات نمىدانم و نمىتوانم و نمىشود در قاموس وجودت راه ندارد . پيش مىروى تا به مقصود برسى :\r\n\r\n\r\n","description":"","footnote":"\r\n( 1 ) - طه / 25 - 28 .\r\n","page_name":" 262 ","page_number":262},
  {"content":"\r\n\r\nوَ يَسِّرْلي امْري ، وَ احْلُلْ عُقْدَةً مِنْ لِساني اگر انسان شرح صدر و ارادهء قوى داشته باشد ، مىتواند حرفش را بزند . ديگر در مقابل فرعون به لكنت زبان نمىافتد . بعضىها را ديده‌ايد كه نمىتوانند حرف خودشان را بزنند . علم دارد اما وقتى مىرود پشت بلندگو به لكنت مىافتد و نمىتواند حرف بزند . شرح صدر و ارادهء قوى ندارد . بعضىها را ديده‌ايد كه علم آنها خيلى خوب است ؛ اما تفهميش خوب نيست و نمىتواند بفهماند كه چه مىخواهد بگويد ؛ براى اينكه شرح صدر دارد ، تفهيم و تفكر عالى دارد و به عبارت ما طلبه‌ها هم فصاحت دارد و هم بلاغت . فصاحت دارد ، يعنى خوب حرف مىزند . و بلاغت دارد ، يعنى به جا حرف مىزند . كسى كه بىجا حرف بزند ، شكست مىخورد .\r\nبه فضلا و جوانها مىگويم كه اگر مىخواهيد خوب حرف بزنيد و در صحبت تسلط بر اعصاب داشته باشيد و فصاحت و بلاغت داشته باشيد ، كارى كنيد كه شرح صدر پيدا شود . شرح صدر حضرت موسى ( ع ) كارش را آسان كرد . در مقابل همه ايستاد و خوب حرفش را زد و توانست بالاخره فرعون و فرعونيان را نابود كند و مسلط بر جهان آن روز شود .\r\nمن از همهء شما تقاضا دارم كه در خانه شرح صدر داشته باشيد . اگر خانم باريك‌بين باشد ، اوليه مصيبتى كه پيش مىآيد ، نفرت از شوهرش است . واى به آن خانمى كه نفتر از شوهرش داشته باشد ! هر چند شوهر مقصر باشد ، اگر نفرت از او پيش بيايد ، خانم به رو به آتش جهنم مىافتد . آقا ، اگر باريك‌بين باشى ، نمىشود كه فشار قبر نداشته باشى ؛ براى اينكه در خانه يك چيز خيلى جزيى تو را عصبانى مىكند و وقتى عصبانى شدى ، پرخاشگرى مىكنى و وقتى پرخاشگرى كردى ، در روز محشر زبانت به اندازه‌اى بزرگ و روى زمين\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nپهن مىشود كه مردم اين زبان را پامال مىكنند . مگر مىشود به پسر بزرگ و دختر بزرگ پرخاشگرى كرد ! حالا جوان تقصير هم داشته باشد ، تو پيرمرد چرا پرخاش مىكنى ؟ ! تلطف تو كجاست ؟ ! آيا پسر و دختر تو از فرعون بدتر هستند ؟ ! پروردگار عالم مىگويد : موسى ! تلطف و مهربانى كن . فرزند تو ، وزير توست و تو بايد با او مشاوره داشته باشى و تو به حرفش ارزش نمىدهى ! براى خودت شخصيت قائل مىشوى و حرف او را ارزش نمىگذارى . اينها بدبختى است . اينهاست كه دختر را عقده‌اى مىكند و به يك گل و يك محبت كوچك ديگران از دست تو مىرود و ناگهان خبر مىآورند كه دخترت عاشق شد و رفت و تمام شد . چه كسى مقصر است ؟ تو مادر نادان كه زخم زبان به او زدى ؛ تو پدر نادان كه پرخاشگرى كردى .\r\nبله وظيفه پسر و دختر است كه در مقابل پدر و مادر متواضع باشند . قرآن مىگويد اگر پدر و مادر كافر هم باشند ، بايد در مقابل آنها متواضع باشى . قرآن مىگويد : حق ندارى به آنها اف بگويى و حق ندارى ترشرويى كنى . اگر آنها بد كردند ، حق ندارى جواب بدهى و بايد مثل عبد ذليل در مقابل آنها باشى . اين ، وظيفهء پسر و دختر است ؛ اما اگر پسر ناجنس شد و اين طور رفتار نكرد كه نمىكنند و دختر همچنان شد و چنين نكرد مخصوصاً كه چهار تا اصطلاح هم بلد باشند كه قلدرشان مىكند و پرخاشگر در مقابل پدر مىشوند و آنها را ارتجاعى مىدانند و خودشان را روشنفكر ؛ اما با همهء اين مشكلات ، باز هم مىگويم كه آقا و خانم ؛ سعهء صدر داشته باش و باريك‌بين نباش . اگر خداى نكرده نفرين كنى ، نفرينت مىگيرد ؛ اما دمار خودت را هم در مىآورد . اين مثال عوامانه را فراموش نكنيد كه مثال خوبى است . پدرى به پسرش گفت : عاقت مىكنم . پسر گفت : من عوقت مىكنم . راستى چنين است كه اگر تو عاق كردى ، او جهنمى مىشود و وقتى جهنمى شد ، دنيايش هم نكبت زده\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمىشود . اگر دختر يا پسرى عاق شود ، ديگر نه دنيا دارد و نه آخرت . اما مادرى كه پسر يادخترش را عاق كند ، و پدرى كه اين چنين كند ، هر دو بايد دست هم را بگيرند و به جهنم بروند . خدا وقتى اين پسر يا دختر را به جهنم مىفرستد ، به پدر يا مادرش هم مىگويد به جهنم برو ؛ دنبال پسر يا دختر خودت وارد جهنم شو . وقتى آنها اعتراض كنند ، گفته مىشود : مگر قرآن نگفته كه بايد عفو داشته باشيد و خيلى چيزها را نديده بگيريد ؟ چرا چنين كردى ؟ مگر قرآن نگفته بود اگر عفو نكنى ، من هم تو را نمىآمرزم ؟\r\nراستى چرا جوانهاى ما باريك‌بين هستند ؟ ! چرا جوانهاى ما در مقابل پدر و مادر پرخاشگرند و بالاتر از اين چرا پدر و مادرها براى پسر و دخترشان شخصيت قائل نيستند ؟ ! جوان ، غرور جوانى دارد و بايد آن را اشباع كنيم و به او شخصيت بدهيم . بايد به او آفرين بگوييم . پرخاش ، غلط است و كار مؤمن نيست . اين پرخاشگريهاست كه مار و عقرب و آتش جهنم مىشود .\r\nعالم بزرگوارى را خواب ديدند كه افسرده است . گفتند ، چرا افسرده‌اى ؟ ! گفت : يك زخم زبان زدم و يادم رفت كه توبه كنم . اين زخم زبان يك عقرب شده و اين عقرب مرتب به شست پاى من نيش مىزند .\r\nاين نيش زبان تو به پسر و دختر و رفيق و همسايه‌ات است كه مار و عقرب مىشود . بياييد همين ساعت توبه كنيم و اگر پرخاشگرى كرده‌ايم ، از كار خودمان دست برداريم !\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nتسلط بر اعصاب\r\nاگر استقامت و پشتكار و سعهء صدر و تسلط بر اعصاب نباشد ، آدم نظير كسى است كه يك كلاف سر درگم به او بدهند و او بخواهد سر اين كلاف سر در گم را پيدا كند و نتواند اين كار را به ثمر برساند .\r\nاگر صبر و تسلط بر اعصاب باشد ، كم‌كم سر كلاف پيدا مىشود . اما اگر صبر و تسلط بر اعصاب نباشد ، كمى كه فكر مىكند ، حوصلهء او سر مىرود و نخ را پاره‌پاره مىكند و دور مىريزد . زندگى يعنى كلاف سر درگم ، و با حوصله بايد سر كلاف را پيدا كرد و با تسلط بر اعصاب راه سعادت را پيدا كرد . با متانت و فكر و آرامش بايد ديگران را تربيت كرد ؛ هم خود و هم ديگران را متأسفانه اين صبر و استقامت و سعهء صدر و مخصوصاً تسلط بر اعصاب در دنياى ماشينى و به اصطلاح متمدن خيلى كم شده است . يكى از سوغاتهايى كه تمدن براى بشريت آورده ، اين است كه تسلط بر اعصاب را از او گرفته است . شما ببينيد حتى در ميان خانواده ، پرخاشگرى مرد با زن در حالى كه شريك زندگى يكديگرند ، پيدا شده است . پرخاشگرى اولاد در مقابل پدر و مادر\r\nو پدر و مادر\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدر مقابل اولاد يك چيز عادى شده است . كم پيدا مىشود خانه‌اى كه پرخاشگرى در آن نباشد و كم پيدا مىشود خانه‌اى كه به جاى تسلط بر اعصاب ، ضعف اعصاب در آن وجود نداشته باشد . حتى جوانها و بچه‌ها چنين شده‌اند . اين مصيبت خيلى بالاست و تسلط بر اعصاب از صبر و استقامت و سعهء صدر هم لازم‌تر است . خصوصاً براى يك مربى و يك معلم و يك مدير ، براى يك پدر و مادر كه مىخواهند اولاد تربيت كنند بسيار لازم است . اگر تسلط بر اعصاب نباشد ، روح پرخاشگرى قطعاً به جاى آن مىنشيند و وقتى روح پرخاشگرى به جاى تربيت نشست ، روح عقده‌اى براى بچه‌ها پيدا مىشود و عقدهء حقارتى بر او حكمفرما مىشود . اگر عقدهء حقارت در خانه ، در مدرسه ، در دبيرستان يا در دانشگاه پيدا شود ، يك شخص افسرده و دل مرده‌اى كه اصلًا به درد نمىخورد از كار در ميآيد . اگر هم العياذ بالله به صحنه بيايد ، يك فرد بدحجاب به تمام معنا ممكن است بشود ، تا ببينيم محيط برايش چه باز مىكند . هر چه جلو او باز باشد ، بدحجابى او بالاتر مىشود . مىخواهد عقدهء حقارت را مخفى كند ، احتياج به نگاه ديگران دارد . براى مخفى كردن عقدهء حقارت اگر در دام تهاجم فرهنگى و در دام غرب بيفتد يك بىحجاب به تمام معنا در مىآيد . اگر مرد باشد و پستى براى او پيدا شود ، عقدهء حقارت را مىخواهد آنجا جبران كند و با زيردستهايش زورگويى و داد و فرياد و پرخاشگرى مىكند و لذت مىبرد از اينكه پشت در اتاقش ارباب رجوع معطل شوند و به او التماس كنند لذت مىبرد از اينكه بگويد برو آن اتاق و آن بيچاره دو دفعه برگردد و التماس كند و او هم پرخاشگرى كند كه الان موقع اين كار نيست . لذت مىبرد از اينكه كسى بيرون در اتاق بايستد و بگويند : آقا جلسه دارد .\r\nاين وضع انسان است ، اگر تسلط بر اعصاب نداشته باشد و ضعف اعصاب\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nپيش بيايد . پدر و مادر ، معلم ، مدير و حتى استاد دانشگاه اين طور جوان تحويل جامعه مىدهد . تسلط بر اعصاب خيلى لازم است . به كمك اين ويژگى انسان بايد در گفتار و كردارش متين باشد ، در راه رفتنش متين باشد كه قرآن مىفرمايد : راه رفتنت ، متانت داشته باشد . تند تند و با عجله راه رفتن ، يامتكبرانه راه رفتن هر دو غلط است . با متانت و تسلط بر اعصاب راه رفتن سفارش شده است ؛ ديگر چه رسد به حرف زدن . معمولًا ما در وقت حرف زدن عصبانى هستيم . حرف عادى مىزنيم ، اما مثل اينكه در مقابل دشمن مىخواهيم حرفمان را به كرسى بنشانيم و هرطور شده مىخواهيم با عصبانيت مطلب را اثبات كنيم . در حالى كه اگر تسلط بر اعصاب نباشد ، اصلًا نمىتوانيم حرف بزنيم تا مطلب را اثبات كنيم .\r\nآنها كه شرح صدر دارند و با متانت و تسلط بر اعصاب حرفشان را مىزنند ، علاوه بر اينكه مىتوانند حرفشان را بزنند ، مىتوانند تفهيم و نفوذ كلمه داشته باشند . يكى از امتيازهاى بزرگ پيغمبراكرم همين بود كه تسلط بر اعصاب داشت و در هر حالى متانت خود را حفظ مىكرد . اينكه شما ديديد و شنيديد و خيلى هم بايد روى آن مطالعه كنيد ، آن است كه آن موج در كربلا به ساحل رسيده و تمام شده بود ، اما زينب با تسلط بر اعصاب اين موج را سراسرى كرد . آنجا كه بايد گريه كند ، گريه مىكرد و آنجا كه بايد بچه‌دارى كند ، بچه دارى مىكرد و آنجا كه بايد حرفش را بزند ، در بازار كوفه خطبه خواند و به امير كوفه ، ثَكِلَتْكَ امُّك گفت و در مقابل يزيد به جاى اينكه بگويد : اميرالمؤمنين ، گفت : اى يزيد و اى ظالم ! اى بىمروت !\r\nتسلط بر اعصاب چگونه بايد پيدا شود ؟ عمده اين است كه غم و غصه در زندگى نباشد . صبر و استقامت و سعهء صدر و مخصوصاً تسلط بر اعصاب از همين جا پيدا مىشود . غم و غصه ، چيز بدى است و همهء ما داريم . معمولًا هم\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nغم و غصه‌هاى ما پايه و اساسى ندارد و غم و غصه‌هاى علت‌دارى نيست و بىجاست .\r\nالآن در همين جلسه كسى را نمىتوانيد پيدا كنيد كه دل صددرصد با نشاطى داشته باشد . غمها و غصه‌ها به اندازه‌اى نفوذ كرده حتى در دل دختر جوان كه بعضى اوقات مثل شخص دل مرده آه مىكشد . مثل اينكه جوانش مرده است . جوانى كه بايد سر تا پا نشاط باشد ، وسط مباحثه و مطالعه‌اش ، مىرود در غمى كه نظير يك خار در روح و يك خار در چشم است . خار در چشم شما چه مىكند ؟ نمىگذارد چشم شما كار كند . خار كوچكى هم هست كه آن را نمىبينى و اين خار روح يعنى همان خار غم و غصه است . غم وغصه نمىگذارد انسان كار كند . خدا لعنت كند تمدن غرب و استثمارگريها را كه غم و غصه‌ها و ظاهرش را به ما مىدهد و اختراع و پيشرفت براى خودشان مىماند اين يكى از كارهاى زشت استثمارگراست كه تجمل‌گرايىها و بىبند و باريها و چيزهايى را كه موجب غم و غصه و نگرانى و دلهره مىشود ، به ممالك جهان سوم مىدهند . اولين قدم در راه تحقق خواستهء صهيونيست‌ها و استثمارگران ، اين است كه با بىبندوبارى و چيزهايى كه موجب غم و غصه است ، نشاط ديگران را از آنها بگيرند . وقتى نشاط را گرفتند ، ديگر فكر كار نمىكنند و معلوم است وقتى نشاط را از كسى گرفتند ، ديگر نمىتواند مطالعه كند و به قول عوام ، دل شكسته كار مىكند ؛ اما دل شكسته نمىتوان كار كرد . غم و غصه ، تسلط بر اعصاب را از انسان مىگيرد و براى انسان رذالت مىآورد .\r\nاول رذالتش ، ديوانگى است . دكتر چهرازى مىگويد : صدى نود و پنج مردم ديوانه‌اند . اين را چند سال قبل گفته و الان صددرصد مردم ديوانه‌اند . ديوانگى هم شاخ و دم ندارد . كسى ديوانه است و آدم را مىزند . كسى هم ديوانه است و براى هيچ و پوچ دادش بلند مىشود . و اگر ديوانگى او بيشتر\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nشود ، كتك هم مىزند . خانم كه صددرصد بايد در برابر شوهر تواضع داشته باشد ، ناگهان نيش مىزند . ديوانگى همه‌اش اين نيست كه چوب بردارد و بر سر ديگران بزند . چوب نيش زبان ، از هر چوبى بدتر است . پرخاشگرى پسر در مقابل پدر و دختر در مقابل مادر ، دردش از هر چوبى بدتر است . اگر ديوانه باشد ، چوب مىزند بر سر مادرش و اگر روانى باشد ، نيش به مادر و پدر مىزند . مثلًا چادر سرش هست ، اما در راه رفتن متين نيست ، طرز راه رفت او به جوانها مىگويد به من نگاه كنيد . اگر يك جوان را ببيند ، چادر را رها مىكند و لباسش پيدا مىشود . اينها نوعى ديوانگى است . اين كارها را يك انسان عفيف نمىكند ؛ بلك كسى انجام مىدهد كه ضعف اعصاب دارد و اين ضعف را همه داريم . الآن به جاى تسلط بر اعصاب ، ضعف اعصاب بر ما مسلط شده است و اين بيمارى سرچشمه اغلب بيماريهاى ديگر است . بگذريم از سكته‌هاى قلبى و سكته‌هاى مغزى كه مستقيم با ضعف اعصاب رابطه دارند . زخم معده و سردردهاى مزمن و پادردهاى فراوان و دل‌درها و كمردردها و بالاخره حتى رماتيسم و دندان درد و كرم‌خوردگى دندان هم از ضعف اعصاب است . روانشناسى گفته بود : دندانهاى سالمى داشتم . خانمم مريض شد و چند روز پرستارى كردن و بيمارستان و بالاخره بچه‌دارى بر عهدهء من افتاد وقتى خانمم خوب شد ، هفت تا از دندانهايم خراب شد . راستى اين طور است و راستى كرم‌خوردگى دندان هم از ضعف اعصاب و غم و غصه است .\r\nيك مثال براى شما جوانها بزنم كه ببينيد غم و غصه چه مىكند . روانشناسى مىگويد : يك درخت كهن بود . اين درخت را هيچ طوفان و برف و بارانى نمىتوانست اذيت كند . ده متر برف مىآمد و به اين درخت كهن نمىتوانست آزار برساند . يك شاخه - دو شاخه از آن درخت را مىشكست ، اما به درخت آسيبى نمىرسيد . سيل مىآمد ، اما به ريشه‌هاى درخت كهن\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nآسيبى نمىرسيد ولى كرم كوچكى به تنهء اين درخت وارد شد و يك سال بيشتر طول نكشيد كه ناگهان درخت پژمرده شد . برگهايش ريخت و خشكيد . اين روانشناس مىگويد كه غم و غصه براى انسان اين طورى است . وضع انسان اين است كه هيچ چيز نمىتواند به انسان ضرر برساند . پروردگار عالم اين انسان را طورى خلق كرده است كه مىتواند بر همه چيز مسلط شود . قرآن مىگويد : همه چيز را مسخر تو كرديم :\r\n الَمْ تَرَوْا انَّ اللهَ سَخَّرَ لَكُمْ ما فِي السَّمواتِ وَ ما فِي الارْضِ  « 1 » به خدا قسم اين انسان همه كار مىتواند بكند و مسلط بر همه چيز مىتواند بشود . در مثنوى مولوى و طاقديس ملا احمد نراقى و اشعار ديگر ، سخن در اين باره زياد است كه انسان مىتواند مسلط بر پلنگ يا شير يا مار بشود . مىتواند حتى جن را تسخير كند و خيلى از كارهاى ديگر . شيخ مفيد روايتى نقل مىكند كه وقتى امام زمان بيايد ، سوار مىشود و بالا مىرود به آسمان اول و دوم و سوم تا آسمان هفتم :\r\nسَيرْكَبُ السّحابَ وَ يرْقى فِى الاسْبابِ اسْبابِ السَّماواتِ السَّبْعِ وَ الارَضينَ السَّبْعِ « 2 » زمين دوم كجاست ؟ آسمان دوم كجاست ؟ هيچ‌كس نمىداند و هر چه علم ترقى كند ، باز هم نمىتواند كشف كند اما امام زمان كه بيايد ، كشف آسمان هفتم مىكند ؛ يعنى انسان مىتواند هم تسخير عالم ناسوت كند و هم تسخير عالم ملكوت و هم تسخير عالم جبروت ! اين انسان است ؛ ولى همين انسان اگر يك كرم به نام غم و غصه در دلش وارد شود ، تبديل به عضو زايد جامعه مىشود و ديگر خودش را هم نمىتواند تسخير كند ، چه رسد به اينكه\r\n\r\n\r\n","description":"","footnote":"\r\n( 1 ) - لقمان / 20 .\r\n( 2 ) - بحارالانوار 52 / 321 به نقل از اختصاص مفيد .\r\n","page_name":" 271 ","page_number":271},
  {"content":"\r\n\r\nفضا را تسخير كند . حال مطالعه و حال حرف زدن ندارد . اگر هم خودش را به چيزهايى مبتلا مىكند ، به خاطر اين است كه يك ساعت - دو ساعت از غم و غصه نجات پيدا كند ، لذا خودش را به گناه مبتلا مىكند . بعضى اوقات شيطان مىآيد ؛ شيطان انسى يا شيطان جنى و العياذ بالله براى خاطر اينكه يك ساعت - دو ساعت استراحتى كند و خوابى برود ، مبتلا مىشود به مسكرات و ساعت - دو ساعت استراحتى كند و خوابى برود ، مبتلا مىشود به مسكرات و العياذبالله ، مبتلا مىشود به مخدرات كه بلايى است خانمانسوز براى خودش و براى زن و بچه‌اش و براى اجتماع . آدمى كه غم و غصه داشته باشد ، يك دفعه چشم باز مىكند و مىبيند معتاد شده است . پناه بر خدا از سيگار و از اين يك پك سيگار كه كم‌كم آدم سيگارى مىشود . يك پك به ترياك كه غم و غصه‌اش را مقدارى كم كرد ، ترياكى مىشود و چه مصيبتى برايش پيش مىآيد و غصه‌هاى بزرگتر و مىبيند كه دنيايش رفت و آخرتش هم رفت و آبروى خودش و زن و بچه‌اش هم رفت و رسيد به جايى كه حاضر است زن و بچه‌اش گرسنه باشند ، اما او خودش را درست كند . ببين انسان به كجا مى رسد و چطور بدبخت مىشود !\r\nجوانها ! مواظب رفيق بد باشيد ! مواظب جلسهء بد باشيد كه چه مىكند با انسان ! وقتى شيطان او را به سوى هروئين برد و او را يك فلج به تمام معنا كرد ، رهايش مىكند و مىگويد حالا ديگر خودت يك شيطان به تمام معنا شده‌اى . حالا خودت يك ننگ نه فقط براى زن و بچه‌ات ؛ بلكه براى مملكتت شده‌اى و هر چه زودتر بميرى ، بهتر است .\r\nبايد غم نخوريم ، تا ضعف اعصاب پيدا نكنيم و فضيلت تسلط بر اعصاب پيدا كنيم . اين غم و غصه سوغات غرب است و مصيبت بزرگى است . روستاييان اين غم و غصه را كمتر دارند و شهرنشينان بيشتر دارند . هر جا تمدنش بيشتر باشد ، غصه‌اش بيشتر است . كسى كه ضعف اعصاب دارد ،\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبىخوابى بر او مسلط مىشود و وقتى بىخوابى بر او مسلط شد ، افكار زشت يكى پس از ديگرى به مغزش مىآيد و معلوم است انسان وقتى يك شب نخوابد ، چه مصيبتها و مرضهاى جسمى و روحى خواهد داشت . نود و نه درصد بيماريهاى جسمى از غم و غصه سرچشمه مىگيرد .\r\nراه مبارزه با غم و غصه\r\nچه كنيم كه غم نخوريم ؟ اول بايد تفكر كرد . انسان غم و غصه‌دار يك مقدار فكر كند كه حالا اين غصهء من آيا مشكل زندگى مرا حل مىكند يا نه ؟ در روايات اهل‌بيت و قرآن شريف داريم كه غصه ، غصه مىآورد . در روايات داريم : هر كسى غم و غصه اين دنيا را داشته باشد ، پراكندگى در كارش به وجود مىآيد . بسيارند افراد سردرگمى كه نمىدانند چه كار كنند . ممكن است چنين كسى از نظر خانه وضعى عالى داشته باشد و از نظر امكانات بالا باشد و از نظر اولاد هم خوب باشد ، اما باز هم مشكل دارد . امام صادق مىفرمايد : مىدانى پراكندگى او از كجا پيدا شده است ؟ از غم و غصه .\r\nدر قضيهء ليلى و مجنون مىگويند بعد از آن صدمه‌هايى كه مجنون در عشقش كشيد ، قرار شد ليلى را به او بدهند . رفتند خواستگارى و قبول كردند . ليلى كه خودش عاشق بود و طايفه‌اش هم قبول كردند كه اين دختر را به مجنون بدهند . در جلسه دوم كه رفتند براى تمام شدن كار ، ليلى مجنون را نپسنديد ! چرا ؟ براى اينكه از اثر عشق و غم و غصه گره‌اى در پيشانى او پيدا شده بود و بالاخره ليلى را به او ندادند و هر دو نفر اينها از فراق عشق يكديگر مردند .\r\nاين روايت چه عالى است :\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمَنْ اصْبَحَ وَ امْسي وَالدُّنْيا اكْبَرُ هَمِّهِ جَعَلَ اللهُ الفَقْرَ بَيْنَ عَيْنَيْهِ وَ شَتَّتَ لَهُ امْرَهُ وَ مَنْ اصْبَحَ وَ امْسي وَ الاخِرَةُ اكْبَرُ هَمِّهِ جَعَلَ اللهُ الغِني في قَلْبهِ وَ جَمَعَ لَهُ امْرَهُ آدمهاى غم و غصه خور ، كلاف سردرگم هستند و آدمهاى با خدا ، كلافى كه سرش باز است . هم دنيايش با نشاط است و هم آخرتش .\r\nقدرى فكر كنيم كه غم و غصه چه كار مىتواند بكند ؟ حالا هر چه تو غم بخورى ، آيا گره باز مىشود ؟ فردا يك چك دارى و حسابت خالى است ، آن را به اجرا مىگذارند و آبرويت در خطر است . هيچ‌كس را هم ندارى كه اين پول را برايت درست كند . حالا تو از اول شب تا صبح غصه بخورى ، آيا غصه‌هاى تو پول مىشود ؟ نه . بلكه يك كلاف سردرگم مىشود . حال فكر كردن هم ندارى كه حالا چه كنم ؟\r\nراهش اين است كه در دل شب بلند شوى و وضو بگيرى و در مقابل خدا بايستى و نماز شب بخوانى . اما تأسف بايد خورد كه اين شخص حال نماز شب خواندن هم ندارد . حال نماز صبح خواندن هم ندارد . از اول شب تا صبح غصه بخورد ، آيا چك نقد مىشود ؟ غم و غصه كه گره باز نمىكند .\r\nاو بايد بپذيرد كه مقدر او همين بوده است ، هر چند كه كار به دست نامبارك خودش پيش آمده است ؛ ولى بالاخره تقدير اين است . مصائبى كه براى انسان پيش مىآيد دو قسم است : يك قسم مربوط به تقدير و مصلحتش است و يك قسم را هم خودش براى خودش درست مىكند و اين زيادتر است .\r\nوَ ما اصابَكُمْ مينْ مُصيبَةٍ فَبِما كَسَبَتْ ايْديكُمْ وَ يَعْفُو عَنْ كَثيرٍ « 1 » هر مصيبتى كه پيش مىآيد ، به دست خود شماست . خانه‌اى كه شبانه‌روز در آن موسيقى و آهنگهاى شهوت‌انگيز به گوش مىرسد ، مشكل دارد و\r\n\r\n\r\n","description":"","footnote":"\r\n( 1 ) - شوري / 30 .\r\n","page_name":" 274 ","page_number":274},
  {"content":"\r\n\r\nخودشان مصيبت را درست مىكنند . خانه‌اى كه در آن نماز نباشد و خانه‌اى كه در آن ملائكه رفت و آمد نداشته باشند ، و خانه‌اى كه در آن ، شياطين رفت و آمد داشته باشند ، غم و غصه و گره دارد . قرآن مىگويد كه خيلى از گره‌هاى زندگى را ما باز مىكنيم : وَ يعْفُو عَنْ كَثيرٍ و اين مقدار ، باقيمانده‌اش است .\r\nبه هر حال غم و غصه خوردن چه فايده دارد ؟ آيه‌اى در قرآن است كه مىگويد غم وغصه نخور كه فايده ندارد :\r\n ما اصابَ مِنْ مُصيبَةٍ فِي الارْضِ وَ لا في انْفُسِكُمْ الّا في كِتابٍ مِنْ قَبْلِ انْ نَبْرَأها انَّ ذلِكَ عَلَي اللهِ يَسيرٌ لِكَيْلا تَأسَوْا لي ما فاتَكُم وَ لا تَفْرَحُوا بِما اتاكُمْ  « 1 » آنچه در اين جهان واقع مىشود ، در لوح محفوظ نوشته شده است . اگر حادثه‌اى سنگين و سخت پيش آمد ، تقدير اين بوده است و غصه خوردن فايده ندارد و مشكل حل نخواهد شد .\r\nاگر هم زندگى خوشىدارى ، خيلى خوشحال نباش كه همان خيلى خوشحال شدن هم غم و غصه و دل مردگى مىآورد . اين افراد مطرب و عياش هم غم و غصه و دل مردگى زياد دارند . قرآن مىگويد خيلى خوشحال نباش و خيلى هم غصه نخور آدم حسابى ، نه غصه و نه فرح زياد دارد . اينكه مىبينيد بعضى اوقات مسلمانهاى صدر اسلام پيش مىرفتند ، يكى از علل عمده‌اش همين طرز تفكر بود . ابوايوب انصارى يك بچه داشت . روزى از خانه خارج شد و دنبال كارش رفت . بچه وسط روز مرد . معلوم است كه مادر دلش مىسوزد . او نشست يك مقدار گريه كرد . كم‌كم نزديك غروب شد . فكر كرد كه حالا من اگر گريه كنم ، اين بچه كه زنده نمىشود . غم و غصه اين بچه را زنده نمىكند ؛ پس چرا شوهرم را ناراحت كنم . بارك‌الله به اين زن ! به قول پيغمبراكرم ، اينها\r\n\r\n\r\n","description":"","footnote":"\r\n( 1 ) - حديد / 22 و 23 .\r\n","page_name":" 275 ","page_number":275},
  {"content":"\r\n\r\nحورالعين هستند . زن گفت چرا شوهرم را ناراحت كنم . بلند شد بچهء مرده را گذاشت در جايى كه شوهرش نبيند . شوهر آمد و قبل از آمدن او ، همسرش مهيا شد براى شوهردارى . شوهر احوال بچه را پرسيد . زن گفت : خدا را شكر خوب شد . نماز خواندند و شام خوردند و خوابيدند .\r\n( در اينجا خانمها مىگويند كه عجب آدم ديوانه يا سنگدلى بوده است ! مگر غير از اين كارى كند ، و غم و غصهء خودش را منتقل كند به شوهر ، گره‌اى از كار باز مىشود و بچه زنده مىشود ؟ ) قبل از اذان صبح هر دو برخاستند و خواستند بروند نماز . زن گفت : يك مسأله از تو مىپرسم ؛ اگر كسى امانتى نزد تو بگذارد و مدتى پيش تو باشد و بعد بيايد اين امانت را بخواهد ، و تو ندهى ، چطور است ؟ ابوايوب گفت : خيلى بد است . زن گفت : پروردگار عالم امانتى گذاشته بود پيش ما و تا ديروز عصر مىخواست كه پيش ما باشد . ديروز عصر آن را گرفت . آن امانت بچهء تو بود . بعد از نماز به مسلمانان بگو بيايند بچه را دفن كنند .\r\nابوايوب انصالى آمد براى نماز . پيغمبراكرم مثل اينكه خبر داشت نگاهى به ابوايوب انصالى كرد و فرمود : مبارك باد ديشب شما !\r\nهمان شب اين زن آبستن شد و خدا يك پسر به او داد كه نقل مىكنند سى و دو سال نماز صبحش را با وضوى نماز شبش خواند و بالاخره رسيد به مقامى كه در ركاب اميرالمؤمنين ( ع ) در جنگ صفين شهيد شد . سرانجام به اين زن و مرد ، خداوند يك باقيات صالحات داد . معقول نيست كه ما براى خدا كار كنيم و خدا جبران نكند .\r\nزنهاى صدر اسلام راستى توانستند دوش به دوش مردان در مقابل چندين جنگ قد علم كنند . آنها پشت جبهه و مردها در جبهه ، روح ايمان خودشان را نمايش دادند .\r\nشما عزيزان در هشت سال جنگ تحميلى معجزه آفريديد . راستى كرامت\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nكرديد و عمده اين بود كه در آن هشت سال چيزهايى كه موجب غم و غصه شود ، نبود . از جملهء فكرها همين فكر بود .\r\nفكر اينكه بايد پسرم براى شهادت برود . غذاى شب ما هم براى جبهه برود و من بايد گرسنه بمانم ، براى اينكه آمريكا سرنگون شود . سرنگونى فقط اين نيست كه شما واشنگتن را تصرف كنيد ، بلكه اينكه رسوا و خجالت زده و سرافكنده‌اش كنيد ، سرنگونى اوست .\r\nبه هر حال ، اول چيزى كه غم و غصه را مىبرد و تسلط بر اعصاب و صبر و استقامت مىآورد ، تفكر و سعهء صدر است .\r\nجوانهاى عزيز ! قانون مراقبه در ميان علماى علم اخلاق يك قانون مسلم است كه معمولًا علماى علم اخلاق اين قانون را به شاگردهايش تذكر مىدهند . قانون مراقبه خيلى مفصل است و هر كسى هم به گونه‌اى اين قانون مراقبه را معنا كرده است ؛ يكى مفصل و يكى متوسط و يكى هم مختصر . آنچه من به شما مىگويم ، اين است كه گاهى يك مقدار بنشينيد و فكر كنيد و ببينيد كه غم و غصه چه فايده‌اى دارد ؟ اينكه گناه موجب ذلت است و نماز اول وقت موجب سعادت است و اينكه رابطهء با خدا انسان را به هر جا بخواهد مىرساند و رابطهء با شيطان ، انسان را بىغيرت و بىعفت مىكند اين مطالب را كمى بررسى كنيد .\r\nمرحوم بهارى كه يكى از علماى علم اخلاق است و از بزرگانى است كه همه قبولش دارند ، مىگويد : وقت خواب وضو بگير . اگر وضو گرفتى و خوابيدى ، مثل اينكه در حال عبادت هستى و بعد فكر كن كه مىخواهم بروم داخل رختخواب . حالا فرض مىكنم كه مىخواهم بروم داخل قبر ، چه فرقى مىكند .\r\nقرآن مىگويد خوابيدن ، مثل مردن است . آقاى بهارى مىگويد مثل اينكه مىخواهى به روى داخل قبر ، فكر كن و ببين كه اگر حالا شب اول قبر بود ، چه طور مىتوانستى حساب پس بدهى ! لااقل فكر كن از صبح تا حالا چه كردى و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nآيا كارهايت مرضى خدا بوده يا مرضى شيطان ؟ اگر آمادگى دارى كه داخل قبر شوى ، دو ركعت نماز بخوان و شكر كن و نماز شكر بخوان و به سجده برو الحمدالله رب العالمين بگو كه مىخواهم بروم به قبر و آماده‌ام . و اگر آمادگى آن را ندارى و از اعمال خودت مىترسى ، بدان كه مبتلا به شيطان و نفس اماره و هوى و هوس هستى و كارهايت را جبران كن . جبران با چه ؟ با توبه تا خدا بگويد : بنده‌ام ، بارك الله ! گناهان تو را بخشيدم . اگر آمدى در قبر ، ديگر نه حسابى دارى و نه كتابى ؛ ديگر نه نكيرى دارى و نه منكرى ؛ درى از درهاى بهشت برايت باز مىشود و بهشتى به نام بهشت توبه براى تو هست تا روز قيامت . خوب از حالا تا روز قيامت چند سال فاصله است ؟ ده ميليون ؟ صد ميليون ؟ يك ميليارد ؟ ده ميليارد سال ؟ نمىدانم اما آنچه مىدانم اين است كه او دلش نمىخواهد آن بهشت را رها كند . قرآن مىگويد : خوشا به حال آنها ! اما اگر در قبر نتواند حساب و كتاب پس بدهد ، بداند كه كارش خيلى مشكل است .\r\nدر روايات مىخوانيم كه حضرت عيسى مرده‌اى را كه سالهاى بسيار پيش از او مرده بود ، زنده كرد . حواريون ديدند پيرمرد با نشاطى است . به او گفتند : چند سال است مرده‌اى ؟ گفت : الآن مرا گذاشتند در قبر و درى از بهشت باز شد و به بهشت رفتم . حورالعين آمد به استقبالم و دست به گردن يكديگر انداختيم و گردنبندش پاره شد . نشستيم با هم گردنبند را جمع كنيم كه تو صدا كردى و مزاحم شدى ؛ آمديم تو را ببينيم . گفت : برگرد و گردنبند را ضبط كن .\r\nبعد حضرت عيسى ( ع ) شخص ديگرى را صدا كرد كه روى قبرش هنوز تر بود . آن مرده در هنگام مرگ جوان بود . اما پيرى زودرس پيدا كرده بود . عيسى ( ع ) گفت : چه مدت است كه مرده‌اى ؟ گفت : وقت ندارد ؛ شايد بيش از\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nيك ميليون سال باشد . عيسى ( ع ) پرسيد : عاقبت تو چه شد ؟ گفت : نتوانستم حساب و كتاب پس بدهم . درى از جهنم باز شد و تازيانه‌اى از ملك به من زده شد كه قبرم پر از آتش شد . سوختم تا تو مرا صدا كردى .\r\nبه قول مرحوم آقاى بهارى ، اين فكر را بكن و برو در رختخواب . اما آدم مىرود به رختخواب و از اين پهلو به آن پهلو مىغلتد و خوابش نمىبرد . به چه علت ؟ ! غم وغصه نمىگذارد بخوابد . مزاحم خودش و خانمش و ديگران مىشود و بالاخره تا صبح هم نمىخوابد . بعضى اوقات هم نكبت زده مىشود و نماز شب نمىخواند و بلكه دم صبح هم خوابش مىبرد و نماز صبحش هم قضا مىشود . اگر غم و غصه همين است . غم براى چه ؟ مگر مسلمان غم مىخورد ؟ ! غم مال كافر است ، نه مال شيعه ؛ غصه مال دشمن اميرالمؤمنين است ، نه مال ما .\r\nيك لحظه فكر كن كه اگر من شيعهء على نبودم چه طور بود ؟ ! تمام جهان مال تو بشود ؛ و دشمن حضرت زهرا باشى ؟ ! جوان عزيز ! آيا حاضرى تمام دنيا مال تو باشد و چشمهاى تو را بگيرند ؟ ! فكرش را بكن كه حالا عقل و شعور دارى و شيعه هستى و گر بخواهى نعمتهاى خدا را بشمارى ، نمىتوانى . فكر اينها را بكن .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nبيمارى روح\r\nبحث ما درباره كسانى است كه اضطراب خاطر و نگرانى و ترس ندارند :\r\n الا انَّ اوْلِياءَ اللهِ لا خَوفٌ عَلَيْهِمْ وَ لا هُمْ يَحْزَنُونَ  « 1 » اين آيه دو تأكيد دارد . يكى الا و يكى كلمه ان . مىفرمايد : كسى مىتواند بگويد دوست خدا هستم كه از گذشته ، غم و غصه و از آينده هم ترس و نگرانى نداشته باشد . دل او نشاط و متانت و اطمينان داشته باشد . همه و مخصوصاً جوانها كه نسل آيندهء اين سرزمين هستند ، بايد اين غم و غصه و دلهره و اضطراب خاطر و نگرانى را به نشاط مبدل كنند . البته در وضع فعلى اين كار كمى مشكل است . اما معلوم است كه انسان اگر كارى را بخواهد بكند ، مىشودو هر مشكلى را مىتواند آسان كند . درباره اسباب غم و غصه قبلًا صحبت كردم كه چه چيز غم و غصه ميآورد و چه كنيم كه غم و غصه نداشته باشيم . گفتم كه حدود ده دقيقه در شبانه‌روز بنشيند و فكر كند كه غم و غصه چه فايده‌اى دارد به غير اينكه مرا آلوده و خون من را كثيف كند ؟ مهمتر از آن ، اينكه دل را\r\n\r\n\r\n","description":"","footnote":"\r\n( 1 ) - يونس / 62 .\r\n","page_name":" 280 ","page_number":280},
  {"content":"\r\n\r\nسياه مىكند و آلودگى و حواس‌پرتى مىآورد . اگر چيزى قابل حل است ، بايد آن را با فكر و حوصله بر طرف كرد . اگر قابل حل نيست ، بايد تحمل كرد .\r\nبنابراين ، وجه سومى وجود ندارد و اگر مشكلى وجود دارد و نمىتوانى آن را حل كنى ، بايد تحمل كنى . هر چه غم و غصه آن را بخورى ، مشكلى را حل نكرده و گرهى را نمىگشايد . غصه خوردن ، گره‌گشا نيست ، بلكه مشكل روى مشكل مىآورد . يك سردرگمى نظير كلاف سردرگم و يك تشتت افكار و تفرق حواس و بالاخره دلهره و اضطراب خاطر و نگرانى براى غصه خور پيدا مىشود .\r\nاز سوى ديگر ، غم و غصه و دلهره و اضطراب خاطر و نگرانى ، همه از صفات رذيله سرچشمه مىگيرد . حسود هميشه غصه مىخورد و هميشه غم و اضطراب خاطر و نگرانى دارد . مىبيند كه همسايه‌اش يك قالى خريد ، آن روز تا شب غصه مىخورد . مىبيند كه رفيقش در كنكور قبول شده است . يك ماه غصه مىخورد كه چرا او قبول شده است . حتى مىبيند برادرش وضعش خوب است ، هر وقت برادر را مىبيند ، چهرهء او عوض مىشود . اين صفت رذيله ، غم و غصه مىآورد . به قول پيغمبراكرم ، حسود قبل از آنكه ضرر به كسى كه حسادتش را مىبرد ، بزند ، از آتش حسد خودش مىسوزد . آدم متكبر غم و غصه دارد و مىخواهد در جامعه همه و همه به او احترام بگذارند و نمىگذارند به همين خاطر ، يك عمر غم و غصه برايش پيدا مىشود . در جلسه‌اى وارد مىشود ، و حرف مىزند ، حرف روى حرفش مىآيد و حرفش را نمىتواند به كرسى بنشاند ، غم و غصه برايش پيدا مىشود .\r\nآدم پول‌پرست معمولًا اين طور است كه هر چه پول پيدا كند ، سير نمىشود . او غم وغصه پول‌پرستى دارد ، ولو اينكه خيلى هم پول داشته باشد ، اما غم و غصه دارد . پولهايش را نمىبيند و ندارىهايش را مىبيند و گرفتار زندگى چشم و هم چشمى مىشود . يك مقدار كه رفيقش بيشتر از او پول\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nداشته باشد ، غم و غصه برايش پيدا مىشود .\r\nآدم رياست طلب ، مسئوليتى را كه مىخواهد ، نمى تواند پيدا كند ، يك خارى در روح او پيدا مىشود كه دايم او را رنج مىدهد .\r\nآدمى كه سوءظن دارد . مىبيند كه مردم حرف مىزنند ، خيال مىكند درباره اوست و غصه برايش درست مىشود . حتى ميرسد به آنجا كه نامحرمى سرفه مىكند و او خيال مىكند علامت درباره او داده است و غم و غصه برايش پيش مىآيد .\r\nاگر بخواهيد ريشه غم و غصه را قطع كنيد ، بايد خودسازى كنيد . اينكه مرتب سفارش كرده‌اند خودسازى كنيد ، به خاطر اين است كه خودسازى براى دنيا و آخرت انسان مفيد است . اگر صفت رذيله‌اى بر دل حكمفرما باشد ، قرآن با صراحت مىفرمايد او به بهشت نمىرود :\r\n يَوْمَ لا يَنْفَعُ مالٌ و لا بَنُونَ ، الّا مَنْ اتَي اللهَ بِقَلْبٍ سَليمٍ  « 1 » روز قيامت هيچ كس و هيچ چيز نمىتواند كمكى به انسان كند جز دل پاك . بهشت ، دل پاك مىخواهد .\r\nدر همين دنيا هم هر چه تمكن مالى داشته باشد و هر چه رياستش بالا باشد و هر چه از نظر ظاهر در رفاه باشد ، اگر صفت رذيله در روح او باشد ، آسوده‌اش نمىگذارد . صفت رذيله در دل ، مثل خار در روح است و نمىگذارد كسى آرام بماند و دايم در رنج است تا بميرد .\r\nامروزه مصيبتى كه پديد آمده و همه را رنج مىدهد ، زندگى چشم و هم‌چشمى است . آقا ، وضع مالى خيلى خوبى دارد ، اما زندگى چشم و هم‌چشمى بدبختش كرده است . به اندازه‌اى حواس پرتى پيدا كرده كه در حد\r\n\r\n\r\n","description":"","footnote":"\r\n( 1 ) - شعراء / 88 و 89 .\r\n","page_name":" 282 ","page_number":282},
  {"content":"\r\n\r\nمسلم است كه همه و مخصوصاً جوانها مىتوانند خودسازى كنند ؛ هر چند كه كارى مشكل است . اما براى همه ممكن است . جوانها اراده‌اى قوى و نشاط و غرور جوانى دارند . غرور جوان در اينجا مىتواند كار كند . علاوه بر اين ، صفت رذيله هنوز به طور كامل در دل او رسوخ نكرده و ريشه‌هاى عميق آن در دلش فرو نرفته است . بنابراين مىشود درخت نو را از جا زود كند .\r\nلذا جوانها بايد خودسازى كنند . جوان بايد نشاط داشته باشد ؛ مخصوصاً زن . اين نشاط ، مرهون آن است كه غم و غصه و دلهره و اضطراب خاطر و نگرانى و دل‌مردگى و افسردگى نداشته باشد . يكى از راههايى كه غم و غصه را مىتواند رفع كند و به جاى آن نشاط بنشاند و خوف و نگرانى را بر طرف كند و به جاى آن ، وقار و طمأنينه و اطمينان بنشاند ، خودسازى است . بهترين راه اين است و از هر راهى كه شما فرض كنيد ، بهتر است .\r\nراه سوم راه ريشه‌يابى است و آن اجتناب از گناه مىباشد . ما از قرآن به خوبى استفاده مىكنيم كه گناه غم مىآورد . ما از آيات فراوانى استفاده مىكنيم كه گناه ، غصه و دلهره و اضطراب خاطر و نگرانى مىآورد . ما از قرآن به خوبى استفاده مىكنيم كه تقوا ، نشاط و اطمينان خاطر و امنيت دل مىآورد . اگر كسى در حرف علماى اخلاق يا در روايات اهل‌بيت شك كند و وسوسه تخيلى پيش بياورد ، در مقابل قرآن و آن همه آياتش نمىتواند سر فرود نياورد . قرآن مىفرمايد : افرادى كه گناهكار هستند ، كفر عملى خواهند داشت ، يعنى دائم در زندگى مشكل دارند و اين مشكل تمام نمىشود .\r\nمشكل دوم ، اين كه به طور دائم ، غم روى غم ، غصه روى غصه ، دلهره روى دلهره ، اضطراب خاطر روى اضطراب خاطر ، خوف روى خوف مىآيد . قرآن مىفرمايد :\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n لا يَزالُ الَّذينَ كَفَرُوا تُصيبُهُمْ به ما صَنَعُوا قارِعَةٌ اوْ تَحُلُّ قَريباً مِنْ دارِهِمْ  « 1 » كسانى كه گناه و كفر عملى در زندگى دارند ، يعنى گناهكارند ، دائماً كوبندگى ( مشكل ) دارند . لا يزال يعنى دائم . آنها را خانه و در محل كار نگران هستند . حتى در جلسه‌اى كه نشسته‌اند و براى رفع خستگى تصميم گرفته‌اند ، همان جا هم نگران هستند و جلسه را هم نگران مىكنند . معمولًا آدمهاى غم وغصه خور روى منفىبافى مىروند و جلسه را هم نگران مىكنند دنبال نكات مثبت نيستند ، بلكه دنبال منفيات هستند . يك منفىبافى اجتماعى و منفىبافى فردى و يا يك گلهء دو نفرى را در جلسه عنوان مىكنند و جلسه را هم خراب مىكنند . شاعر مىگويد : مثل من افسرده دل را در جلسه خود راه ندهيد ؛ براى آنكه « افسرده دل ، افسرده كند انجمنى را » اين آيه شريفه يك چيز ديگر هم مىگويد كه خيلى ناراحت‌كننده است . مىگويد آدم گناهكار نه فقط غم و غصه و دلهره و اضطراب خاطر و نگرانى براى خودش مىآورد ؛ بلكه براى زن و بچه‌اش هم مىآورد . گناه مثل آتش است . وقتى آتش را بيفروزى ، خودت مىسوزى ، زن و بچه‌ات هم مىسوزند . اگر بچه‌هايت را دوست دارى و مىخواهى آنها آينده روشن داشته باشند ، مواظب زبانت باش .\r\nقرآن مىفرمايد :\r\n وَ لْيَخْشَ الَّذينَ لَوْ تَرَكُوا مِنْ خَلْفِهِمْ ذُرِّيَّةً ضعافاً خافُوا عَلَيْهِمْ فَلْيَتَّقُوا اللهَ وَ لْيَقُولُوا قَولًا سَديداً  « 2 » آنهايى كه بچه‌هاى خود را دوست دارند و آتيه‌اى روشن براى اولادشان مىخواهند ، بايد مواظب زبانشان باشند ، براى اينكه نمامى و سخن‌چينى ، تو را مىسوزاند و بچه‌هايت را هم مىسوزاند . قرآن مىگويد : عاقبت نمامى و سخن‌چينى آتش است ، هم در دنيا و هم در آخرت تو را مىسوزاند :\r\n\r\n\r\n","description":"","footnote":"\r\n( 1 ) - رعد / 31 .\r\n( 2 ) - نساء / 9\r\n","page_name":" 284 ","page_number":284},
  {"content":"\r\n\r\n انَّ الَّذينَ فَتَنُوا المُؤْمِنينَ وَ المُؤمِناتِ ثُمَّ لَمْ يَتُوبُوا فَلَهُم عَذابُ جَهَنَّمَ وَ لَهُم‌ْعَذابُ الحَريقِ  « 1 » آنهايى كه فتنه گرند و نمامى و سخن‌چينى مىكنند ، در دنيا آتش دارند و در آخرت هم آتش دارند . قرآن مىگويد : اين آتشى كه بر مىافروزى ، خودت را مىسوزانى و زن و بچه‌هايت را هم مىسوزانى . در اثر گناه ، آتشى برافروختى كه همهء نزديكانت را سوزاند . روز قيامت هم دو عذاب دارى : يك عذاب كه چرا آتش برافروختى و بچه‌هاى بىگناه خودت را اين طور كردى و صدمه و مشقت براى بچه‌هايت به ارمغان آوردى ؟ يك عذاب هم اينكه ، چرا نمامى و سخن‌چينى كردى ؟\r\nواى به نمام و سخن‌چين كه ميان همهء ما هست و مىخواهد در دل ديگران جا باز كند و نمامى و سخن‌چينى كرده و ديگران را خراب مىكند ! عروس مىخواهد مادر شوهر را خراب كند ، نمامى و سخن‌چينى مىكند . نمامى و سخن‌چينى ، شاخ و دم ندارد . همان مقدار كه شوهر به خانه آمد و تو به جاى اينكه دل شوهر را به دست آورى ، شروع به نق زدن مىكنى و مىگويى : واى از اين مادرت كه چقدر بدى مىكند ! واى از بچه‌هايت كه چقدر ناراحت كننده هستند ، همين هم سخن‌چينى است .\r\nقرآن مىگويد : نمامى و سخن‌چينى از آدم‌كشى بالاتر است . عروست را بكشى ، يا براى او نمامى و سخن‌چينى كنى مثل هم است ؛ بلكه نمامى و سخن‌چينى بدتر است ؛ قرآن مىگويد :\r\n الْفِتْنَةُ اشَدُّ مِنَ القَتْلِ  « 2 »\r\n\r\n\r\n","description":"","footnote":"\r\n( 1 ) - بروج / 10 .\r\n( 2 ) - بقره / 191 .\r\n","page_name":" 285 ","page_number":285},
  {"content":"\r\n\r\nاما همهء ما اين عيب را داريم ؛ پير دارد ، جوان دارد ، عروس و مادرشوهر كه ديگر وامصيبتا !\r\nاين گناه ، غم و غصه مىآورد . آتش غيبت غم و غصه مىآورد . آيا مىتوانيد جلسه‌اى پيدا كنيد كه در آن غيبت نباشد . شما كه ماه رمضان روزه گرفتيد و انشاءالله جزا و پاداش مىگيريد ، اين غيبتها براى چيست ؟\r\nغيبت چيست ؟ هر حرفى كه در غياب كسى بگويى كه اگر به گوش او برسد ناراحت مىشود ، غيبت است . حالا ببين روزى چند تا غيبت مىكنى ؟ اگر سواد دارى ، يك يك را بنويس . اگر سواد ندارى ، به ديوار خط بكش و شب ببين چند تا غيبت كرديد ؟ بعضى اوقات آدم نمىتواند شماره كند . اين گناه ، آتش و غم و غصه مىآورد . به قول قرآن شريف كسى كه مرده‌خورى كند و گوشت مرده را بخورد ، معلوم است چه غم و غصه‌ها و چه نگرانىها خواهد داشت . مىگويد : آيندهء بچه‌هايت را خراب كردى . او خيال مىكند تأمين آتيه به اين است كه براى رفاه بچه‌هايش پول جمع كند .\r\nتأمين آتيه اين نيست . اينكه بچه‌هايت زندگى با نشاطى داشته باشند ، خوب است ولى اگر پول در آوردن ، از راه حرام باشد ، بدبختى مىآورد . اگر هم كسب پول از راه حلال باشد ولى گناه در زندگى تو باشد ، آتش است هم براى خودت و هم براى ديگران ، و اين عملى است كه گناهش خيلى بزرگ است ، اما در ميان ما عادى شده است كه بايد مواظب باشيم . بعضى از گناهان قبحش از بين رفته است و همين كه قبحش از بين رفته ، شيوع پيدا كرده است ، در حالى كه گناه خيلى بزرگى است . اگر كسى اسم زنا را بشنود ، مىلرزد . بسيارى از افراد اين طور هستند كه حتى اگر يك آقا روى منبر اسم زنا بياورد ، فوراً اعتراض مىكنند و داد و فرياد راه مىاندازند كه منبرى چقدر بىحياست . در صورتى كه پيغمبراكرم مىگويد : غيبت كردن ، از\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nزنا بدتر است .\r\nالْغيبَةُ اشَدُّ مِنَ الزِّنا ولى غيبت قبحش از ميان رفته است . واى به وقتى كه گناه قبحش از ميان برود . مخصوصاً گناهان بزرگ . دروغ گفتن چقدر گناه دارد ؟\r\n انَّما يَفْتَري الكَذِبَ الَّذينَ لا يُؤمِنُونَ  « 1 » كم داريم در قرآن يك تأكيد اين طور باشد ، يعنى مىدانيد چه كسى دروغ مىگويد ؟ كسى كه مسلمان نيست . دروغگو وقتى دروغ مىگويد ، بوى بدى از دهانش به آسمانها مىرود كه ملائكه او را لعنت مىكنند . لعنت بر تو كه ما را آزرده خاطر كردى ! ما روزى چند تا دروغ مىگوييم ؟ زن و مرد به همديگر و هر دو به بچه‌ها دروغ مىگويند . مىخواهند بچه را بترسانند ، دروغ مىگويند . در روز چند دروغ براى خودنمايى و افتخارمان مىگوييم ؟ ! چند دروغ براى تعريف از ديگران مىگوييم ؟ ! شايعه پراكنى هم يك نوع دروغ خيلى بزرگ است . شايعه پراكنى يعنى كسى كه چيزى را كه نمىداند ، ميان مردم پخش كند و اين گناه به اندازه‌اى بزرگ است ، كه قرآن مىگويد :\r\n قُتِلَ الخَرّاصونَ الَّذينَ هُمْ فِي غَمْرَةٍ ساهُونَ  « 2 » مرگ بر شايعه پراكن ! آن كه در تخيلات خودش مثل كرم ابريشم ميتند . شما چند شايعه در روز داريد كه نمىدانيد درست است يا نه و آن را پخش مىكنيد و مىشود يك كلاغ چهل كلاغ . ناگهان مىبينيم حرفى همهء شهر را گرفته است . يك منافق شايعه‌اى را اختراع كرده و در يك تاكسى به دو نفر ديگر مىگويد . آن دو نفر بلندگو مىشوند براى آن منافق و تا شب ، تمام شهر را شايعه مىگيرد . كسانى كه خيلى مقدس هستند ، مىگويند كه نمىدانند آن حرف درست است يا نه ؟ خيال مىكند وقتى مىگويد نمىدانم درست است يا\r\n\r\n\r\n","description":"","footnote":"\r\n( 1 ) - نحل / 105 .\r\n( 2 ) - ذاريات / 10 و 11 .\r\n","page_name":" 287 ","page_number":287},
  {"content":"\r\n\r\nنه ، ديگر گناه آن تمام شده و غيبت كسى را نكرده است . اما اين فكرها كه رفع غيبت نمىكند . اين توجيه‌ها چيست ؟ اين دروغها چيست ؟ اين شايعه‌ها ، تهمت‌ها ، نماميها و سخن‌چينىها از نظر قرآن گناهان بزرگى است . اما متأسفانه قبحش از بين رفته است . پناه بر خدا ارزش هم شده است ! بدحجابى و اين كار نه فقط عذاب جهنم دارد ، بلكه در اين دنيا هم آتش است .\r\n انَّ الَّذينَ يُحِبُّونَ انْ تَشيعَ الفاحِشَةُ فِي الَّذينَ امَنُوا لَهُمْ عَذابٌ اليمٌ فِي الدُّنْيا وَ الاخِرَةِ  « 1 » آنها كه مىخواهند بدحجابى و بىحجابى داشته باشند ، غصه‌دار خواهند شد . وقتى كه در سرزمين اسلامى ما ، چادر حضرت زهرا يك ضد ارزش باشد ، محال است كه نشاط داشته باشيم . بايد ريشه‌يابى كنيد و ببينيد اين غم و بدبختى از چيست ؟ آيا اگر موسيقى شهوت‌انگيز سرتاسر خانه را گرفته باشد و فيلمهاى ويدئويى شهوت‌آميز در خانه‌اى نشان داده شود ، در اين خانه نشاط وجود دارد ؟ خير ، محال است .\r\nحضرت زيد با صد و بيست هزار نفر قيام كرد . اتفاقاً وقتى قيام كرد كه بنىاميه در ضعف عجيبى بودند ، ظاهراً مسلم بود كه حضرت زيد موفق مىشود ، مخصوصاً كه به طور مخفى از طرف امام معصوم هم تأييد مى شد . صد و بيست هزار نفر بسيجى راستين در مقابل دشمنى مثل بنىاميه . راوى مىگويد : با حضرت زيد براى نماز شب بيدار شدم و همراه حضرت زيد رفتيم براى اينكه وضو بگيريم . ناگهان ديدم از ميان لشكر صداى آهنگهاى\r\n\r\n\r\n","description":"","footnote":"\r\n( 1 ) - نور / 19 .\r\n","page_name":" 288 ","page_number":288},
  {"content":"\r\n\r\nشهوت‌انگيز مىآيد . حضرت زيد ايستاد و مثل باران اشك مىريخت . به من گفت : اين لشكر پيروز نخواهد شد . بسيجىها مىدانيد كى پيروز مىشويم ؟ وقتى كه در قرارگاه ، زمزمهء دعاى كميل و زمزمهء توسل به امام زمان و زمزمهء نماز شب باشد ، آن موقع كاخ سفيد را ميلرزاند و كاخ سفيد را مبدل به كاخ سياه مىكنند .\r\nفردا دو لشكر با هم مبارزه كردند . تيرى به پيشانى حضرت زيد نشست . حضرت روى خاك افتاد و لشكر فرار كرد . حضرت زيد را گرفته و سرش را بريدند و به دارش زدند و يك سال بدن مباركش در كوفه به دار بود و بالاخره پيروز نشد .\r\nآقايى كه در اداره‌اى ، به جاى اينكه از اين اتاق به آن اتاق به روى ، بلند شو و گره از كار مردم باز كن . آقايى كه با ارباب رجوع بد اخلاقى مىكنى ، اين كار تو آتش غم و غصه و دلهره و اضطراب خاطر پديد مىآورد .\r\nبعضى وقتها انسان نمىداند كه حسد بيهوده دارد و نمىداند كه زندگى افراد به ظاهر پولدار و ثروتمند ، پوك و پوچ است . اگر چشم بصيرت داشت ، مىديد كه غم و غصه سر تا پاى اين خانهء مجلل را گرفته است . چرا ؟ كسى كه كفر عملى دارد ، آتش درست مىكند . آتش يعنى چه ؟ يعنى غم و غصه ، دلهره و اضطراب خاطر و نگرانى . دلم مىخواهد جوانها هر روز اين آيه را بخوانند براى خودشان معنا كنند و به همديگر تلقين كنند . اين آيه كه مىفرمايد :\r\nفَاى الفَريقَينِ احَقُّ بِالامْنِ انْ كُنْتِمْ تَعْلَمُونَ « 1 » چه كسى استحقاق امنيت دل دارد ؟ چه كسى استحقاق دارد كه دلش سراپا با نشاط باشد غم و غصه و دلهره و اضطراب خاطر و نگرانى در دلش نباشد ؟\r\n\r\n\r\n","description":"","footnote":"\r\n( 1 ) - انعام / 81 .\r\n","page_name":" 289 ","page_number":289},
  {"content":"\r\n\r\nقرآن جواب مىدهد :\r\n الَّذينَ آمَنُوا وَ لَم يَلْبِسُوا ايمانَهُمْ بِظُلْمٍ  « 1 » آنهايى كه مؤمن هستند و گناه در زندگيشان نيست . بعد تكرار و تأكيد مىكند : اولئِكَ لَهُمُ الامْنُ امنيت مال اينهاست . امنيت دل يعنى زندگى منهاى اضطراب خاطر و خوف و ترس از آينده ، از آن اين عده است . بعد هم مىفرمايد : هُمْ مُهْتَدُونَ ؛ دست عنايت خدا روى سر اينهاست . خدا ، يار و گره گشا و حلال مشكلات آنهاست .\r\n وَ مَنْ يَتَّقِ اللهِ يَجْعَلْ لَهُ مَخْرجاً وَ يَرْزُقْهُ مِنْ حَيْثُ لا يَحْتَسِبُ  « 2 » هر كه در بن‌بست‌ها تقوا داشته باشد ، خدا بن‌بست و گره او را باز مىكند چيزهايى را به او الهام مىكند :\r\n انْ تَتَّقوا اللهَ يَجْعَلْ لَكُمْ فُرْقاناً  « 3 » جوان ! قرآن مىگويد تقوا داشته باش تا الهام پيدا كنى . الهام يعنى چه ؟ يعنى وقتى مشكل آمد ، راهش را خودت پيدا مىكنى . وقتى رفيق بد آمد و خواست وسوسه‌ات كند ، به تو الهام مىشود و خير را از شر تميز مىدهى .\r\nخوشا به حال آن جوانى كه در زندگى از طرف خدا الهام داشته باشد . يك آيهء كوچك اما خيلى پر معنا با تأكيد فراوان مىگويد : اگر اطمينان دل منهاى غم و غصه مىخواهى ، اگر زندگى صددرصد با نشاط مىخواهى ، با خدا رفيق باش و در محضر خدا باش . دست خدا را روى سرت بياور تا كارت درست شود :\r\n الا بِذِكْرِ اللهِ تَطْمَئِنُّ القُلُوبُ  « 4 » اى انسان ! هيچ چيزى نمىتواند تو را سير كند ؛ هيچ چيز . پول هر چه فراوان باشد ، انسان سير نمىشود . امكانات هر چه فراوان شود ، باز هم اين\r\n\r\n\r\n","description":"","footnote":"\r\n( 1 ) - انعام / 82 .\r\n( 2 ) - طلاق / 2 و 3 .\r\n( 3 ) - انفال / 29 .\r\n( 4 ) - رعد / 28 .\r\n","page_name":" 290 ","page_number":290},
  {"content":"\r\n\r\nانسان قانع نمىشود . پس چه چيز اين انسان را سيرمىكند ؟ خدا انسان را سير مىكند . دل مال خداست ، نه مال اين دنيا . وقتى دنيا در دل بيايد ، سير نمىشويم . وقتى خدا بيايد ، سير مىشويم . با خدا رفيق شو و خدا را در دلت بياور . كارى كن كه دل تو عرش خدا بشود و نور خدا در دل تو تجلى كند . قرآن مىگويد :\r\nفَلَمّا جاءَها نُودِى انْ بُورِكَ مَنْ فِى النّارِ و مَنْ حَوْلَها وَ سُبْحانَ اللهِ رَبِّ العالَمينَ « 1 » مبارك باد دلى كه نور خدا در آن است . لااقل نور خدا اطراف آن است . يعنى دست خدا روى سرش است . وقتى قرآن بگويد مبارك باد بر تو ، چقدر عالى خواهد بود .\r\n\r\n\r\n","description":"","footnote":"\r\n( 1 ) -\r\n","page_name":" 291 ","page_number":291},
  {"content":"\r\n\r\n\r\nعدالت در جهان\r\nهمه شما مىدانيد كه قضيه‌اى مشهورتر از قضيهء مهدى ( روحى فداه ) در اسلام نداريم . قرآن وعده داده است كه اسلام جهانى خواهد شد :\r\n هُوَ الَّذي ارْسَلَ رَسُولَهُ بِالهُدي وَ دينِ الحَقِّ لِيُظْهِرَهُ عَلَي الدّينَ كُلِّهِ وَ لَوْ كَرِهَ المُشْرِكونَ  « 1 » اين آيه در قرآن تكرار شده است . دشمن چه بخواهد ، چه نخواهد ، پرچم اسلام روى كرهءزمين افراشته مىشود و عدالت و قوانين اسلام سراسر زمين را فرا مىگيرد . اين كار ، به دست چه كسانى انجام مىشود ؟ گاهى قرآن مىفرمايد : به دست مستضعفين ؛ يعنى به دست پابرهنه‌ها ، به دست بسيجىها ، به دست كوخ‌نشين‌ها ، قرآن مىفرمايد :\r\n وَ نُريدُ انْ نَمُنَّ عَلَي الَّذينَ استُضْعِفُوا فِي الارْضِ وَ نَجْعَلَهُمْ ائِمَّةً وَ نَجْعَلَهُمُ الوارِثينَ . وَ نُمَكِّنَ لَهُمْ فِي الارْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُم ما كانُوا يَحْذَرُونَ  « 2 »\r\n\r\n\r\n","description":"","footnote":"\r\n( 1 ) - توبه / 33 .\r\n( 2 ) - قصص / 5 و 6 .\r\n","page_name":" 292 ","page_number":292},
  {"content":"\r\n\r\nيعنى به دست اين مستضعف و به دست اين شيعه و به سرپرستى امام زمان ، پرچم اسلام روى كرهءزمين افراشته مىشود و فرعون زمان و هامان زمان ؛ يعنى استكبار زمان از آنچه مىترسد ، به سرش خواهد آمد . مىترسد از اينكه اسلام جهانى شود و چنين خواهد شد . حكيمه خاتون مىگويد : وقتى امام زمان به دنيا آمدند ، امام يازدهم فرمودند كه عزيزم را بياور . من آن پارهء ماه را خدمت امام بردم . نوزاد به پدر سلام كرد و بعد از سلام ، همين آيه را خواند :\r\nوَ نُريدُ انْ نَمُنَّ پدرم ! شيعيان ما به رهبرى من پرچم اسلام را روى كرهءزمين افراشته مىكنند .\r\nگاهى هم قرآن مىفرمايد : به دست افراد صالح و شايسته اين كار انجام مىشود :\r\n وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ انَّ الارْضَ يَرِثُها عِبادِيَ الصّالِحونَ  « 1 » نه فقط در قرآن ، بلكه در كتابهاى آسمانى قبل از قرآن نوشتيم كه اين كرهءزمين متعلق به افراد صالح و شايسته است و به دست افراد صالح و شايسته ، پرچم اسلام به كره زمين افراشته مىشود . افراد صالح و شايسته چه كسانى هستند ؟ از نظر پيغمبر آن كسانى هستند كه به يك دستشان قرآن و به دست ديگرشان عترت است . پيغمبراكرم ( ص ) در روايت ثقلين و روايت ديگرى مىفرمايد : اگر مسلمان به يك دستش قرآن و به دست ديگرش عترت نباشد ضلالت و گمراهى فرا راه اوست . فرد صالح و شايسته كسى است كه به يك دستش قرآن و به دست ديگرش عترت باشد و با اين نيرو پرچم اسلام را روى كرهءزمين افراشته سازد . جمع بين اين دو آيه هم به ما مىگويد : مستضعفان صالح ، يعنى افراد كوخ‌نشين ، فقرا ، ضعفا ، اما صالح و شايسته ، به رهبرى امام زمانشان پرچم اسلام را روى كرهءزمين افراشته مىكنند و عدالت و قوانين\r\n\r\n\r\n","description":"","footnote":"\r\n( 1 ) - انبياء / 105 .\r\n","page_name":" 293 ","page_number":293},
  {"content":"\r\n\r\nاسلام ، سرتاسر جهان را مىگيرد . من اميدوارم افراشته شدن پرچم عدالت امام زمان ( عجل الله فرجه ) به دست همين افراد مستضعف كه الآن مورد ظلم استكبار جهانى هستند ، باشد ! اميدوارم ما به چشم خودمان ببينيم كه به دست خودمان ، پرچم اسلام را به رهبرى امام زمان روى كرهءزمين افراشته‌ايم و ان‌شاءالله پشت سر امام زمان نماز بخوانيم ! اميدوارم كه اين نماز در كربلا باشد .\r\nچند چيز از اين آيات استفاده مىشود : يكى اينكه شيعه به رهبرى امام زمان پرچم اسلام را روى كرهءزمين افراشته مىكند . اين كار ، خيلى هم احتياج به جنگ و جهاد و خونريزى و امثال اينها ندارد . « 1 » همين‌طور كه اگر پدرى بميرد ، بدون دردسر مالش منتقل مىشود به ورثهء او ، قرآن مىفرمايد : كرهءزمين به طور ارث متعلق به شيعه است و زحمتهايش را نياكان او و پيغمبراكرم ( ص ) كشيده‌اند . زحمتهايش را انشاءالله شما عزيزان در اين جمهورى اسلام كشيديد . زحمتها كشيده شده و به طور ارث ، كرهءزمين متعلق به شما مىشود . وقتى امام زمان آمد ، مسلط بر كرهءزمين مىشود و به طور خرق عادت اين كار انجام خواهد شد . در دعاى ندبه مىخوانيم كه وقتى ايشان ظهور كند ، جبرئيل در طرف راست و ميكائيل در طرف چپ و ملائكه فراوان اطراف ايشان هستند و با اين وضع مىآيند و آن سيصد و سيزده نفر كه از خواص آقا هستند ، نظير آصف‌بن‌برخيا براى حضرت سليمان هستند . همين\r\n\r\n\r\n","description":"","footnote":"\r\n( 1 ) - بشير نبال گويد : به امام باقر ( ع ) گفتم : مردم ميگويند : هنگامي كه مهدي قيام كند همة امور به آساني در اختيار او قرار ميگيرد و به اندازة شاخ گاوي هم خون ريخته نميشود . امام فرمود : هرگز چنين نيست ، به خدايي كه جانم در دست اوست اگر بنا بود كار بدون خونريزي براي كسي صورت پذيرد براي رسول خدا ( ص ) چنين ميشد ، در صورتي كه دندان آن حضرت در جنگ شكست و پيشاني مباركش زخم برداشت . به خدايي كه جانم در دست اوست هرگز به پيروزي نخواهيم رسيدتا ما و شما عرق و خون را با هم از پيشاني پاك كنيم . چند روايت ديگر نظير اين روايت نيز رسيده است . ر . ك : غيبت نعماني / 284 - 288 . ( مصحح )\r\n","page_name":" 294 ","page_number":294},
  {"content":"\r\n\r\nطور كه آصف‌بن‌برخيا توانست به يك چشم بر هم زدن ، تخت بلقيس را از يمن به شام بياورد ، همين\r\nطور آن سيصد و سيزده نفر مىتوانند با سرعت دشمن را نابود كنند ، يعنى به امر امام زمان ، كاخ سياه آمريكا را به يك چشم بر هم زدن نابود مىكنند . خود مردم آمريكا و مردم غرب تسليم مىشوند . استكبار جهانى و حزب صهيونى و كاخ سفيد و ديگر قدرتها وقتى كه نابود شدند ، به اذن امام زمان يكى از آن سيصد و سيزده نفر ، همهء سران استكبار را دست بسته در مقابل امام زمان حاضر مىسازد ؛ همان‌طور كه آصف تخت بلقيس را با يك چشم به هم زدن از يمن به شام آورد . قصه‌هاى قرآن و نكته‌هايش به همين موضوع دلالت دارد . كلمهء ارث كه به كار رفته است ، به همين معنا است كه شما عزيزان ان‌شاءالله به رهبرى امام زمان عالم را مىگيريد .\r\nاز آيات استفاده مىكنيم كه كارگزاران امام زمان ( عجل‌الله فرجه ) افراد لايق و شايسته‌اى هستند . وقتى پرچم اسلام روى كرهءزمين افراشته شد ، دنيا كارگزارانى مىخواهد . هر شهرى فرماندار و استاندار مىخواهد . هر شهرى اداره مىخواهد ؛ چه كسى كارها را در آن هنگام بر عهده مىگيرد ؟\r\nقرآن مىگويد : افراد صالح و شايسته . اگر مىخواهى در زمان امام زمان از كارگزاران اسلام و از اطرافيان امام زمان باشى ، زير پرچم امام زمان بايد مهيا باشى . معناى انتظار فرج همين مهيا شدن است براى اينكه امام زمان تو را بپذيرد . مهيا شدن است براى اينكه امام زمان تو را براى كارى بگمارد . هر چه تقواى تو بيشتر باشد ، كار مؤثرتر به تو خواهد داد . هر چه علاقهء اسلامى تو بيشتر باشد ، كار بهترى به تو خواهد داد . اگر لياقت و تقواى اسلامى تو عالى باشد ، يك مملكت را در اختيار تو مىگذارد . اگر لياقت اسلامى و علم تدبير مملكت تو زياد باشد ، يك شهر و بالاخره يك كشور را مثلًا به تو خواهد داد . لذا هر كه مىخواهد در زمان امام زمان كارگزار و از اطرافيان امام زمان باشد بايد\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nلياقت و تقوا داشته باشد و به قول قرآن صالح باشد :\r\nوَ لَقَدْ كَتَبْنا فِي الزَبُورِ مِنْ بَعْدِ الذِّكْرِ انَّ الارْضَ يَرِثُها عِبادِيَ الصّالِحونَ نه فقط در قرآن ، بلكه در كتابهاى بسيارى نوشته شده است كه افراد صالح و شايسته وارث كرهءزمين مىشوند . فرقى هم نيست بين اهل علم و كاسب و دانشگاهى و غير آنها .\r\nجوانهاى صالح و شايسته ! مهيا باشيد تا امام زمان بيايد تا علاوه بر اينكه شما زير پرچمش هستيد ، از كارگزاران و اطرافيان امام زمان هم باشيد ، ان‌شاءالله !\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nآرزوى انسانهاى شايسته\r\nيك آيه‌اى هست در قرآن به نام آيهء استخلاف كه براى شيعه خيلى اميدوار كننده است . قبل از آنكه آيه را بخوانم ، نكته‌اى را براى شما بگويم تا آيهء شريفه خوب معنا شود . آن نكته اين است كه آرزوهاى اوليه و عالى هر انسان شايسته‌اى سه چيز است : اول اينكه مسلط شود بر كره‌زمين . دوم اين كه اين تسلط ( جاافتاده ) براى امكانات مالى يا غيره داشته باشد ؛ بلكه تسلط براى اينكه عقيده اسلامى و انسانى خودش را ترويج كرده و در ميان مردم نفوذ بدهد .\r\nسوم ، اينكه مىخواهد امنيت و صلح در جهان پديد آيد ، يعنى علاوه بر اينكه مىخواهد مسلط بر اين كره‌زمين باشد و مىخواهد عقيده اسلامى خود را در كره‌زمين منتشر كند ، مىخواهد صلح در همه جا باشد . امنيت در سرتاسر جهان . او آرزو دارد روزى را ببيند كه اختلاف طبقاتى در جهان نيست . فقر ، فلاكت و كوخ‌نشينى در جهان نيست . اين سه چيز آمال و آرزوى هر انسان شايسته‌اى است .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nقرآن شريف به شيعه هر سه وعده را در آيه استخلاف داده است مىفرمايد :\r\n وَعَدَ اللهُ الَّذينَ آمَنُوا مِنْكم وَ عَمِلُوا الصّالِحاتِ لَيَسْتَخْلِفَنَّهُمْ فِي الارْضِ كَمَا اسْتَخْلَفَ الَّذينَ مِنْ قَبْلِهِمْ وَ لَيُمَكِّنَنَّ لَهُمْ دينَهُمُ الَّذِي ارْتًضي لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ امْناً  « 1 » وعده خداست براى شيعه « مِنْكُم » وعده‌اى از خدا بر ايشان است . « مِنْكُم » يعنى از شيعه ؛ براى اينكه غير شيعه لياقت اين كار را ندارد . چرا ؟ زيرا پيغمبراكرم ( ص ) مىفرمايد مسلمان بايد در يك دستش قرآن و در دست ديگرش عترت باشد تا بتواند جلو برود . مرغى كه يك بال داشته باشد ، طعمهء گربه است . گربهء استكبار ؛ گربه شيطان . كسى كه پرواز مىكند و پرچم اسلام را روى كره‌زمين افراشته مىكند ، كسى است كه دو بال دارد : يك بال قرآن و ديگرى بال عترت . اين وعده خداست براى او :\r\nوَعَدَ اللهُ الَّذينَ آمَنُوا مِنْكُمْ وعده چيست ؟ لَيَسْتَخْلِفَنَّهُمْ فِي الارْضِ اول : آن كه شما خليفه روى زمين باشيد ؛ يعنى به دست شما حكومت اسلام روى كرهءزمين به وجود آيد .\r\nدوم : فقط حكومت جهانى مورد نظر نيست ، بلكه بايد آيين شيعه را در جهان منتشر كنيد :\r\nوَ لَيُمَكِّنَنَّ لَهُمْ دينَهُمُ الَّذِي ارْتًضي لَهُمْ آن دينى كه مرضى خداست ، بر جهان مسلط مىشود . وقتى كه پيغمبراكرم ( ص ) اميرالمؤمنين ( ع ) را سر دست بلند كرد و فرمود :\r\nمَنْ كُنْتُ مَوْلاهُ فَهذا عَلِيٌ مَولاهُ\r\n\r\n\r\n","description":"","footnote":"\r\n( 1 ) - نور / 55 .\r\n","page_name":" 298 ","page_number":298},
  {"content":"\r\n\r\n آية شريفه آمد : اليَوْمَ اكْمَلْتُ لَكُمْ دينَكُمْ  « 1 » دين تا حالا ناقص بود و حالا تمام شد . وَ اتْمَمْتُ عَلَيكُمْ نِعْمَتى ، نعمت ناقص بود و حالا تمام شد .\r\nوَ رَضيتُ لَكُمْ الاسلامَ ديناً تا حالا دين مرضى خدا نبود و حالا مرضى خدا شد . قرآن مىگويد : دينى كه مرضى خداست ، دين شيعه است . اين آيه مىفرمايد شيعه مسلط بر كره‌زمين مىشود ؛\r\nاما نه براى رياست و امكانات مالى ، بلكه براى اينكه ايده و عقيده خود را روى كره‌زمين مسلط و منتشر كند .\r\nسوم : بعد از آنكه شيعه بر كره‌زمين مسلط شد ، عدالت اسلامى سرتاسر جهان را مىگيرد و ديگر ظلم در جهان نخواهد بود . وقتى ظلم ، در جهان نبود ؛ وقتى فقر در جهان نبود ، ديگر كمبودى نيست . ديگر كاخ و كوخ در جهان نيست . همه در رفاه و آسايش و امنيت خواهند بود .\r\nوَ لَيُبَدِّلَنَّهُمْ مِنْ بَعْدِ خَوْفِهِمْ امْناً اكنون مىبينيم كه يك مسلمان در دنيا ، در خوف و ترس است . در خوف و ترس از گرگهايى به نام استكبار جهانى ، به نام آمريكاى جنايتكار و حزب صهيونيست . قرآن مىفرمايد : اين ترس مبدل مىشود به امنيت ، امنيت جهانى . نه فقط براى اسلام بلكه براى آمريكا هم اين امنيت را مىآورد . امريكا در حال حاضر ، در خوف عجيبى است ؛ ناامنى اخلاقى در غرب الآن بيداد مىكند ؛ اكنون ، ظلم و فساد اخلاق و تهاجم فرهنگى صهيونيستى مانند ظلمت شب بر مردم مستولى شده است . قرآن مىگويد : اين وضع مبدل مىشود به امنيت و اخلاق و انسانيت كه صددرصد بر جهان حكمفرما\r\n\r\n\r\n","description":"","footnote":"\r\n( 1 ) - مائده / 3 .\r\n","page_name":" 299 ","page_number":299},
  {"content":"\r\n\r\nمىشود . غناى مطلق ، رفاه ، عدالت صددرصد بر جهان حكمفرما مىشود . اين وعدهء خداست و بايد همهء ما مخصوصاً جوانهاى عزيز به آن توجه كنند .\r\nذيل آيه شريفه است كه مىفرمايد : بايد منتظر فرج باشى . اين انتظار فرج ، خيلى ثواب دارد . به اندازه‌اى ثواب دارد كه پيغمبراكرم ( ص ) فرمود : كسى كه منتظر فرزندم مهدى است ، مثل اين است كه در مقابل من در خون خود غوطه‌ور شده است ؛ يعنى اگر شما به راستى انتظار فرج داشته باشيد ، هر روز ثواب شهيد در مقابل پيغمبر را دريافت مىكنيد . امام صادق ( ع ) مىفرمود : كسى كه منتظر فرج فرزندم مهدى باشد ، به اندازه‌اى از نظر درجه بالاست ، مثل اينكه در خيمه امام زمان هميشه با ايشان است . خيلى مقامش بالاست . اين آيه‌اى كه خواندم ، ذيلش انتظار فرج را معنا مىكند و مىفرمايد : مىخواهى برسى به آنجا كه مسلط بر كرهءزمين بشوى ؟ مىخواهى وقتى مسلط شدى ، ايده و عقيده و شيعه‌گرى خود را بر كره‌زمين مسلط كنى ؟ مىخواهى ظلم ، جنايت و فساد اخلاقى را در جهان مبدل به هدايت و امنيت كنى ؟\r\n يَعْبُدُونَني لا يُشْرِكُونَ بي شِيْئاً  « 1 » بايد گناه در زندگى تو نباشد . عبادت خدا كن ؛ نه عبادت هوى و هوس ؛ عبادت خدا كن ، نه عبادت شيطان . تابع خدا باش ؛ نه تابع بت و تابع تهاجم فرهنگى غرب . فقط مرا عبادت كن و تابع من باش :\r\nلا يُشْرِكُونَ بي شَيْئاً شيطان هوى و هوس و تهاجم فرهنگى غرب در زندگى تو نباشد . به اين مىگويند انتظار فرج بعد مىفرمايد :\r\n وَ اقيمُوا الصَّلوةَ  « 2 » ؛ نماز را زنده كن . معلوم است كه همه نماز مىخوانند و بايد\r\n\r\n\r\n","description":"","footnote":"\r\n( 1 ) - نور / 55 .\r\n( 2 ) - نور / 56 .\r\n","page_name":" 300 ","page_number":300},
  {"content":"\r\n\r\nهم بخوانند نماز را زنده بدار ، تو كه منتظر فرج امام زمان هستى . يعنى بايد مسجدها پر باشد . وقتى مؤذن ظهر مىگويد : اللهُ اكبر ! همهء كارها تعطيل شود و نماز شروع شود . وقت مغرب و عشاء ديگر مغازه‌اى باز نباشد . ديگرى كسى خانه نباشد . مسمان منتظر امام زمان كسى است كه موقع نماز در مسجد است و در خانه يا سر كسب و يا جاى ديگر نيست .\r\nاقيمُوا الصَّلوةَ وَ اتُوا الزَّكوةَ به فقرا و ضعفا به اندازهء وسعش رسيدگى مىكند . زكات در اينجا آن زكات اصطلاحى نيست ؛ آن زكاتى است كه بارها و بارها قرآن استفاده مىكند ؛ يعنى رسيدگى به فقرا و ضعفا به اندازه قدرت . مراد از اين زكات و زكاتهاى ديگر در قرآن اين است :\r\n لِيُنْفِقْ ذُوسَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمّا آتاهُ اللهُ  « 1 » كسى كه مىتواند و پول و امكانات دارد ، به اندازه وسعش به فقرا و بيچارها كمك كند . كسى هم كه ندارد ، شام شبش را نصف كند ؛ نصف مال خودش و نصف مال ديگران . لباس خود را و مال خود را و خانه خود را دو نصف كند . لذا به اينجاها كه برسيم ، همه لنگيم .\r\nابوايوب انصارى ، يكى از سرشناسان مدينه بود . پيغمبر آمدند رد شوند ، ديدند او با زن و بچه‌اش كنار كوچه نشسته است . گفتند : ابوايوب چرا اينجا هستى ؟ ! ابوايوب گفت : يك مهاجر ، يعنى يك تازه مسلمان از مكه آمد به مدينه و خانه نداشت . ديدم اگر او در كوچه بماند ، براى ما ننگ است . خانه‌ام را به زن و بچه او دادم و خودم بيرون آمدم . اين وضع ، براى من ننگ و خجالت نيست و افتخار مىكنم كه ايثار كردم و خانه‌ام را به او داده‌ام .\r\n\r\n\r\n","description":"","footnote":"\r\n( 1 ) - طلاق / 7 .\r\n","page_name":" 301 ","page_number":301},
  {"content":"\r\n\r\nمنتظر امام زمان ، نماز را زنده نگه مىدارد و به ضعفا و فقرا به اندازه وسعش رسيدگى مىكند . اطيعُوا الرُّسُولَ ، صددرصد تابع ولايت است . در زمان پيغمبر ، تابع رسول گرامى است و در زمان امام معصوم ، تابع امام معصوم و در زمان ولايت فقيه ، تابع ولى فقيه است .\r\nوَ اقيمُوا الصَّلوةَ وَ اتُوا الزَّكوةَ وَ اطيعُوا الرَّسُولَ لَعَلَّكُمْ تُرْحَمُونَ « 1 » يعنى آن وقت است كه قطعاً مورد رحم خدا واقع مىشويد . آن وقت است كه منتظر واقعى هستيد و لياقت پيدا مىكنيد كه از كارگزاران امام زمان باشيد و آن هنگام است كه پرچم اسلام را روى كرهءزمين افراشته مىكنيد و عدالت اسلامى و قوانين اسلام ، سرتاسر جهان را خواهد گرفت .\r\n\r\n\r\n","description":"","footnote":"\r\n( 1 ) -\r\n","page_name":" 302 ","page_number":302},
  {"content":"\r\n . \r\n","description":"","footnote":"","page_name":" 303 ","page_number":303},
  {"content":"\r\n . \r\n\r\n","description":"","footnote":"","page_name":" 304 ","page_number":304}
  ]