[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nآيت الله سيد على خامنه اى\r\nچهار كتاب اصلى\r\nعلم رجال\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچاپ اول : 1369 ، 10 هزار نسخه\r\nچاپ دوم : 1374 ، 3 هزار نسخه\r\nدفتر نشر فرهنگ اسلامى\r\nنام كتاب : چهار كتاب اصلى علم رجال\r\nتأليف : آيت الله سيد على خامنه اى\r\nچاپ سوم : 1377\r\nتعداد : 3000 نسخه\r\nچاپ و نشر : دفتر فرهنگ اسلامى\r\nفروشگاه مركزى : خيابان فردوسى ، روبه روى فروشگاه شهر و روستا تلفن : 3112100\r\nفروشگاه شماره يك : ميدان انقلاب ، بازارچه كتاب . تلفن : 6469685\r\nفروشگاه شماره دو : ميدان انقلاب ، خيابان 16 آذر ، تلفن : 6418935\r\nفروشگاه شماره سه : قم ، خيابان ارم ، سه راه موزه ، تلفن : 738150\r\nفروشگاه شماره چهار : ميدان نياوران ( شهيد باهنر ) ، جنب مهمانسراى وزارت امور خارجه ، تلفن : 2292272\r\nدايره پخش : 6450307\r\nشابك : 5 - 534 - 430 - 964\r\nISBN : 964 - 430 - 534 - 5\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nموضوع علم رجال\r\nپيش از ورود به موضوع مورد بحث ، يعنى معرفى و ارزيابى چهار كتاب اصلى علم رجال « 1 » بحثى به اجمال دربارهء موضوع ، تاريخچه ، و فايدهء علم رجال مفيد به نظر مىرسد .\r\n\r\nتعريف علم رجال\r\nنخست اين نكته را بايد خاطرنشان ساخت كه منظور از « فن رجال » در اين گفتار ، علم رجال به معناى عام است كه آن را مىتوان چنين تعريف كرد : « دانش‌شناسايى گروهى از مردم كه در جهت خاصى مشتركند و اطلاع از احوال يا انساب يا تأليفات يا برخى ديگر از خصوصيات ايشان . » بنابراين تعريف علم رجال به معناى خاص ، فهرست ، تراجم ، انساب ، و مشيخه را شامل\r\n\r\n\r\n","description":"","footnote":"\r\n( 1 ) . گويا منظور از تاريخ الرجال كه در بعضى كتب در شمار رشته‌هاى علم رجال ذكر شده و برخى از مصنفات قدما ، مانند كتاب عقيقى ( پدر ) بدان اختصاص يافته ، همين تراجم است .\r\n","page_name":" 5 ","page_number":5},
  {"content":"\r\n\r\nمىشود . چون در اصطلاح خاص ، « علم رجال » آن است كه در شناسايى راويان حديث ، از لحاظ نام يا اوصافى كه در قبول يا رد گفته و روايت آنان دخالت دارد ، بحث مىكند .\r\nفهرست مجموعه‌اى است كه در آن نام مؤلفان و مصنفان گردآورى شده است ؛ تراجم ، به‌طور عام ، شرح حال علماء يا راويان است بدون اشاره به جهاتى كه در رد و قبول روايت مؤثرند ؛ و مشيخه نشان‌دهندهء سلسلهء اساتيد حديث است .\r\nو باز علم رجال ، به معناى خاص ، برحسب انگيزه‌هاى گوناگون ، به رشته‌ها و موضوعات محدودترى تقسيم مىشود و كتابهاى مربوط به آن شكلهاى مختلفى مىگيرد . بعضى از اين كتابها به‌طور عام ، شامل نام راويان است ، بىتعرض به وثاقت يا عدم وثاقت ايشان ، مانند طبقات الرجال تأليف ( احتمالا ) احمد بن ابى عبد الله برقى ( متوفا به سال 274 يا 280 ) . بعضى ديگر دربارهء ممدوحين يا مذمومين است ، مانند كتاب ابن داود قمى ( متوفا به سال 368 ) و نيز كتاب استادش احمد بن محمد بن عمار الكوفى ( متوفا به سال 1346 ) كه از كتاب او مفصلتر است . برخى فقط دربارهء اصحاب يك امام است مانند كتاب ابن عقده ( متوفا به سال 332 يا 333 ) كه فقط در خصوص اصحاب امام صادق - عليه السلام - تأليف شده و مشتمل بر نام چهار هزار راوى است . و در برخى ديگر ، جهت خاص ديگرى در نظر گرفته شده ، مانند كتاب عبد العزيز بن يحيى الجلودى ( متوفا به سال 332 ) كه مشتمل\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاست بر نام آن عده از صحابهء رسول اكرم - صلى اللّه عليه و آله - كه از على - عليه السلام - روايت كرده‌اند ، يا كتاب ابن زيدويه « 2 » در حالات زنان راوى آل ابيطالب ( من روى من نساء آل ابيطالب ) و كتابهاى ديگرى كه برخى از آنها را نام خواهيم برد .\r\n\r\nتاريخچه و سير اجمالى اين علم تا دورهء شيخ و نجاشى\r\nاين علم از ديرباز ، يعنى از نخستين قرنهاى طلوع اسلام ، مورد توجه مسلمين قرار داشته و به‌تدريج با افزايش نيازى كه بدان احساس مىشده ، دامنهء آن گسترش يافته است .\r\nاگر علم رجال را به همان عموميت كه گذشت ، تعريف كنيم ، يعنى دايرهء آن را تا شرح حال‌نويسى ( رشتهء تراجم ) توسعه دهيم ، سابقهء اين علم به نيمهء اول قرن نخستين مىرسد ، زيرا در حدود سال 40 هجرى « 3 » عبيد الله بن ابى رافع ، كاتب امير المؤمنين على - عليه - السلام - نام آن عده از اصحاب رسول\r\n\r\n\r\n","description":"","footnote":"\r\n( 2 ) . اين كنيه در برخى از مدارك « ابن ريدويه » به آراء مهمله و در برخى ديگر « ابن رويدة » ضبط شده و آنچه در متن آمده به نقل از الفهرست شيخ طوسى است و به‌هرحال منظور ، على بن محمد بن جعفر بن عنبسة الحداد العسكرى است .\r\n( 3 ) . تعيين اين تاريخ به اعتماد گفتهء علامهء بزرگوار شيخ آقا بزرگ تهرانى در الذريعه است ( ج 10 ، ص 84 ) ولى باتوجه به اينكه عبيد الله تا پايان قرن اول هجرى در قيد حيات بوده ( الفهرست ، چاپ نجف ، پاورقى ص 133 به نقل از التقريب ابن حجر ) اين گفته بىدليل مىنمايد ، مگر اينكه تأليف وى در همان سالهاى حدود 40 باشد .\r\n","page_name":" 7 ","page_number":7},
  {"content":"\r\n\r\nاكرم - صلى اللّه عليه و آله - را كه در جنگهاى على - عليه السلام - شركت داشته و به همراهى آن حضرت جنگيده‌اند ، در كتابى گردآورد و ظاهرا وى نخستين كسى بود كه در رجال ، كتاب نوشت . شيخ طوسى در الفهرست از اين كتاب به نام تسميه من شهد مع امير المؤمنين - عليه السلام - الجمل و صفين و النهروان من الصحابة - رضى الله عنهم ياد كرده و سند خود را بدان ذكر نموده است .\r\nدر قرن سوم هجرى براثر شيوع كتب حديث و رواج اصول و مصنفات اين علم ، فن رجال نيز بالتبع رونق گرفت و كتب بالنسبه زيادى در اين فن تدوين و تأليف شد كه برخى از آنها تاكنون موجود است و از آثار گرانبهاى شيعه در اين علم به شمار مىرود . از آن جمله است : كتاب طبقات الرجال تأليف احمد بن ابى عبد الله برقى « 4 » كه نسخهء ناقصى از آن تاكنون باقى\r\n\r\n\r\n","description":"","footnote":"\r\n( 4 ) . الذريعه ( ج 10 ، ص 99 و الاسناد المصفى ص 79 ) آنچه دربارهء مؤلف اين كتاب گفته شد ، نظر علامهء تهرانى است در كتاب ارجمند و معروف الذريعه و هم در رسالهء مشيخهء ايشان كه به الاسناد المصفى معروف است . و او نيز در اين نظر ، دنباله‌رو نجاشى و شايد بعضى ديگر از ائمهء رجال است . گروه ديگرى اين كتاب را به پدر وى ، ابو عبد الله محمد بن خالد البرقى ، منسوب كرده‌اند . ولى محقق رجالى ، معاصر شيخ محمد تقى شوشترى ، صاحب كتاب قاموس الرجال ، اين هر دو قول را مردود شمرده و مؤلف طبقات الرجال را به قرينهء طبقهء روايتى ، عبد الله بن احمد البرقى - از مشايخ روايت كلينى - يا احمد بن عبد البرقى - از مشايخ صدوق ثانى - دانسته و باز در ميان اين دو احتمال ، دومين را به صواب نزديكتر شمرده است . براى تفصيل ر . ك . قاموس الرجال ، ج 1 ، ص 31 - 32 .\r\n","page_name":" 8 ","page_number":8},
  {"content":"\r\n\r\nاست و كتاب ابو محمد عبد الله بن جبلة بن حيان بن ابجر الكنانى ، ( متوفا به سال 219 ) « 5 » كه شيخ طوسى در كتاب رجال او را از اصحاب امام كاظم شمرده و نجاشى كتب متعددى از جمله كتابى در رجال را به دو نسبت داده است .\r\nبرخى ديگر از كتب رجالى قرن سوم عبارتند از : رجال حسن بن على بن فضال ( متوفا به سال 224 ) كه گويا در عصر نجاشى ، معروف و شايد در اختيار خود او بوده است « 6 » ؛ كتاب رجال حسن بن محبوب ( متوفا به سال 224 ) به نام معرفة رواة الاخبار « 7 » و اين غير از كتاب ديگر اوست در مشيخه كه ابو جعفر اودى آن را به ترتيب نام رجال فصل‌بندى كرده است ؛ ديگر كتاب رجال ابراهيم بن محمد بن سعيد ثقفى « 8 » ( متوفا به سال 283 ) ؛ و كتاب رجال حافظ ابو محمد عد الرحمن بن يوسف بن خراش المروزى البغدادى « 9 » ( متوفا به سال 283 ) .\r\n\r\n\r\n","description":"","footnote":"\r\n( 5 ) . فهرست نجاشى ، چاپ سربى ، تهران 160 . اين تاريخ در قاموس الرجال به نقل از فهرست نجاشى 229 ضبط شده كه با مراجعه به دو نسخهء چاپى نجاشى و هم برخى كتب ديگر كه آن را از نجاشى نقل كرده‌اند مانند : الذريعه و تأسيس الشيعه ، اطمينان به وقوع اشتباه براى صاحب قاموس يا مامقانى صاحب رجال ( كه قاموس تقريبا حاشيه‌اى بر آن است ) حاصل مىشود .\r\n( 6 ) . الذريعه ، ج 10 ، ص 89 .\r\n( 7 ) . معالم العلماء . تأليف محمد بن على بن شهرآشوب ( متوفا به سال 588 ) چاپ عباس اقبال ص 28 . ولى در فهرست شيخ طوسى فقط از مشيخه يادشده و از اين كتاب ذكرى نرفته است .\r\n( 8 ) . الذريعه ، ج 10 ، ص 147 .\r\n( 9 ) . الذريعه ، ج 10 ، ص 154 .\r\n","page_name":" 9 ","page_number":9},
  {"content":"\r\n\r\nاز آنچه گفتيم روشن مىشود كه گفتهء سيوطى در كتاب الاوائل كه نخستين مؤلف در علم رجال ، شعبة بن الحجاج - از ائمهء اهل سنت و متوفا به سال 160 - است ، « 10 » به حقيقت و تحقيق مقرون نيست ، چه همان‌طور كه دانستيم فن رجال در قرن نخستين سرآغاز گرفته و بيشتر از يك قرن پيش از شعبه كتابى در اين رشته به وسيلهء عبيد الله بن ابى رافع فراهم آمده است .\r\nنظير اين اشتباه و بسى فاحشتر از آن ، از نويسندهء ارزشمند معاصر مصرى ، شيخ محمد ابو زهره ، در كتاب مغتنم و مفيدش الامام الصادق سر زده كه بىگمان ناشى از عدم تتبع كافى در مصادر و مآخذ شيعى است نه از گرايشهاى فرقه‌اى و تعصب‌آميز . وى كتاب فهرست شيخ طوسى را نخستين كتاب رجالى شيعه پنداشته و او را از اين رهگذر كه گشايندهء راهى نو در افق فرهنگ شيعى است ، مورد ستايش و تمجيد فراوان قرار داده است . « 11 » اين قضاوت ، نمايشگر بىدقتى در همين كتاب فهرست نيز هست . چه ، شيخ خود در مقدمهء كتاب مزبور به كتابهاى ديگرى در اين زمينه كه به وسيلهء علماى پيشين تأليف شده اشاره مىكند .\r\n\r\n\r\n","description":"","footnote":"\r\n( 10 ) . تأسيس الشيعة لفنون الاسلام ، تأليف علامه سيد حسن صدر ( متوفا به سال 1354 قمرى ) ص 233 . علامهء نامبرده از آنجا كه به سهو القلم ، وفات شعبه را 260 ذكر كرده ، وى را متأخر از ابن جبله پنداشته و عبد الله بن جبله را نخستين مؤلف علم رجال دانسته است .\r\n( 11 ) . الامام الصادق ، چاپ مصر ، ص 458 .\r\n","page_name":" 10 ","page_number":10},
  {"content":"\r\n\r\nبه‌هرحال تأليف و تدوين كتب رجالى كه در قرن سوم صورت نسبتا گسترده و مبسوطى يافته بود ، در قرن چهارم به همان نسبت گسترده‌تر و متنوعتر و جامعتر گشت .\r\nنكته‌اى كه از بررسى بسيارى از كتابهاى رجالى اين قرن به دست مىآيد ، اين است كه اين كتابها در موضوعات محدودتر و محصورترى نگاشته شده و گويا در اين قرن شيوهء تخصص‌گرايى رواج يافته و رشته‌هاى تخصصى و موضوعات متنوع مستقلا موردنظر خبرگان و علماى فن قرار گرفته است و اين خود نشانهء گسترش دامنهء اين علم در قرن مزبور است .\r\nمثلا ابو العباس احمد بن محمد بن سعيد معروف به ابن عقده ( متوفا به سال 332 يا 333 ) « 12 » ، چنان كه ياد كرديم ، كتابى مشتمل بر رجال امام صادق - عليه السلام - فراهم آورد و در آن از چهار هزار نفر تشرف‌يافته به صحبت و روايت آن حضرت نام برده است ؛ و ابو الحسين احمد بن الحسين بن عبيد إله غضائرى دو كتاب دربارهء مؤلفان شيعه ( كه اصطلاحا به آنها فهرست اطلاق مىشود ) نگاشت و كتاب ديگرى مشتمل بر نام راويان ضعيف و غير موثق به نام الضعفاء نوشت « 13 » ؛ و قاضى ابو بكر\r\n\r\n\r\n","description":"","footnote":"\r\n( 12 ) . سال وفات او را شيخ در الفهرست ، 333 و در كتاب رجال ، 332 ذكر كرده و محقق شوشترى در قاموس الرجال قول اول را به صواب نزديك دانسته است .\r\nقاموس ، ج 1 ، ص 397 .\r\n( 13 ) . اين كتاب را نخستين‌بار جمال الدين ابو الفضائل احمد بن طاووس حلى ( متوفا به سال 673 ) كشف كرد و در كتاب حل الاشكال خود كه مجموعه‌اى است\r\n","page_name":" 11 ","page_number":11},
  {"content":"\r\n\r\nمحمد بن عمر الجعانى البغدادى ( متوفا به سال 355 ) كه در حديث و رجال سرآمد زمان خود بود ، « 14 » كتاب بزرگى به نام الشيعة من اصحاب الحديث و طبقاتهم در طبقات راويان شيعه تأليف كرد كه شيخ نجاشى آن را سماع كرده است و كتاب ديگرى در شرح طبقات اصحاب حديث در بغداد « 15 » و چند كتاب ديگر در موضوعات محدود مربوط به راويان حديث فراهم آورد . « 16 »\r\nبرخى ديگر از كتابهاى رجالى معروف قرن چهارم بدين‌قرار است :\r\nرجال ابن داود قمى ( متوفا به سال 368 ) دربارهء ممدوحين و مذمومين ؛\r\nرجال محمد بن على بن بابويه معروف به صدوق ( متوفا به سال 381 ) ؛\r\nفهرست حسن بن محمد بن الوليد قمى ، استاد صدوق و ديگر قميين ( متوفا به سال 343 ) ؛\r\nكتاب الطبقات ابن دول ( متوفا به سال 350 ) ؛\r\n\r\n\r\n","description":"","footnote":"\r\nشامل اين كتاب و اصول چهارگانهء علم رجال مندرج ساخت . بعدها مولى عبد الله تسترى ( متوفا به سال 1021 ) آن را از حل الاشكال استخراج و جداگانه تدوين كرد . براى اطلاع بيشتر رجوع كنيد به الذريعه ، ج 10 .\r\n( 14 ) . قاموس الرجال ، ج 8 ، ص 323 . به نقل از انساب سمعانى .\r\n( 15 ) . الذريعه ، ج 1 ، ص 323 .\r\n( 16 ) . الفهرست ، چاپ نجف ، ص 178 و قاموس ، ج 8 ، ص 322 .\r\n","page_name":" 12 ","page_number":12},
  {"content":"\r\n\r\nكتاب رجال كلينى ، محمد بن يعقوب ، مؤلف كتاب معروف اصول كافى ( متوفا به سال 328 يا 329 ) ؛\r\nرسالهء معروف ابو غالب زرارى به فرزندزاده‌اش در تراجم راويان آل اعين و . . . كه يك‌بار به سال 356 و بار ديگر پس از 11 سال يعنى در سال 367 نگارش يافته است ؛\r\nو از همه معروفتر كتاب معرفة الناقلين عن الائمة الصادقين ، عليهم السلام « 17 » است ، تأليف شيخ ابى عمرو محمد بن عمر بن عبد العزيز الكشى ( متوفاى حدود نيمهء قرن چهارم ) « 18 » كه خلاصه و منتخبى از آن به نام اختيار الرجال ، در حال حاضر موجود و نسخ چاپى آن معروف و در دسترس است .\r\nدر حدود نيمهء اول قرن پنجم هجرى ، يعنى پس از گذشتن بيش از سه قرن از تأليف نخستين كتاب رجالى ، اصول اربعهء رجاليه يعنى چهار كتاب معروف و مورد استناد اين علم كه از تركيب و تصحيح و امتزاج كتب و مصنفات قبلى تشكيل شده بود به رشتهء تحرير درآمد و سرفصل تازه‌اى در تاريخچهء اين علم گشوده گشت . اين چهار كتاب كه خوشبختانه در طول زمان از دستبرد حوادث مصون مانده و اصل آنها تا زمان حاضر باقى است و بعضى از آنها مكرر به طبع رسيده ، عبارت است از :\r\n\r\n\r\n","description":"","footnote":"\r\n( 17 ) . دربارهء نام اين كتاب در بخش مربوط به « اختيار الرجال » ، از اين مقال به تفصيل سخن گفته‌ايم .\r\n( 18 ) . به گفتهء سيد محمد صادق بحر العلوم در مقدمهء رجال شيخ ، چاپ نجف ، ص 61 .\r\n","page_name":" 13 ","page_number":13},
  {"content":"\r\n\r\nاختيار الرجال ؛\r\nالفهرست ؛\r\nالرجال ( هرسه تأليف شيخ ابو جعفر محمد بن الحسن طوسى ، متوفا به سال 460 ) ؛\r\nو كتاب فهرست معروف به رجال نجاشى ، تأليف احمد بن على نجاشى ( متوفا به سال 450 ) . « 19 »\r\n\r\n\r\n","description":"","footnote":"\r\n( 19 ) . اين قول معروف دربارهء سال وفات شيخ نجاشى است كه مؤلفان متأخر همچون علامهء مامقانى و علامهء تهرانى و جز ايشان نيز همان را ذكر كرده‌اند . برخى ديگر همين تاريخ را با تعبير « ده سال پيش از شيخ » بيان كرده‌اند . فقط محقق شوشترى ، صاحب قاموس الرجال ، اين قول را تخطئه كرده است ، با اين استدلال كه نجاشى در كتاب خود محمد بن الحسن بن حمزة بن ابى يعلى را عنوان كرده و گفته كه وى در سال 463 وفات يافته است . پس نجاشى بايد در اين تاريخ زنده باشد و پس از آن وفات يافته باشد ( قاموس ، ج 1 ، ص 347 ) ، ولى فاضل محقق بزرگوار ، سيد موسى شبيرى زنجانى ، در اين موردنظرى متكى به استدلالى متين ابراز داشته و سخن مؤلف قاموس را مردود ساخته است . اظهار معزى اليه عينا چنين است :\r\nاز اينكه نجاشى ، وفات شيخ طوسى ( متوفا به سال 460 ) را در كتاب خود ضبط نكرده و از كتابهاى معروف شيخ مانند مبسوط و تبيان نام نبرده ، مىتوان مطمئن شد كه تاريخ مزبور ( يعنى تاريخ فوت محمد بن الحسن بن حمزه كه در كتاب نجاشى مضبوط است ) يا اشتباه است و صحيح آن 436 است ، يا اينكه از خطوط الحاقى است كه نظير آن در اثر خلط حاشيه به متن ، در بسيارى از كتب اتفاق افتاده است . از اين قبيل است تاريخ وفات عبد الكريم قشيرى ( متوفا به سال 465 ) كه در بعضى از نسخ تاريخ بغداد ، تأليف خطيب - كه خود در سال 463 فوت كرده است - ثبت شده است . و خطوط الحاقى در فهرست ابن نديم ( متوفا به سال 380 يا 385 ) بسيار زياد است و به گمان قوى احتمال دوم صحيح است ، چنان كه با مراجعه به فرحة الغرى ، تأليف عبد الكريم بن طاووس معلوم مىشود .\r\n","page_name":" 14 ","page_number":14},
  {"content":"\r\n\r\nاين چهار كتاب در طول قرنهاى متعددى كه از تأليف آنها گذشته ، همواره مورد توجه و استفاده و مراجعهء خبرگان اين فن قرار داشته ، و چنان كه به تفصيل خواهيم ديد ، كارهايى از قبيل ترتيب و تبويب و جمع و تفصيل براساس آنها انجام گرفته است .\r\nاين قرن را به خاطر تأليف اين چهار كتاب بايد سرآمد قرنهاى پيشين و نقطهء اوج فعاليتهاى رجالى تا آن روز دانست .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nآغاز و انگيزهء تدوين هريك از رشته‌هاى علم رجال\r\nچنان كه پيشتر گفته شد ، علم رجال به معناى عام ، چندين رشته را متضمن است ، از آن جمله : رجال به اصطلاح خاص ( شناسايى نام راويان يا اوصافى كه در رد و قبول خبر آنان مؤثر است ) ؛ فهرست ( شناسايى نام مؤلفان و مصنفان ) ؛ تراجم يا تاريخ الرجال ( شناسايى تاريخ و شرح‌حال علما يا روات ليكن نه به لحاظ دخالت در رد و قبول خبر ) ؛ و مشيخه ( شناسايى سلسلهء اساتيد روايتى ) .\r\nبراى تعيين تاريخ دقيق شروع هريك از اين رشته‌ها اطلاع كافى در دست نيست ، ولى چنان كه پيشتر باز گفتيم ، گردآورى نام عده‌اى از مردم كه در جهت واحدى مشترك باشند ، اول‌بار در نخستين قرن اسلام به وسيلهء يكى از شيعيان به نام عبيد الله بن ابى رافع انجام گرفت .\r\nاما تدوين كتب رجالى به معناى مصطلح ، يعنى آنچه مربوط است به ذكر حالات راويان حديث از لحاظ صفاتى كه در رد و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nقبول خبر آنان مؤثر مىتواند بود ، به گمان قوى از نيمهء اول قرن دوم يعنى از روزگار رواج حديث آغاز شده است . شايد با قاطعيت بتوان گفت كه انگيزهء اصلى براى پيدايش اين فن و تدوين مصنفات مربوط به آن ، اهتمام و مراقبت شديد و نزديك به وسواسى بود كه محدثان و جمع‌آوران حديث در كار تدوين روايات به كار مىبردند .\r\nدر آن دوره عوامل جعل حديث فراوان بود : اولا ارزش و وزنى كه محدثان و حاملان حديث در اجتماع داشتند ، عده‌اى بىمايه و شهرت‌طلب را براى ورود در جرگهء محدثان بدين كار وادار مىساخت ؛ ثانيا اغراض سياسى و فرقه‌اى نيز هريك عامل مهم و مستقلى در اين مورد به‌شمار مىرفت و در نتيجه احاديث فراوان از زبان منابع حديث به رسول اكرم - صلى اللّه عليه و آله - يا در حوزهء تشيع به ائمهء اهل بيت - عليهم السلام - نسبت داده مىشد . اين موضوع كه در بسيارى از بيانات ائمه - عليه السلام - يا روات منعكس است ، موجب شد كه خبرگان فن براى تشخيص حديث صحيح از سقيم به ذكر نام راويان و تمييز ممدوح از مذموم بپردازند . و بدين‌ترتيب كتابهايى در اين رشته فراهم آيد .\r\nدر مورد آغاز تدوين كتابهاى رشتهء فهرست نيز اطلاع دقيقى در دست نيست . به‌طور مسلم سالها پيش از شيخ طوسى و شيخ نجاشى ، فهرست‌نويسى نيز همچون تأليف كتب رجال ، متداول و مرسوم بوده است و اين از گفتار شيخ طوسى در مقدمهء كتاب\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nالفهرست مستفاد مىشود . عبارت وى چنين است :\r\nفانى لما رأيت جماعة من شيوخ طائفتنا من اصحاب الحديث عملوا فهرست كتب اصحابنا و ما صنفوه من التصانيف و رووه من الاصول . . .\r\nحتى به گفتهء محقق شوشترى ، در مقدمات كتاب ارزشمند قاموس الرجال اكثر قدما داراى فهرست بوده‌اند . « 20 » نهايت آنكه در اين فهرستها غالبا از شيوهء اختصار پيروى مىشده و مؤلفان آنها جز كتابهايى را كه از آنها روايت كرده يا در كتابخانهء خود موجود داشته‌اند ، نام نمىبرده‌اند . « 21 »\r\nشيخ طوسى در كتاب الفهرست از برخى از اين فهرستها ياد كرده است ، من‌جمله از فهرست ابن عبدون ( متوفا به سال 423 ) در ضمن ترجمهء ابراهيم بن محمد بن سعيد بن هلال . « 22 »\r\nنخستين كسى كه كتابى به تفصيل در زمينهء فهرست نگاشت ، ابو الحسين احمد بن حسين بن عبيد الله غضائرى معروف به ابن الغضائرى بود كه معاصر شيخ طوسى و شيخ نجاشى و به رتبت مقدم بر آن دو بوده است . وى ، چنان كه طوسى در مقدمهء الفهرست آورده ، دو كتاب كامل و بزرگ در اين رشته فراهم آورد : يكى فقط دربارهء اصول و ديگرى ويژه مصنفات ، « 23 » ليكن\r\n\r\n\r\n","description":"","footnote":"\r\n( 20 ) . قاموس ، ج 1 ، ص 34 .\r\n( 21 ) . فهرست شيخ ، چاپ نجف ، سال 1380 ، ص 24 .\r\n( 22 ) . الفهرست ، ص 28 .\r\n","page_name":" 19 ","page_number":19},
  {"content":"\r\n\r\nپس از مرگ ناگهانى وى ، تنها نسخهء اين دو كتاب عزيز و ارزشمند به دست يكى از بازماندگانش تلف شد و اين اثر بزرگ كه اگر باقى مىماند ، بىگمان از سرمايه‌هاى رجالى شيعه محسوب مىگشت ، به نسلهاى بعد نرسيد . « 24 »\r\nانگيزهء تدوين فهرست را از آنچه شيخ نجاشى در مقدمهء فهرست معتبر و مبسوط خود ، كه به « رجال نجاشى » اشتهار يافته است ، ذكر كرده مىتوان به‌دست آورد . وى چنين مىنويسد :\r\nفانى وقفت على ما ذكره السيد الشريف - اطال اللّه بقائه و ادام توفيقه - من تعيير قوم من مخالفينا انه لا سلف لكم و لا مصنف . و هذا قول من لا علم له بالناس و لا وقف على اخبارهم و لا عرف منازلهم و تاريخ اخبار اهل العلم و لا لقى احدا فيعرف منه . . .\r\nبه گمان نزديك به يقين ، لااقل نيمى يا بخش مهمى از\r\n\r\n\r\n","description":"","footnote":"\r\n. احتمالا « اصل » كتابى است كه در آن مطالب بدون تبويب و ترتيب ذكر شده باشد و « تصنيف » ، كتابى كه مطالب آن مرتب و تحت عناوين خاص ذكر شده باشد . يا « اصل » آن است كه در آن فقط به نقل روايات بسنده شده باشد و « تصنيف » آنكه در آن از گردآورنده نيز سخنى و بيانى افزوده شده باشد .\r\n( 24 ) . الفهرست ، ص 24 . مؤلف قاموس الرجال معتقد است كه اين دو كتاب تلف نشده و پس از خود او به نجاشى رسيده است و بر اين ادعا دلايلى نيز از گفته‌هاى نجاشى اقامه مىكند كه به هيچ صورت قادر بر تأييد اين نظر نيستند . ر . ك .\r\nقاموس ، ج 1 ، ص 291 و 292 .\r\n","page_name":" 20 ","page_number":20},
  {"content":"\r\n\r\nانگيزهء ديگر مؤلفان كتابهاى رشتهء فهرست نيز همين است كه در عبارت بالا بدان اشاره شده ، يعنى معرفى سلف شيعه و بازشناساندن آثار گرانبهاى آنان در علوم و فنون مختلف و پاسخ به طنز و ايراد آن دسته از مخالفان كه از اين آثار بى خبر مىبوده‌اند و شيعه را به نداشتن اثر و سابقهء علمى ، قدح مىكرده‌اند . « 25 »\r\nدر اواخر قرن دوم و اوايل قرن سوم ، به نام مشيخهء ابن محبوب ( متوفا به سال 224 ) برخورد مىكنيم كه از كتابهاى معروف رجالى است و ابو جعفر اودى « 26 » آن را به‌ترتيب نامهاى رجال ، فصل‌بندى كرده است . بنابراين سابقهء مشيخه كه يكى از رشته‌هاى علم رجال به معناى عام است ، به سالهاى پيش از 224 مىرسد .\r\nدر رشتهء تاريخ رجال نيز ، در قرنهاى سوم و چهارم ، كتابهايى همچون تاريخ الرجال تأليف احمد بن على عقيقى ( پدر ) و غيره نوشته شده كه نام آنها در كتب فهرست مضبوط است . « 27 »\r\n\r\n\r\n","description":"","footnote":"\r\n( 25 ) . در گفتار ابن شهرآشوب در مقدمهء كتاب معالم العلماء - آنجا كه سخن غزالى را در مورد نخستين كتاب در اسلام نقل مىكند و سپس آن را رد مىنمايد و نخستين كتابها را به على ، عليه السلام ، و سپس به سلمان و ابوذر و اصبغ و . . . نسبت مىدهد - نيز مىتوان نشانه‌اى از همين انگيزهء فرقه‌اى مشاهده كرد .\r\n( 26 ) . بنابر ضبط نجاشى : ازدى .\r\n( 27 ) . اگر كتاب عبيد الله بن ابى رافع - كه قبلا نامش گذشت - مشتمل بر شرح حال افراد نيز باشد ، بالطبع نخستين كتاب در رشتهء تاريخ رجال خواهد بود ، ولى بدين قرينه كه شيخ نام كتاب مزبور را تسمية من شهد مع امير المؤمنين ضبط كرده ،\r\n","page_name":" 21 ","page_number":21},
  {"content":"\r\n\r\nبنابراين مىتوان گفت كه كليهء رشته‌هاى گوناگون علم رجال ( به معناى عام ) در قرنهاى نخستين ، با فاصله‌اى نه‌چندان زياد ، پديد آمده و سپس به‌تدريج روبه‌توسعه نهاده و در هريك از رشته‌ها ، به فراخور نيازى كه بدان حساس مىشده ، كتابهايى تأليف و تصنيف شده است .\r\n\r\n\r\n","description":"","footnote":"\r\nمحتمل است كه فقط متضمن نام رجال بوده و شرح‌حال ايشان در آن نيامده و در اين صورت از موضوع تاريخ رجال بيرون است .\r\n","page_name":" 22 ","page_number":22},
  {"content":"\r\n\r\n\r\nاختيار الرجال و الفهرست\r\nبا ملاحظهء آنچه دربارهء تاريخچهء كوتاه و سير تاريخى علم رجال در طول دو سه قرن نخست بيان شد مىتوان رتبت ارجمند و پايگاه بلند شيخ الطائفه محمد بن الحسن طوسى ( 385 - 460 ) فقيه و محدث بزرگوار را در اين علم نيز حدس زد . زيرا وى كسى است كه توانسته است با تأليف چند كتاب گرانبها در اين زمينه نقطهء بارزى در تاريخ اين علم پديد بياورد ، و همچنان كه در علم حديث از ديگر مؤلفان كتب اربعه‌گوى سبقت ربوده و در علم فقه به شيوه‌اى بىسابقه و ابتكارى كتاب نوشته ، در اين رشته نيز نقشى برازنده و برجسته داشته باشد و فراهم‌آورندهء سه كتاب از چهار كتاب معروف و مورداعتماد اين فن باشد ، و براثر جامعيت و نظم شايستهء اين كتابها و هم‌شيوايى قلم و نيكويى سليقه و نبوغ علمى خود ، كتب پيشين را متروك و مهجور سازد .\r\nاين سه كتاب كه هركدام در يكى از شعبه‌هاى گوناگون علم رجال نوشته شده است از زمان مؤلف تاكنون - كه فاصله‌اى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبيش از 9 قرن است - همواره مدار بحث و تحقيق و تأليف خبرگان اين فن بوده و - چنان كه بازخواهيم گفت - شرحها و ذيلها و ترتيبها بر مدار آن فراهم آمده است .\r\nاين سه كتاب بدين‌قرارند :\r\nاختيار الرجال ؛\r\nالفهرست ؛\r\nالرجال يا الابواب .\r\nو ما به ترتيب به معرفى و تحقيق دربارهء اين سه كتاب مىپردازيم .\r\n\r\nاختيار الرجال يا تلخيص رجال كشى\r\nاصل اين كتاب - چنان كه به تفصيل بازخواهيم‌گفت - از شيخ ابو عمر و محمد بن عمر بن عبد العزيز الكشّى « 28 » ( وفات يافته در حدود نيمهء قرن چهارم ) و موسوم به معرفة الناقلين عن الائمة الصادقين بوده و چون در آن اغلاط و اشتباهات و اضافاتى وجود داشته ، شيخ طوسى به تلخيص و تهذيب آن همت گماشته و آن خلاصه را اختيار الرجال نام نهاده است . و بنابر نقل سيد على بن طاووس در كتاب فرج المهموم از نسخهء خطى مؤلف ، در روز سه‌شنبه 26 صفر سال 456 شروع به املاى آن بر شاگردان خويش كرده است .\r\n\r\n\r\n","description":"","footnote":"\r\n( 28 ) . منسوب به « كشّ » ( به فتح كاف و تشديد شين ) از قراء گرگان و به قولى از بلاد ماوراء النهر .\r\n","page_name":" 24 ","page_number":24},
  {"content":"\r\n\r\n\r\nمشخصات كتاب\r\nموضوع اين كتاب ، تاريخ رجال و ذكر طبقات آنهاست و مبناى آن ذكر رواياتى است كه در مدح يا قدح رجال وارد شده ، بىآنكه نظرى دربارهء آن روايات ابراز گردد . در ذيل نام هريك از رجال ، يك يا چند حديث مسند كه در آن از شخص موردنظر به‌گونه‌اى يادشده ، نقل مىگردد . اين حديثها گاه به اين دليل كه متضمن مدح يا قدح شخص موردنظرند ، با يكديگر متعارض مىباشند و در اين‌گونه موارد معمولا سخنى كه از ترجيح يكى از دو حديث حكايت كند به ميان نمىآيد و فقط به گزارش روايتها بسنده مىگردد . تنها در پاره‌اى از موارد ، دربارهء شخص موردنظر يا دربارهء سند يا مضمون يكى از آن حديثها اظهار عقيده‌اى مىشود .\r\nمثلا در شرح‌حال زرارة بن اعين پس از ذكر حديثى در مذمت وى كه سندش چنين است : محمد بن بحر الكرمانى ، عن ابى العباس المحاربى الجزرى ، عن يعقوب بن يزيد ، عن فضالة بن ايوب . . . ، مىگويد : « محمد بن بحر هذا غال ، و فضالة ليس من رجال يعقوب ، و هذا الحديث مزاد فيه ، مغير عن وجهه . » « 29 »\r\nكتاب نه خاص رجال شيعه است و نه محدود به موثقان و مدح‌شدگان . شرح‌حال زراره ، چهرهء درخشان شيعه و راوى مقبول\r\n\r\n\r\n","description":"","footnote":"\r\n( 29 ) . اختيار الرجال ، چاپ بمبئى ، ص 99 .\r\n","page_name":" 25 ","page_number":25},
  {"content":"\r\n\r\nو موثق ، در آن هست ؛ شرح‌حال ابو الخطاب مقلاص ، غالى معروف ، نيز هست . از غيرشيعه فقط كسانى را نام مىبرد كه براى شيعه روايت كرده و در شمار رجال حديث شيعه باشند . « 30 » پس آمدن نام كسى در اين كتاب نه دليل شيعى بودن اوست و نه نشانهء وثاقتش ، چنان كه نيامدن نام كسى در آن نه دليل شيعى نبودن اوست و نه دليل ضعفش .\r\nدر آغاز كتاب هفت روايت در ستايش راويان و حاملان حديث و چهار روايت دربارهء ياران و نزديكان على - عليه السلام - نقل مىكند و سپس به ذكر نام رجال مىپردازد . در آغاز گاه فقط نام شخص مورد ترجمه را ذكر مىكند و پس از آن به گزارش روايتهايى دربارهء او مىپردازد ، مثلا : زيد بن صوحان - جبرئيل بن احمد ، قال حدثنى موسى بن معاوية بن وهب . . . . تا آخر ، در عنوان بالا شخص مورد ترجمه زيد بن صوحان است و جبرئيل بن احمد راوى نخستين در سلسلهء حديثى است كه دربارهء زيد بن صوحان نقل شده . پس از اين حديث ، حديث بعد چنين آغاز مىشود : على بن محمد القتيبى قال . . . تا آخر . و بدين‌ترتيب همهء رواياتى كه دربارهء زيد بن صوحان آمده پىدرپى نقل مىشود .\r\nو گاه نام شخص مورد ترجمه با كلمهء « فى » مشخص مىشود ، مثلا : فى الحسين بن بشار - حدثنى خلف بن حماد ، قال حدثنا . . . تا آخر ، كه حسين بن بشار مورد ترجمه است . و گاه نيز\r\n\r\n\r\n","description":"","footnote":"\r\n( 30 ) . قاموس الرجال ، ج 1 ، ص 16 .\r\n","page_name":" 26 ","page_number":26},
  {"content":"\r\n\r\nمطلب به اين صورت آغاز مىگردد : « ما روى فى » ، مثلا :\r\nفى الحسن بن محبوب .\r\nرواياتى كه در ذيل هر عنوانى نقل مىشود نيز گاه با كلمهء « حدثنى » و گاه با جملهء « وجدت به خط فلان » و گاه بدون اين هردو و فقط با نام نخستين راوى ، آغاز مىگردد . مجموع رجالى كه در اين كتاب عنوان شده‌اند به حدود 515 نفر بالغ مىشود كه در شش بخش برحسب تقدم و تأخر زمانى مندرج گشته است .\r\nنام رجال بر هيچ اساسى مرتب نيست : نه براساس تاريخ فوت ، نه براساس صحابت امامان اهل‌بيت - عليهم السلام - و نه براساس حروف اول نامها . بدين‌علت دست يافتن به شرح حال شخص موردنظر در اين كتاب دشوار است . در نسخهء طبع بمبئى ، فهرست نامها به همان ترتيبى كه در كتاب آمده با رقم صفحهء مربوط درج شده است كه كار مراجعه را اندكى آسان مىسازد . ولى از آنجا كه گاه روايات مربوط به يك شخص در مواضع مختلفى از كتاب ذكر شده و تاكنون فهرست اعلام ، كه جبران‌كنندهء اين نقيصه است ، به نسخهء چاپى كتاب منضم نشده ، « 31 » با دست يافتن به عنوان شخص موردنظر در كتاب\r\n\r\n\r\n","description":"","footnote":"\r\n( 31 ) . با نسخهء تازه و جامعى از اختيار الرجال كه به تصحيح و تنقيح عالم متتبع آقاى حاج ميرزا حسن مصطفوى فراهم آمده و چاپ شده ، فهرست اعلام بسيار كامل و مبسوطى همراه است كه بر تمامى رجال مترجم و غيرمترجم يادشده در اين كتاب مشتمل مىباشد ، و بيگمان محصول پرارزش رنج و كوشش فراوانى است ، شكر اللّه\r\n","page_name":" 27 ","page_number":27},
  {"content":"\r\n\r\nنمىتوان مطمئن بود كه به همهء اطلاعات مربوط به وى دسترسى پيدا شده است .\r\n\r\nانتساب كتاب به شيخ طوسى\r\nدر انتساب اين كتاب به شيخ اختلاف است . بيشتر علماى فن برآنند كه كتاب موردبحث برگزيده و پيراسته‌اى است كه شيخ طوسى از كتاب رجال ابى عمر و محمد بن عمر بن عبد العزيز كشى فراهم آورده است . اين نظر را نام كتاب نيز تا حدى تأييد مىكند .\r\nقول ديگر آن است كه كتاب موجود همان اصل كتاب كشى است نه انتخاب شيخ . از سخنان احمد بن طاووس حلّى ( متوفا به سال 673 ) و دو شاگردش ، علامهء حلّى ( 648 - 726 ) و ابن داود حلّى ( متولد 647 ) ، قول دوم برمىآيد ، « 32 » ولى دلايل و شواهدى چند انتساب كتاب را به شيخ و منتخب بودن آن را از اصل كتاب كشى به‌طور قاطع تأييد مىكند . برخى از اين دلايل بدين قرارند :\r\nعلى بن طاووس ( متوفا به سال 664 - برادر احمد بن\r\n\r\n\r\n","description":"","footnote":"\r\nسعيه . عالم محقق آقاى سيد موسى زنجانى نيز فهرست اعلام مترجم آن را تهيه كرده‌اند كه با هيچيك از كتب رجالى ، يا مستقلا ، به چاپ نرسيده و مورداستفادهء مراجعان قرار نگرفته است . با چاپ تازهء ديگرى نيز كه اخيرا در نجف و با تصحيح و تحشيهء سيد احمد الحسينى انتشار يافته فهرست نامها ، كنيه‌ها و ، لقبها ، و فهرست نام و كنيه و لقب زنان جداگانه ، و فهرست موضوعات متفرقه ، چاپ شده است .\r\n( 32 ) . قاموس الرجال ، ج 1 ، ص 33 .\r\n","page_name":" 28 ","page_number":28},
  {"content":"\r\n\r\nطاووس ) در كتاب فرج المهموم از نسخه‌اى از اين كتاب ياد مىكند كه به خط خود شيخ در آن چنين نوشته بوده است :\r\n« هذه الاخبار اختصرتها من كتاب الرجال لابى عمرو محمد بن عمر بن عبد العزيز ، و اخترت ما فيها » « 33 » و اين گفته به صراحت دليل آن است كه كتاب موجود برگزيدهء شيخ طوسى است نه اصل كشى .\r\nشيخ در الفهرست كتابى به نام اختيار الرجال را به خود نسبت داده و در شمار آثار علمى خود شمرده است ، « 34 » و از روزگار پس از شيخ تاكنون همواره اين نام را با همين كتاب مورد بحث منطبق مىدانسته‌اند و اثرى از كتاب ديگرى بدين نام نيست .\r\nدر مواردى شيخ نجاشى ، صاحب فهرست معروف و معاصر شيخ طوسى ، موضوعى را از كتاب كشى نقل مىكند كه در كتاب موجود كنونى از آن نشانى نيست ، « 35 » و اين دليل است بر آنكه نسخهء اصلى كتاب كشى ، كه در روزگار نجاشى در دسترس و مورد استناد وى بوده ، غير از كتاب اختيار كنونى است و كتاب موجود انتخاب و ملخصى از كتاب كشى است ، نه اصل آن . « 36 »\r\nبه‌هرحال ، جاى ترديد نيست كه آنچه به عنوان « رجال كشى » از چند قرن پيش تاكنون در دست است ، چيزى\r\n\r\n\r\n","description":"","footnote":"\r\n( 33 ) . فرج المهموم ، چاپ نجف ، ص 130 .\r\n( 34 ) . الفهرست ، ص 190 .\r\n( 35 ) . براى تفصيل اين موارد ر . ك . قاموس الرجال ، ج 1 ، ص 33 .\r\n( 36 ) . مولى عنايت الله قهپايى نيز ادلهء ديگرى بر اين مطلب اقامه كرده كه غالبا از افادهء مدعا قاصرند . براى تفصيل ، ر . ك . قاموس الرجال ، ج 1 ، ص 34 .\r\n","page_name":" 29 ","page_number":29},
  {"content":"\r\n\r\nجز همين برگزيدهء شيخ طوسى نيست و به گمان قوى پس از روزگار شيخ نسخهء اصل كتاب كشى در اختيار هيچ‌يك از علماى فن قرار نداشته و به كلى از بين رفته است . تنها كسى كه گمان مىرود نسخهء اصل را دارا بوده شهيد اول است ، چرا كه وى در حاشيه‌اش بر كتاب خلاصهء علامه ، پس از آنكه از اختيار الرجال مطلبى نقل كرده ، همان مطلب را از كتاب كشى به صورت ديگرى نقل نمود ، « 37 » و اين نشانهء آن است كه وى علاوه بر اختيار الرجال ، اصل كتاب كشى را نيز داشته و آن دو را با يكديگر مقايسه و تطبيق مىكرده است . ولى محقق شوشترى معاصر ، مؤلف قاموس الرجال - كه در اين فن رتبتى بلند را حايز است - معتقد است كه شهيد در شناسايى كتابى كه در دست داشته دچار اشتباه شده و نسخه‌اى از اختيار الرجال را اصل كتاب كشى پنداشته است ، زيرا نسخه‌هاى اختيار الرجال در مواردى با يكديگر مختلف است . بهترين شاهد سهو شهيد آنكه ، همان جمله‌اى را كه شهيد به كتاب كشى نسبت داده ، مولى عنايت الله قهپايى « 38 » ، ترتيب‌دهندهء اختيار الرجال ، عينا همان را\r\n\r\n\r\n","description":"","footnote":"\r\n( 37 ) . بدين‌گونه كه نخست اين عبارت را از علامه نقل مىكند : « روى الكشى عن جعفر ابن احمد بن ايوب عن صفوان . . . » كه دربارهء خالد البجلى است و سپس مىگويد : « اين حديث علاوه بر عدم دلالتش بر توثيق و مدح ، سندش مجهول و مضطرب است زيرا شيخ در كتاب اختيار سند را به اين صورت آورده ولى در كتاب كشى سند چنين است : عن جعفر بن احمد ، عن جعفر بن بشير » الخ - قاموس الرجال ، ج 1 ، ص 36 .\r\n( 38 ) . به ضم قاف ، معرب « كوهپايى » منسوب به كوهپايه يا كوپا از محال اصفهان .\r\n","page_name":" 30 ","page_number":30},
  {"content":"\r\n\r\nاز اختيار الرجال نقل كرده است .\r\nاز برخى كلمات علامه در كتاب خلاصه استفاده مىشود كه وى نسخهء اصل كتاب كشى را داشته چه ، در مواردى مطلبى را از كشى نقل مىكند با عبارت : « ذكره الكشى » يا « قال الكشى » ، در حالىكه از مطلب مزبور در اختيار الرجال نشانى نيست . ليكن با توجه به اينكه علامه در كتاب خلاصه عين عبارات صاحبان اصول رجاليه را نقل مىكند نه تنها مطالب آنان را ، بلكه مىتوان مطمئن بود كه در موارد مزبور ، عبارت « ذكره الكشى » يا « قال الكشى » نيز از يكى از كتابهاى مزبور مانند كتاب نجاشى يا فهرست شيخ گرفته شده و از خود علامه نيست ، در اين صورت ، مطلب را آنان از كتاب كشى نقل كرده‌اند ، نه از كتاب علامه . « 39 »\r\nحاصل سخن آنكه از دورهء بعد از شيخ طوسى و نجاشى هيچ‌يك از دانشمندان اين فن از اصل كتاب كشى نشانى نيافته و سراغى نداشته‌اند و گويا اين كتاب كه قبل از شيخ نيز چندان رواج نداشته ، پس از انتخاب و تلخيص وى به كلى از رواج افتاده و برگزيدهء آن كه به خاطر برگزيننده‌اش اعتبار بيشترى مىداشته ، جاى آن را گرفته است .\r\nاز اين عبارت نجاشى كه دربارهء شيخ كشى مىگويد : « له\r\n\r\n\r\n","description":"","footnote":"\r\nوى از شاگردان شيخ بهايى است و چند تأليف در علم رجال دارد .\r\n( 39 ) . ر . ك . قاموس ، ج 1 ، ص 36 و 37 .\r\n","page_name":" 31 ","page_number":31},
  {"content":"\r\n\r\nكتاب - الرجال ، كثير العلم ، و فيه اغلاط كثيرة » « 40 » و هم از اينكه شيخ طوسى دست به پيراستن آن زده ، مىتوان نتيجه گرفت كه نسخهء صحيح و متقن كتاب مزبور حتى به شيخ و نجاشى نيز نرسيده يا آنكه خود در اصل كتابى پرخطا بوده است و اين نيز خود مىتواند عاملى محسوب شود براى متروك شدن اصل اين كتاب پس از اختيار شيخ .\r\nمؤلف كتاب قاموس الرجال معتقد است كه منظور نجاشى از جملهء « و فيه اغلاط كثيرة » آن است كه اصل كتاب داراى اشتباه در مطالب بوده ، نه اينكه بعدها از طرف نسخه‌برداران و كاتبان ، تصحيف و خطا بدان راه يافته است . و آنگاه خود محقق مزبور چنين اظهارنظر مىكند كه : اين قضاوت نجاشى بىپايه است چه ، اشتباهات موجود در كتاب كشى چندان فاحش است كه گمان انتساب آن به كسى چون كشى نمىرود ، « 41 » و اين اظهارنظر از محقق نامبرده جاى بسى شگفتى است . چه با قبول اين فرض كه نسخهء اصل كتاب كشى در دست نيست ، از كجا مىتوان فاحش بودن يا نبودن خطاهاى آن كتاب را دانست و سنجيد و نسبت به امكان يا عدم امكان انتساب آنها به كشى نظر داد ؟ به عبارت ديگر ، سخن از خطاهاى كدام كتاب است ؟\r\nكتاب اختيار الرجال ؟ يعنى كتابى كه از صافى تحقيق و تنقيح شيخ طوسى خارج شده و بالطبع نجاشى را دربارهء آن چنين\r\n\r\n\r\n","description":"","footnote":"\r\n( 40 ) . فهرست نجاشى ، چاپ تهران ، مركز نشر كتاب ، ص 288 .\r\n( 41 ) . همان كتاب ، ص 321 .\r\n","page_name":" 32 ","page_number":32},
  {"content":"\r\n\r\nقضاوتى نيست ؟ يا اصل كتاب كشى ؟ كه اكنون قرنهاست از آن جز نامى نيست ؟ در صورت دوم از كجا مؤلف قاموس الرجال توانسته فاحش بودن خطاهاى آن را بفهمد و رتبت كشى را از ارتكاب آنها برتر بداند ؟\r\nدر هر صورت اگر بپذيريم كه اشتباهات اصل كتاب كشى ناشى از تصحيف نسخه‌برداران بوده نه معلول خطاى مؤلف ، ناگزير بايد علت تحريف آن را در بىاعتنايى معاصرانش به كتاب وى جستجو كنيم . چه ، وى و استادش ، عياشى ، از راويان ضعيف الحال نقل مىكرده‌اند و اين در عرف قدما طعن بزرگى محسوب مىشده است و بدين سبب كتاب وى در زمان خودش و پس از آن متروك و مهجور مانده و در نتيجه نسخه‌هاى آن دستخوش تحريف و تبديل گرديده است . شگفت آنكه كتاب اختيار الرجال نيز كه برگزيده و پيراسته‌اى از آن كتاب است و بىگمان در اصل از بسيارى اشتباهات و اغلاط كتاب كشى خالى بوده ، اكنون متضمن تحريفها و تصحيفها و اشتباهات فراوان است .\r\nبه گفتهء علامهء كلباسى مؤلف كتاب سماء المقال « 42 » قراينى وجود دارد كه اين كتاب به مرور زمان مورد دستبرد حوادث قرار گرفته و به‌تدريج مطالبى از آن اسقاط و حذف شده است ، ولى محدث نورى در خاتمهء كتاب مستدرك الوسائل مواردى را ياد مىكند كه مؤلفان كتب رجاليه مطلبى را از اختيار الرجال نقل\r\n\r\n\r\n","description":"","footnote":"\r\n( 42 ) . سماء المقال ، ص 32 .\r\n","page_name":" 33 ","page_number":33},
  {"content":"\r\n\r\nكرده‌اند و آن مطلب در نسخه‌اى كه اكنون از اين كتاب در دست است يافت نمىشود .\r\nعلاوه بر اينها - چنان كه اشاره كرديم - در نسخهء موجود كتاب اشتباهات و تصحيفاتى ديده مىشود كه رجاليون متأخر به برخى از آنها اشاره كرده‌اند . محقق شوشترى اشتباهات اين كتاب را بيش از حد شمارش و موارد درست و مصون از خطا را معدود و انگشت‌شمار مىداند . از جمله اشتباهاتى كه محقق نامبرده بدانها اشاره مىكند اين است كه در بسيارى از عناوين ، احاديث مربوط به شرح‌حال كسى با احاديث مربوط به شرح حال كس ديگرى يا با احاديث همنام او كه در طبقهء ديگرى قرار دارد مشتبه و مخلوط شده است ، مثلا : احاديث مربوط به ابى بصير ليث المرادى ، با روايات مربوط به ابى بصير يحيى الاسدى خلط گشته ؛ و حميرى كه از اصحاب حضرت عسكرى - عليه السلام - است در شمار اصحاب امام على بن موسى الرضا - عليه السلام - معرفى شده ؛ و اولين روايت در حالات عبد الله بن عباس در خلال احاديث مربوط به خزيمه ( كه پيش از عبد الله عنوان شده ) ذكر گرديده ؛ و در ذيل نام محمد بن زينب مكنى به ابى الخطاب بيست و سه روايت كه از هيچ‌رو به دو مربوط نيست نقل شده و . . . « 43 »\r\nبسى روشن است كه اين‌گونه خطاها از نوع اشتباهاتى نيست كه از كسى چون كشى يا شيخ طوسى صادر گردد ، و گمان\r\n\r\n\r\n","description":"","footnote":"\r\n( 43 ) . براى تفصيل ، ر . ك . قاموس الرجال ، ج 1 ، ص 43 - 44 .\r\n","page_name":" 34 ","page_number":34},
  {"content":"\r\n\r\nانتساب آن به كسى جز نسخه‌برداران و كاتبان نمىرود .\r\nهمچنان كه برخى اشتباهات ديگر اين كتاب از قبيل : تاريخ وفات حماد بن عيسى ، تعيين سنين زندگى معاوية بن عمار ، تحريف جبرئيل بن احمد فاريابى در اوايل كتاب به جبرئيل بن محمد فاريابى ، و امثال اينها ، كه علامهء كلباسى در سماء المقال بدانها اشاره كرده ، نيز از جمله اشتباهاتى است كه انتساب آنها به شيخ طوسى دور از باور است .\r\nبنابر آنچه گفتيم مىتوان قضاوت كرد كه نظر مولى عنايت الله قهپايى كه اين اغلاط را از شيخ دانسته و معتقد است كه اصل كتاب كشى مبرا و تهى از آنها بوده ، كاملا خلاف تحقيق و ادعايى بىدليل است .\r\n\r\nنام اصل كتاب كشى\r\nدر بيشتر كتابهاى قدما ، مانند فهرست شيخ و فهرست نجاشى ، در ذيل حالات كشى ، از نام كتاب وى ذكرى نرفته و تنها به اصل وجود اين كتاب اشاره شده است .\r\nشيخ طوسى در الفهرست زير عنوان « ابو عمرو كشى » چنين مىگويد : « ثقة بصير بالاخبار و بالرجال ، حسن الاعتقاد ، له كتاب الرجال . . . » « 44 » عبارت نجاشى نيز در اين‌باره مشتمل بر توضيح بيشترى نيست : « كان ثقة عينا ، و روى عن الضعفاء كثيرا و صحب العياشى و اخذ عنه و تخرج عليه فى داره التى كان مرتعا\r\n\r\n\r\n","description":"","footnote":"\r\n( 44 ) . الفهرست ، ص 167 .\r\n","page_name":" 35 ","page_number":35},
  {"content":"\r\n\r\nللشيعة و اهل العلم ، له كتاب الرجال . . . » « 45 »\r\nتا آنجا كه ما اطلاع يافته‌ايم نخستين كسى كه براى كتاب كشى نامى ذكر كرده ابن شهر آشوب ( متوفا به سال 588 ) صاحب كتاب معالم العلماء است . وى در اين كتاب كه به عنوان ذيل و تتميم فهرست شيخ به رشتهء تحرير درآمده ، از كتاب كشى به نام معرفة الناقلين عن الائمة الصادقين « 46 » ياد مىكند و به قرينهء نزديكى زمان او با كشى و شيخ جاى ترديد باقى نمىماند كه گفتهء وى متكى به قراين قطعى بوده و نام كتاب كشى همان است كه او ذكر كرده است .\r\nشيخ طوسى در الفهرست ، در ذيل عنوان « احمد بن داود بن سعيد » پس از نسبت دادن كتابهاى متعددى به وى مىگويد :\r\n« ذكره الكشى فى كتابه فى معرفة الرجال . » « 47 » مؤلف سماء المقال به استناد اين عبارت نام كتاب كشى را معرفة الرجال پنداشته و اين پندار را به شيخ نيز نسبت داده است .\r\nدرحالىكه اين عبارت ، همين اندازه گوياى آن است كه كتاب كشى در شناسايى رجال تحرير يافته و از نام كتاب وى در آن سخنى نيست . احتمالا عبارت مزبور در نسخه‌اى كه كلباسى در اختيار داشته به صورت « ذكره الكشى فى كتابه معرفة الرجال »\r\n\r\n\r\n","description":"","footnote":"\r\n( 45 ) . رجال نجاشى ، ص 288 .\r\n( 46 ) . معالم العلماء ، ص 91 . عبارت چنين است : « له معرفة الناقلين عن الائمة الصادقين ، عليهم السلام . »\r\n( 47 ) . الفهرست ، ص 59 .\r\n","page_name":" 36 ","page_number":36},
  {"content":"\r\n\r\n( با حذف كلمهء فى ) بوده و ازاين‌رو نامبرده دچار چنين گمانى شده است .\r\nدر نسخهء چاپى كتابى اختيار الرجال ، چاپ بمبئى ، سال 1317 ، نيز در آخر جزء پنجم به همين صورت از كتاب كشى ياد شده و چنين آمده است ، « قد تم الجزء الخامس من كتاب ابى عمرو الكشى فى معرفة الرجال . . . » و چنان كه ملاحظه مىشود در اين عبارت نيز هيچ‌گونه تصريحى به اينكه نام كتاب ، معرفة الرجال باشد ، وجود ندارد .\r\nعلامهء مجلسى « 48 » و همچنين از معاصران ما ، مؤلف قاموس الرجال « 49 » نيز نام كتاب كشى را معرفة الرجال ذكر كرده‌اند « 50 » ، ولى باتوجه به آنچه قبلا يادآور شديم ، اين گفته مقرون به هيچ دليلى نيست ، « 51 » و با رجحانى كه نظر ابن شهر\r\n\r\n\r\n","description":"","footnote":"\r\n( 48 ) . به نقل كلباسى در سماء المقال ، ص 27 .\r\n( 49 ) . ج 1 ، ص 15 .\r\n( 50 ) . از جملهء « اختيار معرفة الرجال » كه به عنوان نام كتاب شيخ در چاپ مصحح و كامل اخير انتخاب شده استنباط مىشود كه مصحح محترم و دانشمند آن نيز نام اصل كتاب كشى را « معرفة الرجال » دانسته و كتاب شيخ را كه انتخاب و برگزيدهء آن است بالطبع « اختيار معرفة الرجال » ناميده‌اند . و در اين نامگذارى دو مسامحه است : يكى نسبت به اصل كتاب كشى كه « معرفة الناقلين عن الائمة الصادقين » است نه « معرفة الرجال » ، و ديگرى نسبت به برگزيدهء شيخ كه در همهء مدارك معتبر از آن به نام « اختيار الرجال » ياد شده نه « اختيار معرفة الرجال » .\r\n( 51 ) . ابن شهر آشوب در كتاب ديگر خود ، مناقب آل ابيطالب ، از كتاب كشى به نام « معرفة الرجال » ياد مىكند ( ج 4 ، ص 147 ) ليكن ظاهر آن است كه منظور وى همان تلخيص شيخ است نه اصل كتاب ، زيرا مىگويد : « معرفة الرجال عن الكشى\r\n","page_name":" 37 ","page_number":37},
  {"content":"\r\n\r\nآشوب حايز است ، عدول از آن جايز نمىباشد .\r\nاز آنچه كه گفتيم مىتوان دانست كه نام معرفة اخبار الرجال نيز كه در آغاز و انجام نسخهء چاپى بمبئى براى كتاب كشى ذكر شده بدون وجه و بىدليل است ، چه علاوه بر اينكه كتاب موجود و چاپ شده تأليف شيخ طوسى و موسوم به اختيار الرجال است نه معرفة اخبار الرجال ، اساسا در مدارك و مآخذ مورد اطمينان از چنين نامى براى كتاب كشى نشانى نيست و گويا مباشر چاپ يا يكى از نسخه‌برداران اين نام را از تركيب دو عبارت « كتاب ابى عمرو الكشى فى اخبار الرجال » و « كتاب ابى عمرو الكشى فى معرفة الرجال » كه در بعضى از كتب رجاليه به هنگام يادآورى از كتاب كشى ذكر شده استفاده كرده و آن را نام كتاب پنداشته است .\r\n\r\nنحوهء انتخاب و تلخيص شيخ\r\nچنان كه پيشتر اشاره شد ، نادرستيها و زوايد كتاب كشى بوده كه شيخ طوسى را به تهذيب و تلخيص آن برانگيخته و كتاب اختيار الرجال را به‌وجود آورده است . اكنون بايد ديد آن نادرستيها و اضافات از چه قبيل بوده و شيخ در اين زمينه چه عملى انجام داده است ؟\r\nبه گمان برخى « 52 » ، كتاب كشى در اصل مشتمل بر رجال\r\n\r\n\r\n","description":"","footnote":"\r\nعن ابى بصير . »\r\n( 52 ) . از جمله ، محدث قمى در الكنى و الالقاب ، ج 3 ، ص 116 ، چاپ نجف .\r\n","page_name":" 38 ","page_number":38},
  {"content":"\r\n\r\nعامه و خاصه بوده و شيخ ، عامه را از آن اسقاط كرده و كتاب اختيار را به ترجمهء رجال شيعه اختصاص داده است . ولى با توجه به اينكه در نسخهء موجود اختيار نام جمعى از رجال عامه نيز هست ، خطاى اين گمان آشكار مىگردد . تحقيق آن است كه كتاب كشى نيز مانند بسيارى از كتابهاى رجالى ديگر ، از قبيل فهرست شيخ و فهرست نجاشى ، در ترجمهء شيعيان و هم غيرشيعيانى كه براى شيعه و از ائمهء ايشان روايت كرده‌اند نوشته شده است . ازاين‌روست كه در كتاب اختيار به نام كسانى چون محمد بن اسحق و محمد بن المنكدر و عمرو بن خالد و . . .\r\nبرمىخوريم كه غيرشيعه ولى راوى از ائمهء شيعه‌اند .\r\nگمان غالب آن است كه تلخيص و انتخاب شيخ ، پيش از آنكه متوجه رجال مذكور در كتاب باشد ، ناظر به رواياتى است كه در زير نام هريك از رجال ذكر شده است . به فرض آنكه بپذيريم كه شيخ جمعى از ترجمه‌شدگان اصل كتاب كشى را به دليلى اسقاط كرده ، قابل قبولتر آن است كه در ميان احاديثى كه كشى به مناسبت نام ترجمه‌شدگان آورده ، بعضى از حيث سند يا از حيث ارتباط به شخص مترجم ، به نظر شيخ ، مخدوش رسيده و وى همانها را اسقاط يا تصحيح كرده است . و اين از هر احتمال ديگرى در مورد چگونگى تلخيص و انتخاب شيخ به نظر نزديكتر و به مقام شيخ و كشى برازنده‌تر است .\r\nاز برخى قراين مىتوان حدس زد كه شيخ در كتاب اختيار همهء رجال مورد وثوقى را كه در اصل كتاب كشى نام\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبرده شده‌اند ، ذكر نكرده است . مثلا در الفهرست پس از ذكر داود بن ابى زيد نيشابورى و تصريح به اينكه ثقه و راستگو است ، مىنويسد : « و له كتب ذكرها الكشى و ابن النديم فى كتابيهما . » حال آنكه در نسخهء كنونى اختيار الرجال از اين شخص نامى نيست . بنابراين اگر مسلم بدانيم كه منظور از كتاب كشى كه در عبارت بالا بدان اشارت رفته همان كتاب معرفة الناقلين ، يعنى اصل كتاب اختيار الرجال ، است و فرض كنيم كه نسخهء كنونى اختيار در اين قسمت دچار تحريف و اسقاط نشده ، ترديدى باقى نخواهد ماند كه تصفيهء شيخ طوسى شامل برخى از رجال مورد وثوق نيز شده است .\r\n\r\nكتابهايى كه بر محور اختيار الرجال نگارش يافته است\r\nچنان كه در آغاز گفتيم ، كتاب اختيار الرجال يكى از چهار كتاب اصلى علم رجال است و در روزگاران پس از شيخ طوسى ، پيوسته مطرح نظر و مورد مراجعهء دانشمندان شيعى بوده است . براثر اين عنايت و اهتمام به مرور زمان كارهاى علمى چندى بر محور آن انجام يافته و كتابهايى فراهم آمده است . و از آنجا كه كتاب نامبرده نامرتب و بدون فصل‌بندى كاملى نوشته شده و مراجعه و استفاده از آن دشوار بوده ، بيشتر اين كارها در زمينهء تبويب و ترتيب و به منظور آسان كردن كار مراجعان صورت گرفته است . ما تا حدود گنجايش اين گفتار به معرفى آنچه بر اين اساس نگارش يافته مىپردازيم :\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n1 . ترتيب قهپايى . مولى عنايت الله بن شرف الدين قهپايى نجفى ( متوفا پس از 1016 ) « 53 » كتاب اختيار را برحسب حرف اول نامها مرتب ساخته و همهء كسانى را كه مستقلا يا در ضمن ترجمهء ديگران در كتاب مزبور نام برده شده‌اند بدين‌ترتيب عنوان كرده و در هر مورد عين عبارت كشى را بىكم‌وكاست دربارهء آنان آورده است . پس از ذكر روايات آغاز كتاب ، نخست كينه‌هاى مصدر به « ابن » و سپس كنيه‌هاى مصدر به « اب » را و آن‌گاه اسمها را از « ابان » تا « يونس » به ترتيب حرف اول درج كرده است . تاريخ اتمام اين كتاب سال 1011 هجرى است .\r\nچنان كه گفتيم ، روش اين كتاب آن است كه از عين عبارات كشى فراتر نرود و بىكم‌وكاست الفاظ وى را در ذيل نام هريك از رجال بازگو كند . با اين حال ناگزير براى مراعات ترتيب موردنظر خود عناوين موجود در كتاب اختيار الرجال را تغيير داده و در مواردى كه كشى دو يا چند نفر را باهم عنوان كرده نام هر يك را در جاى خود برحسب ترتيب حروف آورده است . در پاره‌اى موارد ، نسخهء وى با نسخهء چاپ‌شدهء اختيار متفاوت است ، از جمله : عنوان حسن بن سعيد الاهوازى و محمد بن اسحق صاحب المغازى . « 54 »\r\n\r\n\r\n","description":"","footnote":"\r\n( 53 ) . تاريخ مزبور ، سال فراغت وى از تأليف كتاب مشهورش ، مجمع الرجال ، است .\r\nپس از اين تاريخ از حال وى اطلاعى در دست نيست . نيز تاريخ دقيق وفات او در كتب تراجم به دست نيامد .\r\n( 54 ) . براى تفصيل و تحقيق اين موارد ، ر . ك . قاموس الرجال ، ج 1 ، ص 46 .\r\n","page_name":" 41 ","page_number":41},
  {"content":"\r\n\r\n2 . ترتيب سيد يوسف بن محمد الحسينى العاملى ، مؤلف جامع المقال . وى اختيار الرجال را برحسب طبقات اصحاب معصومين - عليهم السلام - نظير رجال شيخ مرتب ساخته ، يعنى نخست اصحاب رسول اكرم - صلى الله عليه و آله - سپس اصحاب امير المؤمنين - عليه السلام - و بعد از آن اصحاب امام حسن بن على - عليه السلام - و به همين روش تا اصحاب امام يازدهم - عليه السلام - همه را پىدرپى ذكر كرده است . بنابر گفتهء محدث نورى در خاتمهء مستدرك الوسائل ، تاريخ اتمام اين كتاب سال 981 است . « 55 »\r\n3 . ترتيب شيخ داود بن حسن بن يوسف البحرانى . وى كه تقريبا از معاصران شيخ حر عاملى ، صاحب وسائل الشيعه ، است ، كتاب اختيار را به ترتيب الفبايى كامل ، يعنى مراعات حرف اول و دوم و سوم و . . . ، نظير منهج المقال « 56 » ، مرتب ساخته است . « 57 »\r\n4 . كتاب حل الاشكال تأليف سيد احمد بن طاووس حلّى ، رجالى معروف قرن هفتم . وى متن كتاب اختيار الرجال را با متن اصول سه‌گانهء ديگر فهرست و رجال شيخ و فهرست نجاشى به اضافهء\r\n\r\n\r\n","description":"","footnote":"\r\n( 55 ) . اين كتاب ، به شمارهء 281 ، در جلد چهارم الذريعه ثبت است .\r\n( 56 ) . معروف به رجال كبير تأليف ميرزا محمد استرابادى ، ( متوفا به سال 1026 يا 1028 ) .\r\n( 57 ) . اين كتاب به شمارهء 279 در جلد چهارم الذريعه ثبت است .\r\n","page_name":" 42 ","page_number":42},
  {"content":"\r\n\r\nمتن كتاب الضعفاء ابن الغضائرى در كتابى گردآورده و اين مجموعه را حل الاشكال فى معرفة الرجال نام نهاده است . و گويا شهيد ثانى - رحمة الله عليه - نسخهء اصل اين كتاب را در اختيار داشته است . « 58 »\r\nكلباسى مؤلف سماء المقال ( متوفا به سال 1356 قمرى ) با همهء تمجيد و ستايشش از نيكويى ترتيب اين كتاب ، به اين علت كه اغلب احاديث اختيار الرجال در آن نيامده و بعضى به اشاره يا نقل به معنى ذكر شده ، چنان كه مراجعه‌كننده را از اصل كتاب بىنياز نمىسازد و نيز در مواردى اشتباهاتى بر قلم مؤلف بزرگوار آن رفته ، از كتاب مزبور انتقاد مىكند . « 59 »\r\nپس از ابن طاووس بعضى از شاگردان وى و جمعى از متأخران از او پيروى كرده و اصول اربعهء رجاليه را با چند كتاب ديگر از قدما مانند : الضعفاء ، رجال برقى و رجال عقيقى در يك جا گردآورده‌اند . « 60 »\r\n5 . كتاب تحرير طاووسى تأليف شيخ حسن بن شهيد ثانى ، صاحب معالم ( 959 - 1011 ) . وى كتاب اختيار الرجال را از مجموعهء حل الاشكال انتزاع و استخراج كرده و آن را تحرير طاووسى ناميده است . بنابراين ، كتاب نامبرده همان متن اختيار\r\n\r\n\r\n","description":"","footnote":"\r\n( 58 ) . سماء المقال ، ص 30 .\r\n( 59 ) . براى تفصيل ، ر . ك . سماء المقال ، ص 30 - 31 .\r\n( 60 ) . الذريعه ، ج 10 ، ص 81 .\r\n","page_name":" 43 ","page_number":43},
  {"content":"\r\n\r\nاست با اين تفاوت كه عناوين آن بر نسق حل الاشكال تنظيم شده نه به شيوهء اصل كشى و شيخ . « 61 »\r\n6 . كتاب مجمع الرجال تأليف مولى عنايت الله بن شرف الدين قهپايى . وى علاوه بر مرتب ساختن كتاب اختيار الرجال عين عبارات كتاب مزبور را با عبارات كتابهاى رجال و فهرست شيخ ، فهرست نجاشى و الضعفاء ابن الغضائرى ملفق و مرتب ساخته و اين مجموعه را مجمع الرجال ناميده است .\r\nتاريخ فراغت از تأليف اين كتاب سال 1016 است ، و نسخه‌اى از آن به خط مؤلف در كتابخانهء علامهء تهرانى ، صاحب الذريعه ، موجود است . « 62 »\r\n\r\nآيا انتخاب ديگرى از رجال كشى انجام گرفته است\r\nدانستيم كه آنچه امروز به نام رجال كشى موجود و معروف است ، برگزيده و پيراسته‌اى است كه شيخ طوسى - رحمة الله عليه - از كتاب رجال ابو عمرو كشى يعنى كتاب معرفة الناقلين عن الائمة الصادقين فراهم آورده و آن را اختيار الرجال ناميده است و اصل كتاب معرفة الناقلين حتى در روزگار علامهء حلّى ( 648 - 726 ) نيز در دسترس كسى قرار نداشته است .\r\n\r\n\r\n","description":"","footnote":"\r\n( 61 ) . از اين كتاب دو نسخه به شماره‌هاى : 3625 14 / 3603 در كتابخانهء آستان قدس ، مشهد ، موجود است .\r\n( 62 ) . مقدمهء رجال شيخ ، چاپ نجف ، ص 81 .\r\n","page_name":" 44 ","page_number":44},
  {"content":"\r\n\r\nاز پاره‌اى عبارات چنين استنباط مىشود كه بجز شيخ طوسى كس ديگرى نيز دست به انتخاب از كتاب كشىزده و برگزيده‌اى از آن به صورت تأليف مستقلى درآمده است . به اين عبارت از كتاب سماء المقال توجه فرماييد :\r\nو من العجيب ما ذكره الفاضل العناية ، من انه يظهر بعد التصفح و التتبع التام فى الكتاب ان الاغلاط ليس فيه ( منه ، ظ ) ، بل انما هى من قلم المنتخبين منه ، مثل الشيخ قدس سره\r\nو سپس خود مؤلف سماء المقال مىافزايد :\r\nنعم يحتمل ذلك فى البعض . « 63 »\r\nاگرچه بدين قرينه كه در عبارت يادشده سخن از كتاب اختيار الرجال است ، ممكن است كلمهء « منتخبين » را بر اين حمل كرد كه در تهيهء كتاب مزبور عده‌اى با شيخ طوسى همكارى داشته‌اند و مراد انتخاب‌كنندگان همان كتابند ، ليكن از آنجا كه در انتساب اين كتاب به شيخ هيچ‌گونه ترديدى وجود ندارد و تأليف دسته‌جمعى در آن اعصار معمول و متداول نبوده ، اين گمان كه كسان ديگرى نيز مستقلا دست به تلخيص و انتخاب كتاب كشى زده باشند ، از عبارت مزبور تقويت مىشود .\r\n\r\n\r\n","description":"","footnote":"\r\n( 63 ) . سماء المقال ، ص 26 .\r\n","page_name":" 45 ","page_number":45},
  {"content":"\r\n\r\n\r\nالفهرست\r\nاين كتاب از گرانبهاترين آثار كهن شيعى در فن رجال و از كتابهاى مورد اعتماد علماى اين فن است . چنان كه در آغاز اين گفتار ياد شد ، « فهرست » اصطلاحا بر كتبى كه در آن از صاحبان « اصول » و « مصنفات » « 64 » نام برده شود اطلاق مىگردد و قدماى علم رجال غالبا فهرستهايى داشته‌اند كه در آنها فقط به معرفى بعضى از مؤلفان شيعه يا معرفى مؤلفان كتب موجود نزد خود ايشان بسنده مىشده است ، مانند : فهرست زرارى و فهرست ابن عبدون .\r\nنخستين كسى كه در اين رشته به تفصيل كتاب نوشت ابو الحسين احمد بن حسين بن عبيد الله غضائرى ، رجالى معروف شيعه و معاصر شيخ طوسى و نجاشى ، بود كه دو كتاب فراهم آورد يكى در اصول و ديگرى در مصنفات . ولى متأسفانه اين دو كتاب به نسلهاى بعد نرسيد ، چنان كه از پيش ياد كرديم .\r\nاز لحن كلام شيخ طوسى در مقدمهء الفهرست آنجا كه در مقدمهء كتابش از اصرار شيخ فاضل و هم از بيان شيخ نجاشى - معاصر و همدورهء عاليقدر شيخ كه او نيز كتابى در همين موضوع تأليف كرده - سخن مىگويد ، برمىآيد كه انگيزهء اين هر دو دانشمند همعصر و عاليقدر همان خالى بودن زمينهء اين كار و فقدان كتاب جامع و مشبعى در اين رشته بوده است .\r\n\r\n\r\n","description":"","footnote":"\r\n( 64 ) . توضيحى دربارهء اصول و مصنفات و فرق ميان اين دو اصطلاح در پانوشت شمارهء 23 گذشت .\r\n","page_name":" 46 ","page_number":46},
  {"content":"\r\n\r\nبجز فهرست ابن نديم ( متوفا به سال 385 ) كه موضوعا با فهرست مصطلح تا حدودى متفاوت است و دربارهء تمامى علوم و فنون و مذاهب و سنن معموله ميان مسلمانان و بيان مؤلفات ايشان در هريك از اينها و مؤلفات علماى غيرمسلمان است و سال تأليف آن 378 است ، فهرست شيخ قديمىترين كتاب مفصلى است كه در اين رشته تاكنون به‌جاى مانده و در دسترس دوره‌هاى بعد قرار گرفته است . فهرست ابو غالب زرارى « 65 » ( متوفا به سال 368 ) و معدودى از فهرستهاى متقدم بر شيخ « 66 » - كه اكنون برجا و در دسترس است - كتابهايى كوچك ، بل\r\n\r\n\r\n","description":"","footnote":"\r\n( 65 ) . فهرست ابو غالب ، بخشى از رساله [ نامهء 
  ] معروف اوست به فرزندزاده‌اش كه در آن از شرح‌حال پدران و اعمام و سلسلهء فاميل خود سخن رانده و اجازهء روايت كتابهاى مذكور در اين فهرست را به او داده است . نسخه‌اى از اين كتاب به خط نسخى شيوا و نه‌چندان‌قديمى ، در 29 صفحه ، به قطع خشتى در كتابخانهء آستان قدس به شمارهء 7669 ضبط است . آغاز نسخه چنين است :\r\n« حدثنا ابو عبد الله الحسين بن عبد الله بن ابراهيم الواسطى ، قال حدثنا ابو غالب احمد بن محمد بن سليمان بن الحسن بن الجهم بن بكير بن اعين الشيبانى ، منه الى ابن ابنه محمد بن عبد الله بن احمد ، سلام عليك فانى احمد الله اليك ، الله الذى لا إله الا هو . . . »\r\n( 66 ) . از جملهء فهرستهاى معروف قبل از شيخ ، فهرست كتب سيد مرتضى است .\r\nاحتمالا از خود سيد و احتمالا از شاگردش محمد بن محمد البصروى ، ( متوفا به سال 443 ) ( ر . ك . الذريعه ، ج 16 ، ص 381 و 392 ) به نقل علامهء تهرانى ، نسخه‌اى از اين كتاب در كتابخانهء سپهسالار موجود است .\r\n","page_name":" 47 ","page_number":47},
  {"content":"\r\n\r\nرساله‌هايى ، خاص معرفى چند كتابند . « 67 »\r\nدر اين‌باره كه از فهرست شيخ و فهرست نجاشى كداميك پيش از ديگرى تأليف شده ، تحقيق يقين‌آورى انجام نگرفته است . شايد بدين قرينه كه نجاشى در فهرست خود از شيخ و تأليفات وى از جمله الفهرست نام برده ، درحالىكه در فهرست شيخ از نجاشى و تأليف وى نامى نيست ، گمان رود كه كتاب نجاشى پس از كتاب شيخ تأليف شده است . ولى اولا نامبرده شدن كتاب شيخ در فهرست نجاشى دليل بر تقدم كتاب شيخ نيست و آيا نمىتوان تصور كرد كه نجاشى قبلا نام و ديگر تأليفات شيخ را در فهرست خود ثبت كرده و پس از آنكه فهرست شيخ نوشته شده ، آن را نيز در شرح‌حال وى گنجانيده و به كتب شيخ افزوده باشد ؟ همان‌طور كه خود شيخ طوسى در ذيل شرح حال و در شمار تأليفات خود در فهرستش از كتاب مبسوط ، كه گفته‌اند آخرين تأليف شيخ است ، نام آورده و آن را بر شرح‌حال خود افزوده است . ثانيا اگر نام نبردن از كتاب نجاشى در فهرست شيخ به موجب آن باشد كه در هنگام نگارش آن فهرست ، كتاب\r\n\r\n\r\n","description":"","footnote":"\r\n( 67 ) . به هر صورت ، اظهارنظر مرحوم عباس اقبال در مقدمهء معالم العلماء كه فهرست شيخ را نخستين كتاب باقىمانده از علماى سلف شيعه دانسته ، ناشى از كمى تتبع است ، چه علاوه بر دو فهرست ابو غالب و سيد مرتضى - كه هردو تاكنون موجودند - ابن نديم مؤلف فهرست معروف ابن نديم نيز شيعى است . ر . ك .\r\nالذريعه ، ج 16 ، ص 375 .\r\n","page_name":" 48 ","page_number":48},
  {"content":"\r\n\r\nنجاشى وجود نداشته ، مىبايست بعدها كه كتاب مزبور تأليف شده ، در فهرست شيخ گنجانيده شود ، زيرا بنابر مشهور ، شيخ طوسى ده سال پس از نجاشى زنده بوده و به‌طور حتم از وجود كتاب وى باخبر شده است . بنابراين ، دليل ياد نشدن كتاب نجاشى را در فهرست شيخ و همچنين ياد كردن نجاشى كتاب شيخ را بايد در چيز ديگرى جستجو كرد كه احتمالا عبارت باشد از معروفيت و عظمت علمى شيخ طوسى و كتابهايش در جامعهء شيعى آن روزگار و برخوردار نبودن نجاشى از شهرتى كه موجب توجه كامل به خود يا كتابش گردد .\r\nليكن با اين همه ، بررسى و مقابلهء دو كتاب مزبور و برخورد به عباراتى در فهرست نجاشى كه عينا عبارات فهرست شيخ با پاره‌اى اضافات است و مشاهدهء شيوهء بيان نجاشى در بسيارى از موارد كه نمايشگر نظر انتقادى وى نسبت به مطالب فهرست شيخ است ، تقريبا جاى ترديدى در اين باقى نمىگذارد كه فهرست نجاشى پس از فهرست شيخ تأليف شده است .\r\n\r\nمشخصات كتاب\r\nاين كتاب مشتمل بر معرفى نام و آثار قريب به نهصد نفر از صاحبان اصول و مصنفات است كه غالبا همراه با سلسلهء سند ميان شيخ و آنان ذكرشان رفته است .\r\nتهيه و تأليف كتاب به خواهش يكى از معاصران شيخ كه در مقدمهء همين كتاب از او به الشيخ الفاضل تعبير مىكند ، انجام\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nگرفته است . هرچند قرينهء قابل اعتمادى كه بتواند اين شخص را معرفى كند در دست نيست ، ولى از تعبير شيخ فاضل و هم از اينكه خواهش او در مورد تأليف اين كتاب ( و همچنين در تأليف دو كتاب ديگر شيخ : الرجال و الجمل و العقود ) از طرف شخصيت بزرگ علمى زمان خود به اجابت مقرون گشته ، به اجمال مىتوان مطمئن بود كه آن شخص داراى موقعيت علمى قابل ملاحظه‌اى بوده است . « 68 »\r\nمبناى كتاب بر معرفى اصحاب اصول و مصنفينى است كه يا شيعه باشند يا براى شيعه كتابى تأليف كرده باشند . « 69 » شيخ خود در مقدمهء كتاب وعده مىدهد كه در ذيل نام هريك از مصنفين و اصحاب اصول ، به آنچه دربارهء وى از جرح يا تعديل گفته شده ، و هم به اينكه روايت او مورداعتماد است يا نه ، و هم به مذهب و اعتقاد او ، اشاره كند ولى عملا در كتاب از اين روش تخلف شده است . بدين‌صورت كه جز در موارد نادر ، از توثيق يا تضعيف نامبردگان دريغ كرده ؛ « 70 » و در ذيل نام شيعيان غير\r\n\r\n\r\n","description":"","footnote":"\r\n( 68 ) . علامهء تهرانى ، در جلد پنجم الذريعه ( ص 145 ) از برخى نسخه‌هاى كهن الجمل و العقود نقل مىكند كه منظور از الشيخ الفاضل ، قاضى عبد العزيز بن البراج قاضى طرابلس ( متوفا به سال 481 ) است .\r\n( 69 ) . مرحوم عباس اقبال در مقدمهء معالم العلماء ، الفهرست را مخصوص مصنفين و اصحاب اصول از فرقه شيعه پنداشته است ، ولى بيان خود شيخ در مقدمهء الفهرست و ياد شدن گروهى از مؤلفان غيرشيعه در آن كتاب ، اين پندار را مردود مىسازد .\r\n( 70 ) . براى تفضيل ر . ك . الفهرست ، چاپ نجف ، 1380 ، ص 71 ، 78 ، 88 و 89 ، و سماء المقال ص . 41 و 42 .\r\n","page_name":" 50 ","page_number":50},
  {"content":"\r\n\r\nامامى از قبيل فطحيه و واقفيه در بعضى از موارد از تذكر مذهب آنان خوددارى كرده است . تنها در صورتى كه صاحب ترجمه از عامه باشد از مذهب او ياد كرده است . بنابراين هرگاه دربارهء مذهب كسى سكوت نموده و آن را قيد نكرده باشد ، بايد مطمئن بود كه عامى نيست هرچند شيعى امامى بودن او نيز ثابت نمىشود ، يعنى امكان آن وجود دارد كه وابسته به ساير شعبه‌هاى شيعه ، مانند فطحى و واقفى و غيره باشد . خلاصه آنكه در فهرست شيخ ، از مذهب شيعهء امامى « 71 » و غير امامى گاه ياد شده و گاه نشده ، ولى مذهب عامى ، غيرشيعى ، هميشه مورد تذكر قرار گرفته است . همچنين غالبا از قدح و تضعيف امامى ضعيف ، خوددارى شده ، زيرا چنان كه گفتيم موضوع و مبناى كتاب تدوين نام كسانى است كه براى شيعه اصل يا تصنيفى نوشته‌اند ، اعم از شيعى و غيرشيعى ، ممدوح يا مذموم ، كه تعيين اين صفتها برعهدهء اين كتاب نيست .\r\n\r\nوضع و ترتيب كتاب\r\nكتاب برحسب حروف تهجى ترتيب يافته و در هر حرفى براى هريك از اسمهاى مصدر به آن حرف ، باب جداگانه‌اى باز شده است ، مثلا در حرف الف براى ابراهيم يك باب و براى\r\n\r\n\r\n","description":"","footnote":"\r\n( 71 ) . قاموس الرجال ، ج 1 ، ص 18 ، در اين صورت ، سخن علامهء طباطبايى و سيد داماد ( به نقل مامقانى در رجال ، ج 1 ، ص 205 ) كه مبناى شيخ بر تصريح به مذهب غيرامامى است مانند فطحيه و واقفيه بىوجه خواهد بود .\r\n","page_name":" 51 ","page_number":51},
  {"content":"\r\n\r\nاسمعيل يك باب و براى احمد يك باب باز كرده و براى مجموع اسمهايى كه بجز يكى از آنها وجود نداشته است ، در هر حرفى ، باب جداگانه‌اى به عنوان باب الواحد گشوده است ، مثلا در باب الواحد حرف الف ، اسمهاى اصبغ و ادريس و اصرم را كه از هركدام يكى بيش نبوده گنجانيده است . و به همين ترتيب تا آخر حروف تهجى ، مجموع اسامى يادشده در كتاب را كه بالغ بر نهصد است در ضمن اين ابواب متذكر شده است .\r\n\r\nچگونگى نسخه‌هاى فهرست\r\nبنابر اظهارنظر بسيارى از خبرگان فن ، نسخه‌هاى كتاب الفهرست مانند بيشتر كتب معتبر رجالى كهن از قبيل كتابهاى كشى ، نجاشى ، برقى ، و غضائرى عموما به تحريف و تصحيف و فزونى و كاستى دچار شده و نسخهء صحيح آن به دست ابناى اين زمان نرسيده است . علامهء كلباسى در اين‌باره مىنويسد : « بيشتر نسخه‌هاى كنونى فهرست از تصحيف و غلط خالى نيست و چنان كه بعضى از صاحبنظران گفته‌اند اكثر نسخى كه در اختيار مراجعان اين دوران قرار دارد مورد دستبرد حوادث و بازيچهء دست تصحيف شده است . محقق شيخ سليمان بحرانى ( متوفا به سال 1121 هجرى ) درصدد شرح و ترتيب و تصحيح اين كتاب برآمد و در اكثر تراجم آن ، خطاهاى ناشى از قلم كاتبان را اصلاح كرد ، ولى بجز اسمهاى مصدر به الف را در قالب تأليف نريخت . » « 72 » \r\n\r\n","description":"","footnote":" . سماء المقال ، ص 42 . ","page_name":" 52 ","page_number":52},
  {"content":"\r\n\r\nاز اين گفتار استنباط مىشود كه تصحيحهاى محقق بحرانى از نوع تصحيح قياسى بوده و با مقابله با ديگر كتابهاى مورد اعتماد رجال انجام گرفته است ، نه تصحيح نسخه‌اى به معناى دست يافتن بر نسخه‌هاى تصحيح‌شده و قابل‌اعتمادى از خود كتاب الفهرست و مقابلهء آنها با يكديگر . چه ، در آن صورت مىبايد خود محقق مزبور بدين موضوع اشاره كرده و كلباسى نيز آن را نقل كرده باشد . علاوه بر اين مىبايد از آن پس مسئلهء اختلاف نسخه‌ها حل شده و نسخهء كامل يا صحيح تقريبى مشخص شده باشد .\r\nتا آنجا كه ما اطلاع داريم ، نسخهء صحيح الفهرست تا زمان ابن داود حلى ( متولد به سال 647 ) موجود بوده ، زيرا وى در مواردى تصريح كرده كه نسخهء رجال و فهرست شيخ به خط مؤلف در اختيار اوست . پس از آن ديگر از نسخهء تصحيح‌شدهء كتاب مزبور اطلاعى در دست نيست و بدين قرينه كه در نسخه‌هاى كنونى عبارات تحريف‌شدهء قطعى ديده مىشود و مؤلفان معروف رجال در دوره‌هاى متأخر از ابن داود ، مانند ميرزا محمد استرآبادى مؤلف رجال كبير ( متوفا به سال 1028 يا 1026 ) و مير مصطفى تفرشى ، از علماى قرن يازدهم و مؤلف نقد الرجال ، در نقل مطالب آن با يكديگر اختلاف دارند ، مىتوان مطمئن بود كه هيچ‌يك به نسخهء تصحيح‌شدهء اين دو\r\n\r\n\r\n","description":"","footnote":"\r\n. سماء المقال ، ص 42 .\r\n","page_name":" 53 ","page_number":53},
  {"content":"\r\n\r\nكتاب دسترسى نداشته‌اند و نسخهء ابن داود مفقود الاثر شده است .\r\nپس هرجا كه نسخه‌هاى موجود الفهرست با آنچه ابن داود از كتاب مزبور نقل مىكند يكسان نباشد ، بىتأمل بايد نقل ابن داود را مقدم و حجت شمرد . چه ، گمان درستى و برابرى آن با نوشتهء شيخ قويتر و خردپسندتر است . بايد افزود كه هرجا ميان نقل ابن داود با نقل علامهء حلى كه معاصر و همدورهء وى در شاگردى نزد احمد بن طاووس بوده است ، نابرابرى ديده شود ، همه وقت نمىتوان سخن ابن داود را مقدم شمرد ، زيرا علامه نيز نسخهء تصحيح شدهء رجال و فهرست شيخ را در اختيار داشته است و البته گمان اشتباه ابن داود در قرائت نسخه يكباره منتفى نيست .\r\n\r\nچگونگى نسخه‌هاى چاپى\r\nمتن فهرست با همان ترتيب اصلى ، نخستين‌بار در سال 1356 هجرى قمرى در مطبعهء حيدريهء نجف با مقدمه و تصحيح و پاورقى سيد محمد صادق آل بحر العلوم به چاپ رسيد و همان نسخه با همان خصوصيات بار ديگر در سال 1380 قمرى تجديد چاپ شد . اين چاپ در 252 صفحه به قطع وزيرى و داراى فهرست نامها و شمارهء نام رجال و نقطه‌گذارى بالنسبه كامل و برروىهم ، چاپى ممتاز و قابل‌توجه است . سالها پيش از اين تاريخ نيز ، يعنى در سال 1271 هجرى ( 1853 ميلادى ) نسخه‌اى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاز فهرست كه برحسب حروف اول و دوم و سوم نام و نام پدر و نام جد ترتيب يافته بود ، به وسيلهء ا . سبرنجر و مولى عبد الحق در هندوستان تصحيح شده و به چاپ رسيده بود . علامهء بزرگوار شيخ آقا بزرگ تهرانى ، مؤلف كتاب الذريعه ، اين نسخه را ديده و خصوصياتى از آن را در كتاب ذريعه ( ج 16 ، ص 384 ) نقل كرده است و آقاى سيد محمد صادق بحر العلوم در مقدمهء كتاب رجال طوسى ( ص 69 ) آن را به نقص و پرغلطى و بدچاپى موصوف نموده است .\r\nمصحح فاضل نامبرده از قول علامهء تهرانى شرحى در مورد چاپ ديگرى از الفهرست نيز در مقدمهء كتاب رجال نقل كرده كه خلاصهء آن چنين است : « سالها قبل ( در حدود سال 1315 قمرى ) در تهران نسخه‌اى از الفهرست را در كتابخانهء عالم بزرگ ، حاج ميرزا ابو الفضل تهرانى ، ديدم . اين نسخه در ليدن به طبع رسيده و از لحاظ اتقان و نيكويى چاپ كاملا گرانبها و جالب بود . پس از آنكه به زحمت زياد شرح آخر آن را كه به زبان لاتين نگارش يافته بود به ترجمه رسانيديم ، معلوم شد كه ناشر كوشش فراوانى در مقابلهء نسخه‌ها و دقت در تصحيح به كار برده است و هم‌اكنون نسخه‌اى كه در آن تاريخ به خط خود از آن برداشته‌ام با همان خط و كاغذ موجود است » . جاى شگفتى است كه علامهء تهرانى با اعجابى كه از اين نسخه داشته در كتاب ذريعه ، ذيل نام الفهرست ، مطلقا از آن يادى نكرده و به گزارهء چاپ هند بسنده كرده است . آيا بدين قرينه و هم به قرينهء\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nآنكه هيچكس ديگر چنين نسخه‌اى از كتاب الفهرست را نديده و از آن نشانى ندارد ، گمان آن نيست كه علامهء مزبور در شناخت آن نسخه دچار اشتباه شده و همان چاپ هند را چاپ ليدن پنداشته ، يا در هنگام گزارهء اين شرح ( كه خلاصهء آن را گفتيم ) به خاطر طول زمان ، خصوصيات آن را فراموش كرده و دچار اين خلط شده باشد ؟\r\n\r\nاعتبار فهرست و انتقاد بر آن\r\nبراى اثبات اعتبار كتابهاى شيخ طوسى ، بيش از بررسى اصل كتاب ، مىتوان به اعتبار مؤلف آنها استناد جست . عظمت و ارجمندى مقام علمى شيخ آنچنان است كه گمان بىاعتبارى تأليفات وى را به كلى مردود ، يا لااقل ، ضعيف مىسازد .\r\nنوشته‌هاى وى در هر رشته‌اى گشايندهء راهى نو و روشى مبتكرانه و نمايشگر قدرت فراوان و كم‌سابقهء علمى اوست .\r\nچنان كه مىدانيم دو كتاب تهذيب و استبصار او در شمار چهار كتاب معروف حديث ، و سه كتاب الفهرست ، الرجال ، و اختيار الرجال او ، جزء چهار اصل مورداعتماد علم رجال ، و كتابهاى ديگر او هركدام در رشتهء خاص خود از : تفسير ، كلام ، اصول ، و فقه ممتاز و برجسته و برخوردار از ابتكار مىباشند .\r\nبنابراين خدشه در آراء و نظرهاى وى در فن رجال ، كارى دشوار و دور از احتياط است . عملا نيز دو كتاب الفهرست و الرجال او در دوره‌هاى پس از خود وى پيوسته موردتوجه و اعتناى علماى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبزرگ و نام‌آورى چون محقق ، علامه ، ابن طاووس ، شهيد و غير ايشان بوده و به گفتهء علامهء كلباسى در سماء المقال ( ص 52 ) مشهور علماء توثيقها ، تضعيفها ، و ديگر آراء او را دربارهء رجال ، به چشم اعتبار و اتقان نگريسته‌اند .\r\nبا اين همه ، به‌طور كلى نمىتوان بر همهء گفته‌هاى شيخ بزرگوار طوسى در رجال صحه نهاد و وجود پاره‌اى اشتباهات را در كتابهاى ايشان ناديده گرفت . و البته بايد اذعان داشت كه اين اشتباهات در كنار آراء متقن و درست شيخ الطايفه ناچيز و نادر است .\r\nمحقق رجالى اين روزگار ، شيخ محمد تقى شوشترى در سراسر كتاب تحليلى و جامع خود ، قاموس الرجال به موارد خطاهاى شيخ - قدس سره - در دو كتاب الفهرست و الرجال اشاره كرده و از جمله در فصل بيستم از مقدمات كتاب مزبور نمونه‌اى از آنها را در ترجمهء ابو غالب زرارى نمايانده است .\r\nبنابر اظهار محقق مزبور ، موجب اصلى اشتباهات شيخ آن است كه وى از فهرست ابن النديم كه چندان متقن و مورداعتماد نيست ، در موارد بسيارى نقل كرده و از اينرو هرگاه ميان نظر شيخ و نجاشى در موردى اختلاف باشد ، سخن نجاشى مقدم است ، زيرا وى در سرتاسر كتاب خود بجز يك‌بار ، از كتاب مزبور سخنى نقل نكرده است . « 73 »\r\n\r\n\r\n","description":"","footnote":"\r\n( 73 ) . قاموس ، ج 1 ، ص 37 - 39 .\r\n","page_name":" 57 ","page_number":57},
  {"content":"\r\n\r\nبا اين حال در موارد اختلاف ميان شيخ و نجاشى ، هميشه نمىتوان به تقدم سخن نجاشى حكم كرد ، بلكه حاكم نهايى در غالب موارد ، قراين و امارات خارجى است ( در اين زمينه در بخشى ، زير عنوان مقايسه ميان فهرست نجاشى و شيخ ، بيش از اين سخن خواهيم گفت ) .\r\n\r\nكتابهايى كه بر محور الفهرست نوشته شده است\r\nذيلها و ترتيبهاى متعددى كه در دوره‌هاى بعد از شيخ بر محور اين كتاب نگارش يافته ، بر اهتمام اصحاب نسبت به آن ، نشانه‌اى بارز است . در زير از تمامى آنچه در اين زمينه بدان دست يافته يا از آن در كتابها نشانى ديده‌ايم ، ياد مىكنيم :\r\n\r\n1 . معالم العلماء .\r\nاين كتاب بنابر تصريح مؤلفش ، رشد الدين محمد بن على بن شهر آشوب مازندرانى ( متوفا به سال 588 ) ، به عنوان تتميم و تكميل الفهرست شيخ - رحمة الله عليه - نوشته شده و علاوه بر همهء نامهايى كه در الفهرست آمده ، مشتمل بر نام گروهى از معاصران و متأخران از شيخ نيز هست . مجموع كسانى كه ذكرشان در اين كتاب رفته ، نهصد و نود كس‌اند بجز شعرا كه در آخر ، فصلى نيز به گزارش نام آنان اختصاص يافته است . اگرچه اين كتاب تقريبا ، نام نود نفر و ششصد كتاب بيش از يادشدگان در الفهرست را متضمن است ، ليكن به دليل حذف سندها ، مجموعا از كتاب مذكور مختصرتر است . در ذيل نام افراد ، گاهى به وثاقت يا ضعف آنان و هم به تاريخ\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nوفاتشان اشاراتى رفته و اين يكى ديگر از امتيازات اين كتاب بر الفهرست شيخ است . در ترتيب نامها فقط حرف نخستين مراعات شده و حرف دوم و سوم و . . . به حساب نيامده است . بنابراين ، ميان ابراهيم و بلال ترتيب هست ، ولى ميان ابراهيم و احمد نه .\r\nاين كتاب اولين‌بار در سال 1353 قمرى به كوشش و با تصحيح و مقابله و مقدمهء مرحوم عباس اقبال در تهران ، و بار ديگر به سال 1381 قمرى با تعليق و مقدمهء مفصل آقاى سيد صادق بحر العلوم در 153 صفحه در چاپخانهء حيدريهء نجف ، به چاپ رسيده و در دسترس است .\r\n\r\n2 . فهرست .\r\nتأليف شيخ منتجب الدين على بن ابى القاسم عبيد الله بن بابويه قمى ( متوفا پس از 585 ) . « 74 »\r\n\r\n\r\n","description":"","footnote":"\r\n( 74 ) . منتجب الدين طويل العمر بوده و در سال ششصد هجرى ، اجازهء عامه براى روايت حديث داده است و دليل بر آن كلام زيرين است :\r\n« ابن الفوطى در مجمع الآداب فى تلخيص معجم الالقاب ، در صفحهء 775 كتاب الميم گفته است : « منتجب الدين ابو الحسن على بن عبيد الله بن الحسن بن الحسين بن الحسن بن الحسين بن على بن الحسين بن موسى بن بابويه القمى الرازى المحدث المقرى ، ذكره الشيخ الحافظ صائن الدين ابو رشد محمد بن ابى القاسم بن الغزال الاصبهانى فى كتاب الجمع المبارك و النفع المشارك من تصنيفه و قال : اجاز عامة سنة ستمائة ، و له كتاب الاربعين عن الاربعين ، رواه عنه مجد الدين ابو المجد محمد بن الحسين القزوينى . . . »\r\n( حواشى و تعليقات ديوان قوامى رازى ، از جلال الدين محدث ارموى ، ص 229 ) .\r\n","page_name":" 59 ","page_number":59},
  {"content":"\r\n\r\nنام اين كتاب اسماء مشايخ الشيعة و مصنفيهم و موضوع آن ، ذكر صاحبان اصول و مصنفينى است كه پس از شيخ طوسى آمده يا معاصر وى بوده‌اند و نامشان در الفهرست ياد نشده است .\r\nپس اين كتاب به آن دليل كه فقط مشتمل بر معاصران و متأخران از شيخ است با كتاب همزمان خود ، يعنى معالم العلماء ، كه متضمن متقدمان بر شيخ نيز هست ، موضوعا متفاوت مىباشد . بنابر تحقيق عباس اقبال در مقدمهء معالم العلماء ، اين دو كتاب با آنكه از دو عالم همعصر و تقريبا در يك زمان صادر گشته ، بدون آگاهى از يكديگر نوشته شده‌اند . اين مطلب در مورد شيخ منتجب الدين جاى ترديد نيست ، چه وى در مقدمهء كتابش پس از آنكه از الفهرست ياد مىكند چنين مىافزايد : « و لم يصنف بعده شىء من ذلك . . . » پس يا در آن تاريخ هنوز كتاب معالم العلماء تأليف نشده بوده يا به نظر شيخ منتجب الدين نرسيده بوده است .\r\nترتيب اين كتاب ، همان ترتيب كتاب معالم است بىهيچ افزونى و كاستى ، حجم آن از كتاب مزبور كمتر است . اين كتاب فقط يك‌بار در قطع بزرگ ( رحلى ) ، منضم با كتاب معروف بحار الانوار - در آغاز جلد بيست و پنجم - به چاپ سنگى رسيده و محتاج تصحيح و چاپ مجدد است .\r\n\r\n3 . تلخيص الفهرست .\r\nتأليف شيخ نجم الدين ابو القاسم جعفر بن الحسين بن يحيى معروف به محقق حلّى ( متوفا به سال 676 ) .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nدر اين كتاب ، تنها به نام رجال و نويسندگان و برخى از خصوصياتشان بسنده شده و نام كتابها و هم سند مؤلف بدانها ، حذف شده است . بنابر نقل علامهء تهرانى در الذريعه نسخه‌اى از اين كتاب در كتابخانهء شخصى علامه سيد حسن صدر يافت مىشده است .\r\n\r\n4 . ترتيب قهپايى .\r\nچنان كه دانستيم ، مولى عنايت الله قهپايى گردآورندهء اصول چهارگانهء رجالى در مجموعهء مجمع الرجال برخى از اين اصول را نيز جداگانه مرتب ساخته ، كه شرحى در زمينهء ترتيب اختيار الرجال گذشت . از جمله كتابهايى كه وى مرتب ساخته الفهرست است و اين مطلب را خود او در مقدمهء مجمع الرجال اظهار داشته است . « 75 »\r\n\r\n5 . ترتيب بحرانى .\r\nشيخ على بن عبد اللّه الاصبعى البحرانى ( متوفا به سال 1127 ) نيز الفهرست را مرتب ساخته است . اين كتاب به شمارهء 277 در جلد چهارم الذريعه ثبت است . از خصوصيات ديگر آن و از اينكه نسخهء آن باقى است و كجاست ، اطلاعى نداريم .\r\n\r\n6 . شرح فهرست .\r\nشيخ سليمان بن شيخ عبد اللّه البحرانى الماحوزى\r\n\r\n\r\n","description":"","footnote":"\r\n( 75 ) . الذريعه ، ج 4 ، ص 64 .\r\n","page_name":" 61 ","page_number":61},
  {"content":"\r\n\r\n( 1075 - 1121 ) الفهرست را شرح و تصحيح كرده و تراجم آن را مرتب ساخته و آن را معراج الكمال الى معرفة الرجال نام نهاده است . ليكن اين كتاب كامل نشده و فقط حرف « الف » ( بنابر قول كلباسى در سماء المقال ، ص 42 ) يا تا حرف « تاء » ( بنابر نقل سيد صادق بحر العلوم در مقدمهء رجال شيخ از قول شيخ يوسف بحرانى در لؤلؤة البحرين ) به رشتهء تحرير درآمده است .\r\nبنابر نقل علامهء تهرانى در الذريعه ( ج 4 ، ص 66 ) يكى از فضلاى اصحاب ، فهرست را به ترتيب حروف : حرف اول و دوم و سوم مرتب ساخته و در سال 1005 از آن فراغت يافته است . و اين همان نسخه‌اى است كه به سال 1271 هجرى در كلكته چاپ شده است . « 76 »\r\n\r\n\r\n\r\n","description":"","footnote":"\r\n( 76 ) . تا اينجا دربارهء دو كتاب از 4 كتاب اصلى علم رجال ، يعنى اختيار الرجال و فهرست شيخ طوسى سخن گفته شد . بدين‌گونه تتمهء اين مقال مشتمل است بر معرفى 2 كتاب ديگر ، يعنى كتاب الرجال يا الابواب ، تأليف شيخ طوسى ، و كتاب فهرست معروف به رجال نجاشى ، تأليف ابو العباس احمد نجاشى . اميد است اين تتمه نيز تكميل شود .\r\n","page_name":" 62 ","page_number":62}
  ]