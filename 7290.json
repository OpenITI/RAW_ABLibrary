[
  {"content":"\r\n\r\nبسم الله الرحمن الرحيم\r\nتدوين قرآن\r\nعلى كورانى\r\nترجمهء سيد محمود عظيمى\r\nسروش\r\nتهران 1379\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكورانى ، على\r\nتدوين قرآن / على كورانى ؛ ترجمه محمود عظيمى . - تهران : سروش ( انتشارات صدا و سيما ) : قم : موسسه فرهنگى طه .\r\n216 ص .\r\nISBN : 964 - 435 - 446 - X\r\nفهرستنويسى بر اساس اطلاعات فيپا .\r\nعنوان اصلى : تدوين قرآن .\r\nكتابنامه : ص . 214 - 216 .\r\n1 . قرآن - - جمع و گردآورى . 2 . قرآن - - تاريخ .\r\nالف . عظيمى ، محمود ، مترجم . ب . صدا و سيماى جمهورى اسلامى ايران . انتشارات سروش . ج . عنوان . د . عنوان : تدوين القرآن .\r\n19 / 297\r\nكتابخانه ملى ايران\r\n23995 - 78 م\r\nسروش\r\nانتشارات صدا و سيماى جمهورى اسلامى ايران\r\nمؤسسه فرهنگى طه\r\nتهران ، خيابان استاد مطهرى ، تقاطع خيابان دكتر مفتح ، ساختمان جام جم\r\nمركز پخش : مجتمع فرهنگى سروش ، معاونت بازرگانى ، 6404255\r\nعنوان : تدوين قرآن\r\n( على كورانى )\r\nمترجم : سيدمحمود عظيمى\r\nويرايش و تهذيب : محمد صفوى\r\nچاپ اول : 1379\r\nاين كتاب در دوهزار نسخه در چاپخانهء انتشارات سروش ليتوگرافى ، چاپ و صحافى شد .\r\nهمهء حقوق محفوظ است .\r\nشابك : X - 446 - 435 - 964\r\nISBN : 964 - 435 - 446 - X\r\nاين كتاب با مشاركت مؤسسهء فرهنگى طه به چاپ رسيد .\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nدين اسلام به اجماع تمامى فرق مسلمانان ، دينى جهانى و ابدى است و قرآن نيز كتاب آسمانى مسلمانان به شمار مىرود . اين كتاب از چند جهت داراى اهميت است و همين جهات سبب شده كه از مقدسترين چيزهايى باشد كه هر مسلمانى به آن معتقد است :\r\n1 . قرآن تنها سند زنده بر حقانيت دين اسلام است . اين كتاب بارها به وسيله خودش به تحدى با مخالفان پرداخته و از تمامى آنان كه ادعا مىكنند سخنان و دستورات اين كتاب ، حاصل تراوشات ذهن بشرى است ، مىخواهد تا كتابى يا سوره‌اى مانند آن بياورند . افزون بر آن ، قرآن تنها دليل بر حقانيت اديان الهى است ، چرا كه هيچ يك از اديان پيشين ، معجزه‌اى باقى از خود به يادگار نگذاشته‌اند تا نسل حاضر و نسلهاى بعدى از اين طريق به حقانيت آن دين پى ببرند و همين كافى است تا پيروان همه مذاهب الهى ، خود را وامدار اسلام و قرآن بدانند .\r\n2 . قرآن مجموعه‌اى است از باورها ، بينشها و دستوراتى كه سعادت فرد و جامعه را تأمين مىكند . در اين مجموعه فشرده ، به بهترين وجه از هستى ، انسان ، حقيقت جهان آفرينش ، مبدأ ، هدف خلقت و سرانجام آن و راه رسيدن\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nفرد و جامعه به سعادت دنيا و آخرت ، سخن گفته شده است و همين كافى است تا هر خردمندى به اين نكته پى ببرد كه ذهن بشر امّى به تنهايى قادر به پردازش اين حجم عظيم معارف در چنين مجموعه كوچكى نيست . قرآن در توصيف خويش مىفرمايد :  . . . وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ ، . . .  و ما اين كتاب را كه بيان كنندهء همهء امور و مايه هدايت و رحمت و بشارت براى مسلمانان است بر تو فرو فرستاديم ( نحل : 89 ) و نيز مىفرمايد :  . . . ما فَرَّطْنا فِي الْكِتابِ مِنْ شَيْءٍ ، . . .  از بيان هيچ چيزى در كتاب كوتاهى نكرديم ( انعام : 38 ) . آرى ، اين كتاب كوچك در بر گيرندهء تمامى حقايق عالم هستى است و دربارهء همه امور با ما سخن گفته است ، اما همانطور كه مىدانيم ما نمىتوانيم بسيارى از واقعيات را به وضوح در اين مجموعه كوچك بيابيم .\r\nدر نگاه اول ممكن است اين سؤال در ذهن ما نقش ببندد كه چگونه مىتواند كتابى خود را پاسخگوى سؤالات معرفى كند ، ولى سؤال كنندگان از يافتن جواب درمانده باشند ؟ بايد گفت : كتابى كه براى ابديت نازل شده است ، بايد چنين باشد و اين انتظار كه بتوان همه امور را به روشنى در آن يافت ، دور از انصاف است ، اما در عين حال ، مخاطب به حال خود رها نشده و قرآن كريم به جاهلان دستور مراجعه به كسانى را داده است كه تمامى علوم قرآن را مىدانند . به اعتقاد ما شيعيان ، اين افراد ، اهل بيت پيامبر خدا صلّى اللّه عليه و آله و سلّم هستند كه مصداق اين آيه شريفه مىباشند :  . . . فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ ، . . .  اگر نمىدانيد ، از اهل ذكر بپرسيد ( نحل : 43 ) . اين ويژگى موجب شده است كه قرآن و اهل بيت عليهم السلام همواره در كنار يكديگر و مكمل هم باشند ، اهل بيت عليهم السلام حقايق قرآن را بازگو مىكنند و پرچم هدايتش را بر افراشته نگه مىدارند و قرآن نيز صفات اين خاندان را بيان نموده ، آنان را به عنوان منبع علم و حكمت\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبه ما مىشناساند . آرى ، ما شيعيان براى اثبات حقانيت مذهب خود ، از بهترين دليل ، يعنى قرآن سود جسته‌ايم كه البته ورود به اين بحث ، خارج از هدف اصلى اين مجموعه است و متكلمان و مفسران بسيارى به اين موضوع پرداخته‌اند .\r\nاما هر دو جهت فوق ، يعنى اثبات سنديت اسلام با قرآن و نيز لزوم تمسك به تعاليم و دستورات اين كتاب ، متوقف بر اثبات سنديت خود قرآن است و اينكه آنچه اكنون به دست ما رسيده ، عينا همان كلماتى است كه از طريق وحى ، بر قلب پيامبر اسلام ، حضرت محمد مصطفى صلّى اللّه عليه و آله و سلّم نازل شده و حوادث روزگار نتوانسته است كوچكترين تغيير و تحريفى در آن ايجاد كند . آرى ، به همين جهت است كه در طول تاريخ ، عده‌اى براى اثبات تحريف قرآن تلاشهاى طاقت فرسايى كرده و راههاى مختلفى را پيموده‌اند .\r\nنه تنها دشمنان زخم خورده اسلام ، با تمسك به اين ادعاى واهى كه آنچه اكنون بين دو جلد در ميان مسلمانان رايج است و « قرآن » نام دارد ، چيزى غير از آن كتاب الهى است ، در صدد ضربه زدن به ستون اصلى خيمه اسلام بر آمده‌اند ، بلكه با كمال تأسف ، بعضى از گروههاى اسلامى نيز ديگر گروههاى مسلمان ، بويژه شيعيان را به اعتقاد به تحريف قرآن متهم كرده‌اند .\r\nاما نسبت به اصل اين ادعا ، يعنى ادعاى واهى تحريف قرآن ، تا كنون بسيار سخن گفته شده است و باز هم جا دارد كه بحث مستقلى در اين مورد مطرح گردد و در اين كتاب نيز به قسمتهاى عمده‌اى از اين بحث اشاره شده است .\r\nولى هدف اصلى اين بخش از كتاب ، پرداختن به ميزان صحت و سقم ادعاى دوم ، يعنى اعتقاد شيعيان به تحريف قرآن است . اين كتاب ، از چند بخش تشكيل شده است . در بخش اول به بررسى اصل اتهام و پاسخ آن خواهيم پرداخت . در بخش دوم نيز به مسأله مهم سنت از ديدگاه خلفا و\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nموضع گيريهاى سران اين فرقه مسلمان در مورد احاديث پيامبر اسلام صلّى اللّه عليه و آله و سلّم مىپردازيم . در بخش سوم كتاب مسأله تحريف قرآن از ديدگاه روايات سنّيها و در بخش چهارم به مسأله تدوين قرآن مىپردازيم . در بخش پنجم كتاب مسأله يهوديت و رابطه مسلمانان صدر اسلام با آنان مطرح خواهد شد و در آخرين بخش ، گوشه‌هايى از سخنان پيشوايان اماميه عليهم السلام دربارهء قرآن را مرور مىنماييم . اما پيش از وارد شدن به اصل بحث ، لازم است به اقسام تحريف قرآن اشاره‌اى كوتاه كنيم .\r\nبه طور كلى ، « تحريف » ، به معناى تغيير دادن هر متنى ، از جمله قرآن ، از شكل اصلى آنكه تنظيم كننده آن متن آن را ايجاد كرده است ، به شكلى ديگر مىباشد . با اين حال كسانى كه معتقدند در قرآن تحريفى صورت گرفته است ، ادعاى خود را به اشكال گوناگونى بيان كرده‌اند كه به آنها اشاره مىكنيم :\r\n1 . ادعاى نقص در قرآن ، يعنى توهم اين مطلب كه كلمات يا آيات و يا سوره‌هايى كه خداوند نازل فرموده و جزئى از قرآن اصلى بوده ، بنا به عللى از بين رفته ، يا حذف گرديده است .\r\n2 . ادعاى افزوده شدن به قرآن ، يعنى كلمات ، آيات و يا سوره‌هايى كه خداوند نازل نفرموده است ، بنا به عللى به قرآن افزوده شده است .\r\n3 . ادعاى تعدّد متن اصلى قرآن و اينكه قرآن از طرف خداوند به يك وجه نازل نشده است ، بلكه به هفت ، يا ده گونه و يا به تعداد لغات اعراب نازل شده است و همه آنها قرآن هستند . واضح است كه اين ادعا با تحريف تفاوت دارد ، زيرا سخن از تعدّد نزول است ، ( 4 ) نه تغيير آنچه نازل شده است .\r\n4 . ادعاى نزول معناى قرآن ، به اين معنا كه آنچه نازل شده است ، معنايى است كه مىتوان براى آن الفاظ مختلفى قرار داد ، به گونه‌اى كه حاكى از آن باشد ، البته به شرطى كه معناى مراد تغيير نكند . مثلا مىتوان به جاى « عذاب\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشديد » ، « عذاب عظيم » خواند ، اما نمىتوان به جاى « عذاب » ، از كلمه « مغفرت » استفاده كرد . اين ادعا نيز از سنخ تحريف نيست ، چرا كه اساسا لفظى نازل نشده است تا بتوان در آن تغييرى داد ، مگر اينكه گوينده ادعا كند كه بعضى از معانى نازل شده ، اكنون در قالب هيچ لفظى در قرآن وجود ندارد ، يا معانى نازل نشده‌اى در لباس الفاظ به قرآن اضافه شده‌اند . در مورد اين ادعا و ادعاى قبلى در آينده سخن خواهيم گفت .\r\n5 . بعضى نيز اساسا اين مطلب را كه آنچه اكنون نزد ما موجود است ، همان قرآن نازل شده از طرف خداوند است ، انكار نموده‌اند .\r\nنوع ديگرى از تحريف نيز وجود دارد كه از آن به « تحريف معنوى » يا « تحريف تأويلى » تعبير شده است و از مصاديق آن ، معنا كردن ، تفسير كردن و يا تأويل بردن قرآن به معناى دلخواه و با ضوابط و روشهاى غير مجاز مىباشد كه در مورد روشهاى صحيح تفسير و تأويل نيز در جاى خود بحث شده است . تطبيق آيات با مصاديقى كه در واقع ، آيات بر آنها منطبق نيستند نيز از همين قبيل است .\r\nبا بيان اين مطالب و مقدمات ، به طرح مسائل اصلى كتاب خواهيم پرداخت .\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n1 شيعه و اصالت قرآن\r\n\r\nادعايى بزرگ و نسبتى ناروا\r\nشيعيان از دير باز و درست از همان زمانى كه ادعاى خود را مبنى بر خلافت امير مؤمنان ، على بن ابى طالب عليه السلام مطرح كردند ، آماج انواع تهمتها و آزارها قرار گرفتند ، از اتهام ساختگى بودن فرقه تشيع گرفته ، تا بر هم زدن نظم عمومى جامعه مسلمين و حركت بر خلاف اجماع و حتى ادعاى شرك و كفر و اعتقاد به خرافات و عقايد باطل . از جمله اين نسبتهاى ناروا ، اعتقاد به تحريف كتاب الهى مىباشد . آنان كه حضور تفكر والاى امامت را در جامعه اسلامى خطرى براى منافع خود قلمداد مىكردند ، سعى داشتند اين گروه اصيل را از جامعه اسلامى طرد كنند تا بزرگترين مانع را از سر راه خود بردارند و چه وسيله‌اى مؤثرتر و كارآمدتر از اينكه شيعه ، نزد مردم بى خبر ، متهم به مخالفت با كتاب الهى و تحريف آن شود ، آيا همين ناسزا به تنهايى براى طرد ما توسط ساير مسلمانان كافى نيست ! در اينجا به گوشه‌اى از سخنان يكى از نويسندگان هندى و وهابى مسلك ، به نام « احسان ظهير » اشاره\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىكنيم تا به خوبى روشن شود كه گوينده اين نسبتهاى ناروا ، هدفى جز ايجاد دشمنى بين مسلمانان و تحريك عواطف عمومى عليه شيعيان ندارد و در نهايت نمىخواهد به چيزى جز كفر صريح شيعيان راضى شود . وى مىنويسد :\r\nيكى از مهمترين اختلافات بين شيعه و اهل سنت اين است كه اهل سنت معتقدند قرآنى كه بر پيامبر اكرم نازل شده است ، آخرين كتابى است كه از سوى خداوند نازل گرديده است و در آن تغيير و تبديلى صورت نگرفته و تا روز قيامت نيز از تحريف محفوظ خواهد ماند ، چرا كه . . .\r\nخداوند مىفرمايد :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ، همانا ذكر ( قرآن ) را ما نازل كرده‌ايم و خود نيز آن را حفاظت مىكنيم ( حجر : 9 ) و نيز مىفرمايد :  إِنَّ عَلَيْنا جَمْعَهُ وَ قُرْآنَهُ  ، بر ما است كه آن را جمع كرده ، بخوانيم ( قيامت : 17 ) و باز مىفرمايد :  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  ، از هيچ طرف باطلى در قرآن راه ندارد ، اين كتاب ، از طرف خداوند حكيم و حميد نازل شده است ( فصلت : 42 ) .\r\nعدم اعتقاد به حفظ و صيانت قرآن ، موجب بطلان و انكار آيينى مىشود كه توسط پيامبر اكرم آورده شده است و منجر به احتمال تحريف در يكايك آياتش خواهد شد و با چنين احتمالى ايمان ما متزلزل مىشود . . .\r\nاما شيعيان معتقدند كه قرآن از تحريف مصون نمانده است و در اين مورد با اهل سنت مخالفند و تمام نصوص وارده در مورد قرآن و سنت را انكار كرده‌اند . بنابراين ، مهمترين و اساسىترين اختلاف بين اهل سنت و شيعه ، يا بهتر بگويم بين مسلمانان و شيعه ، همين مسأله است ، چرا كه هيچ انسانى مسلمان نخواهد بود مگر آنكه معتقد به قرآنى باشد كه پيامبر آن را به فرمان خداوند به مردم رسانده است و انكار آن ، به منزله انكار پيامبر است . « 1 »\r\n\r\n\r\n","description":"","footnote":"\r\n( 1 ) - احسان ظهير ، الشيعة و السنة ، ص 65 .\r\n","page_name":" 14 ","page_number":14},
  {"content":"\r\n\r\nاحسان ظهير نيز همسو و هم آواز با ديگر نويسندهء وهابى مسلك ، به نام « شيخ محبّ الدين خطيب » در كتاب الخطوط العريضة ادعا مىكند شيعيان حتى به قرآنى كه شايسته است به صورت يك مرجع كامل براى دو گروه و وسيله‌اى براى نزديكى و اتحاد آنان باشد اعتقاد ندارند و پس از آن به كتاب مع الخطيب فى خطوطه العريضة تأليف آيت اللّه شيخ لطف اللّه صافى كه در مقام جواب به كتاب الخطوط العريضة نگاشته شده اشاره مىكند و مىنويسد :\r\nاين عالم شيعى نتوانسته است نصوص شيعيان مبنى بر تحريف قرآن را رد نمايد ، همانطور كه نتوانسته است از اعتراف به مقام و منزلت محدث شيعه ، حاج ميرزا محمد حسين نورى طبرسى كه معتقد به تحريف قرآن است خوددارى نمايد . آقاى صافى نيز برخى از عباراتى را كه به منزله اعتراف شيعيان به تحريف كلام خداوند است نقل مىنمايد و در نهايت مىگويد : « ما نبايد اين موضوع را دستاويزى براى مستشرقين عليه مسلمانان قرار دهيم تا بگويند قرآن شما نيز مانند تورات و انجيل تحريف شده است » .\r\nاحسان ظهير سپس به نقل رواياتى كه از طريق شيعيان نقل شده و مفاد آنها اثبات تغيير و تحريف قرآن مىباشد مىپردازد كه ما نيز در اينجا دو روايت را به همان شكلى كه او در كتاب خود آورده است بيان مىكنيم :\r\n1 - صاحب كتاب بصائر الدرجات گويد : على بن محمد ، از قاسم بن محمد ، از سليمان بن داوود ، از يحيى بن اديم ، از شريك ، از جابر نقل مىكند كه ابو جعفر ، امام باقر عليه السلام فرمود : رسول خدا اصحابش را به منا دعوت كرد و فرمود : « اى مردم ! من مقدسات خداوند را كه همانا قرآن و اهل بيتم و خانه خدا است در ميان شما به امانت مىگذارم . » سپس ابو جعفر عليه السلام مىفرمايد : « كتاب خداوند را تحريف كردند ، خانه خدا را ويران نمودند و اهل بيت پيامبر را نيز كشتند ، پس تمام امانتهاى خداوند در زمين از بين رفته است . »\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n2 محمد بن يعقوب از جابر جعفى روايت مىكند ابو جعفر ( امام باقر عليه السلام ) فرمود :\r\n« هر كس ادعا كند قرآن را به همان صورتى كه نازل شده است جمع آورى نموده ، قطعا دروغگو است و هيچ كس مانند حضرت على و ائمه پس از ايشان عليهم السلام قرآن را آن گونه كه نازل شده است ، جمع آورى و حفظ ننموده‌اند . » « 1 »\r\nوى سپس به ادعاى متقابل شيعيان مبنى بر اينكه سنّيها معتقد به تحريف قرآن هستند اشاره نموده ، كلمات دانشمندان سنّى را نقل مىكند و چنين نتيجه مىگيرد كه ادعاى وجود روايات دال بر تحريف قرآن در ميان كتب سنّيها ، دروغ و بهتانى بيش نيست ، بلكه در كتب سنّيها حتى يك روايت نيز بر اين مطلب دلالت نمىكند .\r\nبه طور خلاصه آنچه در لا بلاى كلمات نويسندهء مذكور مشاهده مىشود ، چند مطلب است :\r\n1 . قرآن كتابى است كه روزگار نتوانسته است آن را تغيير دهد . وى دلايلى نيز بر اين مطلب اقامه مىكند .\r\n2 . شيعيان معتقد به تحريف قرآن هستند و روايات شيعه بر اين مطلب دلالت دارد .\r\n3 . نسبت تحريف و وجود رواياتى در اين مورد در كتب سنّيها ، ادعايى دروغ است و دانشمندان سنّى چنين اعتقادى ندارند .\r\n4 . اعتقاد به تحريف قرآن كفر است و شيعيان نيز كافرند و شايد بتوان گفت هدف اصلى از نگارش كتاب ، نه اثبات عدم تحريف قرآن ، بلكه اثبات همين مطلب است و بى دليل نيست كه مشاهده مىكنيم اين كتاب در مراسم حج به رايگان پخش مىشود و با قيمت بسيار ناچيز در كتاب فروشيها به فروش مىرسد و همراه آن نوارهايى توزيع مىگردد كه شيعه را متهم به كفر\r\n\r\n\r\n","description":"","footnote":"\r\n( 1 ) . محمد بن يعقوب الكلينى ، الكافى ، توفى 329 ، طهران : دار الكتب الاسلامية ، ج 1 ، باب أنه لم يجمع القرآن كلّه الا الأئمة .\r\n","page_name":" 16 ","page_number":16},
  {"content":"\r\n\r\nمىنمايد . كتابى كه ما از آن نقل كرديم ، چاپ سى ام است كه در لاهور پاكستان چاپ شده و در آن ، نام سيزده كتابخانه و كتاب فروشى را در عربستان ذكر نموده است كه اين كتاب را توزيع مىكنند . چرا چنين نباشد ، در حالى كه او فتواى كفر شيعه و مباح بودن خون و ناموس آنان را صادر كرده است ! آنچه در اين فصل در صدد بيان آن هستيم ، تنها پاسخ به ادعاى دوم و در نتيجه ادعاى چهارم نويسنده است و در مورد مطلب سوم او در آينده به تفصيل سخن خواهيم گفت .\r\n\r\nنظريهء تحريف در روايات شيعيان\r\nنخستين نكته‌اى كه بايد به آن توجه داشت اين است كه تعداد رواياتى كه در كتب شيعه در مورد اثبات تحريف قرآن يافت مىشود ، از جهت تعداد چه مقدار است و آيا اين روايات قابل توجيه هستند يا نه ؟ ديگر اينكه اين روايات چه مقدار بر افكار دانشمندان ما تأثير گذاشته و آيا توانسته است همه يا بيشتر آنان را به سوى نظريه تحريف متمايل كند ؟ افزون بر آن ، در بررسى روايات بايد به جنبه‌هاى سندى آن نيز توجه شود ، سپس درباره آنها قضاوت كرد .\r\nهمچنين بايد بدانيم كه در مصادر سنّيها نيز روايات فراوانى در تحريف قرآن يافت مىشود ، اگر چه آنان در صدد توجيه و تأويل آن بر مىآيند ، همانطور كه پس از اين اشاره خواهيم كرد .\r\nاگر كسى در صدد تحقيق مطلب از جهت علمى باشد ، خوب است به موارد فوق كاملا توجه نمايد و با روشى علمى به مسأله بپردازد ، در حالى كه متأسفانه روش نويسنده فوق كه نتوانسته است كينه و عناد ذاتى خود را نسبت به شيعه پنهان كند ، چنين نيست . وى وجود رواياتى معدود را كه عده انگشت شمارى مانند مرحوم محدث نورى طرفدار آن بوده‌اند ، علم مىكند و وجود روايات بى شمار ديگرى را كه بر خلاف آنهاست ناديده مىگيرد و چنين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنتيجه مىگيرد كه همه شيعيان معتقد به تحريف قرآن هستند و در نهايت نيز نمىتواند كينه باطنى خود را پنهان كند و به صراحت ما را به كفر متهم مىكند .\r\n\r\nتحريف در روايات شيعه\r\nبا بررسى روايات دال بر تحريف در جوامع روايى شيعه متوجه مىشويم كه روايات مذكور تنها مدعى نقص قرآن هستند و اينكه آياتى از قرآن كه در مدح اهل بيت عليهم السلام و مذمّت مخالفين آنها بوده ، از كتاب الهى حذف شده است و در كتب معتبر ، هيچ روايت قابل اعتمادى كه مدعى وجود زيادى در قرآن و آميخته شدن وحى با غير وحى باشد يافت نمىشود ، همانطور كه هيچ حديثى كه بر ساير انواع تحريف دلالت كند وجود ندارد . بر خلاف روايات ما ، روايات سنّيها آميخته با مطالبى است كه وجود تحريف به زياده را مانند سوره‌هاى معوذتين نيز ثابت مىكند . در ميان روايات عامّه ، به رواياتى بر مىخوريم كه ادّعا مىكنند قرآن موجود ، كمتر از 1 3 قرآن اصلى است ، يا قرآن موجود داراى سوره‌ها و آياتى است كه بعضى از صحابه آن را از قرآن حكايت كرده‌اند و يا رواياتى كه مىگويد آنچه نازل شده است ، قرآنهاى متعددى به تعداد لهجه‌هاى عرب است و يا روايات موثّقى كه قرائت به معنى را تجويز مىكند و مدعى است تمام قرائتهاى قرآن از طرف خداوند نازل شده است .\r\nنتيجه اين بررسى چنين خواهد بود كه چون در روايات ما رواياتى كه دال بر تحريف به زياده است وجود ندارد ، پس همه شيعيان ، قرآن موجود را وحى الهى مىدانند ، بر خلاف سنّيها كه لازمه صحيح دانستن روايات دال بر تحريف به زياده در كتب آنان ، عدم چنين اعتقادى است . آرى ، ما بر خلاف سنّيها كه به دليل چند روايت اندك ، همه ما را به اعتقاد به تحريف متهم\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىكنند ، آنان را به چنين اتهامى متهم نمىكنيم و مسأله را به همان جنبه علمى آن محدود كرده ، از هوچىگرى و به راه انداختن هياهو پرهيز مىكنيم و صرفا مىگوييم در مصادر آنان چنين رواياتى وجود دارد و اين روايات نيز قابل پذيرش نيستند ، نه اينكه همه سنّيها معتقد به تحريف قرآن هستند ، باشد كه آنان نيز برخورد علمى را فراموش نكنند !\r\n\r\nنظر دانشمندان شيعه در مورد اصالت قرآن\r\nعلماى شيعه اماميه در پاسخ به ادعاى بالا جوابهاى گوناگونى مطرح كرده‌اند و دلايلى براى اثبات اصالت قرآن آورده‌اند كه در اينجا به خلاصه آنها اشاره مىكنيم :\r\nالف ) وحدت قرآن موجود در ميان شيعيان : شيعيان گروهى اندك نيستند كه در يك روستاى دور افتاده زندگى كنند ، بلكه در اكثر كشورهاى اسلامى زندگى مىكنند و در بعضى از كشورها اكثريت مسلمانان را تشكيل مىدهند . در ميان هزاران مسجد ، مدرسه ، حسينيه ، حوزه علميه ، كتابخانه و در خانه‌هاى صدها ميليون شيعه ، تنها يك قرآن يافت مىشود و نسخه‌هاى موجود ، هيچ اختلافى باهم ندارند و همين امر گواه آن است كه شيعيان معتقد به تحريف قرآن نمىباشند .\r\nب ) قرآن و اهل بيت ، دو يار جدا نشدنى : از اساسى ترين اعتقادات شيعيان ، لزوم تمسك به دو ثقل اكبر و اصغر ، يعنى قرآن و اهل بيت پيامبر اكرم عليهم السلام مىباشد . از آغاز علنى شدن دعوت رسول خدا صلّى اللّه عليه و آله و سلّم به اسلام ، آن حضرت بارها و بارها مردم را به لزوم پيروى از على بن ابى طالب عليه السلام دعوت كردند و به صراحت خلافت ايشان را اعلام نمودند و در نهايت ، در روز عيد غدير خم ، براى امير مؤمنان ، على عليه السلام از مسلمانان بيعت گرفتند . ولى در كنار اين دعوت ، همواره دعوت ديگرى نيز بوده است و آن ، دعوت به قرآن است . حديث\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nثقلين كه بر قرين بودن قرآن و اهل بيت عليهم السلام دلالت مىكند ، از احاديث مسلّم شيعه و سنى است . احمد حنبل حديث ثقلين را چنين نقل مىكند :\r\nپيامبر صلّى اللّه عليه و آله و سلّم فرمودند : « من به زودى از ميان شما خواهم رفت و دو چيز گرانبها را به امانت مىگذارم : كتاب خدا و عترتم را . كتاب خدا ريسمانى است كه از آسمان به زمين كشيده شده و عترت من ، همان اهل بيت من هستند و خداوند لطيف و خبير به من خبر داده است كه اين دو هرگز از هم جدا نخواهند شد تا آنكه در كنار حوض كوثر بر من وارد شوند . شما نشان دهيد كه نسبت به اين دو امانت من چگونه رفتار خواهيد كرد . » « 1 »\r\nلازم به ذكر است كه اين حديث ، به طرق مختلف در كتب روايى شيعه و سنى وجود دارد و يكى از دانشمندان هند ، به نام « علامه مير حامد حسين هندى » . چندين جلد از كتاب معروف خود موسوم به عبقات الأنوار را به بررسى اسناد اين روايت اختصاص داده است . هنگامى كه اساس مكتب شيعه را همين حديث و احاديث مشابه آن تشكيل مىدهد ، چگونه مىتوان آنان را به تحريف قرآن متهم كرد ؟ ما به تبعيت از همين حديث معتقديم شيعيان ، همانطور كه مأمور به پيروى از اهل بيت رسول خدا عليهم السلام هستند . مكلف به پاسدارى از امانت ديگر آن حضرت ، يعنى قرآن نيز مىباشند ، و به هيچ وجه دست بردن در كتاب آسمانى را جايز نمىدانند و اعتقاد به تحريف قرآن را نيز به شدت انكار مىنمايند .\r\nج ) قرآن ، ميزان سنجش معارف تشيع : شيعيان ، به تبعيت از پيامبر و ائمه معصومين عليهم السلام معتقدند قرآن ، به منزله ميزان و مقياس سنجش روايات و جدا كردن روايت سالم از نا سالم است . امام صادق عليه السلام از پيامبر اكرم صلّى اللّه عليه و آله و سلّم نقل فرمودند : « اى مردم ! هر خبرى كه از من به شما مىرسد ، و موافق كتاب\r\n\r\n\r\n","description":"","footnote":"\r\n( 1 ) . امام احمد بن حنبل ، المسند ، توفى 241 ، بيروت : دار صادر ، ج 3 ، ص 17 .\r\n","page_name":" 20 ","page_number":20},
  {"content":"\r\n\r\nخداست ، من گفته‌ام و آنچه به شما مىرسد و مخالف كتاب خداست ، من نگفته‌ام . » « 1 » شيعيان كه معتقد به وجود چنين معيارى ( قرآن ) هستند ، هرگز نمىتوانند به تحريف و عدم صحت آن معتقد باشند ، چرا كه سراسر فقه ما و نيز ساير معارف شيعه ، پوشيده از روايت است و لازم است از ميان آنها ، تنها به روايات قابل اعتماد عمل شود و به فرموده پيشوايان ما ، يكى از اين معيارها قرآن است . پس خود قرآن نمىتواند غير قابل اعتماد باشد و بر اين اساس ما نيز معتقد به عدم تحريف قرآن مىباشيم . علاوه بر اين ، بسيارى از احكام از متن آيات استخراج شده‌اند و حتى كتابهايى نيز در زمينه آيات الاحكام تأليف شده است كه اين ، گوياى آميختگى فقه شيعه و كتاب الهى مىباشد .\r\nد ) قرآن ، دليل حقانيت مذهب تشيع : بر خلاف سنّيها كه معتقدند تشيع مكتبى جعلى است ، ما معتقديم كه شيعه يك گروه تازه تأسيس شده نيست ، بلكه ريشه آن از زمان پيامبر صلّى اللّه عليه و آله و سلّم وجود داشته است . علاوه بر روايات ، يكى از مهمترين دلايل فرقه اماميه بر اثبات حقانيت خود ، قرآن است ، زيرا ما معتقديم آيات فراوانى از كتاب الهى ، بر خلافت على عليه السلام و فرزندان معصومين عليهم السلام و نيز پيروان آنان وجود دارد . قرآن ، همانطور كه مقياس و ميزان اعتقادات ماست ، دليل اصالت تشيع نيز مىباشد ، با اين حال آيا ممكن است خود ما قائل به تحريف قرآن شويم ؟ آيا كسى كه معتقد به تغيير متن وحى است ، براى اثبات حقانيّت خود مىتواند به وحى تمسك كند ؟\r\nاينكه قرآن چگونه بر ريشه دار بودن و اصالت تشيع دلالت مىكند ، بحثى است كه در جاى خود به تفصيل ذكر شده است و عدم ذكر دلايل قرآنى بر اين مطلب ، اصل پاسخ ما را با اشكال روبرو نمىكند ، با اين حال به ذكر نمونه‌اى از آيات مورد بحث مىپردازيم :\r\n\r\n\r\n","description":"","footnote":"\r\n( 1 ) . الكلينى ، اصول كافى ، ج 1 ، كتاب فضل العلم ، باب الأخذ بالسنة و شواهد الكتاب ، ح 5 .\r\n","page_name":" 21 ","page_number":21},
  {"content":"\r\n\r\nسيوطى ، دانشمند و مفسر معروف سنيها ، در ذيل آيه :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  مىگويد :\r\nابن عساكر از جابر بن عبد اللّه روايت مىكند : ما نزد پيامبر بوديم كه على ( عليه السلام ) وارد شد . رسول خدا فرمود : « قسم به خدايى كه جانم به دست او است ، اين شخص ( على عليه السلام ) و شيعيانش ، رستگاران روز قيامتند ! » در اين هنگام ، اين آيه  إِنَّ الَّذِينَ آمَنُوا . . .  نازل شد و از آن پس هر گاه على ( عليه السلام ) وارد مىشد ، اصحاب پيامبر صلّى اللّه عليه و آله و سلّم مىگفتند : « بهترين مخلوقات آمد » « 1 » .\r\nآرى ، اين حديث و امثال آن اثبات مىكنند كه پيروى از على عليه السلام دستورى آسمانى است و از چنان اهميتى برخوردار است كه خداوند در قرآن خويش آن را به مردم تذكّر داده است و قطعا كسى كه دليلش قرآن است ، به ابطال دليل خود نمىپردازد .\r\nه ) تكريم قرآن توسط شيعيان : از ديگر شواهدى كه مىرساند شيعيان ، قرآن موجود را وحى الهى مىدانند ، آن است كه همواره و به اشكال گوناگون در تكريم آن كوشيده‌اند . در فقه ما مس نمودن قرآن بدون طهارت و نيز اهانت به قرآن به هر شكل كه باشد ، مانند قرار دادن آن در جاى نامناسب ، دراز كردن پاها در مقابل قرآن ، در دسترس اطفال قرار دادن و . . . جايز نيست . اگر نجاستى با قرآن تماس پيدا كند ، بر ما واجب است كه كتاب الهى را تطهير كنيم و حتى بر طبق فتواى فقها ، جايز نيست قرآن در اختيار كافران قرار داده شود و اين رفتار از آن جهت است كه ما اين كتاب را همان قرآنى مىدانيم كه بر پيامبر صلّى اللّه عليه و آله و سلّم نازل شده است .\r\nهمچنين شيعيان با آنكه 1 / 5 جمعيت مسلمانان را تشكيل مىدهند ، 1 / 3 كل كتابهايى را كه پيرامون قرآن تأليف شده است به خود اختصاص داده‌اند و اين ، نشان دهندهء اهميتى است كه به كتاب الهى مىدهند .\r\n\r\n\r\n","description":"","footnote":"\r\n( 1 ) . جلال الدين السيوطى ، الدر المنثور ، توفى 911 ، بيروت : دار الفكر ، ج 6 ، ص 379 .\r\n","page_name":" 22 ","page_number":22},
  {"content":"\r\n\r\n\r\nنظر دانشمندان شيعه دربارهء عدم تحريف قرآن\r\nجا دارد براى آگاه شدن از عقايد مذهبى يك گروه ، به نظريه دانشمندان آن گروه نيز مراجعه شود . اين نظر خواهى نه تنها مىتواند مستندترين گواه براى اثبات نظريه ما باشد ، بلكه گوياى عقيده توده مردم و به اصطلاح ، « عوام » نيز هست ، زيرا آنان همواره از مجتهدان تقليد مىكنند و عقايد خود را از آنان فرا مىگيرند . اكنون خلاصه‌اى از اين نظريات را ذكر مىكنيم : « 1 » 1 . نظريهء شيخ صدوق : « ما معتقديم قرآنى كه خداوند بر پيامبرش ، حضرت محمد صلّى اللّه عليه و آله و سلّم نازل فرموده ، همين قرآن موجود است و با آنچه كه الان در دست ماست تفاوتى ندارد و بيشتر از آن نيست و تعداد سوره‌هايش در بين مردم 114 سوره مىباشد . . . و هر كس بيشتر از آنچه ما مىگوييم به ما نسبت دهد ، دروغگو است . »\r\n2 . شيخ مفيد : « آن مقدارى كه احتمال داده مىشود به قرآن اضافه شده باشد ، يك يا دو كلمه و حرف و مانند آن است كه در حد اعجاز خود قرآن نيست و نزد اكثر فصحا و ادبا و لغت دانان نيز شبيه كلمات قرآن مىباشد . اما اضافه شدن همين مقدار هم شرطى دارد و آن اين است كه نشانه‌اى از طرف خدا بر اضافه شدن آن يك يا دو حرف و كلمه وجود داشته باشد ، اگر چه من يقين به چنين اضافه‌اى ندارم ، بلكه به احتمال قوى قرآن از همين زيادى نيز مصون و محفوظ مانده است . »\r\n3 . نظريهء سيد مرتضى ، علم الهدى : « روايت شده است كه قرآن در زمان پيامبر صلّى اللّه عليه و آله و سلّم به صورت يك مجموعه گرد آورى شده بود و با آنچه الان در دست ماست مطابقت دارد . . . و قرآن يك مجموعه مرتب و بدون پراكندگى و\r\n\r\n\r\n","description":"","footnote":"\r\n( 1 ) . ر . ك . دلايلى بر صيانت قرآن ، سيد مرتضى رضوى .\r\n","page_name":" 23 ","page_number":23},
  {"content":"\r\n\r\nآشفتگى مىباشد . »\r\n4 . نظريهء شيخ طوسى : « زيادى در قرآن به اجماع مسلمين باطل است و ظاهر مذهب مسلمانان نيز آن است كه نقصى در آن نيست و مناسب با مذهب ما شيعيان نيز صحت و عدم نقص قرآن است . روايات ما ، مردم را به قرائت و تمسك به قرآن تشويق كرده‌اند و نيز دستور داده‌اند كه در صورت اختلاف روايات ، آنها را به قرآن عرضه كنيد . . . . »\r\n5 . نظريهء شيخ طبرسى : « توجه به قرآن و حفظ و حراست آن از تحريف ، به درجه‌اى بود كه از همه مسائل فراتر بود ، زيرا قرآن ، معجزه نبوت و مأخذ احكام دينى و علوم اسلامى مىباشد و علماى اسلامى تمام كوشش خود را براى حفظ آن به كار بردند ، تا جايى كه اختلافات در قرائت ، اعراب و حروف و آيات آن را شناختند ، پس چگونه ممكن است با اين همه دقت ، تحريفى در آن به وجود آمده باشد ! » .\r\n6 . ملا محسن فيض كاشانى : « خبر تحريف قرآن با متن قرآن كريم كه مىفرمايد :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  مطابقت ندارد و دروغ است و واجب است آن را رد كرده ، فاسد بدانيم . »\r\n7 . شيخ جعفر جناحى ( كاشف الغطاء ) : « به قرآن هيچ آيه و سوره و حتى كلمه و حرفى اضافه نشده است و تمام آنچه موجود است و خوانده مىشود كلام خداوند مىباشد و اقوال كسانى كه قائل به تحريف قرآن هستند اعتبارى ندارد . . . »\r\n8 . محسن امين عاملى : « ما مىگوييم : گذشته از اينكه هيچ يك از علماى اماميه در گذشته و حال قائل به زيادى در قرآن نيستند ، بلكه محققان مورد اعتماد و وثوق ، در عدم نقص قرآن نيز متفقند . »\r\n9 . شيخ محمد حسين كاشف الغطاء : « قرآن موجود ، همان كتابى است كه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخداوند براى اعجاز و تحدى و تمييز حلال از حرام نازل فرموده است و به اجماع علما و مسلمين هيچ نقص و اضافه و تحريفى در آن صورت نگرفته است . »\r\n10 . سيد شرف الدين عاملى : « قرآنى كه در هيچ زمان باطل در آن راه نيافته ، همان قرآنى است كه در دست مردم و بعنوان قرآن موجود بدون هيچ كم و زيادى مىباشد و هيچ تبديلى در آن از كلمه‌اى به كلمه ديگر و يا حرفى به حرف ديگر صورت نگرفته است و تمام حروف قرآن در تمام اعصار تا زمان وحى و نبوت به صورت قطعى متواتر بوده و در آن عصر مقدس گروهى از افراد قرآن را به همين صورت كه در دست ماست نوشتند و جبرئيل در هر سال يك بار قرآن را بر پيامبر عرضه مىكرد و در سال وفاتش دو بار عرضه نمود . صحابه قرآن را براى پيامبر تلاوت مىكردند ، تا اينكه چندين مرتبه قرآن را ختم نمودند و تمام اينها از مسائل روشن و ضرورى در نزد محققان علماى اماميه مىباشد .\r\nبه شيعه نسبت تحريف قرآن و اسقاط كلمات و آيات و غيره داده مىشود ، ولى ما مىگوئيم : پناه بر خدا از اين حرف و از اين جهل ، تمام كسانى كه اين رأى را به شيعه نسبت مىدهند ، يا مذهب ما را نمىشناسند و يا اينكه به ما تهمت مىزنند چرا كه طبق روايات ما ، قرآن كريم با تمام آيات و كلمات و حروف و سكناتش از طرف ائمه اهل بيت عليهم السلام قطعا متواتر بوده و هيچ كس جز افراد گمراه و سرگردان در آن شك نمىكند . و تمام ائمه عليهم السلام قرآن نازل شده از طرف خداوند را از پيامبر صلّى اللّه عليه و آله و سلّم نقل كرده كه هيچ شكى در آن نيست و به ضرورت مذهب اماميه ظواهر قرآن رساترين حجت خداوند و قويترين ادله اهل حق بوده كه روايات صحيحه از اهل بيت عليهم السلام بر اين مطلب متواتر مىباشد . و به همين دليل است كه رواياتى را كه مخالف قرآن بوده طبق\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nفرموده ائمه عليهم السلام به ديوار زده و كنار گذاشته مىشود .\r\n11 . آيت اللّه سيد محمد حسين بروجردى : آيت اللّه شيخ لطف اللّه صافى به نقل از استادشان آيت اللّه بروجردى مىفرمايند : « ايشان معتقد بودند كه بطلان تحريف قرآن و وقوع زيادى در آن از ضروريات دين است و روايات دال بر نقص قرآن ، هم از جهت سند و هم از جهت دلالت ضعيف مىباشد و بعضى از اين روايات شامل امورى است كه با ضروريات دين و مصلحت نبوت مخالف است . »\r\n12 . آيت اللّه سيد محسن حكيم : « نظر محققان بزرگ و علماى شيعه و سنى و عموم مسلمين از صدر اسلام تا امروز بر اين است كه آيات و سوره‌هاى قرآن به ترتيب بوده و تمام قرآن ، همين قرآن موجود مىباشد و هيچ يك از بزرگان ، از دير باز تا كنون قائل به تحريف نبوده‌اند . »\r\n13 . آيت اللّه سيد محمد هادى ميلانى : « با حمد و ثناى الهى و سلام و درود بر بزرگان و پيامبران بر گزيدهء خداوند با قاطعيت مىگويم كه هيچ تحريفى اعم از كم و زيادى و تغيير الفاظ در قرآن صورت نگرفته و رواياتى كه در تحريف قرآن وارد شده منظور آنها اين است كه عده‌اى معناى قرآن را تحريف و تأويلات نا بجا كرده‌اند . نه آنكه در الفاظ و عبارات قرآن تغيير واقع شده است . و چنانچه كسى گمان كند كه آن روايات در تحريف قرآن است ، يقينا اشتباه كرده و ظن به صدق آن روايات ، باطل و دور از حق مىباشد . »\r\n14 . آيت اللّه سيد محمد رضا گلپايگانى : « هيچ شكى در آن نيست كه قرآن به دستور پيامبر صلّى اللّه عليه و آله و سلّم به صورت يك مجموعه مرتب بدون تحريف و تغيير و كم و زياد تدوين شده و با اقامه دليل مىگويد : احتمال تغيير و كم و زياد شدن در قرآن همانند احتمال تغيير پيامبر صلّى اللّه عليه و آله و سلّم و احتمال بودن قبله‌اى غير از كعبه مىباشد كه در نهايت ضعف و سستى است و عقل آن را نمىپذيرد بلكه عقل\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعادتا آن را ممكن ندانسته و محال مىداند . »\r\n15 . علامه سيد محمد حسين طباطبايى : « همانطور كه قبلا گفته شد ، قرآنى كه خداوند بر پيامبر صلّى اللّه عليه و آله و سلّم نازل كرده و توصيف نموده ، به صورت يك ذكر محفوظ ، طبق آنچه نازل شده مىباشد كه به صيانت خداوند از هر گونه تحريف و تغيير به دور بوده ، همانطور كه خداوند آن را وعده داده است و خلاصه دليل از اينكه قرآنى كه خداوند آن را بر پيامبر صلّى اللّه عليه و آله و سلّم نازل كرده و در آيات متعددى آن را وصف نموده ، اگر تغييرى در اين اوصاف داده ميشد و يا كم و زياد مىگرديد يا تغييرى در لفظ آن ايجاد مىشد و يا ترتيب سوره‌هاى جابجا مىشد . قطعا بر روى صفاتى كه خداوند آن را در قرآن بيان كرده اثر مىگذاشت ، در حالى كه قرآن موجود در دست ما ، حاوى تمام آن صفات به بهترين و كاملترين شكل مىباشد ، پس نتيجه مىگيريم كه در آن تحريفى كه چيزى از صفات را سلب كند واقع نشده و قرآنى كه در دست ماست دقيقا مطابق همان قرآنى است كه بر پيامبر صلّى اللّه عليه و آله و سلّم نازل شده است چرا كه اگر فرض كنيم كلمه يا حرفى از قرآن ساقط شده باشد ، قطعا در موردى است كه هيچ تأثيرى در اوصاف قرآن مانند اعجاز و عدم اختلاف در آن و هدايت و نور و برتريش بر ساير كتب آسمانى و غير آنها نمىگذارد ( مانند حذف آيه مكرر يا اختلاف در نقطه و اعراب و مثل اينها ) » .\r\n16 . آيت اللّه سيد ابو القاسم خويى : « حديث تحريف قرآن ، يك حديث خرافى و خيالى است و هيچ كس چنين چيزى را نمىگويد مگر از ضعف عقل و يا كسى كه به اندازهء كافى در مورد آن تدبر نكرده و يا كسى كه دوست دارد قائل به چنين چيزى باشد كه دوستى هر چيزى انسان را كور و كر مىكند . و اما عقل منصف و متدبر هيچ شكى در بطلان و خرافه بودن اين نظريه ( نظريهء تحريف ) ندارد . »\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n17 . آيت اللّه شيخ لطف اللّه صافى : « قرآن معجزه پيامبر ما محمد صلّى اللّه عليه و آله و سلّم مىباشد و آن كتابى است كه به هيچ وجه باطل در آن راه نيافته و فصحاء از آوردن يك سوره و يا يك آيه ، مانند آن عاجز مانده‌اند و عقل بلغاء و بزرگان ادب را متحير نموده است .\r\nهنوز هم بعد از گذشت 14 قرن احدى از بلغاء قادر به آوردن مثل آن نبوده و كسى هم در قرنهاى آتيه و عصرهاى آينده نخواهد توانست و هر روز هم درستى خبر خداوند  فَإِنْ لَمْ تَفْعَلُوا وَ لَنْ تَفْعَلُوا . . .  ظاهرتر مىگردد . و اين ، همان قرآنى است كه روح و حيات و وجود و قوام امت اسلام به آن است و اگر قرآن نبود ، ما هيچ ارزش و شخصيتى نداشتيم و آن قرآن ، تمام همين قرآن موجود بوده كه در آن سخن بشر وجود ندارد و تمام سوره‌ها و آياتش به صورت قطعى و متواتر بوده و هيچ شكى در آن نيست و ضرورت و عقل و نقل قطعى و متواتر بر آن دلالت دارد و اين ، قرآن شيعهء اماميه است و هيچ نقص و زيادتى در آن صورت نگرفته و هيچ كس قائل به آن نيست مگر جاهل و يا كسى كه افكار غير عادى داشته باشد . »\r\nاز مجموعه كلمات علماى اسلام نتيجه مىگيريم كه همه آنان معتقد به عدم هر گونه تحريفى در قرآن كه به اعجاز آن زيان برساند هستند و اقوال شاذ و نادر به هيچ وجه نبايد معيار قضاوت و اسناد تحريف به عموم شيعيان باشد ، مگر آنكه مدعى ، غرضى جز مشوش كردن اذهان و تحريك عواطف عليه شيعيان نداشته باشد . البته امثال احسان ظهير كه فتواى كفر اماميه را صادر كرده‌اند به اين سخنان راضى نمىشوند و ادعا مىكنند كه اعتراف علماى تشيّع به عدم تحريف قرآن ، چيزى جز دروغ و فريب نيست ، زيرا آنان معتقد به اصل « تقيّه » كه نوعى فريبكارى است مىباشند ، لذا حتّى اگر قائل به عدم صيانت كلام الهى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nباشند ، هرگز آن را بر زبان جارى نخواهند كرد و به دروغ مدعى خلاف آن مىشوند تا خون خود را حفظ كنند .\r\nاينكه تقيّه چيست و آيا امرى مباح به شمار مىرود يا نه ، بحث ديگرى است و در اين زمينه تأليفاتى نيز به چاپ رسيده است ، لذا لازم نيست ما به تفصيل وارد اين بحث شويم ، اما براى اينكه پاسخى نيز به اين ادعا داده باشيم .\r\nاشاره‌اى اجمالى به اين بحث مىنماييم .\r\n\r\nتقيه\r\nتقيه روشى بوده است كه مسلمانان ، هر گاه در اقليت قرار مىگرفتند ، با آن روش خود را از خطرات حفظ مىنمودند . تقيه روشى عقلايى است كه در تمام جوامع بشرى وجود دارد و گروهى كه آزادى خود را سلب شده مىبينند ، به ظاهر تن به مدارا با حاكمان مىدهند تا نيروهاى انسانى و غير انسانى خود را حفظ كنند . علاوه بر اين ، تقيه حكمى شرعى است كه از طرف امامان معصوم ما عليهم السلام بيان شده است تا جان شيعيان را در مقابل ظالمان و ستمگران بنى اميه و بنى عباس حفظ كنند . همچنين تقيه جزئى از قرآن مىباشد و اصحاب پيامبر صلّى اللّه عليه و آله و سلّم نيز همين روش را داشتند ، همانطور كه عمار ياسر ، صحابى بزرگ كه پيامبر صلّى اللّه عليه و آله و سلّم او را ستوده بود ، زير شكنجه تقيه كرد و از خداى واحد تبرّى جست تا جان خود را حفظ كرده باشد و آيه قرآن نيز عمل او را تأييد كرد :  مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ  ، كسى كه پس از ايمان آوردن كافر شود ، نه آنكه مجبور شده باشد و دلش به ايمان محكم باشد ، بلكه كسى كه سينه‌اش از كفر لبريز شده باشد ، پس غضب الهى بر او باد و براى آنان عذابى بس بزرگ است . ( نحل : 106 ) در جاى ديگر نيز مىفرمايد :\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ \r\n\r\n","description":"","footnote":"","page_name":" 29 ","page_number":29},
  {"content":"\r\n\r\n فِي شَيْءٍ إِلَّا أَنْ تَتَّقُوا مِنْهُمْ تُقاةً . . .  ، مؤمنان نبايد به جاى مؤمنان ، كافران را به عنوان دوست خود بر گزينند و هر كس چنين كند . نزد خدا بى ارزش است ، مگر اينكه از روى تقيه باشد . . . » ( آل عمران : 28 ) با آنكه تقيه شرعا جايز است ، اما اين به معناى تجويز آن در هر موقعيتى نيست ، مثلا اگر تقيه موجب قتل ديگرى شود جايز نيست و شخص مكلف نبايد به بهانه تقيه ، ديگران را بكشد ، حتى اگر خودش كشته شود .\r\nافزون بر آنچه كه گذشت ، خود سنّيها نيز تقيه را قبول دارند . « بخارى » محدّث بزرگ سنّيها در كتاب خود به استناد دو آيه فوق و نيز آيه 97 سوره نساء ، تقيه را تجويز مىكند « 1 » و ساير دانشمندان سنّى ، از جمله بيهقى ، « 2 » سيوطى ، « 3 » نووى ، « 4 » عبد الرزاق « 5 » و سرخسى « 6 » نيز همين عقيده را دارند .\r\nاين بخش از كتاب را با ذكر اين نكته به پايان مىبريم كه اگر كسى به ديده انصاف در روايات شيعيان و سنّيها بنگرد ، در مىيابد كه اعتقاد شيعيان به حفظ قرآن از تحريف ، بسيار قويتر از اهل سنّت است ، زيرا روايات سنّيها ، هم از نظر تعداد بيشتر است و هم مطالبى در آنها وجود دارد كه جدّا بهت آور و غير قابل توجيه است و به هيچ وجه در روايات ما يافت نمىشود . در اين مورد در بخشهاى بعدى كتاب بيشتر صحبت خواهيم كرد .\r\n\r\n\r\n","description":"","footnote":"\r\n( 1 ) . محمد بن اسماعيل البخارى ، صحيح البخارى ، توفى 256 ، بيروت : دار الفكر ، ج 8 ، ص 55 .\r\n( 2 ) . سنن بيهقى ، ج 8 ، ص 209 .\r\n( 3 ) . سيوطى ، الدر المنثور ، ج 2 ، ص 16 .\r\n( 4 ) . محيى الدين بن شرف النووى ، المجموع ، توفى 676 ، بيروت : دار الفكر ، ج 18 ، ص 8 .\r\n( 5 ) . ابن أبى شيبة ، المصنف ، توفى 235 ، لبنان : دار الفكر ، ج 4 ، ص 47 .\r\n( 6 ) . شمس الدين السرخسى ، المبسوط ، توفى 483 ، بيروت : دار المعرفة ، ج 24 ، ص 45 و 154 .\r\n","page_name":" 30 ","page_number":30},
  {"content":"\r\n\r\n\r\n2 سنت از ديدگاه خلفا\r\n\r\nآغاز انحراف\r\nهمانطور كه در فصل قبل بيان شد ، شيعه معتقد است كه قرآن و سنت دو امانت گران سنگ رسول خدا صلّى اللّه عليه و آله و سلّم مىباشد و هيچ گاه از يك ديگر جدا نخواهند شد . اگر تاريخ اسلام را بررسى كنيم ، خواهيم ديد به همان اندازه كه قرآن مورد اعتماد و سفارش بوده است . مسأله سنت و لزوم پيروى از آن نيز مورد توجه قرار گرفته است . سنت ، به عنوان منبع فهم دين و منبع رسمى تفسير قرآن بارها و بارها در كلام پيامبر اسلام صلّى اللّه عليه و آله و سلّم معرفى شده است .\r\nپيامبرى كه به تصريح قرآن كريم ، سخنش در راستاى وحى است « 1 » از همان آغاز علنى شدن دعوت به اسلام ، على بن ابى طالب عليه السلام را به عنوان خليفه برگزيد و در راستاى همان سفارش ، در هر فرصتى دعوت خود به پيروى از او را تجديد كرد تا آنكه در اوج اين خط سير ، در روز مبارك غدير ، رسما ايشان را به عنوان مولا و سرپرست جامعه اسلامى برگزيد و از همگان براى\r\n\r\n\r\n","description":"","footnote":"\r\n( 1 ) .   وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى   ، و او از پيش خود سخن نمىگويد * سخن او جز كلامى كه بر او وحى مىشود نيست . ( نجم : 3 و 4 )\r\n","page_name":" 31 ","page_number":31},
  {"content":"\r\n\r\nايشان بيعت گرفت . قرآن كريم نيز به صراحت مسلمانان را به پيروى از اهل بيت فرا مىخواند ، زيرا قرآن خود را مايهء هدايت معرفى كرده و فرموده است :\r\n ذلِكَ الْكِتابُ لا رَيْبَ فِيهِ هُدىً لِلْمُتَّقِينَ  ، در آن كتاب ترديدى وجود ندارد و براى پرهيزكاران مايهء هدايت است . ( بقره : 2 ) و باز در توصيف خويش مىفرمايد :\r\n   إِنَّهُ لَقُرْآنٌ كَرِيمٌ * فِي كِتابٍ مَكْنُونٍ * لا يَمَسُّهُ إِلَّا الْمُطَهَّرُونَ    ، همانا اين كتاب ، قرآنى بزرگ است * و در كتابى پيچيده قرار دارد * كه هيچ كس جز پاكان آن را لمس نخواهند كرد ( واقعه : 77 تا 79 ) . بنابراين قرآن كتاب هدايتى است كه جز پاكان به عمق آن نمىرسند و جز آنان ، هر كه مىخواهد به عمق قرآن دست يابد ، بايد از اين گروه مدد جويد و از آنان بپرسد ، كه :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ، اگر نمىدانيد ، از آگاهان بپرسيد ( نحل : 43 ) اما اين « مطهّرون » كه « اهل الذكر » مىباشند چه كسانى هستند ؟ خود قرآن ايشان را معرفى نموده ، مىفرمايد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ، همانا ارادهء قطعى خداوند بر اين تعلق گرفته است كه از شما اهل بيت ، هر گونه پليدى را بزدايد و شما را به طور كامل پاك نمايد ( احزاب : 33 ) . مفسران شيعه و سنى معتقدند كه اين آيه در وصف خاندان پيامبر صلّى اللّه عليه و آله و سلّم ، يعنى على بن ابى طالب ، فاطمه زهرا و فرزندان معصوم ايشان عليهم السلام نازل گرديده است ، « 1 » پس مىتوان از خود قرآن چنين استنباط كرد كه اهل بيت عليهم السلام ، منبع رسمى تفسير و بيان حقايق قرآن هستند و هيچ گاه از قرآن جدا نخواهند بود و حديث ثقلين نيز كه پيشتر بيان گرديد ، گوياى همين واقعيت است . آرى ، تمسك به قرآن و اهل بيت عليهم السلام ، شاهراه سعادت و تضمين كننده حيات واقعى انسان و جامعه است .\r\nبا وجود شفافيت و روشنى هر چه تمامتر اين مطلب ، ما مشاهده مىكنيم كه روند خطرناك جدايى انداختن ميان قرآن و سنت ، با رحلت جانگداز پيامبر صلّى اللّه عليه و آله و سلّم جامه عمل مىپوشد و كسانى كه زخم بدر و خيبر و حنين را بر تن\r\n\r\n\r\n","description":"","footnote":"\r\n( 1 ) . به عنوان نمونه ر . ك . الدر المنثور .\r\n","page_name":" 32 ","page_number":32},
  {"content":"\r\n\r\nداشتند و كينه خونهاى پدران و برادرانشان در سينه آنها مىجوشيد ، به راحتى توانستند جامعه اسلامى را از فيض هدايت اهل بيت رسول خدا صلّى اللّه عليه و آله و سلّم محروم نمايند . به تصريح تاريخ نويسان ، اولين گام عملى در اين راه ، در آخرين لحظات حيات پر بركت رسول اكرم بر داشته شد ، آن گاه كه حضرت دوات و قلمى خواست تا سفارشى را بنگارد كه امت اسلامى را از خطر انحراف حفظ نمايد . باهم اين واقعه را مرور مىكنيم :\r\nپيامبر صلّى اللّه عليه و آله و سلّم در بستر بيمارى و منزلش پر از بزرگان صحابه است . جبرئيل بيش از هر زمان ديگر بر آن حضرت نازل مىشود و تماسش را با ايشان قطع نمىكند . سكوت مجلس را فرا گرفته است . گر چه رسول خدا صلّى اللّه عليه و آله و سلّم رسالت خويش را به طور كامل انجام داده و دين را به طور كامل به مردم عرضه نموده است . اما هنوز دلش مىتپد و تصميم مىگيرد آخرين وصيت خود را براى حفظ امت اسلامى از دستبرد حوادث و طوفانها بنگارد ، از اين رو مىفرمايد :\r\n« چيزى بياوريد تا مطلبى را براى شما بنويسم كه هرگز گمراه نشويد ! » ناگهان سكوت مجلس شكست و عمر بن خطاب مانع شد و به حضّار گفت : « درد بر او چيره شده است و نمىداند چه مىگويد ! قرآن نزد شماست و كتاب خدا براى ما كافى است » . سپس بين حاضران اختلاف افتاد و با يكديگر به مشاجره پرداختند عدّه‌اى خواهان نوشتن وصيت بودند و عده‌اى حرف عمر را تأييد كردند . اين اختلاف بالا گرفت تا آنجا كه پيامبر صلّى اللّه عليه و آله و سلّم فرمود : « از نزد من برويد ! » و در بعضى از روايات نقل شده است كه عده‌اى گفتند : « پيامبر هذيان مىگويد ! » در حالى كه منزاعه و اختلاف نزد پيامبر شايسته نيست ، از اين رو حضرت فرمود : « مرا رها كنيد ! حالتى دارم كه بهتر از آن است كه شما مىگوييد ! » « 1 »\r\n\r\n\r\n","description":"","footnote":"\r\n( 1 ) . به نقل از احمد حسين يعقوب . عدالة الصحابة ، با تلخيص ، مؤلف منابعى در مورد اين واقعه ذكر نموده است كه از اين قرارند : صحيح بخارى ، ج 1 ، ص 37 و ج 2 ، ص 132 و ج\r\n","page_name":" 33 ","page_number":33},
  {"content":"\r\n\r\nبا آنكه آخرين وصايا حق قانونى هر مسلمانى است كه در حال جان دادن است . اما اين حق طبيعى از بزرگترين شخصيت جهان اسلام سلب مىشود ، گويا كسانى كه مانع اين كار شدند ، مىدانستند كه آن حضرت چه مطلبى را مىخواهد بنويسد ، در غير اين صورت چرا در طول حيات شريفش به شعار حسبنا كتاب اللّه تمسك ننمودند و مانع بيان احكام شرعى و مسائل اعتقادى نشدند ؟\r\n\r\nنتائج اين حادثه مهم\r\nبدون شك ، اين مخالفت ، نخستين برخورد مستقيم و به تعبير اين محقق اردنى ، احمد حسين يعقوب ، در كتاب عدالة الصحابة ، « رويارويى پرخاشگرانه و ناهنجار » بين خليفه دوم و پيروانش با رسول گرامى اسلام صلّى اللّه عليه و آله و سلّم بود و نتايج مهمى را به همراه داشت كه مهمترين آنها عبارت‌اند از :\r\n1 . حذف سنت : با طرح شعار « حسبنا كتاب اللّه » كه محورىترين شعار خليفه دوم و پيروان او به شمار مىآيد ، يار جدا نشدنى قرآن ، از آن گسسته شد و كسانى كه منبع رسمى تفسير قرآن و بيان حقايق آن به شمار مىرفتند ، به حاشيه رانده شدند . از اين پس ، ديگر ابهامات قرآن با مراجعه به على عليه السلام حل نخواهد شد و ايشان به عنوان يك منبع اختيارى ، محلّ مراجعه حاكمان اسلامى خواهد بود ، به اين معنا كه هر جا صلاح باشد به او مراجعه خواهد شد\r\n\r\n\r\n","description":"","footnote":"\r\n4 ، ص 31 و 65 و ج 5 ، ص 137 و ج 7 ، ص 9 و ج 8 ، ص 161 و صحيح مسلم ، ج 2 ، ص 16 و ج 3 ، ص 16 و صحيح مسلم به شرح نووى ، ج 11 ، ص 94 و 95 و مسند احمد حنبل ، ج 1 ، ص 222 و 355 و ج 3 ، ص 286 و ج 4 ، ص 356 ، ح 2992 و شرح نهج البلاغه ابن ابى الحديد ، ج 3 ، ص 114 ، چاپ اول مصر و افست بيروت و ج 6 ، ص 51 و ج 12 ، ص 79 ، تحقيق محمد ابو الفضل و نيز ج 3 ، ص 803 ، چاپ مكتبة الحياة و ج 3 ، ص 167 چاپ دار الفكر و تاريخ طبرى ، ج 2 ، ص 193 و ج 3 ، ص 192 و 193 و كامل ابن اثير ، ص 320 و سبط جوزى حنفى ، تذكرة الخواص ، ص 62 و ابو حامد غزالى ، سر العالمين و كشف ما فى الدارين ، ص 21 .\r\n","page_name":" 34 ","page_number":34},
  {"content":"\r\n\r\nو اگر رأى او مناسب بود ، پذيرفته خواهد شد ، در غير اين صورت ، مانند يك شهروند عادى حق اظهار نظر در مورد حقيقت قرآن را نخواهد داشت . به دنبال اين حذف يك جانبه ، مردم نيز از دسترسى به حقايق قرآن محروم گرديدند و كتاب هدايت ، زبان گوياى خود را بريده ديد و لب فرو بست و خاموشى گزيد . به عبارت ديگر و با صراحت هر چه تمامتر مىتوان ادعا كرد - و اين ادعا با توجه به مفاد حديث ثقلين نيز به خوبى به اثبات مىرسد - كه طرح شعار « حسبنا كتاب اللّه » ، معنايى جز اعلام بى نيازى از كتاب خدا ندارد و به حاشيه راندن اهل بيت عليهم السّلام نتيجه‌اى جز به حاشيه راندن قرآن نخواهد داشت و در حقيقت براى توجيه اين هدف ، يعنى طرد سنت ، شعارى انتخاب شد كه ظاهرى زيبا دارد ، ولى محتواى آن هرگز عملى نمىگردد . آرى ، شعار « حسبنا كتاب اللّه » ، نخستين گام در راه « نفى كتاب اللّه » نيز هست .\r\n2 . تثبيت موقعيت ديگران : به هر حال جامعه اسلامى به كسى نياز دارد كه پاسخگوى نيازها و پرسشها باشد . اين فرد ، تا پيش از واقعه رويارويى بين خليفه دوم و رسول خدا ، خود پيامبر بودند . اما در آخرين لحظات ، خليفه در عمل توانست خود را وارد كار زارى كند كه نتيجه آن ، پيروزى ظاهرى وى بر زمامدار مسلمين بود . او توانست جو عمومى جلسه را به نفع خود تغيير دهد و خواسته خود را بر ديگران تحميل نمايد و اولين گام عملى را در راه تثبيت موقعيت خويش بر دارد . آنان كه تا كنون با اشاره رسول خدا صلّى اللّه عليه و آله و سلّم جان خود را فداى ايشان و آرمانهايش مىكردند ، ناگهان مرعوب و تسليم شدند و با نخستين پذيرش خود ، راه را براى دستورات بعدى و اعمال نفوذهاى شخصى و سليقه‌اى ديگران هموار ساختند و اين گونه بود كه سقيفه شكل گرفت و صداها در سينه‌ها حبس و درها به روى اهل بيت عليهم السّلام بسته گرديد . اگر خليفه در اين زور آزمايى نخستين كه با تحكم و جرأتى باور نكردنى از جانب او همراه بود موفق نمىشد ، شايد هرگز اقدامات بعدى ميسر نمىگرديد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nاقدامات بعدى\r\nموفقيت طرفداران شعار « حسبنا كتاب اللّه » موجب شد كه آنان پس از قرار گرفتن در رأس حكومت ، اقدامات مهمى را در مورد قرآن انجام دهند و باورهاى تازه‌اى را ترويج دهند . مهمترين اين موارد عبارت‌اند از :\r\n1 . كنار گذاشتن قرآن تدوين شده توسط على عليه السّلام . عمر بن خطاب اين مطلب را كه قرآن توسط ايشان يا يكى ديگر از صحابه گرد آورى شده است تكذيب كرد و اعلام نمود كه وحى الهى به صورت پراكنده نزد صحابه وجود دارد و تنها خليفه حق دارد آنها را جمع آورى و تدوين نمايد و نسخه‌هاى آن را تأييد كند .\r\n2 . وادار كردن على و فاطمه عليهما السّلام به تسليم در برابر حكومت و منع آنان از هر گونه تأثير گذارى بر مردم حتى در تعليم قرآن و سنت .\r\n3 . خليفه دوّم اعتقاد داشت آنچه به عنوان « قرآن » در بين مردم پراكنده است ، تنها بخش كوچكى از همه آن چيزى است كه وحى شده است ، چرا كه بيشتر آن از ميان رفته است . از اين رو ، وى تنها در صدد گرد آورى بخشى از قرآن بر آمد ، نه همه آن .\r\n4 . خليفه معتقد بود چيزهايى به قرآن اضافه شده است و از اين رو نسبت به دو سوره « ناس » و « فلق » همواره به ديده ترديد مىنگريست .\r\n5 . وى پس از جمع آورى قرآن ، دستور داد آياتى را به مجموعه گرد آمده بيفزايند و نسبت به بعضى از آيات ديگر نيز احتياط كرد تا مبادا مسلمانان بگويند كه وى چيزى به كتاب خدا افزوده است .\r\n6 . وى معتقد بود قرآن به همه لهجه‌هاى عرب نازل شده است و اين سخن پيامبر صلّى اللّه عليه و آله و سلّم را كه فرمود : « قرآن بر هفت حرف نازل شده است » بر اين معنا\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحمل مىكرد . عمر بن خطاب از سويى اعلام نمود كه قرائت قرآن به هر يك از اين هفت لهجه درست است . ولى بهترين قرائت ، قرائت به لهجه قريش است ، و از سوى ديگر قرائت به لهجه‌هاى « هذيل » و « تميم » و ديگر قبائل عرب را ممنوع كرد و بر همه واجب نمود كه تنها به لهجه قريش قرائت كنند ! همچنين عمر معتقد بود كه قرآن از يك منبع واحد به يك حرف نازل شده است .\r\n7 . اجازه قرائت با نقل به معنا . وى قرائت قرآن را به صورت نقل به معنا جايز مىدانست ، به شرط آنكه قارى ، « عذاب » را به « مغفرت » و « مغفرت » را به « عذاب » تبديل نكند و اعتقاد داشت كه همه اين قرائتها مشروع و از جانب خداوند يكتا نازل شده است .\r\n8 . جلوگيرى از تحقيق درباره قرآن . وى باب تحقيق و بررسى درباره قرآن و سؤال از آيات را بست و كسانى را كه با پرسش در صدد كشف حقايق كتاب الهى بودند دستگير و مجازات مىكرد . به يقين هيچ توجيهى براى اين اقدام وجود ندارد جز آنكه اجازه سؤال در موارد فوق موجب مىشد كه نقش اهل بيت عليهم السّلام كه مفسران واقعى قرآن بودند دوباره احيا شود و اين ، درست همان چيزى بود كه مخالفان در صدد نابود كردنش بودند و از طرفى جز آنان نيز كسى كه بتواند حتى ادعاى پاسخگو بودن را بنمايد وجود نداشت ، بنابراين منطقىترين راه ، جلوگيرى از بيان پرسشها بود .\r\n9 . كاستن از قاريان قرآن . وى كثرت قاريان را موجب مركزيت يافتن و قدرت پيدا كردن آنان مىديد و اين مىتوانست خطر بالقوه‌اى باشد . همچنين تعدد قاريان ، موجب افزايش اختلاف در قرائت مىشد و خليفه مايل به تحقق اين مطلب نبود .\r\n10 . از آن پس قضات اجازه نداشتند به فهم و رأى خود عمل كنند ، مگر اينكه در آن مورد ، خليفه رأى و نظرى نداشته باشد ، در غير اين صورت\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمىبايست فهم خليفه معيار فتاوا و احكام باشد . بدين ترتيب خليفه منبع رسمى احكام فقهى نيز گرديد .\r\n11 . از آثار ديگر اين روش ، آن بود كه محدثان دربارى ، مانند كعب الاحبار و تميم دارى و ديگران ، با اجازه رسمى دولت ، در مسجد پيامبر صلّى اللّه عليه و آله و سلّم احاديث يهود و نصارى را براى مردم بازگو مىكردند ، در حالى كه على عليه السّلام ، دروازه شهر علم پيامبر و ابو ذر ، راستگوترين مردم و سلمان كه از اهل بيت شمرده شده بود و مانند آنها اجازه نقل حديث نداشتند و اين امر ، خود موجب آميخته شدن سنت با احاديث مجعول و ساختگى شد ، يعنى امت به همان چيزى مبتلا شد كه بهانه حاكمان براى سنت سوزى بود . « 1 »\r\n\r\nپيشگويى پيامبر صلّى اللّه عليه و آله و سلّم\r\nبد نيست بدانيم خود آن حضرت تمام وقايع را پيشگويى كرده بودند . آن حضرت فرموده بودند : « نبينم كسى بر تخت تكيه بزند و امر و نهى مرا بشنود و بگويد آن را در كتاب خدا پيدا نكرديم ( و عمل نكند ) ! » « 2 » و فرموده بودند :\r\n« در آينده كسانى هستند كه مرا تكذيب مىكنند و در حالى كه بر تخت تكيه زده ، حديث مرا مىشنوند ، مىگويند : رسول اللّه چه مىگويد ! آن را رها كنيد و قرآن را بياوريد ! » « 3 »\r\n\r\nممنوعيت نقل و تدوين حديث\r\nبه طور كلى در زمان رسول خدا صلّى اللّه عليه و آله و سلّم ، سنت آن حضرت كه شامل گفتارها ، رفتارها و تأييدات آن حضرت مىشد ، يكى از راههاى بيان احكام و\r\n\r\n\r\n","description":"","footnote":"\r\n( 1 ) . ما در همين كتاب به تفصيل دربارهء موارد ياد شده سخن خواهيم گفت .\r\n( 2 ) . الامام الشافعى ، كتاب الام ، توفى 204 ، بيروت : دار الفكر ، ج 7 ، ص 16 و 303\r\n( 3 ) . المتقى الهندى ، كنز العمال ، توفى 975 ، السعودية : مؤسسة الرسالة ، ج 1 ، ص 173 .\r\n","page_name":" 38 ","page_number":38},
  {"content":"\r\n\r\nتشخيص حق از باطل به شمار مىرفت . مردم سؤالات خود را از آنان مىشنيدند و پاسخهاى آن حضرت و نيز ساير سخنان ايشان را براى يكديگر نقل مىنمودند . اين مطلب يكى از ضرورىترين و روشنترين امورى بود كه مسلمانان صدر اسلام به آن مىپرداختند و به آن مباهات نيز مىنمودند . اما پس از رحلت پيام آور الهى ، روش ديگرى حاكم شد و خلفا مردم را از نقل و ضبط احاديث به شدت منع كردند . در راستاى ممانعت از تدوين و نقل احاديث ، مجموعه‌اى كه به وسيله على بن ابى طالب عليه السّلام تدوين شده بود و در آن احكام شرعى جمع آورى گرديده بود و حتى ديه يك خراش نيز در آن وجود داشت . مورد پذيرش قرار نگرفت ، احاديث نوشته شده جمع آورى و يك جا سوزانده شدند ، متخلفان از دستور حاكمان ، به شدت مجازات مىشدند و بعضى آن قدر در زندان ماندند تا جان دادند و به طور خلاصه ، همان كارى كه تا ديروز مقدس و موجب تقرب مردم به رسول خدا صلّى اللّه عليه و آله و سلّم بود ، امروز به عملى ممنوع و گناهى نا بخشودنى تبديل گرديد . مرحله نابود ساختن آثار مكتوب سنت نبوى صلّى اللّه عليه و آله و سلّم و جلوگيرى از ترويج آنچه براى مسلمانان باقى مانده است ، نخستين گام در راه حذف اين مجموعه بود . در اقدام ديگرى عمر دست به يك انتخاب سليقه‌اى زد . وى مجموعه‌اى از احاديث را كه با اهدافش مناسب بود يا مخالفتى نداشت گرد آورد و سپس دوباره پرچم سنت را بالا برد و شعار « حسبنا كتاب اللّه » را تعديل نمود .\r\nدر يك قضاوت منصفانه مىتوان اقدام به حذف سنت را يك گام بسيار بزرگ به طرف جاهليت قلمداد نمود ، زيرا با محروم كردن جامعه از دست يا بى به حقايق قرآنى و منع تدوين سنت نبوى ، آثار هدايت رو به خاموشى گذارد و جامعه دچار بحران فكرى و خلأ اعتقادى گرديد . اگر به اين اقدامات خليفه ، دستور وى را مبنى بر نوشتن و ترويج اشعار جاهلى بيفزاييم ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nعمق فاجعه هر چه بيشتر روشن مىشود .\r\nپيشينه عنادورزى با احاديث نبوى صلّى اللّه عليه و آله و سلّم به خود زمان آن حضرت باز مىگردد و دروغ پردازان در حال حيات آن بزرگوار نيز دست از فتنه بر نداشتند تا آنكه پيامبر خدا صلّى اللّه عليه و آله و سلّم فرمود : « هر كس بر من دروغى ببندد ، جايگاهش در آتش خواهد بود » . « 1 » اين واقعه گوياى آن است كه نقشه حذف سنت از زمان حيات رسول خدا صلّى اللّه عليه و آله و سلّم شروع شده بود و پس از رحلت آن بزرگوار با سرعت بيشترى پيگيرى شد . اكنون با هم به بررسى شواهد تاريخى و رواياتى كه گوياى اقدامات دو خليفه نخست ، يعنى ابو بكر و عمر در رابطه با ممنوعيت نقل و تدوين حديث مىباشد مىپردازيم .\r\n\r\nجلوگيرى خليفه اول\r\nعايشه دختر خليفه اول مىگويد :\r\nپدرم احاديث رسول خدا را كه به پانصد حديث مىرسيد گرد آورد .\r\nشبى در فكر بود و از اين پهلو به آن پهلو مىشد . من با ناراحتى به او گفتم : « چرا اين قدر ناراحتى ؟ » صبح پدرم مرا صدا زد و گفت : « دخترم ، آن احاديث را بياور ! » احاديث را آوردم و آنها را آتش زد . پرسيدم : « چرا اين كار را انجام دادى ؟ » پدرم گفت : « ترسيدم بميرم و اين روايات پس از من باقى بماند و در ميان آنها رواياتى باشد كه ناقل آن ، فرد مورد اعتمادى باشد و در نقل خود دچار خطايى شده باشد و اين اشتباه به همين صورت نقل گردد و باقى بماند . » « 2 »\r\nدر روايت ديگرى نيز آمده است كه ابو بكر مردم را قسم داد تا رواياتى را\r\n\r\n\r\n","description":"","footnote":"\r\n( 1 ) . نور الدين الهيثمى ، مجمع الزوائد ، توفى 807 ، بيروت : دار الكتب العلمية ، ج 1 ، ص 151 .\r\n( 2 ) . تذكرة الحفّاظ ، ج 1 ، ص 5 و نيز كنز العمال ، ج 10 ، ص 285 .\r\n","page_name":" 40 ","page_number":40},
  {"content":"\r\n\r\nكه از رسول خدا صلّى اللّه عليه و آله و سلّم و سلّم نوشته‌اند بياورند . مردم گمان كردند كه وى در صدد گرد آورى و تدوين احاديث است و با جان و دل پذيرفتند ، ولى او همه را آتش زد .\r\n\r\nممانعتهاى خليفه دوم\r\n1 . عروه گويد :\r\nعمر بن خطاب تصميم گرفت سنت را جمع آورى كرده ، بنويسد . وى از اصحاب رسول خدا صلّى اللّه عليه و آله و سلّم در اين مورد نظر خواهى نمود و آنان نيز اين كار را تأييد كردند . اما پس از يك ماه اعلام كرد : « من مىخواستم سنت را بنويسم ، ولى ياد امتهاى قبل از اسلام افتادم كه كتاب‌هايى براى خود نوشتند و كتاب خدا را ترك كردند . به خدا قسم من حاضر نيستم چيزى بنويسم كه موجب ترك قرآن شود ! « 1 » 2 . قرظة بن كعب گويد :\r\nعمر بن خطاب ما را به سوى كوفه فرستاد و تا محلى به نام « ضرار » بدرقه كرد و گفت : « آيا مىدانيد چرا شما را بدرقه كردم ؟ » ما گفتيم : « به خاطر آنكه ، ما از اصحاب رسول خدا هستيم . » عمر گفت : « همراه شما آمدم تا سخنى را به شما بگويم ، آن را خوب بشنويد و حفظ كنيد ! شما وارد شهرى مىشويد كه مردم آنجا هميشه قرآن مىخوانند . آنان هنگامى كه شما را ببينند ، به عنوان اينكه از اصحاب پيامبر هستيد به سوى شما خواهند آمد ، بنابراين تا آنجا كه مىتوانيد كمتر از آن حضرت روايت نقل كنيد و من هم در اين امر خود را شريك شما مىدانم ( مسؤوليت آن را مىپذيرم ) . » « 2 »\r\nهمين روايت را دارمى در كتاب خود نقل مىكند و در انتهاى آن از قول\r\n\r\n\r\n","description":"","footnote":"\r\n( 1 ) . كنز العمال ، ج 10 ، ص 291 .\r\n( 2 ) . محمد بن يزيد القزوينى ، سنن ابن ماجة ، توفى 275 ، بيروت : دار الفكر ، ج 1 ، ص 12\r\n","page_name":" 41 ","page_number":41},
  {"content":"\r\n\r\nراوى مىافزايد : « وقتى با مردم مىنشستيم ، از احاديث رسول خدا سخن به ميان مىآمد و من با آنكه احاديث بسيارى در خاطر داشتم ، اما وقتى به ياد سفارش عمر مىافتادم ، سكوت مىكردم . » « 1 »\r\nآنچه از اين روايت استفاده مىشود آن است كه عمر به دليل اهميت مطلب ، مسافران را بدرقه كرد تا زمينه مناسبى براى بيان سخن خويش فراهم نمايد و خود به خوبى مىدانست كه نقل حديث در ميان مردم به شدت رايج است و پذيرش ترك آن به آسانى ميسّر نخواهد بود ، از اين رو خودش مسؤليت آن را به عهده گرفت . همچنين فهميده مىشود كه مقصود عمر ، نه سفارشى دوستانه ، بلكه تهديدى نسبت به ناقلان حديث بوده است . دليل اين مطلب آن است كه در نقل ديگرى از همين روايت ، راوى حديث مىگويد :\r\n« هر گاه مردم از ما در خواست حديث مىكردند ، مىگفتيم ابن خطاب ما را نهى كرده است . » « 2 »\r\n3 . در روايتى آمده است كه عمر بن خطاب از دنيا نرفت مگر آنكه اصحاب رسول خدا صلّى اللّه عليه و آله و سلّم را از شهرهاى مختلف به مدينه فرا خواند . در ميان آنان ، عبد اللّه بن حذافه ، ابو درداء ، ابو ذر و نيز عقبة بن عامر بودند . خليفه به آنان گفت :\r\n« اين چه احاديثى است كه از رسول خدا منتشر مىكنيد ؟ » آنان پرسيدند : « آيا ما را از اين كار باز مىدارى ؟ » وى گفت : « نه ، اما بايد همين جا بمانيد و روايات را نقل كنيد تا من هر چه را كه اشتباه است رد كنم و هر چه را درست بود تأييد نمايم . » همين طور نيز شد و آنان نتوانستند مدينه را ترك كنند تا وى به قتل رسيد . « 3 » در روايت ديگرى نيز نقل شده است كه خليفه دوم ، ابن مسعود و ابو درداء و ابو ذر را زندانى كرد تا زمانى كه وى را ترور كردند و به قتل رسيد . « 4 »\r\n\r\n\r\n","description":"","footnote":"\r\n( 1 ) . عبد اللّه بن بهرام الدارمى ، سنن الدارمى ، توفى 255 ، دمشق : مطبعة الاعتدال ، ج 1 : ص 85\r\n( 2 ) . مسترك حاكم ، ج 1 ، ص 102 .\r\n( 3 ) . كنز العمال ، ج 10 ، ص 285 .\r\n( 4 ) . حاكم النيسابورى ، مستدرك الحاكم ، توفى 405 ، بيروت : دار المعرفة ، ج 1 ، ص 110 .\r\n","page_name":" 42 ","page_number":42},
  {"content":"\r\n\r\n4 . عبد اللّه بن علاء مىگويد : « از قاسم كه براى من روايات را املا مىكرد درباره احاديث سؤالاتى كردم . وى گفت : « نقل احاديث در زمان عمر بن خطاب زياد شد ، از اين رو وى دستور داد مردم روايات را بياورند ، سپس همه را سوزاند . » « 1 »\r\nبا كمال تعجب مشاهده مىكنيم كه اين ممنوعيت ، به فتوا دادن نيز سرايت نمود و عمر بن خطاب اجازه فتوى را نيز نمىداد . ابن سيرين مىگويد :\r\nعمر بن خطاب به ابو موسى اشعرى گفت : « شنيده‌ام كه براى مردم فتوى مىدهى در حالى كه فرمان امارت و حكومت ندارى ! » وى پاسخ داد :\r\n« آرى » . عمر گفت : « ديگر فتوى نده ، زيرا فتوى دادن حق كسى است كه مسؤوليت حكومت را به عهده دارد . » « 2 »\r\nآنچه بيان شد ، گوشه‌اى از نقلهاى تاريخى در اين مورد است و خواننده مىتواند براى دست يا بى به اطلاعات بيشتر ، به منابع مراجعه نمايد .\r\nگر چه نقل احاديث در زمان خلفا كم كم رو به افول نهاد ، اما گروهى نيز وجود داشتند كه در برابر اصرار دستگاه حاكم مقاومت مىكردند و به روشى كه در زمان پيامبر خدا صلّى اللّه عليه و آله و سلّم عمل مىشد ادامه داده ، احاديث را نقل مىكردند . به عنوان نمونه ، ابو كثير از پدرش چنين روايت مىكند :\r\nابو ذر در كنار جمره وسطى ( در منا ) نشسته بود و مردم گرد او جمع شده بودند و از او استفتا مىكردند . شخصى از راه رسيد و با خشونت از او پرسيد : « دست از فتوى دادن بر نمىدارى ؟ » ابو ذر سرش را بلند كرد و گفت : « گويا تو مواظب من هستى ! اما بدان كه اگر شمشير بر گردنم بگذارند و بدانم پيش از اينكه سرم را قطع كنند مىتوانم كلمه‌اى را كه از رسول خدا صلّى اللّه عليه و آله و سلّم شنيده‌ام بگويم ، حتما اين كار را خواهم كرد ! » « 3 »\r\n\r\n\r\n","description":"","footnote":"\r\n( 1 ) . ابن سعد ، الطبقات ، توفى 230 ، طبعة لندن : 1322 ، ج 5 ، ص 140 .\r\n( 2 ) . كنز العمال ، ج 10 ، ص 299 .\r\n( 3 ) . سنن دارمى ، ج 1 ، ص 136 .\r\n","page_name":" 43 ","page_number":43},
  {"content":"\r\n\r\n\r\nدلايل حذف سنت و نقد آنها\r\nبه طور طبيعى ، حذف سنت ، يعنى يكى از دو منبع فهم دين و حقايق ، مسألة كوچكى نبود كه به سادگى قابل پذيرش باشد و خلفا كه مدّعى بسط و گسترش اسلام و معارف بودند ، مىبايست براى از بين بردن گنجينه بزرگ معارف اسلامى دليلى منطقى و مردم پسند ارائه مىنمودند . در ضمن مداركى كه در بحث پيشين بيان شد به گوشه‌اى از اين توجيه‌ها اشاره شد و اكنون آنچه را كه به عنوان دليلى بر اين عملكرد مطرح شده و يا مىتواند به عنوان توجيهى ارائه شود به طور مستقل بيان مىنماييم تا خواننده گرامى به عمق اين ادعاها پى ببرد :\r\n1 . احتمال وجود اشتباه در ميان احاديث : يكى از دلايلى كه خود خلفا براى تبيين كردار خود به آن تمسك نمودند آن است كه ممكن است در ميان روايات نقل شده ، اشتباهاتى وجود داشته باشد و حاكم جامعه اسلامى مسؤوليت دارد جلو ترويج اين اشتباهات را بگيرد و راه اين كار ، منحصر به حذف همه احاديث و نابود كردن آنها است . البته در گفتار ابو بكر ، خليفه اول كه پيش از اين بيان شد ، احتمال خطا به اشتباه راويان اسناد شده است و ابو بكر دليل سوزاندن احاديث را احتمال اشتباه در نقل توسط ناقلان حديث بيان نمود . اما آنان كه پا را فراتر نهاده ، خطا را به حريم گفتار و رفتار پيامبر صلّى اللّه عليه و آله و سلّم نيز سرايت دادند ، به يقين به توجيه فوق نيازى ندارند .\r\nدر پاسخ اين ادعاى واهى بايد گفت : اولا احتمال اشتباه در گفتار ، در مواردى كه راويان احاديث افرادى مورد وثوق و راستگو باشند ، احتمالى غير عقلايى است و به آن اعتنا نمىشود . ثانيا چگونه ممكن است پيامبر گرامى اسلام صلّى اللّه عليه و آله و سلّم كه خودشان گوينده اين الفاظ و آورنده اساس شريعت هستند و به يقين نسبت به دروغ بستن به خودشان بيش از هر كس نگران مىباشند ، اين\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاحتمال را ناديده بگيرند و در زمان خودشان احاديث ترويج گردد ؟ آيا سنت پيامبر صلّى اللّه عليه و آله و سلّم مبنى بر سكوت ، بلكه تأييد نقل سنت و تشويق مردم به حفظ ، نقل و كتابت آن نمىتواند دليلى بر واهى بودن ادعاى فوق باشد ؟ همچنين در ضمن مباحث پيشين گفته شد كه عمر بن خطاب ، گروهى از جمله ابو ذر و ابو درداء و عبد اللّه بن حذافه و نيز عقبة بن عامر را در مدينه نگه داشت و آنان را وادار كرد احاديث را براى او بخوانند تا او اشتباهات را تصحيح كند . آيا او خودش تمام احاديث را از خود رسول گرامى اسلام صلّى اللّه عليه و آله و سلّم شنيده و در خاطر نگه داشته بود تا معيار سنجش درست از خطا باشد ؟ همچنين آيا به حافظه خودش آن قدر اعتماد داشت كه بتواند به اين امر مهم اقدام نمايد ؟ اصلا چرا خود شيخين در سقيفه به حديث « نحن معاشر الأنبياء لا نوّرث ، ما پيامبران ميراثى باقى نمىگذاريم » استناد نمودند تا فدك را از فاطمه زهرا عليها السّلام بگيرند ، با آنكه حديث فوق نيز به فرض درستى آن ، از جمله روايات نبوى است و احتمال خطا در آن راه دارد ؟ علاوه بر آنكه فاطمه زهرا عليها السّلام در استدلال خويش بر مالكيت فدك ، به صراحت اعلام فرمودند كه حديث فوق با نصّ كتاب خدا مخالف است . چگونه مىتوان پذيرفت كه احاديث بى شمارى تنها به دليل احتمال خطا سوزانده شود و در همان زمان به حديث مخالف كتاب خدا عمل شود ! 2 . ممانعت ترويج سنت از عمل به قرآن : گفته شده است كه ترويج احاديث موجب مىشود كه قرآن مهجور و متروك گردد و از شأن و منزلت كتاب الهى كاسته شود و بر حاكم جامعه كه متصدى حفظ و صيانت از قرآن نيز مىباشد لازم است كه موانع ترويج وحى خدا ، از جمله اين مانع بزرگ ، يعنى احاديث پيامبر صلّى اللّه عليه و آله و سلّم را بسوزاند . در روايتى آمده است كه عمر تصميم گرفت سنت را گرد آورد . ولى از تصميم خود منصرف شد و گفت : « هيچ كتابى نبايد در كنار كتاب خدا قرار گيرد » « 1 » و نيز از وى نقل شده است كه گفت : « من مىخواستم\r\n\r\n\r\n","description":"","footnote":"\r\n( 1 ) . كنز العمال ، ج 10 ، ص 391 .\r\n","page_name":" 45 ","page_number":45},
  {"content":"\r\n\r\nسنت را بنويسم ، ولى به ياد امتهاى پيشين افتادم كه كتاب‌هايى براى خود نوشتند و كتاب خدا را ترك كردند . به خدا قسم من حاضر نيستم چيزى بنويسم كه موجب ترك قرآن شود ! » « 1 » يكى از دانشمندان سنّى ، به نام « محمد بن حبّان » مىنويسد :\r\nاحتمال خطا و اشتباه گر چه در تابعين و نسل پس از آن وجود دارد ، اما در مورد صحابه چنين احتمالى داده نمىشود ، شأن و مرتبه آنان به اندازه‌اى بلند است كه هيچ گونه جهل و اشتباهى در آنان وجود ندارد و آنان مانند ستارگان آسمان ، راهنماى مردم و بهترين آنها مىباشند .\r\nپيامبر نيز آنها را بهترين مردم دانسته و كلام آن حضرت نيز به حكم قرآن ، وحى است و به امر خداوند متعال بوده است .\r\nوى پس از مبالغه بسيار در تطهير همه اصحاب رسول خدا صلّى اللّه عليه و آله و سلّم از اشتباه و خطا ، به حديث قرظة بن كعب كه نقل آن ، در صفحات قبلى گذشت اشاره مىكند كه در آن عمر بن خطاب دليل منع نقل احاديث توسط مسافران را براى مردم ، جلوگيرى از مهجور شدن قرآن بيان مىنمايد . محمد بن حبان سپس مىگويد :\r\nاگر چه نقل احاديث و سنت پيامبر ، تبليغ دين است و آن حضرت نيز ما را به آن امر كرده است ، اما هنگامى كه خود پيامبر فرموده است : « إنّ اللّه تبارك و تعالى نزل الحقّ على لسان عمر و قلبه ، خداوند تبارك و تعالى حق را بر زبان و قلب عمر جارى كرده است » و نيز فرموده است : « اگر در اين امت ، كسانى باشند كه هم صحبت ملائكه هستند ، عمر نيز يكى از آنها خواهد بود » ، بايد گفت كه عمر خودش شاهد وحى و نزول قرآن بوده و وقتى مانع نقل سنت مىشود ، نبايد به او اعتراض كرد ، زيرا او به شهادت پيامبر ، چيزى جز حق بر زبان نمىراند . « 2 »\r\n\r\n\r\n","description":"","footnote":"\r\n( 1 ) . همان ، ص 291 .\r\n( 2 ) . محمد بن حبان التميمى ، كتاب المجروحين ، توفى 354 ، مكة المكرمة : طبعة الباز ، ج 1 ، ص 33 .\r\n","page_name":" 46 ","page_number":46},
  {"content":"\r\n\r\nالبته اين ادعا كه اصحاب رسول خدا صلّى اللّه عليه و آله و سلّم همگى معصوم و به دور از هر گونه خطا و اشتباهى هستند ، مطلبى است كه جاى بحث و تأمل بسيار دارد .\r\nچگونه چنين چيزى ممكن است ، حال آنكه بيان شد خود خليفه اول ، دليل سوزاندن احاديث را احتمال اشتباه از سوى ناقلان حديث مىداند ! لازمه اين سخن ابو بكر آن است كه يا راويان حديث در نقل اشتباه كرده باشند و يا خود ابو بكر در قضاوت خويش نسبت به راويان اشتباه كرده باشد و در هر حال ، اشتباه در ميان اصحاب رسول خدا صلّى اللّه عليه و آله و سلّم اثبات مىشود . همچنين اگر ما به سيره شيخين ، خصوصا خليفه ثانى مراجعه نماييم و رفتار او را هنگام پاسخ به سؤالات ، قضاوتها و سركشيهاى او به امور رعيت مشاهده نماييم ، موارد بسيار زيادى را خواهيم يافت كه خود وى به جهل خويش و نادرستى رفتارش اقرار نموده است ، تا جايى كه اين جمله بارها از وى شنيده شده است كه « لو لا على لهلك عمر ، اگر على نبود ، عمر هلاك مىشد » و چگونه ممكن است بگوييم همه اصحاب مصون از خطا بودند ، حال آنكه بين آنان در امور مهم ، از جمله مسأله خلافت اختلاف نظر وجود داشت ! مگر سلمان و ابو ذر و مقداد و عمّار كه در جريان سقيفه مخالفت مىكردند از اصحاب نبودند و مگر ابن مسعود كه از قاريان قرآن بود و ابو ذر كه راستگوترين افراد بود و هر دو مطرود خليفه سوم بودند صحابى نبودند ! همچنين بايد گفت : محمّد بن حبّان و نيز ساير علماى سنّى كه به استناد حديثى اصحاب رسول خدا را مصون از اشتباه مىدانند ، آيا خود از اصحاب بوده‌اند و يا اين حديث را بدون واسطه از اصحاب شنيده‌اند يا آنكه آن را در كتب معتبر خود ، يعنى صحاح ستّه مشاهده نموده‌اند ؟ قطعا فرض دوّم صحيح است و به يقين با توجّه به دورى زمانى ، بعضى از راويان ، غير از اصحاب بوده‌اند . بنابراين احتمال خطا در خود همين افراد وجود دارد و قابل اعتماد نمىباشد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاز اين مطلب نيز كه بگذريم ، اساس اين ادعا كه رواج سنت نبوى موجب كم فروغ شدن خورشيد تابناك قرآن مىشود ، ادعايى بسيار سست و بى ريشه است ، زيرا اين سخن در صورتى به جا خواهد بود كه بين كلام خدا و سخن پيامبر صلّى اللّه عليه و آله و سلّم و تعارضى باشد ، يا دو سخن در دو موضوع مختلف باشد ، يكى كلام خدا كه متضمن معنويت و سعادت بشر است و يكى سخن بشرى كه عارى از ارائه طريق و تنها در بر دارنده داستانها و افسانه‌هاى سرگرم كننده است ! چه كسى مىتواند به خود جرأت دهد و گستاخانه چنين ادعايى بنمايد ؟\r\nبه تصريح قرآن ، كلام رسول عين وحى است :   وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى   ( نجم : 3 و 4 ) و چگونه ممكن است بين اين دو سخن مخالفتى باشد ، در حالى كه خود قرآن ما را به پيروى بى چون و چرا از رسول خدا صلّى اللّه عليه و آله و سلّم دعوت كرده ، مىفرمايد : « من يطع الرسول فقد أطاع اللّه » هر كس از رسول پيروى كند ، به يقين از خدا پيروى كرده است » ( نساء : 80 ) و مگر پيروى از رسول ، جز پيروى از سنت او مىباشد ؟ چگونه كسى مىتواند ادعاى دلسوزى براى قرآن را مطرح كند و در همان زمان ، سخن آورندهء قرآن را كه مصون از اشتباه است و در راستاى وحى مىباشد بسوزاند ! همچنين لازمه مطرح كردن اين امور آن است كه - نعوذ باللّه - خود رسول گرامى اسلام در مورد بيان و امر به كتابت سنت خويش دچار اشتباه شده باشد و ناخواسته قرآن را متروك و محجور خواسته باشد . آيا روح و جان نظريه تعارض بين قرآن و سنت به اين مطلب تن مىدهند يا خير ؟ اگر بگويند : آرى ، پس شأن اصحاب را از رسول بالا برده‌اند و با نصّ صريح قرآن ، مبنى بر عصمت پيامبر مخالفت كرده‌اند و اگر بگويند : نه ، در اين صورت بايد اصل ادعاى خويش را دوباره بررسى نمايند .\r\n3 . جلوگيرى از اختلاط قرآن و سنت : دليل ديگرى كه براى توجيه منع از نقل حديث ذكر شده است ، آن است كه ممكن بود ترويج حديث موجب\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمخلوط شدن آن با كتاب الهى شود ، پس لازم بود براى حفظ قرآن از تحريف و داخل شدن كلمات پيامبر در آن ، از بيان سنت ممانعت به عمل بيايد . اين ادعا نيز در حالى مطرح مىشود كه هر عاقلى مىداند اگر چنين چيزى امكان داشت ، در زمان حيات پيامبر اسلام صلّى اللّه عليه و آله و سلّم بايد اتفاق مىافتاد ، زيرا در آن زمان خود پيامبر صلّى اللّه عليه و آله و سلّم سخن مىگفت و احتمال مخلوط شدن وحى و سنت بيشتر بود . افزون بر آن ، اسلوب قرآن ، اسلوبى خاص و ويژه است و احتمال فوق به هيچ وجه وجود ندارد ، بويژه نزد اعرابى كه در اوج فصاحت و بلاغت بودند و در مقابل قرآن سر تعظيم فرود مىآوردند . محقق مصرى ، شيخ محمود ابو ريه در پاسخ اين ادعاى سبك و بى معنا مىگويد :\r\nاين عذر ، هيچ عاقل عالمى را قانع نمىكند ، مگر آنكه احاديث از جهت فصاحت و بلاغت و اعجاز مانند قرآن باشد تا با هم اشتباه شوند و هيچ كس ، حتى كسانى كه اين عذر را پذيرفته‌اند چنين ادعايى ندارند ، زيرا قبول چنين مطلبى به معناى بطلان اعجاز قرآن و انهدام اساس و اصول آن است . افزون بر آن ، بين حديث و قرآن فرقهايى است كه با كمترين اطلاع از بلاغت و ذوق ادبى مىتوان آنها را شناخت . همچنين پس از تدوين قرآن در زمان ابو بكر ( بنابر بعضى روايات ) چنين عذرى بى وجه است ، زيرا قرآن چه در زمان خليفه اول و چه در زمان خليفه سوم ، به هر حال به صورت رسمى منتشر شده بود ، به طورى كه حتى يك حرف نيز نمىتوانند به آن اضافه كنند ، پس چگونه ممكن بود با سنت اشتباه شود ؟ « 1 » و ما اضافه مىكنيم كه اگر چنين چيزى امكان دارد ، پس چرا اكنون كه كتب حديث بسيارى منتشر شده است اين حادثه اتفاق نيفتاده است ؟ آيا جز اين است كه چنين چيزى ممكن نيست و طرح آن چيزى جز بهانه جويى نمىباشد ؟\r\n\r\n\r\n","description":"","footnote":"\r\n( 1 ) . محمود أبو ريه ، أضواء على السنة المحمدية ، توفى 1392 ، مصر ، ص 50 .\r\n","page_name":" 49 ","page_number":49},
  {"content":"\r\n\r\n4 . جلوگيرى از جعل حديث : محمد بن حبان در كتاب خود دليل ديگرى نيز براى جلوگيرى از انتشار احاديث نبوى صلّى اللّه عليه و آله و سلّم ذكر كرده است . وى مىگويد :\r\nاين اهتمام شديدى است كه اهل سنت براى حفظ سنت پيامبر نموده‌اند تا مبادا كذب و دروغ و جعليات وارد آن شود . اگر آنان نبودند ، احكام سنت تغيير مىكرد تا آنجا كه درست و نادرست از هم تشخيص داده نمىشد و احاديث جعلى به عنوان سنت از بزرگان و افراد مورد اعتماد نقل مىگشت . « 1 »\r\nو سپس همان داستان تكرارى عصمت صحابه را نقل مىكند .\r\nاين سخن نيز چيزى جز عذر بدتر از گناه نيست . كدام انسان عاقلى مىپذيرد كه براى جلوگيرى از نشر اكاذيب ، آنچه را كه در زمان رسول خدا صلّى اللّه عليه و آله و سلّم نوشته شده است بسوزانند ! آيا بهتر نبود تمام مجموعه‌هاى كوچك تدوين شده جمع آورى و منقح مىشد و لا اقل احاديث اصحاب كه به اعتراف اين نويسنده خطا نمىكنند حفظ و بقيه نابود مىگرديد ؟ قطعا همين صحابه احاديث ديگرى نيز در ذهن داشتند و خليفه مىتوانست آنها را نيز ضميمه نمايد و مجموعه كاملى را كه حاوى سنت صحيح است ارائه كند و مردم را از بيان چيزى افزون بر آن نهى نمايد ، نه آنكه زحمات چندين ساله اصحاب را بسوزاند .\r\n5 . تمسك به سخنان پيامبر صلّى اللّه عليه و آله و سلّم و روش اصحاب : نظريه جديدى كه در راستاى توجيه عمل خلفا مطرح شده است ، آن است كه كتابت يا نقل حديث در زمان خود پيامبر اكرم صلّى اللّه عليه و آله و سلّم ممنوع شد و افزون بر آن ، خود اصحاب آن حضرت نيز تمايلى به اين امر نداشتند . شيخ محمود ابو ريه ، به نقل از شيخ رشيد رضا ، صاحب تفسير المنار مىگويد :\r\nعمر بن خطاب پس از تفكر و مشورت در مورد كتابت سنت ، گفت :\r\n« نه ، به خدا سوگند من كتاب خدا را با چيز ديگرى مخلوط و مشتبه\r\n\r\n\r\n","description":"","footnote":"\r\n( 1 ) . كتاب مجروحين ، ج 1 ، ص 33 .\r\n","page_name":" 50 ","page_number":50},
  {"content":"\r\n\r\nنخواهم كرد » همچنين ابن عباس مىگفت : « ما احاديث را مىنويسيم ، اما كسى حق ندارد آن را از ما نقل كرده ، بنويسد » و در روايت ديگرى به صراحت از نوشتن حديث نهى كرده است . زيد بن ثابت نيز صحيفه خودش را آتش زد و ديگران را قسم داد كه هر كس كتاب حديثى را مىشناسد ، به او خبر دهد تا وى آن را از بين برده ، بسوزاند . سعيد بن جبير نيز از ابن عمر چنين نقل مىكند : « اگر بدانم كسى از قول من احاديث را مىنويسد ، از او جدا خواهم شد » و عبد اللّه بن مسعود نيز صحيفه‌اى را كه عبد الرحمن بن اسود و علقمه براى او آوردند ، از بين برد و گفت ، « دلها را از قرآن پر كنيد و به چيز ديگرى مشغول نسازيد ! » وى همچنين به نقل از رشيد رضا مىافزايد :\r\nمطلب ديگر آن است كه بزرگان صحابه اصلا مايل به نقل روايات نبودند ، بلكه از آن نهى مىكردند و اين امر ، خود دليل محكمى است بر اينكه آنها نمىخواستند سنت ، يك دين عام و دائمى مانند قرآن باشد ، زيرا اگر آنها چنين چيزى را از جانب رسول خدا مىفهميدند ، به يقين روايات آن حضرت را مىنوشتند و دستور نوشتن نيز مىدادند و حتى خلفا به كارگزاران خود در شهرها اعلام مىكردند كه به قرآن اكتفا نكرده ، در ثبت و ضبط احاديث سعى و تلاش نمايند . « 1 »\r\nالبته آقاى رشيد رضا رواياتى را نيز از پيامبر صلّى اللّه عليه و آله و سلّم نقل مىنمايد كه در آن روايات ، خود رسول خدا صلّى اللّه عليه و آله و سلّم از كتابت احاديث خويش نهى فرموده است .\r\nگويا سراينده اين سخنان ، از نارسايى و غير منطقى بودن توجيهات قبلى آگاه بوده و خواسته است به بهترين شيوه ممكن ، مسؤوليت نهى از تدوين سنت را از گردن خلفا بر دارد و به خود پيامبر و اصحاب نسبت دهد . در پاسخ وى بايد گفت : اگر حديثى در اين باره از رسول خدا صلّى اللّه عليه و آله و سلّم وجود داشت ، چرا\r\n\r\n\r\n","description":"","footnote":"\r\n( 1 ) . اضواء على السنة المحمدية ، به نقل از ، ج 10 ، ص 766 و ج 19 ، ص 511 .\r\n","page_name":" 51 ","page_number":51},
  {"content":"\r\n\r\nخود خلفا به آن استناد نكردند ؟ چرا خليفه اول بايد شبى را با حالت تفكر به صبح برساند و خليفه دوم مدتهاى طولانى فكر كند و عاقبت هر دو به اين نتيجه برسند كه كتابت سنت موجب مهجور شدن قرآن مىشود ، يا ممكن است در آنها اشتباه وجود داشته باشد و سخنى از اين احاديث به ميان نياورند ؟ اگر خودشان چنين احاديثى را نشنيده بودند ، چرا ساير اصحاب كه با آنان مشورت شده بود به آنان ياد آورى نكردند ؟ اگر روش اصحاب ، عدم نقل حديث و كتابت آن بود ، پس نوشته‌هاى سوزانده شده را چه كسانى نوشته بودند و چرا بارها و بارها امثال ابن مسعود و ابو ذر و ساير اصحاب مؤاخذه شدند و گاه به زندان افتادند ؟ اگر رسول خدا صلّى اللّه عليه و آله و سلّم از كتابت حديث نهى كرده بودند ، چرا هنگام رحلتشان كاغذ و قلم طلب نمودند تا آخرين وصيت خود را بنويسند و چرا حاضران به ايشان گوشزد نكردند كه خود شما نهى فرموده بوديد ؟ مگر كسى مدعى آن است كه سنت در عرض قرآن حجيت دارد كه آقاى رشيد رضا مىگويد : « اصحاب نمىخواستند كه سنت ، يك دين عام و دائمى مانند قرآن باشد . » و اگر چنين مطلبى صحيح است و سيره و سنت نبوى ابدى نيست ، پس چرا دستورهاى خلفا تا كنون مورد پذيرش است و ابدى تلقى مىگردد و چرا اكنون فقهاى سنّى با استفاده از روايات فتوا مىدهند ؟ آيا مقام آنان از پيامبر خدا صلّى اللّه عليه و آله و سلّم بالاتر است ؟\r\n\r\nجواز كتابت و نقل حديث\r\nاز آنجا كه به تازگى افرادى همچون رشيد رضا مدعى وجود احاديثى در مورد نهى از كتابت حديث شده‌اند ، جا دارد كه دلايل جواز كتابت حديث را نيز مطرح كنيم تا معلوم شود كه مسأله واضحتر از آن است كه انكار شود .\r\nيكى از دلايل جواز حديث نگارى ، رواياتى است كه در آن ، خود رسول\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nگرامى صلّى اللّه عليه و آله و سلّم ، مردم را به كتابت تشويق كرده‌اند و اين عقيده را كه ممكن است سخنان ايشان از روى خشم و غضب يا شادى بسيار يا انگيزه‌هاى ديگرى باشد كه موجب عدم اطمينان به درستى مفاد آن است رد كرده‌اند . به عنوان نمونه به اين دو حديث توجه نماييد :\r\n1 . عبد اللّه بن عمرو مىگويد :\r\nهر چه را كه از رسول خدا مىشنيدم ، حفظ كرده ، مىنوشتم . قريش مرا از اين كار منع مىكردند و مىگفتند : « چرا هر چه را كه مىشنوى مىنوسى ، در حالى كه رسول خدا نيز مانند هر انسان ديگرى در حال شادى و غضب سخن مىگويد و ممكن است اشتباه كند ! » حرف آنان در من اثر كرد و ديگر ننوشتم . سپس اين سخن را نزد رسول خدا مطرح كردم . ايشان با انگشت به دهان مباركش اشاره كرد و فرمود : بنويس ! قسم به كسى كه جانم در دست او است ، از اينجا چيزى به جز حق بيرون نمىآيد ! » « 1 » 2 . عمرو بن شعيب از پدرش از جدش چنين روايت مىكند :\r\nبه رسول عرض كردم : « يا رسول اللّه ! آيا اجازه مىدهيد هر چه را از شما مىشنوم بنويسم ؟ فرمود : « آرى » . عرض كردم : « حتى اگر در حال شادى و خشم باشيد ؟ » فرمود : « آرى ، زيرا من در حال شادى و غضب نيز جز حق چيزى نخواهم گفت . » « 2 »\r\nحاكم اين حديث را نقل كرده و صحيح دانسته است .\r\nاين احاديث گوياى آن است كه حتى در زمان خود پيامبر صلّى اللّه عليه و آله و سلّم نيز گروهى با بهانه‌هاى مختلف در صدد مانع تراشى در راه نشر تعاليم اسلام بودند . اين عدّه اگر چه نمىتوانستند جلو وحى و گسترش قرآن را بگيرند ، اما\r\n\r\n\r\n","description":"","footnote":"\r\n( 1 ) . سليمان بن الاشعث السجستانى ، سنن أبى داود ، توفى 275 ، بيروت : دار الفكر ، ج 2 ، ص 176\r\n( 2 ) . مستدرك حاكم ، ج 1 ، ص 528 .\r\n","page_name":" 53 ","page_number":53},
  {"content":"\r\n\r\nمىتوانستند با بيان اين ادعا كه پيامبر صلّى اللّه عليه و آله و سلّم نيز يك انسان عادى بيش نيست با ترويج سخنان آن حضرت به مبارزه برخيزند و پيامبر صلّى اللّه عليه و آله و سلّم با دستور نوشتن احاديث سعى در حفظ اين گنجينه بزرگ معنوى و رويارويى با اين گروه داشتند . به يقين كتابت ، امرى عادى و عقلايى است كه در هر جامعه‌اى وجود دارد ، اما سؤال اين است كه اين گروه كه قطعا عده آنها بسيار كم بوده ، چرا چنين بهانه‌هايى را مطرح مىكردند ؟ دليل اين مطلب ، افشاگريهايى است كه رسول خدا صلّى اللّه عليه و آله و سلّم كرده بودند و سخنانى است كه در تأييد يا رد بعضى افراد و جريانها بر زبان رانده بودند . از عمرو بن أبى قرة روايت شده است كه گفت :\r\nحذيفه در مدائن مسائلى را از رسول خدا نقل مىكرد مبنى بر اينكه آن حضرت دربارهء بعضى افراد كه مرتكب اعمال خلافى شده بودند سخنانى فرموده بودند . عده‌اى كه سخنان حذيفه را شنيده بودند ، نزد سلمان فارسى رفته ، سخنان وى را برايش تعريف كردند . سلمان گفت :\r\n« وى به آنچه مىگويد داناتر است . » آنان نزد حذيفه آمدند و گفتند :\r\n« سلمان نه تو را تأييد نمود و نه تكذيب كرد . » حذيفه نزد سلمان رفت و گفت : « چرا مرا تأييد نكردى ؟ مگر آنچه را كه من گفتم از رسول خدا نشنيده‌اى ؟ » سلمان گفت : « رسول خدا نيز مانند هر انسان ديگرى عصبانى و خوشحال مىشد و در هر دو حال ممكن است كه مطالب خلاف واقعى از آن حضرت صادر شده باشد و تو با نقل آنها باعث اختلاف مىشوى و مىخواهى عده‌اى را محبوب و عده‌اى را منفور مردم گردانى . مگر نشنيدى كه آن حضرت فرمود : « هر كه را فحش داده ، يا لعنت كرده‌ام ، بدانيد كه من هم مانند هر انسان ديگرى غضب مىكنم ، خدا مرا رحمة للعالمين قرار داده و من نبايد در حال خشم و غضب كسى را نفرين كنم ، بنابراين از خدا مىخواهم آن لعنها و نفرينها را در حق مردم ، خير و دعا و بركت قرار دهد ؟ » سپس به حذيفه گفت : « اگر از\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاين كار دست بر ندارى ، به عمر اطلاع خواهم داد ! » « 1 » از اين روايت معلوم مىشود كه حذيفه حامل اسرارى در مورد منافقان بوده است و به يقين افرادى مايل به افشاى آنها نبودند و آنچه موجب شده است كه انديشه عدم عصمت پيامبر صلّى اللّه عليه و آله و سلّم در زمان خود آن حضرت و پس از آن ترويج شود و حتى به دروغ به افرادى نظير سلمان و حتى خود پيامبر صلّى اللّه عليه و آله و سلّم نسبت داده شود ، چيزى جز همين امر نبوده است ، چرا كه عصمت پيامبر صلّى اللّه عليه و آله و سلّم امرى مسلم و بديهى است ، در غير اين صورت هيچ اطمينانى نسبت به هيچ يك از تعاليم اسلام ، حتى خود قرآن وجود نخواهد داشت .\r\nاحاديث ديگرى نيز وجود دارد كه در آنها حضرت با صراحت تمام دستور نوشتن حديث را داده‌اند . به عنوان نمونه ، بخارى ، محدث بزرگ سنّى مىنويسد :\r\nشخصى از يمن ، به نام « ابو شاه » به رسول خدا عرض كرد : « يا رسول اللّه ! برايم بنويسيد ! » حضرت دستور دادند برايش نوشته شود . راوى حديث گويد : از اوزاعى پرسيدم : « چه چيزى را مىخواست بنويسند ؟ » پاسخ داد : « خطبه‌اى را كه از رسول خدا شنيده بود . » « 2 »\r\nهمچنين در مجمع الزوائد باب مستقلى تحت عنوان « كتابت علم » گشوده شده و در آن روايات مختلفى آورده شده است . به عنوان نمونه ، از عبد اللّه بن عمرو روايت شده است كه رسول خدا فرمود : « علم را به بند و زنجير بكش ! » وى پرسيد : « چگونه ؟ » حضرت فرمود : « با نوشتن » و رواياتى نيز وجود دارد كه آن\r\n\r\n\r\n","description":"","footnote":"\r\n( 1 ) . سنن ابو داوود ، ج 2 ، ص 404 .\r\n( 2 ) . صحيح بخارى ، ج 1 ، ص 36 و نيز ج 8 ، ص 38 و مسند احمد ، ج 2 ، ص 238 و مسلم ابن الحجاج النيسابورى . صحيح مسلم ، توفى 261 ، بيروت : دار الفكر ، ج 4 ، ص 110 و 111 و سنن ابو داوود ج 1 ، ص 448 و ج 4 ، ص 34 و 177 و 368 و محمد بن عيسى الترمذى ، سنن الترمذى توفى 279 ، بيروت : دار الفكر ، ج 4 ، ص 146 و احمد بن الحسين البيهقى ، السنن الكبرى ( السنن البيهقى ) ، توفى 458 ، بيروت : دار الفكر ، ج 8 ، ص 52 و سيوطى ، الدر المنثور ، ج 1 ، ص 122 .\r\n","page_name":" 55 ","page_number":55},
  {"content":"\r\n\r\nحضرت براى جبران كمى حافظه ، دستور نوشتن احاديث را صادر فرمودند .\r\nحال با وجود كثرت چنين رواياتى كه با روش معمول در هر جامعه‌اى منطبق است و نيز امرى فطرى و عقلايى مىباشد ، آيا مىتوان به چند حديث ساختگى تمسك كرد و يا اين احاديث را به موارد خاص حمل نمود ؟\r\nاگر به كتب حديث مراجعه كنيم ، به احاديث مختلفى كه درباره وجوب طلب دانش ، يا حرمت كتمان دانش ، يا فضيلت حفظ چهل حديث بيان شده‌اند رو به رو مىشويم كه احاديث اين بابها نيز مىتواند دليلى بر جواز حفظ و كتابت حديث باشد . در اينجا به نمونه‌هايى از اين احاديث اشاره مىكنيم :\r\n1 . پيامبر اكرم صلّى اللّه عليه و آله و سلّم فرمود :\r\nمثل علم و هدايتى كه من آورده‌ام ، مثل باران فراوانى است كه بر زمين آماده‌اى مىريزد و زمين ، آب را مىگيرد و گياه مىروياند و همين باران به زمين خشكى نيز مىرسد كه آب را نگه مىدارد و مردم از آن مىنوشند و زراعت مىكنند و نفع آن به مردم مىرسد و زمينى نيز هست كه نه آب را نگه مىدارد و نه چيزى مىروياند . علم و هدايت من براى مردم نيز چنين است . عده‌اى دين خدا را مىآموزند و هم خودشان سود مىبرند و هم به ديگران سود مىرسانند و مىآموزند و برخى نيز هدايت خدا را نپذيرفته ، رسالت مرا رد مىكنند . « 1 »\r\n2 . انس بن مالك از رسول خدا صلّى اللّه عليه و آله و سلّم چنين روايت مىكند :\r\nهر كس در راه طلب علم حركت كند ، خداوند راه بهشت را براى او هموار مىنمايد و ملائكه بالهاى خود را براى طالب علم مىگسترانند و تمام ساكنان زمين ، حتى ماهيان دريا براى او استغفار مىكنند و برترى عالم بر عابد ، مانند برترى ماه بر ديگر ستارگان است . همانا علما وارثان پيامبرانند و انبيا در هم و دينار به ارث نمىگذارند ، بلكه ميراث\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، ص 28 .\r\n","page_name":" 56 ","page_number":56},
  {"content":"\r\n\r\nآنان علم است ، هر كس به آن دست يابد ، بهره فراوان برده است . » « 1 »\r\nاگر طلب علم و دانش لازم است ، پس آموختن آن نيز لازم خواهد بود و در اين صورت نابود كردن گنجينه علوم انبيا كه همان حكايات و گفتار آن بزرگواران است ، چيزى جز محروم كردن امت از ميراث گرانبهاى آنان نيست و نمىتوان چنين عملى را خدمت به اسلام ناميد .\r\nاز امورى كه در قرآن كريم به آن اشاره شده و به شدت مذمّت شده است .\r\nكتمان علم است . خداوند مىفرمايد :\r\n إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  ، كسانى كه نشانه‌هاى روشن و هدايتهايى را كه ما نازل كرديم ، پس از آنكه در كتاب براى همه مردم بيان نموديم پنهان مىكنند ، خداوند و همه لعنت كنندگان آنان را لعنت مىكنند . » ( بقره : 159 ) عروه از حمران روايت مىكند كه عثمان مشغول وضو گرفتن بود و گفت :\r\nاگر آيه‌اى در قرآن نبود ، اين حديث را نمىگفتم ، رسول خدا فرمود : هر كس خوب وضو بگيرد و نماز بخواند ، ما بين وضو و نمازش همه گناهانش آمرزيده مىشود تا نمازش تمام شود . » عروه مىگويد : « مقصود او اين آيه بود :  إِنَّ الَّذِينَ يَكْتُمُونَ . . .  « 2 » در حقيقت ، عثمان به استناد همين آيه حديث گفته است و اين دليل آن است كه بر داشت عمومى از آيه مذكور ، لزوم انتشار علم و حديث است .\r\n\r\n\r\n","description":"","footnote":"\r\n( 1 ) . سنن ابن ماجه ، ج 1 ، ص 81 و نيز ر . ك . سنن ابو داوود ، ج 2 ، باب تشويق طلب علم ، ص 175 و سنن ترمذى ، ج 4 ، باب فضيلت طلب علم ، ص 137 و مستدرك حاكم ، ج 1 ، ص 89 و ج 2 ، ص 511 و مسند احمد ، ج 4 ، ص 240 ، و سنن دارمى ، ج 1 ، ص 95 و سنن بيهقى ، ج 1 ، ص 282 و مجمع الزوائد ، ج 1 ، ص 124 و 131 و 191 و 201 و كنز العمال ، ج 10 ، ص 130 تا 261 و ج 12 ، ص 85 و ج 13 ، ص 426 و ج 15 ، ص 840 و ج 16 ، ص 127 .\r\n( 2 ) . صحيح بخارى ، ج 1 ، ص 48 و صحيح مسلم ، ج 1 ، ص 142 و ج 7 ، ص 167 و مسند احمد ج 2 ، ص 240 و 247 و مستدرك حاكم ، ج 2 ، ص 271 و الدرّ المنثور ، ج 1 ، ص 163\r\n","page_name":" 57 ","page_number":57},
  {"content":"\r\n\r\nهمچنين از سعيد بن جبير در مورد اين آيه سؤال شد :  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ يَكْتُمُونَ ما آتاهُمُ اللَّهُ مِنْ فَضْلِهِ . . .  ، آنان كه بخل مىورزند و مردم را نيز به بخل دستور مىدهند و بخشش خدا و رسولش را كه به آنان عطا فرموده است كتمان مىكنند . . . ( نساء : 37 ) ، وى گفت : « آنان يهوديان بودند كه ثروتى را كه خداوند به آنان داد دريغ كردند و علم و كتابى را كه بر ايشان نازل فرموده بود ، كتمان نمودند . » « 1 » و نيز از ابو سعيد خدرى روايت شده است :\r\n« هر كس علمى بداند كه براى مردم سود مادى و معنوى دارد و آن را كتمان نمايد ، خداوند او را به آتش لجام خواهد زد . » « 2 » رواياتى كه در آنها رسول گرامى اسلام صلّى اللّه عليه و آله و سلّم به صراحت دستور داده است كه مردم روايات را براى يكديگر نقل كنند ، در حد تواتر است . بخارى از آن حضرت روايت كرده است كه پيامبر به خداوند عرض كرد : « خداوندا تو شاهد باش ( كه من براى مردم بيان كردم ) ! حاضران بايد به غايبان برسانند ! بسيارند كسانى كه روايت را از ديگران مىشنوند . در حالى كه خودشان از روايت كننده آگاه‌تر و دانشمندترند . » « 3 » مانند اين تعبير پيامبر صلّى اللّه عليه و آله و سلّم كه فرمود : « حاضران به غايبان برسانند » در روايات بسيارى آمده است كه محدثانى همچون مسلم بن حجاج ، ابن ماجه ، ترمذى ، حاكم نيشابورى ، بيهقى و احمد حنبل در كتب خود ذكر كرده‌اند و اين تعبير و مانند آن ، گوياى وجوب تبليغ دين است . عبادة بن صامت از آن حضرت چنين نقل مىكند : « من براى شما حديث مىگويم و شما بايد آن را به غايبان برسانيد » ، سپس دستها را به سوى آسمان بلند كرد و عرض كرد : « خدايا تو شاهد باش ! اى مردم ! حاضران به غايبان برسانند ! » سپس راوى گفت : « نزديك بيا تا همانطور كه رسول خدا براى ما فرمود ، ما\r\n\r\n\r\n","description":"","footnote":"\r\n( 1 ) . الدرّ المنثور ، ج 2 ، ص 162 .\r\n( 2 ) . سنن ابن ماجه ، ج 1 ، ص 97 .\r\n( 3 ) . صحيح بخارى ، ج 2 ، ص 191 .\r\n","page_name":" 58 ","page_number":58},
  {"content":"\r\n\r\nهم براى شما بگوييم . » « 1 »\r\nاز ديگر دلايل وجوب توجه به حديث ، رواياتى است كه درباره حفظ چهل حديث صادر شده است . از اين روايات معلوم مىشود اين سخن كه توجه به حديث و نقل و حفظ آن مانع توجه به قرآن مىشود و توجيه از بين بردن سنّت به اين بهانه كه سنت مانع رواج قرآن است ، سخنى پوچ و خالى از هر گونه محتوا و انديشه است . رسول خدا صلّى اللّه عليه و آله و سلّم مىفرمايد : « هر كس چهل حديث را براى رضاى خدا فرا گيرد ، تا حلال و حرام را به امت من بياموزد ، خداوند در روز قيامت او را عالم محشور مىكند . » « 2 »\r\n\r\nانگيزه‌هاى واقعى\r\nآنچه گذشت ، توجيهات نادرستى است كه براى توجيه عملكرد خلفا بيان نموده‌اند . به نظر ما ، انگيزه‌هاى واقعى اين عملكرد را بايد در جاى ديگرى جست و جو كرد كه در اين بخش به امورى كه مىتواند منشأ چنين رفتار نا معقولى باشد اشاره مىكنيم .\r\n1 . جلوگيرى از احياى نقش اهل بيت عليهم السّلام : به اعتقاد ما ، مهمترين عامل سنت سوزى ، جلوگيرى از ورود دوباره اهل بيت عصمت و طهارت عليهم السّلام به صحنه است . همانطور كه مىدانيم ، رسول گرامى اسلام صلّى اللّه عليه و آله و سلّم از ابتداى اعلام دعوت خويش تا زمان رحلت خود ، بارها امير المؤمنين ، على بن ابى طالب عليه السّلام را به عنوان وزير ، خليفه و جانشين خويش و مولاى هر زن و مرد مؤمنى معرفى نمودند . اين تأكيد بسيار و نيز سابقه علمى على عليه السّلام و شجاعت و زهد و پارسايى و قرابت نسبى و سببى آن حضرت با پيامبر اكرم صلّى اللّه عليه و آله و سلّم ، پشتوانه‌اى محكم را به وجود آورده بود ، به طورى كه شايد گمان اينكه خلافت از مسير اصلى خود منحرف بشود ، نمىرفت . اما ترفندها و حيله‌ها كارگر افتاد و آنچه\r\n\r\n\r\n","description":"","footnote":"\r\n( 1 ) . مجمع الزوائد ، ج 1 ، ص 139 .\r\n( 2 ) . كنز العمال ، ج 10 ، ص 158 .\r\n","page_name":" 59 ","page_number":59},
  {"content":"\r\n\r\nبه حسب ظاهر غير ممكن مىنمود ، عملى شد . طبيعى است كه طراحان اين نقشه ، بايد آنچه را كه با زحمت فراوان به دست آورده‌اند ، حفظ كنند و مانع بازگشت دوباره اوضاع به نفع على عليه السّلام شوند . اكنون كه اهل سقيفه پيروز شده‌اند و مسلمانان هنوز به خود نيامده‌اند ، بايد مهمترين عاملى را كه مىتواند دوباره خاطرات گذشته را زنده كند و به دنبال خود چراهاى بسيارى را در اذهان زنده نمايد ، از بين برد . اين عامل مهم ، سنت است ، زيرا ترويج آن ، به معناى ترويج تمام احاديث ، سرگذشتها و خاطراتى است كه به نوعى با اهل بيت عليهم السّلام ، فضائل و جايگاه واقعى آنان مربوط مىشود . آرى ، بايد گذشته را از ذهن مردم پاك كرد و آنان را وادار به تبعيت و پاسدارى از دستاورد سقيفه نمود ! همچنين اگر به اين نكته نيز توجه داشته باشيم كه بخش بزرگى از احاديث ، احاديثى است كه درباره قرآن و تفسير و تأويل آيات نازل شده است ، منطقى بودن استدلال فوق بيشتر روشن مىشود ، زيرا در ميان اين بخش از سنت ، موارد فراوانى يافت مىشود كه مصداق آيات را اهل بيت عليهم السّلام معرفى مىنمايد . اكنون نيز اگر در مورد آياتى همچون آيه تطهير ( احزاب : 33 ) و نمونه‌هاى مشابه آن به كتب سنّيها مراجعه كنيم ، مىبينيم آنها نيز همين روايات را نقل كرده‌اند و به صحت و درستى آنها اعتراف دارند . خلفا چگونه مىتوانند اجازه ترويج رواياتى را كه درباره غدير خم نازل شده است بدهند و ادعاى زمامدارى نيز بنمايند ! چگونه مىتوان باور كرد كه قرآن كريم به پاكى و طهارت خاندان پيامبر صلّى اللّه عليه و آله و سلّم از هر رجس و پليدى تصريح كرده باشد و در همان لحظه آنان را وادار به بيعتى ناخواسته نمود . به يقين اين مطلب گواه آن است كه دليل واقعى نهى علما از ترويج سنت ، چيزى جز تكميل روند به انزوا كشيدن على و فرزندان معصوم آن حضرت عليهم السّلام از صحنه زمامدارى نيست .\r\n2 . جلوگيرى از افشاگريها : بخشى از روايات نقل شده از پيامبر اكرم صلّى اللّه عليه و آله و سلّم نيز مربوط به سوابق سوء كفار و منافقان امت است ، كسانى كه به دليل مناسب\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبودن شرايط ، به حسب ظاهر مسلمان شده‌اند و چه بسا منصبهاى حكومتى را نيز اشغال نموده‌اند و اكنون بسيار نامناسب مىنمايد كه با بيان احاديث نبوى صلّى اللّه عليه و آله و سلّم و يادآورى لعنها و نفرينهاى آن حضرت ، « 1 » سردمداران حكومت و خلافت مورد باز خواست قرار گيرند و به دليل به كار گماردن چنين افرادى كه سابقه آنان پر از خونريزى و توطئه عليه السلام و شخص رسول خدا صلّى اللّه عليه و آله و سلّم است توبيخ شوند . بهترين كار آن است كه جلو ترويج اين دسته از روايات كه در بر دارنده افشاگريهاى پيامبر صلّى اللّه عليه و آله و سلّم در مورد اين گروه است گرفته شود . از امور مشهور و مسلم نزد مورّخان آن است كه رسول اكرم صلّى اللّه عليه و آله و سلّم در نماز خود قنوت مىخواند و در قنوت خويش ، كافران و منافقان را لعنت مىكرد و گاه آنان را اسم مىبرد . در رواياتى نيز وارد شده است كه خداوند دعاى آن حضرت را مستجاب نمود و قريش را به فقر اقتصادى مبتلا كرد ، به طورى كه به جاى گوشت ، پشم شتر را با خون ، مخلوط و كباب مىكردند و با اين غذاى دوران جاهليت كه به آن « علهز » يا « علهس » مىگفتند خود را سير مىكردند . همين نفرين شدگان ، زمانى كه مكه فتح شد ، اسلام آوردند و لقب « طلقا ، آزاد شدگان » را بر پيشانى خود ديدند و بار ذلت دوباره‌اى را بر دوش كشيدند .\r\nاين گروه بلا فاصله پس از اسلام آوردن ، در جنگ حنين حضور يافتند و با هجوم ناگهانى قبيله هوازن ، فرار را بر قرار ترجيح دادند و خاطره زشت ديگرى از خود به جاى گذاشتند . پس از فتح مكه ، رسول خدا صلّى اللّه عليه و آله و سلّم حاكمى براى مكه منصوب كردند و همين امر موجب شد شخصيتهاى قريش به فكر اشغال پستهاى كليدى شهر بيفتند . روند قدرت طلبى مسلمان نماهاى كافر مسلك پس از رحلت پيامبر صلّى اللّه عليه و آله و سلّم نيز ادامه يافت و معاويه‌ها به امارت شهرهاى بزرگ اسلامى رسيدند . تنها چيزى كه طعم شيرين قدرت را در كام سردمداران حكومت تلخ مىكرد ، خاطره زشتى بود كه از خود به جا گذاشته\r\n\r\n\r\n","description":"","footnote":"\r\n( 1 ) . در آينده به رواياتى در اين مورد اشاره خواهد شد .\r\n","page_name":" 61 ","page_number":61},
  {"content":"\r\n\r\nبودند و همين مىتواند دليل محكمى بر اين مطلب باشد كه يكى از اهداف جلوگيرى از نقل سنت ، آبرو دادن به زمامداران فاسد بوده است .\r\n\r\nتطهير نفرين شدگان\r\nحال كه سخن به اينجا رسيد ، جا دارد به اقداماتى كه براى زدودن لكه ننگ و كفر و نفاق از دامن صاحب منصبان حكومت اسلامى انجام شده است اشاره كنيم .\r\nيكى از اقدامات ، جعل احاديثى درباره نبى گرامى اسلام صلّى اللّه عليه و آله و سلّم است . در اين روايات ، رسول خدا صلّى اللّه عليه و آله و سلّم كه به تصريح قرآن كريم داراى اخلاقى بس كريمانه و نيكو مىباشد « 1 » فردى فحاش و بد دهن معرفى شده است كه مردم را با تازيانه مىزد و آنان را رسوا و خوار مىنمود و گفته شده است كه آن حضرت پشيمان شده و از كرده خود نادم بود و در آخر عمرش براى نفرين شدگان امت استغفار مىكرد . به عنوان نمونه ، از ابو هريره نقل شده است كه گفت :\r\n« شنيدم كه رسول خدا در دعاى خويش عرض مىكرد : « خدايا ! محمد مانند هر انسان ديگرى غضب مىكند ، من از تو مىخواهم هر مؤمنى را كه اذيت كرده يا دشنام داده‌ام يا شلاق زده‌ام ، آن را كفاره گناهانش و وسيله تقرب وى در روز قيامت قرار دهى ! » « 2 » مانند اين روايت ، بسيار است و محدثان بزرگى چون احمد حنبل ، « 3 » بيهقى ، « 4 » دارمى « 5 » و بخارى « 6 » و . . . « 7 » در كتب خود آورده‌اند و همانطور كه گفته شد ، در آنها به ساحت مقدس پيامبر صلّى اللّه عليه و آله و سلّم نيز جسارت شده و شأن آن حضرت\r\n\r\n\r\n","description":"","footnote":"\r\n( 1 ) .  إِنَّكَ لَعَلى خُلُقٍ عَظِيمٍ  ، همانا تو داراى اخلاقى بزرگ هستى ، ( قلم : 4 )\r\n( 2 ) . صحيح مسلم ، ج 8 ، ص 26 .\r\n( 3 ) . مسند احمد ، ج 2 ، ص 390 ، 488 ، 496 و ج 3 ، ص 384 و ج 5 ، ص 437 و ج 6 ، ص 46\r\n( 4 ) . سنن بيهقى ، ج 7 ، ص 60\r\n( 5 ) . سنن دارمى ، ج 2 ، ص 314\r\n( 6 ) . صحيح بخارى ، ج 7 ، ص 157\r\n( 7 ) . به عنوان نمونه ر . ك . كنز العمّال ، ج 3 ، ص 609 .\r\n","page_name":" 62 ","page_number":62},
  {"content":"\r\n\r\nدر حد فردى عادى پايين آورده شده است . مقصود اصلى از اثبات خطا و گناه براى رسول خدا صلّى اللّه عليه و آله و سلّم آن بود كه اشتباهات و گناهان خود را توجيه كنند و در اين راه ، فنا شدن مقدسات و اصول اساسى اسلام اهميتى نداشت . البته فقهايى همچون بيهقى از اين روايات تعجب كرده‌اند و در عين اينكه نمىخواهند آنها را ساختگى بدانند ، در صدد توجيه بر آمده‌اند و گفته‌اند كه دشنام براى همه زشت و حرام است ، ولى استثناء براى پيامبر خدا صلّى اللّه عليه و آله و سلّم جايز بوده است ! به يقين مسخره‌ترين توجيهات همين توجيه است ! در روايات ديگرى تصريح شده است كه لعن و نفرين رسول اكرم صلّى اللّه عليه و آله و سلّم ، اسائه ادب به ساحت نفرين شدگان بوده است ، از اين رو خداوند جبرئيل را فرستاد تا آن حضرت را توبيخ كند . جبرئيل نيز به ايشان عرض كرد : « خداوند مىفرمايد : من تو را نفرستادم كه فحش دهى ، بلكه تو را براى اينكه براى جهانيان رحمت باشى برانگيختم . قريش قبيله تو هستند و به همين دليل به رحمت الهى نزديكترند ، پس چرا به آنان دشنام دادى ؟ » سپس جبرئيل دعايى به آن حضرت آموخت كه آن دعا همان دو سوره « خلع » و « حفد » است كه خليفه دوم مىپنداشت جزء قرآن بوده و حذف شده‌اند و ما در آينده در مورد اين توهم او صحبت خواهيم كرد .\r\nبه اعتقاد ما ، جدا شدن از اهل بيت پيامبر صلّى اللّه عليه و آله و سلّم و خود را بى نياز از آن منبع سرشار علم و حكمت دانستن ، نمىتواند جز اين نتيجه‌اى داشته باشد ، زيرا پس از پيامبر اكرم صلّى اللّه عليه و آله و سلّم كسى جز آنان مصون از خطا نيست و جدا شدن از آنان و ادعاى توان اداره امور حكومتى و معنوى جامعه را داشتن ، با جهل و نادانى و خطا و اشتباه نمىسازد ، پس يا بايد تسليم شد و حق را به صاحبش تسليم كرد و يا لباس عصمت را از اندام اولياى خدا در آورد و آنان را نيز افرادى چون خود معرفى نمود و براى سردمداران ، راه دوم پسنديده‌تر بود .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاز ديگر اقدامات آنان ، احاديثى است كه درباره آيه 128 سوره آل عمران جعل نموده‌اند . آيه چنين است :  لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ  ، در اين مورد ، چيزى در اختيار تو نيست ، يا خداوند آنان را مىبخشد يا عذاب مىكند ، زيرا آنان ستمگرانند . به عنوان نمونه ، از عبد اللّه بن عمر ، از پدرش عمر روايت شده است كه رسول اكرم در روز جنگ احد به خداوند عرض كرد : « اللهم العن أبا سفيان ، اللهمّ العن الحارث بن هشام ، اللهمّ العن صفوان بن اميّة ، خداوندا ! ابو سفيان و حارث بن هشام و صفوان بن اميه را لعنت كن ! » سپس اين آيه نازل شد :  « لَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ . . . »  پس از آن ، خداوند آنان را هدايت كرد تا مسلمان شدند . « 1 » نيز از انس روايت شده است كه رسول خدا صلّى اللّه عليه و آله و سلّم در جنگ احد مجروح شد و فرمود :\r\n« چگونه قومى كه پيامبر خود را مجروح مىكنند رستگار خواهند شد ! » سپس آيه فوق نازل شد « 2 » و نيز روايت شده است كه آن حضرت هنگامى كه از ركوع دوم نماز صبح بلند مىشد ، چنين دعا مىكرد : « خدايا ! فلانى و فلانى و فلانى را لعنت كن ! » و خداوند آيه فوق را نازل فرمود . « 3 » در روايات ديگرى نيز نام نفرين شدگان نيز برده شده است . از ابو هريره نقل شده است كه هر گاه رسول خدا مىخواست كسى را نفرين يا دعا كند ، بعد از ركوع و گفتن « سمع اللّه لمن حمده ، اللهم ربنا و لك الحمد » عرض مىكرد : « خدايا ! وليد بن وليد و مسلمة بن هشام و عياش بن ابى ربيعه را نجات ده و قبله مضرّ را به شدت عذاب كن و آنان را مانند زمان يوسف دچار قحطى نما ! » و اين عبارات را با صداى بلند مىگفت « 4 » و روايت ديگرى ، نفرين شدگان را صفوان بن اميّه ، سهيل بن عمرو و حرث بن هشام معرفى مىكند « 5 » و در روايتى آمده است كه آن حضرت\r\n\r\n\r\n","description":"","footnote":"\r\n( 1 ) . سنن ترمذى ، ج 4 ، ص 295\r\n( 2 ) . صحيح بخارى ، ج 5 ، ص 35\r\n( 3 ) . همان\r\n( 4 ) . همان ، ص 171\r\n( 5 ) . همان ، ص 35\r\n","page_name":" 64 ","page_number":64},
  {"content":"\r\n\r\nابو جهل را نفرين كرد و خداوند نفرين ايشان را رد نمود و آيه مذكور را نازل كرد « 1 » دليل ساختگى بودن اين روايت آن است كه در حالى شأن نزول آيه را رد نفرين ابو جهل مىداند كه آيه ، حد اقل يك سال پس از جنگ بدر كه ابو جهل در آن كشته شد نازل شده است ! در ميان محدثان سنى ، بعضى مانند بخارى متعصبتر هستند و تلاش مىكنند براى حفظ آبروى كفار و منافقان و سران قريش ، كمتر از نفرين شدگان نام ببرند . اما بخارى نيز در بعضى از روايات بر خلاف روش معمول عمل كرده است « 2 » ولى در روايات گروه ديگرى همچون مسلم بن حجاج كه از تعصب كمترى بر خوردارند ، اسامى بيشترى به چشم مىخورد و وى از ابو هريره روايت كرده است كه رسول خدا صلّى اللّه عليه و آله و سلّم پس از ركوع نماز صبح و گفتن « سمع اللّه لمن حمده ، ربنا و لك الحمد » چنين عرض مىكرد : « خدايا ! وليد بن وليد و سلمة بن هشام و عياش بن ابى ربيعه و مستضعفين مؤمنين را نجات بده و عذاب و بلا بر قبيله مضرّ ( قريش ) نازل فرما و آنان را مانند زمان يوسف به قحطى مبتلا كن ! خدايا ! قبايل لحيان ، رعل ، ذكوان و بقيه كسانى را كه با خدا و رسولش مخالفت كردند لعنت كن ! » « 3 » وى همچنين روايتى را نقل مىكند مبنى بر اينكه آن حضرت تا آخر عمر شريفش كافران را لعنت مىكرد و هرگز اين عمل را ترك ننمود .\r\nبه هر حال اگر شأن نزولهاى نقل شده در مورد آيه مورد بحث را جمع آورى كنيم ، به حسب اشخاص ، زمانها و مكانها به 20 مورد گوناگون مىرسد كه گوياى تلاش فراوان گروهى براى تطهير دامان دشمنان پيامبر است .\r\nاز جمله احاديث ديگرى كه جعل شده است ، رواياتى است كه تنها شرط ورود به بهشت را بر زبان جارى كردن شهادتين مىداند . به عنوان نمونه ، احمد حنبل چنين روايت كرده است :\r\n\r\n\r\n","description":"","footnote":"\r\n( 1 ) . همان ، ج 7 ، ص 164\r\n( 2 ) . همان\r\n( 3 ) . صحيح مسلم ، ج 2 ، ص 134\r\n","page_name":" 65 ","page_number":65},
  {"content":"\r\n\r\nرسول خدا نماز مىخواند و اصحاب مشغول صحبت بودند و از گرفتاريهايى كه مسلمانان از منافقان داشتند سخن به ميان آمد و بيشتر آنها را از جانب مالك بن دخشم دانستند . رسول خدا پس از نماز فرمودند : « آيا او شهادت به وحدانيت خدا و رسالت من نمىدهد ؟ » حاضران گفتند : « چرا ، ولى قلبا به آن اعتقاد ندارد . » حضرت فرمودند :\r\n« هر كس شهادتين بر زبان جارى كند ، هرگز خوراك آتش نخواهد شد . » « 1 »\r\nوى در روايت ديگرى حتى سخن از شهادت به رسالت را نيز به ميان نمىآورد و شهادت به توحيد را كافى مىداند . « 2 » بخارى نيز درباره همين منافقان روايت كرده است : « هر كس به خاطر خدا لا إله إلا اللّه بگويد ، آتش بر او حرام خواهد بود » « 3 » در همين راستا از خليفه دوم در مورد قريش چنين روايت شده است : « سابقين ما در اسلام ، سابقين به سوى بهشت خواهند بود و ميانه‌ها نجات مىيابند و ظالمان ما نيز آمرزيده خواهند شد . » « 4 » و بدين ترتيب ابو سفيانها و معاويه‌ها از همه سوابق سوء خود تطهير مىشوند ! در روايات ديگرى نيز آمده است كه عمر بن خطاب همين سخنان را هنگام تلاوت آيه 32 سوره فاطر مىگفت . به عنوان نمونه ، سيوطى چنين نقل كرده است :\r\nهر گاه عمر بن خطاب به آيه :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ . . . »  مىرسيد ، مىگفت : « سابقين ما ، سابقين و ميانه روهاى ما ، نجات يافته و ظالمان ما آمرزيده خواهند شد و پس از آن مىخواند :  « فَمِنْهُمْ ظالِمٌ لِنَفْسِهِ . . . »  « 5 »\r\nخواننده گرامى به اين نكته واقف است كه قرآن كريم در موارد متعددى منافقان را لعنت كرده و به آنان وعده عذاب داده است ، اگر چه شهادتين را بر\r\n\r\n\r\n","description":"","footnote":"\r\n( 1 ) . مسند احمد حنبل ، ج 3 ، ص 135\r\n( 2 ) . همان ، ج 4 ، ص 44\r\n( 3 ) . صحيح بخارى ، ج 2 ، ص 56 و ج 6 ، ص 202\r\n( 4 ) . ابن حجر العسقلانى ، ميزان الاعتدال ، توفى 582 ، ج 3 ، ص 355\r\n( 5 ) . الدر المنثور ، ج 5 ، ص 251\r\n","page_name":" 66 ","page_number":66},
  {"content":"\r\n\r\nزبان جارى كرده باشند ، همانطور كه مىفرمايد :   إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ وَ اللَّهُ يَعْلَمُ إِنَّكَ لَرَسُولُهُ وَ اللَّهُ يَشْهَدُ إِنَّ الْمُنافِقِينَ لَكاذِبُونَ   ، زمانى كه منافقان نزد تو مىآيند ، مىگويند : شهادت مىدهيم كه تو فرستادهء خدا هستى ، و خدا مىداند كه تو فرستادهء او هستى و خدا شهادت مىدهد كه منافقان دروغ مىگويند . » ( منافقون : 1 . و نيز مىفرمايد :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  ، همانا منافقان در قعر دوزخ جاى دارند » ( نساء : 145 ) و مىفرمايد :  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ  ، براى آنان استغفار كنى يا نكنى ( تفاوتى نمىكند ) ، اگر براى آنان هفتاد بار استغفار كنى خداوند آنان را نخواهد بخشيد اين به دليل آن است كه آنان به خدا و رسولش كافر شدند و خداوند گروه فاسقان را هدايت نمىكند . » ( توبه : 80 ) آيا مىتوان از اين آيات چشم پوشى كرد و استغفار و طلب آمرزش ادعا شده توسط رسول خدا صلّى اللّه عليه و آله و سلّم را براى امثال ابو جهل و ابو سفيان و معاويه پذيرفت ؟ آيا مىتوان پذيرفت كسى كه در دل ايمان ندارد ، تنها به دليل بر زبان راندن شهادتين اهل بهشت باشد ؟ افزون بر آيات فوق ، رواياتى نيز وجود دارد كه همه در مقام معرفى و بيان علامات منافق و نيز مذمت آنان است كه به چند مورد از آنها اشاره مىشود :\r\nابو سعيد خدرى مىگويد : « ما گروه انصار ، منافق را با بغض على بن ابى طالب مىشناختيم » . « 1 » همچنين از ابو ذر غفارى چنين روايت شده است :\r\n« ما منافقان را به تكذيب خدا و پيامبر و تخلف از نماز و بغض و دشمنى على بن ابى طالب مىشناختيم . » « 2 » على بن ابى طلحه نيز مىگويد :\r\nحسن بن على عليه السلام را در مدينه ديديم . معاوية بن حديج نيز با ما بود . به\r\n\r\n\r\n","description":"","footnote":"\r\n( 1 ) . سنن ترمذى ، ج 5 ، ص 298\r\n( 2 ) . مستدرك حاكم ، ج 3 ، ص 129\r\n","page_name":" 67 ","page_number":67},
  {"content":"\r\n\r\nامام حسن گفتند كه معاوية بن حديج از كسانى است كه به على عليه السلام فحش مىداد . حضرت دستور دادند او را بياورند ، سپس به وى فرمود :\r\n« به على عليه السلام فحش مىدادى ؟ » معاويه گفت : « نه ، من چنين كارى نكردم . »\r\nحضرت به او فرمودند : « به خدا قسم اگر على عليه السلام را در قيامت ببينى - كه گمان نمىكنم چنين توفيقى داشته باشى - خواهى ديد كه در كنار حوض ، نزد رسول خدا صلّى اللّه عليه و آله و سلّم ايستاده است و پرچمهاى منافقان را از آن حضرت دور مىكند و در دستش عصايى از عوسج « 1 » است . اين حديث را پيامبر راستگو و تأييد شده براى من تعريف كرده است و هر كس دروغ بگويد ضرر مىكند . « 2 »\r\nعبد اللّه بن مسعود نيز از پيامبر صلّى اللّه عليه و آله و سلّم روايت كرده است .\r\nسه خصلت است كه در هر كس باشد ، منافق خواهد بود و اگر يكى از آنها هم در او باشد ، يك صفت از نفاق را خواهد داشت : هنگام سخن گفتن دروغ مىگويد ، در امانت خيانت مىكند و خلف وعده مىنمايد . « 3 »\r\nاز مجموع اين آيات و روايات استفاده مىشود كه نه تنها منافق اهل نجات نيست ، بلكه نشانه‌هايى دارد كه از جمله آنها ، دشمنى و مخالفت با رسول خدا صلّى اللّه عليه و آله و سلّم و على بن ابى طالب عليه السلام است .\r\nاز آنجا كه مسأله نفرين شدن كفار و منافقان در قنوت نماز به وسيله رسول خدا صلّى اللّه عليه و آله و سلّم بسيار دردناك بود ، فقهاى سنى قنوت را از نماز حذف كرده‌اند ، در حالى كه در ميان روايات آنان ، شواهدى بر اين مطلب وجود دارد كه قنوت در نماز ، سنت بوده است . در اين جا به چند روايت كه از آنها نقل شده اشاره مىكنيم :\r\n1 . داوود بن حصين از اعرج روايت مىكند : « تا آنجا كه من مردم را ديدم ،\r\n\r\n\r\n","description":"","footnote":"\r\n( 1 ) عوسج : چوب درختى مخصوص\r\n( 2 ) . مستدرك حاكم ، ج 3 ، ص 138\r\n( 3 ) . مجمع الزوائد ، ج 1 ، ص 108\r\n","page_name":" 68 ","page_number":68},
  {"content":"\r\n\r\nكافران را در ماه رمضان لعنت مىكردند . . . و در قنوت وتر ، به دعاى رسول خدا صلّى اللّه عليه و آله و سلّم اقتدا مىنمودند . » « 1 »\r\n2 . فضل بن عباس از رسول خدا صلّى اللّه عليه و آله و سلّم نقل مىكند كه فرمود :\r\nنماز ، دو ركعت است و در هر ركعت يك تشهد است كه با حالت تضرع و خشوع و آرامش و اطمينان خوانده مىشود ، سپس قنوت مىخوانى و دستهايت را رو به آسمان ، در مقابل صورت بالا مىبرى و عرض مىكنى : « يا ربّ ، يا رب ! » هر كس قنوت نخواند - راوى گويد : حضرت سخنان تند و شديدى در مورد او فرمود . » « 2 »\r\nدر نقل ديگرى از اين روايت آمده كه حضرت فرمودند : « هر كس قنوت نخواند ، نمازش ناقص است . » « 3 »\r\n3 . از براء بن عازب روايت شده است كه رسول خدا صلّى اللّه عليه و آله و سلّم ، هيچ نماز واجبى را بدون قنوت نمىخواند . « 4 » در مورد اين مطلب ، از عايشه نيز روايت شده است كه رسول خدا صلّى اللّه عليه و آله و سلّم مىفرمود : « در نماز جماعت قنوت مىخوانم تا شما دعا كنيد و هر حاجتى داريد از خداوند مسألت نمائيد . » و نيز از انس روايت شده است كه رسول خدا صلّى اللّه عليه و آله و سلّم و ابو بكر و عمر تا آخر عمر قنوت مىخواندند . « 5 »\r\nبا وجود چنين رواياتى ، احمد حنبل معتقد است كه قنوت تنها براى أمراء جايز است ، نه عموم مردم . فقهاى سنى با آنكه قنوت را جزء نماز مىدانند . اما با تحقيق در فتاوايشان مىبينيم نسبت به آن دل خوشى ندارند و نمىخواهند توده مردم آن را بياموزند و چنانچه به مردم بياموزند ، تنها دعايى را كه از امام\r\n\r\n\r\n","description":"","footnote":"\r\n( 1 ) . الامام مالك بن أنس ، الموطأ ، توفى 179 ، بيروت : احياء التراب العربى ، ج 1 ، ص 115\r\n( 2 ) . مسند احمد ج 1 ، ص 211\r\n( 3 ) . همان ج 4 ، ص 167 و نيز سنن ترمذى ، ج 1 ، ص 238\r\n( 4 ) . سنن بيهقى ، ج 2 ، ص 198 و نيز مجمع الزوائد ، ج 2 ، ص 138\r\n( 5 ) . همان\r\n","page_name":" 69 ","page_number":69},
  {"content":"\r\n\r\nحسن مجتبى عليه السلام روايت شده كه در آن سخنى از منافقان و كافران نيست ، يا دو سوره جعلى خلع و حفد را كه از عمر روايت شده است و ذكر آنها خواهد آمد ، مىآموزند . ترك قنوت در زمان بنى اميه بسيار رايج بود و بغض آنان از اين عمل عبادى ، شديد بود . آنان شايع كرده بودند كه قنوت ، يك عمل شخصى از جانب رسول خدا صلّى اللّه عليه و آله و سلّم بود و تنها يك ماه ادامه داشت و خداوند ايشان را از ادامه آن نهى فرمود و يا مىگفتند كه در اصل ، مشروع بود و پس از مدتى نسخ شد و الآن بدعت و حرام است . ابو مالك اشجعى از پدرش چنين روايت مىكند : « پشت سر رسول خدا و ابو بكر و عمر و عثمان و على نماز مىخواندم ، اما نديدم هيچ كدام قنوت بخوانند . پسرم ! قنوت بدعت است . » « 1 »\r\nاين روايت خود دليلى است كه قنوت نيز در دستور حذف قرار گرفته بود . ابن حزم ظاهرى ، فقيه سنى در پاسخ اين ادعا كه قنوت بدعت است مىگويد :\r\nاين روايت دليل بر نهى از قنوت نمىشود ، زيرا روايات صحيحى نيز وجود دارند كه دلالت بر انجام آن مىكند ، بنا براين هر دو روايت صحيح است و در نتيجه ، قنوت جايز خواهد بود . . . و اين سخن پدر ابو مالك اشجعى كه مىگويد : « قنوت بدعت است » صحيح نيست ، زيرا او مىگويد :\r\n« من نديدم قنوت بخوانند » ، پس سخن كسانى كه مىگويند ما ديديم آنان قنوت مىخوانند مقدم است و خودشان نيز از پدر ابو مالك افضل هستند . . . و اما نظر ابو حنيفه و پيروانش كه مىگويند : « در هيچ نمازى جز نماز وتر قنوت خوانده نمىشود و قنوت در نماز وتر در تمام سال سنت است و هر كس آن را ترك كند بايد دو سجده سهو به جا آورد » و نيز قول مالك كه مىگويد : « ما هيچ يك از صحابه و تابعين را نديديم كه قنوت بخوانند » و قول شافعى كه بين قنوت در نماز صبح و قنوت در\r\n\r\n\r\n","description":"","footnote":"\r\n( 1 ) . سنن نسائى ، باب ترك قنوت\r\n","page_name":" 70 ","page_number":70},
  {"content":"\r\n\r\nديگر نمازها را تفاوت گذاشته است ، همه اين نظرات ، با روايات و اخبارى كه از صحابه روايت شده است مخالف است ، از اين رو همه اين عقايد باطل است ، زيرا خودشان به شدت به مخالفين روايات صحيحى كه سنت رسول خدا را ثابت مىكنند ، حمله كرده ، آنها را رد مىكنند . « 1 »\r\n\r\nچگونگى دستيابى منافقان به پستهاى حكومتى\r\nهمانطور كه گفته شد ، كسانى كه در زمان رسول گرامى اسلام صلّى اللّه عليه و آله و سلّم مطرود و نفرين شده بودند ، پس از آن حضرت ، پستهاى حكومتى را اشغال نمودند و براى پاك كردن گذشته خود از ذهن مردم ، قانون ممنوعيت ترويج سنت را به تصويب رساندند . نخستين كسى كه منافقان را به كار گماشت ، خليفه دوم عمر بود و از جمله افرادى كه وى به امارت منصوب كرد ، معاوية بن ابى سفيان بود كه به دستور ابو بكر و پيشنهاد عمر انجام شد . سابقه عداوت معاويه و پدر و مادرش با رسول خدا صلّى اللّه عليه و آله و سلّم روشنتر از آن است كه نيازى به بيان داشته باشد . اين روش خليفه با مخالفت اصحاب رو برو شد . به عنوان نمونه ، حذيفه به وى گفت : « تو از افراد فاجر كمك مىگيرى و آنها را به امارت مىگمارى ! » عمر پاسخ داد : « آنها را به كار مىگيرم تا از نيرويشان استفاده كنم و پنهانى مواظب آنها هستم . » « 2 » بگذريم از اينكه مواظبت عمر چگونه بود و آيا با دستور شرع منطبق بود يا نه ، اما وى در مورد معاويه هرگز به وعده خود عمل نكرد و به اعتراضات بسيارى كه از او مىشد اعتنا ننمود و اجازه داد معاويه به حكومت كسرايى خود در شام ادامه داده ، كاخ بسازد و تا مىتواند ماليات بگيرد و ستم كند . وى در حالى اين پاسخ را به حذيفه داد كه خودش گفته بود : « هر كس فاسق و فاجرى را به كار گمارد و بداند او فاسد است ،\r\n\r\n\r\n","description":"","footnote":"\r\n( 1 ) . ابن حزم ، محلى ، ص 146\r\n( 2 ) . كنز العمّال ج 5 ، ص 771\r\n","page_name":" 71 ","page_number":71},
  {"content":"\r\n\r\nخودش نيز مانند او خواهد بود . » « 1 » وى در توجيه عمل خود همچنين گفته است : « ما از قدرت و نيروى منافق استفاده مىكنيم و گناهانش نيز مربوط به خودش است . » « 2 » گر چه گروهى همچون بيهقى با بيان اين نكته كه منافقان زمان عمر بن خطاب اهل مدارا بودند خواسته است عمل وى را توجيه كند ، اما اين سخن وى از طرف بخارى ، محدث بزرگ سنّيها كه در زمان خلافت متوكل عباسى مىزيست ، بى پاسخ نمانده است . وى مىگويد : « منافقان زمان جناب خليفه ، عمر ، به خاطر باز بودن دستشان بسيار وقيح متجاهر به فسق بودند و حذيفة بن يمان كه صاحب سرّ رسول خدا بود ، با صداى بلند زنگ خطر را به صدا در آورد و اعلام نمود كه منافقان امروز ، شرورتر و خطرناكتر از زمان رسول خدا هستند ، زيرا در آن زمان مخفيانه توطئه مىكردند ، ولى امروز علنى و آشكارا عمل مىكنند . » « 3 » متأسفانه اين روند و اين خشت كج ادامه يافت و در زمان عثمان ، خليفه سوم به اوج خود رسيد تا جايى كه وى به خاطر به كار گماشتن بستگان خويش كه سابقه عداوت با اسلام داشتند و به دليل شدت اعتراضات عمومى جان خود را از دست داد و نيز آنچه موجب شد على عليه السلام به موفقيت نرسند و نتوانند آن گونه كه لازم مىدانستند عدالت را اجرا كنند ، قدرت يافتن همين منافقان بود ، كسانى مانند معاويه و عمر و عاص مردم را فريفتند و با هزينه كردن پولهاى فراوان و تبليغات بسيار ، مردم را از راه حق منحرف كردند و سرانجام ايشان و فرزند گراميش ، امام حسن مجتبى عليه السلام را از خلافت محروم كردند و به شهادت رساندند . به يقين مىتوان اين جنايات را از ثمرات شوم تسلط كفر صفتان مسلمان‌نما بر مقدرات مردم و جامعه اسلامى دانست .\r\n\r\n\r\n","description":"","footnote":"\r\n( 1 ) . همان ، ج 5 ، ص 761\r\n( 2 ) . همان ، ص 761\r\n( 3 ) . صحيح بخارى ، ج 8 ، ص 100\r\n","page_name":" 72 ","page_number":72},
  {"content":"\r\n\r\n\r\nترويج سنت از ديدگاه اهل بيت عليهم السلام\r\nامير مؤمنان على عليه السلام و شيعيان آن حضرت ، با سياست تحريم نقل و تدوين حديث و سنت مخالفت كرده ، بر ضد آن اقدام نمودند ، از اين رو خود آن حضرت ، احاديث رسول خدا صلّى اللّه عليه و آله و سلّم را جمع آورى و تدوين نمود و براى مردم نيز نقل مىكرد و فرزندان آن حضرت نيز همين روش را ادامه دادند و ديگران را نيز به ادامه همين روش تشويق نمودند . على عليه السلام ، خود از رسول خدا صلّى اللّه عليه و آله و سلّم چنين نقل مىكنند : « علم خود را بنويسيد ، زيرا يا در دنيا و يا در آخرت از آن بهره‌مند خواهيد شد . علم صاحبش را گم نخواهد كرد . » « 1 » امام صادق عليه السلام نيز در تشويق مردم به اين امر مقدس فرموده‌اند : « بنويسيد كه بدون نوشتن نمىتوانيد حفظ كنيد . » « 2 » سماعة بن مهران گويد :\r\nبه امام موسى كاظم عليه السلام عرض كردم : « ما در جلسات با يكديگر مذاكره مىنماييم و درباره هر موضوعى نوشته‌اى داريم كه خداوند به واسطه شما بر ما منت نهاده و عطا فرموده است . اما گاهى با مطالبى بر خورد مىكنيم كه درباره آن چيزى در دستمان نيست و با تعجب به يكديگر نگاه مىكنيم ، ولى شبيه آن را در نوشته‌هاى خود مىيابيم ، از اين رو بهترين و نزديكترين آنها را به موضوع خود انتخاب كرده ، مطلب را با آن قياس مىكنيم . » حضرت فرمودند : « شما را با قياس چه كار ! كسانى كه قبل از شما هلاك شدند ، به واسطه قياس از بين رفتند . اگر چيزى به شما عرضه شد ، همان را بگوييد ، در غير اين صورت سكوت كنيد ! » و عرض كردم : « آيا رسول خدا صلّى اللّه عليه و آله و سلّم آنچه را كه مردم در آن زمان بدان احتياج داشتند آوردند ؟ فرمود : آرى ، و آنچه را نيز كه تا قيامت بدان محتاج هستند آوردند . » عرض كردم : « آيا آنها از بين رفت ؟ فرمود : نه ، بلكه نزد اهلش محفوظ است . » « 3 »\r\n\r\n\r\n","description":"","footnote":"\r\n( 1 ) . كنز العمال ، ج 10 ، ص 262\r\n( 2 ) . ابن شهر آشوب ، احتجاج ، ج 1 ، ص 24\r\n( 3 ) . كافى ، ج 1 ، ص 57\r\n","page_name":" 73 ","page_number":73},
  {"content":"\r\n\r\nاين حديث و مانند آن ، گوياى آن است كه از ديدگاه اهل بيت عليهم السلام و اصحاب آنان ، كتابت حديث امرى رايج بود و سنت به عنوان منبع فهم دين به شمار مىرفت و همواره مورد تأييد آنان نيز بوده است .\r\n\r\nرفع ممنوعيت تدوين حديث\r\nممنوعيت نقل حديث ، جز در مواردى خاص و براى افرادى خاص همچنان ادامه داشت و كارگزاران خلفا با شدت هر چه تمامتر به اين دستور عمل مىكردند ، چرا كه منافع آنان چنين ايجاب مىكرد . رجاء بن سلمه مىگويد :\r\n« معاويه دستور داده بود فقط رواياتى كه در زمان عمر نقل مىشد ، بيان شود ، زيرا عمر مردم را از نقل روايات رسول خدا صلّى اللّه عليه و آله و سلّم نهى مىكرد و مىترساند . » « 1 »\r\nتا آنكه خليفه اموى ، عمر بن عبد العزيز ، به ابو بكر بن محمد بن عمرو بن حزم طى نامه‌اى دستور داد روايات و احاديث رسول خدا صلّى اللّه عليه و آله و سلّم و عمر بن خطاب جمع آورى و نوشته شود تا اين علوم كهنه و فراموش نشود . محمد بن اسماعيل جعفى بخارى نيز دستور دولت و عمر بن عبد العزيز را پسنديد و احاديث را جمع آورى كرد . وى معتقد است كه عمر هميشه در كنار پيامبر صلّى اللّه عليه و آله و سلّم بود ، اما از سنت عمر نام نبرده است تا مبادا سنت عمر در كنار سنت پيامبر صلّى اللّه عليه و آله و سلّم قرار گرفته ، موجب توهّمهايى شود ، به همين دليل خلاف بزرگترى را مرتكب شده است و سنت عمر را به نام سنت نبوى ذكر كرده است . بدين ترتيب ، دوران اختناق به حسب ظاهر به پايان رسيد و دوران جديد ترويج سنت آغاز شد و كتابهايى چون صحيح بخارى تدوين گرديد .\r\n\r\n\r\n","description":"","footnote":"\r\n( 1 ) . ذهبى ، تذكرة الحفاظ ، ج 1\r\n","page_name":" 74 ","page_number":74},
  {"content":"\r\n\r\n\r\n3 بررسى تحريف قرآن در منابع سنّيها\r\nاعتقاد به حذف بخشهايى از قرآن همان گونه كه گذشت مسأله تحريف قرآن دستاويز افراد متعصبى شده است تا به شيعيان بتازند و با اين بهانه ، فتواى كفر و خروج آنان را از دين صادر كنند .\r\nدر فصل اول كتاب ، نظر فرقه اماميه درباره اين مسأله گذشت و بيان نموديم كه ما به هيچ وجه معتقد به تحريف قرآن نيستيم و اشاره نموديم كه اگر كسى بخواهد در مورد معتقدان به تحريف كتاب الهى بررسى كند و آنان را بشناسد ، ابتدا بايد به خود سنيها مراجعه نمايد . در اين فصل در صدد اثبات همين مطلب هستيم و بيان خواهيم نمود كه اعتقاد به تحريف ، ريشه در روايات سنّيها ، خصوصا رواياتى كه از خليفه دوم عمر صادر شده و گاهى مبين عقايد او است دارد . به يقين اين سخن موجب عصبانيت و دلخورى عده‌اى خواهد شد ، اما اميد است به مداركى كه از كتب خود سنّيها نقل خواهيم نمود مراجعه كنند تا خشم آنان به تعجب و تعجب آنان به باور تبديل شود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nاعتقاد به كاستن از قرآن و افزودن به آن\r\nمراجعه به كتب روائى آنان ، ما را با اين حقيقت تلخ تاريخى روبرو مىكند كه خليفه دوم ، عمر بن خطاب معتقد به حذف بخشهايى از قرآن نازل شده بوده است . روايات از اين جهت مختلف و متعددند و هر يك به حذف آيه يا سوره‌اى اشاره مىكنند و بعضى به طور اجمال به اصل مطلب اشاره مىنمايند . از اين رو تفصيل اين مطلب در طى چند عنوان به نظر خواننده گرامى مىرسد :\r\n\r\nحذف اكثر قرآن\r\nمعروف است كه قرآن بيش از سيصد هزار حرف است . اما رواياتى كه در مورد اين مطلب از سنّيها نقل شده ، گوياى آن است كه قرآن از ديدگاه عمر بن خطاب يك ميليون و بيست و هفت هزار حرف بوده و نتيجه چنين چيزى ، اعتقاد به حذف حدود 2 / 3 قرآن خواهد بود . به عنوان نمونه به اين روايت توجه نماييد :\r\nابن مردويه از عمر بن خطاب روايت كرده است كه رسول خدا صلّى اللّه عليه و آله و سلّم فرمودند : « قرآن يك ميليون و بيست و هفت هزار حرف است . هر كس آن را با صبر و تحمل بخواند ، خداوند به هر حرفى يك حور العين به او خواهد داد . » « 1 »\r\n\r\nحذف آياتى از سوره احزاب\r\nاز حذيفه چنين روايت شده است : « عمر از من پرسيد : « سوره احزاب چند آيه دارد ؟ » گفتم : « هفتاد و دو يا هفتاد و سه آيه » . وى گفت : « اگر همه آن موجود بود . به اندازه سوره بقره مىشد و آيه رجم نيز در آن بوده است . » « 2 » حاكم ، اين روايت را از جهت سند صحيح دانسته است .\r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 422 و نيز مجمع الزوائد ، ج 7 ، ص 163 و كنز العمال ، ج 1 ، ص 517 و 541 .\r\n( 2 ) . كنز العمال ، ج 2 ، ص 480 و مسند احمد ، ج 5 ، ص 132 و مستدرك حاكم ، ج 2 ، ص 415 و ج 4 ، ص 359 و سنن بيهقى ، ج 8 ، ص 211 .\r\n","page_name":" 76 ","page_number":76},
  {"content":"\r\n\r\n\r\nحذف آياتى از سوره توبه\r\nاز ابو موسى اشعرى چنين روايت شده است : « سوره‌اى مانند سوره برائت نازل شد كه بر داشته شد و من اين آيه را از آن حفظ كردم : إنّ اللّه ليؤيّد هذا الدين بأقوام لاخلاق لهم . . . ، همانا خداوند اين دين را با كسانى كه بهره‌اى از كمال ندارند تأييد مىكند . . . » « 1 » همچنين از حذيفه روايت شده است ، « آنچه از سوره برائت مىخوانيد ، يك چهارم آن است و شما آن را سوره برائت مىناميد ، در حالى كه نام آن ، سوره عذاب بوده است . » « 2 » سند اين روايت نيز صحيح است .\r\nروايات مربوط به اين ادعا بسيار است و خواننده مىتواند در اين مورد به كتب ديگر ، همچون الدرّ المنثور « 3 » مراجعه كند . در رواياتى نقل شده است كه حذيفه ، قرآن ابو موسى اشعرى را كه شامل آيات سوره برائت با آيات ديگرى بود از بين برد . اين روايت گوياى آن است كه اگر حذيفه اعتقاد به اصالت آيات زائد بر مقدار موجود داشت ، آنها را حفظ مىكرد و از بين نمىبرد . در حقيقت منشأ اين خيال بافيها ، ابو موسى اشعرى بوده است و علت افزودن آيه جعلى مذكور نيز با توجه به معناى آن ، چيزى جز توجيه اعطاى پستهاى دولتى به افراد منافق و بى بهره از دين نيست .\r\n\r\nدو سوره خيالى « خلع » و « حفد »\r\nاز عجيبترين روايات ، رواياتى است كه دو سوره به نامهاى « خلع » و « حفد » را جزء قرآن مىداند و اين روايات مربوط به خليفه دوم است ، زيرا در روايات آمده است كه وى اين دو سوره را در قنوت نمازش مىخواند و در نسخه‌هاى قرآن افراد نزديك به خليفه نيز موجود بوده است . متأسفانه راويان اين\r\n\r\n\r\n","description":"","footnote":"\r\n( 1 ) . مجمع الزوائد ، ج 5 ، ص 302\r\n( 2 ) . مستدرك حاكم ، ج 2 ، ص 330\r\n( 3 ) . ج 1 ، ص 105\r\n","page_name":" 77 ","page_number":77},
  {"content":"\r\n\r\nروايات ، با آنكه درباره قرآن بسيار متعصب هستند ، اما از آنجا كه اعتقاد به حذف اين دو سوره و در حقيقت تحريف قرآن به عمر بن خطاب نسبت داده شده است ، سكوت كرده‌اند . اساس دو سوره خيالى فوق ، همان قنوتهاى پيامبر صلّى اللّه عليه و آله و سلّم است كه حضرت در آنها منافقان و كافران را لعنت مىكردند و چون اين امر براى آنان بسيار گران بود و خاطره اين نفرينها در ذهن مردم باقى بود ، روايتى جعل نمودند كه در آن ، جبرئيل ، رسول خدا صلّى اللّه عليه و آله و سلّم را توبيخ كرد و به جاى نفرينها ، قنوتى را به آن حضرت آموخت . اين قنوت ، همان دو سوره خلع و حفد است . از خالد بن ابى عمران چنين روايت شده است :\r\nهنگامى كه رسول خدا صلّى اللّه عليه و آله و سلّم در قنوت نماز مشغول نفرين قبيله مضرّ ( قريش ) بود ، جبرئيل نازل شد و اشاره كرد كه ساكت شو ! سپس گفت :\r\n« خداوند مىفرمايد : من تو را نفرستادم كه بسيار فحش دهى و لعنت كنى . تو را براى رحمت نازل كردم ، نه عذاب . تو حق دخالت در اين امور را ندارى . خدا اگر بخواهد مىبخشد و اگر نخواهد عذاب مىكند . » سپس اين قنوت را به آن حضرت آموخت : « اللّهم إنّا نستعينك و نستغفرك و نؤمن بك و نخضع لك و نخلع و نترك من يكفرك . اللّهمّ إيّاك نعبد و لك نصلّى و نسجد و إليك نسعى و نحفد و نرجو و نخشى عذابك و نخاف عذابك الجد إنّ عذابك بالكافرين ملحق ، خداوندا ! از تو كمك مىخواهيم و طلب آمرزش مىكنيم و به تو ايمان مىآوريم و براى تو كرنش مىكنيم و از كسانى كه به تو كفر مىورزند دورى كرده ، بيزارى مىجوييم ! خداوندا ! فقط تو را مىپرستيم و تنها براى تو نماز مىخوانيم و سجده مىكنيم و فقط براى رسيدن به تو تلاش كرده اميد به رحمت تو داريم و از عذاب تو مىترسيم و هراسانيم ، همانا عذاب تو به كافران خواهد رسيد ! » « 1 »\r\n\r\n\r\n","description":"","footnote":"\r\n( 1 ) . سنن بيهقى ، ج 2 ، ص 210\r\n","page_name":" 78 ","page_number":78},
  {"content":"\r\n\r\nسعيد بن عبد الرحمن بن ابزى از پدرش چنين روايت كرده است :\r\nپشت سر عمر بن خطاب نماز صبح مىخواندم ، شنيدم كه بعد از قرائت و پيش از ركوع چنين مىخواند : « اللهم إياك نعبد و لك نصلى و إليك نسعى و نحفد و نرجو رحمتك و نخشى عذابك ، إن عذابك بالكافرين ملحق . اللهم إنّا نستعينك و نستغفرك و نثنى عليك الخير و لا نكفرك و نؤمن بك و نخضع لك و نخلع من يكفرك . »\r\nاين روايت از جهت سند صحيح است . روايت ديگرى نيز از عبيد بن عمر نقل شده است كه قنوت عمر را پس از ركوع با چنين الفاظى معرفى كرده است :\r\nاللهم اغفر لنا و للمؤمنين و المؤمنات و المسلمين و المسلمات و ألف بين قلوبهم و أصلح ذات بينهم و انصرهم على عدوّك و عدوّهم . اللّهم العن كفرة أهل الكتاب الذين يصدون عن سبيلك و يكذبون رسلك و يقاتلون أولياءك . اللّهم خالف بين كلمتهم و زلزل أقدامهم و أنزل بهم بأسك الذى لا تردّه عن القوم المجرمين . بسم اللّه الرحمن الرحيم . اللّهم إنا نستعينك و نستغفرك و نثنى عليك و لا نكفرك و نخلع و نترك من يفجرك . بسم اللّه الرحمن الرحيم . اللّهم إياك نعبد و لك نصلى و نسجد و لك نسعى و نحفد و نخشى عذابك الجد و نرجو رحمتك إنّ عذابك بالكافرين ملحق .\r\nهمانطور كه مشاهده مىشود ، اصل اين دو سوره ، قنوت عمر بن خطاب يا قنوتى بوده است كه به پيامبر اسلام صلّى اللّه عليه و آله و سلّم نسبت داده شده است و در روايت فوق ، عمر هر يك را با يك بسم اللّه الرحمن الرحيم آغاز كرده است . چگونه دعايى كه ادعا شده است بر پيامبر نازل گرديده ، به دو سوره با دو بسم اللّه الرحمن الرحيم تبديل شد ؟ دليل اين مطلب آن است كه اولا طبق ادعاى راوى ، عبارات فوق ، وحى بوده است و دوم آنكه هر عبارتى ، با « اللّهم » شروع شده است و سوّم آنكه خليفه به خود حق مىداده كه آيات قرآن را سوره‌اى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمستقل قرار دهد و در اينجا نيز هر يك را سوره‌اى مستقل قرار داده است . در روايات آمده است كه حرث بن خزيمه دو آيه آخر سوره برائت ، يعنى آيات  لَقَدْ جاءَكُمْ رَسُولٌ مِنْ أَنْفُسِكُمْ  را تا  وَ هُوَ رَبُّ الْعَرْشِ الْعَظِيمِ  براى عمر بن خطاب آورد ، وى پرسيد : « آيا جز تو كسى هست كه شهادت دهد اين دو آيه از قرآن است ؟ » حرث پاسخ داد : « نه ، ولى خودم اين دو آيه را از رسول خدا شنيدم و حفظ كردم . » عمر گفت : « من هم اين دو آيه را از حضرت شنيده‌ام و اگر سه آيه بودند ، آنها را يك سوره مستقل قرار مىدادم ، اما حالا كه دو آيه است ، آنها را به آخر يكى از سوره‌ها اضافه كنيد ! » « 1 » مشاهده مىشود كه خليفه به خود حق مىدهد بعضى از آيات را تنها به اين دليل كه سه آيه هستند ، يك سورهء مستقل قرار دهد ! بر طبق روايات متعددى كه از سنّيها وارد شده است ، اين دو سوره در بعضى مصحفها وجود داشته است . بر طبق روايت ابن ضريس در كتاب فضائل ، از حماد ، اين دو سوره جزء مصحف ابى بن كعب بود و روايات ديگرى نيز همين مطلب را مىرساند . در همين كتاب ، دو سوره فوق را دو سوره موجود در مصحف ابن عباس به قرائت ابّى و ابى موسى دانسته است .\r\nهمچنين محمد بن نصر از ابن اسحاق روايت كرده است كه در مصحف ابى بن كعب ، سوره‌هاى اخلاص ، فلق ، ناس ، خلع ، حفد و سوره ديگرى وجود داشت كه چنين بود : بسم اللّه الرحمن الرحيم . اللهم لا تنزع ما تعطى و لا ينفع ذالجد منك الجدّ سبحانك و غفرانك و حنانيك إله الحق » . در نتيجه در مصحف وى سه سوره جعلى بوده است . محمد بن نصر نيز از عطاء بن سائب روايت مىكند كه ابو عبد الرحمن دو سوره خلع و حفد را براى او خوانده است و ابو عبد الرحمن نيز گمان مىكرد كه ابن مسعود اين عبارت را كه براى\r\n\r\n\r\n","description":"","footnote":"\r\n( 1 ) . الدرّ المنثور ، ج 3 ، ص 296 و مجمع الزوايد ، ج 7 ، ص 35\r\n","page_name":" 80 ","page_number":80},
  {"content":"\r\n\r\nاو خوانده از رسول خدا آموخته است . در كتاب كنز العمّال نيز روايات بسيارى درباره اين دو سوره و انتساب آن به عمر خطاب آمده است . « 1 » همچنين خواننده مىتواند در اين مورد به النهاية « 2 » ، تاريخ مدينه ، « 3 » كتاب الام ، « 4 » المجموع تأليف نووى « 5 » و كتابهاى ديگر مراجعه نمايد . البته در روايت ديگرى از سنّيها ، اين قنوت به على عليه السلام نيز نسبت داده شده است ، « 6 » ولى روايت فوق شاذ « 7 » است و با روايات ديگرى كه در مورد قنوت آن حضرت نقل شده و گوياى آن است كه آن حضرت در قنوت نماز خويش ، معاويه و عمرو بن عاص و ابو الأعور سلمى و عبد اللّه بن قيس و پيروان آنها را نفرين مىكرد « 8 » در تعارض است ، لذا قابل استناد نمىباشد .\r\nآنچه مسلم است اين است كه اين دو سوره خيالى را خليفه دوم معرفى نمود و همواره در قنوت نماز مىخواند تا ترويج شود و در مصحف خود عمر نيز كه نزد دخترش حفصه نگهدارى مىشد ، موجود بود تا آنكه مروان بن حكم بعد از مرگ حفصه آن را گرفت و سوزاند تا با قرآن عثمان اختلاف پيدا نكند ، از اين رو نسبت دادن اين دو سوره به صحيفه ابن مسعود و ابى بن كعب جدا مورد ترديد است و اگر چنين باشد ، به يقين به دستور خود خليفه بوده است ، زيرا كسى جرأت نداشت سوره‌اى را بدون اجازه خليفه وارد قرآن كند و اين مطلب نزد محققان مسلم است .\r\nمطلب ديگر آن است كه بيشترين تلاش براى آنكه اين دو سوره ، دو سوره\r\n\r\n\r\n","description":"","footnote":"\r\n( 1 ) . ج 8 ، ص 74 ، 75 و 78 و . . .\r\n( 2 ) . ج 4 ، ص 238\r\n( 3 ) . ج 3 ، ص 1009\r\n( 4 ) . ج 7 ، ص 147\r\n( 5 ) . ج 3 ، ص 493\r\n( 6 ) . الامام مالك بن انس ، المدونة الكبرى ، توفى 179 ، طبعة احياء التراث العربى ، عن طبعة مطبعة السعادة ، بمصر ، ج 1 ، ص 103\r\n( 7 ) . شاذّ : روايتى كه كمتر كسى به آن توجه كرده باشد .\r\n( 8 ) . كنز العمال ، ج 8 ، ص 79 و 82\r\n","page_name":" 81 ","page_number":81},
  {"content":"\r\n\r\nواقعى وانمود شود ، در زمان بنى اميه صورت گرفته است . از طبرانى با سند صحيح از ابو اسحاق چنين روايت شده است : « ما نماز را به امامت امية بن عبد اللّه بن خالد بن اسيد خوانديم و او اين دو سوره را در نمازش خواند . » « 1 »\r\nاگر گفته شود كسى فلان سوره‌ها را در نماز خوانده است ، معناى ظاهر آن اين است كه آن دو سوره را از قرآن و يكى را در ركعت اول و دومى را در ركعت دوم خوانده است . پس اميه نيز به همين ترتيب رفتار كرده است . اما امية بن عبد اللّه بن خالد بن اسيد كيست ؟ وى از بنى اميه است و در مكه بزرگ شد و سپس نزد عبد الملك مروان رفته ، از خدمتگزاران او گرديد . زندگى او در شام بود . به طورى كه او را جزء اهالى شام به حساب مىآورند ، آنگاه عبد الملك او را به ولايت خراسان منصوب كرد و آنچه در حديث به آن اشاره شده است ، در زمان ولايت او بر خراسان بوده است ، همانطور كه در روايت ديگرى بر اين مطلب تصريح شده است . « 2 » بنابراين ، واقعه فوق بايد بيش از پنجاه سال پس از مرگ خليفه دوم اتفاق افتاده باشد و همين امر ، اين نظريه را تأييد مىكند كه حاكمان بنى اميه سعى مىكردند اين عبارات را به عنوان دو سوره معرفى كنند . اما از آنجا كه خداوند خود ضامن حفظ كتاب خويش است ، تلاش آنان به جايى نرسيد .\r\nمطلب ديگرى كه لازم به ذكر است ، آن است كه گر چه فقهاى سنى به استحباب خواندن اين دو سوره در قنوت و يا دعاى منقول از امام حسن مجتبى عليه السلام فتوى مىدهند ، « 3 » اما ابن حزم در كتاب خويش فتوى مىدهد كه اساسا اين دو سوره ، كلام مأثور ( كلام خدا يا پيامبر ) نيست و اين ، گوياى جعلى بودن روايات فوق مىباشد كه اين عبارات را كلام خداوند و وحى\r\n\r\n\r\n","description":"","footnote":"\r\n( 1 ) . الاتقان فى علوم القرآن ، سيوطى ، ج 1 ، ص 227\r\n( 2 ) . مجمع الزوائد ، ج 7 ، ص 157\r\n( 3 ) . المجموع ، ج 3 ، ص 498 و نيز كتاب الام ، ج 7 ، ص 148\r\n","page_name":" 82 ","page_number":82},
  {"content":"\r\n\r\nدانسته‌اند وى مىگويد :\r\nاز عمر قنوت ديگرى رسيده است ، ولى آنچه از رسول خدا به ما رسيده ، براى ما بهتر است . ممكن است گفته شود عمر نيز از رسول خدا نقل مىكند ، ولى بايد گفت آنچه را كه يقين داريم از آن حضرت رسيده ، بهتر و براى عمل سزاوارتر از چيزى است كه به آن حضرت نسبت داده‌اند ، زيرا اولى يقينى و دومى ظنّى است و در قرآن و سنت ، از عمل به ظن نهى شده است .\r\nو نيز مىگويد :\r\nرسول خدا در قنوت نماز خود ، كافران و قبايل رعل و ذكوان را نفرين مىكرد و براى وليد بن وليد و عياش بن ابى ربيعه و سلمة بن هشام دعا مىنمود و هرگز آن حضرت از چنين دعايى منع نفرمود و منع نيز نشد . « 1 »\r\nجمله اخير وى ، در حقيقت ردّ حديث شافعى و بيهقى است كه مضمون آنها ، نزول وحى بر رسول خدا صلّى اللّه عليه و آله و سلّم و توبيخ آن حضرت به دليل لعن كافران بود .\r\n\r\nحذف آية « إن جاهدوا كما جاهدتم أول مرة »\r\nاز مسند عمر ، از مسور بن مخرمة روايت شده است كه عمر بن خطاب به عبد الرحمن بن عوف گفت : « آيا قبلا آيه به اين صورت نبود : إن جاهدوا كما جاهدتم أول مرة ؟ ما كه آن را پيدا نكرديم ! » عبد الرحمن پاسخ داد : « از قرآن حذف شده است . » « 2 »\r\n\r\nحذف آيه « ان انتفاءكم . . . » و آيه فراش\r\nعدى بن عدى بن عميرة بن فروه از پدرش از جدش روايت مىكند كه عمر از ابى بن كعب پرسيد : « آيا اين آيه از قرآن نبود : ان انتفاءكم من آباءكم كفر بكم ؟ »\r\n\r\n\r\n","description":"","footnote":"\r\n( 1 ) . ابن حزم الاندلسى ، المحلى ، توفى 456 ، بيروت : دار الفكر ، ج 4 ، ص 148 و 98\r\n( 2 ) . كنز العمال ، ج 2 ، ص 567\r\n","page_name":" 83 ","page_number":83},
  {"content":"\r\n\r\nپاسخ داد : « آرى » پرسيد : « آيا اين آيه از قرآن نبود : « الولد للفراش و للعاهر الحجر كه با مقدارى از آيات از بين رفته است ؟ » جواب داد : « بله » « 1 » لازم به ذكر است كه از نظر ما شيعيان ، « فراش » يك قاعده فقهى است و از پيامبر صلّى اللّه عليه و آله و سلّم روايت شده است ، « 2 » نه آيه قرآن و سنّيها نيز در مواردى به عنوان روايت آورده‌اند ، « 3 » ولى رواياتى كه آن را آيه قرآن معرفى مىكند ، بيشتر از اين روايات است .\r\n\r\nحذف آيه رجم\r\nابن قدامه مىگويد :\r\n« به طور شبه تواتر ثابت شده است كه رسول خدا صلّى اللّه عليه و آله و سلّم يا خودش رجم مىفرمود ، يا دستور رجم داده بود و اصحاب آن حضرت نيز بر اين امر اجماع دارند . همچنين خداوند متعال آيهء رجم را در قرآن نازل فرمود كه از قرآن حذف شد و نوشتن آن در قرآن نسخ گرديد ، ولى حكم آن باقى ماند . از عمر بن خطاب چنين روايت شده است : خداوند متعال ، حضرت محمد صلّى اللّه عليه و آله و سلّم را به حق فرستاد و قرآن را بر او نازل فرمود كه از جملهء آيات آن ، آيهء رجم است كه آن را خوانده و شنيده‌ايم و دربارهء آن تعقل كرده‌ايم و هم رسول خدا صلّى اللّه عليه و آله و سلّم و هم ما بعد از آن حضرت اين حكم را اجرا نموده‌ايم . من مىترسم كه بعد از مدتى مردم منكر آيهء رجم در كتاب خدا شده و آن را ترك كنند و ديگر اجرا ننمايند . بدانيد هر زن يا مرد متأهّلى كه زنا كند ، چنانچه بينه‌اى قائم شود ، يا خود\r\n\r\n\r\n","description":"","footnote":"\r\n( 1 ) . همان ، ج 6 ، ص 208\r\n( 2 ) . الحرّ العاملى ، وسائل الشيعة ، توفى 1104 ، بيروت : احياء التراب العربى ، ج 13 ، ص 376\r\n( 3 ) . سنن ترمذى ، ج 2 ، ص 313 و احمد بن شعيب النسائى ، سنن النسائى ، توفى 203 ، بيروت : دار الفكر ، ج 6 ، ص 180 و مسند احمد ، ج 1 ، ص 25 و ج 4 ، ص 186 و مجمع الزوائد ، ج 5 ، ص 14 و كتاب الام ، ج 6 ، ص 213\r\n","page_name":" 84 ","page_number":84},
  {"content":"\r\n\r\nشخص اعتراف كند و يا زن حامله باشد ، حق آنها سنگسار شدن است - سپس اين جمله را خواند : الشيخ و الشيخة إذا زنيا فارجموها البتّة نكالا من اللّه و اللّه عزيز حكيم ، اگر پير مرد و پير زن زنا كنند ، بايد به عنوان عذاب و بلاى الهى سنگسار شوند و خداوند عزيز و حكيم است . » « 1 »\r\nهمچنين بخارى در كتاب خود ، در ضمن حديثى از ابن عباس روايت كرده است كه عمر پس از آخرين حج خود و باز گشت به مدينه ، به منبر رفت و پس از حمد و ثناى الهى گفت :\r\nامروز براى شما حرفهايى خواهم زد كه بايد بزنم . شايد اين حرفها آخرين سخنان من پيش از مرگم باشد ، هر كس حرفهاى مرا شنيد و فهميد ، براى ديگران بگويد و هر كس مىترسد حرفهاى مرا نفهمد ، حق ندارد آنها را براى ديگران نقل كند و بر من دروغ ببندد . خداوند ، محمد صلّى اللّه عليه و آله و سلّم را به حق فرستاد و قرآن را بر او نازل كرد كه يكى از آيات آن آيهء رجم است كه آن را خوانده و فهميده و شنيده‌ايم ، به همين دليل رسول خدا صلّى اللّه عليه و آله و سلّم عده‌اى را رجم فرمود و بعد از ايشان هم ما اين حكم را اجرا كرديم ، اما من مىترسم زمانى بگذرد و طول زمان باعث شود عده‌اى بگويند : « به خدا قسم ما آيهء رجم را در كتاب خدا نديديم و گمراه شوند و به حكم خدا عمل نكنند ، در حالى كه رجم در كتاب خدا ، حق زنان و مردان متأهلى است كه زنا كنند و بينه بر آن قائم شود يا خود اعتراف كنند يا زن از زنا حامله شود . يكى ديگر از آياتى كه در قرآن ما آن را مىخوانديم اين آيه است : « لا ترغبوا عن آبائكم فإنه كفر بكم أن ترغبوا عن آبائكم أو ان كفرا بكم أن ترغبوا عن آبائكم . » « 2 »\r\nبخارى همين روايت را به اختصار نيز آورده است كه در آن روايت ، عمر گفته است : « اگر نمىگفتند كه عمر به كتاب خدا اضافه كرده ، آيه رجم را با دست خودم مىنوشتم . » « 3 »\r\n\r\n\r\n","description":"","footnote":"\r\n( 1 ) . مغنى ، ج 10 ، ص 121\r\n( 2 ) . صحيح بخارى ، ج 8 ، ص 25\r\n( 3 ) . همان ، ص 113\r\n","page_name":" 85 ","page_number":85},
  {"content":"\r\n\r\nآيا سنّيها كه ما شيعيان را آماج حملات خود قرار داده‌اند ، به اين احاديث توجه نموده‌اند و آيا حاضرند به وجود احاديث غلط در صحاح خويش اعتراف كنند و يا به اين مطلب اذعان نمايند كه بر طبق روايات خودشان ، سر منشأ عقيده تحريف در مواردى خود خليفه ثانى بوده است ؟ شبيه همين مطلب را محدثان ديگرى همچون مسلم ، ابن ماجه و ابو داوود نيز آورده‌اند . « 1 »\r\nترمذى نيز حديث را روايت كرده و آن را صحيح مىداند . « 2 » با كمال وقاحت ، اين روايات در بعضى موارد به گونه‌اى مطرح شده است كه نشان دهد خود پيامبر مانع نوشتن اين آيات در قرآن بودند تا مسؤوليت حذف آيات ساختگى را از گردن ديگران بردارند . در مسند احمد آمده است كه عمر گفت :\r\nهنگامى كه اين آيه نازل شد ، نزد رسول خدا رفته ، عرض كردم :\r\n« بگوييد تا بنويسم ! » اما حضرت از حرف من خوشش نيامد و اجازه نداد و علتش اين بود كه آيه عموميت نداشت ، زيرا اگر پيرمردى كه زن ندارد زنا كند ، فقط شلاق خواهد خورد ، در حالى كه اگر جوانى كه زن دارد زنا كند ، سنگسار خواهد شد . « 3 »\r\nبايد پرسيد : آيا حكمى كه عموميت ندارد ، بايد از قرآن حذف شود ؟ مگر آياتى در قرآن نيست كه تخصيص خورده‌اند و مگر در سوره نور حكم شلاق خوردن زناكار را ذكر نكرده است ؟ در مورد اين سخن كه عمر معتقد به حذف اين آيه و آيات ديگر بوده است ، مدارك ديگرى نيز وجود دارد كه خواننده مىتواند به آنها مراجعه كند . « 4 » بايد بپرسيم در حالى كه به گواهى تاريخ ، خليفه\r\n\r\n\r\n","description":"","footnote":"\r\n( 1 ) . صحيح مسلم ، ج 5 ، ص 116 و سنن ابن ماجه ، ج 1 ، ص 625 و ج 2 ، ص 835 و سنن داوود ، ج 2 ، ص 343\r\n( 2 ) . سنن ترمذى ، ج 2 ، ص 442\r\n( 3 ) . ج 5 ، ص 183\r\n( 4 ) . ر . ك . مستدرك حاكم ، ج 4 ، ص 359 و سنن بيهقى ، ج 8 ، ص 213 و المجموع ، ج 20 ، ص 7 و ابن حجر العسقلانى ، تهذيب التهذيب ، توفى 582 ، بيروت : دار الفكر ، ج 4 ، ص 77\r\n","page_name":" 86 ","page_number":86},
  {"content":"\r\n\r\nدوم فردى مهيب و درشت خو و به اعتراف خود سنّيها خشن بود و همه از او مىترسيدند و روايات مربوط به آيه فوق نيز بسيار زياد و صحيح است ، حال با اين كيفيت چرا نتوانستند آيه فوق را جزء قرآن قرار دهند و دو سوره معوّذتين را با وجود نفرتى كه بعضى از سردمداران از آنها داشتند ، نتوانستند حذف كنند ؟ در مورد دو سوره فوق در آينده صحبت خواهد شد ، اما بايد گفت : دليلى بر اين مطلب نيست ، جز آنكه قرآن از طرف خداوند حفظ مىشود و طبيعت قرآن نيز به گونه‌اى است كه كلام اجنبى را از خود مىراند و هيچ سخن فصيح و بليغى را ياراى مقابله با كلام آسمانى نيست .\r\n\r\nحذف آيه « لو حميتم . . . »\r\nروايت شده است كه ابىّ بن كعب ، آيه 26 سوره فتح را چنين مىخواند : « إذا جعل الذين كفروا فى قلوبهم الحمية حمية الجاهلية و لو حميتم كما حموا لفسد المسجد الحرام فأنزل الله سكينته على رسوله . . . ، هنگامى كه كافران در دل خويش تعصب جاهلى را قرار دادند اگر شما نيز مثل آنان تعصب داشته باشيد ، مسجد الحرام به فساد كشيده خواهد شد ، پس خداوند آرامش خود را بر رسول خويش نازل فرمود . . . »\r\nبه عمر خبر رسيد كه ابّى بن كعب آيه را اين گونه خوانده است . عمر سخت ناراحت شد و به دنبال او فرستاد . در آن حال ، ابى بن كعب مشغول مداواى شترش بود . وى نزد عمر آمد و عده‌اى از مردم ، از جمله زيد بن ثابت نيز در آنجا بودند . عمر گفت : چه كسى حاضر است سورهء فتح را بخواند ؟ زيد بن ثابت به همان صورت موجود خواند . ناراحتى عمر بيشتر شد در اين حال أبى به او گفت : « آيا مىخواهى حرف بزنم ؟ » عمر گفت : « بگو » گفت : « تو خوب مىدانى كه من پيش رسول خدا صلّى اللّه عليه و آله و سلّم مىرفتم و آن حضرت آيات را\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبراى من مىخواند ، در حالى كه شما پشت در بوديد . حالا اگر مىخواهى ، آيات را همان گونه كه پيامبر صلّى اللّه عليه و آله و سلّم برايم خوانده بود براى مردم بخوانم و اگر اجازه نمىدهى ، تا آخر عمر حتى يك حرف از قرآن را هم نخواهم خواند » .\r\nعمر گفت : « نه ، براى مردم بخوان . » اين حديث به شرط بخارى و مسلم صحيح است ، ولى آن دو روايت نكرده‌اند . « 1 »\r\nدر روايت ديگرى آمده است : پس از آنكه ابى بن كعب اظهار داشت كه اگر خليفه اجازه دهد ، آيات را همانطور كه نازل شده بود ، خواهد خواند و در غير اين صورت سكوت خواهد كرد ، عمر بن خطاب به وى گفت : نه ، پناه بر خدا ! خدا ما را ببخشد ! ما خوب مىدانيم كه خداوند علم زيادى به تو داده است ، پس هر چه مىدانى به مردم بياموز ! » « 2 » اينكه بخارى و مسلم روايت را نقل نكرده‌اند ، گوياى ضعف آن نزد ايشان است و به هر حال معلوم مىشود كه منشأ اعتقاد به حذف عبارت « و لو حميتم كما حموا لفسد المسجد الحرام » از قرآنهاى امروزى ، روايات خود سنّيها است .\r\n\r\nحذف آيه « جهاد در آخر الزمان »\r\nاز ديگر روايات ساختگى مربوط به حذف بخشهايى از قرآن ، رواياتى است كه مىگويد آيهء « جاهدوا فى اللّه حقّ جهاده فى آخر الزمان كما جاهدتم فى أوّله » تحريف شده و به صورت امروزى آن ، يعنى  « وَ جاهِدُوا فِي اللَّهِ حَقَّ جِهادِهِ »  در آمده است . از عبد الرحمن بن عوف روايت شده است كه عمر از وى پرسيد : « آيا اين آيه را اين گونه نمىخوانديم : و جاهدوا فى اللّه حقّ جهاده كما\r\n\r\n\r\n","description":"","footnote":"\r\n( 1 ) . مستدرك ، ج 2 ، ص 225\r\n( 2 ) . شمس الدين الذهبى ، سير أعلام النبلاء ، توفى 748 ، بيروت : مؤسسة الرسالة ، ص 397 و كنز العمال ، ج 2 ، ص 594\r\n","page_name":" 88 ","page_number":88},
  {"content":"\r\n\r\nجاهدتم فى اوّله ؟ » عبد الرحمن گفت : « آرى ، اما اين آخر الزمان چه زمانى است ؟ » عمر گفت : « زمانى كه بنى اميه ، حاكمان و بنى مغيره ، وزيران باشند . » « 1 »\r\nدر روايت ديگرى آمده است كه عبد الرحمن در پاسخ عمر گفت : « اين آيه در ميان تعدادى از آيات قرآن حذف شد و از بين رفت . » « 2 » البته ممكن است ادعا شود كه قسمت افزوده شده ، در صدد بيان تفسير آيه است و جزء قرآن نمىباشد ، در اين صورت بايد گفت : ما نيز معتقديم كه جهاد ، همان گونه كه در صدر اسلام و براى انتشار دين لازم بود ، پس از رحلت پيامبر صلّى اللّه عليه و آله و سلّم نيز لازم است و بايد براى تأويل قرآن جهاد كرد ، اما ظاهر روايت ، گوياى حذف اين بخش ، از قرآن است ، نه آنكه در مقام تفسير مىباشد . درباره مطلب فوق و جهاد در راه تأويل قرآن ، رواياتى است از جمله روايتى از رسول خدا صلّى اللّه عليه و آله و سلّم كه ايشان فرمودند : « إنّ منكم من يقاتل على تأويل هذا القرآن كما قاتلت على تنزيله ، از ميان شما كسى است كه در راه تأويل قرآن مىجنگد ، همانطور كه من براى نازل شدنش جنگيدم . » راوى گويد : « در ميان ما ، ابو بكر و عمر نيز بودند و ما سر مىكشيديم ( تا ببينيم او چه كسى است ) . حضرت فرمودند : « او ، وصله كننده نعلين است » كه مراد حضرت ، على عليه السلام بود . ما رفتيم تا اين مژده را به على عليه السلام بدهيم ، اما گويا خود ايشان حرفهاى رسول خدا را شنيده بود . » « 3 »\r\n\r\nحذف آيه « واديان »\r\nدر روايات سنّيها آمده است كه ابو موسى اشعرى به دنبال قاريان بصره فرستاد . سيصد نفر از قاريان نزد وى آمدند . ابو موسى به آنها گفت :\r\n\r\n\r\n","description":"","footnote":"\r\n( 1 ) . الدرّ المنثور ، ج 4 ، ص 371\r\n( 2 ) . كنز العمال ، ج 2 ، ص 567\r\n( 3 ) . مسند احمد ، ج 3 ، ص 33 و نيز ر . ك . مجمع الزوائد ، ج 5 ، ص 186 و ج 9 ، ص 133 و كنز العمال ، ج 7 ، ص 326\r\n","page_name":" 89 ","page_number":89},
  {"content":"\r\n\r\nشما بهترين مردم بصره و برترين قاريان آنان هستيد . قرآن بخوانيد و آن را ترك نكنيد كه دلهاى شما سخت و گمراه خواهد شد ، همانطور كه پيشينيان شما به اين بلا گرفتار شدند . پيش از اين ، سوره‌اى كه مانند سوره برائت ، طولانى و داراى آيات شديد اللحن و محكمى بود مىخوانديم ، ولى من آن را فراموش كرده‌ام و تنها يك آيه از آن را در ذهن دارم : « لو كان لابن ادم واديان من مال لابتغى واديا ثالثا و لا يملأ جوف ابن ادم إلا التراب ، اگر فرزند آدم دو بيابان پر از مال داشته باشد ، بيابان سومى را طلب مىكند و شكم فرزند آدم را جز خاك چيزى پر نخواهد كرد . » همچنين سوره‌اى مانند سوره‌هاى مسبّحات « 1 » وجود داشت كه من آن را فراموش كرده‌ام و تنها همين يك آيه را از آن به ياد دارم : « يا أيها الذين امنوا لم تقولون ما لا تفعلون فكتب شهادة فى أعناقكم فتسألون عنها يوم القيامة ، اى كسانى كه ايمان آورده‌ايد چرا چيزى را كه عمل نمىكنيد مىگوييد تا شهادتى بر گردن شما ثبت شود و در روز قيامت از آن باز خواست شويد ! » « 2 » در اين روايت ، آيهء اوّل ، به طور كامل جعلى است و از آيه دوّم نيز تنها  « يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ »  در قرآن كريم موجود است ( صف : 2 ) . در مورد آيهء اول ، بخارى نيز روايت كرده است . « 3 » همچنين حديث مذكور را از احمد حنبل نيز ذكر كرده است ، ولى آن را روايت دانسته است ، نه آيه قرآن « 4 » و در روايت ديگرى از زيد بن ارقم ، آن را آيه قرآن دانسته است . « 5 » و در روايت سومى همين را از ابن عباس نقل كرده و قرائت آن را به ابىّ بن كعب\r\n\r\n\r\n","description":"","footnote":"\r\n( 1 ) . مسبحات : سوره‌هايى كه با تسبيح خداوند آغاز مىشوند .\r\n( 2 ) . صحيح مسلم ، ج 3 ، ص 100\r\n( 3 ) . صحيح بخارى ، ج 7 ، ص 17\r\n( 4 ) . مسند احمد ، ج 3 ، ص 238 و ج 5 ، ص 219\r\n( 5 ) . همان ، ج 4 ، ص 368\r\n","page_name":" 90 ","page_number":90},
  {"content":"\r\n\r\nنسبت داده است . « 1 » در روايتى نيز عايشه ادعا كرده كه عبارت « لو كان لابن ادم و اديان . . . » آيه قرآن بوده و نسخ شده است . « 2 » در سند برخى از روايات ، افرادى ضعيف ، مانند عطيه عوفى و يا كذّاب ، مانند يوسف بن خالد سمتى وجود دارند و بعضى از روايات نيز از جهت سند بى اشكال مىباشند .\r\n\r\nحذف آيه « ذات الدين » و « وادى التراب »\r\nاز ابىّ بن كعب روايت شده است كه رسول خدا صلّى اللّه عليه و آله و سلّم كه به او فرمود : « خداوند به من امر كرده كه قرآن را براى تو بخوانم . » سپس اين سوره را خواند :   « لَمْ يَكُنِ الَّذِينَ كَفَرُوا . . . »   ( كه همان سوره بيّنه است ) و از جمله آياتى كه حضرت براى او خواندند اين دو آيه بود : « لو أن ابن آدم . . . ، اگر فرزند آدم ذره‌اى از مال داشته باشد ، باز دومى را مىخواهد و اگر دومى را بدست آورد ، سومى را مىخواهد و شكم او را چيزى جز خاك پر نخواهد كرد . » و آيه ديگر اين بود :\r\n« إن الذين عند الله الحنيفية غير اليهودية و لا النصرانية و من يعمل خيرا فلن يكفره ، » دين ، نزد خداوند ، دين حنيف ( اسلام ) است ، نه يهوديت و نه مسيحيت و هر كس عمل نيكى انجام دهد ، آن را از دست نخواهد داد . « 3 » و نظير اين روايت را هيثمى در مجمع الزوائد نيز آورده است . « 4 »\r\nبه يقين اين روايات ، همه مجعول است و سازندگان آنها خواسته‌اند از شخصيت ابىّ بن كعب سوء استفاده كنند و نام او را وارد نمايند تا روايات مجعول و ساختگى آنها مقبول افتد ، همانطور كه هيچ يك از سنّيها اكنون ادعا نمىكنند كه اين بافته‌ها جزء قرآن است .\r\n\r\n\r\n","description":"","footnote":"\r\n( 1 ) . همان ، ج 5 ، ص 117 و مجمع الزوائد ، ج 7 ، ص 141\r\n( 2 ) . سنن ابن ماجه ، ج 10 ، ص 243\r\n( 3 ) . مستدرك حاكم ، ج 2 ، ص 224\r\n( 4 ) ج 7 ، ص 140 و نيز كنز العمال ، ج 2 ، ص 567\r\n","page_name":" 91 ","page_number":91},
  {"content":"\r\n\r\n\r\nحذف تسبيحات اربعه از قرآن\r\nظاهر برخى از روايات سنّيها آن است كه تسبيحات اربعه جزء قرآن است . به عنوان نمونه ، از سمره روايت شده است كه پيامبر صلّى اللّه عليه و آله و سلّم فرمود : « چهار چيز از بهترين سخنها است و از قرآن مىباشد ، از هر كدام كه مىخواهى شروع كن :\r\nسبحان اللّه و الحمد للّه و لا إله إلّا اللّه و اللّه أكبر » « 1 »\r\n\r\nحذف آيه « ألا بلّغوا قومنا . . . »\r\nدر تاريخ آمده است كه رسول خدا صلّى اللّه عليه و آله و سلّم گروهى از ياران خويش را براى تبليغ اسلام به سرزمين نجد فرستاد ، ولى قبايل رعل و ذكوان و گروهى از بنى لحيان با حيله و نيرنگ آنان را در محلى به نام « بئر معونه » به شهادت رساندند .\r\nسنّيها روايت كرده‌اند كه آيه‌اى درباره شهداى بئر معونه نازل شد كه چنين است : « ألا بلّغوا قومنا قد لقينا ربّنا فرضى عنا و أرضانا ، به قوم ما بگوييد كه ما پروردگارمان را ملاقات كرديم و او از ما خشنود شد و ما را از خود خشنود ساخت . » « 2 » در برخى از روايات نيز آمده است كه اين آيه نسخ شده است و شايد همين روايات ، مؤيد جعلى بودن مطلب باشد .\r\n\r\nآيه‌اى كه بزغاله آن را خورد !\r\nاز مطالب عجيبى كه در روايات سنّيها آمده است ، آن است كه آيه‌اى از قرآن كه درباره محرم شدن بزرگسالان « 3 » با شير خوردن نازل شده بود از قرآن حذف شده است و دليل حذف آن را اين گونه بيان كرده است كه عايشه آن آيه\r\n\r\n\r\n","description":"","footnote":"\r\n( 1 ) . مسند احمد ، ج 5 ، ص 11 و نيز ر . ك . همان ، ج 5 ، ص 20 ، و سنن نسائى ، ج 2 ، ص 143\r\n( 2 ) . صحيح بخارى ، ج 3 ، ص 204 و 208 و ج 4 ، ص 35 و ج 5 ، ص 42 و نيز صحيح مسلم ، ج 2 ، ص 135 و مسند احمد ، ج 3 ، ص 109 و 210 و 255 و 289 و سنن بيهقى ، ج 2 ، ص 199\r\n( 3 ) . منظور از بزرگسالان در اينجا ، افرادى هستند كه بيشتر از دو سال داشته باشند .\r\n","page_name":" 92 ","page_number":92},
  {"content":"\r\n\r\nرا روى كاغذ نوشته بود و زير بالش خود نهاده بود كه بزغاله‌اى آن را خورد و از بين برد ! گويا قرآن نازل شده ، تنها نزد وى بوده است و ساير نويسندگان وحى از آن بى خبر بودند ! از عايشه چنين نقل شده است : « آيه‌اى در قرآن نازل شد كه ده بار شير خوردن را موجب محرم شدن مىدانست و سپس آيه‌اى نازل شد كه پنج بار را نيز كافى مىدانست و اولى را نسخ نمود و تا زمان رسول خدا جزء قرآن بود و به عنوان قرآن خوانده مىشد . » « 1 » در نقل ديگرى ، پس از ذكر همين روايت از عايشه چنين نقل شده است : « آيه رجم و آيه شير خوردن شخص بزرگسال نازل شد و من آن را در كاغذى نوشتم و زير تخت گذاشتم .\r\nهنگام وفات رسول خدا ، سر گرم بوديم كه بزغاله‌اى آمد و آن را خورد . » « 2 »\r\nبرخى از فقهاى سنى همچون شافعى ، به استناد رواياتى از اين قبيل فتوا داده‌اند كه پنج بار شير خوردن موجب محرميّت مىشود و گروهى مانند سفيان ثورى ، مالك بن انس ، عبد اللّه بن مبارك و . . . نقل شده است كه شير خوردن موجب محرميّت مىشود ، حتى اگر كم باشد ، به شرط آنكه شير داخل بدن شود . « 3 » همچنين از روايت سنّيها چنين استفاده مىشود كه هر گاه عايشه مىخواست با كسى محرم شود ، او را نزد خواهر يا دختران خواهرش مىفرستاد تا آنان به او شير دهند ، ولى اين كار با اعتراض ام سلمه و ساير زنان پيامبر صلّى اللّه عليه و آله و سلّم روبرو مىشد . « 4 » عايشه از سهله ، دختر سهيل بن عمرو روايت كرده است كه وى نزد رسول خدا صلّى اللّه عليه و آله و سلّم آمد و عرض كرد : « يا رسول اللّه ! سالم غلام ابو حذيفه در خانه ما زندگى مىكند و مانند مردان پيش ما مىآيد . » حضرت فرمودند : « او را شير بده تا با تو محرم شود . » عبيد اللّه بن ابى مليكه كه اين حديث را به واسطه قاسم بن محمد بن ابى بكر از عايشه نقل كرده است\r\n\r\n\r\n","description":"","footnote":"\r\n( 1 ) . صحيح مسلم ، ج 4 ، ص 167 و سنن دارمى ، ج 2 ، ص 157\r\n( 2 ) . سنن ابن ماجه ، ج 1 ، ص 625\r\n( 3 ) . سنن ترمذى ، ج 2 ، ص 309\r\n( 4 ) . مسند احمد ج 6 ، ص 271\r\n","page_name":" 93 ","page_number":93},
  {"content":"\r\n\r\nمىگويد : « اين حديث براى من آن قدر عجيب بود كه تا يك سال جرأت نداشتم آن را نقل كنم . پس از يك سال دوباره قاسم بن محمد را ديدم و به او گفتم : اين چه حديثى است كه براى من گفتى كه هنوز نتوانسته‌ام آن را براى كسى نقل كنم ! قاسم گفت : از قول من بگو كه عايشه اين قصه را برايم تعريف كرد . » « 1 »\r\nنكته مهم اين است كه سهيل بن عمرو از دشمنان قسم خورده رسول خدا صلّى اللّه عليه و آله و سلّم بود و آن حضرت ، وى را در قنوت نماز نفرين مىكردند ، حال چگونه مىتوان به روايتى كه دختر او نقل مىكند اعتماد نمود ؟ به اعتقاد ما شيعيان ، رضاع و شير دادن ، تنها در صورتى موجب محرميّت مىباشد كه سن طفل كمتر از دو سال باشد و به هيچ يك از روايات ساختگى و مجعولى كه در اين زمينه از رسول خدا صلّى اللّه عليه و آله و سلّم نقل شده است اعتنا نمىشود . برخى از سنّيها نيز رواياتى در اين زمينه نقل كرده‌اند كه شير دادن در سن بزرگسالى موجب محرميّت نمىشود و از جهت مقدار نيز بايد به اندازه‌اى باشد كه گوشت و خون طفل از آن برويد ، همانطور كه ما شيعيان معتقديم . « 2 » از على عليه السلام نيز روايت شده است كه رسول خدا صلّى اللّه عليه و آله و سلّم فرمودند : « لا رضاع بعد الفصال ، پس از پايان مدت شير خوارگى ( دو سال ) ، شير دادن موجب محرميت نمىشود . » « 3 »\r\nدر هر حال ، با صرف نظر از اختلاف فقهى موجود بين شيعيان و گروهى از سنّيها در مورد رضاع پس از دو سالگى ، بايد گفت : به هيچ وجه ادعاى عايشه مبنى بر وجود آيه‌اى در اين مورد كه با خوردن آن توسط بزغاله نابود شده است صحت ندارد و يا روايات جعلى است و به او نسبت داده شده است .\r\n\r\nنتايج بحث\r\nاز مجموعه اين روايات و نيز آنچه پس از اين خواهد آمد ، نتيجه گيرى مىشود كه بيشترين روايات مربوط به تحريف قرآن ، در منابع خود سنّيها\r\n\r\n\r\n","description":"","footnote":"\r\n( 1 ) . المصنف ، عبد الرزاق صنعانى ، ج 7 ، ص 458\r\n( 2 ) . الموطأ ، ج 2 ، ص 601\r\n( 3 ) . المصنّف ، ج 7\r\n","page_name":" 94 ","page_number":94},
  {"content":"\r\n\r\nاست و برخى از آنها با شخص خليفه و يا عايشه و ديگر شخصيت‌هاى پر نفوذ سنّيها مربوط است . و در بعضى از كتابهاى آنان ، مانند صحيح بخارى كه اين كتاب را مهمترين كتاب دينى پس از قرآن مىدانند نيز آمده است .\r\nبراستى آيا مىتوان ادعاى صحت تمام روايات چنين كتابى را مطرح نمود و در عين حال عدم تحريف قرآن را باور داشت ؟ همچنين جا دارد سنّيها از خود بپرسند اين چه تلاش نا فرجامى بوده است كه سعى در تحريف قرآن دارد ؟ اين چه ذهن خالى از انديشه‌اى است كه گمان مىكند گاه با ادّعاى نسخ و گاه با ادّعاى اينكه آيه را بزغاله خورده است و يا اينكه سوره‌اى بود كه تنها يك آيه از آن در ذهن مانده ( و كسى از اصحاب نيز آن را نشنيده است ) و امثال اين ياوه سراييها مىتواند پيام الهى را تغيير دهد و بر ارادهء خداوند مبنى بر حفظ كتاب خويش مقابله كند ؟ اما ما شيعيان مىگوييم : قطعا در روايات شما اشتباهات بى شمارى وجود دارد و ما هيچ گاه به دليل وجود اين روايات ، عقيده تحريف را به علماى سنى نسبت نمىدهيم ، زيرا خود شما ، تحريف قرآن را امرى موهوم قلمداد مىكنيد ، پس خوب است شما نيز از نسبت اين ادعا به ما به دليل وجود چند روايت معدود در جوامع روايى ما دست بر داريد و بيش از اين ، اين عقيده را به ما نسبت ندهيد ، چرا كه ما با صراحت هر چه تمامتر اعلام مىكنيم كه در قرآن كريم هيچ تغيير و تحريفى وجود نداشته و نخواهد داشت .\r\n\r\nتلاش براى حذف سوره‌هاى معوّذتين از قرآن\r\nهر كس معتقد باشد كه قرآن موجود ، همان قرآنى است كه بر پيامبر گرامى اسلام ، حضرت محمد صلّى اللّه عليه و آله و سلّم نازل شده و هيچ كاستى و زيادى در آن راه ندارد ، دو سوره فلق و ناس را نيز جزء قرآن مىداند . اما در روايات سنّيها به مواردى بر مىخوريم كه اين دو سوره را تنها دو تعويذ و دعا براى جلوگيرى از چشم\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nزخم و آسيب رساندن به افراد مىدانند ، گويا تلاشى براى حذف اين دو سوره در جريان بود كه خوشبختانه به شكست انجاميد . احمد حنبل از زرّ چنين روايت مىكند : « به ابىّ بن كعب گفتم : برادرت ، معوذتين را از قرآن حذف مىكند و او انكار نكرد . » به سفيان ، راوى حديث گفتند : « منظور او از برادر ، ابن مسعود است ؟ » گفت : « آرى ، اين دو سوره در مصحف ابن مسعود نبود ، زيرا او هيچ گاه نشنيد كه رسول خدا اين دو سوره را در نماز بخواند ، از اين رو گمان مىكرد كه آن دو سوره ، تعويذ امام حسن و امام حسين عليهما السلام است و بر اين گمان اصرار داشت ، ولى ديگران ، اين دو سوره را جزء قرآن مىدانستند و آن را با قرآن حفظ مىكردند . » « 1 » همچنين احمد حنبل روايت كرده است كه عبد اللّه بن مسعود ، معوّذتين را از صحيفه‌ها جمع مىكرد و مىگفت : « اين دو ، از كتاب خدا نيستند . » « 2 » اما در اين مورد ، عبد اللّه بن مسعود تنها ماند و هيچ يك از اصحاب از او پيروى نكردند . « 3 »\r\nبر طبق روايات ، رسول گرامى اسلام صلّى اللّه عليه و آله و سلّم ، امام حسن و امام حسين عليهما السلام را بسيار دوست مىداشتند و براى در امان ماندن آنان از هر آسيب و گزندى ، براى آنان تعويذ مىخواندند و پس از نزول دو سوره معوّذتين ، آن حضرت ساير تعويذها را ترك كردند و تنها به همان دو سوره اكتفا كردند . ابن مسعود مىگويد :\r\nنزد رسول خدا نشسته بوديم كه حسن و حسين عليهم السلام را از آنجا مىبرند .\r\nحضرت فرمودند : « اين دو فرزندم را بياوريد تا تعويذى را كه ابراهيم براى اسماعيل و اسحاق مىخواند براى آنان بخوانم » سپس چنين خواند :\r\n\r\n\r\n","description":"","footnote":"\r\n( 1 ) . مسند احمد ، ج 5 ، ص 130 و نيز ر . ك . عمر بن شبه النميرى ، تاريخ المدينة المنورة ، توفى 262 ، قم : دار الفكر ، عن طبعة جدة ، ج 3 ، ص 1101\r\n( 2 ) . همان و نيز مجمع الزوائد ، ج 7 ، ص 149\r\n( 3 ) . مجمع الزوائد ، ج 7 ، ص 149\r\n","page_name":" 96 ","page_number":96},
  {"content":"\r\n\r\n« اعيذ كما بكلمات اللّه التامّة من كل عين لامّة و من كل شيطان و هامّة . » « 1 »\r\nاما با اين حال ، داستانى كه به ابن مسعود نسبت داده مىشود مشكوك به نظر مىرسد ، زيرا در زمان خليفه ثانى هيچ كس جرأت نداشت بدون نظر او چيزى را از قرآن حذف يا به آن اضافه كند ، بنا بر اين يا بايد باور داشت كه حذف اين دو سوره توسط ابن مسعود ، با موافقت خليفه بوده است كه سنّيها به يقين اين مطلب را نمىپذيرند و يا اصل داستان را ساختگى دانست . به احتمال بسيار قوى ، علت جعل چنين داستانهايى مخالفت دشمنان با امام حسن و امام حسين عليهم السلام و كينه‌اى بود كه از آنان به دل داشتند و چون اين دو سوره تعويذ آن دو بزرگوار و يادآور خاطره آنان بود و ارتباط محكمى با آنان داشت ، تصميم گرفتند آنها را حذف كنند . آرى ، در برهه‌اى از زمان ، هر كه اين دو سوره را مىخواند ، او را مسخره مىكردند ، اما اين زمان ، پس از ابن مسعود بوده است ، زيرا همانطور كه گفته شد ، هيچ يك از اصحاب با ادعاى حذف دو سوره فوق از قرآن موافقت نكردند . از حنظله سدوسى روايت شده است كه وى به عكرمه ، غلام ابن عباس كه بعدها جزء خوارج شد گفت : « من در نماز مغرب دو سوره معوذتين را مىخوانم ، ولى مردم مرا مسخره مىكنند . »\r\nعكرمه پاسخ مىدهد : « عيبى ندارد ، بخوان ، زيرا آنها جزء قرآن هستند . » « 2 »\r\nهمچنين رواياتى كه در فضيلت اين دو سوره از ابن مسعود روايت شده است با روايات مذكور معارض است . به عنوان نمونه ، از وى چنين روايت شده است : « دو سوره معوذتين را بسيار بخوانيد كه خداوند در آخرت آنها را به شما خواهد رساند . » « 3 »\r\nدر رواياتى آمده است كه ابى بن كعب نيز در مورد اين دو سوره سكوت كرده بود و به صراحت نگفته بود كه جزء قرآن هستند . زرّ بن حبيش مىگويد :\r\n\r\n\r\n","description":"","footnote":"\r\n( 1 ) . مجمع الزوائد ج 5 ، ص 113 ، و نيز كنز العمال ، ج 2 ، ص 261 و ج 10 ، ص 108\r\n( 2 ) . مسند احمد ، ج 1 ، ص 282\r\n( 3 ) . كنز العمال ، ج 1 ، ص 601\r\n","page_name":" 97 ","page_number":97},
  {"content":"\r\n\r\n« به ابىّ بن كعب گفتم : « برادرت ابن مسعود ، معوذتين را از قرآن حذف مىكند » . وى گفت : « من همين سؤال را از پيامبر پرسيدم . آن حضرت فرمود :\r\nبه من اين گونه گفته شده است . ما هم همان حرف را مىزنيم . » « 1 » عدم تصريح او به جزء قرآن بودن اين دو سوره و عدم آن ، مؤيد اين نظريه است كه اگر چنين نسبتهايى صحيح بوده است ، تنها به دليل اعمال فشار از جانب سردمداران بوده است ، نه چيز ديگرى ، زيرا كسى بدون اذن خليفه جرأت چنين حذفهايى را نداشت .\r\nبايد دانست كه سنّيها ، به جز بخارى ، اين دو سوره را جزء كتاب الهى مىدانند و رواياتى نيز نقل كرده‌اند . « 2 » بخارى در كتاب تاريخ كبير « 3 » روايتى را كه گوياى جزئيت دو سوره فوق است نقل مىكند ، اما در كتاب بعدى خود ، يعنى كتاب موسوم به صحيح ، تنها به ذكر روايات ابىّ بن كعب بسنده مىكند كه اين ، گوياى ترديد او در اين امر است . جالب آن است كه قسطلانى در كتاب خويش ، ارشاد السارى فى شرح البخارى « 4 » معتقد به كفر كسى است كه معوذتين را جزء قرآن نمىداند .\r\nشايعاتى كه در اين زمينه وجود داشت ، در زمان ائمه ما عليهم السلام نيز باقى بود و ايشان ، شيعيان را به خواندن اين دو سوره تشويق مىكردند . در روايتى از آن حضرت در مورد سوره‌هاى معوذتين سؤال شد . ايشان فرمودند : « اين دو سوره جزء قرآن است » پرسيده شد : « ولى در قرائت و مصحف ابن مسعود نبوده است . » حضرت فرمودند : « او اشتباه كرده است - يا دروغ گفته - اين دو\r\n\r\n\r\n","description":"","footnote":"\r\n( 1 ) . سنن بيهقى ، ج 2 ، ص 394\r\n( 2 ) . صحيح مسلم ، ج 2 ، ص 200 و سنن ترمذى ، ج 5 ، ص 122 و ج 4 ، ص 244 و سنن بيهقى ، ج 2 ، ص 394 و كتاب الام ، ج 7 ، ص 199\r\n( 3 ) . ج 3 ، ص 353\r\n( 4 ) . ج 7 ، ص 442 و نيز ر . ك . تاريخ مدينه ، ج 3 ، ص 1010\r\n","page_name":" 98 ","page_number":98},
  {"content":"\r\n\r\nسوره جزء قرآن است . » سپس سؤال كننده پرسيده : « آيا اين دو سوره را در نماز بخوانم ؟ » حضرت فرمودند : « آرى . » « 1 »\r\n\r\nقرائتهاى شخصى خليفه دوم\r\nاز امورى كه در تمام منابع روايى سنّيها به آن اشاره شده ، آن است كه خليفه دوم ، عمر بن خطاب ، در مورد بعضى از آيات ، سليقه شخصى خود را اعمال مىكرد و آيات را به گونه‌اى قرائت مىنمود كه هيچ كس نمىپذيرفت و در مواردى بر عملكرد خود اصرار و پا فشارى مىنمود . در اينجا به موارد مختلف اين روش عمر بن خطاب اشاره مىنماييم :\r\n\r\n1 . آيه فَاسْعَوْا إِلى ذِكْرِ اللَّهِ\r\nدر همه منابع سنّيها به اين مطلب اشاره شده است كه خليفه دوم ، آيه را به صورت « فامضوا إلى ذكر اللّه » قرائت مىكرد و با اصرار فراوان دستور مىداد كلمه « فاسعوا » را به « فامضوا » تبديل كنند . از خرشة بن حر چنين روايت شده است :\r\nصحيفه‌اى نزد من بود كه در آن چنين نوشته شده بود : « إذا نودى للصلوة من يوم الجمعة فاسعوا إلى ذكر الله » . عمر گفت : « چه كسى اين را به تو املا كرده است ؟ » گفتم : « ابىّ بن كعب . » گفت : « ابىّ بن كعب هميشه با چيزهايى سر و كار دارد كه نسخ شده است . آيه را اين گونه بخوان :\r\nفامضوا إلى ذكر اللّه . » « 2 »\r\nبخارى نيز مىگويد : « عمر وقتى به اين آيه مىرسيد ، اين طور مىخواند :\r\nفامضوا إلى ذكر اللّه . » « 3 » و در رواياتى اشاره شده است كه وى هيچ گاه آيه را به\r\n\r\n\r\n","description":"","footnote":"\r\n( 1 ) . شيخ حر عاملى ، وسائل الشيعه ، ج 4 ، ص 786\r\n( 2 ) . تاريخ مدينه ، ج 2 ، ص 117 و نيز الدرّ المنثور ، ج 6 ، ص 219 .\r\n( 3 ) . صحيح بخارى ، ج 6 ، ص 63\r\n","page_name":" 99 ","page_number":99},
  {"content":"\r\n\r\nصورت صحيح خود قرائت نكرد . « 1 »\r\nبايد پرسيد اين چه اصرارى است كه خليفه در راه تغيير متن قرآن داشت ؟\r\nچرا وى به گونه‌اى قرائت مىنمود كه مورد تبعيت واقع نشد ؟ اين تلاش را چگونه بايد توجيه كرد ؟ بسيارى همچون بخارى ، مصلحت را در سكوت ديده‌اند تا حرمت خليفه حفظ شود و بعضى فتوا داده‌اند كه به هر دو قرائت مىتوان خواند ، زيرا دو كلمه « مضى » و « سعى » در لغت قريش مترادف هستند ، اما اين استدلال ، بسيار كودكانه است ، زيرا ما نمىتوانيم تنها به دليل ترادف الفاظ ، آنها را جا به جا كنيم كه اين ، خود نوعى تحريف است . افزون بر اين ، اگر هر دو قرائت جايز است ، چرا خليفه مدّعى نسخ شد و دستور داد به صورت نادرست خوانده شود ؟ همچنين در روايات سنّيها آمده است كه عبد اللّه بن مسعود مىگفت : « اگر فاسعوا بخوانم ، آن وقت مىدوم و عبايم مىافتد ، به همين دليل فامضوا مىخوانم . » « 2 » گويا نزد ابن مسعود معناى اين دو كلمه تفاوت داشته است . اگر چنين است پس چرا بعضى ادعاى مترادف بودن مىكنند و اگر مترادف نيست ، پس چرا چنين نسبتى به ابن مسعود كه خود ، اهل حجاز بود ، داده مىشود ؟\r\nالبته اين ادعا كه كلمهء « سعى » در آيه به معناى دويدن است ، اشتباه است .\r\nعلى عليه السلام مىفرمايند : « سعى در آيه به به معناى تند راه رفتن نيست ، بلكه به معناى راه رفتن ( معمولى ) است . » « 3 » در اين مورد روايات ديگرى نيز از اهل بيت عصمت و طهارت عليهم السلام رسيده است « 4 » و از طريق سنّيها نيز روايات ديگرى مطرح شده است كه مىرساند توجيه عمل كرد عمر با اين ادعا كه عمل به آيه\r\n\r\n\r\n","description":"","footnote":"\r\n( 1 ) . كتاب الام ، و نيز سنن بيهقى\r\n( 2 ) . مجمع الزوائد ، ج 7 ، ص 124\r\n( 3 ) . القاضى النعمان المغربى ، دعائم الاسلام ، توفى 363 ، مصر : دار المعارف ، ج 1 ، ص 182\r\n( 4 ) . الشيخ الصدوق ، علل الشرائع ، توفى 381 ، قم : مكتبة الداورى ، ج 2 ، ص 357 و على بن ابراهيم القمى ، تفسير القمى ، توفى 329 ، طبعة النجف ، ج 2 ، ص 367 .\r\n","page_name":" 100 ","page_number":100},
  {"content":"\r\n\r\nموجب مشقت است و بايد آن را تغيير داد ، بيهوده است و كتب لغت نيز همين معنا را تأييد مىكنند . « 1 »\r\nنكته ديگرى كه مىتوان از اين داستان استفاده كرد ، آن است كه ميزان و ملاك خليفه سوم ، عثمان بن عفان در جمع آورى قرآن ، مصحف عمر بن خطاب نبوده است ، زيرا در مصحف خليفه سوم ، « فاسعوا » نوشته شده است ، نه « فامضوا » .\r\n\r\n2 . آيه أَ إِذا كُنَّا عِظاماً نَخِرَةً ( نازعات : 11 )\r\nدر روايات مختلفى آمده است كه گروهى همچون ابن زبير ، ابن عمر ، محمد بن كعب قرظى ، عكرمه ، ابراهيم نخعى و خود خليفه دوم ، كلمه « نخرة » را « ناخرة » خوانده‌اند . « 2 » در مصادر شيعيان آمده است كه قاريان كوفه نيز به جز حفص ، همه به صورت « ناخرة » خوانده‌اند . « 3 » ممكن است گفته شود هر دو كلمه به يك معنى است ، پس تغيير آن اشكالى ندارد . اما بايد گفت : قرآن وحى است و بايد به همان شكلى كه نازل شده است قرائت شود و نيز اين ادعا كه كلمه « ناخرة » به دليل هم وزن بودن با ساير كلمات سوره ، بهتر است ، ادعايى پوچ و بيهوده است و به يقين كسانى كه با اين سخنان ، راه دخل و تصرف در آيات را باز مىگذارند ، هدفى جز تحريف قرآن نداشته و ندارند . همچنين\r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 219 و نيز ر . ك . الراغب الاصفهانى ، مفردات غريب القرآن ، توفى 502 طبقعة طهران ، عن طبعة مصر ، ص 333 و الخليل الفراهيدى ، كتاب العين ، توفى 175 ، طبع ايران عن طبعة مؤسسة دار الهجرة ، ج 2 ، ص 202 و الجوهرى ، الصحاح ، توفى 393 . بيروت : دار العلم للملايين ، ج 6 ، ص 2377 و ابن قدامه ، عبد اللّه بن قدامه ، المغنى ، توفى 620 ، بيروت : دار الكتاب العربى ، ج 2 ، ص 143 و سنن بيهقى ، ج 3 ، ص 227 به نقل از شافعى .\r\n( 2 ) . الدرّ المنثور ، ج 6 ، ص 312 و مجمع الزوائد ، ج 7 ، ص 133 و كنز العمال ، ج 2 ، ص 591 .\r\n( 3 ) . شيخ طوسى ، التبيان فى تفسير القرآن ، ج 10 ، ص 251 و نيز طريحى ، الشيخ الطريحى ، مجمع البحرين ، توفى 1085 ، طهران : مكتب نشر الثقافة الاسلامية ، ج 4 ، ص 284 .\r\n","page_name":" 101 ","page_number":101},
  {"content":"\r\n\r\nوجود دو لفظى كه كاملا مترادف و معناى آنها از هر جهت يكسان باشد بسيار بعيد است و الفاظ اگر چه به حسب ظاهر هم معنى هستند ، اما در هر يك ، اعتبارات و جهات خاصى لحاظ شده است كه در ديگرى لحاظ نشده است ، بنا بر اين ممكن است بين دو لفظ « نخرة » و « ناخرة » نيز همين اختلافات اعتبار شده باشد و تغيير دهندگان الفاظ ، از كجا مىدانند كه پروردگار متعال كدام جهت را ملاحظه نموده است تا به خود جرأت تغيير الفاظ را دهند ، يا حكم به جواز هر دو قرائت نمايند ؟ به فرض كه دو لفظ كاملا مترادف باشند ، در جايى كه ما به خود اجازه تغيير دادن دست نوشته افراد عادى را نمىدهيم تا جانب امانت را نگه داريم ، چگونه به خود اجازه مىدهيم وحى الهى را تغيير دهيم ؟\r\n\r\n3 . آيه صِراطَ الَّذِينَ أَنْعَمْتَ عَلَيْهِمْ . . . ( فاتحة : 7 )\r\nسوره مباركه حمد ، سوره‌اى است كه همه مسلمانان ، از صدر اسلام تا كنون ، لا اقل روزى ده بار آن را مىخواندند . حال اگر كسى در مورد آيات چنين سوره‌اى ادعايى را مطرح كند ، آيا مىتوان آن را بر بى خبرى وى حمل كرد ؟ بر طبق روايات ، افرادى همچون عمر بن خطاب ، عكرمه و ابن زبير ، آيه را به شكل ديگرى مىخواندند . سيوطى ، قرائت عمر بن خطاب را اين گونه روايت مىكند : « سراط من أنعمت عليهم غير المغضوب عليهم و غير الضالين » و در مورد قرائت ابن زبير و عكرمه و أسود نيز اين گونه آورده است : « صراط من أنعمت عليهم غير المغضوب عليهم و غير الضالين . » « 1 » در روايات ديگرى قرائت خليفه دوم اين گونه آمده است : « سراط من أنعمت عليهم غير المغضوب عليهم و لا الضالين » . « 2 » باز در روايتى ، اين اختلاف به ابىّ بن كعب\r\n\r\n\r\n","description":"","footnote":"\r\n( 1 ) . الدرّ المنثور ، ج 1 ، ص 15\r\n( 2 ) . كنز العمال ، ج 2 ، ص 593 و الفراء البغوى ، معالم التنزيل ، توفى 516 ، لبنان : دار المعرفة ، ج 1 ، ص 42 و محاضرات ، راغب ، ج 2 ، ص 199 .\r\n","page_name":" 102 ","page_number":102},
  {"content":"\r\n\r\nنسبت داده شده و قرائت وى چنين آورده شده است : « سراط من أنعمت عليهم غير المغضوب عليهم و لا الضالين . » « 1 » بد نيست بدانيم قرائت خليفه ، پيش از قرائت عكرمه و ابن زبير بوده است و به يقين اين دو نفر از او تقليد كرده‌اند .\r\n\r\n4 . آيه اللَّهُ لا إِلهَ إِلَّا هُوَ الْحَيُّ الْقَيُّومُ ( بقره 255 ) .\r\nيحيى بن عبد الرحمن بن حاطب از پدرش روايت كرده است كه عمر بن خطاب در نماز جماعت چنين مىخواند : « الم * اللّه لا إله الا هو الحى القيام » « 2 » بخارى در مورد كلمه « ديارا » در سوره مباركه نوح مىگويد : « اين كلمه بر وزن فيعال است ، مانند كلمهء الحى القيّام كه عمر بن خطاب آيه را با آن مىخواند . » « 3 »\r\nو نيز در روايتى اين قرائت به ابن مسعود نسبت داده شده است . « 4 » قابل توجه است كه گر چه در كتب لغت به كلمه « قيّام » اشاره شده است ، ولى به اين نكته كه « قيّام » لغت يا لهجه ديگرى از « قيّوم » نباشد اشاره نشده است . « 5 »\r\n\r\n5 . آيه . . . فَأَخَذَتْكُمُ الصَّاعِقَةُ ( بقره : 55 )\r\nسيوطى روايت كرده است كه عمر بن خطاب به جاى « الصاعقة » ، « الصعقة » مىخواند . « 6 »\r\n\r\n6 . آيه . . . وَ إِنْ كانَ مَكْرُهُمْ لِتَزُولَ مِنْهُ الْجِبالُ ( ابراهيم : 46 )\r\nبر طبق رواياتى ، خليفه دوم ، آيه فوق را به اين صورت مىخواند : « و إن كاد مكرهم لتزول منه الجبال » « 7 »\r\n\r\n\r\n","description":"","footnote":"\r\n( 1 ) . الدرّ المنثور ، ج 1 ، ص 17\r\n( 2 ) . مستدرك حاكم ، ج 2 ، ص 287 .\r\n( 3 ) . صحيح بخارى ، ج 6 ، ص 72 و نيز ر . ك . كنز العمال ، ج 2 ، ص 592 و نيز صحاح جوهرى ، ج 5 ، ص 2018 .\r\n( 4 ) . الدرّ المنثور ، ج 2 ، ص 3 و مجمع الزوائد ، ج 7 ، ص 154 .\r\n( 5 ) . مفردات غريب القرآن ، ص 417\r\n( 6 ) . الدرّ المنثور ، ج 2 ، ص 238\r\n( 7 ) . الدر المنثور ، ج 4 ، ص 596 و كنز العمال ، ج 2 ، ص 596\r\n","page_name":" 103 ","page_number":103},
  {"content":"\r\n\r\n\r\n7 . آيه ما سَلَكَكُمْ فِي سَقَرَ\r\nعمر بن خطاب و ابن زبير هنگام قرائت آيات 40 تا 42 از سوره مدّثر كه چنين هستند :    فِي جَنَّاتٍ يَتَساءَلُونَ * عَنِ الْمُجْرِمِينَ ما * سَلَكَكُمْ فِي سَقَرَ    ، اين گونه قرائت مىكردند : « فى جنّات يتساءلون عن المجرمين * يا فلان ما سلككم فى سقر » « 1 » كه اين نيز يكى از همين قرائتهاى شخصى است .\r\n\r\n8 . آيه . . . وَ ظَنَّ داوُدُ أَنَّما فَتَنَّاهُ . . . ( ص : 24 )\r\nاز قرائتهاى عجيبى كه مخالف اجماع مسلمين است ، قرائت آيه فوق به اين صورت است : « و ظنّ داوود أنما فتّناه . . . » « 2 » كه اين قرائت نيز از ويژگيهاى خليفه دوم مىباشد .\r\n\r\n9 . آيه وَ السَّابِقُونَ الْأَوَّلُونَ . . . ( توبه : 100 )\r\nدر روايات آمده است كه مردى اين آيه را مىخواند :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ . . .  ، و كسانى از مهاجران و انصار كه گوى سبقت را ربودند و نيز كسانى كه با احسان از آنان پيروى نمودند ، خداوند از آنان خشنود است . . . عمر او را گرفت و نگه داشت و گفت : « چه كسى به تو ياد داده است كه اين گونه بخوانى ؟ » او گفت :\r\n« ابىّ بن كعب . » عمر آن مرد را پيش ابىّ بن كعب برد و ماجرا را باز گو كرد . ابىّ گفت : « او راست مىگويد و من نيز از رسول خدا آموخته‌ام . » عمر سه بار با تعجب پرسيد : « آيا تو آيه را همين گونه از رسول خدا ياد گرفته‌اى ؟ » كه ابىّ بن كعب در مرتبه سوم عصبانى شد و با پرخاش گفت : « بله ، به خدا قسم آن را خدا بر جبرئيل و جبرئيل بر محمد نازل كرد و با خطاب و پسرش نيز مشورت نكرد ! »\r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 285\r\n( 2 ) . صحيح بخارى ، ج 4 ، ص 135\r\n","page_name":" 104 ","page_number":104},
  {"content":"\r\n\r\nعمر نيز برگشت و در حال رفتن ، دستهايش را بلند كرد و « اللّه اكبر » مىگفت . « 1 »\r\nاما عمر بن خطاب مىخواست آيه چگونه باشد ؟ او آيه را اين گونه مىخواند :\r\n« و السابقون الأوّلون من المهاجرين و الأنصار الّذين اتّبعوهم . . . » ، يعنى حرف « واو » را حذف مىكرد تا شرط خشنودى خداوند از انصار را پيروى از مهاجران قرار دهد و مهاجران را برترى دهد . در روايتى چنين نمىخوانيم :\r\nعمر آيه را بدون واو مىخواند . ابىّ بن كعب به او اعتراض كرد . عمر گفت : « آيه بدون واو است و من شهادت مىدهم كه آيه بدون واو نازل شده است » و ابىّ نيز گفت : « من هم شهادت مىدهم كه آيه با واو نازل شده و خداوند در نزول آن با خطاب و پسرش مشورت نكرد . » « 2 »\r\nدر روايت ديگرى آمده است كه ابىّ بن كعب به خليفه مىگويد : « به خدا قسم زمانى كه رسول خدا براى من قرآن مىخواند ، تو در پى جمع كردن علف و برگ درختان بودى ! » عمر نيز مىگويد : « قبول كردم و از اين به بعد ما از تو تبعيت مىكنيم . » « 3 »\r\nاما اينكه گفتيم انگيزه خليفه ، در حقيقت بر خاسته از روح قومىگرايى بود و مىخواست انصار را زير دست مهاجران قرار دهد . به دليل روايتى است كه در آن ، عمر بن خطاب به ابىّ بن كعب مىگويد : « آيا تو آيه را اين گونه آموخته‌اى ؟ » وى مىگويد : « بله ، من از رسول خدا اين طور شنيدم . » عمر مىگويد : بله ، ولى من خيال مىكردم كه خداوند ما را داراى مقامى كرده است كه آن مقام را به كسى نداده است . » در اينجا ابىّ بن كعب ، آيه  وَ آخَرِينَ مِنْهُمْ لَمَّا يَلْحَقُوا بِهِمْ  ( جمعه : 3 ) و آيه  وَ الَّذِينَ جاؤُ مِنْ بَعْدِهِمْ يَقُولُونَ . . . \r\n( حشر : 10 ) و آيه  وَ الَّذِينَ آمَنُوا مِنْ بَعْدُ وَ هاجَرُوا . . .  ( انفال : 75 ) را به عنوان\r\n\r\n\r\n","description":"","footnote":"\r\n( 1 ) . مستدرك حاكم ، ج 3 ، ص 305 و كنز العمال ، ج 2 ، ص 605\r\n( 2 ) . تاريخ مدينه ، ج 2 ، ص 707\r\n( 3 ) . كنز العمال ، ج 2 ، ص 597\r\n","page_name":" 105 ","page_number":105},
  {"content":"\r\n\r\nشاهد ذكر مىكند تا خليفه ساكت شود . « 1 »\r\nاما در اين ميان ، زيد بن ثابت با آنكه آيه فوق را ابتدا با واو مىخواند ، اما تسليم شد و از قرائت عمر پيروى كرد ، زيرا او شخصيت اجتماعى بزرگى نبود و از خليفه مىهراسيد و نيز از افراد منفى جامعه محسوب مىشد . ابىّ بن كعب و ابن مسعود او را مىكوبيدند و به دليل اينكه پدرش يهودى و مادرش او را در مدرسهء يهوديها ثبت نام نمود ، لذا او با بچه‌هاى يهودى بزرگ شده ، همبازى آنان بود تخطئه مىكردند . روايت شده است كه به عبد اللّه بن مسعود گفتند : « چرا مانند قرائت زيد نمىخوانى ؟ » وى پاسخ داد : « مرا با زيد و قرائت او چه كار ! من هفتاد سوره از دهان رسول خدا آموختم ، در حالى كه زيد بن ثابت يهودى بود ! » « 2 »\r\n\r\n10 . آيه . . . وَ مَنْ عِنْدَهُ عِلْمُ الْكِتابِ ( رعد : 43 )\r\nقرآن كريم مىفرمايد :  وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً  بينى و بينكم و من عنده علم الكتاب ، كسانى كه كافر شدند مىگويند تو پيامبر نيستى . بگو ميان من و شما ، گواهى خداوند و كسى كه علم كتاب نزد او است كافى است . » در تفاسير و روايات شيعه به مداركى بر مىخوريم كه يگانه مصداق  « مَنْ عِنْدَهُ عِلْمُ الْكِتابِ »  را على بن ابى طالب عليه السلام معرفى مىنمايند . به عنوان نمونه ، ابو سعيد خدرى گويد : « از رسول خدا صلّى اللّه عليه و آله و سلّم در مورد آيه شريفهء  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ، پرسيدم ، حضرت فرمود : او ، برادرم على بن ابى طالب عليه السلام مىباشد . « 3 » امام باقر عليه السلام نيز در تفسير آيه فوق مىفرمايند : « مراد خداوند ، ما هستيم كه على عليه السلام ، برترين و اولين و\r\n\r\n\r\n","description":"","footnote":"\r\n( 1 ) . الدرّ المنثور ، ج 3 ، ص 269\r\n( 2 ) . تاريخ مدينه ، ج 3 ، ص 1008\r\n( 3 ) . الشيخ الحويزى ، تفسير نور الثقلين ، توفى 1112 ، قم : مؤسسه اسماعيليان ، ج 2 ، ص 523\r\n","page_name":" 106 ","page_number":106},
  {"content":"\r\n\r\nبهترين ما پس از رسول خدا صلّى اللّه عليه و آله و سلّم مىباشد . » « 1 » براى آشكار شدن هر چه بيشتر فضيلت على و خاندانش عليهم السلام ، آيه فوق را با آيه 40 سوره مباركه نمل مقايسه مىكنيم . در اين آيه ، يكى از جنيان كه روايات ، او را « آصف بن برخيا » معرفى كرده‌اند ، حاضر مىشود تخت بلقيس را از سرزمينش ، صبا ، نزد سليمان نبى عليه السلام حاضر نمايد كه قرآن از وى با عبارت  « الَّذِي عِنْدَهُ عِلْمٌ مِنَ الْكِتابِ ،  كسى كه بخشى از علم كتاب را دارا بود » ياد كرده است ، در حالى كه عبارت « علم الكتاب » ، به معناى همه علوم كتاب مىباشد .\r\nاما سنّيها درباره اين آيه مصداق ديگرى معرفى كرده‌اند . سيوطى از ابن عباس چنين روايت كرده است : « اسقفى از يمن نزد رسول خدا آمد .\r\nحضرت به او فرمود : آيا در انجيل آمده است كه من پيامبرم يا نه ؟ وى پاسخ داد : نه . آن گاه اين آيه نازل شد : قل كفى . . . ، يعنى عبد اللّه بن سلام ( مراد اين آيه است ) « 2 » اين روايت ساختگى است ، زيرا داستان فوق در مدينه بوده است ، در حالى كه آيه در مكه نازل شده است و سازنده به اين مطلب توجه نكرده است . روايات ديگرى نيز وجود دارد كه در آنها ، خود عبد اللّه بن سلام ، خودش را مصداق آيه معرفى كرده است . « 3 » سيوطى روايتى از سعيد بن جبير نقل مىكند كه دليل ما را بر ساختگى بودن داستان فوق تأييد مىكند . روايت چنين است : « از سعيد بن جبير درباره آيهء و من عنده علم الكتاب سؤال شد : آيا او عبد اللّه بن سلام است ؟ وى گفت : نه ، زيرا اين آيه در مكه نازل شده است . »\r\nاز آنجا كه اين آيه نمىتواند درباره يهودى مسلمان شده‌اى همچون عبد اللّه بن سلام نازل شده باشد و شخصى مانند او نمىتواند حامل تمام علم كتاب باشد و به يقين سردمداران حكومت نيز كه نمىخواستند نام على عليه السلام بر\r\n\r\n\r\n","description":"","footnote":"\r\n( 1 ) . محمد بن عياش السلمى ، تفسير العياشى ، توفى 310 ، طهران : المكتبة العلمية ، ج 2 ، ص 220\r\n( 2 ) . الدرّ المنثور ، ج 4 ، ص 69\r\n( 3 ) . همان\r\n","page_name":" 107 ","page_number":107},
  {"content":"\r\n\r\nسر زبانها بيفتد و از روايات مربوط به ايشان آگاهى داشتند ، تصميم گرفتند قرائت را عوض كنند ، از اين رو عمر بن خطاب ، آيه فوق را به جاى  « وَ مَنْ عِنْدَهُ عِلْمُ الْكِتابِ  ، كسى كه علم كتاب نزد اوست » ، به صورت « و من عنده علم الكتاب ، و علم كتاب از جانب خداوند است » مىخواند و براى قرائت خويش ، به خود رسول خدا صلّى اللّه عليه و آله و سلّم استناد مىنمود و مىگفت : « رسول خدا آيه را چنين مىخواند : و من عنده علم الكتاب . » « 1 » طبرى ، مفسر بزرگ ، در ذيل آيه شريفه كلامى دارد كه خلاصه آن چنين است : « قرائت من عنده ، قرائت گروهى از متقدّمين بوده است كه مدتى بعد از عمر جريان داشت و سپس از بين رفت . » سپس رواياتى منسوب به مجاهد ، حسن بصرى ، شعبه ، قتاده ، هارون ، ضحاك بن مزاحم و . . . را نقل مىكند كه چون همه آنها از دشمنان على بن ابى طالب عليه السلام هستند ، قابل اعتنا نيست و پس از آن مىگويد : « قرائت ، من عنده بهتر است و اجماع مسلمين هم بر همين قرائت است . » « 2 »\r\nيكى ديگر از دلايل محكمى كه گوياى درستى روايات شيعه است و مىرساند على عليه السلام مصداق آيه شريفه هستند ، رواياتى است كه در تفسير اين آيه نازل شده است :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً . . .  ، آيا كسى كه بينه و دليل محكمى از جانب پروردگارش دارد و شاهدى نيز در كنار او مىباشد و پيش از اين نيز كتاب موسى كه پيشوا و رحمت بود شاهد بود . . . ( هود : 17 ) همانطور كه مفسرين گفته‌اند ، سوره هود ، يازدهمين سوره‌اى است كه نازل شد و آيه فوق به همراه چند آيه پيش از آن ، تسلّى دهنده رسول خدا صلّى اللّه عليه و آله و سلّم است ، زيرا مشركان به\r\n\r\n\r\n","description":"","footnote":"\r\n( 1 ) . الدرّ المنثور ، ج 4 ، ص 69 و كنز العمال ، ج 2 ، ص 593 و ج 12 ، ص 589 و مجمع الزوائد ج 7 ، ص 155 .\r\n( 2 ) . محمد بن جرير الطبرى ، تفسير طبرى ، توفى 310 ، بيروت : دار المعرفة ، عن طبعة بولاق ، مصر ، ج 7 ، ص 118 .\r\n","page_name":" 108 ","page_number":108},
  {"content":"\r\n\r\nتمسخر مدعى بودند كسى كه مال و اموالى ندارد ، نمىتواند پيامبر خدا باشد .\r\nپروردگار نيز در پاسخ ، بيان مىنمايد كه اين پيامبر ، داراى برهانى از جانب پروردگار است و شاهدى نيز به همراه دارد . تفاسير و كتب روايى شيعه پر از رواياتى است كه اين شاهد را على بن ابى طالب عليه السلام معرفى مىنمايد . به عنوان نمونه ، احمد بن عمر الحلال ، از امام رضا عليه السلام درباره آيه فوق مىپرسد و حضرت مىفرمايند : « امير المؤمنين ، على عليه السلام شاهد بر رسول اللّه صلّى اللّه عليه و آله و سلّم بوده و رسول اللّه صلّى اللّه عليه و آله و سلّم نيز صاحب بينه و برهان از طرف پروردگارش است . » « 1 » در برخى از روايات سنّيها نيز آمده است كه اين شخص ، على عليه السلام است ، مانند روايتى كه از على عليه السلام در اين مورد نقل شده است : « رسول خدا ، صاحب بينه و شاهد نيز من هستم . » « 2 » و برخى از روايات نيز آن شاهد را زبان رسول خدا صلّى اللّه عليه و آله و سلّم يا جبرئيل مىدانند . « 3 » . بايد گفت جبرئيل چگونه مىتواند شاهد باشد ، در حالى كه كلمه « يتلوه » به معناى آن است كه شاهد ، پس از رسول خدا مىآيد ؟ زبان نيز به همين دليل نمىتواند شاهد باشد ، زيرا اصلا معنا ندارد كه بگوييم : زبان كسى پس از او و پس از آنكه وى از دنيا رفت ، شاهد او است . براى فرار از اين مشكل ، برخى از مفسران سنى ، كلمه « يتلوه » را به معناى « مىخواند » گرفته‌اند و ضمير را به بينه بر گردانده‌اند ، با اين ادعا كه مراد از بينه ، قرآن است و ضمير نيز به اين اعتبار مذكر آمده است . اما اينها نيز براى فرار از مشكل است . راغب اصفهانى گويد :  « يَتْلُوهُ شاهِدٌ مِنْهُ  ، يعنى اقتدا به او كرده ، به دستوراتش عمل مىكند و به عبارت ديگر پس از او مىآيد و مانند آن حضرت عمل كرده ، دستورات و شرع او را پياده خواهد كرد . » « 4 » همچنين بايد توجه داشت كه شاهد ، بايد از پيامبر باشد ، زيرا كلمه « منه » چنين اقتضا مىكند ، در حالى كه\r\n\r\n\r\n","description":"","footnote":"\r\n( 1 ) . نور الثقلين ، ج 2 ، ص 344 ، به نقل از اصول كافى\r\n( 2 ) . الدرّ المنثور ، ج 3 ، ص 324\r\n( 3 ) . همان\r\n( 4 ) . مفردات غريب القرآن ، ص 75\r\n","page_name":" 109 ","page_number":109},
  {"content":"\r\n\r\nجبرئيل از پيامبر نيست و به فرض كه معناى « يتلوه » خواندن باشد ، بايد تلاوت به گونه‌اى باشد كه مردم مشاهده نمايند ، از اين رو نمىتوان آيه را بر جبرئيل تطبيق نمود . طبرى و فخر رازى و ديگران نيز به تفصيل درباره آيه بحث نموده‌اند « 1 » و در هر حال آيه را بر على بن ابى طالب عليه السلام تطبيق ننموده‌اند .\r\nبه عقيده ما شكى در اين نيست كه مراد از شاهد ، على عليه السلام است و همين ، گوياى آن است كه رواياتى كه در قرائت آيه  وَ مَنْ عِنْدَهُ عِلْمُ الْكِتابِ  آمده ، و آن را به صورت ديگرى خوانده است صحيح نمىباشد .\r\n\r\nنظريه توسعه در عبارات قرآن\r\nقرآن كريم ، معجزه جاودان اسلام ، كتابى سترگ و مجموعه‌اى بى انتها از معارف و انديشه‌هاى ناب است كه دست تحريف هرگز به آن راه پيدا نكرده و نخواهد كرد . اين اعتقاد هر مسلمانى و بيش از همه ، ما شيعيان ، به پيروى از اهل بيت عصمت و طهارت عليهم السلام كه قرين و همنشين جدا نشدنى قرآن هستند به آن اعتقاد داريم و لازم نيست امثال احسان ظهير وهابى مسلك ما را نصيحت كنند ، كه خود در اين جهت محتاجتر از ما هستند ، زيرا دست كشيدن از سنت پيامبر و هدايت اهل بيت عليهم السلام ، معنايى جز نفى قرآن ندارد .\r\nمحافظت قرآن از تحريف نيز مانند هر امر ديگرى اسباب و علل خاص خود را دارد . به اعتقاد ما ، استحكام خود كتاب و اسلوب سخن و بلندى معارف و معانى و نيز وجود اهل بيت پيامبر صلّى اللّه عليه و آله و سلّم كه همواره مدافع حريم قرآن بوده‌اند ، از مهمترين اسباب اين امر است . اما آنان كه از دامان پاك اين خاندان\r\n\r\n\r\n","description":"","footnote":"\r\n( 1 ) . فخر رازى ، تفسير فخر رازى ، طهران : مكتب الاعلام الاسلامى ، ج 17 ، ص 200 - 202 و تفسير طبرى ، ج 7 ، ص 10 و نيز ر . ك . الثعالبى ، الجواهر الحسان ، توفى 875 ، بيروت : دار الكتب العلمية ، ج 2 ، ص 120 و المراغى ، تفسير المراغى ، توفى 1370 ، بيروت : احياء التراث العربى ، ج 12 ، ص 18 .\r\n","page_name":" 110 ","page_number":110},
  {"content":"\r\n\r\nدست كشيده و براى رسيدن به حقايق آسمانى ، به خرد ناقص و مغز كج انديش خود بسنده نموده‌اند . در دام عقايد و خرافات و نظرياتى گرفتار شده‌اند كه براى فرار از هر يك ، به دام ديگرى در مىغلطند و در عين حال ، مدعى پيروى از سنت نيز مىباشند ! از جمله اين عقايد ، اعتقاد به توسعه در عبارات قرآنى است . آنان معتقدند قرآن كريم ، نه به يك صورت ، كه به هفت صورت مختلف و به عبارت ديگر ، به هفت لهجه نازل شده است . اساس اين نظريه ، رواياتى است كه به پيامبر اكرم صلّى اللّه عليه و آله و سلّم نسبت داده شده است و در آنها آمده است كه قرآن به هفت حرف نازل شده است و سنّيها ، آنها را به هفت لهجه تفسير مىنمايند . عمر بن خطاب گويد :\r\nهشام بن حكيم سوره فرقان را مىخواند و من گوش مىكردم . حروفى را در آن خواند كه پيامبر براى من نخوانده بود . به او گفتم : « چه كسى براى تو اين گونه خوانده است ؟ » گفت : « رسول خدا . » گفتم : « دروغ مىگويى ! » دست او را گرفتم و نزد رسول خدا بردم و عرض كردم : « يا رسول اللّه ! شما سوره فرقان را براى من چنين خواندى ، ولى اين شخص به شكل ديگرى مىخواند . » حضرت فرمود : « هشام ، بخوان ! » او دوباره خواند . حضرت فرمود : « همين طور نازل شده است . سپس به من فرمود : عمر ، تو بخوان ! من نيز خواندم . فرمود : همين طور نازل شده است . » و پس از آن فرمود : « قرآن بر هفت حرف نازل شده است . » « 1 »\r\nدر روايت ديگرى نيز مىخوانيم : « إنّ هذا القرآن انزل على سبعة أحرف ، فاقرؤا ما تيسّر منه ، اين قرآن بر هفت حرف نازل شده است ، پس هر چه را كه راحت است بخوانيد . » « 2 » همچنين از ابىّ بن كعب نيز روايت كرده‌اند كه رسول خدا صلّى اللّه عليه و آله و سلّم به وى فرمودند : « جبرئيل و ميكائيل نزد من آمدند و جبرئيل سمت\r\n\r\n\r\n","description":"","footnote":"\r\n( 1 ) . صحيح نسائى ، ج 2 ، ص 150 و نيز صحيح بخارى ، ج 6 ، ص 100\r\n( 2 ) . همان\r\n","page_name":" 111 ","page_number":111},
  {"content":"\r\n\r\nراست و ميكائيل سمت چپ نشست . پس جبرئيل گفت : « قرآن را بر يك حرف بخوان ! » ميكائيل گفت : « بيشتر كن ! » تا به هفت رسيد و تمام آن هفت حرف ، شافى و كافى مىباشد . » « 1 »\r\nگر چه گروهى خواسته‌اند روايات فوق را در حدّ تواتر معرفى مىنمايند ، « 2 » اما ظاهرا تمامى احاديث فوق ، از تعداد اندكى كه عمر بن خطاب آنها را روايت كرده است تجاوز نمىكند و به نظر مىرسد احاديث ابىّ بن كعب نيز ناشى از همين تعداد اندك باشد و يا به او نسبت داده‌اند . اكثر اصحاب ، اين روايت را از عمر نقل كرده‌اند و همين ، مؤيد اين نظريه است كه اصل ادعا از طرف او بوده است . معتبرترين روايت در اين مورد ، روايتى است كه از ابىّ بن كعب نقل شده است و در آن آمده است كه رسول خدا فرمود : « من در ميان مردم عامى و امى مبعوث شده‌ام كه پير و زمين گير و بزرگ و كوچك و غلام و كنيز و مرد و . . . در ميان آنها است و هرگز كتابى نخوانده‌اند ( پس چگونه مىتوانند قرآن بخوانند ) ! » جبرئيل نيز پاسخ داد : « محمد ! قرآن بر هفت حرف نازل شده است . » « 3 » سبك مناقشاتى كه در اين روايت و مانند آن بين جبرئيل و ميكائيل و بقيه ملائكه واقع شده است ، از قبيل مناقشاتى كه در ميان يهوديان ، بين حضرت موسى عليه السلام و خداوند واقع شده است و اين نيز مؤيد ساختگى بودن اين روايات است .\r\nبايد توجه داشت كه داستان هشام بن حكيم كه سر منشأ اعتقاد به اختلاف قرائت به دليل تعدد نزول قرآن است ، پس از فتح مكه بوده است ، زيرا وى از\r\n\r\n\r\n","description":"","footnote":"\r\n( 1 ) . همان و نيز ر . ك . صحيح مسلم ، ج 2 ، ص 201 و سنن ابو داوود ، ج 1 ، ص 331 و سنن ترمذى ، ج 4 ، ص 263 و سنن بيهقى ، ج 2 ، ص 383 و مسند احمد ، ج 1 ، ص 24 و 39 و 45 و 264\r\n( 2 ) . السيوطى ، الاتقان فى علوم القرآن ، توفى 911 ، تحقيق أبو الفضل ابراهيم ، مصر ، ج 1 ، ص 163 .\r\n( 3 ) . سنن ترمذى ، ج 4 ، ص 263\r\n","page_name":" 112 ","page_number":112},
  {"content":"\r\n\r\nكسانى است كه پس از فتح مكه ، وقتى شمشير را بالاى سر خود ديدند ، مسلمان شدند و پيامبر صلّى اللّه عليه و آله و سلّم آنان را بخشيد و به همين دليل ، مسلمانان آنان را « مسلمة الفتح ، مسلمانان روز فتح » ناميدند . چگونه مىتوان پيامبر صلّى اللّه عليه و آله و سلّم تا آن روز از بى سوادى و پيرى و زمين گيرى مردم شكايت نداشته باشد و جبرئيل و ميكائيل با هم مناقشه نكرده باشند و ناگهان در اواخر عمر شريفش اين مشكل پيش آيد و راه حل آن نيز توسط يك تازه مسلمان ارائه شده باشد ؟ همچنين روش خليفه اين بود كه قرائتها را همان گونه كه مىخواست تحميل مىكرد و حتى قاريانى چون ابىّ بن كعب و عبد اللّه بن مسعود را تحت فشار قرار مىداد و يك بار به منزل ابن مسعود هجوم آورد كه چرا وى آيه‌اى را به لغت « هذيل » خوانده است . اگر نظريه فوق درست است ، پس چرا وى مرتكب چنين دستورى شد و چرا مانع قرائتهاى مردم مىشد و آنان را مورد مؤاخذه قرار مىداد ؟\r\n\r\nمعناى نزول قرآن به هفت حرف\r\nبه اعتقاد ما ، معناى هفت حرف ، هفت قرائت نيست ، بلكه انواع تركيبهايى است كه در قرآن وجود دارد ، از قبيل امر ، نهى و . . . امير مؤمنان ، على عليه السلام در پاسخ سؤالى در مورد قرآن مىفرمايند : « خداوند متعال ، قرآن را بر هفت قسم نازل فرمود كه همه آنها شافى و كافى هستند و آن هفت قسم عبارت‌اند از : امر و نهى ، تشويق و ترهيب ، جدل و مثال و قصص . . . » « 1 » از زراره نيز نقل شده است كه امام باقر عليه السلام فرمودند : « قرآن يكى است و از جانب يك شخص نازل شده است و اختلافات از جانب راويان است . » « 2 » و به طور خلاصه مىتوان گفت كه نظريه سنّيها ، با مخالفت شديد اهل بيت عليهم السلام رو برو شده است و آنان اين روايت را ساختگى دانسته‌اند « 3 » و فقهاى اهل بيت نيز به پيروى از\r\n\r\n\r\n","description":"","footnote":"\r\n( 1 ) . علامة المجلسى ، بحار الانوار ، توفى 1111 ، بيروت : مؤسسة الوفاء ، ج 90 ، ص 3\r\n( 2 ) . كلينى ، اصول كافى ، ج 2 ، ص 630\r\n( 3 ) . همان\r\n","page_name":" 113 ","page_number":113},
  {"content":"\r\n\r\nپيشوايان خود ، اين نظريه را رد كرده‌اند . « 1 » در ميان روايات سنّيها نيز به مواردى بر مىخوريم كه با نظريه شيعيان موافق است . ابن مسعود از پيامبر اكرم صلّى اللّه عليه و آله و سلّم چنين نقل مىكند : « كتابهاى آسمانى پيش از اسلام ، از يك باب و بر يك حرف نازل شده بود ، اما قرآن بر هفت حرف نازل شده است : زجر ، امر ، حلال ، حرام ، محكم ، متشابه و امثال . . . » « 2 »\r\nبا كمال تأسف بايد گفت اين نظريه خطرناك ، آثار شوم خود را در فقه سنّيها گذاشته و فقهاى آنان فتوا داده‌اند كه به موجب روايات مذكور ، مىتوان قرآن را به هر يك از هفت لهجه مختلف خواند ، به شرطى كه معنا تغيير نكند و به طريق اولى ساير الفاظ نماز را كه الفاظ غير قرآنى هستند ، مانند تشهد ، مىتوان به الفاظ مترادف تبديل نمود . « 3 »\r\n\r\nنظريه جواز تغيير عبارات قرآن\r\nشايد زشتترين نظريه ، اين باشد كه بگوييم مىتوان الفاظ قرآن را به دلخواه تغيير داد ، به شرط آنكه عذاب به مغفرت و مغفرت به عذاب تبديل نشود ! به يقين اين نظريه ، بزرگترين باب تحريف را مىگشايد و موجب از بين رفتن اعجاز قرآن مىشود . با كمال تعجب اين نظريه در روايات سنّيها ، از جمله\r\n\r\n\r\n","description":"","footnote":"\r\n( 1 ) . الشهيد الثانى ، مسالك الافهام ، توفى 966 ، طبعة حجرية قم : دار الهدى ، ج 1 ، ص 429 و رضا الهمدانى ، مصباح الفقيه ، توفى 1323 ، طبعة حجرية ، قم : مكتبة مصطفوى ، ج 2 ، ص 274 و السيد الخوئى ، مستند العروة ، توفى 1413 ، قم : المطبعة العلمية ، ج 4 ، ص 474 و البيان فى تفسير القرآن ، السيد خوئى ، توفى 1413 ، بيروت : دار الزهراء ، ص 160 .\r\n( 2 ) . مستدرك حاكم ، ج 1 ، ص 553 ج 2 : ص 289 و الدر المنثور ، ج 2 ، ص 6 ، و نيز ر . ك .\r\nمجمع الزوائد ، ج 7 ، ص 152 و سيوطى ، اتقان ، ص 170\r\n( 3 ) . شافعى ، اختلاف الحديث توفى 204 ، بيروت : دار الفكر ، ص 489 و كتاب الام ، ج 1 ، ص 142 و سنن بيهقى ، ج 2 ، ص 145 و ابن قدامه ، المغنى ، ج 1 ، ص 575 و ابن حزم ، المحلى ، ج 3 ، ص 253\r\n","page_name":" 114 ","page_number":114},
  {"content":"\r\n\r\nروايت نزول قرآن به هفت حرف و نيز در فتاواى آنان مشاهده مىشود . در روايت آمده است كه شخصى نزد عمر قرآن خواند . عمر به او پرخاش كرد .\r\nوى گفت : « من پيش پيامبر همين گونه خواندم و آن حضرت عكس العملى نشان ندادند . » همگى نزد رسول خدا رفتند و آن حضرت ، قرآن آن شخص را تأييد كردند ، ولى عمر ناراحت شد ، از اين رو حضرت به او فرمودند : « عمر ! قرآن تمامش صحيح است ، به شرط آنكه عذاب به مغفرت و مغفرت به عذاب تبديل نشود . » « 1 »\r\nنيز روايت كرده‌اند كه جبرئيل به پيامبر عرض كرد : « قرآن را بر هفت حرف بخوان كه تمامى آنها شافى و كافى است ، به شرط آنكه رحمت به عذاب و عذاب به رحمت تبديل نشود ، مانند اينكه بگويى : تعالى ، بيا و أقبل ، بيا و أسرع ، برو ، و أعجل ، با عجله برو و اسرع ، با سرعت برو . « 2 » » و باز در روايتى مىخوانيم كه پيامبر صلّى اللّه عليه و آله و سلّم در پاسخ به اختلاف ابىّ بن كعب و عبد اللّه بن مسعود درباره قرائت قرآن فرمود : « قرآن را مىخواندم . به من گفته شد : بر يك حرف خواندى يا بر دو حرف ؟ ملكى كه با من بود گفت : بر دو حرف . دوباره به من گفتند : بر دو حرف يا سه حرف ؟ آن ملك گفت : بر سه حرف تا آنكه به هفت حرف رسيد كه همه آنها شافى و كافى است ، چه بگويى غفورا رحيما و چه بگويى سميعا عليما ، همه درست است ، زيرا خدا همه اين صفات را دارد ، به شرط آنكه عذاب به رحمت و رحمت به عذاب تبديل نشود . » « 3 »\r\nروايات سنّيها در اين زمينه بسيار زياد است « 4 » و غالبا موثقه يا صحيحه\r\n\r\n\r\n","description":"","footnote":"\r\n( 1 ) . مسند احمد ، ج 4 ، ص 30\r\n( 2 ) . همان ، ج 5 ، ص 41 و 51\r\n( 3 ) . همان ، ص 124\r\n( 4 ) . ر . ك . مجمع الزوائد ، ج 7 ، ص 150 و محمد بن اسماعيل البخارى ، تاريخ كبير ، توفى\r\n","page_name":" 115 ","page_number":115},
  {"content":"\r\n\r\nهستند و گاه از جهت صحت ، به درجه روايات بخارى مىرسند كه كتاب وى ، پس از قرآن ، صحيحترين كتاب نزد سنّيها مىباشد . بايد از آنان پرسيد : آيا رواج اين نظريه ، ميوه‌اى جز هدم اساس اعجاز قرآن و تبديل الفاظ الهى به الفاظ بشرى ندارد ؟ مروّجان اين نظريه چگونه به خود حق مىدهند از عدم تحريف قرآن صحبت كنند و مدعى تحريف كتاب الهى توسط گروهى شوند كه مصرانه خواستار عدم دخالت بشر در كلمات وحى هستند ؟ به يقين اگر اين روايات سخيف و ساختگى عملى مىشد . روزى مىرسيد كه تمام كلمات يك سوره يا حتى تمام قرآن به كلمات ديگرى تبديل مىشد و ما قرآنى كاملا متفاوت در پيش رو داشتيم ، اما از آنجا كه خود خداوند ضامن حفظ كتاب خويش شده است ، ما را از شر اين نظريه حفظ كرد و بهترين هديه خويش به عالم بشريت ، قرآن كريم را از دستبرد نگاه داشت . بايد گفت : اين نظريه از پايه و ريشه با نص صريح كتاب الهى منافات دارد و بايد طرد شود ، زيرا خداوند مىفرمايد :  وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  ، و زمانى كه آيات بين و روشن ما بر ايشان خوانده مىشود ، كسانى كه ديدار ما را باور ندارند مىگويند : قرآن ديگرى براى ما بياور يا آن را عوض كن . بگو من اجازه ندارم قرآن را از پيش خود تغيير دهم . من تنها از آنچه بر من وحى شده است پيروى مىكنم . من مىترسم اگر با پروردگارم مخالفت كنم ، گرفتار عذاب روز بزرگ شوم . ( يونس : 15 ) چگونه است كه رسول خدا صلّى اللّه عليه و آله و سلّم حق تغيير الفاظ قرآن را ندارد و تنها بايد از وحى پيروى كند ، اما خليفه و پيروانش چنين حقى را\r\n\r\n\r\n","description":"","footnote":"\r\n256 ، تركيا : ديار بكر ، ج 1 ، ص 382 و اسد الغابة ، ج 5 ، ص 156 و سيوطى ، الاتقان فى علوم القرآن ، ج 1 ، ص 168 و كنز العمال ، ج 1 ، ص 550 و 619 و ج 2 ، ص 52 و 603\r\n","page_name":" 116 ","page_number":116},
  {"content":"\r\n\r\nدارند ؟ به يقين آنچه موجب شد قرآن گرد آورى شده توسط خليفه دوم سوزانده شود و از آن استفاده نگردد ، همين اعمال نظرهاى شخصى بود .\r\n\r\nممنوعيت تحقيق پيرامون آيات قرآن\r\nقرآن كتاب هدايت است و اين هدف ، جز با تدبّر و تأمّل در آيات آن به دست نمىآيد ، همان گونه كه خود ، مردم را به اين امر مهم دعوت كرده و فرموده است :  أَ فَلا يَتَدَبَّرُونَ الْقُرْآنَ  ، آيا در قرآن تدبر نمىكنند ؟ ( نساء : 82 ) و زمانى كه براى مردم مثل مىزند ، مىفرمايد :  وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  ، و اين مثلها را براى مردم مىزنيم ، شايد تفكر كنند . ( حشر : 21 ) با وجود چنين هدف بزرگى ، آيا نمىتوان گفت كسى كه جلو تحقيق پيرامون آيات قرآن و فهم مراد خداوند را مىگيرد ، در حقيقت باب هدايت را به سوى مردم بسته و در برابر قرآن ايستاده و به تعبير خود قرآن ، « صدّ عن سبيل اللّه » نموده است ؟\r\nشخصى به نام « صبيغ » ، رئيس يكى از قبايل بنى تميم كه ساكن بصره بود ، وارد مدينه مىشود و در مورد برخى از آيات قرآن ، همچون :   وَ الْمُرْسَلاتِ عُرْفاً   ( مرسلات : 1 ) و   وَ النَّازِعاتِ غَرْقاً   ( نازعات : 1 ) و     وَ الذَّارِياتِ ذَرْواً * فَالْحامِلاتِ وِقْراً * فَالْجارِياتِ يُسْراً     ( ذاريات : 1 - 3 ) و آيات مشكل و متشابه قرآن از خليفه دوم سؤالاتى مىكند . خليفه او را به شدت كتك مىزند تا آنكه خون از سر او جارى مىشود ، سپس او را به بصره باز مىگرداند و دستور مىدهد كسى با او مراوده و همنشينى نكند تا از اين گناه بزرگ ( ! ) دست بر دارد و توبه كند . « 1 » در روايتى چنين آمده است : « صبيغ عراقى مسائلى را از\r\n\r\n\r\n","description":"","footnote":"\r\n( 1 ) . سنن دارمى ، ج 1 ، ص 54 و كنز العمال ، ج 2 ، ص 331 و 510 و ج 11 ، ص 296 و الدرّ المنثور ، ج 2 ، ص 7 و محمد بن مكرم ، تاريخ ابن عساكر ، توفى 711 ، دمشق : دار الفكر ، و ابن انبارى ، المصاحف و نصر مقدسى ، الحجة ، و ابن ماكولا ، اكمال الكمال ، توفي 475 ،\r\n","page_name":" 117 ","page_number":117},
  {"content":"\r\n\r\nقرآن در ميان ارتشيان و سربازان اسلام در مصر مطرح نمود . عمرو عاص او را باز داشت كرد و همراه نامه‌اى نزد عمر بن خطاب فرستاد . مأمور ، نامه را به خليفه داد و او نامه را خوانده ، شخص مذكور را طلبيد ، سپس تركه‌هاى تازه آورد و آن قدر او را زد كه تمام پشت او زخمى شد . پس از آنكه زخمهايش خوب شد ، دوباره با همان شدت او را زد و پس از خوب شدن ، دوباره او را احضار كرد تا بزند . در اين هنگام صبيغ ملتمسانه گفت : « اگر مىخواهى مرا بكشى ، راحت بكش و اگر مىخواهى مرا از فكر اين گونه مسائل باز دارى ، به خدا قسم فكر آن از سرم بيرون رفت ! » عمر نيز اجازه داد وى به سرزمين خودش ، بصره باز گردد و به والى آنجا ، ابو موسى اشعرى دستور داد از مجالست و معاشرت افراد با او جلوگيرى كند . ابو موسى نيز آن قدر بر او سخت گرفت كه وى توبه كرد . آن گاه ابو موسى واقعه را براى عمر نوشت و خليفه نيز مجالست با او را آزاد كرد . » « 1 » و نيز آورده‌اند : « شخصى نزد عمر آمد و پرسيد : معناى آيهء الجوار الكنّس چيست ؟ » عمر با چوب دستى زد و عمامه او را انداخت و گفت : « مگر تو حرورى « 2 » هستى ؟ به خدا قسم اگر سرت را تراشيده بودى گردنت را مىزدم ! » « 3 » در روايات ديگرى نيز همين مطلب را مىخوانيم كه عمر تهديد مىكند كه اگر سوال كننده سرش را تراشيده بود ، او را مىكشت . در اين مورد ، خود عمر چنين روايت كرده است : « رسول خدا فرمودند : گروهى از مشرق ظاهر خواهند شد كه سر مىتراشند و قرآن مىخوانند ، در حالى كه قرآن از گلو و حلقوم آنان تجاوز نخواهد كرد . خوشا\r\n\r\n\r\n","description":"","footnote":"\r\nالقاهرة : دار الكتاب الاسلامي ، ج 5 ، ص 221 و ج 6 ، ص 206 و ياقوت الحموى ، معجم البلدان ، توفى 626 ، بيروت : احياء الثراث العربى ، ج 4 ، ص 124\r\n( 1 ) . سنن دارمى ، ج 1 ص 54\r\n( 2 ) . كنايه از خوارج است كه در محلى به نام « حروراء » جمع شدند و به همين دليل ، « حروريه » نام گرفتند .\r\n( 3 ) . كنز العمّال ، ج 2 ، ص 331\r\n","page_name":" 118 ","page_number":118},
  {"content":"\r\n\r\nبه حال كسى كه به دست آنان كشته شود يا آنان را بكشد سپس دستور داد كه با آنها مجالست و معاشرت ننمايم و كسى از آنها هم با من نشست و برخاست نكند . » « 1 » و بدين ترتيب مجوز خليفه نيز صادر مىشود ! بايد پرسيد : به فرض درستى روايت ، مراد رسول خدا صلّى اللّه عليه و آله و سلّم از اينكه فرمود :\r\n« قرآن از گلو و حلقوم آنان تجاوز نمىكند » چيست ؟ اگر مراد آن حضرت ، عمل نكردن به قرآن است ، در اين صورت بايد خليفه دليلى از قرآن بياورد كه سؤال از آيات قرآن منع شده است تا وى با سؤال كردن ، با قرآن مخالفت كرده باشد و اگر مراد ، همين ادعاى خليفه است كه سؤال جايز نيست و حضرت خواسته‌اند از پرسش پيرامون آيات قرآن نهى كنند ، در اين صورت مىپرسيم : خليفه چگونه چنين برداشتى از كلام رسول خدا صلّى اللّه عليه و آله و سلّم كرده است ؟\r\nبه نظر نمىرسد كه هيچ شخص دانا به لغت عرب و هيچ فرد آگاهى ، از اين سخن حضرت چنين معنايى را بفهمد . افزون بر آن ، اگر اين روايت درست باشد ، اشاره به گروه خوارج است كه در زمان على عليه السلام تشكيل شدند و در حالى كه قرآن مىخواندند ، به روى خليفه رسول خدا شمشير كشيدند و خونهاى مباح بسيارى را بر زمين ريختند .\r\nمجازات صبيغ آن قدر شديد و سر گذشتش آن قدر تأسف آور بود كه زنگ خطر را در گوش همگان به صدا در آورد . شخصى از ابن عباس درباره انفال سؤال كرد . ابن عباس پاسخ داد : « اسب و سلب « 2 » از انفال است . » شخص دوباره همان سؤال را تكرار كرد و آن قدر به پرسش خويش ادامه داد كه ابن عباس خسته شد و گفت : « قضيه تو مانند صبيغ است كه از عمر كتك خورد .\r\nچه باعث شده كه مىخواهى خود را مانند او گرفتار كنى ؟ عمر آن قدر او را زد\r\n\r\n\r\n","description":"","footnote":"\r\n( 1 ) . كنز العمال ، ج 11 ، ص 296\r\n( 2 ) . سلب : چيزهايى مانند زره و شمشير كه شخص در جنگ تن به تن از حريف مغلوب خود به غنيمت مىگيرد .\r\n","page_name":" 119 ","page_number":119},
  {"content":"\r\n\r\nكه خون از پشتش جارى شد . » « 1 »\r\nچرا خليفه چنين روشى را در پيش گرفت ؟ آيا او نمىدانست كه در زمان خود رسول خدا صلّى اللّه عليه و آله و سلّم نيز مردم از قرآن مىپرسيدند ؟ آيا براستى او گمان مىكرد پيامبر صلّى اللّه عليه و آله و سلّم از تحقيق در مورد قرآن ناخشنود است و از آن نهى كرده است ؟ آيا در جايى كه خود قرآن به تدبر و تأمل در آيات و كتاب الهى دستور دهد ، پيامبر صلّى اللّه عليه و آله و سلّم از اين عمل نهى مىكند ؟ هرگز ! دليل اين سيره را در جاى ديگرى بايد جستجو كرد . صبيغ و امثال او پرسشهايى داشتند كه پاسخ آنها نزد خليفه و پيروان او نبود ، زيرا آنان دروازه علم پيامبر صلّى اللّه عليه و آله و سلّم نبودند و پاسخ را نمىدانستند ، پس يا بايد كارى مىكردند كه ديگر كسى جرأت نكند سؤالاتى را بپرسد كه موجب بر ملا شدن جهل آنان شود و يا بايد آنان را نزد كسانى مىفرستادند كه مىدانستند و اين شخص ، كسى جز على بن ابى طالب عليه السلام نبود .\r\nطبيعى است كه فرستادن سيل سؤال كنندگان نزد آن حضرت ، موجب بى آبرويى حاكمان مىشود و همگان در مىيابند كه چه منبع دانشى را رها كرده‌اند ، آن گاه خاطرات گذشته كه با تلاش فراوان سعى مىكردند از ذهن مردم پاك كنند ، دوباره زنده مىشود و . . .\r\nبد نيست بدانيم كه فقهاى سنّى از اين حكايات تعجب كرده ، استفاده‌هاى عجيب و غريبى كرده‌اند . از احمد حنبل نقل شده است كه به دليل روايتى از كه از پيامبر صلّى اللّه عليه و آله و سلّم نقل شده است - و ما آن را در ضمن داستان صبيغ نقل كرديم - و نيز به خاطر سخن عمر كه گفت : « اگر سر تراشيده بودى گردنت را مىزدم » ، تراشيدن سر مكروه است . « 2 » ما مىپرسيم : آيا به خاطر كراهت سر تراشيدن ، مىتوان گردن كسى را زد ؟\r\nگروهى نيز از اين داستان چنين استفاده كرده‌اند كه هر كس نظرات خوارج را اظهار كند ، كافر است و بايد توبه كند و اگر توبه نكرد ، بايد كشته شود ، زيرا\r\n\r\n\r\n","description":"","footnote":"\r\n( 1 ) . الدرّ المنثور ، ج 3 ، ص 161\r\n( 2 ) . ابن قدامه ، المغنى ، ج 1 ، ص 73\r\n","page_name":" 120 ","page_number":120},
  {"content":"\r\n\r\nعمر به صبيغ گفت : « اگر سر تراشيده بودى گردنت را مىزدم » و اين سخن ، دليل آن است كه صبيغ از خوارج نبود ، زيرا خوارج سر مىتراشيدند و چون سر نتراشيده بود ، كشته نشد . « 1 » اين گروه نيز سخت در اشتباهند و گويا از روى عمد اين نكته تاريخى را فراموش كرده‌اند كه خوارج ، پس از به قتل رسيدن عمرو خلافت عثمان و كشته شدن او و به خلافت رسيدن على عليه السلام و در جريان جنگ صفين پديد آمدند . پيامبر صلّى اللّه عليه و آله و سلّم نيز به حوادث آن زمان اشاره كرده‌اند و خليفه ، با زيركى روايت رسول خدا صلّى اللّه عليه و آله و سلّم را - بنا بر فرض درستى آن - بر صبيغ تميمى و امثال او تطبيق نمود تا دليلى بر عملكرد خود درست كند .\r\nگروهى نيز گفته‌اند : « عمل توبه كننده بايد اصلاح شود ، به طورى كه ديگر خلاف نكند ( و قبل از اينكه چنين چيزى معلوم شود ، توبه او قبول نمىشود ) ، زيرا عمر پس از زدن صبيغ دستور داد معاشرت با او ترك شود تا آنكه توبه كند و يك سال بگذرد » . « 2 » اين نيز در حالى است كه سنّيها از پيامبر صلّى اللّه عليه و آله و سلّم روايت كرده‌اند كه توبه ، گذشته را مىپوشاند و كسى كه توبه كند ، مانند كسى است كه اصلا گناه نكرده است و نيز برخى از آنها معتقدند كه در جايى كه توبه از شرك كه بزرگترين گناهان است احتياج به اصلاح عمل گذشته ندارد ، گناهان كوچكتر نيز همين طور خواهند بود . « 3 »\r\nدرباره برخى از آيات نيز شبيه مطالب فوق نقل شده است . از عبد الرحمن بن يزيد چنين روايت شده است : « شخصى درباره كلمه « و أبّا » ( عبس : 31 ) از عمر سؤال كرد . عمر نيز با تازيانه سراغ او رفت . » « 4 » و نيز روايت شده است كه وى بر روى منبر اين آيات را مىخواند :   فَأَنْبَتْنا فِيها حَبًّا وَ عِنَباً وَ قَضْباً   تا به اين آيه رسيد :  وَ فاكِهَةً وَ أَبًّا  ، سپس گفت : « معناى همه ، جز كلمهء و أبّا را مىدانم ، معناى آن چيست ؟ » و آن گاه عصايش را تكان داد و گفت : « به خدا قسم اينها زحمت\r\n\r\n\r\n","description":"","footnote":"\r\n( 1 ) . همان ، ج 10 ، ص 58\r\n( 2 ) . همان ، ج 12 ، ص 80\r\n( 3 ) . همان\r\n( 4 ) . الدرّ المنثور ، ج 6 ، ص 317\r\n","page_name":" 121 ","page_number":121},
  {"content":"\r\n\r\nاضافى است ! به ما چه مربوط ! هر چه از قرآن مىدانيد ، عمل كنيد و هر چه را نمىدانيد ، به خود خدا وا گذاريد ! » « 1 » البته در روايت ديگرى نيز نقل شده است كه خود عمر بن خطاب در مورد بعضى مطالب قرآنى ، مانند ليلة القدر از اصحاب سؤال مىكرد ، « 2 » اما گويا در اين مورد ، سفارش خود را فراموش كرده بود .\r\nهمچنين نقل كرده‌اند كه عمر بن خطاب بر روى منبر گفت : « به خدا قسم هر كس درباره مسائلى كه هنوز رخ نداده است سؤال كند ، او را مجازات مىكنم ، زيرا خداوند آنچه را كه بوده بيان كرده است ! » « 3 » آيا مراد خليفه اين است كه خداوند در مورد حوادث آينده خبر نداده است ؟ اگر چنين است ، چگونه كسى كه معنى بعضى كلمات قرآن را نمىداند به اين نتيجه مىرسد ؟ اما اگر معتقد است حوادث آينده نيز در قرآن است ، پس چرا براى نهى خود به اين كلام استدلال نموده و چرا مردم را از تحقيق در مورد قرآن نهى كرد ؟ و باز روايت شده است كه شخصى به خليفه گفت : « من شديدترين آيه را در قرآن مىدانم . » عمر با تازيانه بر سر او كوبيد و گفت : « به تو چه مربوط كه در قرآن تحقيق مىكنى ! » و صبح فردا آن شخص را احضار كرد و گفت : « آن آيه چه بود ؟ » وى گفت : « اين آيه است : من يعمل سوء يجز به ، هر كس عمل زشتى انجام دهد ، در برابر آن مجازات مىشود » ( نسا : 123 ) عمر نيز گفت : « روزى كه اين آيه نازل شد ، همه ما از خوراك افتاديم تا خداوند اين آيه را نازل فرمود : من يعمل سوء أو يظلم نفسه ثمّ يستغفر اللّه يجد اللّه غفورا رحيما ، هر كس بدى كند يا به خودش ستم نمايد و سپس از خدا طلب بخشش كند ، خداوند را آمرزنده مهربان خواهد يافت . » « 4 »\r\nالبته جا داشت به موجب همين آيه ، خليفه به خاطر ضرب و شتم ديروز خويش ، از آن فرد نيز عذر خواهى مىكرد ، امّا در روايت به اين مطلب اشاره نشده است .\r\n\r\n\r\n","description":"","footnote":"\r\n( 1 ) . همان و نيز ر . ك . كنز العمال ، ج 2 ، ص 328\r\n( 2 ) . سنن بيهقى ، ج 4 ، ص 313\r\n( 3 ) . سنن دارمى ، ج 1 ، ص 50\r\n( 4 ) . الدر المنثور ، ج 2 ، ص 227\r\n","page_name":" 122 ","page_number":122},
  {"content":"\r\n\r\n\r\n4 تدوين قرآن\r\n\r\nمشكلى كه وجود نداشت\r\nمسأله تدوين قرآن ، از امورى است كه سنّيها پيرامون آن بسيار سخن گفته‌اند و همگى بر اين باورند كه قرآن ، در زمان رسول گرامى اسلام صلّى اللّه عليه و آله و سلّم به صورت يك مجموعه مدوّن وجود نداشت و اين ، خلفاى سه گانه بودند كه به اين امر مهم همت گماشتند و هيأتهايى را براى تدوين قرآن تشكيل دادند تا آنكه در زمان عثمان ، نسخه‌اى واحد تدوين شد و در سراسر مملكت اسلامى پخش و به عنوان نسخه رسمى منتشر گرديد . در مقابل ، ما شيعيان معتقديم قرآن در زمان رسول خدا صلّى اللّه عليه و آله و سلّم مجموعه‌اى مدون بود و على عليه السلام نيز نسخه‌اى تدوين شده نزد خود داشتند و تنها چيزى كه موجب شد حكومت چنين ادعايى را مطرح نمايد ، آن بود كه نمىخواستند در اين راه ، خود را محتاج اهل بيت عليهم السلام بدانند و به همين دليل ، زمانى كه على عليه السلام پس از فوت پيامبر صلّى اللّه عليه و آله و سلّم قرآن خويش را عرضه كرد ، آن را نپذيرفتند .\r\nسنّيها معتقدند در زمان پيامبر اسلام صلّى اللّه عليه و آله و سلّم ، بى سوادى امرى رايج بود و\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nهمين امر موجب شد كه اولا قرآن تدوين نشود ، دوم آنكه خداوند قرآن را به لهجه‌هاى مختلف نازل نمايد تا مشكلى براى مردم پيش نيايد ، همانطور كه در احاديث مربوط به اين مسأله گذشت . اما اين ادعا ، يعنى ادعاى بى سوادى توده مردم ، به طورى كه مانع تدوين كتاب الهى شود ، از پايه بى اساس است و شواهدى بر خلاف اين مطلب وجود دارد كه در اينجا به آنها اشاره مىنماييم :\r\n1 . در قرآن كريم ، خداوند به مردم امر فرموده است كه هنگام وام گرفتن ، آن را بنويسند . ( بقره : 282 ) آيا مسأله كتابت قرآن از اهميت كمترى بر خوردار است ؟ و آيا در زمانى كه همه بى سواد هستند خداوند به كتابت وام امر مىكند ؟ به يقين ، اهميت كتابت قرآن بسيار بيشتر است و همين اقتضا مىكرده كه نوشتن آن رايج باشد تا از اختلاف در آن جلوگيرى شود .\r\n2 . به گواهى تاريخ ، رسول خدا صلّى اللّه عليه و آله و سلّم ديوان ادارى تأسيس فرموده بودند و اسامى مسلمانان و مجاهدان را در آن مىنوشتند و همين امر گوياى رواج كتابت بود . حذيفه مىگويد : « ما به دستور رسول خدا اسامى كسانى را كه مسلمان شده بودند نوشتيم و تعداد آنها به 1500 نفر رسيد . به خود گفتم : آيا در حالى كه ما 1500 نفر هستيم بايد بترسيم ؟ . . . « 1 » و روايت شده است كه كاروانى از بجيله « 2 » خدمت آن حضرت رسيدند . ايشان دستور دادند اسامى آنها نوشته شود و از قبيلهء احمس ابتدا گردد . « 3 » اين روايات ، علاوه بر دلالت بر رواج كتابت در عهد رسول گرامى اسلام صلّى اللّه عليه و آله و سلّم ، گوياى وجود ديوان ادارى در زمان آن حضرت نيز بوده است ، بنا بر اين با روايات فوق كه سنّيها روايت كرده‌اند ، اين ادعا نيز كه عمر نخستين تأسيس كننده ديوان ادارى در اسلام بوده است رد مىشود .\r\n\r\n\r\n","description":"","footnote":"\r\n( 1 ) . صحيح بخارى ، ج 4 ، ص 33\r\n( 2 ) . بجيله : قبيله‌اى در يمن\r\n( 3 ) . هيثمى ، مجمع الزوائد ، ج 10 ، ص 48 . البته در روايتى به جاى « اكتبوا » ، « اكسوا :\r\nبپوشانيد » آمده است . ر . ك . مسند احمد ، ج 4 ، ص 351\r\n","page_name":" 124 ","page_number":124},
  {"content":"\r\n\r\n3 . روايات متعددى است كه بر تقاضاى كتابت از طرف افراد مختلف دلالت مىكند . بخارى روايت كرده است كه شخصى از يمن خدمت رسول خدا رسيد و عرض كرد : « يا رسول اللّه ، برايم بنويسيد ! » آن حضرت نيز دستور دادند براى او نوشته شود « 1 » و نيز رواياتى وجود دارد كه گوياى تدوين حديث در آن روزگار است . ابو هريره مىگويد : « . . . عبد اللّه بن عمرو روايات را مىنوشت ، ولى من نمىنوشتم . » « 2 » و نيز عبد الرحمن حبلى مىگويد : « عبد اللّه بن عمرو كاغذى به ما نشان داد كه در آن دعايى كه رسول خدا به او آموخته بود تا هنگام خواب آن را بخواند نوشته شده بود ( و آن دعا اين بود ) : اللّهمّ فاطر السموات و الأرض . . . » « 3 »\r\n4 . آموختن كتابت به كودكان در آن روزگار امرى رايج بود . بخارى از عمرو بن ميمون اودى روايت كرده است : « سعد اين كلمات را به فرزندان خود ياد مىداد ، همچنان كه معلم به كودكان نوشتن مىآموزد . » « 4 »\r\n5 . آموختن دانش در ميان انصار قبل از اسلام رايج بود . عبادة بن وليد بن عبادة بن صامت گويد : « من و پدرم در اين قبيله از انصار تحصيل مىكرديم .\r\nاولين كسى را كه ديديم ، ابو اليسر ، صحابى رسول خدا بود كه دسته‌هايى از كتاب به همراه داشت . . . » « 5 »\r\n6 . در آن زمان ، پوستهاى دباغى شده براى نوشتن رواج داشت . از ابو قلابه روايت شده است كه عمر بن خطاب از جايى مىگذشت و متوجه مردى از اهل كتاب شد كه چيزهايى مىخواند . مدتى گوش داد و از حرفهاى او خوشش آمد . به آن مرد گفت : « اينها را براى من بنويس ! » پوستى خريد و به آن\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، ص 36 و ج 3 ، ص 95\r\n( 2 ) . همان ، ج 1 ، ص 36\r\n( 3 ) . مسند احمد ، ج 2 ، ص 171\r\n( 4 ) . صحيح بخارى ، ج 1 ، ص 36 و ج 3 ، ص 95\r\n( 5 ) . صحيح مسلم ، ج 8 ، ص 231 و مستدرك حاكم ، ج 2 ، ص 28\r\n","page_name":" 125 ","page_number":125},
  {"content":"\r\n\r\nمرد داد و تمام پشت و روى آن را نوشت ، سپس نزد رسول خدا صلّى اللّه عليه و آله و سلّم رفت و آنها را خواند . پيامبر از ناراحتى متغير شد . يكى از انصار با دست به پشت او زد و گفت : « مادرت به عزايت بنشيند اى پسر خطاب ! نمىبينى چگونه پيامبر را ناراحت كرده‌اى ! » حضرت فرمود : « من خاتم پيامبرانم و جوامع كلم و بهترين سخنها نزد من است . مواظب باشيد گمراهان شما را از راه خارج نكنند ! » « 1 » دلايل ديگرى نيز گواه اين مطلب است ، مانند اينكه عرب در آن روزگار ، صورت زيبا را به كاغذ نوشته شده تشبيه مىكرد « 2 » و اين مطلب كه گذاشتن قلم در پشت گوش رواج داشت « 3 » كه مجموعه اين امور ، خود دليلى بر رواج امر كتابت در روزگار پيامبر اسلام صلّى اللّه عليه و آله و سلّم بوده است ، بنا بر اين چگونه مىتوان باور كرد كتاب الهى نوشته نشده باشد ! از ادعاهايى كه مطرح شده است ، اين است كه قرآن در عهد پيامبر نوشته نشد تا بتوان در صورت لزوم آن را تغيير داد ، از اين رو نوشتن قرآن تا تمام شدن وحى و رحلت آن حضرت به تأخير افتاد . « 4 » بايد پرسيد : آيا قرآن مانند كتابهاى عادى بوده كه پس از كتابت احتياج به تغيير داشته باشد ؟ يا آنكه كلام الهى است و به هيچ وجه تغييرى در آن راه پيدا نخواهد كرد ؟ افزون بر اين ، رواياتى وجود دارد كه گوياى كتابت قرآن در زمان پيامبر صلّى اللّه عليه و آله و سلّم و وجود نسخه تدوين شدهء كتاب الهى در آن روزگار مىباشد كه در اينجا به چند نمونه اشاره مىكنيم :\r\n1 . احمد حنبل در روايتى از ابو امامه باهلى چنين روايت مىكند :\r\nپيامبر خدا در حجة الوداع بر شتر فضيل بن عباس سوار بود و فرمود :\r\n« اى مردم ! پيش از آنكه علم از ميان شما بر داشته شود ، آن را غنيمت\r\n\r\n\r\n","description":"","footnote":"\r\n( 1 ) . الدرّ المنثور ، ج 5 ، ص 148\r\n( 2 ) . صحيح بخارى ، ج 1 ، ص 16 و صحيح مسلم ، ج 2 ، ص 24 و مسند احمد ، ج 3 ، ص 110 و 196 و مستدرك حاكم ، ج 3 ، ص 640\r\n( 3 ) . مسند احمد ، ج 5 ، ص 193\r\n( 4 ) . الزركشى ، البرهان فى علوم القرآن توفى 974 ، بيروت ، ج 1 ، ص 262\r\n","page_name":" 126 ","page_number":126},
  {"content":"\r\n\r\nشمريد و از آن استفاده كنيد كه خداوند مىفرمايد :  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ  ، اى كسانى كه ايمان آورده‌ايد ، از چيزهايى پرسش نكنيد كه اگر براى شما آشكار شود ، شما را ناراحت مىكند و اگر هنگام نازل شدن قرآن از آنها بپرسيد ، براى شما بيان خواهد شد ، خداوند آنها را خواهد بخشيد و خداوند آمرزنده و بردبار است . » ( مائده : 101 ) ما در مورد اين آيه و فرمايش آن حضرت بسيار صحبت كرديم و جرأت نداشتيم هنگام نزول قرآن سؤال كنيم ، از اين رو نزد عربى بيابانى كه از مطلب خبر نداشت رفته ، ردايى به او داديم تا نزد رسول خدا برود و پرسش ما را از ايشان سؤال كند . او هم نزد آن حضرت رفت و پرسيد : « يا نبى اللّه ! چگونه ممكن است علم از ميان برود ، در حالى كه قرآن نزد ماست و ما آن را مىآموزيم و به زن و فرزند و غلامان خود نيز ياد مىدهيم ؟ » رسول خدا سرش را بلند كرد ، ديديم كه صورتش از عصبانيت سرخ شده است و فرمود : « واى بر تو ! آيا اين يهود و نصارى نيستند كه تورات و انجيل در ميان آنان بود ، در حالى كه الآن به هيچ يك از دستورات پيامبرانشان عمل نمىكنند ؟ بدانيد كه با رفتن علما ، علم نيز از بين مىرود ! و اين جمله آخر را سه بار تكرار فرمود . « 1 »\r\nدر اين روايت ، سؤال كننده به صراحت اعلام كرده است كه قرآن نزد آنان بوده است و آن را ياد مىگرفتند و به يكديگر نيز ياد مىدادند و اين مطلب ، نظريه كتابت قرآن و تدوين آن را در زمان شخص پيامبر صلّى اللّه عليه و آله و سلّم تأييد مىكند .\r\n2 . از ابن عباس روايت شده است : « صحيفه‌ها و نسخه‌هاى قرآن خريد و فروش نمىشد ، بلكه افراد ، كاغذ را نزد رسول خدا مىآوردند و اشخاص به نوبت و براى تقرب جستن به خداوند ، قرآن را مىنوشتند تا تمام مىشد . » « 2 »\r\n\r\n\r\n","description":"","footnote":"\r\n( 1 ) . مسند احمد ، ج 5 ، ص 266 . و نيز ر . ك . سنن ترمذى ، ج 4 ، ص 140 و مجمع الزوائد ، ج 1 ، ص 199 .\r\n( 2 ) سنن بيهقى ، ج 6 ، ص 16\r\n","page_name":" 127 ","page_number":127},
  {"content":"\r\n\r\n3 . در ميان روايات شيعيان ، رواياتى وجود دارد كه مىرساند در صدر اسلام ، قرآن را در بين ديوار و منبر مىگذاشتند ، سپس افرادى از روى آنها مىنوشتند و مىفروختند . « 1 » مانند اين روايت در منابع روايى سنّيها نيز هست .\r\nبه عنوان نمونه ، يزيد بن ابى عبيد گويد : « همراه سلمة بن الاكوع به مسجد مىرفتم و او نزد ستونى كه قرآن را در آنجا مىگذاشتند نماز مىخواند ، از او علت را پرسيدم ، وى گفت : « من خودم ديدم كه رسول اللّه هميشه در پى آن بود كه همين جا نماز بخواند . » « 2 » اين روايت نيز گوياى رواج كتابت قرآن در زمان رسول گرامى اسلام است . افزون بر آن ، رواياتى وجود دارد كه گوياى كتابت قرآن در حضور پيامبر است ، مانند روايتى كه از زيد بن ثابت روايت شده است . وى مىگويد : « نزد رسول خدا قرآن را از روى رقعه‌ها مىنوشتيم .\r\nحضرت فرمودند : خوشا به حال شام ! عرض كردم چرا ؟ فرمود : زيرا ملائكه رحمان ، بالهاى خود را بر روى آن گسترانده‌اند . » « 3 »\r\n4 . دسته‌اى از روايات بر استحباب نوشتن قرآن و به ارث گذاشتن آن دلالت مىكنند ، مانند اين روايت كه از رسول خدا صلّى اللّه عليه و آله و سلّم روايت كرده‌اند : « هفت چيز است كه ثواب آن پس از مرگ و در قبر به ميت مىرسد : كسى كه علمى بياموزد ، يا نهرى جارى كند ، يا چاهى بكند ، يا درخت خرمايى بكارد . يا مسجدى بسازد ، يا مصحفى به ارث گذارد و يا فرزندى از خود باقى گذارد كه پس از وى برايش استغفار نمايد . » « 4 »\r\n\r\n\r\n","description":"","footnote":"\r\n( 1 ) . كلينى ، كافى ، ج 5 ، ص 121 و الشيخ الطوسى ، تهذيب الاحكام ، توفى 460 ، طهران : دار الكتب الاسلامية ، ج 6 ، ص 366\r\n( 2 ) . صحيح بخارى ، ج 1 ، ص 127 و صحيح مسلم ، ج 2 ، ص 59 و سنن ابن ماجه ، ج 1 ، ص 459 و مسند احمد ، ج 4 ، ص 49 و سنن بيهقى ، ج 2 ، ص 271 و ج 5 ، ص 247\r\n( 3 ) . مستدرك حاكم ، ج 2 ، ص 229 و 611 و مسند احمد ، ج 5 ، ص 185\r\n( 4 ) . مجمع الزوائد ، ج 1 ، ص 67\r\n","page_name":" 128 ","page_number":128},
  {"content":"\r\n\r\n5 . رواياتى وجود دارد كه مشتمل بر نهى از بردن قرآن به سرزمين كفار يا دست زدن به آن بدون وضو مىباشد . و يا بر استحباب خواندن از روى مصحف دلالت مىكند ، اگر چه حافظ قرآن باشد . عبد اللّه بن عمر گويد :\r\n« رسول خدا از بردن قرآن به سرزمين كفار نهى فرمود . » « 1 » و نيز در نامه‌اى كه آن حضرت براى اهل يمن نوشتند و در آن مستحبات و واجبات و ديات را ذكر فرموده‌اند ، آمده است : « كسى قرآن را بدون وضو مس نكند . » « 2 » در روايات سنّيها آمده است كه عايشه به غلام خود ، ذكوان در نماز اقتدا كرد و او نيز نماز را از روى قرآن خواند « 3 » و از پيامبر صلّى اللّه عليه و آله و سلّم روايت كرده‌اند كه خواندن از روى قرآن ، دو هزار درجه و از حفظ ، هزار درجه پاداش دارد . « 4 »\r\n6 . رواياتى كه بر كراهت خريد و فروش نسخه‌هاى قرآن دلالت مىكنند ، بيانگر اين مطلب هستند كه استنساخ از روى قرآن رايج بود ، به گونه‌اى كه با آن تجارت مىكردند . شافعى معتقد است خريد و فروش قرآن مكروه است و اگر خريدار ، از باب احترام و به عنوان هديه پولى به فروشنده بدهد اشكال ندارد ، زيرا از رسول خدا صلّى اللّه عليه و آله و سلّم روايت شده است كه اگر اين پول ( هديه ) از باب احترام باشد ، بى اشكال است . « 5 »\r\n7 . در رواياتى آمده است كه حفصه ، دختر خليفه ثانى عمر و عايشه دختر خليفه اول ابو بكر دستور نوشتن قرآن را داده بودند . عمرو بن رافع ، غلام عمر بن خطاب گويد :\r\nمن در عهد زنان پيامبر ، نسخه‌هاى قرآن را مىنوشتم . حفصه از من\r\n\r\n\r\n","description":"","footnote":"\r\n( 1 ) . سنن ابو داوود ، ج 1 ، ص 587\r\n( 2 ) . سنن بيهقى ، ج 1 ، ص 309\r\n( 3 ) . صحيح بخارى ، ج 1 ، ص 170 و مالك ، المدوتة الكبرى ، ج 1 ، ص 224 و المغنى ، ج 1 ، ص 613\r\n( 4 ) . مجمع الزوائد ، ج 7 ، ص 165\r\n( 5 ) . المغنى ، ج 4 ، ص 227 و نيز ر . ك . سنن بيهقى ، ج 6 ، ص 17 و كنز العمّال ، ج 2 ، ص 330 ، و المجموع ، ج 9 ، ص 252\r\n","page_name":" 129 ","page_number":129},
  {"content":"\r\n\r\nخواست برايش قرآن بنويسم و گفت : « وقتى به اين آيه « 1 » رسيدى مرا خبر كن تا بگويم آن را به شكلى كه من از رسول خدا شنيده‌ام بنويسى ! » من نيز او را آگاه كردم . وى گفت : « بنويس : حافظوا على الصّلوات و الصّلوة الوسطى صلوة العصر و قوموا للّه قانتين . » « 2 »\r\nنظير همين جريان ، در مورد عايشه نيز روايت شده است . « 3 »\r\nخلاصه سخن آنكه اگر كتب سنّيها را جست و جو كنيم ، به روايات بى شمارى مىرسيم كه گوياى وجود نسخه‌هاى مكتوب و رواج نوشتن و استنساخ قرآن مىباشد . حتى در بعضى روايات آنان تصريح شده است كه قرآن ، جمع آورى نيز شده بود . بخارى از انس روايت كرده است : « در عهد رسول خدا چهار نفر قرآن را جمع آورى كردند : ابىّ بن كعب ، معاذ بن جبل ، ابو زيد و زيد بن ثابت » « 4 » و در روايت ديگرى به جاى ابىّ بن كعب ، ابو درداء ذكر شده است . « 5 » البته گروهى از سنّيها ، مانند دكتر صبحى صالح معتقدند مراد از اين روايات ، حفظ قرآن و در خاطر سپردن آن است ، « 6 » اما بايد گفت : اين برداشت ، كاملا مغرضانه است ، زيرا در روايات ، به كتابت و جمع آورى قرآن تصريح شده است ، نه تنها حفظ آن . در روايات ، اسامى افراد بسيارى را\r\n\r\n\r\n","description":"","footnote":"\r\n( 1 ) . مرادش آيه 238 سوره بقره بود .\r\n( 2 ) . مجمع الزوائد ، ج 6 ، ص 320 و ج 7 ، ص 154 ، بايد دانست كه عبارت « صلوة العصر » را خود حفصه به قرآن افزوده است .\r\n( 3 ) . صحيح مسلم ، ج 2 ، ص 112 و سنن نسائى ، ج 1 ، ص 236 و سنن ابو داوود ، ج 1 ، ص 102 و سنن ترمذى ، ج 4 ، ص 285 و مسند احمد ، ج 6 ، ص 73 و 178 و سنن بيهقى ، ج 1 ، ص 462\r\n( 4 ) . صحيح بخارى ، ج 4 ، ص 228 و ج 6 ، ص 103 و نيز صحيح مسلم ، ج 7 ، ص 149 و سنن ترمذى ، ج 5 ، ص 331 و مسند احمد ، ج 3 ، ص 233 و 277 و سنن بيهقى ، ج 6 ، ص 211 و ابن اثير ، اسد الغابة ، ج 3 ، ص 106 و كنز العمال ، ج 2 ، ص 576 و سير اعلام النبلاء ، ج 14 . ص 186 و مزى ، يوسف المزى ، تهذيب الكمال ، توفى 742 ، بيروت : مؤسسة الرسالة ، ج 14 ، ص 186\r\n( 5 ) . صحيح بخارى ، ج 6 ، ص 103\r\n( 6 ) . صبحى الصالح ، مباحث فى علوم القرآن ، توفى 1980 ، بيروت : دار العلم للملايين ، ص 66\r\n","page_name":" 130 ","page_number":130},
  {"content":"\r\n\r\nمىبينيم كه جمع آورى قرآن از زمان رسول خدا صلّى اللّه عليه و آله و سلّم و پس از آن به آنها نسبت داده شده است ، مانند سعد ، پدر عمير بن سعد كاردار عمر « 1 » و عبد الواحد « 2 » كه نسبش مشخص نيست و أم ورقه « 3 » و عقبة بن عامر جهنى « 4 » زهير بن قيس بلوى « 5 » و عبادة بن صامت بن قيس . « 6 » چگونه مىتوان از تصريح به جمع آورى عدول كرد و روايات تاريخى را بر حفظ قرآن حمل نمود ! از مجموع سخنان مىتوان نتيجه گرفت به هيچ وجه مشكل تدوين قرآن در زمان رسول خدا صلّى اللّه عليه و آله و سلّم و پس از آن وجود نداشته است و در حقيقت ، عده‌اى اين مشكل ساختگى را به وجود آوردند ، زيرا پس از رحلت پيامبر صلّى اللّه عليه و آله و سلّم ، على عليه السلام قرآن تدوين شده به خط خويش را به سردمداران حكومت عرضه داشت ، ولى آنان آن را نپذيرفتند تا زمينه براى عدم وجود يك نسخه رسمى فراهم شود .\r\nنكته ديگر آن است كه سنّيها از رسول خدا صلّى اللّه عليه و آله و سلّم رواياتى نقل مىكنند كه در آنها مردم را به فراگيرى قرآن از چهار نفر سفارش كرده بودند : عبد اللّه بن مسعود ، ابىّ بن كعب ، معاذ بن جبل و سالم غلام حذيفه . « 7 » از دليل عدم پذيرش قرآن على عليه السلام و جفاى مردم به اهل بيت عليهم السلام كه همنشينان قرآن هستند بگذريم ، اگر خلفا در قلب خود مايل به تدوين قرآن بودند ، آيا به سفارش پيامبر صلّى اللّه عليه و آله و سلّم در\r\n\r\n\r\n","description":"","footnote":"\r\n( 1 ) . أحمد بن يحيى البلاذرى ، فتوح البلدان ، توفى 375 ، مصر : مكتبة النهضة المصرية ص 210\r\n( 2 ) . اسد الغابة ، ج 3 ، ص 333\r\n( 3 ) . كنز العمال ، ج 13 ، ص 628\r\n( 4 ) . عبد الكريم سمعانى الأنساب ، توفى 562 ، بيروت : دار الجنان ، ج 2 ، ص 134 و تهذيب التهذيب ، ج 7 ، ص 216\r\n( 5 ) . ابن حجر العسقلانى ، تعجيل المنفعة ، توفى 582 ، بيروت : دار الكتاب العربى ، ص 140\r\n( 6 ) . تهذيب التهذيب ، ج 5 ، ص 98\r\n( 7 ) . صحيح بخارى ، ج 4 ، ص 228 و ج 6 ، ص 102 و صحيح مسلم ، ج 7 ، ص 148 و مسند احمد ، ج 2 ، ص 163 و 190 و سنن ترمذى ، ج 5 ، ص 338 و مستدرك حاكم ، ج 3 ، ص 225 و 227 و كنز العمال ، ج 2 ، ص 49 . و مجمع الزوائد ، ج 9 ، ص 311\r\n","page_name":" 131 ","page_number":131},
  {"content":"\r\n\r\nمورد چهار نفر مذكور عمل كردند ؟ نه : زيرا مىبايستى بلافاصله پس از رحلت آن حضرت ، قرآن آنان را قبول و ترويج كنند . آنان چنين نكردند تا اين خلأ كتاب خدا جامعه را فرا گرفت و خواسته يا نا خواسته زمينه حذف قرآن فراهم شد ، همان گونه كه در مورد سنت عمل كردند ، اما لطف الهى موجب شد تا وحى حفظ شود و به همان شكل اوليه باقى بماند و در دسترس همه عصرها و نسلها قرار گيرد . گفتنى است كه عده زيادى مايل به جمع آورى قرآن بودند ، اما عمر هيچ يك را نپذيرفت و همه را با بهانه عدم فصاحت و داشتن لهجه رد كرد « 1 » و به صراحت مىگفت : « هيچ كس جز جوانان قريش و ثقيف حق املاء قرآن را ندارد . » « 2 » بدين ترتيب ، قرآن ابى بن كعب و معاذ بن جبل كه از انصار بودند از گردونه قبول خارج شد و نسخه ابن مسعود نيز به دليل اينكه از قبيله هذيل بود ، نه قبيله قريش يا ثقيف پذيرفته نشد و قرآن سالم نيز رد شد تا آنكه در اواخر حكومت ابو بكر در جنگ يمامه به قتل رسيد . قرآن سالم در حالى مورد پذيرش قرار نگرفت كه عمر قبل از فوت خويش گفته بود : « اگر سالم زنده بود ، او را خليفه مىكردم . » « 3 » با اين حال ، آيا مىتوان عذرى را پذيرفت ؟\r\n\r\nتدوين قرآن در زمان ابو بكر و عمر بن خطاب\r\nعدم پذيرش قرآن على عليه السلام توسط خلفا ، اقتضا مىكرد كه حكومت ، خود دست به كار تدوين كتاب الهى شود . تدوين قرآن ، هم در زمان ابو بكر و عمر انجام گرفت و هم در زمان عثمان . اما آنچه در زمان ابو بكر و عمر تدوين شد ، قرآنى\r\n\r\n\r\n","description":"","footnote":"\r\n( 1 ) . تاريخ مدينه ، ج 2 ، ص 705 ابن ابى شيبه ، و المصنف ، ج 7 ، ص 151 و كنز العمال ، ج 2 ، ص 578 .\r\n( 2 ) . كنز العمال ، ج 2 ، ص 578 و تاريخ مدينه ، ج 2 ، ص 705\r\n( 3 ) . تاريخ مدينه ، ج 3 ، ص 881 و 922 .\r\n","page_name":" 132 ","page_number":132},
  {"content":"\r\n\r\nبود كه هيچ گاه ترويج نشد و در دسترس مسلمانان قرار نگرفت و به عبارت بهتر ، خلفا آن را در دسترس قرار ندادند و به اين ترتيب ، حدود 12 سال مردم نسخه رسمى واحدى از كتاب خدا در اختيار نداشتند ، چرا كه حكومت نمىخواست .\r\nبه هر جهت سنّيها معتقدند ابو بكر ، خليفه اول پس از آنكه شهادت گروهى از قاريان و حافظان قرآن را در جنگ يمامه مشاهده كرد ، ترسيد و براى حفظ كتاب الهى كه تا آن زمان در سينه‌ها ضبط مىشد ، دستور داد مردم آنچه را كه در خاطر دارند ، به كسانى كه مأمور جمع آورى شده بودند عرضه نمايند تا كتاب خدا براى اولين بار تدوين شود . البته برخى از روايات سنّيها نيز به اين نكته اشاره مىكنند كه اين طرح ، پيشنهاد عمر به ابو بكر بود كه مورد پذيرش قرار گرفت . كسى كه از طرف ابو بكر مأمور شد قرآن را بنويسد ، جوانى به نام « زيد بن ثابت انصارى » بود . محدّث بزرگ سنّيها ، بخارى ، در كتاب خود مىگويد :\r\nزيد بن ثابت انصارى از كسانى بود كه هنگام نزول وحى آن را مىنوشت ( كاتب وحى بود ) . در جنگ يمامه ابو بكر او را احضار كرد و به او گفت : « عمر مىگويد : جنگ شدت گرفته است و ممكن است قاريان قرآن در اين جنگ كشته شوند و مقدار زيادى از قرآن از بين برود ، بنا بر اين بايد قرآن را جمع آورى كنيم تا محفوظ بماند . من نيز به عمر گفتم : اگر جمع آورى قرآن لازم بود ، رسول خدا اين كار را انجام مىداد ، من چگونه كارى را كه آن حضرت انجام نداده بكنم ! ولى سرانجام عمر مرا قانع كرد و حالا من از تو مىخواهم كه اين مسؤوليت مهم را انجام دهى و قرآن را جمع كنى . » عمر نيز نشسته بود و چيزى نمىگفت . ابو بكر دوباره گفت : « زيد ! تو جوانى عاقل و قابل اعتماد هستى و كاتب وحى بوده‌اى » . زيد گفت : « به خدا قسم اگر جا به جا كردن كوه را به من بسپاريد ، برايم آسانتر از جمع كردن قرآن است !\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nچطور شما مىخواهيد كارى را كه رسول خدا نكرد انجام دهيد ! » زيد گويد : « بالأخره پس از رفت و آمدهاى زياد ، من نيز به لزوم اين كار متقاعد شدم ، از اين رو اقدام كردم و هر جا نسخه‌اى از قرآن بر روى كاغذ پاره يا چوب يا سنگى بود مىنوشتم و از هر كس آيه‌اى مىشنيدم ضبط مىكردم ، تا آنكه دو آيه از خزيمه شنيدم كه از كس ديگر نشنيده بودم :   لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ * فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ .   ( توبه : 128 و 129 . قرآن را جمع آورى كردم و در زمان ابو بكر و عمر ، نزد خود آنان نگهدارى مىشد و عمر پس از خودش آن را به دست دخترش ، حفصه سپرد . » « 1 »\r\nعلت اينكه قرآن نزد حفصه نگهدارى مىشد چه بود ؟ از عمر بن خطاب روايت شده است كه وى موقوفات خود را به دخترش سپرده و او را متولى آنها قرار داده بود ، زيرا او كارهاى بسيارى داشت و زمان لازم براى رسيدگى به اوقاف را نداشت . « 2 » بنا بر اين اقتضا مىكرد قرآن تدوين شده را نيز به دخترش كه محرم اسرارش بود بسپارد .\r\nدر زمينه پيشنهاد عمر به ابو بكر ، روايات ديگرى نيز وجود دارد كه مسأله لزوم تدوين را به كشته شدن حافظان قرآن در جنگ يمامه مربوط مىكند . « 3 »\r\nهمانطور كه در همين روايت نيز تصريح شده است ، قرآن در زمان رسول خدا صلّى اللّه عليه و آله و سلّم نيز نوشته شده بود ، زيرا خود زيد بن ثابت از كاتبان وحى بود و نيز خود مدعى شده است كه قرآنهايى را كه روى كاغذها و سنگها و چوبها نوشته شده بود جمع آورى مىكرد . پس چگونه مىتوان باور كرد كه مشكل تدوين قرآن وجود داشته است ؟ همچنين جا دارد از خود بپرسيم : چرا از ميان\r\n\r\n\r\n","description":"","footnote":"\r\n( 1 ) . صحيح بخارى ، ج 6 ، ص 98\r\n( 2 ) . سرخسى ، المبسوط ، ج 12 ، ص 36\r\n( 3 ) . كنز العمال ، ج 2 ، ص 574 و 578 و تاريخ مدينه ، ج 2 ، ص 135\r\n","page_name":" 134 ","page_number":134},
  {"content":"\r\n\r\nكاتبان وحى ، زيد مأمور اين كار شد ، با آنكه عبد اللّه بن مسعود ، ابى بن كعب و سالم و معاذ بن جبل نيز افراد با شخصيتى بودند كه بر طبق رواياتى كه پيش از اين نقل كرديم ، رسول خدا صلّى اللّه عليه و آله و سلّم ، آنان را به سمت معلمى قرآن منصوب كرده بودند و از نظر سن و تجربه نيز از زيد بالاتر بودند ؟ بايد دانست كه بر طبق روايات سنّيها ، گروهى در زمان ابو بكر اقدام به جمع آورى قرآن كردند كه در آن ميان ، ابى بن كعب قرآن را به آنان املا مىكرد و آنان مىنوشتند . « 1 » اين روايت گوياى خبرگى ابّى در امر قرائت بود . پس چرا به او اعتماد نشد ؟ و نيز اين سؤال بسيار مهم و اساسى نيز بى پاسخ مانده است كه ابو بكر و عمر چرا قرآن را جمع كردند ؟ آيا جز آنكه در دسترس عموم قرار گيرد ؟ اگر چنين است ، پس چرا آن را سالها نزد خود و سپس نزد حفصه نگه داشتند و امت را از كتاب خدا محروم كردند ؟ آيا اين مخفى كردن نقض غرض نبود ؟ آنان مشكل خود ساخته‌اى تحت عنوان « فقدان مجموعه‌اى مدوّن از كتاب الهى » را طرح كردند و به حل مسأله اقدام نمودند ، اما حلّ آن را در اختيار عموم قرار ندادند و مردم را در حيرانى و سرگردانى رها كردند . عمر مىتوانست قرآن را به طور موقّت نزد دخترش به امانت بگذارد و از او بخواهد كه پس از تشكيل شوراى خلافت قرآن را به خليفه منتخب بدهد تا او منتشر نمايد . اما چرا اين كار را نكرد ؟\r\nنكته ديگر اين است كه بر طبق روايات ، زيد هر آيه‌اى را كه ادعا مىشد از قرآن است و دو شاهد نيز بر آن اقامه مىشد ، ثبت مىكرد . هشام بن عروه گويد : « هنگامى كه جنگ در شهرها شعله‌ور گرديد ، ابو بكر ترسيد قرآن از بين برود ، از اين رو به عمر بن خطاب و زيد بن ثابت دستور داد كنار درب مسجد بنشينند و هر كس دو شاهد براى آيه‌اى از قرآن آورد ، آن را بنويسند . » « 2 » اساسا آيا براى اينكه جمله‌اى از قرآن مىباشد ، دو شاهد كافى است ؟ چگونه دو\r\n\r\n\r\n","description":"","footnote":"\r\n( 1 ) . مسند احمد ، ج 5 ، ص 134\r\n( 2 ) . كنز العمال ، ج 2 ، ص 573\r\n","page_name":" 135 ","page_number":135},
  {"content":"\r\n\r\nشاهد كافى باشد ، در حالى كه براى بعضى امور عادى و بشرى دو شاهد كافى نيست و بايد چهار شاهد اقامه شود ؟ آيا اين ، نوعى بى اعتنايى به قرآن نيست ؟\r\nگر چه سنّيها ادعا كرده‌اند همين نكته ناشى از شدت ورع و تقواى زيد بوده است ، « 1 » اما به يقين چنين عملى تنها شأن قرآن را پايين مىآورد ، زيرا در امور بسيار اساسى مانند قرآن كه معجزه جاودان الهى مىباشد ، اطمينان حاصل از دو شاهد كافى نيست و بايد به قرآنى بودن جملات يقين حاصل شود و اين يقين ، با دو شاهد عادل ايجاد نمىشود .\r\n\r\nزيد بن ثابت كيست ؟\r\nكتب تراجم ، او را فرزند نوار ، دختر مالك معرفى كرده‌اند . اما معلوم نيست پدر اين زن ، مالك بن صرمه است يا مالك بن معاويه و نيز معلوم نيست پس از مرگ شوهرش آيا دوباره ازدواج كرد يا نه . در مورد نام حقيقى پدر زيد و نام جد و عموها و نسب زيد نيز اختلاف وجود دارد . بعضى او را زيد بن ثابت بن خليفه اشهلى معرفى كرده‌اند « 2 » و خليفه اشهلى نيز از اصحاب رسول خدا صلّى اللّه عليه و آله و سلّم و از قبيله اوس بوده است . احتمال ديگر آن است كه وى زيد بن ثابت بن ضحاك بن خليفه اشهلى باشد . « 3 » ضحاك از منافقان و جاسوسان يهود بود . در روايت آمده است كه به رسول خدا صلّى اللّه عليه و آله و سلّم خبر دادند كه عده اى از منافقان ، در خانه فردى يهودى به نام « سويلم » در محله جاسوم جمع شده‌اند و مردم را از رفتن به غزوه تبوك باز مىدارند . آن حضرت عده‌اى از اصحاب را به سركردگى طلحة بن عبيد اللّه به آنجا فرستاده و دستور داد خانه را آتش زده ، بر سر اهلش خراب كنند . طلحه نيز همين كار را كرد . در اين ميان ، ضحاك بن خليفه خود را از پشت بام خانه به بيرون پرتاب كرد و پايش شكست و رفقاى\r\n\r\n\r\n","description":"","footnote":"\r\n( 1 ) . صبحى صالح ، مباحث فى علوم القرآن ، ص 75\r\n( 2 ) . سمعانى ، الأنساب ، ج 1 ، ص 172\r\n( 3 ) . تهذيب التهذيب ، ج 2 ، ص 8\r\n","page_name":" 136 ","page_number":136},
  {"content":"\r\n\r\nاو نيز گريختند و ضحاك در مورد اين واقعه اشعارى نيز سرود . « 1 »\r\nبعضى گفته‌اند پدر بزرگ زيد ، يعنى خليفه ، فرزند ثعلبة بن عدى است و بعضى اصلا نامى از پدر او نبرده‌اند . « 2 » در معرفى نسب زيد ، اين گونه نيز گفته شده است : « زيد بن ثابت بن ضحاك بن زيد بن . . . » « 3 » كه در اين صورت ، پدر بزرگ وى نيز محل اختلاف است .\r\nاين مطلب كه زيد بن ثابت از كاتبان وحى بوده نيز محلّ ترديد است ، زيرا بعضى تصريح كرده‌اند كه وى در زمان رحلت پيامبر صلّى اللّه عليه و آله و سلّم كودكى بيش نبوده است . ابن منده مىگويد : « زمانى كه رسول خدا فوت كرد ، زيد بن ثابت هشت ساله بود و مىگويند در سال 45 هجرى فوت كرده است . » « 4 » با اين حال چگونه مىتوان پذيرفت كه او از زمان پيامبر صلّى اللّه عليه و آله و سلّم قرآن را مىنوشته است ؟\r\nمشكل ديگر زيد ، شخصيت اجتماعى او است ، زيرا او نزد اصحاب متهم است كه يهودى بوده و زبان عبرى نيز مىدانسته است . زمانى كه به عبد اللّه بن مسعود اعتراض مىشد كه چرا مانند زيد قرائت نمىكند ، پاسخ مىداد : « من هفتاد سوره را براى رسول خدا خواندم و حضرت به من آفرين گفتند ، حالا از من مىخواهند مانند كسى بخوانم كه در صلب مرد كافرى بوده است ! » « 5 » و نيز از وى روايت شده است : « زمانى كه من هفتاد سوره قرآن را از دهان رسول اللّه فرا گرفتم ، زيد بن ثابت با موهاى بافته شده در مكتب خانه درس مىخواند . » « 6 » ابىّ بن كعب نيز درباره زيد همين نظر را دارد . وى مىگويد : « زمانى كه من قرآن مىخواندم ، زيد كودكى بود كه با موهاى بافته شده ، در مكتب با يهوديها\r\n\r\n\r\n","description":"","footnote":"\r\n( 1 ) . ابن كثير الدمشقى ، السيرة النبوية ، توفى 774 ، بيروت : دار المعرفة ، ج 4 ، ص 96\r\n( 2 ) . على بن محمد بن الاثير ، اسد الغابة ، توفى 630 ، قم : مؤسسة اسماعيليان ، ج 1 ، ص 266\r\n( 3 ) . همان ، ج 2 ، ص 221\r\n( 4 ) . همان ، ج 1 ، ص 226\r\n( 5 ) . تاريخ مدينه ، ج 3 ، ص 1006\r\n( 6 ) . مسند احمد ، ج 1 ، ص 389 و 405 و 442\r\n","page_name":" 137 ","page_number":137},
  {"content":"\r\n\r\nبازى مىكرد . » « 1 » از مجموعه اين روايات ، يهودى بودن زيد بن ثابت در آن زمان به طور قطع معلوم مىشود ، زيرا يهوديان در جامعه‌اى بسته زندگى مىكردند و غريبه‌ها ، به ويژه مسلمانان را درون خود راه نمىدادند ، پس چگونه ممكن بود كسى كه مسلمان بوده ، در مكتب يهوديان درس بخواند و با كودكان آنان بازى كند ! حال تصور كنيم كه درباره قرآن ، بزرگترين هديه الهى ، فردى با اين سابقه بايد قضاوت كند و بپذيرد كه آيا فلان آيه جزء قرآن است يا نه و ساير كاتبان وحى كه سنّيها از آنان به بزرگى و عظمت ياد مىكنند ساكت بنشينند و از اين يهودى زاده تبعيت كنند ! علماى رجال سنى ، همگى ابن مسعود را مىستايند ، بنا بر اين نبايد در سخن او مبنى بر سابقه سوء زيد نيز ترديد نمايند .\r\nذكر اين نكته شايسته است كه زيد بن ثابت ، علاوه بر منصب مذكور ، يعنى مسؤوليت جمع آورى قرآن ، كاتب رسمى دولت و نيز مسؤول تقسيم ارث و قاضى و جانشين عمر در زمان غيبت او بود . خارجة بن زيد گويد : « در بسيارى از مواقع كه عمر به مسافرت مىرفت ، زيد را جانشين خود مىكرد و كمتر زمانى پيش مىآمد كه از سفر باز گردد و باغى از نخل و خرما به زيد نداده باشد . » « 2 » وى حتى در مكاتبات خويش به زيد ، نام او را بر نام خود مقدم مىكرد و چنين مىنوشت : « به زيد بن ثابت از عمر » ، در حالى كه اين روش ، خلاف عرف معمول بود . « 3 » از سليمان بن يسار نيز روايت شده است : « عمر و عثمان هرگز كسى را در تقسيم ارث و فتوا و قضاوت بر زيد مقدم نمىكردند . » « 4 »\r\nهمچنين زيد در زمان عثمان سمت كارگزارى بيت المال را نيز به عهده\r\n\r\n\r\n","description":"","footnote":"\r\n( 1 ) . فضيل بن شاذان الازدى النيسابورى ، الايضاح ، توفى 260 ، جامعة طهران ، تحقيق الارموى ، ص 519 و السيد على خان ، الدرجات الرفيعة ، توفي 1120 ، قم : مكتبة بصيرتي ، ص 22\r\n( 2 ) . تاريخ مدينه ، ج 2 ، ص 693\r\n( 3 ) . سير اعلام النبلاء ، ج 2 ، ص 438\r\n( 4 ) همان\r\n","page_name":" 138 ","page_number":138},
  {"content":"\r\n\r\nگرفت . « 1 » در فضايل وى نيز سخن بسيار گفته و روايات بسيارى آورده‌اند . از آن جمله ، رواياتى نقل كرده‌اند كه وى به دستور رسول خدا صلّى اللّه عليه و آله و سلّم ، زبان عبرى را آموخت تا سخن يهوديان را براى آن حضرت ترجمه كند و نامه‌هاى ايشان را بنويسد . « 2 » اين در حالى است كه وى هم بازى كودكان يهود بوده و در مكتب آنان درس مىخوانده است ، پس نيازى به فرا گرفتن نداشته است ، افزون بر آنكه يهوديان عرب ، زبان عربى مىدانستند ، ديگر آنكه رسول خدا صلّى اللّه عليه و آله و سلّم نيز به مناسبت داشتن نبوت ، طبق عقيده مسلمانان ، هر زبانى را مىدانسته و مىفهميده است ، از اين رو ساختگى بودن اين روايات از امور بديهى مىباشد و شايد اين روايات را براى اين جعل كرده باشند تا حضور زيد را در ميان يهوديان مشروعيّت بخشند . همچنين در روايات سنّيها بسيار كوشش شده است كه تاريخى پر از جهاد و سرافرازى براى او بنويسند . به عنوان نمونه گفته‌اند : او مىخواست در جنگ بدر شركت كند ، ولى رسول خدا صلّى اللّه عليه و آله و سلّم به دليل سن كم ، مانع او شدند و يا آنكه او در جنگ خندق نوجوان بود و در كندن خندق و انتقال خاك همكارى مىكرد و در تبوك نيز پرچم بنى النجار به او سپرده شد و رسول خدا صلّى اللّه عليه و آله و سلّم نيز دليل تقدم او را بر ديگر مجاهدان در اين امر ، تسلط بيشتر زيد بن ثابت بر قرآن شمردند « 3 » و نيز از انس بن مالك روايت كرده‌اند كه رسول خدا صلّى اللّه عليه و آله و سلّم ، ابو بكر را مهربانترين و عمر را محكمترين فرد در دين خدا و عثمان را با حياترين و زيد بن ثابت را عالمترين مردم به فرائض و تقسيم ارث و ابىّ بن كعب را بهترين قارى قرآن و معاذ بن جبل را داناترين افراد به حرام و حلال در ميان امت دانسته و ابو عبيدة بن جرّاح را امين و\r\n\r\n\r\n","description":"","footnote":"\r\n( 1 ) . بخارى ، تاريخ كبير ، ج 8 ، ص 373\r\n( 2 ) . صحيح بخارى ، ج 8 ، ص 120 و مسند احمد ، ج 5 ، ص 182 و المبسوط ، ج 16 ، ص 89 .\r\n( 3 ) . اسد الغابة ، ج 2 ، ص 221\r\n","page_name":" 139 ","page_number":139},
  {"content":"\r\n\r\nمعتمد امت شمرده‌اند . « 1 »\r\nالبته براى بررسى صحت اين حديث و مانند آن ، بايد زندگى هر يك از افراد نامبرده را بررسى كرد تا معلوم شود آيا اين ويژگيها در آنان بوده است يا خير . اما در مورد زيد بن ثابت بايد گفت كه وى در تقسيم ارث ، گاه از آيات قرآن كه براى همه قابل فهم بود و گاه از ذوق خود كمك مىگرفت و به اصطلاح ، استحسان مىكرد . همچنين وى جانب دولت را بسيار مراعات مىكرد و تا حد ممكن اموال را به بيت المال واريز مىنمود . در دانايى وى همين بس كه او دايى و خاله و عمه را از ارث بردن محروم و سهم آنان را به بيت المال واريز مىنمود . « 2 » از محمد بن سيرين روايت شده است كه غلام عمر بن خطاب از دنيا رفت ، پسر عمر از زيد پرسيد : « آيا دختران عمر از او ارث مىبرند ؟ » زيد گفت : « نه ، ولى اگر تو بخواهى ، به آنان ارث مىدهم . » « 3 »\r\nگويا تقسيم ارث به دلخواه اين و آن بستگى دارد ! همچنين معتضد از ابو حازم قاضى پرسيد : « اصحاب ، همگى معتقدند اولو الأرحام ( خويشاوندان ) ارث مىبرند ، اما زيد بن ثابت چنين اعتقادى نداشت . آيا او از ابو بكر و عمر و عثمان حكم محروميت ارث ذوى الارحام را روايت مىكرد ؟ » قاضى جواب داد : « هر كس چنين چيزى را از آنان روايت كرده باشد ، دروغ گفته است . »\r\nمعتضد نيز دستور داد ارث خويشاوندانى كه به بيت المال واريز شده بود ، به آنان باز گردانده شود . « 4 » بايد پرسيد : حال ، اين كاتب وحى و مأمور گرد آورى\r\n\r\n\r\n","description":"","footnote":"\r\n( 1 ) . مسند احمد ، ج 3 ، ص 281 و كنز العمال ، ج 11 ، ص 641\r\n( 2 ) . سنن ترمذى ، ج 3 ، ص 285\r\n( 3 ) . المدونة الكبرى ، ج 3 ، ص 380 و سنن دارمى ، ج 2 ، ص 397\r\n( 4 ) . المبسوط ، ج 30 ، ص 2 ، سرخسى در اين مورد گفته است : « حكم قاضى ، ابو حازم درست است . »\r\n","page_name":" 140 ","page_number":140},
  {"content":"\r\n\r\nقرآن و داناترين افراد به تقسيم ارث چگونه ممكن است آيه اولوا الأرحام ( انفال : 75 ) را نخوانده باشد ! از كسانى كه در امر تقسيم ارث به اين داناترين افراد اعتراض مىكرد ، ابن عباس بود . وى از زيد پرسيد : « آيا تو در كتاب خدا ديده‌اى كه ثلث بقيه ارث به مادر مىرسد ؟ » وى گفت : « تو به نظر خودت عمل مىكنى و من به نظر خودم . » « 1 » و نيز مىگفت : « آيا زيد از خدا نمىترسد كه فرزند پسر ( نوه ) را مانند پسر مىداند ، اما پدر پدر ( پدر بزرگ ) را پدر نمىداند ! » « 2 » گويا انتقادات ابن عباس بر اين يهودى زاده ، خاطر بسيارى را ناراحت كرده ، به طورى كه دست به كار شده ، رواياتى ساخته‌اند كه در آنها ابن عباس ، زيد را با فضائل و علم بسيار ياد كرده ، ركاب او را مىگرفت و حتى او را شاگرد زيد در قرائت قرآن و شيخ او در روايت دانسته‌اند . « 3 » اما در كنار اين مدح و تمجيدها ، صفاتى براى او نقل شده است كه در شأن هيچ انسان دانشمند و فاضلى نيست . به عنوان نمونه ، گفته‌اند كه گروهى همچون عمر بن خطاب ، زيد بن ثابت ، ابن عمر و سهل بن سعد ايستاده ادرار مىكردند « 4 » و يا آنكه زيد بسيار از خودش تعريف مىكرد و در مورد رابطه خود با آن حضرت ، گاه از الفاظى استفاده مىكرد كه موجب شرم است و با شأن و مقام رسول خدا صلّى اللّه عليه و آله و سلّم نيز مناسبتى ندارد .\r\nسؤال مهم اين است كه چرا مقام چنين فردى تا اين حد بالا برده مىشود و چنين رواياتى براى او ساخته مىشود و صاحب چنان مناصب مهمى\r\n\r\n\r\n","description":"","footnote":"\r\n( 1 ) . سنن دارمى ، ج 2 ، ص 346\r\n( 2 ) . المبسوط ، ج 29 ، ص 182\r\n( 3 ) . سير اعلام النبلاء ، ج 2 ، ص 426 و تهذيب التهذيب ، ج 3 ، ص 345\r\n( 4 ) . المجموع ، ج 2 ، ص 85\r\n","page_name":" 141 ","page_number":141},
  {"content":"\r\n\r\nمىگردد ؟ دليل اين امر تنها يك چيز است و آن ، باز كردن راه بيعت انصار با ابو بكر در سقيفه بود . در تاريخ آمده است كه طرح سقيفه با مشاجره و نزاع شروع شد و رئيس قبيله خزرج از انصار مدينه كه « سعد بن عباده » نام داشت ، پيشنهاد خلافت ابو بكر را نپذيرفت و بيعت با او را رد كرد ، از اين رو انصار نيز با او مخالفت كردند ، اما در اين ميان ، تنها زيد بن ثابت جرأت پيدا كرد و دست ابو بكر را گرفت و گفت : « صاحب شما اين است ، با او بيعت كنيد ! » « 1 » و همين امر ، گره كور را باز كرد و موجب بيعت انصار با ابو بكر شد . به يقين چنين خدمتى ، موجب چنان ارج و احترامى شده است و دليل ديگرى بر اينكه يك يهودى زادهء بى اصل و نصب بتواند چنين موقعيتى پيدا كند وجود ندارد .\r\nاما اگر بخواهيم به روايات شيعه استناد كنيم ، وضع زيد بن ثابت بسيار بدتر خواهد بود . امام باقر عليه السلام در مورد او فرمود : « حكم دو قسم است : حكم خدا و حكم جاهليت . . . شهادت بدهيد كه زيد بن ثابت در تقسيم ارث ، بر طبق حكم جاهليت رفتار مىكرد . » « 2 »\r\n\r\nرفتار خليفه دوم با قاريان بزرگ قرآن\r\nسنّيها روايات بسيارى در فضايل ابىّ بن كعب و عبد اللّه بن مسعود روايت كرده‌اند ، همانطور كه پيش از اين نيز برخى از آنها بيان شد . در اينجا به برخى ديگر از اين روايات و سپس به نحوه برخورد خليفه با آنان اشاره مىكنيم .\r\nاز رسول خدا صلّى اللّه عليه و آله و سلّم چنين روايت شده است كه به ابى بن كعب فرمودند :\r\n« خداوند به من دستور داده است براى تو قرآن بخوانم . » ابىّ عرض كرد : « آيا براستى خداوند نام مرا برده است ؟ » فرمود : « بله . » در اين هنگام چشمان ابىّ بن\r\n\r\n\r\n","description":"","footnote":"\r\n( 1 ) . ابن كثير ، السيرة النبوية ، ج 4 ، ص 494 .\r\n( 2 ) . كافى ، ج 7 ، ص 407\r\n","page_name":" 142 ","page_number":142},
  {"content":"\r\n\r\nكعب پر از اشك شد . « 1 » ابى بن كعب از انصار بود . وى در سقيفه حاضر شد ، ولى با ابو بكر بيعت نكرد و از كسانى بود كه در جريان آتش زدن در خانه فاطمه زهرا عليها السلام ، در آنجا جمع شدند و با عمر مخالفت نمودند . اما به هر حال خلافت ابو بكر مستقر شد . ابتدا روابط عمر و ابىّ تيره نبود ، حتى از خليفه روايت شده است كه در سخنرانى خود گفت : « در مورد قرآن به ابىّ بن كعب و در واجبات و فرائض به زيد بن ثابت و در فقه به معاذ بن جبل و در مال به من مراجعه كنيد ، زيرا خداوند مرا خزانه دار قرار داده است . » « 2 » و نيز در جايى زمانى درباره ابىّ بن كعب سؤال شد ، عمر چنين پاسخ داد : « اين مرد ، آقا و سيد مسلمين ، ابىّ بن كعب است . » « 3 » با چنين حالى آيا خود خليفه نمىبايست در امر قرآن از او پيروى كند ؟ اما بين او و ابىّ اختلافاتى بروز كرد . در مواردى عمر تسليم مىشد . ابىّ در يكى از نزاعهايش گفت : « به خدا قسم تو خوب مىدانى كه وقتى من قرآن مىآموختم ، شماها آنجا ( نزد پيامبر ) نبوديد ! حالا هم اگر بخواهى ، به خدا حاضرم در خانه بمانم و تا پايان عمر با كسى صحبت نكنم و آيه‌اى نخوانم تا بميرم ! » عمر گفت : « پناه بر خدا ! مىدانيم كه خدا به تو علم زيادى داده است ، آنها را به مردم بياموز ! » « 4 » و نيز روايت شده است كه ابىّ بن كعب اين آيه را چنين مىخواند : من الذين استحقّ عليهم الأوليان ( مائده : 107 ) عمر گفت : « دروغ مىگويى ! » ابىّ گفت : « خودت دروغگو هستى ! » شخصى گفت : « به خليفه مىگويى دروغگو ؟ » ابىّ گفت : « بله ، من\r\n\r\n\r\n","description":"","footnote":"\r\n( 1 ) . صحيح بخارى ، ج 6 ، ص 90 و صحيح مسلم ، ج 2 ، ص 195 و ج 7 ، ص 150 و نيز ر . ك .\r\nسنن ابن ماجه ، ج 1 ، ص 54 و مسند احمد ، ج 3 ، ص 281\r\n( 2 ) . سنن بيهقى ، ج 6 ، ص 210 و مجمع الزوائد ، ج 1 ، ص 135 و سير اعلام النبلاء ، ج 1 ، ص 394 و شمس الدين الذهبى ، تذكرة الحفاظ ، توفى 748 ، بيروت : احياء التراث العربى ، ج 1 ، ص 20\r\n( 3 ) . تهذيب الكمال ، ج 2 ، ص 261\r\n( 4 ) . كنز العمّال ، ج 13 ، ص 261\r\n","page_name":" 143 ","page_number":143},
  {"content":"\r\n\r\nاحترام خليفه را بيشتر از تو دارم ، اما به احترام كتاب خدا خليفه را تكذيب مىكنم . » عمر گفت : « راست مىگويد . » « 1 » امّا در بعضى از موارد نيز كار آنها به مشاجره مىكشيد و بدون نتيجه پايان مىيافت . ابن عباس گويد :\r\nدر كوچه‌هاى مدينه قرآن مىخواندم كه شخصى مرا صدا زد و پرسيد :\r\n« در قرائت از چه كسى پيروى مىكنى ؟ » ديدم خليفه عمر بن خطاب است . گفتم : « از ابىّ بن كعب . » گفت : « او نيز همين شكل مىخواند ؟ » گفتم : « بله » عمر شخصى را با من نزد ابى فرستاد و ما نيز ماجرا را تعريف كرديم . ابىّ به فرستاده عمر گفت : « بله ، من نيز همين طور قرائت مىكنم . » عمر خودش نزد ابىّ رفت و ديد مشغول شانه كردن ريشهايش است . ابىّ به او خوش آمد گفت و پرسيد : « براى ديدار من آمده‌اى يا كارى دارى ؟ » عمر گفت : « كار دارم . براى چه مردم را مأيوس و نا اميد مىكنى ؟ » ابىّ گفت : « من قرآن را از همان وقتى كه نازل مىشد ، مىآموختم » . عمر گفت : « تو از كار خود دست بردار نيستى و من تو را رها نمىكنم ! » و اين جمله را سه بار تكرار كرد . « 2 »\r\nعمر انتظار داشت كسى كه به اعتراف او بهترين قارى قرآن است ، هر چه را كه خليفه مىگويد ، حذف يا اثبات كند ، گويا پنداشته بود انتخاب كلمات قرآن نيز امرى حكومتى است ! وى مىگفت :\r\nبهترين قارى ، ابىّ بن كعب و بهترين قاضى ، على عليه السلام است ، اما ما حرفهاى ابىّ را قبول نداريم ، زيرا او مىگويد : « من چيزى را كه از رسول خدا شنيده‌ام ترك نخواهم كرد ! » در حالى كه خداوند مىفرمايد :\r\n ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  ، ما هر آيه‌اى را كه نسخ كنيم يا ترك نماييم ، بهتر يا مثل آن را مىآوريم ( بقره : 106 ) ( پس سخن ابى درست نيست ) . « 3 »\r\n\r\n\r\n","description":"","footnote":"\r\n( 1 ) . الدرّ المنثور ، ج 2 ، ص 344\r\n( 2 ) . مستدرك حاكم ، ج 3 ، ص 225\r\n( 3 ) . صحيح بخارى ، ج 5 ، ص 149 و ج 6 ، ص 103 و مسند احمد ، ج 5 ، ص 113 و كنز العمال ، ج 2 ، ص 592 و سير اعلام النبلاء ، ج 1 ، ص 20\r\n","page_name":" 144 ","page_number":144},
  {"content":"\r\n\r\nآيا مىتوان باور كرد خليفه ، ابىّ بن كعب را بهترين قارى بداند و در عين حال در مواردى ادّعاى نسخ را مطرح كند ، ولى آن قارى برتر از آن آگاه نباشد ؟\r\nبه يقين نمىتوان پذيرفت و آن طور كه خليفه ادعا كرده است ، بهترين قارى قرآن ، غلط بخواند و اشتباهات زيادى داشته باشد . « 1 »\r\nاختلاف اين دو با يكديگر بر سر تغيير قرائت و كلمات قرآن تا آنجا بالا گرفت كه رابطه آنان تيره گشت و خليفه به تازيانه و شلاق متوسل شد تا او را از اعتقاداتش باز دارد . راغب مىنويسد : « عمر ديد گروهى به دنبال ابى بن كعب راه مىروند ، از اين رو با تازيانه بر سر او كوبيد و گفت : « اين كارها باعث گمراهى و فتنه براى تو آنها است . » « 2 » در رواياتى علت اين تازيانه‌ها ، نقل روايت به وسيله ابىّ و در حقيقت شكستن قانون منع حديث شمرده شده است . « 3 » همانطور كه در مباحث قبلى گفته شد ، عمر با ابىّ بن كعب بر سر آياتى ، از جمله آيهء  السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ . . .  اختلاف داشتند و عمر سعى داشت حرف و او را حذف كند تا انصار را به حكم قرآن مجبور به پيروى بى چون و چرا از مهاجران نمايد ، ولى ابىّ مخالفت مىكرد و حاضر نبود متن قرآن را تغيير دهد و اين مطلب ، علاوه بر موضعگيريهاى قبلى وى در جريان سقيفه ، مىتواند بهترين دليل براى اعمال خشونت عليه وى و تغيير روش قبلى و مخالفت با احاديث ادعا شده از جانب پيامبر صلّى اللّه عليه و آله و سلّم در مورد اين قارى قرآن باشد .\r\nعبد اللّه بن مسعود نيز وضعى مشابه داشت ، زيرا در مورد او و فضايلش نيز روايات بسيارى نقل كرده‌اند ، از جمله عمر مىگويد :\r\nمن و ابو بكر همراه رسول خدا از كنار عبد اللّه بن مسعود رد مىشديم .\r\n\r\n\r\n","description":"","footnote":"\r\n( 1 ) . تذكرة الحفاظ ، ج 1 ، ص 20\r\n( 2 ) . الراغب الاصفهانى ، محاضرات الادباء ، توفى 425 ، بيروت : دار مكتبة الحياة ، ج 1 ، ص 133\r\n( 3 ) . تاريخ مدينه ، ج 2 ، ص 691\r\n","page_name":" 145 ","page_number":145},
  {"content":"\r\n\r\nاو مشغول قرائت نماز بود و سپس به ركوع و سجده رفت . پيامبر فرمود : « بخواه تا بگيرى ! بخواه تا بگيرى ! » از آنجا گذشتيم . حضرت فرمودند : « هر كس مىخواهد قرآن را با نشاط و طراوت بخواند ، مانند ابن ام عبد ( عبد اللّه بن مسعود ) بخواند » . شبانه به در خانه او رفتم تا بشارت اين فرمايش و رسول خدا را به او بدهم ، اما او گفت : « قبل از تو ابو بكر مژده آن را داد » . گفتم : « هيچ كار خيرى نبود كه ابو بكر بر من سبقت نگيرد ! » « 1 » خليفه عبد اللّه بن مسعود را به خزانه دارى كوفه منصوب كرد و خطاب به مردم چنين نوشت : « شما در ميان عرب ، مانند سر و جمجمه در بدن هستيد و من نيز عبد اللّه بن مسعود را براى شما انتخاب كردم و او را بر خود مقدم نمودم . » « 2 » با اين حال نسخه‌ها و قرآن او را نپذيرفت و زمانى كه شنيد او آيات قرآن را به لغت هذيل مىخواند ، نه قريش ، او را تخطئه و محكوم كرد . بايد گفت : اگر نزول قرآن بر هفت حرف ، به معناى نزول آن بر هفت لهجه است و مىتوان آيات را با هر لهجه‌اى خواند ، پس چرا خليفه با او بد رفتارى كرد ؟\r\nالبته اصل رواياتى كه در مدح ابن مسعود از طريق سنّيها وارد شده است براى ما مشكوك است و معلوم نيست كه پيامبر صلّى اللّه عليه و آله و سلّم فرموده باشند : « قرآن را از ابن مسعود بياموزيد و مانند او بخوانيد . » ، بلكه ما عكس آن را اعتقاد داريم ، ولى سنّيها اين روايات را نقل مىكنند و در عين حال خليفه دوم به اين روايات عمل نكرده است .\r\n\r\nتدوين قرآن در زمان عثمان بن عفّان\r\nيكى از اقدامات عثمان ، خليفه سوم ، اين بود كه تمام نسخه‌هاى موجود قرآن در سراسر ممالك اسلامى را جمع آورى كرد و از بين برد و نسخه واحدى را\r\n\r\n\r\n","description":"","footnote":"\r\n( 1 ) . مسند احمد ، ج 1 ، ص 38 و 454 و ج 4 ، ص 278 و سنن ابن ماجه ، ج 1 ، ص 49 و مستدرك حاكم ، ج 2 ، ص 227 و ج 3 ، ص 317 و سنن بيهقى ، ج 1 ، ص 452 و ج 2 ، ص 153 و مجمع الزوائد ، ج 9 ، ص 287 و كنز العمال ، ج 2 ، ص 51 و ج 11 ، ص 710 و ج 13 ، ص 460\r\n( 2 ) . كنز العمال ، ج 13 ، ص 661\r\n","page_name":" 146 ","page_number":146},
  {"content":"\r\n\r\nبين همگان منتشر كرد . آنچه مهم است ، بررسى انگيزه اين اقدام ، واكنش اصحاب در برابر اين دستور عمومى و كيفيت تهيه نسخه واحد است كه ما نيز در اين موارد به بررسى خواهيم پرداخت .\r\n\r\nانگيزه تدوين قرآن به وسيله عثمان\r\nهمانطور كه گذشت طبق بعضى از روايات سنّيها ، ابو بكر و عمر ، دو خليفه پيشين ، قرآن را تدوين كردند ، اما هرگز آن را در اختيار عموم قرار ندادند . از طرفى تئورى خود ساخته نزول قرآن بر طبق لهجه‌هاى عرب كه به نظريه « سبعة احرف ، هفت حرف » موسوم است ، موجب شد هر كس هر جور كه مىخواست قرآن را بخواند و هيچ مرجع رسمى واحدى وجود نداشت تا اختلافات را حل كند . اختلاف مردم و گروه‌ها در امر قرائت قرآن ، به مرور تبديل به مشكلى بزرگ براى حكومت شد و اختلاف چنان بالا گرفت كه مردم يكديگر را تكفير مىكردند . در روايتى چنين آمده است :\r\nدر عهد عثمان ، هر معلمى يك نوع قرائت را به شاگردش مىآموخت ، از اين رو بچه‌ها با هم درگير مىشدند تا آنكه اختلافشان بالا گرفت و به اساتيدشان رسيد . آنها نيز به جان يكديگر افتادند و همديگر را تكفير نمودند . عثمان پس از آگاهى از اين مطلب گفت : « شما كه نزد ما هستيد اين قدر اختلاف داريد ، پس واى به حال كسانى كه دور از ما در شهرها و سرزمينهاى دور دست زندگى مىكنند . » اى اصحاب محمد ! بياييد براى مردم قرآنى بنويسيد ! » « 1 » با بررسى معلوم مىشود كه يكى از اصحاب رسول خدا صلّى اللّه عليه و آله و سلّم و از ياران على عليه السلام بيش از همه مشكل را درك كرده بود . او حذيفة بن يمان بود كه عمر بن خطاب وى را به امارت شهر مدائن منصوب كرده و از مردم آنجا اطاعت از او\r\n\r\n\r\n","description":"","footnote":"\r\n( 1 ) . كنز العمال ، ج 2 ، ص 582\r\n","page_name":" 147 ","page_number":147},
  {"content":"\r\n\r\nرا خواسته بود « 1 » و عثمان نيز وى را ابقا نموده بود . بر طبق رواياتى ، زمانى كه ارتش كوفه و شام به رهبرى حذيفه با سپاهيان ارمنستان و آذربايجان مىجنگيدند ، اختلاف در قرائت موجب كشمكش شد و اهل كوفه كه تابع قرائت ابىّ بن كعب بودند ، اهل شام ، يعنى پيروان قرائت عبد اللّه بن مسعود را تكفير نمودند و آنان نيز گروه مقابل را به كفر متهم مىكردند . اين امر ، حذيفه را بر آن داشت كه نزد عثمان مسأله را طرح كرده ، از او بخواهد قرآن واحدى را مدون نمايد . عثمان ناراحت شد و دستور داد هيأتى مأمور جمع آورى قرآن شود و طبق بعضى از روايات ضعيف و نادرست ، نسخه تدوين شده خليفه دوم را از حفصه ، دختر عمر بن خطاب گرفت و از روى آن استنساخ نموده ، به شهرهاى مختلف فرستاد و ساير نسخه‌ها را نابود كرد و سوزاند . « 2 » بنا بر اين مىتوان پرچمدار توحيد قرآن را حذيفة بن يمان دانست ، همان كسى كه از اصحاب سرّ رسول خدا صلّى اللّه عليه و آله و سلّم و امير المؤمنين ، على عليه السلام بود و منافقان از او وحشت داشتند ، زيرا او آنان را خوب مىشناخت . حذيفه نه تنها آن قدر اصرار كرد تا عثمان به نوشتن قرآن به يك قرائت حكم كرد ، بلكه در مدينه ماند تا اين دستور كاملا اجرا شد و سپس پيشنهاد كرد خليفه مردم را به تصحيح نسخه‌هاى خود مجبور نمايد . با توجه به اينكه حذيفه از اصحاب بسيار نزديك و مطيع امير مؤمنان ، على عليه السلام بوده مىتوان به اين اطمينان دست يافت كه او در اين امر از آن حضرت اجازه و مأموريت داشت و شايد اصل اين پيشنهاد نيز به وسيله آن حضرت به حذيفه داده شده بود و به احتمال نزديك به يقين ، آنچه كه موجب مخالفت بعضى همچون عبد اللّه بن زبير با اقدام عثمان بود ، همين امر بود ، زيرا او از دشمنان بسيار سر سخت اهل بيت عليهم السلام بود و حاضر نبود به هيچ وجه عزّت و سر بلندى آنان را ببيند .\r\n\r\n\r\n","description":"","footnote":"\r\n( 1 ) . سير اعلام النبلاء ، ج 2 ، ص 361\r\n( 2 ) . تاريخ مدينه ، ج 3 ، ص 991 و نيز صحيح بخارى ، ج 6 ، ص 99 و كنز العمال ، ج 2 ، ص 581\r\n","page_name":" 148 ","page_number":148},
  {"content":"\r\n\r\n\r\nچگونگى تدوين قرآن عثمانى و واكنشها\r\nاكثر روايات ، اعضاى هيأت تشكيل شده به وسيله عثمان را چهار نفر معرفى كرده‌اند كه عبارت‌اند از :\r\n1 . زيد بن ثابت كه نويسنده بود و در زمان خليفه دوم نيز همين سمت را داشت ، 2 . سعيد بن عاص كه املاء كننده قرآن بود ، 3 . عبد اللّه بن زبير ، 4 . عبد الرحمن بن حرث بن هشام كه اين دو نيز عضو جلسه بودند . عثمان به آنان دستور داد قرآن را از روى نسخه‌هاى متفرّق جمع آورى كنند و در موارد اختلافى ، لغت قريش را مقدم بدارند ، زيرا قرآن بر لغت اين قبيله نازل شده است . « 1 » اما روايات گوياى اين است كه اعضاى جلسه بيش از اين عده بودند و از افرادى چون ابىّ بن كعب ، كثير بن افلح ، نافع بن طريف ، عبد اللّه بن وليد خزاعى ، عبد الرحمن بن ابى لبابه و عبد اللّه بن فطيمه نيز براى شركت در آن دعوت شده بود . « 2 » ظاهرا منظور از ابى بن كعب در روايات فوق ، فرزند او محمد بن ابى كعب است ، زيرا ابىّ در زمان عمر از دنيا رفت ، بنا بر اين اشكالاتى كه امثال مستشرقين وارد كرده‌اند و به استناد همين امر خواسته‌اند صحت قرآن را زير سؤال ببرند بى مورد است . محمد كسى بود كه نسخه پدرش را در اختيار داشت و آن را به عثمان سپرده بود و با هيأت نيز همكارى مىكرد .\r\nگر چه در اين هيأت ، سعيد بن عاص املاء كننده و زيد بن ثابت نويسنده بود ، اما گاه نظر سعيد در شكل كتابت مقدم مىشد ، زيرا ظاهرا وظيفه املا كننده ، بيان نحوه نگارش نيز بود ، از اين رو در نوشتن كلمه « تابوت » ، نظر زيد بن ثابت كه آن را به شكل « تابوة » مىنوشت ، قبول نشد و خليفه به او\r\n\r\n\r\n","description":"","footnote":"\r\n( 1 ) . صحيح بخارى ، ج 4 ، ص 156 و ج 6 ، ص 97 و كنز العمال ، ج 2 ، ص 585\r\n( 2 ) . تاريخ مدينه ، ج 3 ، ص 993 و 997 و تهذيب الكمال ، ج 2 ، ص 272 و كنز العمال ، ج 2 ، ص 587\r\n","page_name":" 149 ","page_number":149},
  {"content":"\r\n\r\nدستور داد به شكل « تابوت » كه سعيد پيشنهاد مىكرد بنويسد . لازم به ذكر است كه پدر سعيد بن عاص ، يعنى « عاص » در جنگ بدر به دست على عليه السلام كشته شد و سعيد در آن زمان كودك بود . وى بزرگ شد و اسلام آورد و مدتى به طور كامل از حضرت على عليه السلام پيروى مىكرد ، ولى پس از آن به طور نسبى با ايشان همراهى مىنمود و دو عموى او ، به نامهاى « خالد » و « ابان » نيز پس از رحلت رسول خدا صلّى اللّه عليه و آله و سلّم از بيعت با ابو بكر سر باز زدند تا زمانى كه بنى هاشم بيعت نمودند و پس از آن اين دو نيز تبعيت كردند . از نكات جالب در زندگى سعيد بن عاص و خويشانش همين است كه وى با وجود اينكه پدرش را با شمشير على عليه السلام كشته مىبيند ، اما او و عموهايش از دوستى آن حضرت دست نمىكشند و كسى نمىتواند به اين بهانه ، آنها را به دشمنى ، آن حضرت وادار دارد . ابن هشام در كتاب خود آورده است كه عمر بن خطاب در راه با سعيد بن عاص بر خورد كرد و گفت : « گويا تو از من چيزى در دل دارى ! مگر پدرت را من كشته‌ام ؟ البته اگر من كشته بودم ، افتخار مىكردم ، اما من دايى خودم ، عاص بن هشام بن مغيره را كشتم . در جنگ ديدم كه پدرت مانند گاو نر به اين سو و آن سو مىرفت و من خودم را از او دور نگه مىداشتم ، اما پسر عمويش ، على او را كشت . » « 1 » پاسخى كه سعيد بن عاص به عمر داد اين بود : « اگر تو هم پدرم را كشته بودى ، كار خوبى كرده بودى ، زيرا تو بر حق بودى و او بر باطل . » عمر نيز از اين جواب تعجب كرد . « 2 »\r\nهمانطور كه گفته شد ، تدوين يك قرآن و ممنوعيت قرائت ساير قرآنها ، موجبات نا خشنودى كسانى را فراهم آورد كه از راه تعليم قرآن به لغت خاصى براى خود صاحب شأن و مقامى شده بودند . يكى از ناراضيان ،\r\n\r\n\r\n","description":"","footnote":"\r\n( 1 ) . ابن هشام الحميرى ، سيرة ابن هشام ، توفى 218 ، مصر : مطبعة صبيح ، ج 2 ، ص 200 و 264\r\n( 2 ) . اسد الغابة ، ج 2 ، ص 309\r\n","page_name":" 150 ","page_number":150},
  {"content":"\r\n\r\nشخصيت معروف آن زمان ، عبد اللّه بن مسعود بود كه مىپنداشت قرآن تدوين شده ، نسخه‌اى از قرآن خليفه دوم است كه « زيد بن ثابت » آن را نوشته بود . همانطور كه در بررسى آينده خواهد آمد ، مرجع قرآن رسمى ، نسخه على عليه السلام بود ، ولى چون حكومت نمىخواست اين امر مهم به نام آن حضرت ثبت شود و به يقين هيچ يك از آل مروان و بنى اميه اين را نمىخواستند ، حكومت آن را زمانى با نسخه حفصه مربوط كرد و زمانى اعلام نمود از روى نسخه‌اى كه خود رسول خدا صلّى اللّه عليه و آله و سلّم آن را املا كرده بودند نوشته شده است . اما عبد اللّه بن مسعود نيز ممكن است به دليل اعلام نظر اول چنين پنداشته بود و ممكن است براى توجيه مخالفت خود ، قرآن رسمى را با قرآن زيد بن ثابت كه نزد حفصه موجود بود مربوط مىكرد تا حكومت را وادار به تجديد نظر در خواست خود نمايد . به هر حال قرآن او نيز مانند ساير قرآنها باقى نماند و از ميان رفت . يكى ديگر از اين ناراضيان ، ابو موسى اشعرى بود . او نيز در خواست مىكرد اگر در نسخه عثمانى اضافاتى وجود دارد ، در نسخه او ثبت شود ، ولى از حذف زوايد نسخه او خوددارى گردد كه اين خواسته نيز مورد پذيرش قرار نگرفت و با اصرار فراوان و پا فشارى بسيار زياد حذيفه ، سر انجام او نيز تسليم شد . « 1 »\r\nمسأله ديگر اين است كه بدانيم نسخه قرآن عثمانى از روى چه نسخه‌اى نوشته شده است . از احتمالاتى كه مطرح شده است اين است كه از روى قرآن حفصه ، دختر عمر بن خطاب نوشته شده باشد ، همانطور كه بيشتر روايات سنّيها مدعى اين امر هستند و نيز ممكن از روى نسخه عايشه ، دختر ابو بكر تدوين شده باشد . به اعتقاد ما هيچ يك از اين دو احتمال صحيح نيست . يكى از دلايلى كه اين ادعا را تأييد مىكند ، آن است كه مسأله جمع آورى قرآنها\r\n\r\n\r\n","description":"","footnote":"\r\n( 1 ) . تاريخ مدينه ، ج 3 ، ص 998 و 1005 و سنن ترمذى ، ج 4 ، ص 348\r\n","page_name":" 151 ","page_number":151},
  {"content":"\r\n\r\nموجب اعتراضات بسيارى شد ، زيرا گروه زيادى از قاريان خود را با نظريه احرف سبعه كه پرداخته خليفه دوم عمر بود سرگرم كرده ، براى خود صاحب قرائتى شده بودند و موقعيت اجتماعى خوبى براى خويش فراهم آورده بودند . حال قرآن واحدى فراهم آمده و آنان مجبور به ترك قرائت خويش شده‌اند ، لذا زبان به اعتراض مىگشايند . خليفه سوم نيز با نسبت دادن اين كار به خلفاى پيشين سعى مىكند تا از خود سلب مسؤليت كرده ، خود را پيرو شيخين قرار دهد و موج اعتراضات را بخواباند و موفق نيز شد . از عروة بن زبير چنين روايت شده است :\r\nاهالى مصر با عثمان ملاقات كرده ، به او اعتراض كردند . عثمان گفت : « چرا اعتراض مىكنيد ؟ » گفتند : « قرآنها را از بين بردى ! » عثمان گفت : « مردم در قرائت قرآن اختلاف كردند . عمر ترسيد فتنه‌اى ايجاد شود ، از اين رو پرسيد : فصيحترين مرد عرب كيست ؟ گفتند : سعيد بن عاص .\r\nپرسيد : بهترين نويسنده كيست ؟ گفتند : زيد بن ثابت . عمر نيز دستور داد با املاى سعيد بن عاص و خط زيد بن ثابت قرآنى نوشته ، در موسم حج براى مردم خوانده شود . بحث قرآن بر سر زبانها بود تا آنكه حذيفه به من نوشت : هنوز هم مردم قرآنهاى خود را به رخ يكديگر مىكشند و هر يك مىگويد : قرآن من بهتر از قرآن توست و يكديگر را مىكوبند و تكفير مىكنند . من نيز قرآن عمر را به عنوان قرآن رسمى منتشر كردم كه همين قرآن است و نيز دستور دادم ساير قرآنها را از بين ببرند تا اختلافى پيش نيايد . كارى كه من كردم ، براى شما سودمندتر از كارى است كه شما براى خود مىكنيد . » « 1 »\r\nاين ادعا در حالى بود كه همه مىدانستند خليفه ، هيچ قرآنى را در موسم حج براى مردم نخوانده بود .\r\n\r\n\r\n","description":"","footnote":"\r\n( 1 ) . تاريخ مدينه ، ج 3 ، ص 1136\r\n","page_name":" 152 ","page_number":152},
  {"content":"\r\n\r\nبه جز عثمان ، تنها يك نفر ادعا كرد كه قرآن رسمى از روى نسخه عمر تدوين شده است و او عبد اللّه بن مسعود بود و دليل اين ادعا نيز اين بود كه وى نمىخواست مصحف خودش را تحويل دهد و تابع قرآن حكومت شود ، از اين رو براى توجيه عملكرد خويش چنين گفت : « من نسخه خويش را تحويل نمىدهم و هر كس نيز مىتواند ، نسخه خود را پنهان كند . به خدا قسم من از دهان رسول خدا هفتاد سوره شنيدم ، در حالى كه زيد بن ثابت با موهاى بافته شده در مدينه بازى مىكرد ! » « 1 » دليل دوم اين نظريه آن است كه همانطور كه پيش از اين ذكر شد ، عمر كلمات و عباراتى را جزء قرآن مىدانست كه ديگران نمىپذيرفتند ، مانند « فامضوا إلى ذكر اللّه » به جاى  « فَاسْعَوْا إِلى ذِكْرِ اللَّهِ »  و اينها را به همان شكلى كه اعتقاد داشت مىنوشت . اگر نسخه عثمانى كاملا منطبق با نسخه خليفه دوم بود . بايد آيات مورد نظر عمر در قرآنها موجود باشد ، حال آنكه چنين نيست .\r\nدليل سوم ما اين است كه حكومت ، با اصرار فراوان قرآن حفصه را پيدا كرد و از بين برد و به يقين اگر نسخه اصلى ، نسخه حفصه بود ، از بين نمىرفت . در روايتى آمده است كه : « عثمان تعهد كرد نسخه حفصه را به او بر گرداند و حفصه نيز آن را به وى داد ، عثمان از آن نسخه بردارى كرد و آن را پس داد و تا حفصه زنده بود ، آن قرآن نيز نزد وى بود . اما مروان نيز همواره از او قرآنش را مىخواست تا از ميان ببرد و حفصه امتناع مىكرد . پس از وفات او و فراغت يافتن از دفن وى ، مروان از عبد اللّه بن عمر ، برادر حفصه ، قرآن را طلب كرد و او تحويل داد . مروان نيز آن را پاره پاره كرد و گفت : « به اين دليل پاره كردم كه آيه‌هاى آن در نسخه‌هاى بعدى حفظ شده است و من مىترسم پس از مدتى مردم بگويند : اين قرآن با قرآنهاى ديگر فرق مىكرد ، يا آنكه\r\n\r\n\r\n","description":"","footnote":"\r\n( 1 ) . همان ، ص 1005\r\n","page_name":" 153 ","page_number":153},
  {"content":"\r\n\r\nبگويند : چيزهايى در اين نسخه بوده كه نوشته نشده است . » « 1 » از آنچه گذشت معلوم مىشود مروان نيز به دنبال بهانه‌اى براى توجيه كار خود بود ، زيرا يكسان بودن قرآن ، خود دليل موجهى براى باقى گذاشتن آن مىباشد و به همين دليل است كه در بعضى روايات آمده است كه علت از بين رفتن نسخه عمر ، ترس مروان از اختلاف آن با نسخه رسمى بود « 2 » و همين امر ، گوياى مرجع نبودن نسخه خليفه دوم مىباشد .\r\nهمچنين در برخى از روايات آمده است كه عثمان پوست هايى را كه هنگام نزول قرآن ، وحى را بر روى آنها مىنوشتند از عايشه طلب كرد تا كار تدوين آن آغاز شود . « 3 » بايد پرسيد : مگر سنّيها معتقد نبودند قرآن در عصر رسول خدا صلّى اللّه عليه و آله و سلّم مكتوب نشده و تدوين نگرديده بود ؟ همين روايت گوياى صحت ادعاى پيشين ما است كه قرآن همواره به صورت مجموعه‌اى مدون بوده و مشكلى وجود نداشت . در اينجا نكته مهمى وجود دارد و آن اين است كه بر طبق رواياتى ، زمانى كه قرآن جمع آورى شده را نزد عثمان بردند ، وى آن را مطالعه كرد و ضمن تشكر گفت : « در اين قرآن غلطهايى است كه عرب با زبان خود آن را اصلاح خواهد كرد . » « 4 » حال آنكه در قرآن فعلى چنين اشتباهاتى ادعا نشده است . از طرفى ، قرآن عايشه نيز مانند قرآنهاى ديگر اضافاتى داشت و پيش از اين روايتى را ذكر نموده‌ايم كه در آن ، عايشه ، آيه 238 سوره بقره را به نويسنده قرآن خويش چنين املا كرد : « حافظوا على الصلوات و الصلاة الوسطى صلوة العصر و قوموا للّه قانتين » و عبارت « صلوة العصر » را اضافه نمود . پس نسخه عثمانى ، استنساخى از نسخه عايشه نيز نبوده است و نيز عثمان بار ديگر و براى اطمينان دادن هر چه بيشتر به\r\n\r\n\r\n","description":"","footnote":"\r\n( 1 ) . كنز العمال ، ج 2 ، ص 573\r\n( 2 ) . تاريخ مدينه ، ج 3 ، ص 1003\r\n( 3 ) . همان ، ص 993 و 997\r\n( 4 ) . كنز العمال ، ج 2 ، ص 586 و صحيح مسلم ، ج 2 ، ص 112\r\n","page_name":" 154 ","page_number":154},
  {"content":"\r\n\r\nمسلمانان از اين امر ، طى نامه‌اى به تمامى شهرها و سرزمينهاى اسلامى اعلام مىكند كه قرآن را از روى نسخه‌اى نوشته است كه به املاء شخص رسول خدا صلّى اللّه عليه و آله و سلّم در زمان نزول وحى گرد آورى شده بود و مسلما عايشه چنين قرآنى را نداشته است ، زيرا به گواهى تاريخ ، عايشه همواره در صدد به رخ كشيدن موقعيت ممتاز خود به ديگر همسران رسول خدا صلّى اللّه عليه و آله و سلّم بود و اگر چنين قرآنى را به همراه داشت ، به يقين خودش آن را اعلام مىكرد و در هر امرى به آن استناد مىنمود و هيچ روايتى نيز بر اين مطلب وجود ندارد كه از زبان عايشه چنين ادعايى را مطرح كرده باشد . همچنين مىپرسيم : اگر او چنين قرآنى را در دست داشت ، چرا آن را در اختيار دو خليفه پيشين قرار نداد تا قرآن تدوين شود و نيز چرا از غلام خود در خواست كرد برايش قرآنى بنويسد ؟ « 1 » از مجموعه اين قرائت فهميده مىشود كه نسخه اصلى ، قرآنى بدون عيب و نقص بود كه رسول خدا صلّى اللّه عليه و آله و سلّم آن را املا كرده بودند و چنين قرآنى در دست حفصه و عايشه نبود ، ولى براى خاموش كردن اعتراضات ، گاه به خود رسول خدا صلّى اللّه عليه و آله و سلّم و گاه به قرآن حفصه و گاه به نسخه عايشه استناد مىشد . پس مرجع اصلى چه نسخه‌اى بود ؟ قرائنى وجود دارد كه آن نسخه ، نسخه على عليه السلام بود .\r\nدليل اول ما بر اين مطلب آن است كه حديفة بن يمان كه پيشنهاد يكسان كردن قرآنها را مطرح كرد ، از اصحاب على عليه السلام و از كسانى بود كه هيچ حركتى را بدون اذن و دستور و تأييد ايشان انجام نمىداد ، بنا بر اين ، به يقين شخص على عليه السلام در پشت پرده اين ماجرا حضور مؤثر توأم با تأييد داشته بودند . دوم آنكه سعيد بن عاص كه املا كننده قرآن بود ، از دوستان آن حضرت بود و همين امر ، اين مسأله را تأييد مىكند كه او قرائت آن حضرت را املا كرده باشد . سوم آنكه سنّيها روايت كرده‌اند كه على عليه السلام زمانى كه خانه نشين شد ، ابو بكر پرسيد : « آيا از خلافت من ناراحتى ؟ » حضرت فرمود : « نه ، ولى من پس\r\n\r\n\r\n","description":"","footnote":"\r\n( 1 ) . همان\r\n","page_name":" 155 ","page_number":155},
  {"content":"\r\n\r\nاز وفات رسول خدا تصميم گرفتم كه عبا به دوش نيندازم تا قرآن را براى مردم جمع كنم . » ابو بكر گفت : « هرطور كه خواستى رفتار كن ! » « 1 » گر چه شيعيان روايت را با اين شكل نمىپذيرند ، اما به هر حال اين روايت از نسخه تدوين شده‌اى كه نزد آن حضرت بود خبر مىدهد . افزون بر آن از ابن جريح و ابن سيرين روايت شده كه گفته‌اند : « قرائتى كه در سال رحلت پيامبر خدا براى آن حضرت خوانده شد . همين قرائت امروزى است . » « 2 » به يقين آخرين قرائتى كه براى رسول خدا صلّى اللّه عليه و آله و سلّم از قرآن خوانده شد ، قرائت على عليه السلام بود ، زيرا آن حضرت از همه به رسول خدا صلّى اللّه عليه و آله و سلّم نزديكتر بودند و كسى جز ايشان نيز چنين ادعايى را مطرح نكرده است . بنا بر اين ، نسخه اصلى قرآن ، بايد از روى قرائتى باشد كه على عليه السلام داشته است و اين ، همان نسخه تدوين شده‌اى است كه امير مؤمنان عليه السلام با خود داشتند . اعضاى هيأت نيز اعلام كرده بودند كه هر جا به اختلافى برخورد مىكردند ، جاى آن را خالى مىگذاشتند تا به آخرين قرائتى كه بر رسول خدا صلّى اللّه عليه و آله و سلّم كرده بودند دست يابند . « 3 »\r\nدليل ديگر ما بر اين مطلب آن است كه بر طبق نظر مشهور و معروف ،\r\n\r\n\r\n","description":"","footnote":"\r\n( 1 ) . المصنف ، ج 7 ، ص 197 و كنز العمال ، ج 13 ، ص 127 و نيز ر . ك . طبقات ابن سعد ، ج 2 ، ص 101 و الاستيعاب ، ابن عبد البر ، ج 3 ، ص 974 و أنساب الأشراف ، ج 1 ، ص 587 و التسهيل ، ابن جزى ، ج 1 ، ص 6 . در اين روايات تصريح شده است كه على عليه السلام قرآن را همان گونه كه نازل شده جمع آورى كرده‌اند اما دست كسى به قرآن على بن ابى طالب عليه السلام نرسيده است ، ولى به نظر ما اين سخن صحيح نيست و قرآن موجود از روى همان قرآن تدوين يافته است . اين احتمال نيز وجود دارد كه مراد از قرآنى كه به دست كسى نيفتاده است ، همان نسخه‌هاى رسول خدا صلّى اللّه عليه و آله و سلّم باشد كه به على عليه السلام اعطا كردند و آن حضرت از روى آنها استنساخ فرمودند و پس از مدتى از رحلت پيامبر صلّى اللّه عليه و آله و سلّم ، مردم را از وجود آن آگاه كردند ، ولى حكومت نپذيرفت و قرآن فعلى در زمان عثمان از روى نسخه دوم نوشته شد . در زمينه عرضه قرآن به امت ر . ك . كافى ، ج 2 ، ص 633 و مناقب ال أبى طالب ، ابن شهر آشوب ، ج 1 ، ص 319 و احتجاج طبرسى ، ج 1 ، ص 225 .\r\n( 2 ) . المصنّف ، ج 7 ، ص 204\r\n( 3 ) . كنز العمال ، ج 2 ، ص 582\r\n","page_name":" 156 ","page_number":156},
  {"content":"\r\n\r\nمصحف عثمان ، بر طبق قرائت عاصم جمع آورى شده است و قرائت عاصم نيز همان قرائت على عليه السلام مىباشد . « 1 » آرى ، در اينجا نيز حكومت ، خود را محتاج راهنماييها و ارشادهاى اهل بيت عليهم السلام مىبيند ، اما براى حفظ آبرو و جلوگيرى از اعتراض مخالفان آنان ، اصل مطلب را افشا نمىكند ، ولى حقيقت در تاريخ ثبت شده است ، اگر چه معاندان را خوش نيايد ! على عليه السلام همان گوش شنوايى است كه علوم پيامبر صلّى اللّه عليه و آله و سلّم را فرا گرفت و هرگز فراموش نكرد ، همانطور كه سيوطى ، مفسّر و محدّث بزرگ سنّيها روايت كرده است هنگامى كه آيهء  وَ تَعِيَها أُذُنٌ واعِيَةٌ  ، و گوش شنوايى آن را فرا گرفت » ( حاقّه : 12 ) نازل شد ، رسول خدا فرمود : « از خدا خواستم آن گوش آگاه ، على باشد . » على نيز فرمود : « آنچه را كه از رسول خدا شنيدم ، هرگز فراموش نكردم . » « 2 » مخالفان اهل بيت عليهم السلام گمان مىكردند با كنار زدن آنان مىتوانند همه مشكلات را به تنهايى حل كنند ، ولى گذر زمان هر لحظه آنان را محتاج و محتاجتر نشان داد و براى پر كردن اين خلأ ، دست به كار تنظيم نظريه‌هاى گوناگونى همچون قياس ، استحسان ، احرف سبعه و . . . شدند كه هر يك گردابى بود كه آنان را در خود فرو مىبرد و نظريه اخير نيز ميوه‌اى جز تشتّت و اختلاف نظر و تكفير مردم نسبت به يكديگر نداشت و بيم آن مىرفت كه اين شكاف عظيم ، موجب جنگ داخلى شود كه دست خداوند از آستين اهل بيت عليهم السلام بيرون آمد و وحدت را به جامعه اسلامى باز گردانده ، قرآن را از خطرى عظيم رهانيد .\r\n\r\nويژگيهاى قرآن موجود\r\nويژگيهاى ديگرى نيز در قرآن فعلى كه همان قرآن معروف به نسخه عثمانى وجود دارد كه عبارت‌اند از :\r\n\r\n\r\n","description":"","footnote":"\r\n( 1 ) . سير اعلام النبلاء ، ج 2 ، ص 426\r\n( 2 ) . الدرّ المنثور ، ج 6 ، ص 260\r\n","page_name":" 157 ","page_number":157},
  {"content":"\r\n\r\n1 . خالى بودن از هر نوع غلط و لهجه . بدون شك در قرآن موجود هيچ گونه غلط و لهجه‌اى يافت نمىشود ، زيرا دشمنان همواره در صدد بودند اشتباهى در قرآن بيابند تا با اعلام آن ، قرآن را از اعتبار بيندازند ، ولى هرگز به چنين هدفى دست نيافتند و همين امر ، گوياى آن است كه در قرآن غلطى وجود ندارد . همچنين هيأت تشكيل شده براى تدوين قرآن نيز از اهل لغت ، ادبا و فصحا تشكيل شده بود . ابن تيميه گويد :\r\nهيأت جمع آورى قرآن ، همگى از اهل لغت و ادب و فصاحت بودند و بسيار بعيد است كه آنها در املا و يا كتابت قرآن مرتكب اشتباه و غلطى شوند كه ديگران متوجه آن شوند ، ولى خودشان غافل باشند و اينكه عايشه و امثال او ادعا مىكنند نويسندگان قرآن اشتباه كرده و غلط نوشته‌اند ، حرف بسيار نادرستى است . ابن انبارى نيز مىگويد :\r\n« حديثى كه مىگويد عثمان قائل به لحن و غلط در قرآن بوده ، سند صحيحى ندارد و محال است كه عثمان غلطى را در قرآن باقى گذاشته باشد كه ديگران در آينده بخواهند آن را اصلاح كنند . » « 1 »\r\nمراد ابن تيميّه از ادعاى اشتباه توسط عايشه ، روايتى است كه از هشام بن عروة ، از پدرش عروه روايت كرده است . وى مىگويد : « از عايشه در مورد لهجه‌هاى غلط قرآن در آيات  إِنْ هذانِ لَساحِرانِ  ( طه : 63 ) و  إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى  ( حج : 17 ) و  وَ الْمُقِيمِينَ الصَّلاةَ وَ الْمُؤْتُونَ الزَّكاةَ  ( نساء : 162 ) و مانند اينها سؤال كردم . عايشه گفت : پسرم ! اين اشتباهات از سوى نويسندگان بوده است . » « 2 » بايد دانست كه تدوين قرآن با دقت فراوانى انجام مىشده است و نويسنده يا نويسندگان حق هيچ گونه اعمال نظر شخصى در اين مورد نداشتند ، همانطور كه در روايتى كه به نوشتن كلمه « تابوت » مربوط بود بيان شد و روايت ديگرى نيز حاكى از\r\n\r\n\r\n","description":"","footnote":"\r\n( 1 ) . تفسير ابن تيميّه ، ج 5 ، ص 207\r\n( 2 ) . تاريخ مدينه ، ج 3 ، ص 1014\r\n","page_name":" 158 ","page_number":158},
  {"content":"\r\n\r\nوسواس بيش از حد در اين مورد است . زبير از دايى خود چنين روايت مىكند : « از ابان بن عثمان كه در مجلس جمع آورى قرآن حاضر بود پرسيدم : « اين آيه را چگونه مىنوشتيد : و المقيمين الصلاة و المؤتون الزكوة ؟ گفت : هر چه را كه املا كننده مىگفت ، كاتب مىنوشت . املا كننده مىگفت : بنويس ! كاتب مىپرسيد : چه بنويسم ؟ و مىگفت : اين طور بنويس :\r\nو المقيمين الصلاة و المؤتون الزكوة . » بنا بر اين ، املا كننده به دقت از روى نسخه اصل املا كرده ، كاتب نيز پس از اطمينان كامل مىنوشت ، بدون آنكه هيچ اظهار نظرى از خود بكند . 2 . ترتيب نزول سوره‌هاى قرآن فعلى نيز بر اساس نسخه مرجع مىباشد ، زيرا چنان كه از روايات معتبر به دست مىآيد ، على عليه السلام دو نسخه از قرآن داشت ، يكى قرآنى كه در زمان رسول خدا صلّى اللّه عليه و آله و سلّم نوشته بودند ، و ترتيب آن ، بر حسب نزول آيات و سوره‌ها بوده است كه اولين آنها سوره علق و آخرين آنها سوره مائده مىباشد . ديگرى ، قرآنى كه بر حسب ترتيب نزول نبوده است ، چرا كه رسول خدا صلّى اللّه عليه و آله و سلّم امر مىفرمودند كه هر سوره‌اى در كجاى قرآن قرار گيرد و هر آيه‌اى در كدام سوره قرار گيرد و قرآن فعلى نيز داراى همان ترتيب مىباشد .\r\nلازم به ذكر است كه بر طبق روايات اماميه ، قرآنى كه پيامبر خدا صلّى اللّه عليه و آله و سلّم به على عليه السلام سپردند ، جزء مواريث امامت است و اكنون در دست مبارك امام عصر عجل اللّه تعالى فرجه قرار دارد . از جابر روايت شده است كه امام باقر عليه السلام فرمودند :\r\nهنگامى كه قائم آل محمد صلّى اللّه عليه و آله و سلّم قيام كند ، خيمه‌هايى براى تعليم قرآن بر طبق آنچه خداوند نازل فرموده ، بر پا خواهد ساخت . در آن روز براى كسانى كه قرآن را به صورت فعلى حفظ مىباشند ، خيلى مشكل خواهد بود ، زيرا ترتيب آن قرآن ، با ترتيب قرآن فعلى تفاوت دارد . » « 1 »\r\n\r\n\r\n","description":"","footnote":"\r\n( 1 ) . الشيخ المفيد ، الإرشاد ، توفى 413 ، طهران : المنشورات العلمية الاسلامية ، ج 2 ص 360\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\n5 بررسى رابطه خليفه دوم و سنّيها با يهوديان\r\n\r\nجايگاه يهود در ميان اعراب\r\nيهوديان ، گروهى از پيروان اديان آسمانى هستند و در دوران جاهليت ، بخش قابل توجهى از اعراب را تشكيل مىدادند . موقعيت آنان در ميان اعراب ، موقعيت ممتازى به شمار مىرفت ، زيرا آنان خود را از پيروان دين حنيف ، يعنى دين ابراهيم عليه السلام به شمار مىآورند و علم و دانش در ميان آنان رواج داشت ، اما تقريبا تمامى اعراب ، بى سواد و بت پرست بودند . از سوى ديگر ، عرب جاهلى نيز ويژگيهاى خاصّ خود را داشت . آنان افرادى متعصب و نژاد پرست بودند و به مسأله قوميت و نيز بت پرستى خود مىباليدند . نژاد عرب نزد آنان از هر نژادى برتر بود و در ميان اعراب نيز هر كس به قوم و قبيله خود بها مىداد و آن را برتر از ساير قبايل مىپنداشت . همين ويژگى سبب شده بود اعراب بت پرست ، يهوديان را به ديده حقارت بنگرند و آنان را به حساب نياورند . ولى در عين حال چون علم و دانش در ميان يهوديان رايج بود و آنان بسيارى از امور را از طريق كتب خود پيش بينى مىكردند ، عرب\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nجاهلى از اين جهت به علما و فرهنگ آنان بها مىداد و در مسائل تاريخى و حوادث آينده و امور غير مادى به آنان مراجعه مىكرد . به عنوان مثال ، اعراب به يهوديان مراجعه مىكردند تا آنان دعاهايى را براى رفع بيمارى يا چشم زخم بنويسند كه به آن تعويذ مىگويند ، به طورى كه حتى رواياتى در مورد مراجعه عايشه حتى بعد از اسلام به يهوديان براى تعويذ گرفتن وجود دارد . با پيدايش خورشيد تابان اسلام ، دستگاه بنى اميه با تمام وجود به مقابله برخاست و تمام امكانات خود را براى خاموش كردن اين نور پر فروغ به كار گرفت . دشمنان اسلام تنها كفار نبودند ، بلكه يهوديان نيز در صف مبارزه داخل شدند ، به طورى كه گوى سبقت را از آنها ربودند . دليل اين دشمنى نيز حسد بود ، زيرا آنان مىدانستند كه آخرين پيامبر خدا از جزيرة العرب بر انگيخته مىشود و حتى تمام خصوصيات او را نيز مىدانستند ، همانطور كه قرآن كريم مىفرمايد :  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ  ، كسانى كه به آنان كتاب عطا كرديم ، او را مىشناسند ، همانطور كه فرزندان خود را مىشناسند و گروهى از آنان حق را كتمان مىكنند در حالى كه مىدانند . ( بقره : 146 ) علّت مخالفت آنان با اسلام اين بود كه گمان مىكردند آخرين فرستادهء خدا فردى از بنى اسرائيل خواهد بود و چون متوجه شدند يكى از اعراب از قبيله قريش پيامبر شده است با وجود علم به حقانيت و راستى دعوتش با او به مبارزه‌اى سخت برخاستند . اين بعثت و اين موضعگيرى سبب شد روابط متقابل يهود و اعراب دچار دگرگونيهايى شود . كافران كه حاضر نبودند پيروزى اسلام را ببينند ، با يهوديان متّحد شدند و مسلمانان نيز با يهوديان به مبارزه برخاستند و با تمام قوا سعى در خاموش كردن فتنه كور آنان نمودند . بدين ترتيب روابط مسلمانان و يهود ، تيره و روابط يهود و كافران قريش بهتر و مستحكمتر گرديد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبا گذشت زمان ، شخصيتهاى بزرگى از يهوديان ، مانند كعب الاحبار به حسب ظاهر مسلمان شدند كه آنان نيز منشأ تحوّلاتى در اعتقادات مسلمانان شدند و با جعل احاديث و خرافات ، سعى در مشوّش كردن اذهان نمودند .\r\n\r\nخليفه دوم و يهوديان\r\nبررسى روايات نشان مىدهد كه خليفه دوم رابطه تنگاتنگى با يهوديان داشته است و در مجالس آنان حاضر مىشده و حتى نسبت به سخنان آنان تمايل داشته است . در روايت آمده است كه عمر از رسول خدا صلّى اللّه عليه و آله و سلّم در مورد يادگيرى تورات سؤال كرد . حضرت فرمودند : « لازم نيست ياد بگيرى ، فقط به آن ايمان داشته باش و تنها آنچه را كه بر خود شما نازل شده است را بياموزيد و به آنها ايمان بياوريد . » « 1 » گر چه بيهقى اين روايت را ضعيف شمرده است ، ولى روايات ديگرى وجود دارد كه اين واقعه را تأييد مىكند . در روايت ديگرى آمده است كه عمر بن خطاب به رسول خدا صلّى اللّه عليه و آله و سلّم عرض كرد : « يا رسول اللّه ! اهل كتاب براى ما احاديثى مىخوانند كه در ما خيلى اثر گذاشته و ما را به خود مشغول كرده است و تصميم گرفته‌ايم آنها را بنويسيم . » حضرت به او فرمودند : « اى پسر خطاب ! آيا مىخواهيد خود را مانند يهود و نصارى گمراه و سر گردان كنيد ؟ قسم به كسى كه جان محمد به دست او است ، من بهترين دين را با روشنترين دلايل و مطالب آورده‌ام و برترين سخنان و كاملترين و جامعترين كلمات و نصيحتها ، در كمترين و كوتاه‌ترين كلمات و جملات براى من خلاصه شده است ! » « 2 » به گواهى تاريخ ، منزل عمر در مدينه ، مجاور منازل يهوديان بنى قريظه بود و همين امر موجب مىشد كه وى هر دو روز يك بار در مسجد رسول خدا صلّى اللّه عليه و آله و سلّم حاضر شود . وى مىگويد : « من و همسايه‌ام كه شخصى از انصار بود ،\r\n\r\n\r\n","description":"","footnote":"\r\n( 1 ) . الدرّ المنثور ، ج 5 ، ص 148 به نقل از بيهقى و نيز كنز العمال ، ج 1 ، ص 370\r\n( 2 ) . الدرّ المنثور ، ج 5 ، ص 148\r\n","page_name":" 163 ","page_number":163},
  {"content":"\r\n\r\nدر منطقه قبيله بنى امية بن زيد كه در بالاهاى مدينه بود سكونت داشتيم و به دليل همين دورى راه ، به نوبت نزد رسول خدا مىرفتيم . يك روز من مىرفتم و از اخبار و آياتى كه در آن روز نازل شده بود خبر مىآوردم و يك روز او مىرفت و خبر مىآورد . » « 1 » ارتباط او با يهوديان و علاقه او به اخبار آنان گويا روح او را عميقا تحت تأثير قرار مىدهد از رسول خدا صلّى اللّه عليه و آله و سلّم اجازه نوشتن احاديث آنان را مىگيرد ، ولى آن حضرت اجازه نمىدهند به يقين شالوده تمايلات بعدى او را نيز همين جلسات ريخته بود .\r\nنهى پيامبر صلّى اللّه عليه و آله و سلّم در خليفه دوم تأثير نكرد و او به مراودت خويش ادامه داد تا آنجا كه وى ترجمه تورات را به عربى همراه خود داشت و ادعا مىكرد در تورات و سخنان يهوديان ، علومى وجود دارد و ما بايد آن علوم را به دانش خود ضميمه كنيم . از عبد اللّه بن ثابت روايت شده است كه عمر بن خطاب نزد پيامبر صلّى اللّه عليه و آله و سلّم آمد و عرض كرد : « يا رسول اللّه ! يكى از برادران يهودى خود را از بنى قريظه ديدم و مطالب جامعى از تورات را برايم نوشت ، آيا مىخواهيد آن را به شما نشان دهم ؟ » رنگ چهره رسول خدا صلّى اللّه عليه و آله و سلّم با شنيدن اين سخنان تغيير كرد . عبد الله بن ثابت به عمر گفت : « نمىبينى چگونه حضرت را نا راحت كردى ! » عمر براى رفع ناراحتى ايشان گفت : « رضيت باللّه ربّا و بالإسلام دينا و بمحمد رسولا » ، به پروردگارى خدا و ديانت اسلام و رسالت محمد راضى و خشنودم ! » حضرت خوشحال شدند و فرمودند : « قسم به كسى كه جانم به دست اوست ، اگر خود موسى اينجا باشد و شما مرا رها كنيد به طرف او برويد ، باز هم گمراه خواهيد بود ! شما بهره من از ميان امتها و من نيز بهره شما از ميان پيامبران هستم . » « 2 »\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، ص 31 و ج 8 ، ص 4 و سنن بيهقى ، ج 7 ، ص 37\r\n( 2 ) . مسند احمد ، ج 3 ، ص 469 و ج 4 ، ص 265 و سنن دارمى ، ج 1 ، ص 115 و اسد الغابة ، ج 1 ، ص 235 و ج 3 ، ص 126 و الدر المنثور ، ج 2 ، ص 48 و ج 5 ، ص 148 و مجمع الزوائد ، ج 1 ، ص 173\r\n","page_name":" 164 ","page_number":164},
  {"content":"\r\n\r\nدر اينجا مشاهده كرديم كه بنى قريظه ، اين دشمنان قسم خورده اسلام ، تورات را ترجمه مىكنند و به دست يكى از مسلمانان مىدهند و او از رسول خدا صلّى اللّه عليه و آله و سلّم تقاضاى جواز نسخه بردارى و يادگيرى آن را مىكند ، با اين ادعا كه در آن علومى است كه بايد به علوم ما افزوده شود و در حقيقت ، تقاضاى رسميت بخشيدن به تورات تحريف شده را مىكند .\r\nآيا خليفه همين يك بار به تورات دسترسى پيدا كرد و با نهى پيامبر صلّى اللّه عليه و آله و سلّم از خواسته خود براى هميشه دست كشيد ؟ خير ، او از بنى زريق نيز كه طايفه‌اى از يهوديان بودند ترجمه‌اى از تورات را دريافت كرد و دوباره همان ماجراها تكرار شد . اين بار عمر بن خطاب به رسول خدا صلّى اللّه عليه و آله و سلّم عرض كرد : « يا رسول اللّه ! اينها را از برادرم از قبيله بنى زريق گرفته‌ام . » رنگ چهره رسول خدا صلّى اللّه عليه و آله و سلّم تغيير كرد و عبد اللّه بن زيد به عمر گفت : « مگر عقلت را از دست داده‌اى ! صورت پيامبر را نمىبينى ؟ » عمر گفت : « رضيت باللّه ربّا و بالإسلام دينا و بمحمد نبيّا و بالقرآن اماما » . حضرت آرام شدند و فرمودند : « قسم به كسى كه جان محمد در دست اوست ، اگر موسى اينجا بود و شما از او پيروى مىكرديد و مرا رها مىنموديد ، باز هم در گمراهى بزرگى بوديد ! شما سهم من از ميان امتها و من سهم شما از ميان پيامبران هستم . . . » « 1 » بعضى گفته‌اند كه داستان اين ماجرا مانند ماجراى قبلى است و همين ، دليل اين است كه وى دو بار به حضور رسول خدا صلّى اللّه عليه و آله و سلّم شرفياب نشده است و در حقيقت راوى به اشتباه به جاى بنى قريظه ، بنى زريق گفته است البته بايد اضافه كنند كه لابد به جاى عبد اللّه بن ثابت نيز به اشتباه عبد اللّه بن زيد گفته شده است . اما اگر بگوييم خليفه ترجمه‌اى از تورات را از يهوديان خيبر نيز گرفته بود و باز به حضور پيامبر صلّى اللّه عليه و آله و سلّم آمده ، همان تقاضا را مطرح كرد\r\n\r\n\r\n","description":"","footnote":"\r\n( 1 ) . مجمع الزوائد ، ج 1 ، ص 174\r\n","page_name":" 165 ","page_number":165},
  {"content":"\r\n\r\nو اين داستان شبيه داستان قبلى نيست ، آن وقت چه خواهند گفت ؟ در اين مورد خود عمر بن خطاب گويد :\r\nدر زمان رسول خدا به خيبر رفتم و يهوديى را ديدم . او حرفهايى زد كه بسيار خوشم آمد . به او گفتم : « حاضرى آنچه را گفتى برايم بنويسى ؟ » گفت : « آرى . » من پوستى تهيه كردم و او برايم نوشت . نزد رسول خدا رفتم و عرض كردم : « يا رسول اللّه ! از يك يهودى چيزهايى شنيدم كه هرگز مانند آن را نشنيده بودم ! » فرمود : « گويا آنها را نوشته‌اى . » گفتم :\r\n« بله . » فرمود : « بياور تا ببينم ! » آنها را آوردم . فرمود : « بنشين و بخوان ! » مدتى خواندم . ناگهان نگاه كردم و ديدم رنگ صورت آن حضرت دگرگون شده است . از ترس نتوانستم حتى يك كلمه ديگر بخوانم و كتاب را به خود آن حضرت دادم تا آن را بخوانند . حضرت آن كلمات را پاك كرد و فرمود : « به دنبال اينها نرويد كه آنان گمراه و سرگردانند ! » « 1 » روايات و نقلهاى مختلف و گوناگونى درباره اين درخواستهاى عمر بن خطاب وجود دارد « 2 » كه از مجموع آنها ، انسان محقق به اين باور مىرسد كه خليفه چند بار اين كار را تكرار كرده بود . در يكى از اين روايات آمده است كه شخصى از قبيله عبد القيس نزد عمر آمد . عمر به او گفت : « تو فلانى نيستى ؟ » جواب داد : « چرا . » عمر با عصايى كه در دست داشت او را زد . آن مرد گفت :\r\n« چرا مىزنى ؟ » گفت : « بنشين » . مرد نشست و عمر شروع به خواندن   « بِسْمِ اللَّهِ الرَّحْمنِ الرَّحِيمِ ، الر ، تِلْكَ آياتُ الْكِتابِ الْمُبِينِ . . . »   كرد . وى سه بار آيات را خواند و هر سه بار هم او را زد . آن شخص پرسيد : « چرا مىزنى ؟ مگر من چه كرده‌ام ؟ » گفت : « مگر تو همان كسى نيستى كه كتاب دانيال را\r\n\r\n\r\n","description":"","footnote":"\r\n( 1 ) . كنز العمال ، ج 1 ، ص 372\r\n( 2 ) . ر . ك . الدرّ المنثور ، ج 5 ، ص 148 و مسند احمد ، ج 3 ، ص 87 و مجمع الزوائد ، ج 1 ، ص 174 و ج 8 ، ص 262\r\n","page_name":" 166 ","page_number":166},
  {"content":"\r\n\r\nنسخه بردارى كردى ؟ » گفت : « بله ، اكنون هر چه بگويى انجام مىدهم . » عمر گفت : « برو با پشم و آب داغ نوشته‌ها را پاك كن و ديگر آن را براى خود و ديگران نخوان ! اگر بفهمم آن را خوانده‌اى ، چنين و چنان خواهم كرد ! » سپس عمر گفت : « بنشين تا برايت داستانى را تعريف كنم : روزى كتابى را از اهل كتاب گرفته ، آن را روى تكّه چرمى نوشتم . رسول خدا پرسيدند : اين چيست ؟ گفتم : يا رسول اللّه كتابى است كه مىخواهم علم آن را به علم خودمان اضافه كنم . پيامبر دستور دادند مردم اجتماع كنند . انصار كه متوجه خشم آن حضرت شدند ، فورى سلاح بر داشتند و اطراف منبر آن حضرت حلقه زدند . حضرت فرمود : اى مردم ! بهترين كلمات و جامعترين حكمتها را در كوتاه‌ترين عبارات به من داده‌اند كه آنها را پاك و نورانى براى شما آورده‌ام . پس سعى نكنيد خود را سر گردان و گمراه كنيد و فريب گمراهان را نخوريد ! من ديدم وضعيت خيلى بحرانى است ، از اين رو برخاستم و گفتم :\r\nبه خداوندى خدا و ديانت اسلام و رسالت تو خشنود و راضى هستيم . آن گاه رسول خدا از منبر پايين آمدند . » « 1 »\r\nاگر چه روش رسول خدا صلّى اللّه عليه و آله و سلّم براى متنبّه ساختن عمر اين نبود كه چند بار با چوب و عصا به او بزنند ، اما عمر چنين كرد و گويا از پيش خود مجوّزى براى اين كار داشته است ! اما در رابطه با اين حوادث چند نكته قابل توجه است . اول اينكه آيا خليفه آينده ، آيات مربوط به يهوديان را كه سراسر آنها مذمّت و افشاگرى است نخوانده بود ؟ يا آنكه خوانده بود و معناى آنها را نمىدانست ؟ و يا آنكه خوانده بود و معناى آنها را نيز مىدانست اما به آنها عقيده نداشت و عمل نمىكرد ؟ و يا . . . دوم آنكه چرا پس از هر بار نهى كردن ،\r\n\r\n\r\n","description":"","footnote":"\r\n( 1 ) . الدرّ المنثور ، ج 4 ، ص 3 و كنز العمال ، ج 1 ، ص 371 و مجمع الزوائد ، ج 1 ، ص 173 و ابن حجر العسقلانى ، لسان الميزان ، توفى 582 ، بيروت : مؤسسة الاعلمى ، ج 2 ، ص 408\r\n","page_name":" 167 ","page_number":167},
  {"content":"\r\n\r\nباز هم خواسته خود را تكرار مىكرد و با نوشته ديگرى باز مىگشت ؟ سوم آنكه از اين سخن عمر كه مىگفت : « اين كتابى است كه مىخواهم علم آن را به علممان اضافه كنم » آيا نمىتوان اين مطلب را فهميد كه او آن گونه كه بايد ، اسلام و عمق و ژرفاى تعاليم آن را نفهميده است و به گمان او در تعاليم يهوديان حقايقى وجود دارد كه در كتاب خدا و تعاليم پيامبر اسلام صلّى اللّه عليه و آله و سلّم وجود ندارد ؟ و سرانجام لازم است از خود بپرسيم : يهوديان چه هدفى را از اين كار تعقيب مىكردند ؟ به يقين آنها بسيار تمايل داشتند كه از رسول خدا صلّى اللّه عليه و آله و سلّم اجازه‌اى براى نوشتن و در نتيجه يادگيرى تعاليم آنان صادر شود تا از اين طريق بهره بردارى كنند و به گسترش تبليغ تعاليم خود كه از آن به بعد مجوز رسمىاز پيامبر صلّى اللّه عليه و آله و سلّم را نيز به همراه داشت بپردازند . آنان مىخواستند خود را از انزوا خارج كنند و فعاليتهاى فرهنگى خويش را گسترش دهند و عمر بن خطاب بهترين وسيله يهوديان براى رسيدن به اهداف و رسميت بخشيدن به فرهنگ باطل و تحريف شده آنان بود ، امّا رسول خدا صلّى اللّه عليه و آله و سلّم با برخورد شديد و حتى بسيج عمومى و نظامى توطئه تهاجم فرهنگى آنان را خنثى كردند و مسلمين را از فرهنگ مبتذل و گمراه يهوديان بر حذر داشتند .\r\nبه گواهى تاريخ ، عمر بن خطاب در مجلس درس يهوديان حاضر مىشده است . در ضمن جريانى ، عمر بن خطاب گفت :\r\nروزى در مجلس درس يهوديان حاضر شدم . به من گفتند : « در ميان مسلمانان ، تو از همه براى ما محترمترى ، زيرا فقط تو هستى كه نزد ما مىآيى . » من نيز گفتم : « اين به خاطر آن است كه من از كتابهاى شما خوشم مىآيد كه چگونه يكديگر را تأييد مىكنند ، قرآن تورات را تأييد مىكند و تورات نيز قرآن را . » مشغول صحبت بوديم كه رسول خدا از آنجا گذشت . به آنها گفتم : « شما را به خدا آيات در كتاب خود نخوانده‌ايد و نمىدانيد او رسول خداست ؟ » گفتند : « چرا . » گفتم : « در\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاين صورت هلاك شده‌ايد . شما مىدانيد او پيامبر خدا است و ايمان نمىآوريد ! » گفتند : « نه ، ما خود را هلاك نكرده‌ايم . ما از او ( رسول خدا ) پرسيديم كه چه كسى نبوت او را اعلام كرده است . وى گفت دشمن ما جبرئيل به او گفته است ، « 1 » زيرا جبرئيل هميشه براى خشونت و غضب و جنگ و كشتار نازل مىشود . » پرسيدم : « به نظر شما كدام ملك با شما مهربان است ؟ » گفتند : « ميكائيل كه هميشه با باران و رحمت و امثال آن مىآيد . » پرسيدم : « نسبت آن دو را با خدا چگونه مىدانيد ؟ » گفتند :\r\n« يكى سمت چپ و ديگرى سمت راست خداست . » گفتم : « در اين صورت جبرئيل با ميكائيل مخالف نيست و ميكائيل نيز با جبرئيل مخالف نيست و هر دو با مخالفان هم مخالف هستند و من شهادت مىدهم كه آن دو و خدا با دوستان هم دوست و با دشمنان هم دشمن هستند . » سپس نزد رسول خدا رفتم تا ماجرا را براى ايشان تعريف كنم .\r\nحضرت فرمود : « مىخواهى آياتى را كه براى من نازل شده بخوانم ؟ » سپس اين دو ايه را تلاوت فرمود :  مَنْ كانَ عَدُوًّا لِجِبْرِيلَ  تا آنجا كه مىفرمايد :  فَإِنَّ اللَّهَ عَدُوٌّ لِلْكافِرِينَ  ( بقره : 97 و 98 ) . . . سپس از آن روز به بعد در دين خدا از سنگ سختتر شدم . » « 2 »\r\nعلاقه به فرهنگ و تعاليم يهود ، منحصر به عمر بن خطاب نبود و دخترش حفصه نيز مانند او عمل مىكرد . در روايت آمده است كه حفصه ، دختر عمر و همسر رسول خدا صلّى اللّه عليه و آله و سلّم ، كتابى از داستانهاى حضرت يوسف عليه السلام را براى پيامبر آورد و شروع به خواندن آن كرد . رنگ حضرت متغير شد و فرمود : « قسم به كسى كه جانم به دست او است ، اگر يوسف زنده بود و شما مرا رها كرده ، به\r\n\r\n\r\n","description":"","footnote":"\r\n( 1 ) . پيامبر صلّى اللّه عليه و آله و سلّم در حقيقت فرموده‌اند جبرئيل اين خبر را گفته است ، اما چون يهوديان با جبرئيل دشمن هستند سخن پيامبر صلّى اللّه عليه و آله و سلّم را اين گونه نقل كردند تا بگويند كه اين نبوت ، چون از جانب دشمن ما است ، ما در عدم پذيرش آن معذوريم .\r\n( 2 ) . كنز العمال ، ج 2 ، ص 353\r\n","page_name":" 169 ","page_number":169},
  {"content":"\r\n\r\nدنبال او مىرفتيد ، بدون شك گمراه مىشديد . » « 1 »\r\nروايات مربوط به عمر بن خطاب در كتب سنّيها تنها به وسيله خود عمر بن خطاب روايت شده است ، گويا ديگران جرأت چنين كارى را نداشتند ، ولى در كتب اماميه از ديگران نيز نقل شده است و فقيه بزرگ شيعه ، علامه حلى از روايات نهى از آموختن فرهنگ اهل كتاب و توبيخ عمر از نوشتن كتب آنها ، عدم جواز نوشتن تورات و انجيل را استنباط كرده است . « 2 »\r\n\r\nسفر به بيت المقدس\r\nعمر بن خطاب سفرى نيز به بيت المقدس كرده است . البته سفر به بيت المقدس كه مدفن پيامبران الهى عليهم السلام است به تنهايى موجب هيچ اعتراضى نيست ، اما آنچه عجيب است ، عملى است كه او در هنگام ورود به آنجا انجام داد . هيثمى در كتاب خويش گفته است : « عمر چهلمين فردى بود كه مسلمان شد . » سپس از خود وى چنين روايت مىكند : « نزد رسول خدا رفتم تا براى رفتن به زيارت بيت المقدس از آن حضرت خدا حافظى كنم . فرمود : كجا مىروى ؟ عرض كردم : بيت المقدس . پرسيد : براى تجارت ؟ گفتم :\r\nنه ، براى نماز . رسول خدا فرمود : يك ركعت نماز در اينجا از هزار ركعت نماز در آنجا بهتر است . » « 3 » و نيز از عبد اللّه بن زبير روايت شده است كه وقتى عمر وارد بيت المقدس شد . گفت : « لبيك ، اللّهم لبيك ! » « 4 » و ابو مريم عبيد مىگويد : « وقتى با عمر وارد محراب داوود ( در بيت المقدس ) شديم ، قرآن خواند و سجده كرد . » « 5 » و در روايت ديگرى گفته است : « هنگامى كه عمر وارد\r\n\r\n\r\n","description":"","footnote":"\r\n( 1 ) . المصنف ، ج 6 ، ص 113\r\n( 2 ) . علامة الحلى ، تذكرة الفقهاء ، توفى 726 ، طبعة حجرية ، قم : المكتبة المرتضوية ، ج 2 ، ص 429\r\n( 3 ) . مجمع الزوائد ، ج 4 ، ص 5\r\n( 4 ) . سنن بيهقى ، ج 5 ، ص 41\r\n( 5 ) . كنز العمال ، ج 8 ، ص 144\r\n","page_name":" 170 ","page_number":170},
  {"content":"\r\n\r\nشام شد ، به محراب داوود عليه السلام رفت و نماز خواند و در قرائت آن ، سورهء « ص » را خواند و چون به آيه سجده ( آيه 24 . رسيد ، سجده كرد . » « 1 »\r\nعمر بن خطاب در جايى كه هدف خود را از سفر ، نماز در بيت المقدس عنوان مىكند و با اين پاسخ روبرو مىشود كه نماز در مسجد الحرام هزار برابر آن پاداش دارد ، باز هم سفر خود را آغاز مىكند و هنگام ورود به بيت المقدس ، لبيك مىگويد ، گويا به مسجد الحرام رفته ، حج به جا مىآورد .\r\nآيا اين رفتارها با توجه به سوابقى كه پيش از اين در مورد علاقه خليفه به تعاليم يهود اشاره شد ، گوياى شيفتگى وى نسبت به يهوديت نيست ؟\r\nهمچنين روايت شده كه شخصى براى رفتن به بيت المقدس نزد عمر آمد .\r\nعمر به او گفت : « هر وقت آماده شدى مرا خبر كن ! » پس از آماده شدن ، عمر به او گفت : « زيارت بيت المقدس را عمره قرار بده ، نه حج ! » « 2 » شگفتا ! عمر از كجا فهميده است كه زيارت بيت المقدس مانند زيارت كعبه است ، منتهى به صورت عمره ، نه حج ؟\r\n\r\nاطمينان خليفه به پيشگوييهاى اهل كتاب\r\nدر زمان جاهليت ، اعراب براى پيشگويى حوادث آينده ، به احبار ( روحانيون يهود ) و راهبان مسيحى مراجعه مىكردند ، زيرا معتقد بودند كه در كتابهاى آسمانى آنان ، خبر حوادث آينده آمده است . با ظهور اسلام كه مردم را به دورى از اهل كتاب دعوت مىكرد و در حقيقت آنان را در يك انزواى كامل سياسى و اجتماعى قرار داده بود ، بازار پيشگويان و كاهنان تا حدود زيادى كساد شد ، اما عادتهاى جاهلى هنوز در ذهن و روح مردم مانده بود و هنوز كسانى بودند كه براى آگاه شدن از امور آينده به آنان مراجعه مىكردند . يكى از\r\n\r\n\r\n","description":"","footnote":"\r\n( 1 ) . الدرّ المنثور ، ج 5 ، ص 305\r\n( 2 ) . كنز العمال ، ج 14 ، ص 146\r\n","page_name":" 171 ","page_number":171},
  {"content":"\r\n\r\nاين افراد ، عمر بن خطاب بود . اگر ما به پيشگوييهايى كه عالمان يهود درباره او كرده بودند توجه كنيم ، اين باور در ذهنمان قوت مىگيرد كه حركتهاى بعدى او تحت تأثير همين پيشگوييها انجام شده است ، زيرا او نسبت به پيشگويها اطمينان داشت و موفقيت خود را تضمين شده مىديد . زمانى بود كه به شام سفر كرده بود . ماجراى اين سفر را از زبان خود خليفه مىشنويم :\r\nدر يكى از بازارهاى شام ، اسقفى گردن مرا گرفت . خواستم با او درگير شوم ، اما مردم گفتند : « حريف او نمىشوى ، بيهوده تلاش نكن ! » اسقف مرا به زور داخل كنيسه‌اى « 1 » برد كه خاك زيادى در آنجا بود ، سپس ظرف و بيلى آورد و گفت : « تمام اين خاكها را از اينجا ببر ! » فكر مىكردم چه بايد بكنم . هنگام ظهر آن مرد باز گشت . لباس نازكى به تن داشت كه تمام بدنش معلوم بود . گفت : « هنوز هيچ كارى نكرده‌اى ! » و با دو دست محكم بر سرم كوبيد . به خود گفتم : « چه قدر بد بخت شده‌اى عمر كه كارت به اينجا رسيده است ! » ناگهان بيل را بر داشتم و چنان بر سرش زدم كه مغزش از هم پاشيد . او را زير همان خاكها دفن كردم و گريختم . نمىدانستم كجا بروم . آن شب را تا صبح مىگشتم تا به ديرى رسيدم . در سايه ديوار دير نشسته بودم كه مردى بيرون آمد و پرسيد :\r\n« بنده خدا ! چرا اينجا نشسته‌اى ؟ » گفتم : « دوستانم را گم كرده‌ام . » گفت :\r\n« راه را اشتباه آمده‌اى . از چشمهايت معلوم است كه ترسيده‌اى . » سپس مرا داخل دير برد و آب و غذايى برايم آورد . او مرتب به قد و بالاى من نگاه مىكرد تا اينكه گفت : « همه اهل كتاب مىدانند كه كسى عالمتر از من به كتاب وجود ندارد . من در تو چيزى مىبينم و آن اين است كه روزى تو بر ما پيروز خواهى شد و ما را از اينجا بيرون خواهى كرد . »\r\nگفتم : « اين گونه كه تو مىپندارى نيست ، مگر من چه كسى هستم ؟ »\r\n\r\n\r\n","description":"","footnote":"\r\n( 1 ) . ممكن است مراد خليفه از كنيسه ، كليسا باشد .\r\n","page_name":" 172 ","page_number":172},
  {"content":"\r\n\r\nپرسيد : « اسمت چيست ؟ » گفتم : « عمر بن خطاب . » گفت : « به خدا قسم تو همان صاحب ( حاكم ) ، خواهى بود ! كاغذى براى من بنويس كه اين دير و هر چه در آن است مال من باشد ! » گفتم : « چه مىگويى ! تو مرا اكرام كردى ، حالا چرا اذيت مىكنى ؟ » گفت : « يك كاغذ پاره است ، اگر تو پادشاه ما شدى كه چه بهتر و به آنچه در اين كاغذ نوشته شده است عمل مىكنى و اگر به جايى نرسيدى ، اين نوشته براى تو ضررى نخواهد داشت . » من هم برايش نوشتم . سپس برايم پول و لباس و ماده الاغى آورد و پالانى روى آن گذاشت و گفت : « سوار اين الاغ مىشوى ، به هر جا برسى ، هم تو را ميهمان مىكنند و هم به الاغ آب و علف مىدهند . پس از آنكه دوستانت را يافتى ، الاغ را بر گردان و به پشت او بزن ، خودش بر مىگردد و در راه همانطور به او آب و علف مىدهند تا به اينجا برسد . سوار حيوان شدم و دوستانم را كه در راه باز گشت به حجاز بودند پيدا كردم . سپس الاغ را بر گرداندم و با آنها برگشتم . پس از آنكه به خلافت رسيدم و وارد شام شدم ، همان راهب با همان نامه آمد .\r\nتا او را ديدم ، شناختم و پيش خود گفتم : « از اين يكى نمىتوانم خلاص شوم ! » اينجا بود كه داستان را براى حاضران نقل كردم . سپس به راهب گفتم : « آيا مىتوانى براى مسلمانان كارى انجام دهى ؟ » گفت : « بله . »\r\nگفتم : « ميهمانشان كن و به بيمارانشان رسيدگى كن و راهنماييشان نما ! » گفت : « چشم . » من نيز به نوشته خود عمل كردم و دير را با هر چه در آن بود به او دادم . « 1 »\r\nاين واقعه سبب شد كه خليفه پيش از آنكه به خلافت برسد ، مسأله را جدى بگيرد ، از اين رو در موارد مختلف در مورد سرنوشت خود و آينده حكومت اسلامى از پيشگويان اهل كتاب پرسش مىكرد . مؤذن عمر بن خطاب كه « اقرع » نام دارد مىگويد :\r\n\r\n\r\n","description":"","footnote":"\r\n( 1 ) . ابن جزى ، التسهيل الى علوم التنزيل ، توفي 741 ، بيروت : دار الكتب العلمية ، ج 1 ، ص 323\r\n","page_name":" 173 ","page_number":173},
  {"content":"\r\n\r\nعمر مرا نزد اسقف فرستاد . او را آوردم . عمر پرسيد : « آيا در كتاب چيزى درباره من ديده‌اى ؟ » گفت : « بله . » پرسيد : « آن چيست ؟ » گفت :\r\n« شاخ . » عمر با شلاق او را زد و گفت : « شاخ چيست ؟ » گفت : « شاخى از آهن ، محكم و قوى . » دوباره پرسيد : « پس از من چه كسى به قدرت مىرسد ؟ » گفت : خليفه صالحى كه فقط به نزديكان خودش مىرسد . »\r\nعمر سه بار گفت : « خدا عثمان را رحمت كند ! » و پس از آن پرسيد : « پس از او چه كسى خواهد بود ؟ » گفت : « آهن زنگ زده » . « 1 » عمر گفت : « اى واى ! اى واى ! » اسقف گفت : « ولى او خليفه صالحى است و دوران خلافتش شمشير خواهد بود و خونريزى . » « 2 »\r\nدر اين روايت ، عمر از همان آغاز از آينده خودش از اسقف مىپرسيد ، گويا زمينه ذهنى قبلى در او وجود داشته است ، ولى در جريان سفرش به شام ، سخنان اسقف شام را انكار مىكرد كه حاكى از عدم زمينه قبلى در ذهن او است و به همين دليل تعجب كرده بود و همين امر مىرساند كه سفر او به شام اين باور را در ذهن او ايجاد كرده بود و حاضر كردن اسقف نيز پس از آن سفر بوده است . نكته ديگر آن است كه در اينجا اسقف از خليفه سوم نامى نبرد . اما عمر گفت : « خدا عثمان را رحمت كند ! » او از كجا مىدانست نام او عثمان است ؟ ممكن است از پيشگويان ديگر شنيده باشد كه در اين صورت ، بايد گفت مىدانست كه مراد از آهن زنگ زده نيز چه كسى است و اظهار تأسف او و « واى واى » گفتنش ، ناشى از نارضايتى او از خلافت اين شخص ، يعنى على عليه السلام است و ممكن است خود او با تصميم قبلى و قرارى كه بين ابو بكر و عثمان بود مىخواست خليفه پس از خود را عثمان قرار دهد و به همين دليل\r\n\r\n\r\n","description":"","footnote":"\r\n( 1 ) . كنايه از على عليه السلام و دوران خانه نشينى آن حضرت است .\r\n( 2 ) . سنن ابو داوود ، ج 2 ، ص 403 و تهذيب التهذيب ، ج 1 ، ص 323 و تاريخ مدينه ، ج 3 ، ص 1078 با اندكى اختلاف\r\n","page_name":" 174 ","page_number":174},
  {"content":"\r\n\r\nبود كه ناگهان نام او را برد و اين نظريه ، با نگاهى به شوراى پيشنهادى خليفه در اواخر حياتش تأييد مىشود ، زيرا ساختار شورا به نفع عثمان بود .\r\nاز ديگر مواردى كه عمر به پيشگويان اهل كتاب مراجعه مىكرد ، روايتى است كه سالم از پدرش روايت كرده است . وى مىگويد : عمر از يك يهودى پرسيد : از تو راستى و صداقت ديده‌ام ، براى من از دجال بگو او گفت :\r\nپسر مريم او را كنار دروازه لدّ « 1 » مىكشد . » « 2 »\r\nالبته طبق روايات ما شيعيان ، دجال به دست حضرت مهدى عليه السلام كشته خواهد شد .\r\n\r\nجايگاه كعب الاحبار در پيشگاه خليفه\r\nكعب الاحبار خاخام يهوديان يمن بود . وى عازم بيت المقدس بود كه از مدينه گذشت . عمر به استقبال او رفت و او را به اسلام دعوت كرد ، او نپذيرفت ، ولى پس از آن مسلمان شد . داستان اسلام آوردن او را چنين نقل كرده‌اند كه عمر از او خواست مسلمان شود . كعب گفت : « آيا شما نيستيد كه در كتابتان مىخوانيد :\r\n مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً  ، مثل كسانى كه تورات به آنان داده شده است ، ولى آن را تحمل نكردند ، مانند الاغى است كه كتاب حمل مىكند ؟ ( جمعه : 5 ) بدانيد كه من كسى هستم كه تورات حمل مىكنم . » و رفت تا به منطقه‌اى به نام « حمص » رسيد . در آنجا صداى شخصى را شنيد كه اين آيه را مىخواند :  يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً . . .  ، اى كسانى كه به شما كتاب داده شده ، به آنچه نازل كرديم كه تأييد كننده چيزى است كه با شما است ايمان بياوريد پيش از آنكه چهره‌هايى را محو كنيم . . . ( نساء : 47 ) كعب الاحبار\r\n\r\n\r\n","description":"","footnote":"\r\n( 1 ) . لدّ : شهرى در شام . ر . ك . عبد اللّه الاندلسى ، معجم ما استعجم ، توفى 487 ، بيروت : عالم الكتب ، ج 4 ، ص 1153\r\n( 2 ) . همان\r\n","page_name":" 175 ","page_number":175},
  {"content":"\r\n\r\nگفت : « خدايا ايمان آوردم و مسلمان شدم ! » سپس به يمن رفت و خانواده‌اش را نيز مسلمان كرد . « 1 »\r\nكعب الاحبار نزد عمر جايگاه ويژه‌اى يافت و از مشاوران دينى و فرهنگى او شد . روايات زيادى نقل شده است كه در آنها ، عمر از امور مربوط به جهان آخرت از كعب الاحبار سؤال مىكند . عمر از كعب مىپرسد : « عدن چيست ؟ » كعب مىگويد : « قصرى در بهشت كه جز پيامبر خدا يا صديق يا شهيد و يا حاكم عادل كسى داخل آن نمىشود . » « 2 » و نيز روايت شده است كه عمر به كعب گفت : « برايم از عدن بگو ! » كعب گفت : « قصرهايى در بهشت است كه فقط انبياء و صدّيقين و شهدا و حاكمان عادل در آنجا خواهند بود . » عمر گفت :\r\n« انبيا كه گذشته‌اند و سرنوشتشان معلوم است ، اما صديقان كه ايمان دارم خدا و رسولش راست گفته‌اند و اما حاكمان عادل نيز اميدوارم هرگز جز به عدل حكم نكنم و اما عمر كجا و شهادت كجا ! » « 3 » گويا كعب الاحبار نزد عايشه ، دختر ابو بكر ، نيز جايگاه ويژه‌اى داشته است ، زيرا او نيز بر طبق برخى روايات ، از كعب الاحبار در مورد اسرائيل « 4 » سؤال كرده بود و كعب الاحبار نيز اسرائيل را براى عايشه توصيف مىكند ، « 5 » همانطور كه پرسشهاى عمر بن خطاب در مورد بهشت و بهشتيان منحصر به موارد ذكر شده نيست . « 6 »\r\nاز ديگر سؤالات اعتقادى عمر از كعب ، مسأله شفاعت است . وى پرسيد :\r\n« بگو بدانم ، شفاعت محمد در روز قيامت تا كجا خواهد بود ؟ » كعب الاحبار\r\n\r\n\r\n","description":"","footnote":"\r\n( 1 ) . الدرّ المنثور ، ج 2 ، ص 168\r\n( 2 ) . همان ، ج 4 ، ص 57 و نيز ج 5 ، ص 347 .\r\n( 3 ) . كنز العمال ، ج 12 ، ص 561 و نيز ر . ك . الدر المنثور ، ج 4 ، ص 57 و ج 5 ، ص 347\r\n( 4 ) . اسرائيل : لقب پيامبر خداوند ، حضرت يعقوب عليه السلام .\r\n( 5 ) . مجمع الزوائد ، ج 10 ، ص 331 و الدر المنثور ، ج 5 ، ص 338\r\n( 6 ) . الدر المنثور ، ج 6 ، ص 257\r\n","page_name":" 176 ","page_number":176},
  {"content":"\r\n\r\nپاسخ داد : « خداوند در قرآن پاسخ داده است و مىفرمايد :       ما سَلَكَكُمْ فِي سَقَرَ * قالُوا لَمْ نَكُ مِنَ الْمُصَلِّينَ * وَ لَمْ نَكُ نُطْعِمُ الْمِسْكِينَ * وَ كُنَّا نَخُوضُ مَعَ الْخائِضِينَ * وَ كُنَّا نُكَذِّبُ بِيَوْمِ الدِّينِ * حَتَّى أَتانَا الْيَقِينُ ،       ( از اهل جهنم پرسيده شد : ) چه چيزى شما را در جهنم انداخت ؟ * گفتند : ما از نماز گزاران نبوديم * و به مساكين اطعام نمىكرديم * و با فرو روندگان در دنيا فرو مىرفتيم * و روز قيامت را تكذيب مىكرديم * تا اينكه مرگ ما را فرا گرفت . ( مدثر : 42 - 47 ) آن حضرت آن قدر شفاعت مىكند كه هيچ بى نمازى باقى نمىماند ، جز آنكه او را شفاعت خواهد كرد و حتى كسانى را كه هرگز به قيامت ايمان نداشته‌اند شفاعت مىكند تا آنجا كه هر كس در وجودش ذره‌اى خير بوده ، مشمول شفاعت آن حضرت خواهد شد . » « 1 » براستى چگونه مىتوان پذيرفت كه كسى حتى يك ركعت نماز نخوانده باشد و منكر معاد كه از اصول دين است باشد و شفاعت رسول خدا صلّى اللّه عليه و آله و سلّم شامل حال او شود ؟ اى كاش كسى در آنجا يك آيه پس از آيات خوانده شده را مىخواند تا بفهمد كه سخن كعب چه مقدار با قرآن موافق است . پس از آن آيات ، خداوند مىفرمايد :  فَما تَنْفَعُهُمْ شَفاعَةُ الشَّافِعِينَ  ، شفاعت هيچ شفاعت كننده‌اى به حال آنان سودمند نيست . » ( مدثر : 48 ) نتيجه پرسش از كعب الاحبار و امثال او چيزى جز اين نمىتواند باشد . البته درباره جهنم و عذاب آن اختلاف نظر وجود دارد و يكى از نظراتى كه مطرح شده است و به عمر بن خطاب ، ابن مسعود ، ابو هريره ، ابو سعيد و گروهى ديگر نسبت داده شده است ، اين است كه عذاب جهنم محدود مىباشد و زمانى به پايان خواهد رسيد و همه اهل جهنم وارد بهشت خواهند شد . از عمر بن خطاب روايت شده است كه وى مىگفت : « اگر اهل آتش به اندازه ريگهاى كوير در جهنم بمانند ، سرانجام روزى از آن خارج\r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 285\r\n","page_name":" 177 ","page_number":177},
  {"content":"\r\n\r\nخواهند شد . » « 1 » و نظريه كعب الاحبار درباره شفاعت ، هم سو و هماهنگ با همين نظريه است و شايد منشأ اين عقيده عمر نيز كعب الاحبار باشد ، اما در اينجا نيز خليفه عقيده‌اى مخالف ظاهر آيات كتاب الهى دارد ، زيرا خداوند در توصيف كافران مىفرمايد :  خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ  ، براى هميشه در جهنم خواهند ماند . در حالى كه عذاب آنان كم نمىشود و مهلت داده نمىشوند » ( بقره : 162 ) « 2 » البته گروهى توجيه كرده‌اند كه مراد از خلود در جهنم آن است كه تا جهنم باقى است ، آنان در جهنم خواهند بود و زمانى كه جهنم خاموش شد ، آنان خارج مىشوند و منافاتى هم با آيه قرآن ندارد . « 3 » اما بايد گفت كه اين ، توجيه غير وجيهى است و خلاف ظاهر مىباشد .\r\nنكته مهم آن است كه بيشتر احاديث كعب ، از خود او است و كمتر اتفاق مىافتد كه سخنى را به رسول خدا صلّى اللّه عليه و آله و سلّم استناد دهد . حال بايد پرسيد : آيا سخن كعب حجت است ؟ آيا صرف اين كه بگوييم : او از عالمان يهود بوده است ، يا اينكه خود او بگويد : « اين را در كتاب خدا يافتم » كافى است ؟ در اين صورت چرا به امثال على عليه السلام كه رسول خدا صلّى اللّه عليه و آله و سلّم او را دروازه بزرگ شهر علم خويش دانست و يا سلمان فارسى كه از اهل بيت دانسته شده است مراجعه نكنيم ؟\r\nاز ديگر رواياتى كه از عمر بن خطاب نقل شده است روايتى است به نقل از رسول خدا صلّى اللّه عليه و آله و سلّم كه آن حضرت پس از ياد آورى روز قيامت فرمودند :\r\nدر آن روز خداوند به داوود مىفرمايد : « جلو من راه برو ! » داوود عرض مىكند : خدايا ! مىترسم به خاطر خطاهايم پاهايم بلغزد ! » خداوند نيز مىفرمايد : « پاهاى مرا بگير ! » داوود نيز پاهاى خداوند را مىگيرد و راه مىرود . اين است مقام داوود كه خداوند درباره او مىفرمايد :\r\n\r\n\r\n","description":"","footnote":"\r\n( 1 ) . الشيخ رشيد رضا ، تفسير المنار ، توفى 1354 ، بيروت : دار المعرفة ، ج 8 ، ص 72\r\n( 2 ) . نيز ساير آيات كه تعبير مشاهبى دارند .\r\n( 3 ) . المنار ، ج 8 ، ص 72 .\r\n","page_name":" 178 ","page_number":178},
  {"content":"\r\n\r\n وَ إِنَّ لَهُ عِنْدَنا لَزُلْفى وَ حُسْنَ مَآبٍ  ، و همانا براى او نزد ما جايگاهى نزديك و منزلتى نيكو است » « 1 » اين روايت از سويى در بر دارنده مقام حضرت داوود عليه السلام و از سويى گوياى عقيده تجسيم ( جسم بودن خداوند ) است و عقيده تجسيم نيز از ديدگاه هر صاحب خردى به معناى نفى توحيد است . خداوند در قرآن كريم در توصيف خويش مىفرمايد :  لَيْسَ كَمِثْلِهِ شَيْءٌ  ، هيچ چيزى شبيه خداوند نيست » ( شورى : 11 ) و باز مىفرمايد :  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  ، چشمها او را نمىبينند و او ديدگان را درك مىكند . » ( انعام : 103 ) كعب الاحبار و پيروانش از معتقدان و مروجان همين عقيده باطل بودند و گويا اين روايت نيز حاصل تراوشات فكرى او بوده است . مؤيد اين مطلب آن است كه يهوديان معتقدند حضرت داوود عليه السلام مقامى بالاتر از ساير انبيا دارد و در اين روايت نيز خواسته‌اند به نحوى اين مقام رفيع را به تصوير بكشند .\r\nكعب الاحبار در سرزمين شام سكنى گزيده بود . شام در آن زمان سرزمين وسيعى شامل سوريه ، اردن ، فلسطين و لبنان امروزى بود و براى اهل كتاب ، سرزمين مقدس ، بلكه مقدسترين مكانها به شمار مىرفت . اما در عراق كه جزء شام نبود ، اكثر اصحاب رسول خدا صلّى اللّه عليه و آله و سلّم سكونت داشتند و با اهل كتاب ميانه خوبى نداشتند . در مدينه نيز وضع همين گونه بود ، از اين رو كعب الاحبار به شدت از اين دو سرزمين هراسان بود و نمىخواست ساكن آنها شود . اما او دليل ديگرى براى اين كار خود بيان مىكرد . وى در صدد بود ارزش سرزمين شام را بالاتر از عراق نشان دهد كه اين ، حاكى از تعصب يهودى او بود . در تاريخ ذكر كرده‌اند كه پس از آنكه عمر به خلافت رسيد ، براى رفتن به شام ، در جابيه پياده شد . اهل عراق خبر دار شدند و به وسيله نامه\r\n\r\n\r\n","description":"","footnote":"\r\n( 1 ) . الدر المنثور ، ج 5 ، ص 305 و كنز العمال ، ج 2 ، ص 448\r\n","page_name":" 179 ","page_number":179},
  {"content":"\r\n\r\nاو را دعوت كردند . خليفه تصميم گرفت به عراق برود ، ولى كعب به او گفت :\r\n« بترس از آنكه به عراق به روى ! » عمر پرسيد : « چرا ؟ » كعب گفت : « زيرا بدترين اجنّه و هاروت و ماروت كه سحر و جادو مىآموزند و 9 / 10 پليدى و شر و خلاصه هر درد بى درمانى در آنجا است . » عمر پرسيد : « همه را فهميدم ، ولى درد بى درمان چيست ؟ » جواب داد : « كثرت و زيادى اموال ، زيرا مرضى است كه شفا ندارد . » عمر نيز از رفتن به آنجا منصرف شد . « 1 »\r\nدر روايت ديگرى نيز آمده است كه عمر بن خطاب به كعب گفت : « چرا به مدينه ، محل هجرت و دفن رسول خدا نمىآيى ؟ » جواب داد : « در كتاب خدا ديده‌ام كه سرزمين شام ، گنجينه خداوند در زمين است و بندگان خاص خدا آنجا هستند . » « 2 » اگر ارزش سرزمين را به ارزش ساكنان آن بدانيم ، بايد گفت مدينه شهر رسول خدا صلّى اللّه عليه و آله و سلّم و مدفن آن حضرت و موطن اهل بيت ايشان است و اين افراد از همه كسانى كه در شام زندگى مىكنند برتر هستند و كعب الاحبار اين مطلب را خوب مىدانست ، اما مىخواست بهانه‌اى بياورد تا به مدينه نيايد .\r\n\r\nموضعگيريها در برابر كعب الاحبار و نقل روايت از اهل كتاب\r\nدر ميان سنّيها ، گروهى در صداقت كعب الاحبار ترديد كرده‌اند و او را قابل اعتماد نمىدانند . يكى از اين افراد ، بخارى محدّث بزرگ سنّيها است . وى از حميد بن عبد الرحمان چنين نقل كرده است : « معاويه به ( استاد راوى ) با گروهى از اهل مدينه صحبت مىكرد كه سخن از كعب الاحبار به ميان آمد . معاويه گفت : اگر چه از راستگوترين اهل كتاب بود ، ولى بارها دروغ گفتن او را نيز ديده‌ايم » « 3 » سپس بخارى روايتى را از رسول خدا صلّى اللّه عليه و آله و سلّم نقل مىكند كه\r\n\r\n\r\n","description":"","footnote":"\r\n( 1 ) . كنز العمال ، ج 14 ، ص 148 و ص 173\r\n( 2 ) . همان ، ص 143\r\n( 3 ) . صحيح بخارى ، ج 8 ، ص 160\r\n","page_name":" 180 ","page_number":180},
  {"content":"\r\n\r\nحضرت به مردم گوشزد نمودند كه اهل كتاب قابل اعتماد نيستند . وى از ابو هريره چنين روايت كرده است : « اهل كتاب ، تورات را به زبان عبرى مىخواندند و به عربى براى مسلمانان تفسير مىكردند . رسول خدا فرمود :\r\nآنان را نه تأييد كنيد و نه تكذيب نماييد ، فقط بگوييد : ما به خدا و آنچه بر ما و شما نازل كرده است ايمان داريم . » « 1 » و باز در ضمن روايتى هشدارهاى عبد الرحمان بن عباس را نقل مىكند كه مىگفت :\r\nچگونه از اهل كتاب سؤال مىكنيد ، در حالى كه كتاب خداوند كه بر رسول خدا نازل شده است در ميان شماست ؟ در آن آمده است كه اهل كتاب ، كتاب خدا را تحريف كرده ، از پيش خود كتابى نوشتند و به خدا نسبت دادند و دين خود را به بهاى اندكى فروختند . آيا علم قرآن براى باز داشتن شما از تمايل و سؤال از اهل كتاب كافى نيست ؟ « 2 » به يقين اگر بخارى در زمان خليفه مىزيست ، به خاطر اين سخنان با تازيانه و ضربه‌هاى عصا ادب مىشد و آنچه به او جرأت نقل چنين سخنانى را داده است ، همين دورى زمانى بوده است .\r\nاز ديگر منتقدان كعب الاحبار ، شيخ ابو ريه مصرى است . وى مىنويسد :\r\nحيله‌گرترين و مكارترين كاهنان و پيشگويان ، كعب الاحبار ، وهب بن منبه و عبد اللّه بن سلام هستند . آنان موفق شدند با حيله و نيرنگ ، دروغهاى خود را با تظاهر به زهد و ورع به مردم بقبولانند و آنان را فريب دهند . مردم نيز به ظاهر آنان دل خوش كرده ، فريب خوردند .\r\nسپس آنان سعى كردند تيرهاى زهر آلود خود را به قلب اسلام و مسلمين زده ، اصول اسلام را منهدم كنند و با وارد كردن خرافات و افترائات ، اساس آن را تضعيف و ويران نمايند . آنان ابتدا قصد داشتند قرآن را تحريف كنند ، امّا متوجه شدند كه به آن دسترسى ندارند ، زيرا\r\n\r\n\r\n","description":"","footnote":"\r\n( 1 ) . همان\r\n( 2 ) . همان و نيز ص 208 و 213 و ج 5 ، ص 150 و ج 3 ، ص 163\r\n","page_name":" 181 ","page_number":181},
  {"content":"\r\n\r\nقرآن به طور كامل تدوين و جمع آورى شده بود و در ميان هزاران نفر از مسلمانان موجود بود ، از اين رو قدرت آنكه كلمه يا حرفى به آن بيفزايند نداشتند ، بنا بر اين تمام تلاش خود را متوجه سنت نمودند و با جعل اكاذيب سعى كردند آن را تخريب نمايند و موفق نيز شدند ، زيرا سنّت ، مانند قرآن ، مدوّن و مكتوب و داراى حد و مرز مشخص نبود و در زمان رسول خدا جمع آورى نشده بود و اصحاب نيز پس از آن حضرت آن را تدوين نكرده بودند ، از اين رو هر خائن منافق و دروغگويى مىتوانست به دلخواه خودش هر خرافه‌اى را وارد آن كند و خواسته‌هاى پليد خويش را به عنوان سنّت و روايت بقبولاند . آنچه راه را براى آنان هموار كرد و موجب سهولت امر و خشنودى آنان شد ، اين بود كه مردم در امورى كه به آنها جاهل بودند ، مانند تاريخ گذشتگان به آنها مراجعه كرده ، آنان را خبره مىپنداشتند . ابن جوزى مىگويد : « آنان هنگامى كه نتوانستند دسيسه‌ها و نقشه‌هاى خود را در مورد قرآن پياده كنند و آن را تحريف نمايند ، سراغ احاديث رفته ، نا گفته‌ها را جعل كردند . » « 1 » و به واسطه همين كعب الاحبار و وهب بن منبه و عده ديگرى از يهوديان كه به ظاهر اسلام آورده بودند ، داستانهاى تلمود « 2 » و داستانهاى اسرائيلى به عنوان حديث وارد فرهنگ اسلامى شد ، به طورى كه پس از مدت كوتاهى جزء اخبار و روايات دينى و تاريخى مسلمانان گرديد . ذهبى در تذكرة الحفاظ مىنويسد :\r\n« كعب الاحبار در زمان خلافت عمر از يمن وارد مدينه شد و عده‌اى از اصحاب و ديگران از او احاديث و رواياتى آموخته ، گروهى از تابعين نيز رواياتى نقل كردند . وى در سال 32 يا 33 يا 38 هجرى ، پس از آنكه شام و ديگر سرزمينهاى اسلامى را از داستانها و روايتهاى يهودى ،\r\n\r\n\r\n","description":"","footnote":"\r\n( 1 ) . تاريخ ابن عساكر ، ج 3 ص 14\r\n( 2 ) . تلمود : قصه گوى يهودى ، يا يكى از قهرمانان آنان\r\n","page_name":" 182 ","page_number":182},
  {"content":"\r\n\r\nمانند تميم دارى پر كرد ، از دنيا رفت . » « 1 »\r\nدر اين فراز از سخنان اين نويسنده مصرى چند نكته وجود دارد :\r\nاول آنكه به اعتراف خود او ، قرآن مجموعه‌اى تدوين شده بود و همين امر موجب شد يهوديان نتوانند آن را تحريف نمايند . آيا اين تدوين در زمان ابو بكر و عمر صورت گرفته بود ؟ خير ، زيرا مصحف آن دو هيچ گاه در ميان مردم منتشر نشد ، پس بناچار بايد مصحف تدوين شده‌اى غير از مصحف عمر جلو تحريف را گرفته باشد و آن ، همان است كه از زمان پيامبر صلّى اللّه عليه و آله و سلّم وجود داشت و در دست مردم بود .\r\nنكته دوم آنكه اين سخنان ، گوياى آن است كه علت تحريف سنت ، عدم تدوين آن بوده است . قبلا بيان شد كه سنّت پيامبر خدا صلّى اللّه عليه و آله و سلّم در زمان آن حضرت تدوين شده بود ، بنا بر اين بايد علّت تحريف سنت را جلوگيرى از ترويج آن و از بين بردن منابع موجود دانست و اين حادثه بزرگ تاريخى نيز از سياستهاى دو خليفه اول بود ، از اين رو مسؤل اين تحريفات ، خليفه اول و دوم هستند ، بويژه آنكه كعب الاحبار در زمان عمر مروّج سنت دروغين بود .\r\nدر حقيقت سياست خليفه چنين ايجاب مىكرد كه راستگويان ساكت شوند و كعب الأحبارها سخن پراكنى كنند . و نكته سوم آنكه دليل جهل مردم كه نويسنده مذكور آن را از دلايل نفوذ اين مسلمان نماهاى منافق پيشه مىداند چه بود ؟ به اعتقاد ما منبع علم در اختيار مردم بود ، ولى سياستهايى مردم را از آنان جدا كرد . اين منبع علم ، اهل بيت عليهم السلام بودند كه خود پيامبر صلّى اللّه عليه و آله و سلّم ، بارها مردم را به پيروى از آنان فرا خوانده بودند ، اما دستهايى مانع رسيدن امت به عالمان خود شد و به يقين همين دستها نيز مسؤول نفوذ فرهنگ يهوديت و اجانب هستند .\r\nنكته ديگر آن است كه معترضان به كعب الاحبارها ، فقط محدود به يكى\r\n\r\n\r\n","description":"","footnote":"\r\n( 1 ) . أضواء على السنة المحمدية ، ص 145\r\n","page_name":" 183 ","page_number":183},
  {"content":"\r\n\r\nدو دانشمند نيست ، بلكه در همين نوشتار اندك از اين محقق مصرى يكى ديگر از اين عدّه نام برده شد كه همان ابن جوزى مىباشد .\r\nسرانجام بايد پرسيد : اگر ترويج سنت جرم است ، چرا بايد آن را از زبان كعب الاحبار ترويج كرد ؟ آيا تنها شنيدن سنت از زبان على عليه السلام و فاطمه عليها السلام و سلمان و اباذر و مقداد و عمّار جرم است ؟ اين سياست دو گانه را چگونه بايد توجيه كرد ؟\r\n\r\nتميم دارى\r\nتميم دارى يكى از مسيحيان قبيله لخم بود كه در سوريه و لبنان زندگى مىكردند . در سال نهم هجرى پس از آنكه اسلام تمام شبه جزيره عربستان را پر كرد ، وى به همراه كاروانى خدمت رسول خدا صلّى اللّه عليه و آله و سلّم شرفياب شد . او و دوستانش تجارت شراب مىكردند و در رواياتى آمده است كه وى جامهاى شرابى به پيامبر خدا صلّى اللّه عليه و آله و سلّم هديه كرد ، ولى آن حضرت نپذيرفتند و فرمودند :\r\nحرام است . وى اصرار كرد آن حضرت جامها را بفروشند و از پول آن استفاده كنند ، ولى حضرت فرمودند : پول آن نيز حرام است .\r\nتميم دارى گر چه مسيحى بود ، اما فرهنگ او فرهنگ يهودى بود . وى مسلمان شد و به دليل همين گرايشات ، از دوستان نزديك خليفه گرديد و از او تقاضا كرد اجازه دهد براى مردم داستان بگويد . عمر نپذيرفت ، زيرا وى ديگران را از داستان سرايى باز داشته بود و افزون بر آن ، چون از تميم چيزى جز بيان داستانهاى يهود و نصارى انتظار نمىرفت ، از مخالفتهاى عمومى عليه او مىترسيد ، از اين رو اجازه نداد . در روايتى آمده است كه عمر بن خطاب ديد كسى قصه مىگويد . با شلاق او را زد و گفت : « تو كى هستى ؟ » مرد پاسخ داد : « پند دهنده و موعظه كننده » عمر گفت : « دروغ مىگويى ! خداوند مىفرمايد : فذكّر إنّما أنت مذكّر ، مردم را متذكر كن كه تو ، فقط پند دهنده‌اى »\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( غاشيه : 21 ) و دوباره او را زد و گفت : « بگو ببينم تو كه هستى ؟ » آن شخص گفت :\r\n« نمىدانم چه بگويم ، اگر بگويم قصه گو هستم ، مىزنى و اگر بگويم پند دهنده هستم ، باز هم مىزنى ! » عمر گفت : « بگو احمق و رياكار و حقه باز هستم . » « 1 »\r\nاو در مورد تميم دارى نيز به همين گونه منع مىكرد . زمانى كه تميم از او اجازه قصه گفتن خواست ، عمر گفت : « مىترسم مردم تو را لگد مال كنند ! » و يك بار ديگر به او گفت : « سر تو را خواهند بريد . » اما تميم پاسخ داد : « قصد خير دارم و مىخواهم ثواب ببرم . » و سرانجام خليفه به او اجازه داد و او نخستين كسى بود كه اجازه اين كار را گرفت . تميم ابتدا روزهاى جمعه و سپس روزهاى شنبه در مدينه براى مردم قصه مىگفت و پس از عمر نيز از عثمان اجازه خواست و عثمان زمان بيشترى براى اين كار به او اختصاص داد . « 2 » آرى ، يك مسيحى تازه مسلمان ، در مسجد پيامبر خدا صلّى اللّه عليه و آله و سلّم ، براى مردم مسلمان از داستانهاى يهوديان مىگويد ! آيا اين يك فاجعه نيست ؟\r\nتميم فردى بسيار ظاهر الصلاح و زاهد مسلك بود . بيهقى در كتاب خويش موسوم به دلائل النبوة بابى را به كرامات و معجزات اين مرد اختصاص داده است . « 3 » او در فضايل اين مرد سخنانى مىگويد كه جز به افسانه نمىماند .\r\nبه عنوان نمونه ، از معاوية بن حرمل چنين روايت كرده است :\r\nوارد مدينه شدم و بدون آنكه غذايى بخورم ، سه روز در مسجد توقف كردم . پس از سه روز نزد عمر رفته ، گفتم : « پيش از آنكه مجازات شوم ، از گناه خود توبه كردم ! » پرسيد : « تو كيستى ؟ گفتم : « معاوية بن حرمل . »\r\nگفت : « برو نزد بهترين مؤمنين و مهمان او شو ! » تميم دارى هميشه پس از نماز دست دو نفر از چپ و راست خود را مىگرفت و به خانه مىبرد و غذا مىداد . نزد او رفتم و در كنارش نماز خواندم . او هم دست مرا\r\n\r\n\r\n","description":"","footnote":"\r\n( 1 ) . تاريخ مدينه ، ج 1 ، ص 9\r\n( 2 ) . همان ، ص 11\r\n( 3 ) . ج 6 ، ص 80\r\n","page_name":" 185 ","page_number":185},
  {"content":"\r\n\r\nگرفت و برد و برايم غذا آورد . از شدّت گرسنگى هر چه مىخوردم .\r\nسير نمىشدم . يك روز از سمت حرّه « 1 » آتش سوزى رخ داد . عمر نزد تميم رفت و گفت : « براى خاموش كردن آتش كارى بكن ! » گفت : « مگر من كيستم ؟ » عمر اصرار كرد تا آنكه با هم به راه افتادند . تميم آتش را با دستهايش هل داد و آن را به خارج از مدينه و به ميان دو كوه راند و خودش هم به دنبال آتش وارد آنجا شد . عمر هميشه مىگفت : « كسى كه نديده است ، مانند كسى كه ديده نيست . » « 2 »\r\nلازم به ذكر است كه معاوية بن حرمل بر طبق قولى ، شخص مجهول و نا شناخته‌اى است و اصل و نسبش نا معلوم است « 3 » و بر طبق قول ديگرى ، وى داماد مسيلمهء كذّاب است كه ادعاى نبوت كرد و معاويه نيز به همراه او مرتد شد و سپس توبه كرد و نزد عمر رفت . « 4 » چگونه مىتوان باور كرد در مدينه حادثه مهمى چون آتش سوزى رخ دهد و تنها يك نفر آن را ببيند و نقل كند ؟\r\nهمچنين در مورد تميم گفته شده است : « تميم دارى شبى را خوابيد و نماز شب نخواند ، سپس براى آنكه خود را تنبيه كند . يك سال از خوابيدن خوددارى كرد . » « 5 » و يا گفته‌اند : « تميم لباسى را به قيمت هزار درهم خريد تا در شبى كه احتمال مىداد شب قدر است بپوشد . » « 6 » اين در حالى است كه هزار درهم ، قيمت دويست گوسفند بود و او مىتوانست با اين مبلغ هزاران گرسنه را سير كند . به هر حال درباره اين يهوديان اسلام نما رواياتى جعل شده است تا آنان را داراى موقعيت ويژه‌اى معرفى نمايد و رفتار ديگران نيز توجيه شده باشد .\r\nاز ديگر رواياتى كه نشان دهنده ميزان اعتماد سران حكومت به يهوديان\r\n\r\n\r\n","description":"","footnote":"\r\n( 1 ) . حرّه : منطقه‌اى در اطراف مدينه\r\n( 2 ) . البيهقى ، دلائل النبوة ، توفى 458 ، بيروت : دار الكتب العلمية ، ج 6 ، ص 80\r\n( 3 ) . سير اعلام النبلاء ، ج 2 ، ص 447\r\n( 4 ) . ابن حجر العسقلانى ، الاصابة ، توفى 582 ، ج 10 ، ص 35\r\n( 5 ) . سير اعلام النبلاء ، ج 2 ، ص 445\r\n( 6 ) . همان\r\n","page_name":" 186 ","page_number":186},
  {"content":"\r\n\r\nاست ، رواياتى است كه درباره تعويذ وجود دارد . از عمره ، دختر عبد الرحمن روايت شده است كه ابو بكر وارد شد و ديد عايشه ناراحت است و ناله مىكند و زنى يهودى براى او تعويذ مىبندد . ابو بكر گفت : « با كتاب خدا او را تعويذ ببند ! » « 1 » برخى از اين روايت استفاده كرده‌اند كه تعويذ اهل كتاب جايز است و مكروه نيز نمىباشد . شافعى ضمن استناد به اين روايت مىگويد : « خداوند غذاى اهل كتاب و ازدواج با زنان آنها را براى مسلمانان حلال كرده است .\r\nگمان نمىكنم تعويذ بستن آنان ، از غذا و ازدواج با آنان مهمتر باشد ، بلكه به يقين كمتر است . » « 2 »\r\nتعويذ - همانطور كه پيش از اين بيان شد - دعايى است كه براى رفع بيمارى يا چشم زخم و امثال آن مىنويسند و همراه بيمار يا هر شخصى قرار مىدهند . از امور مسلّم و غير قابل انكار آن است كه شخص ، براى تعويذ نزد كسى مىرود كه به او اعتقاد داشته باشد و او را بنده‌اى صالح بداند كه دعاى او در معرض اجابت است ، در غير اين صورت بايد انتظار داشت يك مسلمان نزد كافرى برود و تعويذ ببندد ، حال آنكه هيچ مسلمانى چنين نمىكند . حال بايد پرسيد : چگونه ابو بكر به يك يهودى اعتماد مىكند و به او اعتقاد دارد ؟ آيا اين گوياى تمايل خليفه به فرهنگ يهود و يهوديان نيست ؟ نكته ديگر آن است كه اگر به يهودى بگويند : « با كتاب خدا تعويذ ببند » ، آيا جز تورات چيز ديگرى فهميده مىشود ؟ هرگز ، همانطور كه اگر اين جمله را به مسلمان بگويند ، در حقيقت از او خواسته‌اند با قرآن تعويذ ببندد . آيا خليفه به صحت آنچه در تورات تحريف شده وجود دارد اعتقاد داشته است ؟ به نظر ما اين روايات و روايات مشابه توجيهى جز اين ندارد كه يهوديان نزد خليفه از ارزش بالايى برخوردار بودند و خليفه نيز به فرهنگ و تعاليم آنان گرايش\r\n\r\n\r\n","description":"","footnote":"\r\n( 1 ) . الموطأ ، ج 2 ، ص 943 و المجموع ، ج 9 ، ص 64\r\n( 2 ) . كتاب الام ، ج 7 ، ص 241\r\n","page_name":" 187 ","page_number":187},
  {"content":"\r\n\r\nقلبى داشته است . همچنين مقايسه‌اى كه شافعى بين تعويذ اهل كتاب و جواز ازدواج با زنان آنان كرده است ، قياس مع الفارق است و هيچ مشابهتى بين اين دو نيست كه موجب سرايت حكم شود ، زيرا خوردن غذاى اهل كتاب و ازدواج با زنان آنان ، مستلزم اعتقاد قلبى به حقانيت آنان نمىباشد ، حال آنكه از شرايط مراجعه به يك شخص براى تعويض بستن يا دعا كردن و امثال آن ، اعتقاد قلبى و مقدّس دانستن فرد است .\r\n\r\nاخراج يهوديان خيبر به وسيله خليفه\r\nالبته سنّيها در صدد هستند كه به هر نحوى نشان دهند كه خليفه دشمن يهوديان بوده است و از امورى كه دستاويز آنان مىباشد ، اخراج يهوديان خيبر است . در ضمن رواياتى كه درباره واقعه وصيت رسول خدا صلّى اللّه عليه و آله و سلّم هنگام وفات و جلوگيرى عمر بن خطاب از آن وارد شده است ، به رواياتى بر مىخوريم كه گوياى نوع وصيت آن حضرت است . بخارى از ابن عباس چنين روايت كرده است :\r\nروز پنجشنبه ، چه پنجشنبه‌اى ! در آن روز رسول خدا درد شديدى پيدا كرد و فرمود : « كاغذى بياوريد تا چيزى بنويسم كه هرگز گمراه نشويد ! » اطرافيان با يكديگر مشاجره كردند كه بياورند يا نه . عده‌اى « 1 » بى حرمتى كرده ، گفتند : « هذيان مىگويد ، درد بر او غلبه كرده است .\r\nدوباره بپرسيد ! » حضرت ناراحت شد و فرمود : « بيرون برويد و مرا رها كنيد ! » سپس اين سه وصيّت را بيان فرمود : « يكى آنكه مشركين را از جزيرة العرب بيرون كنيد ، دوّم آنكه هر چه من به كاروانهايى كه وارد مىشدند مىدادم ، بدهيد ، » در اينجا راوى ساكت شد و يا گفت : سوّمى را فراموش كردم . « 2 »\r\n\r\n\r\n","description":"","footnote":"\r\n( 1 ) . از روايات اهل سنت فهميده مىشود كه منظور ، عمر بن خطاب است .\r\n( 2 ) . صحيح بخارى ، ج 5 ، ص 137\r\n","page_name":" 188 ","page_number":188},
  {"content":"\r\n\r\nسپس بخارى روايات مربوط به تبعيد يهوديان را ذكر مىكند تا توجيهى براى عمل به وصيت باشد كه البته اين روايات در جاى ديگر نيز ذكر شده‌اند .\r\nاز جمله روايات ، اين روايت است :\r\nهنگامى كه اهل خيبر به عبد اللّه بن عمر حمله كرده ، دست و پاى او را مصدوم نمودند ، عمر خطبه خواند و گفت : « رسول خدا با يهوديان معامله كرد و آنها را طى قرار دادى بر اموالشان تثبيت نمود . اما آنان عبد اللّه بن عمر را كه براى سر زدن به اموالش به آنجا رفته بود مورد حمله قرار داده ، مجروح كردند . . . » سر انجام عمر نيز آنها را از خيبر بيرون كرد و قيمت اموالشان را كه شامل خرما و شتر و زمين و . . . بود پرداخت نمود . « 1 »\r\nدر روايت ديگرى آمده است كه عبد اللّه بن عمر ، زبير و مقداد براى سركشى به زمينهايشان به خيبر رفتند و مورد تعرّض گروهى قرار گرفتند .\r\nعمر نيز فهميد كه اين كار ، از طرف يهوديان صورت گرفته است ، از اين رو به منبر رفت و خطبه خواند و گفت : « مردم ! رسول خدا صلّى اللّه عليه و آله و سلّم با يهوديان قرار دادى بست به اين شكل كه هر وقت بخواهند ، بتواند آنان را بيرون كند . اكنون كه آنان به پسر من ، عبد اللّه حمله كردند ، همانطور كه پيش از اين به ديگران حمله كرده بودند و من آنها را از خيبر بيرون مىكنم . هر كس آنجا ملكى دارد ، آن را تصرف كند . » « 2 » يكى ديگر از كسانى كه مورد حمله قرار گرفت ، مظهر بن رافع بود وى كارگرانى را كه همه كافر بودند از شام با خود آورده بود . يهوديان منطقه خيبر نيز آنان را تحريك كردند و كارگران با كارد شكم ابن رافع را دريدند\r\n\r\n\r\n","description":"","footnote":"\r\n( 1 ) . همان ، ج 3 ، ص 17 و صحيح مسلم ج 5 ، ص 27 و سنن ابو داوود ، ج 2 ، ص 35 ، و مسند احمد ج 1 ، ص 14 و سنن بيهقى ، ج 6 ، ص 115 و 135 و ج 9 ، ص 56 و 137 و 207 و 228 و تاريخ مدينه ، ج 1 ، ص 176 و 194 و الدرّ المنثور ، ج 3 ، ص 228 و كنز العمّال ، ج 4 ، ص 503\r\n( 2 ) . سيره ابن هشام ، ج 3 ، ص 389 و نيز ر . ك . ابن كثير ، السيرة النبوية ، ج 3 ، ص 378\r\n","page_name":" 189 ","page_number":189},
  {"content":"\r\n\r\nو كشتند . عمر نيز تصميم گرفت آنان را بيرون كند و اموالشان را مصادره نمايند . « 1 »\r\nاز برخى روايات استفاده مىشود كه عمر از قبل تصميم داشت يهود و نصارى را از جزيرة العرب بيرون كند ، « 2 » اما تنها يهوديان خيبر رانده شدند و هرگز ديده نشد جز آنان كسى را اخراج كند . به هر حال نكته مهم اين است كه اقدام عمر در حقيقت اقدامى تلافى جويانه بود و نبايد آن را به حساب مخالفت او با يهوديان گذاشت ، چرا كه موضع گيرى مثبت او نسبت به يهود و فرهنگ و علماى آنان مسلم است و همواره دانشمندان آنان مورد احترام وى بودند . حتّى تبعيد يهوديان از جانب عمر نيز كه مورد ادّعا مىباشد مشكوك است ، زيرا عمر آنان را به جايى تبعيد كرد كه اميد ديرينه آنها بود ، يعنى به منطقه اريحا و فلسطين ، بنا بر اين به احتمال قوى مىتوان گفت كه تبعيد آنان به پيشنهاد خود آنان بوده است ؟ !\r\n\r\nموضع گيرى اهل بيت عليهم السلام در برابر يهوديان\r\nبر خلاف آنچه از روش خلفا و سنّيها مشاهده شد ، اهل بيت عليهم السلام همواره ديدگاه منفى و نظر نا مساعدى نسبت به يهوديان داشتند . فرهنگ امامان شيعه عليهم السلام هيچ گاه با روايات دروغين كعب الاحبارها و تميم داريها آميخته نشد و اصالت و ماهيت خود را حفظ كرد . آنان همواره سعى مىكردند به نحوى مخالفت خود را با يهوديان و ساير فرقه‌هاى باطل اعلام كنند و به شيعيان نيز توصيه مىكردند كه روشى جدا و سيره‌اى ويژه كه آنان را از اين دشمنان قسم خورده اسلام متمايز مىكند در پيش گيرند . به عبارت ديگر ، حركت اهل بيت عليهم السلام و شيعيان آن حضرت و مبارزهء منفى آنان بر خلاف يهوديت ، كاملا عمدى و حساب شده بود . براى روشن شدن اين مطلب به نمونه‌هايى از\r\n\r\n\r\n","description":"","footnote":"\r\n( 1 ) . كنز العمّال ، ج 4 ، ص 509\r\n( 2 ) . مسند احمد ، ج 1 ، ص 32 .\r\n","page_name":" 190 ","page_number":190},
  {"content":"\r\n\r\nروايات شيعه توجه كنيد :\r\n1 . رسول خدا صلّى اللّه عليه و آله و سلّم به فاطمه زهرا عليها السلام فرمود : « گوش پسرانم ، حسن و حسين را سوراخ كن تا بر خلاف يهوديان عمل كرده باشى ! » « 1 » مؤيد اين روايت ، سخنى است كه در قاموس كتاب مقدس آمده است . مؤلف اين كتاب گويد : « گروهى از مردان فرزندان حضرت اسماعيل عليه السلام ، بر خلاف فرزندان اسحاق كه يهودى بودند ، گوشواره به گوش مىكردند . » « 2 »\r\n2 . از امام صادق عليه السلام روايت شده است : « بعد از قرائت حمد توسط امام ، الحمد للّه رب العالمين بگو و آمين نگو ! » « 3 » شيخ صدوق نيز مىفرمايد :\r\n« هنگامى كه امام در نماز جماعت ، سوره حمد را تمام مىكند ، ماموم بايد الحمد للّه رب العالمين بگويد و جايز نيست آمين بگويد ، زيرا مسيحيان اين كلمه را مىگويند . » « 4 »\r\n3 . شيخ مفيد ( ره ) ، فقيه بزرگ شيعه مىفرمايد : « سحرى خوردن در ماه رمضان سنت و مستحب است و ثواب دارد ، زيرا موجب مىشود انسان راحتتر روزه بگيرد و نيز بر خلاف روش يهوديان و اقتدا به سنت رسول خدا صلّى اللّه عليه و آله و سلّم مىباشد . » « 5 »\r\n4 . مشهور فقهاى اماميه ، نيم خورده يهود و نصارى را نجس و خوردن آن را نيز حرام مىدانند . سيد مرتضى ( ره ) مىفرمايد : « از نظر علماى اماميه ، خوردن غذاى يهود و نصارى و كسانى كه كفرشان ثابت است حرام بوده ،\r\n\r\n\r\n","description":"","footnote":"\r\n( 1 ) . الشيخ الصدوق ، الهداية ، توفى 381 ، الشيخ محمد الخراساني ، المكتبة الاسلامية ، طبعة 1377 ه . المطبعة الاسلامية ، ص 70\r\n( 2 ) . مجمع الكنائس الشرقيه ، قاموس الكتاب المقدس ، بيروت : مكتبة المشعل ، ص 316\r\n( 3 ) . الشيخ الطوسى ، الاستبصار ، توفى 460 ، طهران : دار الكتب الاسلامية ، ج 1 ، ص 318\r\n( 4 ) . الشيخ صدوق ، من لا يحضره الفقيه ، توفى 381 ، قم : جامعة المدرسين ، ج 1 ، ص 390\r\n( 5 ) . الشيخ المفيد ، المقنعة ، توفى 413 ، ج 1 ، قم : جامعة المدرسين ، 1410 ، ص 316\r\n","page_name":" 191 ","page_number":191},
  {"content":"\r\n\r\nجايز نيست و هر گونه استفاده از آنها حرام است . اما فقهاى سنى خوردن غذاى آنان را جايز مىدانند . ما در كتاب طهارت ثابت كرديم كه باقيمانده آب و غذاى آنان نجس است . » « 1 »\r\n5 . شيخ طوسى ( ره ) از رسول خدا صلّى اللّه عليه و آله و سلّم روايت كرده است : « صورت اموات را بپوشانيد و مانند يهوديان رفتار نكنيد ! » « 2 » و نيز مىگويد : « رسول خدا صلّى اللّه عليه و آله و سلّم در تشييع جنازه ، تا زمانى كه ميت را در قبر نمىگذاشتند نمىنشست .\r\nيكى از يهوديان اعتراض كرد و گفت : ما يهوديان مىنشينيم و نشست .\r\nحضرت فرمودند : با آنان مخالفت كنيد و ننشينيد ! » « 3 » 6 . شيخ طوسى ( ره ) مىفرمايد : « ذبح حيوان توسط اهل كتاب نزد ما شيعيان جايز نيست ، ولى تمامى فقهاى سنى با ما مخالفند . دليل ما اجماع و روايت است . » « 4 »\r\n7 . از امام صادق عليه السلام روايت شده است كه على عليه السلام محرابها را در مساجد مىشكست و مىفرمود : « محراب ، مذبح يهوديان است . » « 5 » به همين دليل فقيه عالى قدر شيعه ، محقق حلّى ( ره ) مىفرمايد : « قرار دادن محراب مسجد در داخل ديوار مكروه است . » « 6 »\r\n8 . يزيد بن خليفه مىگويد : « امام صادق عليه السلام مرا در حالى كه كلاه دراز و كشيده‌اى بر سر گذاشته بودم و طواف مىكردم ديدند . پس از طواف به من فرمودند : چرا با اين كلاه طواف كردى ؟ اين گونه طواف نكن ! اين كلاه از شكل و شمايل يهوديان است . » « 7 »\r\n\r\n\r\n","description":"","footnote":"\r\n( 1 ) . الشريف المرتضى ، الانتصار ، توفى 436 ، النجف ، المطبعة الحيدرية ، ص 193\r\n( 2 ) . الشيخ الطوسى ، الخلاف ، توفى 460 ، النجف ، دار الكتب العلمية ، ج 1 ، ص 255\r\n( 3 ) . همان ، ص 264\r\n( 4 ) . همان ، ص 452\r\n( 5 ) . المحقق الحلّى ، المعتبر ، توفى 676 ، قم : مؤسسة سيد الشهداء ، ج 2 ، ص 452\r\n( 6 ) . همان\r\n( 7 ) . الفاضل الابى ، كشف الرموز ، توفى 690 ، قم : جامعة المدرسين ، ج 1 ، ص 381\r\n","page_name":" 192 ","page_number":192},
  {"content":"\r\n\r\nاين گونه تعصّب در مقابل يهود موجب مىشود كه يهوديان نتوانند طمع كنند و تعاليم و آداب و رسوم خود را ترويج دهند و با اين وسيله ، اصلى ترين ابزار آنان براى نفوذ در افكار و انديشه‌هاى جامعهء اسلامى و تخريب آن از درون ، از ايشان گرفته مىشود و به يقين اگر روش خلفا نيز همين بود ، كتب سنّيها از اين گونه روايات ساخته يهوديان كه به اسرائيليات معروف هستند پر نمىشد . البته احيانا اين موارد در كتب شيعه نيز وجود دارد ، اما بسيار كمتر و نيز متأثر از روايات سنّيها مىباشد ، همانطور كه دانشمند معاصر سنّى ، مصطفى زرقاء در سمينارى در قاهره و در پاسخ به اين ادّعا كه مشكلاتى كه از جانب اسرائيليها و يهوديان براى مسلمانان به وجود آمده از جانب شيعيان است ، گفت :\r\nدرست نيست كه ما به شيعيان ظلم كنيم و آنان را موجب و مسبّب طغيان اسرائيليها بدانيم . آنان طايفه‌اى از مسلمانان هستند كه عرق اسلامى و اصالت علمى دارند . من منابع علمى آنان را ديده و مطالعه كرده ام . فقه آنان بسيار قوى و منطقى و مستند به قرآن و سنت است . امّا اسرائيليات و فرهنگ يهود ، بيشتر در كتب و مصادر ما سنّيها اثر گذاشته است و بروز فرهنگ اسرائيلى بلاى عمومى است كه آثار آن در كتب شيعه و سنّى مشهود است ، از اين رو صحيح نيست كه اين بلا را به شيعيان نسبت دهيم . « 1 »\r\n\r\n\r\n","description":"","footnote":"\r\n( 1 ) . آقاى مصطفى زرقاء ، خود ، براى بنده بيان نمودند كه در كنفرانسى در قاهره كه حدود 20 سال پيش تشكيل شده بود چنين سخنانى را گفته‌اند . م .\r\n","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\n\r\n6 قرآن در كلام رسول خدا و اهل بيت عليهم السلام و خلفا\r\nقرآن چگونه كتابى است و اعتقاد ما درباره قرآن چيست ؟ آرى ، همگى آن را كلام خداوند و وحى الهى و معجزه پيامبر اسلام صلّى اللّه عليه و آله و سلّم مىدانيم ، امّا محتواى آن چيست ؟ ويژگيهاى قرآن كدام است ؟ احاطه ما به اين كتاب و فهم ما از آنچه مقدار است ؟ به يقين در اين وادى ، هر كس به مقدار فهم خود سخن مىگويد . در اينجا در صدد بررسى سخنان دو خليفه اوّل و سپس سخنان رسول خدا و اهل بيت معصومش عليهم السلام هستيم تا تفاوت اين دو گروه آشكار شود و سره از ناسره شناخته گردد . براى بدست آوردن جملاتى از ابو بكر و عمر بن خطاب كه در آن توصيف قرآن آمده باشد ، ناچار شديم كه تمامى صحاح سته « 1 » و بيشتر كتب و مصادر سنّيها را جست و جو كنيم ، ولى هيچ بيانى از اين دو خليفه در مورد قرآن به دست نياورديم ، جز چند سطر بسيار كوتاه كه هم اكنون ترجمه آنها را مىآوريم :\r\n\r\n\r\n","description":"","footnote":"\r\n( 1 ) . صحاح سته : شش كتاب مهم و مرجع روايى سنّيها كه عبارت‌اند از : صحيح بخارى ، صحيح مسلم ، سنن ابن ماجه ، سنن نسائى ، سنن ابو داوود و سنن ترمذى .\r\n","page_name":" 195 ","page_number":195},
  {"content":"\r\n\r\n1 . ابو بكر خطبه خواند و پس از حمد و ثناى الهى و وصيّت به تقوى چنين گفت : « اين ، كتاب خدا است كه در ميان شما است ، هرگز نور آن خاموش نخواهد شد و عجايب آن به پايان نخواهد رسيد . از نور و نصايح آن استفاده كنيد و نور آن را براى روز تاريكى خود ذخيره كنيد . خداوند شما را براى عبادت خود خلق كرده و كرام الكاتبين را نگهبان شما قرار داده است . . . » « 1 »\r\n2 . عمر بن خطاب گويد : « در شبهات توقف كنيد تا حكم آن روشن شود و هر كس بدون علم وارد شبهات شود ، گناه كرده است و نظرتان را براى خدا خالص كنيد تا خدا هم به شما نظر كند . بر شما باد كه به قرآن تمسك كرده ، آن را امام خود قرار دهيد . . . » « 2 »\r\nآرى ، تمام آنچه از اين دو خليفه رسيده است ، همين است . اما در مقابل ، اهل بيت پيامبر عليهم السلام كه معدن بى پايان علم الهى هستند . به بهترين وجه قرآن را ستوده و آن را توصيف نموده‌اند ، چرا كه آنان از درياى علم پيامبر صلّى اللّه عليه و آله و سلّم سيراب شده‌اند .\r\n\r\nسخنان پيامبر صلّى اللّه عليه و آله و سلّم درباره قرآن\r\n1 . على عليه السلام از آن حضرت چنين روايت مىكنند :\r\n« زندگى در دنيا فايده‌اى ندارد ، جز براى كسانى كه گوش شنوا داشته ، عبرت پذير و نصيحت خواه و يا عالم ناطق باشند . اى مردم ! شما در زمان هدنه « 3 » زندگى مىكنيد . زمان به سرعت بر شما مىگذرد و مىبينيد كه گذشت روز و شب ، هر چيز نو و جديدى را كهنه و فرسوده كرده و دورها را نزديك و به وعده وفا كرده است . پس خود را براى جهاد و تلاش در ميدان مبارزه و مسابقه آماده كنيد . »\r\nمقداد پرسيد : « يا رسول اللّه ! معناى هدنه چيست ؟ » فرمود : « بلا و قطع\r\n\r\n\r\n","description":"","footnote":"\r\n( 1 ) . مستدرك حاكم ، ج 2 ، ص 383 و كنز العمال ، ج 16 ، ص 147 و مجمع الزوائد ، ج 2 ، ص 189\r\n( 2 ) . سنن دارمى ، ج 1 ، ص 163 .\r\n( 3 ) . معناى « هدنه » در همين روايت خواهد آمد .\r\n","page_name":" 196 ","page_number":196},
  {"content":"\r\n\r\nرحمت و بركت . زمانى كه كارها مشكل شده ، امور مشتبه مىشوند و مشكلات و مشتبهات مانند تاريكى شب بر شما هجوم مىآورند ، به قرآن پناه بريد ، زيرا قرآن شفيعى است كه شفاعتش نزد خدا پذيرفته شده و كلامى است حيرت انگيز و بهت آور كه از جانب خداوند تأييد و تصديق شده و هر كس آن را جلودار و راهنماى خود قرار دهد ، او را به بهشت مىبرد و هر كس آن را پشت سر اندازد ، او را به جهنم خواهد كشاند . قرآن راهنماى بهترين راهها و كلامى است كه حق و باطل را از هم جدا مىكند و شوخى نيست . ظاهرى دارد و باطنى ، ظاهرش حكم و باطنش علم و دريايش عميق و عجايب و غرايبش غير قابل شمارش است . علما از آن سير نمىشوند و قرآن ريسمان محكم الهى و صراط مستقيم است . حقى است كه جنّيان ( با همهء زيركى ) به آن نرسيدند ، چنان كه خداوند از آنها نقل كرده ، مىفرمايد :    إِنَّا سَمِعْنا قُرْآناً عَجَباً * يَهْدِي إِلَى الرُّشْدِ فَآمَنَّا بِهِ    ، ما قرآن عجيبى را شنيديم كه به رشد و كمال هدايت مىكرد ، پس به آن ايمان آورديم » ( جنّ : 1 و 2 ) هر كه به قرآن عمل كند اجر و پاداش دارد و هر كس به آن حكم كند ، به عدالت رفتار كرده و عامل به قرآن ، به صراط مستقيم هدايت مىيابد . چراغهاى هدايت و گلدسته‌هاى حكمت در قرآن است و حجت و برهان را به خلق مىآموزد . « 1 »\r\n2 . از على عليه السلام روايت شده است كه پيامبر خدا صلّى اللّه عليه و آله و سلّم فرمودند :\r\nاخبار گذشتگان و آيندگان و احكام جارى بين شما همه در كتاب خدا موجود است . جدا كنندهء بين حق و باطل است و شوخى نيست .\r\nشهوات و هواى نفسانى را به لغزش و گمراهى نمىكشد و علما از آن سير نمىشوند . هرگز كهنگى در آن راه نداشته ، هميشه تازگى دارد و عجايب آن تمام نشدنى است . قرآن كتابى است كه هر كس از آن تبرّى و\r\n\r\n\r\n","description":"","footnote":"\r\n( 1 ) . كنز العمّال ، ج 2 ، ص 288\r\n","page_name":" 197 ","page_number":197},
  {"content":"\r\n\r\nدورى جويد ، خداوند كمر او را خواهد شكست و هر كس هدايت را از غير قرآن بجويد ، خدا او را گمراه خواهد كرد . قرآن ريسمان محكم و ذكر حكيمانه و صراط مستقيم خداوند است . هر كس به آن عمل كند پاداش گرفته ، مأجور مىباشد و هر كس به آن حكم كند ، به عدالت رفتار كرده است و هر كس مردم را به آن دعوت كند به راه راست هدايت كرده است . « 1 »\r\n3 . از امام صادق عليه السلام روايت شده است كه رسول خدا صلّى اللّه عليه و آله و سلّم فرمودند :\r\nهر حقّى ، حقيقت و واقعيتى و هر عمل صحيحى نورى دارد . هر چه كه موافق كتاب خدا باشد ، آن را بگيريد و هر چه مخالف آن است رها كنيد و كنار بگذاريد . « 2 »\r\n4 . زيد بن ارقم روايت كرده است كه روزى رسول خدا صلّى اللّه عليه و آله و سلّم در محلى به نام « خم » واقع در بين مكه و مدينه خطبه خواند و پس از حمد و ثناى الهى و موعظه و نصيحت فرمود :\r\nاى مردم ! من به زودى از ميان شما خواهم رفت و دو چيز را در ميان شما به امانت مىگذارم : يكى كتاب خدا كه داراى نور و هدايت است ، به آن تمسك كرده ، عمل نماييد - راوى مىگويد : سپس حضرت ، مردم را براى عمل به قرآن و استفادهء از آن تشويق و ترغيب نمود و ادامه داد : - و امانت ديگر ، اهل بيت من هستند كه آنها را به شما مىسپارم و در رعايت احترام و اداى حقوق آنها خدا را در نظر داشته باشيد - سه بار اين جمله را فرمود . « 3 »\r\n5 . از على عليه السلام روايت شده است كه آن حضرت خطبه‌اى طولانى خواندند\r\n\r\n\r\n","description":"","footnote":"\r\n( 1 ) . ابن ابى شيبه ، المصنف ، ج 7 ، ص 164\r\n( 2 ) . كافى ، ج 1 ، ص 69\r\n( 3 ) . صحيح مسلم ، ج 7 ، ص 122 و سنن ترمذى ، ج 5 ، ص 327 و سنن دارمى ، ج 2 ، ص 431 و مسند احمد ، ج 4 ، ص 366 و ج 5 ، ص 189 و سنن بيهقى ، ج 2 ، ص 148 و ج 7 ، ص 30 و مستدرك حاكم ، ج 3 ، ص 109 و 148\r\n","page_name":" 198 ","page_number":198},
  {"content":"\r\n\r\nو در آن به سؤالاتى كه از آن حضرت پرسيده مىشد پاسخ مىدادند تا آنكه شخصى عرض كرد :\r\n« يا امير المؤمنين ! احاديث بدعت و دروغ چيست ؟ » فرمود : « از رسول خدا صلّى اللّه عليه و آله و سلّم شنيدم كه فرمود : « در آينده احاديثى منسوب به من نقل خواهد شد كه رسول اللّه چنين فرمود ، در حالى كه همهء آنها به دروغ مىگويند و به من افترا مىبندند . قسم به كسى كه مرا به حق فرستاده ، بعد از من ، امت من هفتاد و دو فرقه خواهند شد و همه گمراه و گمراه كننده بوده ، به سوى آتش دعوت مىكنند . در آن زمان به كتاب خداوند عزّ و جلّ پناه ببريد كه اخبار گذشتگان و آيندگان و احكام شما به صورت واضح در آن بيان شده است . هر ظالمى كه با آن مخالفت كند . خدا كمر او را خواهد شكست و هر كس علم را از غير قرآن طلب كند ، خدا او را گمراه خواهد كرد . قرآن ، ريسمان محكم و نور مبين و شفيع خدا است و نگهدارندهء كسى است كه به آن تمسك مىكند و نجات دهندهء پيروان خود مىباشد و هرگز در مقابل امواج و طوفانها كمر خم نكرده ، تكه پاره نخواهد شد . عجايب آن پايان ناپذير و هرگز گرد كهنگى و فرسودگى بر آن نخواهد نشست . قرآن كتابى است كه جنيان ، با همهء فراست و زيركى خود به آن نرسيدند و به قوم و قبيلهء خود گفتند : ما قرآنى را شنيديم كه به رشد و حق هدايت مىكند ( جنّ : 1 و 2 ) هر كس به قرآن سخن بگويد ، راست گفته و هر كس به آن عمل كند ، اجر مىبرد و هر كس به آن تمسك كند ، به راه راست و صراط مستقيم هدايت يافته است . »\r\nشخص ديگرى برخاست و عرض كرد : « يا امير المؤمنين از فتنه‌ها برايمان بگو ، آيا در اين مورد از رسول خدا صلّى اللّه عليه و آله و سلّم چيزى سؤال كرده‌اى ؟ » فرمود : بله هنگامى كه اين آيه نازل شد :    الم * أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    ، آيا مردم گمان مىكنند همين كه بگويند ايمان\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآورده‌ايم ، آنها را رها مىكنيم و ديگر امتحان نمىشوند ؟ ( عنكبوت : 1 و 2 ) فهميدم كه تا رسول خدا صلّى اللّه عليه و آله و سلّم در بين ما است ، اين بلا بر ما نازل نخواهد شد ، از اين رو از آن حضرت سؤال كردم : « يا رسول اللّه ! آن فتنه كه خدا از آن خبر مىدهد چيست ؟ » فرمود : « يا على ! بعد از من امت من گرفتار فتنه خواهند شد . » عرض كردم : « يا رسول اللّه ! آيا يادت مىآيد در جنگ احد پس از شهادت عده‌اى از مسلمين بشدت اندوهگين شدى و اين مسأله بسيار بر من سخت و گران آمد ؟ » به من فرمود : « دوست من ! مژده باد تو را كه شهادت در پى تو خواهد آمد ! بله ، اين كار شدنى است . بگو ببينم ، چه حالى دارى اگر اين از اين خضاب شود ؟ » و با دست اشاره به سر و محاسن من كرد . عرض كردم : « يا رسول اللّه ! اينجا جاى تحمل و صبر نيست ، بلكه جاى شادى و شكر است ! » ، سپس فرمود : « يا على ! تو بعد از من باقى خواهى ماند و به بلاى امت من گرفتار مىشوى و با آنها در روز قيامت مخاصمه خواهى كرد ، از حالا جوابهايت را آماده كن ! » عرض كردم : « پدر و مادرم به فدايت ! اين فتنه را برايم بيان فرما كه چگونه مردم به آن مبتلا مىشوند و من بر سر چه با آنها خواهم جنگيد . » فرمود : « بعد از من ، تو با ناكثين و قاسطين و مارقين خواهى جنگيد - و آنها را يكى يكى اسم برد ، سپس فرمود : - همچنين با تمام كسانى كه با قرآن مخالفت كرده ، و در دين به رأى و نظر خود عمل مىكنند جهاد خواهى كرد . بدان در دين خدا رأى و نظرى نيست ، بلكه هر چه هست امر و نهى پروردگار است . » عرض كردم : « يا رسول اللّه ! راه نجات را برايم نشان بده كه در روز قيامت چگونه بر آنها پيروز شوم و فرمود : « زمانى كه ديدى مردم گمراهى را بر هدايت ترجيح داده ، قرآن را به رأى و نظر خود تفسير و تأويل مىكنند ، تو از راه هدايت خارج نشو ! يا على ! مردم امتحان و گرفتار فتنه خواهند شد ، چنان كه به حسب و نسب و اموال خود مىنازند و از خود تعريف و تمجيد كرده ، بر خدا\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمنت مىگذارند كه به او ايمان آورده‌اند . شراب را به اسم نبيذ حلال مىكنند و حرام را به نام هديه و ربا را به نام بيع و معامله مىخورند و حلال مىشمرند . از زكات امتناع كرده ، و خود را حامى اعمال خير معرفى مىكنند . فسق و فجور مىنمايند ، بدون آنكه اسم آن را ببرند و به نام كار خوب ، اعمال زشت مرتكب مىشوند . زمام امورشان به دست سفيهان و جاهلان مىافتد و طرفداران ظلم و جور و خطا به قدرى زياد مىشود كه حق را باطل و باطل را حق شمرده ، يكديگر را بر انجام آن يارى مىدهند . با زبان اعمال باطل را رد مىكنند ، اما در عمل آن را انجام مىدهند . علما را مسخره مىكنند و بد مىشمارند . »\r\nعرضكردم : « يا رسول اللّه ! اين اعمال و جناياتى را كه مرتكب مىشوند فتنه است ، يا برگشتن از دين و ارتداد ؟ » فرمود : « فتنه‌اى است كه خداوند به واسطهء ما اهل بيت هنگام ظهور ( امام زمان حضرت مهدى عليه السلام ) آنها را نجات خواهد داد . . . يا على ! خداوند اسلام را به وسيلهء ما آغاز كرد و به وسيلهء ما هم ختم خواهد نمود . به واسطه ما بت و بت پرستان را از بين برد و به واسطهء ما از ظالمين و منافقين انتقام گرفت و كمرشان را شكست . ما در راه حق چنان كشته خواهيم شد كه آنها در راه باطل كشته مىشوند . يا على ! مثل امّت اسلام ، مثل باغى است كه مردم فوج فوج در هر عصر و زمانى از ميوه‌هاى آن چيده ، استفاده مىكنند كه آخرين فوج و گروه آن ، از همه بهتر و زيباتر خواهد بود .\r\nميوه‌هاى اين باغ در آن زمان شيرينتر و پر بارتر است كه عدالت گسترش يافته و اسلام همه جا را در بر مىگيرد . يا على ! امتى كه من آغاز آن و مهدى ما وسط آن و عيسى بن مريم آخر آن باشد ، هرگز از بين نخواهد رفت و هميشه جاويدان خواهد ماند . يا على ! مثل امت اسلام ، مانند باران رحمت است كه معلوم نيست اولش بهتر است يا آخرش ( تمامى آن خير و بركت است ) . البته در بعضى از زمانها ، در\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nدورانى كه در وسط قرار گرفته ، راه كجى خواهد بود كه با من نسبتى ندارد . يا على ! در آن زمان دزدى و خيانت و بلاهاى الهى زياد خواهد بود ، تا آنكه اين امت به صورتى بر گردد كه در ابتدا بوده است . » « 1 »\r\n\r\nسخنان اهل بيت عليهم السلام درباره قرآن\r\nمراد ما از اهل بيت عليهم السلام روشن است . آنان ، امير مؤمنان ، على عليه السلام ، فاطمه زهرا عليها السلام ، امام حسن و امام حسين عليهما السلام و فرزندان معصوم آن بزرگواران عليهم السلام هستند كه نام همه آنان از دهان مبارك رسول گرامى اسلام ، حضرت محمّد صلّى اللّه عليه و آله و سلّم شنيده شده است . در اينجا رواياتى از طريق سنّيها نقل مىنماييم تا معلوم شود كه در مدارك آنان نيز اهل بيت معرفى شده‌اند . اوزاعى از شداد بن عمار چنين روايت كرده است نزد واثلة بن اسقع رفتم ، عده‌اى آنجا بودند و صحبت از على به ميان آمد . پس از آنكه همه رفتند ، به من گفت : « مىخواهى چيزى را كه از رسول خدا ديدم برايت بگويم ؟ » گفتم : « بله . » گفت : نزد فاطمه رفتم تا سراغ على را بگيرم . فرمود : « على پيش رسول خدا رفته است . » من هم منتظر شدم تا بيايد . ناگهان ديدم رسول خدا و على و حسن و حسين در حالى كه دست در دست آن حضرت دارند مىآيند . رسول خدا ، على و فاطمه را جلو خود و حسن و حسين را بر روى پاهاى خود نشاند و عبايى بر روى آنها انداخت و اين آيه را تلاوت فرمود :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ( سپس فرمودند : ) اللّهم هؤلاء أهل بيتى و أهل بيتى أحق ، همانا خداوند مىخواهد پليدى را از شما اهل بيت دور كند و شما را كاملا پاكيزه نمايد . ( احزاب : 33 ) خداوندا ! اينها اهل بيت من هستند و اهل بيت من سزاوارتر از\r\n\r\n\r\n","description":"","footnote":"\r\n( 1 ) . كنز العمّال ، ج 16 ، ص 193\r\n","page_name":" 202 ","page_number":202},
  {"content":"\r\n\r\nديگران مىباشند ! » « 1 » اين حديث ، نمونه‌اى از خروار است و ما در اينجا به همين يك روايت بسنده مىكنيم و اكنون به گوشه‌اى از سخنان خاندان پيامبر صلّى اللّه عليه و آله و سلّم در مورد قرآن مىپردازيم :\r\n1 . رسول خدا صلّى اللّه عليه و آله و سلّم فرمود :\r\n« من به زودى از ميان شما خواهم رفت و دو چيز سنگين و گرانبها را در ميان شما به يادگار مىگذارم : كتاب خداى عز و جل و عترتم را . كتاب خدا ريسمانى است كه از آسمان به زمين كشيده شده و عترت من ، اهل بيت من هستند . خداوند لطيف و خبير به من خبر داده كه آن دو هرگز از هم جدا نخواهند شد تا آنكه در كنار حوض كوثر بر من وارد شوند .\r\nببينم چگونه با يادگارهاى من رفتار خواهيد كرد ! » « 2 » 2 . على عليه السلام فرمود :\r\nخداوند تبارك و تعالى ما را پاك و معصوم و شاهدان بر خلق و حجت در زمين قرار داد و قرآن را با ما و ما را با قرآن قرين و همسر كرد . هرگز قرآن از ما و ما از قرآن جدا نخواهيم شد . » « 3 »\r\n3 . على عليه السلام مىفرمايد : « خداوند رسول خدا صلّى اللّه عليه و آله و سلّم را هنگامى فرستاد كه سالها بود ارسال پيامبران قطع شده بود و مردم در خواب طولانى غفلت و گمراهى فرو رفته ، در اختلاف شديد به سر مىبردند . پيامبر صلّى اللّه عليه و آله و سلّم كتابى آورد كه كتابهاى الهى گذشته را تصديق كرد و خود ، نورى است كه بايد به آن اقتدا نمود و از آن نورانيت و هدايت جست . آن كتاب ، قرآن است .\r\nبخواهيد تا برايتان سخن بگويد ، ولى آن سخن نمىگويد ، من از طرف آن سخن مىگويم . بدانيد كه علم آيندگان و گذشتگان و دواى دردتان و\r\n\r\n\r\n","description":"","footnote":"\r\n( 1 ) . مسند احمد ، ج 4 ، ص 107\r\n( 2 ) . مسند احمد ، ج 3 ، ص 14 و 17 و 26 و 59\r\n( 3 ) . كافى ، ج 1 ، ص 191\r\n","page_name":" 203 ","page_number":203},
  {"content":"\r\n\r\nنظام دين و دنيايتان در آن است . » « 1 »\r\n4 . و نيز مىفرمايد :\r\nآگاه باشيد كه مؤمنين هميشه خود را ضعيف و مقصر دانسته ، همواره خود را سرزنش و محاكمه مىكنند و مدام در راه كمال و اندوختن اعمال خير حركت مىكنند . سعى كنيد مانند گذشتگان از دنيا دل كنده ، مانند مسافران در دنيا زندگى كنيد . بدانيد قرآن اندرزگويى است بدون حيله و نيرنگ ، و هدايتگرى است كه گمراه نمىكند و هم صحبتى است كه دروغ نمىگويد . هيچ كس از همنشينى با قرآن ضرر نمىكند ، يا علم و هدايتش زياد مىشود و يا جهل و گمراهى او كم مىگردد . آگاه باشيد هيچ كس با داشتن قرآن ، فقير و بدون قرآن ، ثروتمند نخواهد بود . براى دردهايتان از آن دوا و براى مشكلاتتان از آن يارى و استعانت بجوييد .\r\nدر قرآن شفاى بزرگترين بيمارى است : بيمارى كفر و نفاق و انحراف ، بيمارى ظلم و گمراهى . با توسل به قرآن از خدا حاجت بخواهيد و با دوستى قرآن نزد خدا برويد ! قرآن را وسيلهء گدايى و سؤال از غير خدا نكنيد ! كسى نمىتواند چيزى را بهتر از قرآن نزد خدا وسيله قرار دهد ، زيرا قرآن محبوبترين شىء نزد خداست . بدانيد قرآن شفيعى است كه شفاعتش پذيرفته شده و گوينده‌اى است كه سخنانش تأييد و تصديق گرديده است . هر كه را قرآن شفاعت كند ، شفاعتش قبول مىشود و هر كه قرآن با او مخالفت نمايد ، محكوم شده ، قرآن حاكم و غالب خواهد بود . روز قيامت منادى فرياد خواهد زد : « هر كس هر چه كاشته درو كند ! همه گرفتار اعمال و عاقبت كار خود خواهند بود ، جز عاملين به قرآن . با قرآن باشيد و به آن عمل كنيد و قرآن را حجت و دليل بين خود و پروردگارتان قرار دهيد و از آن پند و اندرز بخواهيد ! نظرات و\r\n\r\n\r\n","description":"","footnote":"\r\n( 1 ) . كلام الامام على عليه السلام ، نهج البلاغة ، شرح الشيخ محمد عبده ، بيروت : دار المعرفة ، خطبهء 157\r\n","page_name":" 204 ","page_number":204},
  {"content":"\r\n\r\nخواسته‌هاى خود را در برابر قرآن محكوم بدانيد ! عمل كنيد ، عمل ! عاقبت انديش باشيد ، عاقبت انديش ! استقامت كنيد ، استقامت ! بر شما باد به صبر و ورع ! بدانيد تمامى شما عاقبتى خواهيد داشت كه به آن خواهيد رسيد و پرچمى و علمى داريد كه بايد به وسيلهء آن هدايت يابيد و اسلام پايانى دارد و تلاش كنيد به آن برسيد ! با انجام فرائض و واجبات ، حق خدا را ادا كنيد ! من شاهد و گواه شما بوده ، در روز قيامت از شما دفاع خواهيم كرد . . .\r\nمردم دو دسته‌اند : يكى به دنبال دليل و برهان و ديگرى به دنبال دروغ و بدعت كه هيچ حجت و دليلى از طرف پروردگار خود ندارد . خداوند سبحان هرگز كسى را به وسيلهء چيزى مانند قرآن پند و اندرز نداده ، زيرا قرآن ريسمان محكم و دستاويز مطمئن خداست و بهار قلوب و چشمه‌هاى علم است . قلب ، جز به قرآن جلا و نور و روشنى نمىيابد پند جويان و اندرز پذيران رفته و غافلان و فراموشكاران مانده‌اند . » « 1 »\r\n5 . همچنين على عليه السلام مىفرمايند :\r\n« . . . رسول خدا امت خود را به حال خود و بدون راه مستقيم و علم كافى رها نكرد . كتاب خدا در ميان شماست كه بيان كنندهء حلال و حرام و واجبات و فضايل است . ناسخ و منسوخ ، مباح و واجب ، خاص و عام ، پندها و اندرزها ، امثال و داستانها ، مطلق و مقيد ، محكم و متشابه و مجملاتش را روشن كرده و مشكلات و معماهايش را حل نموده است ، به طورى كه بعضى از علومش را بايد آموخت و بعضى را جايز است ترك نمود . . . » « 2 »\r\n6 . قرآن حقايق و اندرزهايى دارد كه روح پرهيزكاران را جلا مىدهد .\r\nعلى عليه السلام در بيان ويژگيهاى متقين مىفرمايند :\r\n. . . دنيا مىخواهد اسيرشان كند ، اما خود را نجات مىدهند . شبها روى پا\r\n\r\n\r\n","description":"","footnote":"\r\n( 1 ) . همان ، خطبهء 175\r\n( 2 ) . همان ، خطبهء 1\r\n","page_name":" 205 ","page_number":205},
  {"content":"\r\n\r\nايستاده ، قرآن را با طمأنينه و با ترتيل و آرامى مىخوانند . با خواندن قرآن خود را محزون مىكنند و از اينكه دواى دردشان را در آن يافته‌اند ، به وجد آمده ، هيجان زده مىگردند . هر گاه به آيه‌اى مىرسند كه خداوند بندگانش را در آن تشويق كرده و وعده بهشت به آنان داده ، آن را آرزو مىكنند و از خوشحالى در پوست خود نمىگنجند و به خود وعدهء لطف و اميد الهى را مىدهند ، چنان كه گويا نعمتهاى خداوند را مىبينند و هر گاه به آيهء عذاب مىرسند ، چنان به آن گوش داده و در خود فرو مىروند كه گويا زوزه‌هاى آتش را با گوش خود مىشوند . با كمر خم شده ، به حال سجده بر پيشانى و كف دست و سر زانوها و نوك انگشتان مىافتند و خود را در زحمت و مشقت قرار مىدهند و از خدا آزادى و نجات از آتش را در خواست مىنمايند . « 1 »\r\nسخنان امامان بزرگوار ، همگى تفسير و بيان حقايق قرآن است و گاه به طور مستقيم به تفسير آيات قرآن مىپردازند . به عنوان نمونه ، على عليه السلام در تفسير آيه 23 از سوره مباركه حديد مىفرمايند : « همه زهد بين دو كلمهء قرآن جمع شده است :  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  ، تا بر آنچه از دست شما مىرود افسوس نخوريد و به خاطر آنچه به دستتان مىرسد خوشحال نشويد . » هر كس بر آنچه گذشته است افسوس نخورد و از آنچه به دست مىآيد خوشحال نشود ، هر دو طرف زهد را به دست آورده است . « 2 »\r\nو نيز در بيان برخى از آيات الهى چنين مىفرمايند :\r\nبه هر كس چهار چيز داده شود ، از چهار چيز ديگر محروم نمىشود : به هر كس توفيق دعا داده شود ، از اجابت آن محروم نگردد و به هر كس توبه عطا شود ، از قبول آن محروم نشود و هر كس استغفار نمايد ، از آمرزش محروم نگردد و هر كس شكر كند ، از زياد شدن نعمت محروم\r\n\r\n\r\n","description":"","footnote":"\r\n( 1 ) . همان ، خطبهء 184\r\n( 2 ) . همان ، حكمت 448\r\n","page_name":" 206 ","page_number":206},
  {"content":"\r\n\r\nنشود و تمامى اينها در كتاب خداوند متعال تصديق شده است . دربارهء دعا مىفرمايد :  ادْعُونِي أَسْتَجِبْ لَكُمْ  ، مرا بخوانيد تا اجابت كنم » و دربارهء استغفار مىفرمايد :  « وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  ، هر كس كار بدى يا ظلمى به خود بكند ، سپس استغفار نمايد ، خداوند را آمرزندهء مهربان مىيابد » و دربارهء شكر مىفرمايد :  لَئِنْ شَكَرْتُمْ لَأَزِيدَنَّكُمْ  ، اگر شكر كنيد ، برايتان زياد خواهم كرد » و دربارهء توبه مىفرمايد  إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَ كانَ اللَّهُ عَلِيماً حَكِيماً  ، تنها توبهء كسانى بر خداوند است كه از روى جهالت كار بد كرده ، سپس فورا توبه نمايند ، آنها هستند كه خداوند توبهء آنان را مىپذيرد و خداوند عالم و حكيم است . « 1 »\r\nهمچنين آن حضرت آينده قرآن را در بين مسلمانان چنين پيش بينى مىفرمايند :\r\nزمانى بر مردم خواهد آمد كه از قرآن جز نوشته‌اى و از اسلام جز اسمى باقى نخواهد ماند . مساجد در آن روز از نظر بنا ، آباد و از جهت هدايت ، خراب و ويران است . اهل مسجد و سازندگان آن در آن روز بدترين انسانهاى روى زمينند . فتنه‌ها توسط آنها ايجاد شده ، هر خطا و معصيتى به آنها ختم مىشود . مردمى را كه از مسجد كناره گرفته و از آن عقب مانده‌اند ، به مسجد مىكشانند . . . « 2 »\r\nاز ديگر امامان نيز سخنان نغزى درباره قرآن رسيده است كه به برخى از آنها اشاره مىكنيم .\r\n1 . امام صادق عليه السلام مىفرمايند :\r\nخداوند تبارك و تعالى در قرآن بيان هر چيزى را قرار داده است ، تا آنجا\r\n\r\n\r\n","description":"","footnote":"\r\n( 1 ) . همان ، حكمت 331\r\n( 2 ) . همان ، حكمت 375\r\n","page_name":" 207 ","page_number":207},
  {"content":"\r\n\r\nكه هيچ يك از نيازهاى بندگان را در آن ترك نكرده است ، به طورى كه هيچ كس نمىتواند بگويد : كاش فلان چيز در قرآن نازل شده بود ! بلكه حتما آن در قرآن وارد شده است . « 1 »\r\n2 . امام باقر عليه السلام فرمود :\r\nخداوند متعال هر چيزى را كه امت به آن احتياج دارد در قرآن نازل كرده و آن را براى پيامبرش صلّى اللّه عليه و آله و سلّم بيان فرموده است و براى هر چيزى ، حدى و حكمى و دليل و نشانه‌اى قرار داده و براى هر كسى هم كه از حدود خداوند تجاوز نمايد ، حدى قرار داده است . « 2 »\r\n3 . امام صادق عليه السلام فرمود :\r\n« هيچ چيزى مورد اختلاف دو نفر قرار نمىگيرد ، جز آنكه اصل و ريشه‌اى در كتاب خدا دارد ، ولى عقول مردم از فهم آن عاجز است . »\r\n4 . قرآن ، اصل و سرچشمه هر دانش و حقيقتى است و هر چه با آن مخالف باشد باطل است ، بنا بر اين اصيلترين معيارها ، كتاب الهى است . امام صادق عليه السلام فرمودند :\r\n« هر چيزى بايد به كتاب و سنت بر گردد و هر حديثى كه با قرآن و كتاب خدا موافقت نداشته باشد ، مزخرف و باطل است . » « 3 »\r\nدر خاتمه ، دعاى ختم قرآن را كه از فرمايشات گهربار امام سجاد عليه السلام است و در آن اوصاف قرآن و وظيفه ما نسبت به آن ذكر شده است ، مىخوانيم و از پروردگار مهربان آمرزش و استجابت مىطلبيم :\r\nخدايا ! مرا بر خواندن كتاب خود ، همان كتابى كه آن را به صورت نور نازل كردى يارى فرمودى و آن كتاب را شاهد و گواه تمامى كتابهايى قرار دادى كه پيش از آن نازل كرده بودى و آن را بر هر حديث و داستانى كه تعريف نمودى ترجيح دادى و آن را فارق و جدا كنندهء بين حلال و\r\n\r\n\r\n","description":"","footnote":"\r\n( 1 ) . كافى ، ج 1 ، ص 59\r\n( 2 ) . همان\r\n( 3 ) . همان ، ص 69\r\n","page_name":" 208 ","page_number":208},
  {"content":"\r\n\r\nحرامت قرار دادى ، قرآنى كه راههاى احكام خود را با آن آشكار ساختى و كتابى كه آن را براى بندگانت شرح و تفصيل دادى و وحيى كه آن را بر پيامبرت محمد - كه درود تو بر او و خاندانش باد - نازل فرمودى و آن را نورى قرار دادى كه ما با پيروى از آن ، از تاريكيهاى گمراهى و جهالت هدايت يافته ، نجات مىيابيم . آن را شفاى كسى قرار دادى كه براى فهميدن و ايمان آوردن ، خاموش و ساكت به آن گوش مىدهد و آن را ميزانى براى عدالت قرار دادى كه زبانش جز به حق نمىگردد و نور هدايتش كردى كه هرگز دلايل و برهانهاى او از شاهدان و گواهان تمام نمىشود و آن را پرچم نجات كسانى ساختى كه با قصد روش و سنت آن ، هرگز گمراه نخواهند شد و هر كس به ريسمان و دستاويز محكم آن دست زند ، هرگز هلاكت گرد او نمىگردد .\r\nخداوندا ! حال كه توفيق تلاوت آن را به ما دادى و سختى زبان ما را به نيكويى و حسن عبارت آن آسان كردى ، ما را از كسانى قرار ده كه حق رعايت آن را به جا آورده ، با اعتقاد و تسليم در مقابل آيات محكم آن ، تو را عبادت مىنمايند و چاره‌اى جز اعتراف و اقرار به متشابهات و دليلهاى روشن آن ندارند . خداوندا ! آن را مجمل و مختصر بر پيامبرت ، محمد صلّى اللّه عليه و آله و سلّم نازل فرمودى و او را به نحو كامل بر عجائب آن عالم نمودى و علم آن را با تفسير به ما ميراث دادى و ما را بر كسانى كه به آن جاهلند ترجيح داده ، بر آن قدرتمان بخشيدى تا ما را بر كسانى كه طاقت و تحمل آن را ندارند برترى دهى .\r\nبار خدايا ! حال كه دل و قلب ما را جايگاه آن قرار دادى و ما را به شرف و فضيلت آن آشنا نمودى ، بر محمد صلّى اللّه عليه و آله و سلّم كه آن را براى مردم خواند و بر آل او كه خزانه داران او هستند صلوات فرست و ما را از كسانى قرار ده كه اعتراف دارند اين قرآن از نزد تو آمده است و ياريمان ده تا هيچ شكى در تصديق و ايمان به آن به ما دست ندهد و مرتكب هيچ لغزشى\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر طريق مستقيم آن نگرديم ! خداوندا ! صلوات بر محمد و آل محمد فرست و ما را از كسانى قرار ده كه به ريسمان آن چنگ زده ، و از متشابهات آن به پناهگاه محكم و استوارش پناه مىبرند و در زير سايهء بال آن آرام مىگيرند و به روشنى بامدادانش هدايت يافته ، به درخشيدن روشنايى آن اقتدا مىنمايند و از چراغ هدايت آن بهره مىجويند و از غير آن روى گردانند ! خداوندا ! همچنان كه محمد صلّى اللّه عليه و آله و سلّم را پرچم دار قرآن و مشعل هدايت به سوى خود قرار دادى و به وسيلهء خاندان آن حضرت راههاى رضايت خود را آشكار كردى ، بر محمد و آل او صلوات فرست و قرآن را وسيلهء رسيدن ما به بالاترين و شريفترين منازل و مقامات كرامت و بزرگوارى و نردبانى براى عروج و صعود به قلهء سلامت و سبب نجات در معركهء قيامت و وسيلهء رسيدن به نعمتها در دار آخرت قرار ده ! خداوندا ! بر محمد و آل او صلوات فرست و به واسطهء قرآن ، بار گناهان را از ما بردار و به ما زيبايى و شمائل نيكوكاران را ببخش و ما را پيرو كسانى قرار ده كه در ساعاتى از شب و روز با قرآن براى تو قيام نمودند تا آنكه با قرآن ، ما را از هر پليدى پاك نمايى و ما را دنباله رو كسانى قرار ده كه از نور قرآن راه يافته ، آرزوها آنان را با خدعه و نيرنگ از عمل باز نمىدارند ! خداوندا ! بر محمد و آل او صلوات فرست و قرآن را مونس شبهاى تار ما و نگهبان ما از خطرات و وسوسه‌ها و نگهدارندهء قدمهاى ما از لغزيدن در معاصى و حافظ زبان ما از گفتن باطل قرار ده ، بدون آنكه آفتى به زبان ما رسد و باز دارندهء جوارح و اعضاى ما از انجام گناهان و معاصى و موجب از بين رفتن غفلت ما از پند و اندرزها قرار ده ، تا قلبهاى ما را از فهم عجايب و داستانها و مثلهاى آنكه مانع گناهند و كوههاى استوار از حمل و فهم آن عاجزند پر نمايى ! خداوندا ! بر محمد و آل او صلوات فرست و ظاهر ما را به واسطهء قرآن هميشه آراسته گردان و درون و ضمير ما را از خطر وسوسه‌ها سلامت\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبدار و چركى دلها و علاقه و وابستگى به گناهان ما را بشوى . و كارهاى پراكندهء ما را به قرآن جمع نما و در روزيكه براى حساب و كتاب صف مىكشيم ، به واسطهء آن ، ما را از تشنگى گرماى زياد و طاقت فرسا نجات ده و در روز حشر و نشر به واسطهء آن به ما جامهء امان از سختيها و وحشتها بپوشان ! خدايا ! بر محمد و آل او صلوات فرست و به بركت قرآن ، فقر ما را با بى نيازى جبران كن و به ما وسعت رزق و راحتى عيش و زندگانى عطا فرما و ما را از اخلاق نكوهيده و پست دور نما و به واسطهء قرآن ، ما را از سقوط در درهء كفر و نفاق حفظ كن تا در قيامت ، به رضا و خشنودى تو نائل شده ، در دنيا نيز از خشم و غضب و تجاوز به حدود تو مصون بمانيم و شاهد و گواه حلال و حرام آن باشيم ! خدايا ! بر محمد و آل او صلوات فرست و به بركت قرآن سختى جان كندن را هنگام مرگ و ناله‌هاى دردناك آن را هنگام به شماره افتادن نفس و رسيدن جان به گلو آسان نما ، زمانى كه ملك الموت از پردهء غيب براى گرفتن جان حاضر شده ، جانها را با تيرهاى ترس از فراق و بر باد رفتن اميدها نشانه مىگيرد و به آنها جام تلخ زهر را مىنوشاند و كوس رحيل و سفر ، ما را به سراى آخرت نزديك مىسازد و كردار ما چون گردنبند بر گردنهايمان افتاده ، قبور جايگاه ابدى ما تا روز قيامت مىگردد ! بار خدايا ! بر محمد و آل او صلوات فرست و وارد شدن در قبر و طولانى شدن اقامتمان را در طبقات خاك مبارك فرما و قبر را بعد از جدا شدن از دنيا بهترين منزل ما قرار ده و تنگى لحد را به لطف و رحمتت بر ما گشاده فرما و در ميان اهل محشر ما را به رسوايى گناهانمان مفتضح نفرما و در صف محشر به بركت قرآن بر خوارى و پستى جايگاه ما رحم كن و هنگام عبور از پل جهنم قدمهاى ما را محكم گردان و از لغزيدن حفظ نما و پيش از بر خاستن از قبر تاريكيهاى آن را به نور قرآن روشن فرما و ما را از شدايد و ناراحتيهاى\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nروز قيامت نجات ده و روى ما را در روز سياه شدن صورتها ، روز حسرت و ندامت و پشيمانى سفيد فرما و ما را محبوب دلهاى مؤمنين قرار ده و زندگى را بر ما دشوار مگردان ! بار خدايا ! بر محمد ، بنده و رسولت صلوات فرست ، همچنان كه رسالت تو را ابلاغ كرد و فرمانت را انجام داد و بندگانت را نصيحت نمود .\r\nخداوندا ! پيامبر ما را - كه صلوات خدا بر او و آل او باد - در روز قيامت ، نزديكترين پيامبر به خودت قرار ده و بيشترين امكان شفاعت را به او ده و مقام او را از همه بالاتر و جاه و منزلت او را از همه وجيه‌تر و برازنده‌تر فرما ! خداوندا ! بر محمد و آل محمد صلوات فرست و بنا و بنياد او را شريف و برهان و دليلش را بزرگ و عظيم و ميزان و ترازوى او را سنگين و شفاعتش را مقبول و منزلتش را مقرب خود و رويش را سفيد و نورش را كامل و درجه‌اش را تمام فرما و ما را بر سنتش زنده بدار و بر ملّت و دين او بميران و ما را در راه و طريقه‌اش روان فرما و از اهل طاعتش قرار ده و در جملهء پيروان و دوستانش محشور نموده ، وارد بر حوضش نما و ما را از كاسه و جام آب او سيراب فرما ! خدايا ! بر محمد و آلش درود فرست ، درودى كه او را به آنچه كه از خير و فضل و كرامت و بزرگواريت اميدوار است برسانى ، چرا كه تو داراى رحمت واسعه و فضل كريم هستى ! خدايا ! او را به واسطهء آنكه رسالت تو را ابلاغ كرد و آيات تو را رساند و بندگانت را نصيحت كرد و در راه تو جهاد نمود ، جزائى ده كه بهترين جزايى باشد كه به ملائكه مقربين و انبياى مرسل و مبعوث و برگزيدهء خود داده‌اى و سلام بر او و بر آل پاك و طاهر او و رحمت و بركات خداوند بر آنان باد !\r\n\r\n","description":"","footnote":"","page_name":" 212 ","page_number":212},
  {"content":"\r\n . \r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n . \r\n","description":"","footnote":"","page_name":" 215 ","page_number":215},
  {"content":"\r\n . \r\n\r\n","description":"","footnote":"","page_name":" 216 ","page_number":216}
  ]