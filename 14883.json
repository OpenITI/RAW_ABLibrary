[
  {"content":"\r\n\r\nبسم الله الرحمن الرحيم\r\nگلچينى از معارف تشيع\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nعقايد : 110 ( كلام و عقايد : 193 )\r\nگروه مخاطب :\r\n- تخصصى ( طلاب و دانشجويان )\r\n- عمومى\r\nشماره انتشار كتاب ( چاپ اول ) : 1884\r\nمسلسل انتشار ( چاپ اول و باز چاپ ) : 4687\r\nكتاب هاى علامه طباطبائى / 19\r\nكتاب هاى استاد خسروشاهى / 26\r\nطباطبائى ، محمد حسين ، 1281 - 1360\r\nگلچينى از معارف تشيع / سيد محمد حسين طباطبائى ؛ به كوشش سيد هادى خسروشاهى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1389 .\r\n[ 188 
  ] ص . - ( مؤسسه بوستان كتاب ؛ 1884 . كتاب هاى علامه طباطبائى ؛ 19 . كتاب هاى استاد خسروشاهى ؛ 26 ) ( كلام و عقايد ؛ 193 . عقايد ؛ 110 )\r\n3200 تومان : ISBN 978 - 964 - 09 - 0727 - 6\r\nفهرست نويسى بر اساس اطلاعات فيپا .\r\nص . ع . به انگليسى : Allameh sayyid Muhammad - Husayn Tabatabai . A Selection of Shia Teachings\r\nكتاب نامه : ص . [ 169 
  ] - 171 ؛ همچنين به صورت زيرنويس .\r\nنمايه .\r\n1 . شيعه - عقايد . الف . خسروشاهى ، هادى ، 1317 - مصحح . ب . دفتر تبليغات اسلامى حوزه علميه قم . مؤسسه بوستان كتاب . ج . عنوان . د . فروست : كتاب هاى علامه طباطبائى ؛ 19 .\r\n8 گ 2 ط / 5 / 211 BP\r\n4172 / 297\r\nش . 19\r\n1389\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nگلچينى از\r\nمعارف تشيع\r\nعلامه سيد محمدحسين طباطبائى\r\nتنظيم : دكتر ويليام چيتيگ\r\nترجمه : دكتر سيد محمد ثقفى\r\nبه كوشش سيد هادى خسروشاهى\r\nبوستان كتاب\r\n1389\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nگلچينى از معارف تشيع\r\nنويسنده : علامه سيد محمد حسين طباطبائى / تنظيم : دكتر ويليام چيتينگ\r\nترجمه : دكتر سيدمحمد ثقفى / به كوشش : سيد هادى خسروشاهى\r\nناشر : مؤسسه بوستان كتاب\r\n( مركز چاپ و نشر دفتر تبليغات اسلامى حوزه علميه قم )\r\nليتوگرافى ، چاپ و صحافى : چاپخانه مؤسسه بوستان كتاب\r\nنوبت چاپ : اول / 1389 / شمارگان : 1500 / بها : 3200 تومان\r\nتمامى حقوق محفوظ است\r\nprinted in the Islamic Republic of Iran\r\nدفتر مركزى : قم ، خ شهدا ( صفائيه ) ، ص پ 917 / 37185 ، تلفن : 7 - 7742155 نمابر : 7742154 تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شماره 2 : تهران ، ميدان فلسطين ، خ طوس ، كوچه تبريز ، پلاك 30 ، تلفن : 88956922 - 09395992089\r\nفروشگاه شماره 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شماره 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شماره 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7837102\r\nپخش پكتا ( پخش كتب اسلامى و انسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن : 88940303\r\nنمايندگى هاى فروش كتاب مؤسسه در داخل و خارج كشور ( ضميمه برگه نظر خواهى آثار انتهاى كتاب )\r\nاطلاع از تازه هاى نشر از طريق پيام كوتاه ( SMS ) ، با ارسال شماره همراه خود به 10002155 و يا ارسال درخواست به :\r\nپست الكترونيك مؤسسه : E - mail : info @ bustaneketab . com\r\nجديدترين آثار مؤسسه و آشنايى بيشتر با آن در وب سايت : http : / / www . bustaneketab . com\r\nبا قدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار / دبير شوراى كتاب : جواد آهنگر / سرويراستار : ابوالفضل طريقه دار / ويراستار : مهدى خليليان / نمايه ساز : خديجه برزگر / چكيده عربى : سهيله خائفى / چكيده انگليسى : مريم خائفى / فيپا : مصطفى محفوظى / مسئول واحد حروف نگارى : احمد مؤتمنى / اصلاحات حروف نگارى : فاطمه جعفرى و احمد مؤتمنى / صفحه آرايى : احمد اخلى و حسين محمدى / كارشناس و كنترل نمونه خوانى : محمد جواد مصطفوى / نمونه خوانى : حسن سادين و شكرالله آقا نژاد / بازخوانى نهايى متن : نادعلى صالحى / نظارت و كنترل آماده سازى : بيژن سهرابى / كنترل فنى صفحه آرايى : حسنعلى جعفرى / كارشناس طراحى و گرافيك و طراح جلد : مسعود نجابتى / مدير توليد : عبدالهادى اشرفى / اداره آماده سازى : حميدرضا تيمورى / اداره چاپخانه : مجيد مهدوى و ساير همكاران ليتوگرافى ، چاپ و صحافى / سيد محمود خسروشاهى و ساير همكاران مركز بررسى هاى اسلامى .\r\nسرپرست مؤسسه\r\nعبدالله اسدى\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه\r\n« گل‌چين ادبى شيعه » يا « گل‌چينى از معارف شيعه » سومين و آخرين كتاب از مجموعه‌اى است كه براى شناخت تشيع و معرفى آن به مردم اروپا و آمريكا پس از دو كتاب : قرآن در اسلام و شيعه در اسلام توسط استاد بزرگوار ، مرحوم علامه سيد محمدحسين طباطبائى تهيّه و تأليف شده است .\r\nاصل طرح و اجراى اين مجموعه به پيشنهاد دكتر كنيث مورگان و دانشگاه كالگيت آمريكا و به وسيله استاد دكتر سيد حسين نصر از شاگردان و علاقه‌مندان علامه طباطبائى - ساليانى پيش سامان گرفت . دو كتاب نخستين ، به زبان فارسى ، انگليسى ، عربى و . . .\r\nبارها ، در ايران ، اروپا ، آمريكا و كشورهاى عربى چاپ و منتشر شده‌اند . اما كتاب سوم ، كه در واقع نخست به زبان انگليسى تهيه و تنظيم شده است ، تاكنون به زبان فارسى در نيامده و منتشر نشده است . البته اساتيد محترم ، در مقدمه‌هاى خود - پس از اين سطور - در مورد چگونگى پيدايى اين اثر ، توضيحات لازم را داده‌اند و ضرورتى بر تكرار آن‌ها نيست ، ولى در اين يادداشت كوتاه ، اشاره‌اى كوتاه به زندگى و آثار ، تنظيم كننده و مترجم آن به انگليسى ، جناب دكتر ويليام چيتك بىمناسبت نيست :\r\n\r\nويليام چيتيك\r\nدر سال 1943 م در شهر  Milford  آمريكا در يك خانواده مذهبى پروتستان ، به دنيا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nآمد . پس از تحصيلات مقدماتى در اوهايو ، دوره ليسانس رشته تاريخ را گذراند . در سال 1966 به ايران آمد و 12 سال در ايران به تحصيل ادبيات و زبان فارسى پرداخت و درجه دكترى در ادبيات را از دانشگاه تهران گرفت و سپس در دانشگاه صنعتى شريف به تدريس پرداخت و به موازات آن از محضر اساتيدى چون : علامه طباطبائى ، استاد جلال الدين آشتيانى ، بديع الزمان فروزانفر ، جلال الدين همايى و دكتر سيد حسين نصر استفاده كرد . چيتك پس از مدت‌ها به آمريكا برگشت و در دانشگاه ايالتى نيويورك به عنوان استاد به تدريس اديان در گروه مطالعاتى تطبيقى ، مشغول شد و هم اكنون نيز در دانشگاه‌هاى مختلف آمريكا ، تدريس مىكند . . . . چيتك خود چنين مىگويد :\r\n« . . . من متولد آمريكا هستم . پس از طى دوران كودكى و نوجوانى ، در سال 1966 به ايران‌رفتم . تازه تحصيلاتم را در كالج ووستر در اوهايو به پايان رسانده بودم كه تصميم به سفر به ايران گرفتم . هدف من مطالعه عرفان و فلسفه اسلامى بود . در كالج كه بودم ، درس‌هاى مختلفى مىخواندم . هيچ كدام از دروس نظر مرا جلب نكرد . فقط فهميده بودم كه مذهب و دين براى ما حرفى دارد كه در عصر جديد قابل استفاده است . يك سال را در دانشگاه بين‌المللى مسيحيت در توكيو گذراندم . البته علت ورود من به اين دانشگاه فقط اين بود كه حاضر شده بود مرا بپذيرد ! . از سوى ديگر ، توكيو هم براى من جذاب‌تر از اوهايو بود ، همين .\r\nدر توكيو براى اولين بار يك زبان خارجى را فرا گرفتم . از مطالعه بوديسم مشعوف مىشدم . غير از توكيو ، به منطقه نارا هم سفر كردم . به اوهايو كه بازگشتم ، به شدت نگران آينده‌ام بودم . تصميم گرفتم يك سال ديگر را در خارج بگذرانم . كجا بهتر از دانشگاه آمريكايى بيروت ؟ در اين مرحله ، مشغول مطالعه تاريخ بودم . لذا در بيروت به سراغ تاريخ اسلام رفتم . از اين مسير بود كه با عرفان آشنا شدم . وقت زيادى را صرف مطالعه عرفان كردم و مقالاتى نوشتم . اين مطالعات ، مرا به اين فكر انداخت كه\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nشايد انتخاب درستى كرده‌ام كه به سراغ چنين موضوع غريبى رفته‌ام و به قول آنه مارى شيمل به سراغ « مرغ بسم اللَّه » آمده‌ام . در يافتن حقيقت ، نه خانواده ، نه دوستان و جامعه ، هيچ كدام مرا هدايت نكردند .\r\nدر ارتباط با عرفان و مطالعات عرفانى بود كه دريافتم بايد از واقعيات مرسوم كمى فاصله بگيرم . لذا تصميم گرفتم بعد از فارغ التحصيلى به ايران بروم . در بيروت كسانى بودند كه به من اطمينان مىدادند ، در سفر به ايران مىتوانم در مورد عرفان و فلسفه اسلامى مطالعه كنم . در حقيقت اين يك تصميم شخصى بود و بعداً فهميدم كه تصميم من درست بوده است و از اين راه ، مسير خود را هم پيدا كرده‌ام . . . » « 1 » چيتك ، در مورد علاقه خود به عرفان و فلسفه اسلامى در جاى ديگر چنين مىگويد :\r\n« علاقه من به عرفان زمانى زنده شد كه در بيروت بودم و نخستين كتاب مفيد درباره انديشه‌هاى ابن عربى را خواندم . اين كتاب نوشته دكتر نصر بود ، به نام سه حكيم مسلمان و از ابن سينا ، سهروردى و ابن عربى سخن مىگفت . در زمينه فلسفه هم نه بسيار آموخته بودم و نه علاقه بسيار داشتم . وقتى از بيروت به آمريكا بازگشتم ، در آخرين سال تحصيلات دانشگاهى ، بيشترين تلاش خود را صرف خواندن ترجمه انگليسى نيكلسون و شرح او بر مثنوى كردم و مقاله مفصّلى نوشتم به نام  \" The Sufi Doctrine of Rumi \"  ( مشرب صوفيانه مولانا ) . اساس اين مقاله را از آغاز تا پايان ، ترجمه‌هاى نيكلسون و آربرى تشكيل مىداد . . . در ايران كه بودم ، يكى دو بار پيش آمد كه در انجمن فلسفه ، انديشه‌هاى ملاصدرا را بياموزم . يك سال ، جواد مصلح ، متنى از ملاصدرا را تدريس كرد و يك بار هم دكتر زرياب خويى . اما فلسفه هرگز توجه من را به صورتى واقعى به خود جلب نكرد و من را به سوى خود نكشيد .\r\n\r\n\r\n","description":"","footnote":"\r\n( 1 ) . در جست‌وجوى معنويت ، حكمت و معرفت ، سال دوم ، شماره 8 ، مورخ آبان 1387 ص 7 . .\r\n","page_name":" 11 ","page_number":11},
  {"content":"\r\n\r\nبه نظر من ، يكى از دليل‌هايش - كه امروز هم حتى بسيار مشهودتر است - اين است كه اين فيلسوف‌ها مىكوشيدند تا با استدلال‌هاى عقلى و احتجاجات استدلالى ، انديشه‌اى را درباره جهان مطرح كنند كه ابن عربى خود بسيار روشن‌تر و مفهوم‌تر از آنان بيان كرده است . آنان مىكوشند ثابت كنند كه جهان‌بينى ابن‌عربى درست است و من نيازى به اين دليل آورىها نمىديدم ، پيش چشم من ، مطلب بسيار روشن بود .\r\nبراى كسانى كه نيازمند استدلال عقلى هستند ، فلسفه ، بىترديد ، مفيد و شايد هم ضرورى است ؛ اما من احتجاجات فلسفى را براى درك انديشه‌هاى ابن‌عربى ضرورى نديدم . جهان‌بينى به شيوه نمادين و عارفانه ابن‌عربى - استفاده او از نمادها و معارف عرفانى براى تماشاى جهان هستى - كه آميخته‌اى است از عقل و خيال ، دست كم در چشم من ، روشى است بسيار روشن‌تر و مفهوم‌تر براى درك هدف مشترك عرفان و فلسفه . » « 1 » توجه به عشق و وابستگى عميق و همه جانبه چيتك به عرفان اسلامى ، گاهى براى بعضى همراه يك سؤال بوده و آن اين‌كه : اگر به باور او ، « دين » براى نيل به حقيقت و سعادت بشر ، كافى است پس نقش « عرفان » در اين ميان چيست ؟ مگر تعاليم دينى براى وصول به حقيقت كافى نيست ؟ چيتك در يك گفت‌وگوى طولانى كه در سال 1380 در تهران انجام داده است و با عنوان « بويى از سرّ صُحُف » چاپ شده است ، در اين باره مىگويد :\r\nتفكيك عرفان از اديان كار مضحكى است . مثلًا شما چگونه مىخواهيد عرفان را از اسلام جدا كنيد ؟ مگر پيامبر از « حق » شناخت نداشت ؟ يا از خود شناخت نداشت ؟\r\nمگر راه شناخت حق تعالى و نَفسْ انسان را قرآن و احاديث نشان نداده‌اند ؟ تمام ريشه‌هاى عرفان اسلامى در سنّت پيامبر اسلام صلى الله عليه و آله است . چيزهايى كه بعد اضافه\r\n\r\n\r\n","description":"","footnote":"\r\n( 1 ) . چند نامه از آشتيانى به چيتك ، حكمت و معرفت ، سال سوم ، شماره 1 ، فروردين 87 ، ص 49 . .\r\n","page_name":" 12 ","page_number":12},
  {"content":"\r\n\r\nشده جز تفصيل همان‌ها نيست . لُبّ مطلب عرفان « معراج » است و بازگشت به اصل ؛ يعنى انسان بايد سِير و عروج كند تا به حق و اصل شود . بدون عرفان ، دين هم نيست .\r\nعرفان همان باطن دين است . بيشتر مردم از اين نكته غافل هستند . در چيزهاى ديگر هم همين طور است . مثلًا در جامعهء آمريكا بيشتر مردم از جمهوريت و دموكراسى چه مىدانند ؟ فقط چيزهايى كه رسانه‌ها به آنان مىگويند . آيا همهء مردم از اصول دموكراسى آگاهى دارند ؟ در جامعهء آمريكا معدودى هستند كه صاحب‌نظرند . حكم دين هم غير از اين نيست . يكى از محاسنى كه دين دارد اين است كه براى همه آمده و عموميت دارد و هر كسى به اندازهء فهم خود مىتواند از آن مدد بگيرد . مولانا هم مسلمان است و دربارهء مثنوى اش گفته اين اصولِ اصولِ اصولِ دين است . عرفان ؛ يعنى اين . توجه كنيد كه مىگويد اصول دين است ؛ يعنى بطن دين است ؛ عمق دادن به دين است . در تمام اديان چيزى مشابه اين است . اگر به بزرگان اديان نگاه كنيد ، مىبينيد در درجه اول ، عارف بوده‌اند . « 1 » چيتك در همين راستا ، علاوه بر ترجمه صحيفه سجاديه ، ادعيه ديگرى نيز مانندِ دعاى عرفه ، دعاى صباح ، دعاى كميل ، دعاى مشلول و چند ادعيه ديگر ، از ائمهء اطهار عليهم السلام ترجمه و منتشر ساخته كه مىتوان آن‌ها را آثار معنوى تأثيرگذار و ماندگار در دنياى غرب دانست . علاوه بر اين‌ها ، چيتك بخشى از اشعار عرفانى امام خمينى رحمه الله را هم با همكارى : پى كلوسسن ، در سال 1989 م ، ترجمه و در آمريكا منتشر ساخت .\r\nترجمه رساله محمد در آيينه اسلام علامه طباطبائى و بخشى از كتاب‌ها و مقالات دكتر سيد حسين نصر ، از ديگر كارهاى فرهنگى چيتك است .\r\nمجموعه كتاب‌ها و رساله‌هاى تأليفى و ترجمه‌اى او كه اغلب در زمينه مسائل فلسفى - عرفانى است بالغ بر 25 جلد مىباشد . مقالات تحقيقى وى نيز در همين\r\n\r\n\r\n","description":"","footnote":"\r\n( 1 ) . بويى از سرّ صحف ، گفت‌وگويى با ويليام چيتك ، ترجمه : محمدعلى اياذى ، زندگىنامه ويليام چيتك ، ص 116 . .\r\n","page_name":" 13 ","page_number":13},
  {"content":"\r\n\r\nزمينه‌ها بالغ بر 50 مقاله است . چيتك ده‌ها سخنرانى نيز ، در محافل فرهنگى و دانشگاهى ، در آمريكا ، اروپا و آسيا ، در كارنامه خود دارد كه هر كدام به نوبه خود ، در معرفى تشيع و عرفان شيعى ارزش‌مند بوده است .\r\nاز مهم‌ترين آثار او ، ترجمه صحيفه سجاديه است كه با عنوان : زبور اسلام  The Psalms of Islam  بارها در اروپا و آمريكا به چاپ رسيده ، كه چيتك در مقدمه مشروح بر آن ، كوشش نموده جنبه‌هاى معنوى و به قول او « رحمانى » ادعيه از ديدگاه شيعه را براى خوانندگان غربى روشن سازد .\r\nخود چيتك مىگويد :\r\n« من در مقدمه - ترجمه صحيفه سجاديه - خواسته‌ام از لحاظ تاريخى اهميت مقام امام زين‌العابدين عليه السلام را بيان كنم ؛ و اهميت صحيفه را ، به منزلهء منبع ادعيهء اهل تشيع و تسنن ، روشن سازم . چون اين مقدمه را براى غربىها مىنوشتم ، لازم بود به شرح معناى دعا در اسلام و تشيع بپردازم . چه در اسلام و مذهب اماميه ، دعا ، سَبك و ادبيات خاصى دارد . در آن‌جا شرح داده‌ام كه دعاهاى مروىّ از حضرت پيامبر صلى الله عليه و آله منشأ ادعيه اسلامى واقع شده و از مهم‌ترين روايات نبوى است . البته در قرآن نيز دعاهايى وارد شده كه خداوند به آن‌ها توصيه فرموده است . براى خوانندهء غربى اين توضيح لازم است كه « دعا » با « نماز » و « ورد » و « ذكر » فرق دارد . اين‌ها هر كدام نوعى سخن گفتن با خداوند است . در انگليسى به همهء اين‌ها  Prayer  گفته مىشود . اين كلمه در انگليسى خيلى عام است و دقايق معناى اسلامى دعا را نمىرساند . واژه « دعا » در فارسى و عربى معناى ويژه‌اى دارد . به نماز نمىتوان دعا گفت . درست است كه در نماز دعا خوانده مىشود ، اما نماز دعا نيست . در اين جا فرقى خصوصاً از لحاظ اصطلاح مىبينيم . دعا طرز مخصوصى از مخاطبه با خداوند است . هم در متن قرآن دعاهايى آمده است و هم پيامبر اسلام ادعيه‌اى دارند . در همان كتاب برگزيده آثار ائمهء شيعه چند دعا ، از جمله دعاى امام حسين عليه السلام در روز عرفه ، را ترجمه كرده‌ام . در مقدمهء\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nترجمه‌ام از صحيفه نيز پيوند مستقيم دعا را با قرآن و خدايى كه در دعا جلوه مىكند ، مورد بررسى قرار داده‌ام . گفته‌اند صحيفه خواهر قرآن « أُخت القرآن » است . عبارت بسيار شيرينى است . اين دو ، مثل خواهر و برادر هستند . قرآن با لحن مردانه خطاب مىكند ؛ و صحيفه خواهرانه و با انس و لطافت به خطاب قرآن پاسخ مىدهد . صحيفه پاسخ امام به كلام خداست ، چه خدا در قرآن مىفرمايد :  « ادْعُونِي أَسْتَجِبْ لَكُمْ »  ؛ مرا بخوانيد تا اجابت كنم شما را ( غافر ، آيه 60 ) . در مقدمهء ترجمهء صحيفه ، مواردى از اين دست را تحليل كرده‌ام ، تا نشان دهم كه اين دعاها در اسلام و مآثر اسلامى چه اهميتى دارند و براى مسلمانان تا چه اندازه مهم هستند . مستشرقان به دعا چندان توجهى نكرده‌اند و بيشتر به تاريخ اصول عقايد و تا حدى نيز به فروع پرداخته‌اند ؛ اعمال و عبادات و آنچه مسلمانان روزانه بدان مىپردازند كمتر مورد توجه آنان قرار گرفته ؛ حتى به نماز چندان توجهى نشان نداده‌اند . دربارهء دعا هم بسيار مختصر تحقيق كرده‌اند و نوشته‌اند . . . » . « 1 » استاد دكتر مهدى محقق در مقاله‌اى ، ضمن اشاره به خدمات فرهنگى چيتك ، درباره تاثير معنوى ترجمهء صحيفه سجاديه در غرب ، مىنويسد :\r\n. . . او در معرفى پيامبر اكرم صلى الله عليه و آله و امام حسين عليه السلام و امام زين‌العابدين عليه السلام به غرب سهم بسزايى داشته است . ترجمه او از زبور آل محمد صلى الله عليه و آله - يعنى صحيفه سجاديه - جا و مكانتى شايسته در غرب يافت و برخى از كشيشان واتيكان شيفته مناجات و ادعيه آن امام همام شدند و از آن ، در اذكار و اوراد خود اقتباس كردند . « 2 » * * *\r\n. . . چيتيك از هنگامى كه در تهران اقامت داشت به پيشنهاد اساتيدى\r\n\r\n\r\n","description":"","footnote":"\r\n( 1 ) . بوئى از سرّ صحف ، زندگى نامه ويليام چيتك ، ص 151 . .\r\n( 2 ) . زندگىنامه پروفسور ويليام چيتيك ، انجمن مفاخر ، چاپ تهران ، ص 13 . .\r\n","page_name":" 15 ","page_number":15},
  {"content":"\r\n\r\nچون : جلال‌الدين آشتيانى و دكتر سيد حسين نصر ، به ترجمه و نشر كتاب‌هاى فلسفى - عرفانى پرداخت - كه ترجمه محمد در آيينه اسلام از علامه طباطبائى در همين راستا بود - اما چيتيك پس از مراجعت به آمريكا هم ، علاوه بر تدريس ، هم‌چنان به كار فرهنگى ترجمه متون شيعى ، ادامه داد و كتاب گل‌چين ادبى شيعه (  A shi'te Anthology  ) را منتشر ساخت كه ما ترجمه فارسى آن را گل‌چينى از معارف شيعه نام نهاديم و تأليفى از علامه طباطبائى است كه بارها در انگلستان ، آمريكا و پاكستان و ايران ، به چاپ رسيده است .\r\n* * * . . . براى به دست آوردن نسخه‌اى از كتاب گل‌چين ادبى به زبان انگليسى ، با آقاى دكتر سيد حسين نصر در آمريكا ، تلفنى تماس گرفتم و ايشان ضمن توضيح درباره چگونگى تهيه و تنظيم اين اثر توسط علامه طباطبائى ، به تلاش و كوشش دكتر ويليام چيتيك - كه از شاگردان ايشان در لبنان و ايران بوده - اشاره نمودند . . . خوش‌بختانه ، پس از مدتى كوتاه ، دكتر چيتيك در خرداد 1387 به ايران آمد و در انجمن مفاخر فرهنگى - كه توسط استاد دكتر مهدى محقق اداره مىشود - طى مراسمى ، از نام‌برده تجليل به عمل آمد و كتاب مستقلى هم درباره زندگى و آثار فرهنگى وى با عنوان :\r\nزندگىنامه و خدمات علمى - فرهنگى پروفسور ويليام چيتك منتشر گرديد و اين‌جانب نيز به دعوت استاد دكتر مهدى محقق در آن مراسم ، حضور و شركت داشتم و در ملاقات با دكتر چيتيك از او « اجازه » ترجمه و نشر كتاب علامه ، به زبان فارسى را خواستم كه در كمال صفا و صميميت ، ترجمه و نشر آن را متعلق به « دوستان شاگردان علامه در ايران » ناميد و از آن استقبال نمود .\r\nاز سوى ديگر مىدانستم كه حجةالاسلام والمسلمين جناب دكتر سيد محمد ثقفى - همشهرى فرهنگ شناس و نوانديش ما - سابقه‌اى در رابطه با اين كتاب دارد . . . از ايشان درخواست نمودم كه به ترجمه آن بپردازد كه ايشان نيز خواهش مرا پذيرفت و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدر مدت زمانى نه چندان طولانى ، ترجمه آن را با همكارى دختر فرزانه‌اش ، آماده كردند كه اينك تقديم علاقه‌مندان آثار علامه طباطبائى مىگردد . . . .\r\nهمان‌طور كه اشاره شد ، اين كتاب براى نخستين بار است كه به فارسى ترجمه و در ايران منتشر مىگردد . و درواقع براى تكميل آثار علامه ، ترجمه و نشر آن يك آرزو بود كه به يارى حق و با پىگيرى و كوشش زياد ، تحقق يافت .\r\n. . . وقتى در تهران - به تاريخ 25 خرداد 1387 - با ويليام چيتيك ملاقات كردم از او خواستم كه اگر نامه يا دست‌خطى از علامه طباطبائى دارد ، نسخه‌اى در اختيار ما قرار دهد كه اين درخواست نيز با استقبال نام‌برده روبه‌رو گرديد و فهرست منابع و دست خط علامه را كه به عنوان مقدمه بر اين كتاب نوشته و به دكتر چيتيك فرستاده بودند ، از آمريكا توسط پست به من ارسال نمود . ترجمهء انگليسى اين مقدمه دو صفحه‌اى كوتاه در ضمن مقدمه‌ها آمده است . ولى ما عين دست خط علامه طباطبائى هم - را همراه فهرست منابعى كه براى تنظيم كتاب تهيه نموده‌اند - براى حُسن ختام در اين‌جا مىآوريم .\r\nتهران - بهمن 1387\r\nسيد هادى خسروشاهى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n[ تصوير 
  ]\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nدرباره اين كتاب\r\nشايد در ميان شاگردان علامه طباطبائى ، شهيد استاد مرتضى مطهرى و دكتر سيد حسين نصر ، بيش از ديگران با اسم و شهرت استاد قرين و همسان هستند . يكى در داخل و دومى در خارج .\r\nشهيد مطهرى با شرح و توضيح بيشتر بر متن اصول فلسفه و روش رئاليسم كه به اجمال از طرف استاد علامه طباطبائى نوشته شده است ، در محافل دانشگاهى و در ميان اصحاب فلسفه و معقول معروف است . مىتوان گفت اگر توضيحات استاد مطهرى نبود ، فهميدن روش رئاليسم از سطح متعارف بسيارى از دانشجويان فلسفه بالاتر بود . و اين توضيحات درواقع بيانگر مقصود بوده و معانى متن را روشن مىسازد . و دكتر سيد حسين نصر در محافل خارجى به جهت نشر و تبليغ فرهنگ و عرفان تشيع و بيشتر از راه نشر انديشه‌ها و كتاب‌هاى علامه طباطبائى در معرفى انديشه تشيع :\r\n1 . شيعه در اسلام\r\n2 . قرآن در اسلام\r\n3 . گل‌چينى از معارف تشيع  A Shiatle Anltology \r\nمعروف و مشهور است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nطبق طرح پيشنهادى يكى از اساتيد مغرب زمين ، قرار مىشود كه مرحوم علامه طباطبائى براى معرفى تشيع در دنياى خارج ، يك سلسله كتاب‌هاى علمى - تحقيقى بنويسد كه با ترجمه آن‌ها به زبان انگليسى و سپس تدريس در دانشگاه هاروارد و ديگر محافل آكادمى غرب با منابع و معارف دست اول تشيع كه به قلم يكى از عالمان بزرگ مذهب ، تحرير مىيابند ، آشنا شوند .\r\nنخستين جلد از اين سلسله ، كتاب شيعه در اسلام است كه استاد دكتر سيد حسين نصر ، خود آن را به انگليسى ترجمه كرده است .\r\nجلد دوم آن ، كتاب قرآن در اسلام است كه باز متن انگليسى را دكتر نصر و فارسى آن را آقاى آرام تهيه كرده است .\r\nو جلد سوم اين سرى از كتاب‌ها گل‌چينى از معارف تشيع است كه متونى از دعاها و معنويات ائمهء تشيع ، همراه با شرح حال مختصرى از امامان شيعه و متن عهدنامه مالك اشتر است كه با ترجمه ويليام . چينيك  William . c . chiltick  - استاد آمريكايى - و مقدمه علامه طباطبائى و نظارت و مقدمه دكتر سيد حسين نصر آماده شده است . كه اينك ترجمه فارسى آن از اين‌جانب و دخترم خانم ثقفى ، تقديم مىشود .\r\n\r\nاعزام به آمريكا\r\nدر سال 1356 ، شهيد دكتر اسماعيل فاروقى ، مسلمان متفكر فلسطينى الاصل - آمريكايى ، « 1 » استاد دانشگاه تمپل فيلادلفيا ،  Temple University  با يك قرارداد دانشگاهى ، قرار بود تعدادى از طلاب فاضل حوزه را براى تحصيل دورهء عالى دانشگاهى و به عنوان اعزام مبلّغ به مغرب زمين ، به آن دانشگاه بفرستد كه پس از فراغ\r\n\r\n\r\n","description":"","footnote":"\r\n( 1 ) . دكتر فاروقى پس از مراجعت از سفر به ايران ، همراه همسر آمريكايى خود در آمريكا به شهادت رسيد . . . . .\r\n","page_name":" 22 ","page_number":22},
  {"content":"\r\n\r\nاز تحصيل و حائز بودن دو فرهنگ اسلام و علوم عصرى ، به عنوان مبلّغ در خارج از ايران به تبليغ اسلام بپردازند .\r\nقرعهء فال در اين مسابقه به نام اين بنده فقير ، و يكى ديگر از دوستان اصابت كرد . و به همين جهت در پاييز سال 1356 به آمريكا عزيمت نموديم و براى شركت در دوره فوق ليسانس دانشگاه تمپل ثبت نام كرديم . نخست به تكميل زبان و گذراندن واحدهاى دانشگاهى مشغول شديم و هم‌زمان با نهضت اسلامى همكارى مىكرديم . تا اين‌كه بالاخره در بهمن 1357 انقلاب اسلامى پيروز شد و تحول عظيمى در شرايط كشور و دنيا پديد آمد . و انقلاب پيام معنوى خود را به دنيا اعلام كرد .\r\nدقيقاً در سال 1358 بود كه در راهروهاى دانشگاه تمپل با استادى متين ، و محترم مواجه شدم . سلام كردم ، او از لهجه من متوجه شد كه ايرانى هستم و از حوزه علميه قم آمده‌ام . . . به زودى با سيد حسين نصر آشنا شدم و سوابق فرهنگى و تحقيقاتى ايشان را با علامه طباطبائى يادآور شدم . ديدم استاد هنوز در فضاى ايران و مصاحبت‌هاى علامه طباطبائى زندگى مىكند . اين آشنايى به رابطه استاد و شاگردى و سپس دوستى تبديل شد و با خوش‌وقتى فراوان بنده كه نام دكتر نصر را شنيده بودم ، حضور علمى ايشان را در دانشگاه تمپل مغتنم داشته و از محضرش بهره‌ها بردم .\r\nيكى - دو تِرم با استاد درس گرفتم و در برخى از كلاس‌هاى او ، با اجازه ايشان حاضر مىشدم . هدفم اين بود كه هم كلاس‌دارى يك استاد با تجربه را آموخته باشم و هم با معارف وسيع دكتر نصر كه در سطح دكترى به دانشجويان تدريس مىكرد ، آشنا شوم .\r\n* * * استاد دكتر نصر كه به هفت زبان تسلط دارد و از فرهنگ وسيع معارف و فلسفه اسلامى همراه با تاريخ علم و علوم ديگر آشناست ، به عنوان يك استاد كامل ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدانشجويان خارجى را به حيرت انداخته بود و از معنويت تشيع و گستره فلسفه اسلامى سخن مىگفت .\r\nدكتر نصر كه خود عارفى ناشناخته است ، رابطه مذهب و تمدن ، مذهب و هنر ، مذهب و علم را به طور دقيق و ظريف بيان مىكرد و از انحطاط و سقوط تمدن غربى و خلأ فرهنگى مغرب‌زمين حرف مىزد . و با انبوهى از كتاب‌هاى علمى خود ، خلأ موجود در غرب را پر مىساخت . و به جرئت مىتوان گفت ، استاد دكتر سيد حسين نصر ، به حق از چهره‌هاى بارز علمى تشيع است كه اسلام شيعى را مطابق بادرك و فهم و ذهنيت غربيان كه با آن آشناست ، در دنيا تبليغ مىنمايد .\r\n. . . اما انگار اين توفيق مرا همراهى نمىكرد كه تحصيلات را به پايان رسانم و رسالت خود را در آمريكا تكميل نمايم . سال 1360 بود كه جنگ سرنوشت‌ساز و دفاع مقدس شروع شده بود و روابط ايران و آمريكا به جهت تصرف سفارت آمريكا توسط دانشجويان مسلمان به تيرگى كشيده و سرانجام قطع شد .\r\nبدين ترتيب شرايط عوض شده بود و ايران رنگ انقلابى داشت و دانشجويان معروف به پيرو خطّ امام ، سفارت را تصرف كرده بودند كه دولت موقت مهندس بازرگان ساقط شد و رابطه ايران و آمريكا هم به دستور كارتر ، قطع گرديد . در اين راستا ، اولين نتايج آن ، دامن ما را گرفت كه با لغو ويزاى دانشجويى ، به جهت پشتيبانى از انقلاب اسلامى ، مجبور شديم كه به كشور برگرديم .\r\nهنگام خداحافظى كه با دكتر نصر ملاقات كردم ، بسيار متأسف بود كه تحصيلات ما ، ناتمام مانده و اصرار داشت تحصيلات را ادامه دهيم ؟ و مىگفت : شما ، تنها دو طلبه‌اى هستيد كه از ايران در سطح عالى در دانشگاه شركت داريد . و اين فرصت هرگز تكرار نمىشود ! .\r\nگرچه اين خيرخواهى او به جا بود ، اما من مجبور بودم به ايران برگردم . موقع خداحافظى دكتر گفت كه يك نسخه از كتاب  A Shiah Anltology  را خدمت علامه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nطباطبائى كه در واقع صاحب اصلى اين اثر است ، بياورم كه به تازگى از چاپ خارج شده بود .\r\nدر عيد نوروز امسال 1387 به خدمت استاد علامه سيد هادى خسروشاهى رفته بودم كه ضمن ملاقات ، تبريك عيد بگويم ، از دكتر نصر و خدمات فرهنگى اش سخن گفتم كه جناب نصر ، جلد سوم سرى معارف تشيع علامه طباطبائى را در آمريكا منتشر ساخته و يك نسخه از آن را به وسيله من خدمت علامه طباطبائى فرستاده است .\r\nاستاد خسروشاهى از شنيدن اين خبر بسيار شاد و مشعوف شد و گفت : من مدت‌هاست كه به دنبال يافتن اين كتاب براى نشر در ضمن مجموعه آثار علامه طباطبائى هستم . سپس فرمود كه اين بنده ترجمه كتاب را به عهده بگيرم تا مجموعهء كتاب‌ها و آثار علامه طباطبائىكه از سوى « مركز بررسىهاى اسلامى » و مؤسسهء « بوستان كتاب » در حال انتشار است ، تكميل گردد . لذا تصميم گرفتم كه به ترجمه كتاب اقدام نمايم .\r\n. . . گفتنى است در سال 1365 كه در دانشگاه شيراز تدريس مىكردم تصميم گرفتم كه بامشاركت برادر عزيز دكتر بهنام وصال شيرازى ، كه از فارغ التحصيلان دانشگاه پنسيلوانيا بود ، كتاب انسان و طبيعت  Man and Nature  استاد دكتر نصر را ترجمه نماييم . لذا با استاد دكتر نصر مكاتبه كردم كه اجازت ايشان را در خصوص ترجمه كتاب اخذ كنم . با محبت و سماحت ، ضمن نامه‌اى موافقت خود را به من و دكتر وصال اعلام نمودند . اما متأسفانه يا خوش‌بختانه چون دكتر وصال به عنوان استاد تمام وقت در دانشگاه  Yale  به آمريكا رفت و كار ترجمه آن كتاب ناتمام ماند و از اين توفيق محروم شديم . تا اين‌كه سرانجام ترجمه كتاب را به وسيله جناب آقاى دكتر عبدالرحيم گواهى به نام انسان و طبيعت را پشت ويترين كتاب فروشىها مشاهده كردم .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو اكنون خوش‌بختانه به جاى آن ، توفيق ترجمه كتاب سوم استاد علامه طباطبائى نصيب من گرديد .\r\nاينك ترجمه كتاب  A shiah Anltology  با عنوان گل‌چينى از معارف تشيع به قلم اين‌جانب و همراهى دختر فاضله‌ام خانم نعيمه ثقفى ( ليسانس زبان ) به پايان رسيده و آماده چاپ و نشر است . اميد است كه خوانندگان به مانندِ ديگر كتاب‌هاى علامه طباطبائى ، از اين كتاب نيز ، بهره‌مند شوند . و از استاد سيد هادى خسروشاهى هم بايد سپاس‌گزار باشم كه با پيشنهاد خود مرا به انجام اين كار واداشت و سپس خود به ويرايش آن پرداخت . و بدين وسيله توفيق تكميل مجموعه آثار استاد علامه طباطبائى هم كه زير نظر ايشان انجام مىگيرد فراهم گرديد .\r\nو ما التوفيق الّا من عنداللّه\r\nقم : سيدمحمد ثقفى\r\n1387\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nپيش‌گفتار\r\nعلىرغم مطالعات ، تحقيقات و ترجمه‌هاى بىشمارى كه شرق شناسان غربى از منابع گوناگون اسلامى از قرن 19 انجام داده‌اند ، توجه بسيار كمى به مجموعه گفته‌هاى دينى ( احاديث ) ، خطابه‌ها ، دعاها ، مَثَل‌ها و توضيحات آموزشى شده است ، و اين مجموعه احاديثى است كه رهبران شيعيان 12 امامى ، آن‌ها را بيان كرده‌اند .\r\nالبته درست است كه محتواى بخشى از مجموعه احاديث شيعه ، مجموعه احاديث سُنّى « 1 » را هم در بر مىگيرد و در تداوم مطالعه احاديث تسنن مجموعه احاديث شيعه نيز مورد مطالعه قرار گرفته‌اند و به صورت غير مستقيم با آن سر و كار داشته‌اند ، از آن‌جا كه احاديث شيعه شكل و عطر خاص خود را دارند ، هيچ رابطه و\r\n\r\n\r\n","description":"","footnote":"\r\n( 1 ) . در مذهب تسنن 6 مجموعه احاديث - كلاسيك - وجود دارد كه از ابتداى جمع‌آورىاش در قرن دوم و سوم‌مورد قبول جامعه اهل تسنن بوده است . اين مجموعه عبارت است از : الصحاح السته ، - شش مجموعه صحيح - كه هم‌رديف با اسامى محققين بزرگ حديث مثل : بخارى ، مسلم و غيره است . معروف‌ترين آن‌ها بخارى است كه خوش‌بختانه به انگليسى ترجمه شده است ( صحيح بخارى ، عربى - انگليسى ، مترجم : محمد محسن خان ، دانشگاه اسلامى ، مدينه : چاپ دوم ، آنكارا 1979 ) . راهنماهاى عظيمى از حديث كه  mensing , wensinek  و ديگران بر پايه اين شش مجموعه نوشته‌اند . .\r\n","page_name":" 27 ","page_number":27},
  {"content":"\r\n\r\nمطالعه غيرمستقيم از محتوا و مفهوم آن ، نمىتواند ترجمه و تحليل مستقيم اين مجموعه را در بر بگيرد . در حقيقت كمى تعجب آور است كه به رغم اهميت بسيار زياد احاديث شيعه مانند ديگر رشته‌هاى علوم عقلانى در گسترش الهيات و قوانين ( حقوق ) شيعه و گذشته از نقش آن در تقوا و زندگى معنوى گفته‌هاى امامان شيعه تا كنون به انگليسى ترجمه نشده است . حتى در كُل و به عنوان گروهى جدا از متون مذهبى از يك طبيعت الهام شده در بين مفاهيم عمومى اسلام هم مورد مطالعه قرار نگرفته است . بنابراين ، كتاب حاضر تلاش پيش‌تازانه براى ارائه نمونه‌اى از اين مجموعه عظيم متون ، به دنياى گفتار انگليسى است . متون حديث شيعه ( سنّت ) شامل سخنان پيامبر اسلام كه مورد قبول شيعيان است و روايات دوازده امام ، از على بن ابىطالب بعد از قرآن از مهم‌ترين متون دينى براى شيعيان به حساب مىآيد .\r\nچنان‌كه در اهل تسنن نيز چنين است ، در مذهب شيعه احاديث همراه با كتاب وحى ( قرآن ) اساس همه علوم دينى را در بر مىگيرد كه شامل شريعت ، همين‌طور زندگى معنوى او در دو جنبه عقلانى و هم از جنبه دنيايى است . هيچ جنبه‌اى از حقيقت زندگى و تاريخ تشيع بدون ملاحظه اين منبع معرفتى كه مجموعه‌اى از متون الهام شده است جامع نيست . . . .\r\nبه هر حال ، آنچه اين مجموعه را استثنايى كرده ، اين است كه اگر چه از منظر شيعيان يكى از شالوده‌هاى اسلام است ، انشا و زبانش به بيش از دو قرن نمىرسد . در مذهب تسنن ، حديث به سخنان پيامبر گرامى اسلام محدود مىشود . در حقيقت ، كلمه حديث به سخنان شخص پيامبر اشاره دارد نه شخص ديگرى . اما در تشيع اگر چه تمايز مشخصى بين احاديث پيامبر و سخنان ائمه ، وجود دارد ، هر دو در يك مجموعه قرار مىگيرند . به اين معنا كه از منظر تشيع عصر تبليغى اسلام از دوره‌اى نسبتاً كوتاهى از دوران تبليغى اديان فراتر رفته است . البته دليل اين ديدگاه به خاطر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمفهوم امام در انديشه تشيع است . « 1 » « مفهوم تخصصى كلمه امام در تشيع متفاوت است از آنچه در اصطلاح عمومى زبان عربى مورد استفاده مىباشد ، چون امام به معناى رهبر است . امام در نظريه سياسى تسنن به معناى خليفه است ، اما به طور تخصصى در مذهب تشيع ، امام به كسى گفته مىشود كه در خود نور محمدى داشته باشد كه از فاطمه ( دختر رسول خدا ) و على بن ابىطالب ، ( اولين امام ) به ديگر امامان مىرسد و به امام مهدى عليه السلام « 2 » كه از نظرها غايب است و روزى ظهور خواهد كرد ، ختم مىشود . »\r\nبه دليل وجود چنين نورى ، امام به عنوان معصوم ( بى گناه ) شناخته مىشود و داراى اطلاعات كاملى از دستورهاى باطنى ، مانند امور ظاهرى است . ائمه مانند زنجيره‌اى از نورند كه از « خورشيد نبوت » كه اصل آن‌هاست ، ساطع مىشوند ، و هرگز از خورشيد جدا نمىشوند . هر چه كه آن‌ها مىگويند از گنجينه خطاناپذير حكمت اشراقى نشئت گرفته است و از آن‌جا كه آن‌ها ادامه حقيقت درونى پيامبر مؤيد هستند سخنانشان به او بر مىگردد . به همين دليل گفتار آن‌ها در مذهب تشيع ادامه حديث نبوى شمرده مىشود ؛ چنان‌كه نور وجود آن‌ها همان تداوم نور نبوى مىباشد .\r\nدر منظر تشيع جدايى موقت ائمه از رسول گرامى اسلام ، بر رابطه ذاتى و درونيشان با آن حضرت يا بر تداوم نور ، نبوت ، اصلًا تأثير ندارد ، كما اين‌كه نور منبع علم پيامبر است همان‌طور منشأ دانش امامان و به صورت اشراقى است . اين مفهوم متافيزيكى امتداد انقطاع نيافته الهامى است كه در طول دو قرن پس از وجود پيامبر ادامه يافته است و همان دليل يكى بودن سخنانى است كه ريشه آن‌ها به دو قرن پيش - پس از پيامبر - مىرسد و با احاديثى كه از پيامبر اسلام رسيده از يك منبع مىباشد .\r\nهم‌چنين اين مطلب باعث تفاوت مفهوم حديث در دو قلمرو : تشيع و تسنن است . در\r\n\r\n\r\n","description":"","footnote":"\r\n( 1 ) . به كتاب شيعه در اسلام نوشته علامه طباطبائى ، ليدن - آلبانى 1975 م . ص 173 مراجعه شود . .\r\n( 2 ) . تا آن‌جا كه ادامه سلسله مربوط به درك اسماعيليه است متفاوت است ، چون براى اسماعيلىها ، سلسله ائمه تا امروز قطع نشده و ادامه دارد . .\r\n","page_name":" 29 ","page_number":29},
  {"content":"\r\n\r\nانديشه شيعه حديث امامان همان حديث پيامبر است و برعكس آن ، در سنّت غير شيعيان ، حديث با پيامبر پايان مىپذيرد .\r\nاز اين كه بگذريم ، اما مفهوم واقعى حديث در متون اهل سنّت و شيعيان بسيار نزديك است ، زيرا هر دو نوع ، به يك واقعيت معنوى مشابهى مىپردازند . البته سلسه انتقال احاديث ( راوى ) مورد قبول هر دو مكتب ، مشابه نيست . اما علىرغم اين تفاوت ، افرادى كه سخنان پيامبر را به تواتر نقل كرده‌اند ، احاديث واقعى كه در منابع تشيع و تسنن ثبت شده است ، شباهت هايى زيادى با هم‌ديگر دارند . تفاوت اصلى در توجه شيعه به اين جنبه است كه ائمه ، تداوم پيامبر اسلام هستند و بنابراين احاديث آن‌ها به احاديث پيامبر اضافه مىشود .\r\nالبته سخنان ائمه به چند طريق است و نه تنها ادامه سخن پيامبر بلكه نوعى تفسير و توضيح احاديث پيامبر با هدف استخراج آموزه‌هاى درونى اسلام نيز هستند . بيشتر اين احاديث مانندِ برخى از احاديث پيامبر با سيره عملى زندگى و شريعت سرو كار دارد . برخى احاديث در رابطه با مسائل متافيزيك‌هاى خالص هستند ، مانند احاديث قدسى . برخى ديگر از سخنان ائمه با جنبه‌هاى عبادتى زندگى ارتباط دارد و برخى دعاهاى بسيار معروف را در بر مىگيرد كه پس از قرن‌ها ، هم سُنّىها و هم شيعيان از آن‌ها بهره مىگيرند . بالأخره برخى از سخنان ائمه ، با علوم مختلف باطنى ارتباط دارند . از اين رو ، اين احاديث طيف وسيعى از سئوالات را در بر مىگيرند ، از مشكلات دنيوى زندگى روزمره گرفته تا سؤال از عمق حقيقت آن‌ها به خاطر طبيعت ذاتى احاديث ، همچون اين حقيقت كه مكتبى مانند عرفان و تصوف حقيقت باطنى اسلام را نشان مىدهد و ابعاد درونى اسلام مىباشد ، البته آن‌ها در طول قرن‌ها با نوشته‌هاى تصوف « 1 » آميخته شده‌اند .\r\n\r\n\r\n","description":"","footnote":"\r\n( 1 ) . رابطه بين تشيع و تصوف را در مقالات صوفيه ، نوشته سيد حسين نصر ، لندن 1972 ص 20 تا 104 جست‌وجو كنيد . .\r\n","page_name":" 30 ","page_number":30},
  {"content":"\r\n\r\nدر عرفان و تصوف نيز احاديث را به عنوان منبعى از اسرار باطنى مىشمارند ، چون عرفا و صوفيان هم ائمه شيعيان را قطب‌هاى معنوى زمان خويش مىدانند . ائمه در سلسله معنوى سلوك مختلف تصوف ظاهر شده‌اند حتى آن‌ها كه اغلب در بين سُنّىها گسترش يافته‌اند . « 1 » به خاطر طبيعت محتوايى آن‌ها اين سخنان تقريباً بر هر شاخه از آموزه‌هاى تشيع مانند زندگى روزانه جامع تأثير گذارده است .\r\nفقه شيعه علاوه بر قرآن كريم ، مستقيماً بر اين مبنا پى ريزى شده است . كلام شيعه بدون دانش اين سخنان ، غير قابل فهم خواهد بود . تفسيرهاى قرآنى شيعه هم از آن‌ها الهام گرفته است ، حتى علوم طبيعى مثل تاريخ طبيعى يا كيمياگرى ، با استناد به كلام آن‌ها گسترش يافته است و بالأخره اين احاديث ، به عنوان منابعى براى تفكر در والاترين موضوعات متافيزيكى در طول قرن‌ها ، مطرح بوده‌اند و برخى از مكتب‌هاى فلسفى و متافيزيكى اسلام توسط آن‌ها به طور وسيعى گسترش يافته‌اند .\r\nحتى فلسفه متأخر اسلامى چنان‌كه با نام صدرالدين شيرازى پيوند خورده است ، بدون مراجعه به متون حديث شيعى ، غيرقابل فهم است . » « 2 » يكى از بزرگ‌ترين كارهاى متافيزيكى صدرالدين شيرازى ، شرح و تفسير يكى از مهم‌ترين « كتب اربعه » حديث شيعه است ، يعنى الكافى كلينى . « 3 » در ميان متون حديث شيعه برخى كارهاى مشخصى وجود دارد كه نياز به توضيح جداگانه دارد . اول از همه\r\n\r\n\r\n","description":"","footnote":"\r\n( 1 ) . جالب‌ترين نمونه چنين رسوخى را مىتوان در بخشى از دعاى معروف امام سوم شيعيان امام حسين عليه السلام يافت . هم‌چنين كتاب‌چه‌هاى دعاى شادهيلى به كتاب حضور شادهيلى در تشيع ، نوشته  W . chcttick  صوفيا پرينس ، ج 1 ، ش 1975 ، ص 97 - 100 مراجعه شود . .\r\n( 2 ) . در اين گروه براى منبع حكمت صدرالدين شيرازى به كتاب صدرالدين شيرازى و عرفان و الا ، نوشته سيد حسين نصر ، لندن ، بولدر ، 1978 ، فصل 4 مراجعه نماييد . .\r\n( 3 ) . اين كار بزرگ را  H . Corbin  به فرانسه ترجمه و چندين سال در پاريس تدريس كرد ، اما هرگز چاپ نشد . به‌كتاب  paris En Islam Iranien  و 1971 نوشته  Corbin  مراجعه شود . .\r\n","page_name":" 31 ","page_number":31},
  {"content":"\r\n\r\nنهج‌البلاغه شريف ، فصاحت و بلاغت نامه على بن ابى طالب است كه سيد الشريف الرضى عالمِ بزرگ شيعه ( قرن 4 ه / 10 م ) آن را جمع آورى و تنظيم كرده است . با توجه به اهميت بسيار زياد اين كار در مذهب تشيع ، مانند اهميت آن براى دوست‌داران زبان عربى ، جالب توجه است كه در زبان‌هاى اروپايى چقدر كم به آن توجه شده است . « 1 » گذشته ازاين بسيارى از نويسندگان پيش‌تاز در زبان عربى مثل طه حسين و كرد على در شرح زندگى خود ادعا كرده‌اند كه با مطالعه نهج البلاغه شيوه نوشتن خود را در عربى به كمال رسانده‌اند ، در حالى كه انديشه ورزان شيعه نسلى بعد نسل ديگر ، در معناى آن تفكر و آن را تفسير كرده‌اند .\r\nعلاوه بر اين ، دعاهاى كوتاه و مَثَل‌هاى اين كتاب به طور وسيعى بين مردم گسترش يافته است ، هم در ادبيات كلاسيك و هم در ادبيات عامه ، نه تنها عربى بلكه در فارسى ، و در زبان‌هاى تحت تأثير فارسى مثل زبان مردم مسلمان اردو زبان نيز وارد شده است . در نهج‌البلاغه ، در كنار پندهاى معنوى ، اصول اخلاقى و رهنمودهاى سياسى ، چندين مبحث قابل توجه در زمينه متافيزيك با توجه به مسئله توحيد نيز وجود دارد . اين كتاب هم روش خود را براى شرح و بيان دارد و هم واژه‌هاى فنى دقيق كه آن را از ديگر مكتب‌هاى مختلف اسلام كه با متافيزيك ارتباط دارند ، متمايز مىسازد .\r\nمحققين غربى مدت زمان بسيارى صحت انتساب آن را به امام اول ، نمىپذيرفتند\r\n\r\n\r\n","description":"","footnote":"\r\n( 1 ) . اين كار چندين بار ، چه به صورت جزئى و چه كلى به زبان هندى و پاكستانى در شبه قاره به فارسى و در ايران ترجمه شده است . اما هيچ كدام از آن‌ها خيلى مناسب نيست . يك ترجمه جديد نيز آقاى  S . H . Jafri  ( جفرى ) آماده كرده كه انتظار مىرود به زودى منتشر شود و ما نيز اميدواريم كه شرايط سخت صحت معنا و زيبايى ادبى متن را برآورده كرده باشد . برخى از اين دعاها را  C . Padwick  در كتاب عبادات مسلمانان ،  london  ، 1961 ترجمه كرده است . .\r\n","page_name":" 32 ","page_number":32},
  {"content":"\r\n\r\nو آن را به سيد شريف الرضى منسوب مىدانستند ، در حالى كه شيوه كارهاى خود سيد رضى بسيار متفاوت از نهج البلاغه است ، در برخى موارد تا آن‌جا كه ديدگاه روايى شيعه مورد توجه واقع شده ، با تكرار گفت‌وگويى كه نزديك به 18 - 19 سال پيش بين علامه طباطبائى محقق برجسته معاصر شيعه كه مسئول تأليف گل‌چين حاضر ( كتاب حاضر ) است و هنرى كربن اولين و بهترين دانشمند غربى شيعه صورت گرفت . مىتوان جايگاه نهج‌البلاغه و نويسنده آن را بهتر توضيح داد . كربن تا آن‌جا كه توانسته بود از تاريخ گرايى فاصله گرفته بود . يك بار در طول گفت‌وگوهاى منظمى كه با علامه طباطبائى در تهران داشت به ايشان گفت : ( بنده - نصر - در آن زمان مترجم بودم ) محققان غربى ادعا مىكنند كه على نهج البلاغه را ننوشته است . نظر شما چيست و شما فكر مىكنيد چه كسى نهج‌البلاغه را نوشته است ؟ علامه طباطبائى سرش را بلند كرد و با همان حالت مهربان و آرامش پاسخ داد كه : « براى ما هر كس كه نهج‌البلاغه را جمع‌آورى كرده ، على است . حتى اگر يك قرن پيش زندگى كرده باشد » !\r\nدومين كار قابل توجه در بين مجموعه احاديث شيعه صحيفه سجاديه ( مجموعه‌اى از امام سجاد ) است ( امام چهارم ، زين العابدين ، كه سجاد نيز ناميده مىشود ) شاهدى كه در حادثه غم‌انگيز و تراژدى كربلا حضور داشت كه بايد اثر غم انگيزى بر روح او داشته باشد . امام چهارم همه زندگى خود را در سمفونى از دعاهايى زيبا تمركز داده است كه باعث شده صحيفه را « زبور » خاندان اهل بيت اسلام بنامند .\r\nاين دعاها بخشى از زندگى مذهبى روزمره نه تنها شيعيان ، بلكه سُنّىها را نيز تشكيل مىدهد . آن‌ها ( سُنّىها ) بسيارى از اين دعاها را در كتاب‌هاى راهنمايى كه در دنياى سُنّىها بسيار مشهور است مىيابند . « 1 »\r\n\r\n\r\n","description":"","footnote":"\r\n( 1 ) . در سال 1372 همراه برادر عزيز آقاى حجت الله جودكى ( نماينده فرهنگى ايران در تركيه ) به ديدار رهبر نورجىها در استانبول رفتم . . . نورجىها - يا نور طلبه سرى - پيروان مكتب عرفانى « ملاسعيد نورسى » عالِم كُرد معروف تركيه هستند كه همبستگى و اتحاد خاصى دارند و اغلب رهبران كنونى اسلامگرايان در اين كشور ، مانندِ : نجم نورالدين اربكان ، طيب اردوغان ، عبدالله گل و ديگران ، از شاگردان اين مكتب هستند . در مذاكره با مرشد نورجىها عبدالله صديق ، من از [ ضرورت 
  ] تقريب بين مذاهب اسلامى و شناخت اهل بيت عليهم السلام سخن گفتم . . . او در پاسخ من گفت : « افنديم ! ما نورجىها ، در سراسر تركيه هر روز دعاى « جوشن كبير » را مىخوانيم كه از امام زين‌العابدين عليه السلام منقول است . بنابراين ما خود را به اهل بيت پيامبر عليهم السلام خيلى نزديك مىدانيم و مانند مرشد خود ملاسعيد نورى خواستار وحدت مسلمانان و تقريب بين مذاهب اسلامى هستيم . »\r\nاو در پايان ديدار ، چند نمونه از چاپ‌هاى گوناگون و متعدد « جوشن كبير » را كه توسط خانه نشر « سوزلر » در استانبول چاپ شده است .  Sozler Vavinevi  به اين‌جانب و آقاى جودكى هديه كرد . . . لازم به يادآورى است كه يكى از فعاليت‌هاى قابل تقدير نورجىها حفظ خط عربى ، و تعليم آن بر فرزندان‌شان ، در جلسات خانه‌هاى خصوصى است كه علىرغم فشار 80 ساله آتاتورك و حكومت لائيك و ممنوعيت تعليم و تعلم خطّ عربى ، هم‌چنان در حفظ آن كوشا هستند و ادعيه مورد نظر را ، علاوه بر ترجمه تُركى ، با خطّ عربى هم منتشر مىسازند .\r\nاهتمام اهل سنّت به ادعيه منقول از ائمه اهل بيت ، در بلاد ديگر از جمله « مصر » نيز قابل توجه است . خسروشاهى . .\r\n","page_name":" 33 ","page_number":33},
  {"content":"\r\n\r\nهم‌چنين مجموعه احاديث ديگرى كه در تشيع قابل توجه است سخنان امامان پنجم ، ششم و هفتم است ، كسانى كه بيشترين روايات از آن‌ها ثبت شده است . اين امامان در اواخر دوره بنىاميه و اوايل دوره عباسىها مىزيسته‌اند . زمانى كه به دليل تغيير خلافت ، دولت مركزى ضعيف بود و اين امامان مىتوانستند آزادانه‌تر صحبت كنند و شاگردان بيشترى را تربيت كنند . تعداد شاگردانى كه امام ششم ، امام جعفر صادق تربيت كرده‌اند ، - هم شيعه و هم سُنّى - حدود 4 هزار نفر تخمين زده مىشود .\r\nايشان مجموعه وسيعى از احاديث بسيار در همه زمينه‌ها از رشته حقوق گرفته تا علوم باطنى ، پس از خود به يادگار گذاشته است . احاديث پيامبر گرامى اسلام و ائمه ، منبعى هميشگى در تعمق و بحث بين عالمان شيعه براى آموزش در طول قرن‌ها بوده است . اما اين رَوَند در دوره اخير تاريخ تشيع ، با سيد حيدر آملى آغاز شد و به استادان بزرگ صفويه مانند ميرداماد و ملاصدرا سوق داده شد و تا امروز ادامه دارد . چون اين سخنان هم منبعى دقيق از متافيزيك و فلسفه است و هم فقه و علوم قرآنى .\r\nتفاسير ملاصدرا ، قاضى سعيد قمى و ديگران ، در مجموعه احاديث شيعه ، از\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nشاه‌كارهاى متون انديشه اسلامى است . « 1 » فلسفه و عرفان اخير اسلامى بدون آن‌ها غير قابل فهم است . « 2 »\r\n* * * كتاب حاضر ، سومين جلد از سرى مجموعهء سه گانه‌اى است كه سال‌ها پيش با كمك و حمايت پروفسور كنيث مورگان و پس از آن دانشگاه كالگيت پيشنهاد طراحى و برنامه‌ريزى شد تا يك كار آكادميك در اين زمينه به عمل آيد و هدف آن معرفى مذهب تشيع از منظر شيعه ، به جهان غرب بود . جلد اول اين سرى با عنوان شيعه در اسلام نوشته علامه سيد محمد حسين طباطبائى است كه اين‌جانب آن را به انگليسى ترجمه و منتشر كرده‌ام . « 3 » جلد دوم اين سرى با عنوان قرآن در اسلام نيز نوشته علامه طباطبائى است كه به فارسى در تهران چاپ شد . و بيشتر آن را ما به انگليسى ترجمه كرديم اما ترجمه آن كامل نشد . و پس از حوادث اخير در ايران نسخه خطى آن‌چه را ما ترجمه مىكرديم ديگر در دست‌رسمان نيست ، بنابراين ديگر امكان انجام ترجمه انگليسى جلد دوم را آن طور كه برنامه ريزى كرده بوديم ، در حال حاضر نداريم .\r\n\r\n\r\n","description":"","footnote":"\r\n( 1 ) . به كتاب  H . Corbin , En Eslam Iranien  مراجعه كنيد . .\r\n( 2 ) . نه تنها ملاصدرا بلكه شاگردانش نيز تحت تأثير اين مجموعه قرار گرفته‌اند . يكى از شاگردان بسيار معروف ملاصدرا ، ملامحسن فيض كاشانى است كه حكيم ، عارف ، فيلسوف و از صاحب‌نظران حديث شيعه بود . كتاب الوافى وى يكى از كتاب‌هايى است كه در زمينه احاديث ائمه ( شيعيان ) و روايات بسيار مورد استفاده شاگردان واقع شده است . .\r\n( 3 ) . ما در مقدمه آن كتاب‌ها نيز با شرايطى سر و كار داشتيم كه به شرح و وصف آن كارها مانند زندگىنامه‌علامه طباطبائى پرداختيم . كتاب شيعه در اسلام را هم انتشارات  Allen Unwin  در لندن و هم  starte university of new york press  در آلبانى منتشر كردند . اين كار هم‌چنين به صورت كتاب‌هايى با جلد كاهى در آمريكا چاپ شد . شايان ذكر است كه اصل كتاب كه به زبان فارسى است براى اين پروژه تأليف شده و مقدمه فارسى آن را سيد حسين نصر نوشته و يكى از پرخواننده‌ترين كتاب‌ها در زمينه تشيع در ايران بود و چندين بار تجديد چاپ شد . .\r\n","page_name":" 35 ","page_number":35},
  {"content":"\r\n\r\nكتاب حاضر جلد سوم و آخرين بخش از اين سرى است . پس از يك دوره طولانى مطالعه و بررسى كردن ، علامه طباطبائى از ميان حجم بسيار زياد مجموعه احاديث و ادعيه ، اين كتاب را گل‌چين كرده است . وظيفه‌اى كه به هر كس توصيه مىكند اين است كه متون اشراقى ، اين دانش عظيم را تنها براى خود نگه ندارد . يكى از كسانى كه در اتمام اين گل‌چين فعاليت كرد دكتر ويليام چيتيك بود كه در تهران اقامت داشت و در پروژه‌هاى تحقيقاتى مختلفى با ما همكارى مىكرد . او وظيفه دشوار ترجمه متون سخت و پيچيده عربى به انگليسى را بر عهده گرفت . به خاطر سابقه نداشتن ترجمه اين متون به زبان‌هاى اروپايى و طبيعت خود متون ، دكتر چيتيك با وظيفه‌اى بسيار سنگين و دشوار روبه‌رو بود . اين تنها دانش بسيار وسيع دكتر از عربى و فارسى و آگاهى وى از موضوع و تركيب آن با صبرى عظيم و تحقيق موشكافانه بود كه وى را در انجام اين مسئوليت سخت و دشوار موفق ساخت . بايد به ايشان به خاطر انجام چنين وظيفه بزرگى به هر طريق تبريك گفت . . . .\r\nافتخار به اتمام رساندن كار پروژه و فراهم كردن امكان انتشار آن براى مركز نشر محمدى باقى خواهد ماند . در ادامه اعتبار اين جلد و تأثير آن در بهتر شناساندن تشيع ، بايد به « مركز نشر محمدى » داده شود ، چون مسئوليت اين جلد ، از ابتدا و آغاز كار ، به عهده اين مركز بود و من مىخواهم از وى تشكر كنم ، به ويژه  wg . cdr . ( ret'd ) Q . Husayn  منشى آماده مركز ، كه با عشق صادقانه‌اش به اسلام ، ما را قادر ساخت تا اين پروژه را تمام كنيم .\r\nهم‌چنين همه شاگردان دروس اسلامى از دكتر چيتيك به خاطر تحقيقات جامع و پيگيرى مصرّانه‌اش در كامل كردن اين پروژه سنگين قدردانى مىكنند . اين اثر مخصوصاً در اين زمان كه انفجار آتش‌فشانى و امواج سهمگين سياسى در ارتباط با نام اسلام در كُلّ و به خصوص در جهان تشيع به وجود آمده ، بسيار به جاست . با انتشار دانش و اطلاعاتى موثق از دستورهاى اسلام ، شايد ناآگاهىهايى را كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nشالوده‌هاى جامعه بشرى و روابط آن‌ها را نابود كرده ، از بين ببرد و امكان گفت‌وگوى بين ملت‌ها و جوامع دينى مختلف را فراهم سازد .\r\nدر پايانِ پانزدهمين قرنى كه از ظهور اسلام مىگذرد شايد اين كتاب بتواند در فهم بهتر يكى از منابع بنيادى وحى و دانش نه تنها شيعه ، بلكه اسلام را هم كمك كند .\r\nوالله العليم .\r\nسيد حسين نصر / كمبريج - منچستر\r\nمحرّم 1400 ق / نوامبر 1979 م\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nسخن مترجم انگليسى\r\nدر دنياى اسلام كلمه « حديث » معمولًا به سخنان يا رواياتى كه از پيامبر رسيده ، گفته مىشود و مسلمانان از اين سخنان ، پس از قرآن به عنوان مهم‌ترين منبع در تعليمات اسلامى استفاده مىكنند . « 1 » كارهاى بسيارى بر روى نقش متون و ادبيات حديث در اسلام ، به زبان‌هاى غربى نوشته شده و ترجمه آثارى مهم نيز در اين رابطه صورت گرفته است . اما تقريباً همه تحقيقات غربى به ديدگاه‌ها ، منابع و مجموعه‌هاى سُنّىها محدود بوده است . و در عمل هيچ كس توجه جدى به تفاوت بين متون احاديث شيعيان و منابعى كه از آن‌ها احاديث شيعه استفاده مىشود ، نداشته است .\r\nتفاوت اساسى كه بين احاديث تشيع و تسنن وجود دارد ، اين است كه در مذهب تشيع روايات تنها به پيامبر محدود نمىشود ، بلكه احاديث ائمه ( امامان شيعه ) را نيز در بر مىگيرد .\r\nنكته مهم و اساسى كه بايد به آن اشاره كرد اين است كه اين امر حتى در منابع معتبر جديدى مثل دائرة المعارف اسلام نيز مورد توجه قرار نگرفته است . در اين جا\r\n\r\n\r\n","description":"","footnote":"\r\n( 1 ) . به موضوع احاديث پيامبر به طور كلى مقاله ( حديث ) را در دائرة المعارف اسلام ( ويرايش جديد ) كه‌كتاب‌شناسى هم در ضميمه دارد . رجوع شود . ( ج 3 ، ص 8 - 23 ) . .\r\n","page_name":" 39 ","page_number":39},
  {"content":"\r\n\r\nنويسنده مقاله حديث از اين مسئله آگاه بوده كه بين شيعه و سُنّى در اين مسئله كه به احاديث « روايت » مىگويند اختلاف وجود دارد ، اما او فكر مىكند كه اختلاف آنان در اين مسئله است كه شيعيان تنها احاديثى را كه از خاندان امام على نقل كنند ، قبول دارند ، اما اين صحيح نيست ، چرا كه روايات بسيار زيادى از منابع ديگر نيز در كتاب‌هاى شيعه نقل شده است . آنچه نويسنده به آن اشاره كرده اين است كه متون احاديثى كه شيعيان نقل كرده‌اند ، به سخنان پيامبر محدود نمىشود ، بلكه سخنان امامان را نيز در بر مىگيرد .\r\nبه طور خلاصه ، مجموعه احاديث اهل تسنن ، مثل البخارى و مسلم ، از جمله سخنانى است كه از پيامبر و از قول ايشان است . اما مجموعه كتب احاديث تشيع - مثل كافى كلينى - علاوه بر پيامبر ، شامل سخنانى است كه از ائمه ، يا از قول دوازده امام مىباشد . طبيعتاً شيعيان بين‌احاديث تفاوت قائل مىشوند ، بنابراين احاديثى كه از پيامبر نقل مىشود از راويان معتبر و ذى صلاح است . اما با وجود اين همه احاديث با هم و بر اساس موضوع جمع‌آورى شده‌اند ، نه نويسنده و گوينده . معروف‌ترين و معتبرترين مجموعه‌هاى حديث در مذهب تشيع چهار كتاب است كه از لحاظ اهميت براى شيعيان ، مانند شش جلد كتاب اهل تسنن است . اين مجموعه‌ها عبارتند از : الكافى فى علم الدين ( كافى در علم دين ) نوشته ثقة الاسلام محمد بن يعقوب الكلينى ( وفات 329 ه . ق / 940 م ) ، من لا يحضره الفقيه ( نيازهاى يك فقيه ) نوشته شيخ الصدوق محمد بن على بابويه القمى ( وفات 381 ه . ق / 991 م ) تهذيب الاحكام ( تصحيح قوانين ) نوشته شيخ الطايفه محمد الطوسى ( م 460 ه . ق / 1068 م ) و الاستبصار فى ما اختلف فيه من الاخبار ( تفكر در روايات مختلف ) باز نوشته الطوسى .\r\n\r\nكتاب حاضر\r\nخطابه‌ها ، سخنان ( روايات ) ، دعاها و نوشته‌هايى كه در اين كتاب ترجمه شده ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nفصلى گسترده از تفكرات معنوى و دينى تشيع است با تأكيد بر آنچه از نظر دينى بيشتر اهميت دارد و محدود به گروهى نيست ، بلكه جهانى است . از اين رو حتى در منظر غير مسلمانان نيز قابل درك است .\r\nهمان‌طور كه علامه طباطبائى در پيش‌گفتار خود اشاره كرده ، هدف اصلى ايشان در اين گل‌چين ، تأكيد بر سه بُعد اساسى روايات شيعه است كه عبارت است از :\r\n1 . اقرار به يگانگى خداوند ( التوحيد ، با اصول كلامى و متافيزيكى ايمان ) .\r\n2 . آموزه‌هاى سياسى ، اجتماعى و اخلاقى . 3 . زندگى عبادى ، معنوى جامعه .\r\nاز اين رو اين گل‌چين يا كتاب ، بر قواعد كلى و اصول اسلام تأكيد دارد ، در حالى كه ايشان ترجيح داده‌اند كه به شاخه‌ها و جنبه دوم دين ؛ يعنى فروع ، نپردازند . به عبارت ديگر در اين كتاب به شاخه‌هاى محكم اصول اساسى و جزئيات كاربرد قوانين الهى ( شريعت ) در زندگى هر كس ، سخن نگفته‌اند . با اين حال ، جنبه دوم دستورهاى دين در آموزه‌هاى امام على به مالك اشتر به وضوح منعكس شده است يا در درجه پايين‌تر ، در دعاها به آن اشاره شده است . با اين‌كه واضح است اولين ركن اسلام اقرار به ايمان است و با جمله يگانگى الهى آغاز مىشود ، اما محققان غربى مىخواهند عقايد اسلامى در زمينه وحدانيت خدا را به عنوان تأكيدى نسبتاً ساده‌لوحانه بر وجود توحيد خدا توضيح دهند .\r\nشايد يكى از ادله‌اى كه باعث شده است نهج‌البلاغه و متون احاديث شيعه به دست فراموشى سپرده شوند يا به عنوان منبعى غير معتبر تبليغ شوند ، اين است كه وسعت عقايد و ايده‌هاى مورد قبول مشترك ميان اعراب باديه‌نشين با ديدگاه‌هاى فلسفى و متافيزيكى ، تناقض دارد . در آن قسمت از اين نوشته كه راجع به ظرافت‌ها و . . .\r\nباريك‌بينىهاى عرفانى و تصوف است ، مىبينيم كه در قرون اوليه اسلام وحدانيت الهى مورد تصديق قرار مىگرفته است ، اما هنوز كاملًا تحت تأثير رايحه ويژه معنوى وحى قرار نگرفته بود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nمنابع كتاب\r\nدر تدوين اين گل‌چين علامه طباطبائى از چهار منبع اصلى استفاده كرده است : نهج‌البلاغه ، صحيفه سجاديه ، بحارالانوار و مفاتيح الجنان . دو منبع اول در مقدمه دكتر نصر مورد بحث قرار گرفت . و بحارالانوار ( درياهاى نور ) دائرة المعارف شگفت‌انگيزى است كه سعى كرده همه احاديث شيعه را جمع‌آورى و بر اساس موضوع دسته‌بندى كند . اين اثر را عالِم مشهور محمد باقر مجلسى در عصر صفويه جمع‌آورى كرده است . از زمان گردآورى اين منبع ، اهميت آن به عنوان منبعى معتبر براى مطالعات شيعى كمتر مىتوانسته مورد تأكيد قرار نگيرد .\r\nيكى از نشانه‌هاى معروفيت آن اين است كه ، على رغم حجم بزرگش ، دوبار در قرن 19 به صورت ليتوگراف ( چاپ سنگى ) منتشر شده است . چاپ جديد آن در 110 جلد كه هر كدام تقريباً 400 صفحه است منتشر شده است . مجلسى اين احاديث را از تعداد زيادى از منابع پيشين جمع‌آورى كرده است . براى مثال ، ما مىتوانيم تعدادى از كارهايى را كه ايجاد اين مجموعه مورد استفاده قرار گرفته نام ببريم ، كارهايى كه خود به صورت مستقل در عصر حاضر چاپ شده‌اند . شيخ صدوق نويسنده يكى از چهار كتاب اصلى احاديث شيعه است كه در بالا به آن اشاره شد ، تعداد زيادى از مجموعه‌هاى حديث معتبر را جمع آورى كرده است كه هر كدام از آن‌ها در موضوع مشخص و جداگانه‌اى مىباشد . « 1 »\r\n\r\n\r\n","description":"","footnote":"\r\n( 1 ) . شايد مهم‌ترين مجموعه حديث كه تاكنون به طور كامل به انگليسى ترجمه شده است ، مشكوة المصابيح است كه  J . Robson , lahore  آن را در 4 جلد در سال‌هاى 1963 - 1965 ترجمه و منتشر كرده است ، هم‌چنين مىتوانيد به ترجمه بخارى كه در يادداشت 1 در مقدمه آورده شده است ، و مسلمان شيعه كه  A . K . siddig  آ . ك . صديق ) لاهور 1972 آن را ترجمه كرده است ، مراجعه كنيد . .\r\n","page_name":" 42 ","page_number":42},
  {"content":"\r\n\r\nاو در كتاب التوحيد احاديثى را كه راجع به اعتراف به وحدانيت الهى است جمع كرده است . كتاب عيون اخبار الرضا هر چيزى را كه درباره امام رضا ( امام هشتم ) است جمع كرده كه مرقدش در مشهد ، مقدس‌ترين مكان براى زائران ايرانى است . اين اثر مطالبى راجع به توصيفاتى راجع به مادر ايشان ، توضيحاتى در مورد علت انتخاب نام ايشان ، سخنانى كه از ايشان ثبت شده است ، عقايدى درباره مرگ ايشان و معجزاتى كه در مرقد ايشان اتفاق افتاده است ، در بر مىگيرد .\r\nكتاب الخصال شيخ صدوق ، اهميت احاديثى را كه بر حسب اعداد از ائمه صادر شده‌اند شرح مىدهد . ايشان همه احاديثى را كه به اعداد يك تا دوازده اشاره كرده ، در ضمن 12 فصل ثبت كرده‌اند .\r\nابو منصور احمد بن على طبرسى ، نويسنده كتاب الاحتجاج ، نظر برخى از هم عصران خود را كه ادعا مىكردند پيامبر و ائمه خود را درگير بحث و مناظره نمىكردند ، رد مىكند . او احاديثى را جمع آورى كرده است كه مناظرات پيامبر و ائمه با مخالفان را ثبت مىكند .\r\nچهارمين منبعى كه علامه طباطبائى از آن در گل‌چين خود استفاده كرده مفاتيح‌الجنان است . مجموعه معتبر دعاهاى شيعه از بحارالانوار و منابع ديگر كه مرحوم شيخ عباس قمىآن را جمع آورى كرده است . اين كتاب شامل دعاهاى روزانه ، دعاهاى اتفاقات خاص - مثل تعطيلات مذهبى و سوگوارىها - مناجات و عبادات و نيايش براى مناسبت‌ها و لحظات متفاوتى كه هر كس ممكن است در زندگى برايش پيش بيايد ، و يا دستورهاى لازم كه براى زيارت قبور پيامبر و هر كدام از ائمه و دعاهايى براى هر اتفاقى ، مىتوان از آن‌ها استفاده كرد . « 1 »\r\n\r\n\r\n","description":"","footnote":"\r\n( 1 ) . دائرة المعارف اسلام ، ج 3 ، ص 24 . .\r\n","page_name":" 43 ","page_number":43},
  {"content":"\r\n\r\n\r\nترجمه‌ها\r\nلازم است راجع به روش ترجمه نيز نكاتى را ذكر كنيم . به خاطر مقدس بودن متون و اهميت بنيادى كه به عنوان منابع شاخه تشيع در اسلام دارند ، من سعى كرده‌ام به روشى تقريباً تحت‌اللفظى ترجمه كنم . « 1 » تا كمترين تفسير شخصى در آن نفوذ كند .\r\nهر چند اين روش در ترجمه معايب محرز و بىشمارى را دارد ، اما ضرورت ترجمه صحيح كرد ، مهم‌تر از آن است .\r\nاز اين گذشته ، قرآن چندين بار ترجمه شده است ، اگر ديگران احساس مىكنند كه متن حاضر نتوانسته كيفيت و خصوصيت ادبى اين متون را به درستى ترجمه كند ، مىتوانند در ترجمه اين متون به انگليسى كوشش كنند . در يك ترجمه تحت‌اللفظى ضرورت از همه چيز برتر است . چون بيشتر چيزهايى كه در اين‌جا ترجمه شده است ، به خصوص آن بخش هايى كه از نهج البلاغه برگرفته شده ، در جاهاى ديگر هم ترجمه شده است و در كل ، نهج‌البلاغه تغيير نيافته است ، قبل از اين‌كه چنين ترجمه‌هاى تفسيرى توليد شوند و به عنوان تفكرات امامان منعكس شود ، ترجمه تحت‌اللفظى از اهميت بسيار زيادى برخوردار بود . من هر جا كه از ترجمه تحت‌اللفظى قصور داشتم ، يا هر جا كه نكات مشكلى در متن اصلى بود نكاتى را اضافه كرده‌ام تا ترجمه مطمئنى داشته باشم . چون هيچ ترجمه استانداردى براى برخى از عبارات و اصطلاحات فنى وجود ندارد و هر جا كه احساس ضرورت كردم ، اصل عربى عبارت را در پرانتز آورده‌ام تا به نفع دانشمندان و عرب‌زبانان نيز باشد ! اين مسئله در بخش سخت و متافيزيكى اول كتاب ( در يگانگى خدا ) ثابت است . اگر\r\n\r\n\r\n","description":"","footnote":"\r\n( 1 ) . شايان ذكر است كه ويليام چيتيك مترجم اين اثر به زبان انگليسى است و درباره ترجمه خود ، توضيح مىدهد . ( خ ) . .\r\n","page_name":" 44 ","page_number":44},
  {"content":"\r\n\r\nچه عبارات عربى ، گيجى و حواس پرتى را براى خوانندگان به دنبال دارد ، اين تنها راه عملى براى ايجاد ارتباط بين متون حاضر و دانش خوانندگان از زبان عربى است . « 1 » در خاتمه از سيد حسين نصر كه سال‌ها پيش از من خواست تا ترجمه اين كار را به عهده بگيرم و در هر مرحله از آن مرا راهنمايى كرد ، صميمانه تشكر مىكنم . اگر چه مسئوليت هر گونه نادرستى در متن و يادداشت‌ها را برعهده مىگيرم . البته  peterlamb ornwilson  و  williams shpall  نيز متن دست نوشته را خوانده‌اند و پيشنهادهاى با ارزشى كرده‌اند و بدون لطف و تشويق  w . g . cdr ( rtd )  و بنياد محمد  muhammadi trust  هرگز اين كار ، تكميل ، يا منتشر نمىشد .\r\n\r\n\r\n","description":"","footnote":"\r\n( 1 ) . اين كلمات و اصطلاحات عربى در ترجمه فارسى حذف شده است ، چون همهء آن‌ها در زبان فارسى ، معادل كامل دارند و نيازى به نقل متن عربى آن‌ها نيست . .\r\n","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nيادداشت\r\nاگر كسى متن عقايد و تعليمات اسلام را با دقت مطالعه كند ، با موضوعات متنوع و گسترده‌اى برخورد خواهد كرد .\r\nاول : شبكه‌اى از قوانين و قواعدى كه فقه اسلامى را تشكيل مىدهد و در دست‌رس قرار مىگيرد . فقه آسايش و حركت فردى و اجتماعى ، فعاليت و موقعيت هر انسان را در هر زمان و هر مكان ، تحت هر شرايطى عمومى يا خصوصى كه به زندگى فرد مرتبط است ، تنظيم مىكند .\r\nدوم : محدوده وسيعى از بيانات معنوى و اخلاقى كه هر نوع فعاليت اخلاقى را مىسنجد ، خواه قابل ستايش يا قابل سرزنش باشد و نمونه‌اى را براى جامعه بشر كه در خور كمال انسان است ، ارائه مىدهد .\r\nدر آخر ، در سطح ديدگاه كلى اسلام به اصل هستى و وجود ، يك فلسفه عمومى اسلامى ، علوم وابسته به آن از كيهان شناسى ، انسان‌شناسى معنوى و سرانجام علم خدا در روشن‌ترين بيان ممكن و مستقيم‌ترين روش ، ارائه شده است . در سطحى بسيار عميق‌تر از تحقيق مشخص مىشود كه عناصر ( اركان ) متنوع اين سنّت ، با همه پيچيدگى و گوناگونى حيرت انگيزشان با يك نوع رابطه متقابل ويژه نظارت مىشوند . و همه اين عناصر در تحليل آخر ، به يك حقيقت ختم مىشوند : توحيد :\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاقرار به وحدانيت خدا ، كه اصل اساسى همه علوم اسلامى است . « يك كلمه خوب مانند يك درخت خوب است ريشه‌هاى آن در بهشت است ، در هر فصلى به اذن پروردگارش ثمره‌اش را مىدهد . » ( ابراهيم ، آيه 24 )\r\nسخنان و نوشته‌هاى شريفى كه در كار موجود ارائه مىشود ، از سخنان بر جاى مانده از برترين شخصيت‌هاى اسلام و بزرگان از امامان ، انتخاب و ترجمه شده است .\r\nاين سخنان شامل بياناتى است كه اصول توحيد را توضيح مىدهد و پايه‌هاى بنيادى همه علوم اسلامى و فروعات آن را روشن مىسازد .\r\nاين كتاب به طور هم‌زمان شامل اشاراتى دقيق و بسيار خوب به روشى است كه علوم باقىمانده مهم تنظيم شده و پيرامون توحيد سازمان‌دهى مىشوند و اين‌كه :\r\nچگونه فضايل اخلاقى بر اساس آن بنا مىشوند و در آخر : بيان اين‌كه چگونه جنبه‌هاى عملى اسلام از اين حقيقت ( توحيد ) مشتق و بر اساس آن بنا ، نهاده شده‌اند .\r\nدر پايان ، آموزه‌هاى امام على عليه السلام به مالك اشتر موقعيت كلى جامعه اسلامى نسبت به كاربرد عملى اسلامى ، روشن مىسازد . . . همه سخنانى را كه در كتاب حاضر ترجمه و نقل مىشود در دو جمله زير خلاصه مىگردد : « اسلام ، دينى است كه همه چيز را آن طور كه هستند مىبيند . » و : « اسلام يعنى تسليم حق شدن و از او در عقايد و اعمال ، اطاعت كردن . »\r\nقم : سيدمحمدحسين طباطبائى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nبخش اول : يگانگى خدا\r\nپيرو دين اسلام ، ابتدا بايد شهادت ( تصديق ) به ايمان ( اعتقاد ) را بپذيرد :\r\nلا إله الّا اللَّه ؛ خدايى نيست جز الله . پذيرفتن وحدانيت خدا ، اولين ركن اسلام است .\r\nديگر اركان ، به اين ركن بستگى دارند و از آن مشتق مىشوند . اما جمله : « خدايى نيست جز الله » به چه معناست ؟ در اسلام ، روش پاسخ گويى به اين پرسش ، ميزان عمق درك مؤمن را از دينش ، نشان مىدهد . و همان‌طور كه در حديثى كه اغلب در متون اهل حديث از پيامبرنقل مىشود ، مىتوان گفت كه به تعداد مؤمنين ، براى درك معناى پذيرش - توحيد - « راه و روش » وجود دارد . « 1 » تاريخ عقلانى اسلام را ، مىتوان آشكار سازى تدريجى روش هايى دانست كه نسل‌هاى پى در پى ، براى درك معنا و مفهوم اعتراف به وحدانيت خدا ، به كار مىگيرند . خداشناسى ، فقه ، فلسفه ، عرفان و حتى برخى رشته‌هاى علوم طبيعى ، همه در جست‌وجوى تعريفى ، براى اصول توحيد در چند سطح هستند « تا اقرار كنند خدا يكى است . » برخى از پربارترين مكتب‌هاى عقلانى ، كه سعى كرده معناى توحيد را توضيح دهد در بين شيعيان رشد يافته است . برخى مورخان در خارج از اسلام ، در جست‌وجوى الهامى از شرح\r\n\r\n\r\n","description":"","footnote":"\r\n( 1 ) . پيغمبر صلى الله عليه و آله فرمود : راه‌ها به سوى خداوند ، مساوى است به شمارش ارواح مردم . .\r\n","page_name":" 49 ","page_number":49},
  {"content":"\r\n\r\nتفاسير متافيزيكى و فلسفى اسلام از طبيعت وحدانيت خدا بودند . برخى عالمان و پژوهش‌گران ، تمايل دارند كه هر چيزى را بيشتر از آنچه ناشى و مشتق مىشود از نظر خودشان از يك عقيده ساده بَدْوى به تأثير بيرونى ، ارجاع دهند و منتسب كننده آن‌ها همواره متون حديث شيعه را كه شامل گنجينه‌هاى غنى حكمت‌اند و مربوط به قرون اوليه اسلام مىباشند فراموش مىكنند . يعنى گفته‌هاى ائمه كه نه تنها شيعيان بلكه سُنّىها نيز صلاحيت و اعتبار آن‌ها را در علوم دينى ، تصديق مىكنند . حتى سخنان شخص پيامبر را كه الهام وحى را در اختيار ائمه قرار مىدادند فراموش كرده‌اند ، به خصوص از بزرگ‌ترين چشمه تعاليم متافيزيكى اسلام ، على بن ابىطالب پسر عمو وداماد پيامبر و اولين امام شيعيان ، تا حد زيادى غفلت شده است .\r\nدر بخش‌هاى بعدى كه از بحارالانوار انتخاب شده است ، در پانزده قسمت - خارج از صدها موردى كه مىتوان در منابع شيعه يافت - خواننده مىتواند ريشه بيشتر تفكرات متافيزيكى اسلامى اخير را دريابد !\r\nبايد توجه داشت نوع احاديث از خود پيامبر تا امام هشتم ، كه تعداد زيادى از احاديث از آن حضرت ، به تواتر رسيده است كمى متفاوت مىباشند . مهم‌ترين منابع احاديث پيامبر ، از احاديث امام اول ، پنجم ، ششم ، هفتم و هشتم ، ارائه شده است .\r\nموضوع اصلى اين گزينش‌ها به طور وسيعى ثابت باقى مانده است . هم پيامبر و هم ائمه ، بر غير قابل قياس بودن و يا تنزيه و برترى خداوند بر مخلوقات ، تأكيد داشته‌اند .\r\nاگرچه ممكن است ، ما تنها بر اساس كلمات خود خدا ، يعنى قرآن كريم درباره خدا صحبت كنيم ، اما به اين معنا نيست كه عبارتى كه در توصيف مخلوقات به كار مىرود ؛ مانند همان عباراتى است كه در مورد خدا استفاده مىشود . در عين حال اين حقيقت كه مىتوان كلمات را آن‌طور كه شايسته خداوند است ، در موردش به كار برد نشان مىدهد كه در بعضى [ ارجاعات 
  ] و ملاحظات حقيقتاً خداوند با مخلوقاتش قابل قياس يا مشابه ( تشبيه ) است از اين جهت كه چون او مخلوقاتش را آفريده است ، پس\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمانند خود او هستند . در غير اين صورت ، همه كلماتى كه در مورد او ( خدا ) به كار مىبريم مىتواند بىمعنا يا هر كدام هم معنا با ديگرى باشد .\r\nاما بُعد دوم حقيقت خداوند كه در عرفان بيشتر مورد تأكيد قرار مىگيرد ، نسبتاً به نفع غير قابل قياس بودنش ناديده گرفته مىشود . ناتوانى انسان در درك خداوند با استفاده از چيزهايى مثل قدرت عقل و احساس ، موضوع ، بعدى اين كتاب است .\r\nتأكيد دائم بر اين مسئله بر غير قابل قياس بودن خداوند تأكيد دارد و اشتباهات مشخصى كه افكار مشركانه و بخشيدن شكل انسانى به او و تصوراتى را كه مربوط به دوران جاهليت قبل از اسلام بوده ، توضيح مىدهد . براى روشن كردن معناى اين موضوع ، من سعى كرده‌ام تا به تعداد كافى از تفاسير را ارائه كنم . تفسير جزئيات احاديث وظيفه تعداد زيادى از مفسران شيعه در طول قرن‌ها بوده است . هر كلمه و جمله تعداد بىشمارى از محققين را مىطلبد كه تا دانش خود را نشان دهند . اما براى يك شنونده غربى ، فرد تنها مىتواند اميدوار باشد كه به قرآن و متن احاديث نبوى به عنوان مهم‌ترين منابع اشاره كند ، منابعى كه براى مسلمانان عرب‌زبان كاملًا آشكار و شناخته شده است . سپس سعى كردم به توضيح روش‌هايى بپردازم كه مفسرين اخير به كاربرده‌اند تا با نقل و ذكر تعدادى از متون توضيحى با دقت ، احاديث را شرح دهند .\r\nدر بخش اول بيشتر از علامه مجلسى نقل شده است . برخى از اين جملات توضيحى ، براى درك و فهم متن لازم هستند اما به نظر مىرسد برخى ديگر جملات به ظاهر نامفهوم مىنمايند . علت مورد اخير اين است كه معمولًا مفسران سعى مىكنند با ارجاع به جنبه‌هاى فلسفى و متافيزيك كه براى خواننده آشنا است ، به توضيح متن بپردازند ، اما اين جنبه‌ها براى حد متوسط غربىها آشنا و شناخته شده نيست . به هر حال ممكن است اين يادداشت‌ها ( نكات ) روشى را توضيح دهد كه متفكران اخير به كار مىبرده‌اند تا شيوه موجز يك عبارت را به يك سيستم متافيزيكى پيچيده ، گسترش و توسعه دهند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nالف ) پيامبر\r\n\r\n1 . اعتراف ( اقرار ) ايمان\r\nابو عبدالله ( امام ششم ) از پدرانش نقل مىكند كه پيامبر خدا - درود خدا بر او و خاندانش باد « 1 » - در يكى از خطبه‌هايش فرمود : سپاس مخصوص خدايى است كه در اوليّت‌اش تنها بوده و در ازليّتش در الوهيت بسيار ترسناكانه بلند مرتبه است و در عظمت و قدرتش بسيار بزرگ . « 2 » او منشأ هر چيزى است ، چون او پديدآورنده آن است و به وجود مىآورد چون مىآفريند بدون مثال و نظير ، چيزهاى مقدماتى مىآفريند . پروردگار ما ، فناناپذير و قديم  unstitch  است . بهشت و جهنم « 3 » را از روى سَرورى ، آقايى ، بزرگى لايتناهىاش خَلق كرد . همه چيز را آفريد ، چون او از روى علم و قدرت مىآفريند . و با نور فجر آسمان را شكافت . « 4 » بنابراين هيچ كس نمىتواند مخلوقاتش را تغيير دهد . نه كاردست او را دگرگون سازد ، نه از قانونش جلوگيرى كند ( رعد ، آيه 45 ) « 5 » و نه از دستورش سر باز زند . هيچ راه گريزى از احضار و\r\n\r\n\r\n","description":"","footnote":"\r\n( 1 ) . در همه اين متون بمانندِ همه نوشته‌هاى مذهبى مسلمانان ، هر جا كه نام حضرت محمد كه ضمير وى مربوط به آن حضرت ذكر شود ، جمله « صلى الله عليه و آله » اضافه مىگردد . همين طور در مورد امامان جمله « عليه السلام » گفته مىشود ، اين جملات در بسيارى از موارد ترجمه حذف شده است . .\r\n( 2 ) . مطابق نظر علامه مجلسى ، جلال و شكوه و تعالى و الوهيت خداوند مربوط به آفرينش نيست ، بلكه پيش ازآفرينش نيز وجود داشت ( بحارالانوار ، ج 3 ، ص 288 ) ، با آن‌كه اين اصطلاحات ، از جمله اصطلاحات دو جانبى است ، به طور منطقى با هم استعمال مىشوند ، زيرا مفهوم خالقيت ، الوهيت ، بدون وجود آفرينش بىمعناست .\r\nاما به نظر مجلسى اين مفاهيم دلالت دارد كه خداوند داراى چنين صفاتى بوده است ، حتى قبل از آفرينش و مخلوقى كه خلق شود . اين سخن در مورد يكتايى خداوند نيز گفته مىشود . .\r\n( 3 ) . انبياء ، آيه 30 :  « أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما »  . .\r\n( 4 ) . انعام ، آيه 97 :  « هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ »  . .\r\n( 5 ) . آيه در متن كتاب آمده است . مترجم آن را از كتاب تفسيرى آربرى و پيكتال نقل كرده است . .\r\n","page_name":" 52 ","page_number":52},
  {"content":"\r\n\r\nفراخواندنش ، نيست . « 1 » پايانى براى حكومت و وقفه‌اى در مدتش نيست . او به راستى از نخست بوده و براى هميشه خواهد بود . او از مخلوقاتش با نورش در افق ، با قدرت بسيارش و در حكومت رفيعش ، پنهان و مستور است . او بالاى همه چيز و پايين همه چيز است . بنابراين بدون اين‌كه مخلوقاتش او را ببينند ، خود را براى آنان آشكار ( تجلى ) مىكند . او برتر از آن است كه ديده شود ( با چشم به او نگاه شود ) . او مىخواهد وقتى كه در پس پرده نورش پنهان است ، با اقرار به يگانگى او ، تشخيص داده شود ، در ستايشش بالا برده شود و خود را از مخلوقاتش « 2 » پنهان مىكند . براى آن‌ها رسولانى فرستاد . بنابراين آن‌ها ممكن است ادله قطعى او را در برابر مخلوقاتش « 3 » داشته باشند و بنابراين ممكن است رسولانى براى آن‌ها شاهدانى در برابر آن‌ها « 4 » باشند . او در ميان آن‌ها پيامبرانى فرستاد كه حامل اخبار خوب و اخبار براى آن‌ها بود . « هر كسى كه هلاك شود با نشانه‌هاى روشن هلاك گردد و هر كسى كه زندگى گردد با نشانه روشن زندگى شود . » ( انفال ، آيه 42 ) و بندگان مىفهمند كه كدام‌يك نادان ( جاهل ) هستند ( آن‌ها يا پروردگارشان ) او را به بزرگى ياد مىكنند پس از اين‌كه آن را انكار كردند و به يگانگىاش\r\n\r\n\r\n","description":"","footnote":"\r\n( 1 ) . ابراهيم ، آيه 44 :  « وَ أَنْذِرِ النَّاسَ يَوْمَ يَأْتِيهِمُ الْعَذابُ فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ »  . .\r\n( 2 ) . علامه مجلسى چند توضيحى در اين باره مىدهد : مخلوقات و آفريده‌ها ، به وحدانيت خدا بدون مشاركت با او ، شهادت مىدهد . لذا اگر او ، خداوند در عقول و احساس‌ها ، حضور و ظهور داشت طبيعى است كه با موجودات ممكن مشاركت خواهد بود در يك نوع وحدت غير واقعى ( وحدت اعتبارى ) لذا اگر وحدت به او نسبت داده شود ، تنها به او متعلق نخواهد بود . بحارالانوار ، ج 3 ، ص 289 . .\r\n( 3 ) . نساء ، آيه 165 :  « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً »  . .\r\n( 4 ) . بقره ، آيه 143 :  « لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  . .\r\n","page_name":" 53 ","page_number":53},
  {"content":"\r\n\r\nدر الوهيت خدا ايمان آوردند ، پس از اين‌كه از روى سرسختى و خيره سرى با او مخالفت كردند .\r\n\r\n2 . صفات خدا\r\nابن عباس نقل مىكند ، كه روزى يك يهودى به نام نوثال ، در مقابل پيامبر خدا - درود و رحمت خدا بر او - ايستاد و گفت : اى محمد ! به راستى از تو در مورد چيزهاى معيّنى مىپرسم كه مدتى است خود را در سينه من پنهان كرده‌اند . اگر تو بدان‌ها پاسخ دهى من به دست تو ، به اسلام ايمان مىآورم .\r\nپيامبر فرمود : بپرس ، اى ابوعماره !\r\nسپس گفت : اى محمد ! خدا را براى من وصف كن .\r\nپيامبر پاسخ داد : همانا خالق را نمىتوان وصف كرد مگر آن‌طور كه خودش توصيف كرده و چگونه فردى ، خالق را توصيف كند ، در حالى كه حواس انسان نمىتوانند او را درك كنند . پندارها نمىتوانند او را به دست بياورند ، خاطرات نمىتوانند او را احاطه كنند و چشم نمىتواند او را ببيند ( در بربگيرد ) . او بزرگ‌تر از آن است كه شرح‌دهندگان او را توصيف كنند . او در - عين - نزديكىاش دور است و در دورىاش ، نزديك . او چگونگى را پديد مىآورد ، بنابراين نمىتوان به او گفت چگونه ( كَيفَ ) ؟ او مشخص مىكند مكان را ، پس نمىتوان به او گفت از كجا پديد آمده است ؟\r\nاو چگونگى را به وجود آورده است ( كيفيت ) بنابراين اوست كسى كه ملجأ و پناه ابدى است و جاودانى است . ( اخلاص ، آيه 1 - 2 ) همان‌طور كه او خودش را توصيف كرده است . اما شرح دهندگان به توصيف آن نايل نمىشوند . او نه زاييده و نه زاييده شده است . و هيچ كس با او برابر نيست . ( اخلاص ، آيه 3 - 4 )\r\nنوثال گفت : تو راست مىگويى . اى محمد ! در مورد گفته‌هايت به من بگو : به راستى او يكتاست و هيچ چيز شبيه او نيست . آيا همان‌طور كه خدا يكى است بشر هم يكى نيست ؟ و از اين رو يگانگى او يكتايى بشر را به ياد نمىآورد ؟ او پاسخ داد : خدا\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nيكى است اما مجرد ( واحد ) است در معنا ، در حالى كه انسان يكى است اما در معنا دوگانه است ، يعنى تركيبى از : شخص واحد است . شباهت « 1 » تنها مربوط به معناهاست . نوثال گفت : اى محمد ! تو صحيح مىگويى .\r\n\r\nب ) على عليه السلام اولين امام\r\n\r\n1 . تنزيه خدا\r\nامام على بن موسى الرضا از اولين امامان به سند خود نقل مىكند كه امام حسين بن على ( سومين امام ) فرمود : اميرالمؤمنين عليه السلام در مسجد كوفه ، مردم را مورد خطاب قرار داد و گفت : سپاس مخصوص خداست ، كه نه از چيزى نشئت ( سرچشمه ) گرفته و نه موجودات را از چيزى به وجود مىآورد . « 2 » زودگذرى ( بىدوامى ) چيزها ، ازلى بودن او را گواهى مىدهند . كه با قدرت خود آن‌ها را آفريد ؟ او جاودانگىاش با نابودى ( فناى ) آن‌ها قابل اثبات است . هيچ جايى از او خالى نيست كه او هر موقعيتى را\r\n\r\n\r\n","description":"","footnote":"\r\n( 1 ) . تشابه ، تشبيه ، همسانى ، يك اصطلاح مهم فتى در كلام اسلامى و تصوف است . به اين معنا كه « اعتقاد به اين‌كه‌صفات خداوند مىتواند مانند صفات انسان يا مخلوقات باشد ، لذا دانشمندان مسلمان ، اين واژه و اصطلاح را در زبان‌هاى لاتين به واژه  . ANThromorphism  انسان مدارى » ترجمه كرده‌اند .\r\nاين معنا ، غير قابل قياس بودن خداوند به انسان و مخلوقات است كه در مقدمه به آن اشاره شد ، آيات قرآنى بر آن دلالت دارد :\r\n « لَيْسَ كَمِثْلِهِ شَيْءٌ »  كه صفات خداوند به هيچ وجه شبيه انسان‌ها و مخلوقات نيستند .\r\nامامان تأكيد دارند كه اين تنزيه را توضيح دهند بى آن‌كه تشبيهى صورت گيرد .\r\nاما در كلام اخير و هم‌چنين در تصوف ، تلاشى صورت مىگيرد كه ميان خداوند و مخلوقات ، نسبت‌ها را بسنجد به اين ترتيب كه حضرت حق نه كاملًا شبيه مخلوق است و نه كاملًا قابل مقايسه و بلكه هم‌زمان و همسان و غير قابل مقايسه است . مثلًا ابن عربى در كتاب خود فصوص الحكم در فصل سوم اين مطلب را آورده است . نك : ويليام چيتيك ، مختصر فصول الحكم ، 1975 . .\r\n( 2 ) . به وسيله علامه مجلسى در صفحات ج 3 - ، 223 - 224 اشاره شده است . اين نظريه نقد در ديدگاه‌هاى كسانىاست كه مىگويند : هر حادث بايد از يك محدث ( پيشين ) به وجود آيد . .\r\n","page_name":" 55 ","page_number":55},
  {"content":"\r\n\r\nمىبيند . هيچ شيئى شبيه او نيست ، چون كه او با كيفيت توصيف مىشود . او از هيچ جايى غايب نيست كه او با وضعيت شناخته مىشود . « 1 » او در صفات از همگان مجزاست كه او منشأ آن‌هاست ، چون ماهيتى كه خدا در موجودات قرار داده قابل تغيير است اما ذات خدا قابل تغيير نيست . « 2 » با تغيير حالات ، از همه تحكم‌ها خارج است كه نمىتوانند در او تصرف كنند ، چون عظيم و مهيب و ترسناك است . تحديد او براى فراست نافذ عقلا و هوشمندان ، توصيفش به كيفيت به ژرفاى نافذ فكر و تصويرش به جويندگان بصيرت ، حرام است .\r\nنه به خاطر اين‌كه جايگاه‌هاى عظمتش او را در بر گرفته ، و نه چون ميزان بزرگى شأن و اقتدارش را مىسنجد و اندازه‌گيرى مىكند و نه به خاطر اين‌كه معيارهاى عظمتش ، او را داورى مىكند . غير ممكن است كه پندارها و اوهام او را درك كنند ، هوش‌ها او را بفهمند و فكرها و ذهن‌ها او را تصور كنند . قدرت دليل‌ها و عقل‌ها با\r\n\r\n\r\n","description":"","footnote":"\r\n( 1 ) . واژه‌هاى « اينيت » « كيفيت » « حيثيت » اگر اديبانه ترجمه شود بايد به مفاهيم : كجايى ، چگونگى و در حالى كى ، برگردانده گردند .\r\nمجلسى رحمه الله ، اين معانى را چنين توضيح مىدهد : « به عبارت ديگر ، خداوند در جايى قرار نگرفته است كه در آن مكان محصور باشد و در جا و مكان ديگرى نباشد كه در مورد مخلوقات مكان‌دار چنين است . لذا خداوند مانند اشيا و اجسام نيست كه در مكان قرار بگيرد .\r\nرابطه با موجود مجرد در همه مكان‌ها يكى است و مساوى است جايى از او خالى نيست ، در رابطه با حقيقتى كه خداوند در علم خود دارد . در زمينه مفاهيم عليت و معلوليت .\r\nاو به همه چيز احاطه دارد و در هر جا وجود و حضور دارد . .\r\n( 2 ) . خداوند غير قابل دست‌رس اذهان و مغزهاست ، يا به جهت اين‌كه اگر مغز آدمى ، خداوند را درك كنند و بفهمد ، در واقع ، خداوند مانند هر چيز ممكن ديگر محور صفات متغير خواهد بود . در نتيجه او نيازمند به سازنده و خالق خواهد بود و يا به جهت اين‌كه دليل ( عقلى ) به ما مىگويد كه سازنده صفات ( آفريده كار ) آن‌ها ساخته شده ( آفريده ) بايد متفاوت باشد ، لذا خدا نمىتواند مانندِ انسان‌هاى مخلوق ، قابل تصور و درك شود . بحارالانوار ، ج 3 ، ص 225 . .\r\n","page_name":" 56 ","page_number":56},
  {"content":"\r\n\r\nاحلام بلند ، براى درك او نااميد مىشوند . اقيانوس‌هاى دانش اگر در عمق « 1 » به او وصل نباشند خشك مىشوند و زيركى و تيزبينى اهل منازعه در توصيف قدرتش از بلندى به كوچكى نزول مىكنند . او واحد است نه از نظر شماره و عدد . او بدون استمرار هميشگى است . بدون پشتيبانى و حمايت قائم است . او نوعى از جنس نيست كه ديگر گروه‌ها بايد با او در يك تراز قرار بگيرند و شىء نيست كه ديگر اشيا بايد به او شبيه باشند . و نه شبيه به موجودات است كه صفت و ويژگى براى او به كار برد . قدرت ادله در امواج جارى درك او به بىراهه مىروند . ذهن‌ها در احاطه ياد ازليتش مبهوت و گيج مانده‌اند . هوش‌ها از آگاهى توصيف قدرتش ، متوقف شده‌اند . افكار در ژرفاى سپهرِ ملكوت حكومتش ، غرق شده‌اند . « 2 » « او استاد بخشش است . » در فرّ و شكوه دست‌رسىناپذير و حاكم همه چيز است . زمان او را پير نمىكند و توصيفات ، او را در بر نمىگيرد . سخت‌ترين لجاجت‌ها در محدوديت پايداريشان در برابر او خاشع‌اند .\r\nمحكم‌ترين ريسمان‌هاى ايمان ، در نهايت پهنه استوارى ، در برابر او تسليم‌اند « 3 » همه مخلوقات به بزرگىاش و عدم اهليتشان بر قدرتش بر مخلوقات ، دليلى بر ابديت او است . فنا و نابودى بر جاودانگىاش شاهدند . بنابراين هيچ ملجئى از ادراكش ، هيچ گريزى از احاطه‌اش ، هيچ راهى براى پنهان ماندن از شمارشش و هيچ راه فرارى از قدرتش را ندارند . شايسته است كمالش را در خَلق مخلوقاتش « 4 » به عنوان نشانه و آيه ،\r\n\r\n\r\n","description":"","footnote":"\r\n( 1 ) . كهف ، آيه 109 :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً » .  .\r\n( 2 ) . اين‌جا لازم است به نكته‌اى اشاره شود كه تعالى و قدوسيت ماهيت الوهى ، با اين حقيقت مورد تأكيد قرارمىگيرد كه انسان ، مات و متحير است حتى از پايين‌ترين سطح دست‌رسى به ذات خداوند عاجز است . توان و نيروى عقل و دليل ، ذهن بشرى ، با امواج سهمگين متوقف است . اين دلايل نمىتواند به جريان اصلى برسند . خداوند از سطح اوهام و عقول متعالى است . .\r\n( 3 ) . طبق نظر علامه مجلسى ، مسئله به اسباب يا درجات فرعون مربوط مىشود كه گفت :   « وَ قالَ فِرْعَوْنُ يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ * أَسْبابَ السَّماواتِ فَأَطَّلِعَ إِلى إِلهِ مُوسى » .   .\r\n( 4 ) . اين واژه « اتقان صُنع » با هم در قرآن به كار رفته است :  « صُنْعَ اللَّهِ الَّذِي أَتْقَنَ كُلَّ شَيْءٍ »  . .\r\n","page_name":" 57 ","page_number":57},
  {"content":"\r\n\r\nتركيب سرشتشان به عنوان گواه ، حدوث ذاتشان به عنوان دليلى بر جاودانگىاش و قوانين حكومت ، حكومت بر مخلوقاتش را به عنوان يك درس در نظر آورد . « 1 » هيچ محدوديتى را نمىتوان به او نسبت داد ، هيچ تشبيهى نمىتوان برايش آورد و هيچ چيز از او پوشيده نيست . به راستى او متعالى است . برجسته‌تر از تشبيه‌ها و برتر از صفات مخلوقات !\r\n« و من شهادت مىدهم كه هيچ خدايى جز او نيست ، بر سيادتش و بزرگىاش ايمان دارم و با هر كه منكِرِ او شود مخالفم . گواهى مىدهم محمد بنده و پيامبر اوست ، در بهترين منزل‌ها ، زاده شده از شريف‌ترين صُلب‌ها و در پاك‌ترين رَحِم‌ها پديد آمده . خلاصه ، از شريف‌ترين انسان‌هاست كه از نَسَب من برترند و در اصل از بهترين خاندان‌ها تولد يافته و از غير قابل دسترس‌ترين قبيله‌ها به وجود آمده است . او از عظيم‌ترين ريشه‌ها و از درختى كه خداوند پيامبرانش را از آن مىسازد و با ايمان‌ترينشان را انتخاب مىكند خَلق شده است . « 2 » درختى از بهترين نژاد ، با قامتى استوار و شاخه‌هاى بلند ، شاخه‌هاى آباد ، ميوه‌هاى رسيده با محتواى عالى ، كاشته شده و كِشت گرديده و در منطقه‌اى مقدس . از آن شاخه‌ها و ميوه‌ها بيرون آمده است ، قوى و غير قابل يورش مىشوند و سپس حضرت محمد را بلند والامقام ساخت تا اين‌كه خداوند بزرگ با روحى با ايمان « 3 » نورى منور ، « 4 » و كتابى آشكار « 5 » او را آبرو بخشيد . او\r\n\r\n\r\n","description":"","footnote":"\r\n( 1 ) . اين حقيقت كه تجليات و نمايش هاى آفرينش ، ايات و نشانه هاى خدا ، در قرآن و در اسلام ، دلايل اثبات و پايه اساسى جهان شناسى اسلامى است . براى انسان مسلمان اين يك امر طبيعى است كه نظم و قانون مندى طبيعت را به نشان وحدانيت خداوند باور دارد و به آن اعتقاد مىورزد . علم و تمدن در اسلام دكتر سيد حسين نصر كمبريج ، 1968 . .\r\n( 2 ) . . طبق نظر علامه مجلسى : منظور ار درخت ( شجره ) خط نبوتى حضرت ابراهيم ( ع ) است . بعدا خاندان و اهل بيت پيامبر ( قريش و بنى هاشم ) بحارالانوار ، ج 3 ، ص 227 .\r\n( 3 ) . جبرئيل ، ملك و فرشته وحى است ، شعراء آيه 192 - 193   وَ إِنَّهُ لَتَنْزِيلُ رَبِّ الْعالَمِينَ * نَزَلَ بِهِ الرُّوحُ الْأَمِينُ  \r\n( 4 ) . وحى . .\r\n( 5 ) . قرآن كريم . .\r\n","page_name":" 58 ","page_number":58},
  {"content":"\r\n\r\nبُراق « 1 » را تحت كنترل وى درآورد و فرشته‌ها بر او درود فرستادند . « 2 » به وسيله او خداوند شياطين را وحشت زده ، بت‌ها و الهه‌هايى را كه پرستيده مىشدند ، سرنگون كرد . عادات و سيره پيامبرش بىعيب و عدالت و تصميماتش دُرست است . او اظهار داشته كه از خدايش فرمان مىگيرد « 3 » و آنچه را خدا بر عهده‌اش گذاشته ارائه مىدهد . « 4 » تا اين‌كه رسالتش را از طريق اعتراف به وحدانيت خدا آشكار سازد و در بين مخلوقات مشخص سازد كه هيچ خدايى جز الله نيست ، تنهاست و شريكى ندارد ؛ تا يگانگىاش مطلق و آقايىاش خالص گردد . خداوند استدلال پيامبر را از طريق اعتراف به وحدانيتش روشن ساخت و مرتبه وى را با تسليم به خودش بالا برد . و خداوند بزرگ و توانا براى پيامبرش از آسودگى ، درجه و دارايى خود برگزيد . درود خدا بر او و خاندان مطهرش باد .\r\n\r\n2 . نفى صفات\r\nعلى عليه السلام گفت : ستايش مخصوص خداست ، ستايشى كه گويندگان نمىتوانند تسليم او دارند . « 5 » شمارندگان نمىتوانند بخشش او را بشمارند « 6 » و تلاش‌گران نتوانند خود را از حق او مُبَّرا كنند ، آرزوهاى بلند درك او را و غيب گويان با كياست\r\n\r\n\r\n","description":"","footnote":"\r\n( 1 ) . اسب ( مَركبى ) كه پيامبر اكرم صلى الله عليه و آله را در شب معراج به آسمان‌ها برد . .\r\n( 2 ) . در خلال سفر آسمانى پيامبر صلى الله عليه و آله ( معراج ) . .\r\n( 3 ) . حجر ، آيه 94 :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  . .\r\n( 4 ) . مائده ، آيه 67 :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ »  . .\r\n( 5 ) . طبق حديث پيامبر صلى الله عليه و آله كه فرمود : من هرگز نمىتوانم ، تو را تعريف كنم . تو بايد خود معرف خود باشى . .\r\n( 6 ) . ابراهيم ، آيه 34 :  « وَ إِنْ تَعُدُّوا نِعْمَةَ اللَّهِ لا تُحْصُوها » .  نحل ، آيه 18 :  « وَ إِنْ تَعُدُّوا نِعْمَةَ اللَّهِ لا تُحْصُوها » .  .\r\n","page_name":" 59 ","page_number":59},
  {"content":"\r\n\r\nدست‌رسى به او را نتوانند . صفاتش حدّ محدودى ندارد . هيچ توصيفى براى او موجود نيست ، هيچ زمانى ثابت و هيچ دوره‌اى مبسوط برايش متصور نيست . او با قدرتش سرچشمه مخلوقات است « 1 » و با رحمتش بادها را آزاد مىسازد ، « 2 » و با سنگ‌ها لرزش زمينش را مىبندد . « 3 » اولين گام در دين ، معرفت اوست و كمال معرفت او در تصديق اوست ، كمال تصديقش ايمان به يگانگىاش مىباشد . كمال ايمان به يگانگىاش خلوص نسبت به اوست . « 4 » و كمال خلوص نسبت به او نفى صفات از اوست ، چون شهادت بر وجود صفت دليل بر وجود موصوف است و شهادت بر وجود موصوف دليل بر وجود صفت .\r\nپس هر كس كه خداى بلند مرتبه را توصيف كند شريكى به او مىدهد . هر كس كه به او شريكى بدهد اظهار داشته كه او دوتاست . هر كس اظهار به دوتا بودن خدا كند او را قسمت كرده است . هر كس او را قِسمت كند به او جاهل است ( هر كس به او جاهل باشد به او اشاره كرده است ) . « 5 » هر كس به او اشاره كند او را محدود كرده است . هر كس او را محدود كند او را شمرده است . هر كس بگويد ، در چه چيزى او هست ، دور او حصار كشيده است . هر كس بگويد او بر روى چيزى است ، او را ( از چيزهاى معيّن ) مستثنى كرده است . او وجود است نه نتيجه يك حادث . او موجود است نه اين‌كه از عدم آمده باشد . او با همه چيز هست ، نه اين‌كه همراه آن‌ها باشد و او متفاوت از همه چيز است نه اين‌كه از آن‌ها دور باشد . او فعال است ، نه در حالت حركت داشتن و با ابزار . او وجود داشت زمانى كه هيچ موجودى نبود تا به واسطه او ديده شود . او تنها بود زمانى كه هيچ كس نبود تا با ديگرى مَحرم و صميمى شود ، يا كسى را از دست\r\n\r\n\r\n","description":"","footnote":"\r\n( 1 ) . اسراء ، آيه 51 :  « فَسَيَقُولُونَ مَنْ يُعِيدُنا قُلِ الَّذِي فَطَرَكُمْ أَوَّلَ مَرَّةٍ »  . .\r\n( 2 ) . روم ، آيه 46 :  « وَ مِنْ آياتِهِ أَنْ يُرْسِلَ الرِّياحَ مُبَشِّراتٍ وَ لِيُذِيقَكُمْ مِنْ رَحْمَتِهِ » .  .\r\n( 3 ) . نحل ، آيه 15 :  « وَ أَلْقى فِي الْأَرْضِ رَواسِيَ أَنْ تَمِيدَ بِكُمْ »  ؛ انبياء ، آيه 31 و لقمان ، آيه 10 . .\r\n( 4 ) . مربوط به نكته 18 . .\r\n( 5 ) . اين جمله در بحار الانوار موجود نيست اما در نهج‌البلاغه ديده مىشود و به نظر مىرسد كه از متن بوده باشد . .\r\n","page_name":" 60 ","page_number":60},
  {"content":"\r\n\r\nبدهد تا احساس تنهايى كند . او منشأ خلقت است و بدون تأمل و مشورتى از ازليتش به او بخشيده است . از تجربه يا آزمايش او را بهره‌مند سازد و حركت را ايجاد كرد يا اين‌كه با توجهات روح از هم گسيخته شود . او چيزها را به وقتشان به تأخير مىاندازد . « 1 » اختلافاتشان را اصلاح مىكند . اميال طبيعى شان را در آن‌ها قرار مىدهد . و اين اميال را به اهدافشان و غايت‌هاى خود مناسب مىكند . او پيش از آفرينش آن‌ها به آن‌ها آگاه است ، آغاز و انجامشان را احاطه دارد و از روابط و صورت‌هايشان با خبر است . « 2 »\r\n\r\n3 . ريشه‌هاى استوار معرفت\r\nاز ابوعبداللّه ، امام صادق نقل است كه روزى اميرالمؤمنين روى منبر مسجد كوفه‌صحبت مىكرد كه مردى ايستاد و گفت : « اى اميرمؤمنان ! خداى عزوجل را براى ما توصيف كن كه شايد محبت ( حب ) و دانش ( معرفت ) ما به او زياد شود . »\r\nاميرالمؤمنين عصبانى شد و فرياد كشيد : « همه براى نماز جمع شَويد . » مردم آن‌قدر جمع شدند تا مسجد مملو از جمعيت شد . سپس او ايستاد و رنگ چهره‌اش تغيير كرد و گفت : « سپاس مخصوص خداست كه نه از بخل داشتن سودى مىبرد و نه با بخشش فقير مىشود . در حالى كه ديگر بخشندگان ما از بخشش نقصان مىيابند . او سرشار از مزاياى نعمات و فوايد وفور است . به واسطه بخشش ، وسايل لازم مخلوقات را تأمين مىكند . پس او راه طلب را براى كسانى كه او را مىجويند هموار\r\n\r\n\r\n","description":"","footnote":"\r\n( 1 ) . در اصطلاح آن‌ها ، لازم است زبان قرآن به كار رَود . آل عمران ، آيات 145 به بعد .\r\nدر متن نهج‌البلاغه به جاى واژه « عهد » واژه « اجل » به كار رفته است كه ترجمه را تغيير مىدهد ، ترجمه آن چنين است : « او ، همه اشيا را در زمان مخصوص خود ، انتقال مىدهد . » .\r\n( 2 ) . رابطه اين تصور به اين سخن كه : معادن از بخار زمين ريشه مىگيرند ، بسيار روشن است . بحارالانوار ، ج 3 ، ص 278 . .\r\n","page_name":" 61 ","page_number":61},
  {"content":"\r\n\r\nمىكند . به كسى كه از او درخواست مىكند بيش از كسى كه از او درخواست نمىكند نمىبخشد . زمان با او تغيير مىكند نه براى او كه بر طبق آن كيفيت او تغيير كند . اگر او به برخى از بندگانش همه گونه نقره و شمش‌هاى طلايى را ببخشد و كيسه‌هاى مرواريدى مانندِ صدف‌هاى دريا به او عطا نمايد ، به هيچ وجه نه سخاوتش تحت تأثير قرار مىگرفت و نه وسعت آن چيزى كه با اوست كاهش مىيافت . خزاين بخشش‌هاى سخاوت‌مندانه‌اى او با اهداف درخواست كنندگان تهى نمىشود و با وجود فراوانيشان در نظر او نمىآيد ، چون او بخشنده‌اى است كه از بخشيدن نقصان نمىيابد و با اصرار اصراركنندگان خسيس نمىشود و وقتى چيزى را اراده مىكند فرمانش اين است كه : باش ، آن‌گاه آن چيز موجود مىشود . ( سوره نحل ، آيهء 4 ) .\r\n« فرشتگان « 1 » بر خلاف نزديكيشان به عرش بخشايندگىاش ! وسعت عظيم عشق سوزانشان واله اويند ، تجليل‌شان از اقتدار و قدرتش و نزديكيشان به ناديده‌هاى حكومتش عظيم است . تنها چيزهايى را مىدانند كه او از كارهايش به آن‌ها تعليم داده است . اگر چه فرشتگان از نظر سلسله وجودى روحانى هستند اين به خاطر آن است كه چون خدا آن‌ها را خَلق كرده ، معرفت او را دارند و مىگويند : ستايش مخصوص توست ، هيچ اندوخته‌اى نداريم جز آنچه تو به ما آموختى . » ( بقره ، آيهء 32 ) .\r\nاى پرسش‌گران ! اين چگونه سؤالى است ؟ كيست ؟\r\nستايش مخصوص اوست و پرستش متعلق به اوست ، او به وجود نيامده كه\r\n\r\n\r\n","description":"","footnote":"\r\n( 1 ) . در انديشه اسلامى ، ملائكه يا عنصر ادراك و هوشمندانه خود ، موجود پيرامونى و حاشيه‌اى هستند . زيرا ملائكه‌بعضى از اسماء خدا را آگاهند . در حالى كه انسان در محور قرار گرفته است ، زيرا كه او همه اسماءالهى را آگاه است .\r\nنگاه كنيد به اف شئون\r\n . 27 07 : pp , 3591 nodnoL . \r\n . snoigiieR fo ytinu fo 7 nednec sarT ehT \r\n : F : Schuon \r\n","page_name":" 62 ","page_number":62},
  {"content":"\r\n\r\nتغييرى در او ممكن باشد . ذاتش با بازگشت به حالات تحت تأثير قرار نمىگيرد و تغيير شب و روز تا ابد براى او تفاوتى ندارد . اوست كه منشأ خلقت است بدون نمونه‌گيرى از هيچ الگويى ، يا اندازه‌گيرى براى تقليد از خدايى ديگر كه قبل از او وجود داشته باشد . اوصاف نمىتوانند او را احاطه نمايند ، مبادا كه او را با اوصافى كه آن را به دست آورده‌ايد تعريف نماييد . بدون او ، همه چيز عدم است ( شورى ، آيه 11 ) او برتر از آن است كه با صفات مخلوقات توصيف شود .\r\nچشم‌ها از دست‌رسى يا رسيدن به او عاجزند ، شايد او به واسطه اين‌كه به سادگى ديده شود توصيف گردد و يا او در ذات خود در ميان مخلوقاتش شناخته شده باشد كه هيچ كس جز خودش اين معرفت را ندارد . به واسطه علو و برترىاش بر همه چيز ، از اين‌كه در برابر حدس و گمان خيال‌پردازان قرار گيرد به دور است . كُنه عظمتش برتر از آن است كه انديشه ناتوان انديشه‌گران او را احاطه نمايد . او هيچ مشابهى ندارد تا با آنچه را خَلق مىكند شبيه باشد . او براى كسانى كه نسبت به او معرفت دارند فراتر از تشابه و تضاد است .\r\nاو مِثل و نظيرى ندارد كه مشابه او باشد و پيش آگاهان و خبرگان اهل معرفت از شبيه و ضد خود ، منزه و پاك است . آن‌هايى كه از خدا عدول كرده‌اند و او را نشناخته‌اند دروغگويند ، زيرا خدا را مانند صنف خودشان تشبيه مىكنند و در ذهن و خيال خود ، او را در جايگاه مخلوقات قرار مىدهند و با لباس آن‌ها تزيين‌اش مىنمايند . و او را به اجزا تقسيم مىكنند كه از خيالات و اوهام خود ، نتيجه بگيرند . و با آفريده‌هاى گوناگون كه قواى مختلف دارند ، اندازه‌گيرىاش مىنماييد . « 1 » چگونه اين ممكن است ، كسى كه اندازه و مقدارش در روش‌هاى وهم‌آميز مخلوقين اندازه‌گيرى\r\n\r\n\r\n","description":"","footnote":"\r\n( 1 ) . دربارهء ترجمه واژه عقل به معادل‌هاى لاتينى آن است و تفصيلى درباره عقل و قلب كه نياز خواننده غربى راتأمين مىكرد . .\r\n","page_name":" 63 ","page_number":63},
  {"content":"\r\n\r\nنشده است چگونه با معيار آن‌ها سنجيده مىشود ؟ يقيناً او از وهم و احاطه عقول به دور است ، كسى نمىتواند به كُنه ذاتش پى ببرد و با اندازه و معيار تفكر خود ، محدودش سازد . حتى ملائكه حضرتش با اين‌كه قربِ وجود دارند ، نمىتوانند به ملكوت عزت خداوند با حساب‌هاى خود ، احاطه يابند . او برتر از آن است كه كُفو و نظيرى داشته باشد كه شبيه آن شود ، زيرا او خداى لطيفى است كه اگر اوهام مردم بخواهد به عمق و ژرفاى غيب ملكوتش ، احاطه يابد و انديشه بشرى از خطر وسواس و ترديد ادراك علم ذاتش ، تسلط يابد و دل‌ها و قلب‌ها به سوى حضرتش ، واله و گرايش يابند ، قطعاً با كيفيات صفات خود ، حضرتش را تصوير خواهند كرد .\r\nچشم انداز عقول و انديشه‌ها ، از ورود به تصور ذات او ، تَنگ و ناتوان است كه بتواند به عمق علم الهياتش نايل شود ، هر كسى چنين كند خاسر و پشيمان برمى گردد كه هرگز نتوانسته است ژرفاى علم او ، را در يابد « 1 » . . . آرى ، او پريشان و پشيمان بر مىگردد و اعتراف مىكند و با زياده خواهى و زورگويى ، نمىتواند به كُنه شناخت و معرفت‌اش پى ببرد ! هرگز به ذهن و خاطره صاحبان انديشه خاطره‌اى از اندازه ذات جلالش نمىرسد ، زيرا قابل مشاهده و اندازه‌گيرى نيست كه به حس در آيد او از دست‌رس نيروهاى محدود به دور است ، زيرا بر خلاف آفريده‌ها است كه شبيه يكديگر باشند . طبيعى است كه هرچيزى شبيه معادل و نظير خود مىشود و او چنين نيست . چيزى كه مثل و معادل ندارد ، چگونه به غير مثال خود ، تشبيه مىشود .\r\nاو آغازِ آغازين است كه پيش از او چيزى نبوده و آخرينِ آخرها است كه پس از او چيزى نخواهد بود .\r\nهرگز ديدِ نگاه‌ها ، علو و عظمت جبروتش را درك نمىكند ، زيرا آن چنان مستور است و زير حجاب‌ها است كه هرگز ذهن و بيننده‌اى نمىتواند به عمق ذات او عبور\r\n\r\n\r\n","description":"","footnote":"\r\n( 1 ) . علامه مجلسى توضيح مىدهد كه : عقل و استدلال عقلى درباره خداوند ، انحراف در انحراف است . ص 281 . .\r\n","page_name":" 64 ","page_number":64},
  {"content":"\r\n\r\nكند و هرگز حصار وجود او به جهت ويژگىهاى ذاتش قابل دست‌رسى نيست .\r\nخدايى كه همه امور آفرينش از اوست . او سرچشمه همه چيز است و عزت و عظمت جباران در پيش جلال عظمتش « 1 » حقير و كوچك مىباشد . خدايى كه بندگانِ [ واقعى 
  ] به عظمتش خاضع اند و دل‌ها به سوى او توجه دارند . شگفتىهاى حكمتش در آفريده‌هايش ، نمايان است ؛ از اين جهت هر آفريده و مخلوقى حجتى به ذات احديتش مىباشد و به او منسوب است .\r\nاگر آفريده صامت و ساكتى است ، برهان وجودى اش ، با تدبير « 2 » عقل ، ناطق و گويا است . او آفريده‌ها را با اندازه معينى آفريد و در اندازه‌گيرى آن ، اتقان داشت . هر چيزى را به لطف تدبيرش در جايگاه خود قرار داد و آن را در جهتى روان ساخت كه هرگز چيز محدودى به منزلت او دست نمىيابد . « 3 » و هرگز به انتهاى نسبت او ، نمىرسد . « 4 » هرگز او در اوامر و رَوَند اراده‌اش سخت نمىشود ، بى آن‌كه به مانعى بربخورد به غايتش مىرسد و به نهايتش اصابت مىكند و بى كژراهى و اعوجاج ، به هدفش مىرسد ، « 5 » بىآن‌كه در مخالفت امر و دستور وى عناد ورزد . « 6 » آفرينش او كامل است و به اطاعات وى اذعان دارد . و به مدت محدودى كه براى آن تعيين\r\n\r\n\r\n","description":"","footnote":"\r\n( 1 ) . اين نام خداوند چند بار در قرآن تكرار شده است ؛ مانند انعام ، آيه 15 :  « قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ »  . .\r\n( 2 ) . قرآن معمولًا ، ظاهر و باطن را تأييد مىكند .\r\nسوره رعد آيات 3 به بعد . .\r\n( 3 ) . اسراء ، آيه 13 :  « وَ كُلَّ إِنسانٍ أَلْزَمْناهُ طائِرَهُ فِي عُنُقِهِ » . \r\nمرحوم مجلسى به دنبال آيه ، اين حديث را نقل مىكند : « كل ميسر لما خلق له ؛ هر انسانى به آنچه استعداد دارد ، آمادگى دارد » .\r\nدر قرآن نيز چنين آمده است :   « فَقَدَّرَهُ ثُمَّ السَّبِيلَ يَسَّرَهُ »   ( عبس آيات 19 - 20 ) . .\r\n( 4 ) . نكته‌اى در رابطه اختلاف نسخه مرحوم مجلسى با نهج‌البلاغه . .\r\n( 5 ) . ق ، آيه 38 :  « وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ وَ ما مَسَّنا مِنْ لُغُوبٍ » .  .\r\n( 6 ) . در رابطه نسخه بدل واژه « فكبدة » يا « مقبدة » است . .\r\n","page_name":" 65 ","page_number":65},
  {"content":"\r\n\r\nشده است فرا مىرسند ، بى آن‌كه در اجراى اوامرش توقفى صورت گيرد و تعلل ورزيده شود .\r\nخداوند در آفرينش موجودات ، همه نيازمندىهاى آنان را بر طرف ساخت و اندازه و حدود اشيا را به انجام رسانيد و با قدرت بى انتهايش ميان اضداد تلاؤم بخشيد و همه اسباب را به قراين و نزديكان خود پيوند داد و ميان همسان‌ها ، تخالف انداخت و اجناس را با اندازه‌ها و غرايز ويژه و شكل‌هاى مختلف را از هم‌ديگر جدا ساخت . آفريده‌هايى كه صنع و آفرينش آن‌ها را استحكام بخشيد و آن‌ها را آن‌چنان كه مىخواست آفريد . « 1 » علم و دانش حضرتش همه آفريده‌ها را نظم بخشيده و تدبير و برنامه‌اش هم مخلوقات را در حُسن تدبير ، شامل بوده است .\r\nاو برتر از گمان است .\r\nاى پرسشگر ! بِدان هركس كه خداى متعال را به دگرگونى اعضاى مخلوقش تشبيه كند و به التيام حقايق جدايىها كه در تدبير حكمتش محجوب است ، شبيه نمايد ، هرگز نهان دل و قلبش به كُنه معرفت او گره نمىخورد و قلب و دل او شاهد يقين را نمىبيند ، زيرا خداوند مثل و نظيرى ندارد و شايد او ، هرگز برائت پيروان را نشنيده است كه مىگويند :   « تَاللَّهِ إِنْ كُنَّا لَفِي ضَلالٍ مُبِينٍ إِذْ نُسَوِّيكُمْ بِرَبِّ الْعالَمِينَ » ؛   « 2 » به خدا در ضلالت و گمراهى آشكارى بوديم كه خداى رب العالمين را با شما شريك و برابر مىدانستيم ( شعراء ، آيه 97 - 98 ) .\r\nكسى كه خداى ما را با چيزى مماثل بداند ، مشرك است و مشرك به او ، كفر به همه\r\n\r\n\r\n","description":"","footnote":"\r\n( 1 ) . باز نسخه بدل « وقتى كه او . » .\r\n( 2 ) . اين سخنان آن‌هايى است كه به وسيله ابليس اغوا شده‌اند و در دوزخ با هم‌ديگر حرف مىزنند . و مىگويند كه : ماپيرو شيطان شديم ، دوستان خوب نداشتيم ، شايد خدا ما را برگرداند كه دوباره در ميان مؤمنان زندگى نماييم .\r\nانعام ، آيه 27 :  « وَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ وَ لا نُكَذِّبَ بِآياتِ رَبِّنا وَ نَكُونَ مِنَ الْمُؤْمِنِينَ » .  .\r\n","page_name":" 66 ","page_number":66},
  {"content":"\r\n\r\nآيات محكمات « 1 » او است كه به وحدانيت ذاتش دلالت دارند و شواهد روشن يكتايى او هستند . او خدايى است كه ذاتش از عقل‌ها به دور است و هرگز در جهت عقل‌ها و انديشه‌ها قرار نمىگيرد كه با فكر خود او را تصوير نمايند و هرگز در ظرف ديدگاه و تفكر صاحبان انديشه « 2 » قرار نمىگيرد كه مورد تصرف شود . او انواع چيزها را بدون تفكر و برنامه قبلى كه بدان محتاج باشد ، ابداع كرد و نه از روى قريحه و غريزه‌اى كه در نهاد او باشد آفريد ، و نه از تجربه‌اى كه در گذشت روزگاران آزموده باشد خَلق نمود ، و نه از يارى و كمك كارى شريك يارى جُست ، كه او را در آفرينش بديع موجودات ، يارى رساند .\r\nخدايى كه اگر ، مشركان كه او را با مخلوقات مىسنجند كه در صفاتش محدود باشد و در قُطر و اندازه‌اش محدود دور نيست ديگر خدا موجودى كه به ذاته وجود داشت نه به اسباب و ادوات ، اگر خداى را چنين فرض نمايند ، يقيناً خداى را در حدّ ذات او ، تصور نكرده‌اند و به عمق صفاتش نرسيده‌اند . خداوند ، خود در تنزيه ذات ربوبىاش ، در مشاركت بندگان در آفرينش او كه كافران چنين پندارند ، خود گويد :\r\n « وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ »  ( زُمر ، آيه 67 ) .\r\nو خدا را آن‌چنان كه شايسته قدر و منزلتش مىباشد ، قدر ندانستند ، حال آن كه روز قيامت زمين يك‌سره در قبضه علم و قدرت و حكمت اوست و آسمان‌ها دَر هم پيچيده و در دست تواناى اوست . او منزه و برتر است از آنچه باوى شريك مىگردانند .\r\n\r\n\r\n","description":"","footnote":"\r\n( 1 ) . درباره واژه « محكم » و « متشابه » و معانى آن‌هاست . محكم : آن چيزى است كه معناى روشن دارد و متشابه به‌چيزى گويند كه مبهم باشد و داراى تفسيرهاى مختلف . .\r\n( 2 ) . مفسران هشدار مىدهند كه ظرافت تطبيق بازتاب با ذهن ( آن‌جا كه واكنش و بازتاب تحقق مىيابد ) . با يك چينه‌دان پرنده ، اثرش در خواننده گم نخواهد شد . بحارالانوار ، ج 3 ، ص 284 . .\r\n","page_name":" 67 ","page_number":67},
  {"content":"\r\n\r\nآنچه در قرآن درباره صفات خدا آمده آن‌ها را پيروى كن تا تو را اى پرسشگر ! به خدا و شناخت او برساند . آيات قرآن را پيشواى خود قرار بده و از نور هدايت شان ، بهره بگير كه هر دو امامت قرآن ، و بهره‌گيرى از هدايت آن نعمت و حكمتى است كه خداوند به تو عطا فرموده است . پس آنچه به تو هديه كرده‌اند آن را بگير و از سپاس‌گزاران باش . « 1 » آنچه را شيطان به تو نشان داده است كه نه در كتاب خدا آمده است و نه در سنّت رسول خدا و ائمه هدى اثرى از آن‌ها ديده مىشود ، آن‌ها را واگذار و علم و فهميدن آن‌ها را به خدا واگذار ، زيرا كه بيان حق خدا به گردن تو است .\r\nاى پرسشگر ! بِدان كه راسخان در علم ، « 2 » كسانى هستند كه خداوند آنان را در فرورفتن و غلتيدن در عمق سدها و پرده‌هايى كه در كنار غيب آويزان اند ، بى نياز ساخته است .\r\nراسخان در علم ، به اعتراف به نادانى و جهل خود به تفسير غيب پنهان ، خود را ملزم ساخته‌اند و به صراحت اقرار كرده‌اند :  « آمَنَّا بِهِ كُلٌّ مِنْ عِنْدِ رَبِّنا » ؛  ما بِدان ايمان آوريدم ، همه‌اش محكم‌اش و متشابه‌اش از جانب پروردگار است ( آل عمران ، آيه 7 ) .\r\nخداوند راسخان در علم را به جهت اعتراف به عجز و ناتوانى خود در عدم احاطه به آنچه نمىدانند ، مدح كرده است و خداوند ، اين صفت ترك تعمق در آنچه را به آن تكليف ندارند . » و از آن بحث نمىكنند ، رسوخ در علم ، ناميده است .\r\n\r\n\r\n","description":"","footnote":"\r\n( 1 ) . سوره بقره ، آيه 231 .  « وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ   يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً » .  .\r\n( 2 ) . اصطلاحى كه در قرآن دوبار ذكر شده است : آل عمران ، آيه 7 و نساء ، آيه 162 :  « الرَّاسِخُونَ فِي الْعِلْمِ » . \r\nدر فرهنگ عرفان و تشيع ، راسخون در علم به كسانى اطلاق مىشود كه به مراتب عالى روحى رسيده‌اند و شايستگى آن را دارند كه از اسرار الهى سخن بگويند . .\r\n","page_name":" 68 ","page_number":68},
  {"content":"\r\n\r\nبه اين مقدار كفايت كن و خداى را به اندازه عقل خود ، اندازه‌گيرى مكن كه از هلاك شوندگان مىشوى .\r\n\r\n4 . زيباترين آفريده‌ها\r\nروايت شده است كه امام على عليه السلام اين خطبه را در مسجد كوفه القا فرمود . او روى سنگى كه جعدة بن هبيره مخزومى « 1 » آن را ساخته بود ، ايستاد و در حالى كه لباسى از پشم در تن داشت و بند شمشيرش از ليف خُرما بود و يك جفت كفش از ليف خُرما ، به پا داشت . و نشان سَجده بر پيشانى او ، همچون داغ شتر بر زانو ، « 2 » فرمود :\r\n« ستايش خداى را كه به سوى اوست بازگشتن آفريدگان ، و پايان كارهاى جهان ، « 3 » او را سپاس مىگوييم بر احسان وى كه فراوان است ، و برهان او كه رخشان است ، و بخشش او كه افزون است ، و نعمت او كه از اندازه برون است . ستايشى كه حق او را گزارد ، و سپاس او را به جاى آرَد ، و به پاداش او نزديك كنند . « 4 » باشد ، و فزونى نعمت او سبب شونده و از او يارى مىخواهيم ، يارى خواستن آن كس كه فضل او را اميدوار است ، « 5 » و بخشش او را در انتظار و دفع زيان را بِدو اعتماد دارند و فزونى نعمت او را اقرار آورند به گفتار و كردار برابر او فروتن و خوار ؛ و بِدو مىگرويم ، گرويدن آن كس كه با يقين بِدو اميد دارد و با ايمان روى به او آرَد و برابر او خوار باشد ، و بى ريايش به\r\n\r\n\r\n","description":"","footnote":"\r\n( 1 ) . فرزند خواهر امام على عليه السلام ، ام هانى ، دختر ابىطالب ، براى مطالعه شرح حال او نك : بحار الانوار ، ج 4 ، ص 313 ولغت‌نامه دهخدا ، تهران ، ( 1325 - 1945 ) . .\r\n( 2 ) . مرجعى كه در حال سجود نماز ديده مىشود :  « سِيماهُمْ فِي وُجُوهِهِمْ مِنْ أَثَرِ السُّجُودِ »  ( فتح ، آيه 29 ) . .\r\n( 3 ) . قرآن تأكيد دارد كه « بازگشت همه به سوى خداست :\r\n . « وَ إِلَى اللَّهِ الْمَصِيرُ »  ، فاطر ، آيه 18 ؛ بقره ، آيه 18 و آل عمران ، آيه 28 و هم‌چنين آيه  « وَ لِلَّهِ عاقِبَةُ الْأُمُورِ » .  حج ، آيه 41 و لقمان ، آيه 22 ،  « وَ إِلَى اللَّهِ عاقِبَةُ الْأُمُورِ »  . .\r\n( 4 ) . شورى ، آيه 26 :  « وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ وَ يَزِيدُهُمْ مِنْ فَضْلِهِ وَ الْكافِرُونَ لَهُمْ عَذابٌ شَدِيدٌ »  . .\r\n( 5 ) . فاتحه ، آيه 4 :  « إِيَّاكَ نَعْبُدُ وَ إِيَّاكَ نَسْتَعِينُ »  . .\r\n","page_name":" 69 ","page_number":69},
  {"content":"\r\n\r\nيكتايى بپرستد ، به بزرگى بستايد و با كوشش و رغبت به پناه او آيد . او كه به بزرگىاش مىستاييم . زاده نشده است تا در عزت ، وى را شريك شوند ؛ و كسى را نزاده است تا چون مُرد ميراث خوار بوند ، نه وقتى بر او مقدّم بوده است نه زمان نه زيادت بر او راه يابد و نه نقصان ، بلكه بر خِرَدها آشكار گرديد با نشانه‌هاى تدبير درست كه به ما نماياند و قضاى مبرم كه در آفرينش راند . از نشانه‌هاى آفرينش او خلقت آسمان هاست كه بى ستون‌ها « 1 » پابرجاست ، و بى تكيه گاه برپاست آنان را بخواند و پاسخ گفتند گردن نهاده و فرمان‌پذير ، بى درنگ و كندى و يا تأخير . « 2 » و اگر نه اقرار آسمان‌ها بود به پروردگار ، و در بندگى او گردن نهاده و خوار ، نه جايگاه عرش خويششان مىكرد و نه آرميد نگاه فرشتگان و نه جاى بالا رفتن شهادت مؤمنان و عمل صالح آفريدگان . « 3 » ستارگان آسمان‌ها را نشانه‌ها ساخت تا سرگشتكان وادىها ، راه خود بدان‌ها توانند شناخت . نه سياهى پرده‌هاى شب تاريك ، درخشش ستارگان را باز دارد و نه پوشش‌هاى سياه تيره ، رخشندگى ماه را كه در آسمان‌ها گسترده است برگرداندن يا رد . پس پاك است خدايى كه بر او پوشيده نيست سياهى تيره و تار و نه شب آرام و پايدار نه در گونه گون زمين‌هاى پست و نه در بلندىهاى « 4 » به هم نزديك و پيوست و بانگ تندر كه از كرانه آسمان خيزد و آنچه هنگام درخشيدن برق در هم ريزد « 5 »\r\n\r\n\r\n","description":"","footnote":"\r\n( 1 ) . رعد ، آيه 2 :  « اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها »  . .\r\n( 2 ) . نحل ، آيه 4 :  « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  .\r\n « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  .\r\n( 3 ) . فاطر ، آيه 10 :  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  .\r\n( 4 ) . اين جمله در شرح نهج‌البلاغه ، محمدعبده ، ج 2 ، ص 126 ، به كوه‌هايى كه از دور دست به رنگ خاصى ديده‌مىشوند ، تفسير شده است . .\r\n( 5 ) . علامه مجلسى توجه مىدهد : اگر بگويى خداى متعال ، آنچه را نور روشن و واضح مىكند و آنچه را روشن‌نمىكند ، همه آن‌ها را مىداند ، پس ، چرا امام تنها آنچه را روشنايى و نور ندارد ، توصيف مىكند . در پاسخ مىگويم : زيرا علم و معرفت خداوند به آنچه روشن نيست ، بيشتر و شگفت‌آورتر است . زيرا آنچه روشن و واضح است ، حتى انسان‌هايى كه ديد روشنى دارند ، آن‌ها هم مىتوانند آن را ببينند و درك كنند . ج 3 ، ص 316 . .\r\n","page_name":" 70 ","page_number":70},
  {"content":"\r\n\r\nو برگى كه فرو ريزد از درختان هنگام فروشدن و برآمدن ستارگان ، « 1 » از بادهاى تندوزان و ريزش باران از آسمان و افتاده نگاه هر قطره را داند كه كجاست و كجا بود و از آن برخاست و مورچه خُرد « 2 » كه از كجا دانه كشد و چسان به لانه بَرد و آنچه پشه را زنده نگه دارد و آنچه آدينه در شكم دارد . « 3 » سپاس خدايى را كه بوده و هست پيش از آن‌كه كرسى يا عرش و آسمان و زمين و پرى و آدمى پديد آمده است . نه وهم درك او تواند و نه فهم اندازه او داند . نه پرسنده‌اى او را از كار باز دارد « 4 » و نه عطا خواننده‌اى در خزانه‌ى وى كاهش پديد آرَد . بى ديده بيناست و نتوان گفت در كجاست . همتاييش نيست تا در كنار او نشيند « 5 » و با تمرين و وسيلت نمىآفريند . « 6 » حواس به دو نتواند رسيد و او را با مردمان نتوان سنجيد . خدايى كه با موسى عليه السلام سخن راند ، « 7 » آيت‌هاى بزرگ خود را بِدو نماياند « 8 » بى دست‌افزار و اندام ، بى جنباندن لب و گشودن و بستن كام . « 9 » تو كه خود را به رنج افكنده‌اى در وصف پروردگار ، اگر راست\r\n\r\n\r\n","description":"","footnote":"\r\n( 1 ) . راجع به اعتقادات عرب جاهلى است ، درباره تأثير نور ماه درهوا . به دائرةالمعارف اسلام ( چاپ جديد ) ج 1 ، ص 523 - 524 ، ماده : « انواء » مراجعه شود . .\r\n( 2 ) . بقره ، آيهء 26 :  « إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً »  . .\r\n( 3 ) . رعد ، آيهء 13 :  « اللَّهُ يَعْلَمُ ما تَحْمِلُ كُلُّ أُنْثى » .  .\r\n( 4 ) . از آن‌جا كه خداوند پيشاپيش به همه نيازهاى مردم آگاه است يابه جهت اين‌كه در ذات خود همه چيز را شنوااست . .\r\n( 5 ) . علامه مجلسى توضيح مىدهد كه : خداوند را نمىتوان با جفت ، زوج و يا مثل و ضد يا با صفات زوج‌ها ، توصيف كرد ، زيرا خداوند هيچ‌گونه تركيبى ندارد . ج 3 ، ص 316 . .\r\n( 6 ) . علاج ، اگر خداوند به هر چيزى كه اراده كند كه آن به وجود آيد قطعاً آن چيز موجود مىشود .  « يَقُولُ لَهُ كُنْ فَيَكُونُ »  بقره ، آيه 17 و آل عمران ، آيه 47 . .\r\n( 7 ) . نساء ، آيه 164 :  « وَ رُسُلًا قَدْ قَصَصْناهُمْ »  الخ . .\r\n( 8 ) . طه ، آيه 23 :  « لِنُرِيَكَ مِنْ آياتِنَا الْكُبْرى » .  .\r\n( 9 ) . توضيحى درباره واژه « ولى » . .\r\n","page_name":" 71 ","page_number":71},
  {"content":"\r\n\r\nمىگويى وصف كن جبرئيل و ميكائيل و فرشتگان مقرب را كه در بارگاه قدس به خود لرزانند . خِرَدهاشان سرگشته است و شناختن آفريدگار را چنان كه بايد نتوانند . « 1 » چه آن را به صفت‌ها توان شناخت كه پيكرى دارد و افزارها به كار آرد و چون زمانش به سر آمد مرگ او را از پا درآرَد . پس جز او خدايى نيست كه هر تاريكى را به نور خودش روشن كرد ، و هر چه را جز به نور او روشن بود به تاريكى درآورد .\r\n\r\n5 . يكتايى او\r\nروايت شده است كه در روز جنگ جَمَل ، « 2 » عربى پيش اميرالمؤمنين آمد و گفت :\r\nيا اميرالمؤمنين ! آيا مىگويى كه خداوند واحد است ؟ مردم به او حمله كردند و گفتند : اى اعرابى ! نمىبينى كه اميرالمؤمنين چطور دلش آشفته و پريشان است ؟ ( و تو اين سؤال را مىكنى ؟ ) اميرالمؤمنين فرمود :\r\nآزادش گذاريد ، آنچه اعرابى مىخواهد چيزى است كه ما از اين قوم مىخواهيم .\r\nسپس فرمود : اى اعرابى ! اين سخن كه خداوند ، يكى و واحد است ، بر چهار قسم است : دو تفسير و معنايش به خداوند جايز نيست و نارواست ، اما دو معنا و تفسير ديگر ، بر او جايز است .\r\nاما اين معناى ناروا : يكى ، اين سخن گوينده‌اى است كه خداوند يكى است و دو تا نيست ، يكتايى خداوند را عدد به شمار آورد ، زيرا خداوندى كه دومى ، عدد 2 ندارد\r\n\r\n\r\n","description":"","footnote":"\r\n( 1 ) . نامى در كلام الهى است . مؤمنون ، آيه 14 و صافات ، آيه 125 :  « فَتَبارَكَ اللَّهُ أَحْسَنُ الْخالِقِينَ » .  .\r\n( 2 ) . جنگ معروف جَمَل كه ميان طرفداران امام على عليه السلام و طلحه و زبير در بصره اتفاق افتاد ( 36 هجرى ) دائرةالمعارف اسلام ، ج 11 ، ص 414 - 416 . ماده جَمَل . .\r\n","page_name":" 72 ","page_number":72},
  {"content":"\r\n\r\nدر باب و زمره عدد وارد نمىشود . آيا نمىبينى كه قرآن شريف : كسانى را كه مىگويند مسيحيان خداوند يكى از سه تا است « 1 » ( يك اقنوم از سه اقنوم ) آن‌ها را كافر به حساب مىآورد .\r\nمعناى دوم اين‌كه ، گوينده‌اى بگويد : خداوند يكى از مردم است و او را يك نوع از جنس ، به حساب آورد . « 2 » اين معنا نيز ناروا است ، زيرا اين ، تشبيه است كه خداوند از آن مبرا و منزه است .\r\nاما دو معناى ديگر كه در حقّ او رواست :\r\n1 . اين‌كه خداوند ، يكى است كه در ميان اشيا و موجودات شبيه و نظيرى ندارد .\r\nآرى ، خداوند ما ، چنين است .\r\n2 . و ديگر اين‌كه : خداوند در معنا تك است ؛ يعنى نه قابل تقسيم است نه در هستى ، نه در عقل و نه در وهم و خيال . « 3 » آرى ، خداى ما ، چنين است . « 4 »\r\n\r\n\r\n","description":"","footnote":"\r\n( 1 ) . مائده ، آيه 73 :  « لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ » . \r\nمربوط به مشيت الهى درباره سوء برداشت از تثليث مسيحيت . به كتاب  : F . Schuon \r\n . The Trascendent unity of Religions pp : 40 . . . . \r\n( 2 ) . نوع اول وحدت ، وحدت عددى كه رد شده است اين انديشه كه خداوند ، يك ( در برابر 2 ) خدا است مانند اين‌كه‌بگوييم : اين يك گردو ، است . البته اين نوع وحدت مردود است .\r\nنوع ديگر وحدت ، وحدت نوعى است . مانند اين‌كه مىگوييم : اين يك گربه است . معناى اين جمله اين است كه نوع‌هايى از گربه‌ها وجود دارد .\r\nدر نظر علامه مجلسى : وقتى گفته مىشود كه اين يك بيزانتين  ( Byzantina )  است به اين معنا كه اين نوع انسان است و اين نوعى از انسان هااست ( ص 207 ) اين گفته ، تشبيه است ، زيرا ما خدا را به هر چيزى كه يك است تشبيه مىكنيم ، به اين معنا كه خدا هم يك نوع از اين نوع‌ها است و خدا شبيه ديگر انواع است ، سبحانه و تعالى . .\r\n( 3 ) . از نكته‌اى كه مرحوم مجلسى به آن هشدار داد ، اين معنا فهميده مىشود كه « معناى وحدت الهى قابل قبول اين‌است كه خدا هم يكى است ، يعنى كه اصلًا دومى وجود ندارد . كه شريك او باشد ، يا جزء او شود . فقط او به طور حقيقى يكى است . دوم اين‌كه او هيچ‌گونه جزء ندارد كه به هر معنا كه باشد ( ص 207 ) . .\r\n( 4 ) . نكته‌اى است در رابطه با ترجمه جمله از كتاب شيعه در اسلام مؤلف كه چندان مربوط به بحث حاضر نيست . .\r\n","page_name":" 73 ","page_number":73},
  {"content":"\r\n\r\n\r\n6 . بصيرت و ژرف بينى\r\nدر خطبه‌اى ديگر اميرالمؤمنين فرمود :\r\nاولين عبادت و پرستش خداوند ، شناخت او است « 1 » و اصل و ريشه معرفت او ، توحيد و يكتايى او است « 2 » و نظام و سازمان يكتايىاش اين است كه صفات را از او نفى كنيم . او برتر از آن است كه بندگان او را توصيف كنند ، زيرا عقل دلالت دارد هر چيزى صفاتِ انسان‌ها او را تحليل كند ، او مصنوع و مخلوق است تنها خالق و صانع است كه مخلوق و مصنوع نيست . صنع آفرينش نشان خالقيت او است و به توان عقل‌ها شناخت خداوند ، گره خورده است و با فكر و انديشه حجت و برهان او ، ثابت مىشود .\r\nخداوند ، آفرينش را دليل وجود و يكتايىاش قرار داده كه كشف از ربوبيت او دارند .\r\nاو واحد فرد است در ازليتش ، شريكى در الوهيت خود ندارد و مثل و نظيرى در ربانيتش نيست . به دليل تضاد ميان اشياى متضاد ، مىفهميم كه او ضد ندارد و به تلائم و تقارنش ميان اشياى متلائم و متناسب ، مىفهميم كه قرين و مشاركى ندارد .\r\n\r\n7 . شهود قلب\r\nروايت شده است : اميرالمؤمنين در مسجد كوفه خطبه مىخواند ، مردى به نام ذعلب ، تيز زبان ، خطيب و شجاع دل بلند شد و پرسيد : يا اميرالمؤمنين ! آيا خدايت را\r\n\r\n\r\n","description":"","footnote":"\r\n( 1 ) . نشانه‌ها و آيات خداوند در همه خلقت و هستى ، تجلى دارند كه در آيات قرآن آمده است . مثلًا : يونس ، آيه 6 :  « إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ »  . .\r\n( 2 ) . نكته‌اى درباره ترجمه واژه « وجود » در زبان لاتين است . .\r\n","page_name":" 74 ","page_number":74},
  {"content":"\r\n\r\nديده‌اى ؟ فرمود : واى بر تو اى ذعلب ! چگونه خدايى را كه نديده‌ام او را مىپرستم و عبادت مىكنم ؟ گفت : يا اميرالمؤمنين ! چگونه او را ديده‌اى ؟ فرمود : اى ذعلب ! خداى را مشاهده چشم‌هاى سر نتوان ديد ، او را بايد با حقيقت ايمان ، در دل مشاهده كرد !\r\nواى بر تو اى ذعلب ! خداى ، لطيف‌ترين لطيف‌هاست ، او را با لطف ظرافت توصيف نمىكنند . بزرگ‌ترين بزرگ‌ترها است ، او را به عظمت و بزرگى نمىشناسند .\r\nجليل‌ترين جلالت‌ها است ، او را با غلظت وصف نمىكنند .\r\nپيش از هرچيز بود ، گفته نمىشود كه او پيش از اشيا است و بعد از همه اشيا است ، گفته نمىشود كه بعد از همه چيز است . « 1 » موجودات را با مشيت خود خواست كه بيافريند نه به همت و قصد « 2 » و او ادراك و شعور دارد ، اما نه با مكر و حيله كه كار آدميان است .\r\nاو همراه موجودات است بى آن‌كه با آن‌ها آميخته شود و فاصله داشته باشد . او ظاهر و واضح است نه اين‌كه ملموس شود . تجلى دارد نه با ديدن چشم و ابزار ديد .\r\nجدا و فاصله دارد نه با مسافت و دورى . نزديك و قرين است نه با قرب مكانى . لطيف است نه به جسم و تجسم . موجود است نه بعد از عدم بلكه كلًا او وجود است . فاعل است نه به جبر و اضطرار . مقدر و اندازه گير است نه به حركت اراده مىكند نه به همت و قصد شنونده نه به ابزار و بيننده است « 3 » نه به ابزار و مكان‌ها احاطه‌اش نمىكند ،\r\n\r\n\r\n","description":"","footnote":"\r\n( 1 ) . نكته‌اى در خصوص ترجمه واژه « توحيد » است . .\r\n( 2 ) . يعنى پيشاپيش برنامه نيست كه به سوى او همت كند و مقصودش سازد بلكه فعل او خود ابداع و خَلق است . .\r\n( 3 ) . مانند بسيارى از فرموده‌هاى امامان عليهم السلام هدف اين فراز اين است كه ، تشبيه خداوند به مخلوق‌ها ، غير قابل قياس‌بودن . با آن‌هاست . به اين معنا كه صفات خداوند نبايست با كلمات عادى انسانى فهميده شود . به طور مثال : وقتى مىگوييم : « بيرون » « خارج » ما معمولًا آن چيزى را در ادراك ما ، بيرون و خارج فهميده مىشود ، را منظور داريم .\r\nدر حالى كه « خارج بودن خداوند » از نوع ديگرى است . مرحوم مجلسى روى اين قسمت ، توضيح مفصّلى مىدهد .\r\nبه نظر مىرسد كه ترجمه اين نكته در رابطه با خواننده فارسى چندان توضيح دهنده نخواهد بود ، بلكه خسته كننده مىباشد . لذااز ترجمه آن بخش صرف نظر مىشود . .\r\n","page_name":" 75 ","page_number":75},
  {"content":"\r\n\r\nزمان‌ها همراه و مصاحب او نيست ، صفات او را محدود نمىسازند و سستى و بى خوابى عارضش نمىشود وجود او سابق بر زمان است و هستى او مقدّم بر نيستى است . ازليتش ، پيش از آغازيدن است .\r\nاو مشاعر را شعور مىدهد ، پس خود ، شعور به آن معنا ، ندارد . او ، جواهر را جوهرى مىبخشد ، پس خود جوهر ندارد . با ايجاد تضاد ميان موجودات ، معلوم مىشود كه خود ضد ندارد و تقارن ، با ائتلاف دادن ميان اشيا معلوم مىشود كه خود قرين ندارد . او نور را ضدّ ظلمت تجلى را ضدّ ابهام ، خشكى را ضدّ رطوبت ، و سرما را ضدّ حرارت قرار داد . او ميان هم سنخ‌ها ، ائتلاف ايجاد مىكند و ميان نامتناسخان ، فيصله و جدايى مىافكند و اين نحوه تركيب ، تأليف در متجانس و تفريق در متباين ، خود دليل علم و قدرت خداوندى است . و اين معنا و مفادّ آيه است كه مىگويد :\r\n « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ »  ذاريات ، آيه 49 . و از هر چيزى دو گونه ( جفت يكديگر ) آفريديم ، شما شايد ياد كنيد و با تفريق آن‌ها ميان قبل و بعد معلوم مىشود كه او پيش و پس ندارد . با ايجاد غريزه در صاحبان غريزه معلوم مىشود كه خود ايجاد كننده غريزه ندارد . و انتخاب وقت و زمان ، نشان آن است وقت گذار خود صاحب وقت و زمان نيست .\r\nحجاب و پوششى اشيا و عناصر از هم‌ديگر ، نشان آن است كه ميان او و آفريده‌هايش ، حجابى نيست جز آفرينش او ! او رَب بى مربوب بود ، و إله بى مألوه ، و عالِم بود آن‌جا كه معلومى نبود ، شنونده بود ، آن‌جا كه مسموعى نبود .\r\nسپس امام اين اشعار را انشاد كرد و فرمود :\r\nهمواره خداى من با سپاس معروف است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nهمواره خداى من با جود موصوف است .\r\nآن‌جا كه نورى نبود كه پرتو افكند و نه ظلمتى در آفاق عجين باشد ، او نور بود .\r\nپس خداى ما ، بر خلاف كُلِّ آفريده‌ها است و بر خلاف همه آنچه در وهم مىگنجد .\r\nهر كس كه او را با تشبيه و مِثل مقايسه كند او سرانجام عاجزانه پشيمان خواهد شد .\r\nخداوند ، در اوصاف متعالى ، موج قدرتش اوج مىگيرد ، موجى كه چشم روح از ديدن آن نابيناست . اى آن‌كه در دين لجوجانه به عمق مىپردازى ( و با عقل محدود ، بى نهايت را مىكاوى ) جدل را كنار بگذار . كسى كه در حقّ او شك بورزد ، رأى ناصواب آيد . با برادر موثق و امين همنشين باش كه خدايش را دوست دارد و با كرامات الهى ، مكرم و معزز است . همواره راهنماى هدايت ، روى زمين ، خنده مىزند و در پهنه آسمان ، روشن دل و خوش قلب معروف . راوى گويد : ذعلب پس از شنيدن اين خطبه ، افتاد و غش كرد و سپس به هوش آمد و گفت : تا به حال چنين سخنى نشنيده بودم .\r\n و لم يزل سيدى بالحمد معروفاً * و لم يزل سيدى بالجود موصوفاً\r\nو كان اذ ليس نورٌ يستضاءبه * و لا ظلام على الآفاق معكوفاً\r\nقربنا بخلاف الخلق كلهم * و كل ما كان فى الاوهام موصوفا\r\nو من يرده على التشبيه ممتثلًا * يرجع اخا حصر بالعجز مكتوماً\r\nو فى المعارج يلقى موج قدرته * موجاً يعارض طرف الروح مكفوفاً\r\nفاترك اخا جدل فى الدين منعمقاً * قد يا شر الشك فيه الرأى مأؤوفاً\r\nو اصحب اخا ثقة حباً لِسيّدِهِ * و بالكرامات من مولاه محفوفاً\r\nامسى دليل الهدى فى الارض مبتسماً * و فى السماء جميل الحال مصروفاً « 1 » \r\n\r\n\r\n","description":"","footnote":"\r\n( 1 ) . بحار الانوار ، ج 4 ، ص 3 - 4 - 5 .\r\n","page_name":" 77 ","page_number":77},
  {"content":"\r\n\r\n\r\nج ) امام باقر عليه السلام پنجمين پيشوا\r\n\r\nخداى برتر از قياس\r\nابوبصير روايت مىكند كه مردى پيش امام باقر آمد و پرسيد :\r\nيا ابا جعفر ! از خدايت به من بگو كه كِى بوده است ؟\r\nامام فرمود : واى بر تو ، به چيزى كه نباشد ، مىگويند كه كِى بوده است . خداوند تبارك و تعالى ، همواره حى بوده ، بدون كيفيت و چگونگى زمانى نبوده است كه او نباشد ، چگونه باشد ، كجا باشد ، چه زمانى باشد . در داخل چيزى باشد ، روى چيزى باشد و بر مكان خود . جايى معنى كند و ابداع نمايد ! او ، بعد از آن‌كه چيزى را آفريد ، قوى و نيرومند نمىشود ( مانند انسان‌ها ) و نه ضعيف بوده است پيش از آن‌كه چيزى را به وجود آورد . نه پيش از خَلقش ، وحشت داشته و نه شبيه چيزى است كه به وجود آورده است .\r\nاو ، خالى از قدرت آفرينش ، پيش از تكوين آن نبوده است و بعد از رفتن آن ، خالى از آن باشد ( به مانندِ ممكنات ) او همواره حيات داشته بى آن‌كه از موجودى ، حيات بگيرد و خداى و پادشاه توان‌مندى بود ، قبل از آن‌كه چيزى آفريند و پادشاه قدرت‌مندى بود بعد از آن‌كه جهان را آفريد . بر وجود وهستى اش ، كيفيت مطرح نيست . او مكانى ندارد ، حدى ندارد ، با شبيه و مثل خود ، شناخته نمىشود . طول بقاى او ، پيرش نمىكند و از چيزى ضعف نشان نمىدهد . چيزى او را نمىترساند . همه موجودات از ترس او ، لرزانند .\r\nاو همواره وجود داشته ، با وجود ذاتى نه عارضه‌اى كه از ديگرى عاريه نمايد .\r\nوجودش نه قابل وصف است و نه كيفيت قابل تعريف دارد و نه به دنبال چيزى بوده است .\r\nنه مكانى داشته كه مجاور چيزى شود . بلكه زنده شناخته شده‌اى بود و پادشاهى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nكه همواره قدرت و كبريايى دارد . موجودات را با مشيتش آفريد . نه تعريف دارد ، نه تبعيض مىپذيرد و نه فانى مىشود .\r\nاو نخستين است ، بدون كيف و آخرين است بدون ايْنَ ( مكان ) . هر چيزى رو به هلاكت و نابودى است جز ذات حضرتش . آفرينش و نظام عالَم در دست اوست .\r\nتبارك الله رب العالمين .\r\nواى بر تو اى پرسشگر ! خداى من ، بر اوهام و خيالات نمىگنجد و شبهه و ترديد برنمىدارد . همسايه و مجاور چيزى نيست و چيزى مجاور او نيست . وجود و هستىاش ، محل عوارض و حوادث نمىباشد . از چيزى كه انجام مىدهد ، پرسيده نمىشود و در محاط و احاطه چيزى قرار نمىگيرد ! نه خواب عارضش مىشود و نه چُرت مىزند .\r\nملكوت آسمان و زمين از آنِ اوست . و هم جان‌ها و فوق و زيرزمين ، زير سيطره او است . سبحانه و تعالى . » « 1 »\r\n\r\nد ) امام جعفر صادق عليه السلام ششمين امام\r\n\r\n1 . ديدن خدا\r\nابى بصير از امام صادق روايت مىكند كه از حضرتش پرسيدم كه : مؤمنان ، خداوند را روز قيامت مىبينند ؟ فرمود : بلى او را حتى قبل از روز قيامت هم ديده‌اند ! گفتم :\r\nكِى ! گفت : آن وقتى كه خداوند به مؤمنان فرمود :  « أَ لَسْتُ بِرَبِّكُمْ قالُوا بَلى »  ؛ آيا من خداى شما نيستم ؟ گفتند : بلى ( اعراف ، آيه 172 ) .\r\nسپس ، حضرتش ساعتى ساكت شد و فرمود : مؤمنان ، خداى را قبل از روز قيامت مىبينند . آيا تو الان ، در اين موقع ، خدا را نمىبينى ؟\r\n\r\n\r\n","description":"","footnote":"\r\n( 1 ) . بحار الانوار ، ج 4 ، ص 299 - 300 . .\r\n","page_name":" 79 ","page_number":79},
  {"content":"\r\n\r\nابوبصير مىگويد : گفتم : يا ابن رسول‌الله ! فدايت شَوم ، آيا به تو از آن « رؤيت » حكايت كنم ؟ فرمود : نه ، زيرا اگر تو آن را بگويى و منكرِ جاهلى آن را بشنود و معنايش نفهمد ، سپس فرض مىكند كه اين « گفته ابوبصير » تشبيه و كفر است .\r\nديدن خدا در دل ، مانندِ ديدن خدا با چشم نيست . خدا منزه است از آنچه تشبيه گران و ملحدان مىگويند . « 1 »\r\n\r\n2 . اسمى كه بايد خدا را با آن ناميد\r\nاز امام صادق روايت شده است كه فرمود :\r\n« نام و اسم خداوند ، غير از ذات حق است . هر چيزى كه بر آن اسم چيزى نهاده شود آن مخلوق است . جز ذات خداوند . آنچه زبان‌ها از آن تعبير مىآورند و در دست‌هاى مردم متداول است ، آن نيز مخلوق بشرى است . خداوند ، غايت غايات است و معناى منظور غايت غير از خود غايت است . غايت ، موصوف است و هر موصوفى ، مصنوع و مخلوق است . سازنده موجودات به يك تعريف معيّن ، موصوف نمىشود . خداوند ، به وجود نيامده و تكوين نيافته است ، كه تكوينش به صناعت ديگرى ساخته شود . و به غايت منتهايى نرسيده است كه غير از خودش باشد .\r\nكسى كه خدا را اين‌چنين بفهمد و درك كند پايش نلغزيده است . اين همان توحيد خالص است . خدا را چنين معتقد باشيد و تصديقش كنيد و با اجازه خودش ، او را چنين درك نماييد و بفهميد .\r\nهر كس كه خدا را با حجاب و پوشش يا صورت و شكل و مثال بفهمد ، او مشرك است ، زيرا حجاب و صورت و مثال غير از خداوند است . خداوند يك ذات يكتا است . چگونه توحيدى اعتقاد دارد آن‌كه به غير از او بشناسد . خدا را كسى شناخته\r\n\r\n\r\n","description":"","footnote":"\r\n( 1 ) . همان ، ج 4 ، ص 44 - 46 . .\r\n","page_name":" 80 ","page_number":80},
  {"content":"\r\n\r\nاست كه با ذات حق ، آشنا باشد . هر كس ذات حق را نشناسد ، او را نشناخته است ، بلكه ديگرى را شناخته است . ميان خالق و مخلوق چيزى نيست . خداوند ، خالق موجودات و اشيا است نه از چيزى ( بلكه به طور ابداعى ) با هر اسمى تسميه گردد و او غير از اسم خداوند است ، زيرا اسم‌ها غير از خداست . و موصوف غير از واصف و تعريف كننده است . پس هر كسى گمان كند به چيزى كه نمىشناسد ايمان دارد ، او در شناخت خداوند ، گمراه است . هيچ مخلوقى چيزى را درك نمىكند ، مگر به وسيله خداوند و همين‌طور معرفت خداوند به جز با ذات خداوند ، با چيزى ميسر نيست .\r\nخداوند خالى از مخلوقش هست و مخلوقاتش خالى از خداوند .\r\nخداوند ، اگر چيزى را اراده كند كه بيافريند ، آن طورى كه او مىخواهد ( بى آن‌كه به زبان دستور فرمايد ) ايجاد مىكند .\r\nبراى بندگان خداوند به جز ذات حقش پناهى نيست در آنچه مقدر فرموده است و هيچ حُجت و برهانى نيست در مورد آنچه خداوند به آن رضا داده . بندگان خدا ، توانايى انجام كارى و نه معالجه حادثه و بيمارى اى كه در اندام‌شان به وجود آمده است به جز با خواست و اراده خداوند معالجه نمىشود .\r\nهر كس گمان كند او به انجام كارى ، توان دارد كه خداوند نخواسته است و گمان دارد كه اراده بنده بر اراده خداوند ، غالب آمده ، او در اشتباه است . تبارك الله رب‌العالمين . « 1 »\r\n\r\nه ) امام موسى عليه السلام ، هفتمين امام\r\n\r\nخدا ، قدرتمند و باشكوه\r\nاز امام موسى كاظم ، عبد صالح خدا ، روايت شده است كه فرمود : « خداوند كه\r\n\r\n\r\n","description":"","footnote":"\r\n( 1 ) . همان ، ج 4 ، ص 160 - 161 . .\r\n","page_name":" 81 ","page_number":81},
  {"content":"\r\n\r\nخدايى به جز او نيست ، همواره حى و زنده بود ، بدون « چگونگى » و بدون مكان . او ، نه در داخل و جزء چيزى بود و نه در روى چيزى . او ، بر وجود خود ، مكانى نيافريده و نه بعد از آفرينش موجودات ، قوى و نيرومند شده . به چيزى شبيه نيست . او ايجادكننده است و هرگز خالى از قدرت نبوده كه پيش و بعد از آفرينش آن ، نيرومند نباشد . خداوند ، خداى حى و زنده‌اى بود ، بدون اين‌كه آن را از شيئى عاريت بگيرد .\r\nپادشاه بود ، پيش از آن‌كه چيزى بيافريند و بعد از خَلق آن ، همواره قدرت و سلطه داشته و مالك بوده است .\r\nخداى را حد و مرزى نيست و چيزى شبيه‌اش نمىباشد . از بقا و پايدارى ، پير و ضعيف نمىگردد و از كمبود چيزى نمىلرزد و از ترس او ، همه موجودات واهمه مىكنند . وجود و هستىاش قابل وصف نيست و كيفيت و چگونگىاش محدود نمىباشد . هر چه را آفريده با مشيت و اراده و قدرتش آفريده است . او نخستينِ نخستين‌هاست بدون كَيف و آخرينِ آخرين است بدون مكان . هر چيزى به جز او ، رو به هلاك است ، خَلق و امر و آفرينش جهان به دست قدرت اوست . تبارك الله رب العالمين . « 1 »\r\n\r\nو ) امام رضا عليه السلام ، هشتمين پيشوا\r\n\r\n1 . اقرار به وحدانيت\r\nروايت شده است وقتى مأمون عباسى ، خواست كه حضرت رضا را به جانشينى برگزيند ، بنىهاشم را جمع كرد و قصد خود را ابراز داشت كه حضرت رضا را وليعهد نمايد . بنىهاشم ، حسد ورزيدند و گفتند :\r\nاى خليفه ! كسى را به ولايت عهدى انتخاب مىكنى كه چندان آشنايى به تدبير امور\r\n\r\n\r\n","description":"","footnote":"\r\n( 1 ) . بحار الانوار ، ج 4 ، ص 298 . .\r\n","page_name":" 82 ","page_number":82},
  {"content":"\r\n\r\nندارد و از شئون اداره كشور به دور است . اگر مىخواهى ، كسى را بفرست كه امام بيايد تا عدم آشنايى او را به تدبير امور ، روشن شود كه به امام استدلال ورزى !\r\nمأمون ، پىِ امام فرستاد . حضرت ، تشريف آورد ( كه تا سخن حسودان را بشنود ) .\r\nبنىهاشم ( عباسيان ) گفتند : يا اباالحسن ! منبر برويد و نشانه‌اى به ما بنماييد كه با آن خداى را عبادت نماييم . امام ، بالاى منبر به آرامى نشست ، كمى به اطراف نگريست بىآن‌كه حرف زند ، سپس حركتى كرد و راست ايستاد و پس از حمد و ثناى خداوند و صلوات بر محمد و اهل‌بيت ، چنين آغاز سخن كرد :\r\nاولين عبادت خداوند ، شناخت و معرفت اوست و اصل معرفت خدا ، توحيد و وحدانيت اوست و نظام توحيدش ، نفى كردن صفات ( مخلوقات ) از حضرتش مىباشد ، زيرا عقل‌ها شهادت مىدهند كه هر صفت و موصوف ، مخلوق ذهن است و هر موصوف دلالت دارد كه او را خالقى است كه نه صفت است و نه موصوف . هر صفت و موصوفى هم اقتران دارند و قرين يك‌ديگرند و اقتران ( نزديكى ) دلالت بر حدوث دارد . هر حادثه‌اى از ازل نبوده است و او حادث است و از حادث به بار آمده است .\r\nپس هركس كه خداى را با تشبيه ( به مخلوق ) بشناسد او را نشناخته است . و كسى كه او را محدود مىداند موحد نيست . كسى او را نظير و مثال قائل است حقيقت او را نشناخته ، آن‌كه او را محدود داند ، به ذاتش تصديق نكرده و آن‌كه به او اشاره مىكند ، بىنيازش نمىداند .\r\nهر كه او را تشبيه نمايد ، غير او را قصد كرده و نه كسى كه او را تبعيض نمايد و تجزيه كند ، خاضعش شده است . هر كه او را با وهم بينديشد ، او را مقصود دارد . هر چيزى كه خود شناخته شود ، آن مصنوع و ساخته شده است و هر قائم به ديگرى ، معلول و وابسته است .\r\nبا اتقان صُنع او ، به او استدلال مىشود و به وسيله عقل‌ها معرفتش ممكن گردد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nخداوند ، با فطرت ، حجت خود را اثبات كرده است . آفرينش مخلوقات خود نوعى حجاب است ميان او و بندگان و تباين خدا با مخلوقات ، دليل جدايى او از لحاظ ظرف مكانى است . آغازِ آفرينش خدا ، دليل آن است كه او ، آغاز ندارد ، زيرا هر آغازگرى ، از ابتدا و آغاز ديگرى ، ناتوان است . آفرينش انسان‌ها به وسيله خداوند ، دليل آن است كه او خود ، وسيله و ابزار ندارد ، زيرا ادوات و ابزار ، نياز ابزارگران را نشان مىدهد . پس اسم‌هاى او ، نوعى تعبير و بيان انسانى است و افعال و كارهايش نوعى تفهيم است ( كه علم و قدرت او را مىفهماند ) .\r\nذات او ، حقيقت اوست و كُنه او ، تفريق و تباين او و با خَلق اوست . پس هركه خدا را وصف كرده به ذات حقيقتش جاهل است و هر كه او را مشمول چيز ديگرى دانسته ، بر او ظلم كرده است ، هركسى از حقيقت كنه او جست‌وجو كرده ، به خطا رفته ، هر كسى كه گفته : « چگونه » او را تشبيه كرده است . هر كه گفته « چرا » او را معلول دانسته و هر كه گفته « كى » او را در « زمان » ، فرض كرده ، هر كه گفته « در كجا » او را مظروف ساخته ، هر كه گفته « به كجا » او را محدود نموده است . هر كه گفته : « تا به كجا » او را غايت‌دار كرده ( در حالى كه او غاية الغايات است ) هر كه او را غايت‌مند دانسته ، براى او ، غايت فرض كرده و هر كه بر او غايت فرض نموده ، تجزيه‌اش كرده است . هر كس او را تجزيه كرده ، او را ( با صفت انسانى ) توصيف كرده و هر كس او را توصيف كرده ، الحاد ورزيده است .\r\nخداوند با تغيير پذيرى مخلوقات ، تغيير نمىيابد چنان‌كه با تحديد محدود ، محدود نمىگردد . او ، تك است نه به تفسير عددى . ظاهر است نه به تفسير تماس و مباشرت . متجلى است نه يا رؤيت چشم و بصر ، باطن و درونى است نه به گود بودن ، فاصله دارد نه به مسافت ، نزديك است نه به مجاورت ، لطيف است نه به تجسم ، موجود است نه بعد از عدم . فاعل است نه به جبر و اضطرار ، اندازه گير ( تقدير ) است نه به جولان فكر ، مدبر است نه به حركت ، مريد است نه به قصد و همت ، مشيت دارد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنه به قصد و همت ، مدرك است نه به نبض « دست » ، بصير است نه به ابزار . زمان همراه او نيست ، مكان شاملش نمىگردد . خواب و چُرت زدن ، عارضش نمىشود ، صفات ، محدودش نمىكند ، ابزار و ادوات فايده‌اش نمىبخشد .\r\nوجودش سابق بر زمان است ، هستىاش مقدّم بر عدم و نيستى ، ازليتش مقدّم بر آغاز است .\r\nبا شعور دادن به مشاعر ، نشان آن است كه او ، جايگاه شعور ندارد و تكوين جواهر ، نشان عدم جوهر بودن اوست . تضاد ميان اشيا نشان بى ضد بودنش و ائتلاف و تقارن ميان امور ، نشان عدم قرين داشتن اوست .\r\nاو ، روشنايى را با تاريكى ، تجلى را با ايهام ، خشكى را با رطوبت ، سردى را با حرارت ، ضد ساخته است . ميان نامتجانس ، تأليف و ميان هم تجانس ، تفريق انداخته است ، كه كننده هر دو يكى است چه تأليف و چه تفريق و اين معناى آيه كريمه است :\r\n « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ » . \r\nبا اين آيه ( قدرت ) ميان پيش و پس را جدا ساخت كه همگان بدانند كه او « قبل » و « بَعد » ندارد . وجود غرايز شاهد آن كه او غريزه ندارد كه خود ، آن‌ها را آفريده است .\r\nوجود غرايز متفاوت ، دليل عدم تفاوت مُكَون غرايز است . او ، زمان را به وجود آورد كه دليل عدم توقيت و زمانى بودن اوست .\r\nخداوند راست ، معناى حقيقى ربوبيت كه بىمربوب است و حقيقت الوهيت از آنِ اوست ، بى آن‌كه مألوهى داشته باشد . او ، حقيقاً عالِم است بى آن‌كه به موجود ديگر معلوم باشد و خود خالق است و مخلوق كسى نيست ، منبع و تأويل شنوايى اوست ، بى آن‌كه مسموع كس ديگرى باشد .\r\nاين‌طور نيست كه از آن وقتى كه خَلق كرد ، استحقاق معناى خالقى پيدا كرد و نه با ايجاد مخلوقات ، معناى آفريندگى پيدا نمود . براى او ، زمان تحقق ترديد زمان ظرفيت و همراهى معنا ندارند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاين حروف و ادوات خودشان را تعريف مىكنند ( و در شرايط محيط انسانى به كار مىروند ) .\r\nابزار به نظاير خود ، اشاره دارد و كاركردش در اشياست . قديم بودن خدا ، استعمال زمان را مانع است و ازلى بودنش ، تحقق را كنار زده است . اين معانى ( در اصطلاح انسانى ) با هم‌ديگر افتراق دارند كه شاهد و تفاوت گذار است . و با هم مباينت دارند كه دليل تباين گذار است . و يا همين دلايل ، تباين و تأليف ، سازنده آن‌ها در پيش عقول تجلى مىيابد و به همين جهت ، قابل رؤيت نيست و از دست‌رس اوهام به دور است . در زمينه اين‌ها ( تباين و تألف ) وجود ديگرى ثابت مىشود و به وجود آن‌ها ، استدلال تحقق مىيابد . با همين تفاوت‌ها ، به وحدانيتش ، اقرار مىگردد ، زيرا دلالت عقول ، تنهابه دليل تصديق خداوند است و با اقرار ، ايمان انسان تكامل مىيابد .\r\n\r\nدين‌دارى اصيل\r\nقطعاً دين‌دارى بعد از معرفت خداوند است و معرفت جز از طريق اخلاص حاصل نمىشود و قطعاً اخلاص با تشبيه ، سازگارى ندارد . و اگر صفات بر خداوند ثابت شود ، هرگز توان نفى شرك وجود ندارد . هر چه را مخلوق دارد ، خالق فاقد آن است . ( نيازمندى - احتياج ) هر چه در مخلوق امكان دارد ، در خالق مُحال است .\r\nبراى خداوند ، حركت و سكون معنا ندارد . چيزى كه او خود آن‌ها را به وجود آورده است ، چگونه شامل او مىشود . يا به او برگردد ، آنچه او ، خود آغاز كرده است .\r\nاگر چنين باشد ، ذات خداوند محلّ حوادث مىشود و كُنه ذاتش تجزيه مىگردد ( تعالى الله عن هذا ) ديگر در اين صورت ، ازليت معنا ندارد و خداوند با مخلوقش تفاوتى نمىكند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاگر درباره او استعمال واژه « وراء » ( عقب ) به كار رَوَد قطعاً استعمال واژه « پيش » ( امام ) نيز جايز مىباشد . اگر بگوييم او تمام است ، پس استعمال واژه « نقصان » نيز معنا دارد .\r\nموجودى كه ازلى است چگونه از پذيرش حوادث امتناع دارد . چگونه موجودات را انشا مىكند ، موجودى كه از انشا امتناع نورزد ؟\r\nدر اين صورت او ، مصنوع و ساخته است ( نه صانع و خالق ) و خود دليل مىشود ، پيش از آن‌كه مدلول باشد . ( قطعاً در گفتار مُحال ، حجت و حجيتى نيست و نه در پرستش از او ، پاسخى ممكن است .\r\nچيزى كه آغاز ندارد ، بايد نقطه شروع و آغاز داشته باشد . خدايى نيست جز خداى واحد لايزال . مشركان دروغ مىگويند و در گمراهى به سر مىبرند و همواره خاسر و زيان‌كارند . و صلى الله على محمد و آله الطاهرين . » « 1 »\r\n\r\n2 . چرا خداوند پنهان و محجوب است ؟\r\nمحمدبن عبدالله خراسانى ، خادم حضرت رضا عليه السلام ، نقل مىكند كه مردى از زنديقان وارد حضور امام شد ، عده‌اى نيز در آن جا حضور داشتند . امام به او فرمود :\r\nفرض كن كه گفتهء شما درست باشد ( و قطعاً چنين نيست ) آيا ما و شما ، با هم مساوى نيستيم ؟ آن وقت نماز ما روزه ما ، زكات ما و اقرار ما به وحدانيت خدا ( كه شما به اين‌ها قائل نيستيد ) ضررى به ما نمىزند . مرد ساكت بود . امام پرسيد : اما اگر گفته ما صادق باشد ( كه جهان خدايى دارد و روزه و نماز و . . . واجب است كه تو انجام نداده‌اى ) . آيا آن وقت شما خسارت نمىبينيد و هلاك نمىشويد ؟ و ما نجات مىيابيم و رستگار مىشويم ؟\r\n\r\n\r\n","description":"","footnote":"\r\n( 1 ) . بحار الانوار ، ج 4 ، ص 228 - 230 . .\r\n","page_name":" 87 ","page_number":87},
  {"content":"\r\n\r\nزنديق گفت : خدا تو را رحمت كند ، مرا واقف كن كه او چگونه و كجاست ؟\r\nامام فرمود : واى بر تو ، آن معنايى كه تو در ذهن دارى ( كه خداوند مكان دارد . . . ) غلط است . او مكان‌ها را آفريده است و خود قبل از مكان وجود داشت و كيفيت‌ها را ايجاد كرده خود بى « كَيفْ » است . او با چگونگى و كيفيت و مكان را آفريد . او چيز ( شىء ) نيست كه با حواس ادراك شود .\r\nامام فرمود : واى بر تو . وقتى حواس تو از ادراك خداوند ، ناتوان و عاجز ماندند ، ربوبيت او را انكار كردى ! اما آن‌جايى كه حواس ( ظاهرى ) ما از ادراك حسى خداوند ، عاجز ماندند ما ، يقين به وجود او كرديم كه او خداى ماست . او شىء ( چيز ) است نه مانندِ اشياء .\r\nمرد گفت : بگو : او كِى و چه زمانى بوده است ؟\r\nامام : تو بگو كه خداوند كِى نبوده است ، تا من بگويم كه كِى بوده است .\r\nمرد : دليلش چيست ؟\r\nامام : من وقتى كه به جسمم نگاه كردم ، ديدم نه زايد است و نه ناقص ، در عرض ، در طول ، در دفع فضولات ، در جذب منافع . فهميدم كه براى اين ساختمان ( اورگانيسم ) يك سازنده وجود دارد ، پس به وجود او اقرار كردم با چيزهاى ديگر كه مىبينم از قبيل دَوَران فَلَك به قدرت الهى ، ايجاد ابرها ، جريان خورشيد و ماه و ستارگان و ديگر آيات و نشانه‌هاى خداوند كه در جهان مىبينيم ، فهميدم كه جهان مدبرى دارد كه آن را ايجاد كرده است .\r\nزنديق گفت : پس چرا پنهان مانده است ؟\r\nامام : پنهان ماندن خداوند به جهت كثرت گناهانى است كه مرتكب شده‌اند . براى خداوند در تمام لحظات شب و روز هيچ چيز مخفى و پنهان نيست .\r\nزنديق : پس چرا حواس او را درك نمىكنند ؟\r\nامام : به جهت تفاوتى كه ميان او و خَلق او وجود دارد كه با حواس خود ، خودى و\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nديگران را مىبينند . اما خداوند برتر از آن است كه به چشم ديده شود يا وهم و گمانى او را احاطه كنند ، يا عقلى او را ضبط و تشخيص دهد ؟\r\nزنديق : پس خدا را بر من تعريف كن .\r\nامام : او حد و تعريف ندارد .\r\nزنديق : علت چيست ؟\r\nامام : زيرا هر تعريف شده به آنچه تعريف مىشود محدود مىباشد اگر ( آن شىء ) قابل تعريف باشد احتمال زايد شدن دارد كه چيزى بر او اضافه شود . يا چيزى از آن كم شود و ناقص گردد . خداوند نه محدود است نه زايد است نه ناقص است نه تجزيه بردار و نه به وهم مىآيد .\r\nزنديق : پس سخن خود را تفسير كنيد كه مىگوييد : او لطيف است و سميع و بصير ، عليم و حكيم .\r\nآيا شنيدن به جز با گوش ، ديدن با چشم ، لطف ( ظرافت ) با كاركرد دستان ، حكمت با صنعت ، ممكن است ؟\r\nامام : اگر لطف و لطيف را در انسان‌ها به كار بَريم ، قطعاً آن درباره « صنعت » است .\r\nآيا نديده‌اى كه مردى چيزى را مىسازد و آن را ظريف مىسازد . لذا اين چنين مىگويند : فلانى چه ظريف كار است !\r\nاين سخن را چگونه در مورد خالق بزرگوار مىتوان گفت او لطيف است ، زيرا آفريده خلق كرده است ، كه هم لطيف است و هم با عظمت . حيوانات را آفريده است و در آن‌ها روح را با جسم‌شان تركيب داده است .\r\nاجناس را آفريده است كه با هم‌ديگر تباين دارند . در شكل و صورت اساساً هيچ جزئى و بخشى با جزء ديگر تشابه ندارد . هر كدام از اين آثار شگفت‌انگيز لطفى از الطاف خداوند خبير است كه در تركيب شكل و صورت آفريده است .\r\nما به درختان نگاه مىكنيم و ميوه‌هاى آن‌ها را كه بعضى خوردنىاند و برخى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخوردنى نيستند . مىگوييم خالق ما لطيف است . او اين چنين لطيف است نه آنچه درباره مردم در مورد صنايع شان گفته مىشود .\r\nاو ، شنواست ، زيرا هيچ چيزى از اصوات مخلوقات از عرش گرفته تا فرش ، بر او مخفى نيست ، از اتم گرفته تا جسم بزرگ ( كهكشان ) در صحرا ، در دريا ، در همه جا زبان اين موجودات بر خداوند ، اشتباه نمىشود .\r\nاين‌جاست كه مىگوييم ، او شنواست نه با گوش و مىگوييم او ، بيناست نه با چشم .\r\nزيرا او اثر يك گرد ريز را در شب ظلمانى در وسط يك سنگ صخره سياه مىبيند و لرزش پاى مورچه‌اى را در شب تاريك مىبيند و منافع و مضار آن‌ها را اثر جفت‌گيرى آن‌ها را در نسل‌هاشان مىبيند . اين‌جا است كه مىگوييم خداوند بيناست نه مانندِ بينايى بندگان .\r\nامام هم‌چنان افاضه مىفرمود تا اين‌كه مرد ، اسلام آورد . » « 1 »\r\n\r\n\r\n","description":"","footnote":"\r\n( 1 ) . بحار الانوار ، ج 3 ، ص 36 - 38 . .\r\n","page_name":" 90 ","page_number":90},
  {"content":"\r\n\r\n\r\nبخش دوم : حكومت و زمامدارى\r\n\r\nحاكم و جامعه\r\nايمان به توحيد خدا و پذيرفتن محمد صلى الله عليه و آله به عنوان پيامبر او ، نتايج و آثار بىشمارى ، همراه خود دارند . اگر قرآن كلام خداوند است و محمد پيامبر برگزيده او است كه از روى هوا و هوس ، حرف نمىزند . . . .\r\n « وَ ما يَنْطِقُ عَنِ الْهَوى »  ( النجم ، آيه 3 ) .\r\nهمه آموزش‌ها و احكامشان در مورد همه موضوعات ، اجرا و اطاعت شود .\r\nدر مواجهه و رودر رويى با چنين حقايق ايمانى ، مسلمانان به سرعت علم پيچيده شريعت يا « حقوق الهى » را توسعه دادند ؛ علمى كه با همه جوانب رفتار انسان از جمله روابط سياسى ، ارتباط دارند .\r\nيكى از قديمىترين و بهترين شرح و بيان آموزش‌هاى بيرونى و درونى اسلام كه در رابطه با حكومت و زمام‌دارى و نقش آن در جامعه ، مطرح است ، عهدنامه و دستورالعمل حكومتى امام على به فرماندارش مالك بن حارث نخعى ، معروف به اشتر ، « 1 » در مصر است . ( اشتر مردى را گويند كه در چشمش ،\r\n\r\n\r\n","description":"","footnote":"\r\n( 1 ) . مقاله « الاشتر » در دائرةالمعارف اسلام مطالعه شود . .\r\n","page_name":" 91 ","page_number":91},
  {"content":"\r\n\r\nمژه‌هايش ، وارونگى باشد ؛ آن هم به جهت زخمى بود كه در جنگ به او اصابت كرده بود ) .\r\nمالك ، يكى از نخستين مسلمانان بود كه در صف اول آن‌ها قرار داشت و يكى از ياران با وفا و امين على بن ابىطالب بود . مالك ، تأكيد داشت كه امام با معاويه ، در جنگ صفين ، جنگ را ادامه دهد و آن را متاركه نكند .\r\nسرانجام ، مالك در سال 37 - 38 ( بعد از مدت كوتاهى از خلافت على ) در راه خود ، در فرماندارى مصر ، به وسيله معاويه با زهر كشته شد .\r\nاز آن‌جايى كه عهدنامه مالك اشتر ، بخشى از نهج‌البلاغه امام را تشكيل مىدهد ، به وسيله بسيارى از مفسران و دانشمندان مسلمان ، مورد مطالعه و تفسير قرار گرفته و بيش از 100 شرح و تفسير تاكنون در اين باره نوشته شده است .\r\nمن به دو شرح و تفسير بسيار مشهور نهج‌البلاغه ، بيشتر تأكيد كرده‌ام :\r\n1 . شرح نهج‌البلاغه ابن ابى الحديد ( متوفاى 655 ق ) مورخ دوره عباسى كه در دربار خلافت ، مورد عنايت بوده است . شرح نهج البلاغه ابن ابى الحديد ، يكى از باسابقه‌ترين شروح نهج‌البلاغه است و در عين حال با استحكام و دقيق كه در بيان شروح نهج‌البلاغه وجود دارد .\r\nشرح نهج‌البلاغهء او ، مورد استفاده و اخذ و اقتباس ديگر مفسران و شارحان بعدى در فرهنگ اسلامى قرار گرفته است .\r\n2 . شرح نهج‌البلاغه ابن ميثم بحرانى ، عالِم مشهور و معروف فقيه و متكلم شيعى ( متوفاى 679 ه )\r\nبه علاوه از نكات و ديدگاه‌هاى شيخ محمد عبده عالِم اصلاحى قرن نوزده مسلمانان و متوفاى 1905 استفاده كرده‌ام . به اضافه چندين شرح و تفسير ديگر كه در پاورقىها به آن اشارت شده است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nعهدنامه مالك اشتر\r\nامام عليه السلام اين عهدنامه را به فرماندار خود ( مالك اشتر ) در مصر نوشت ، پس از آن‌كه حكومت محمد بن ابىبكر در مصر به اغتشاش كشيد و امام ، مالك را به جاى او فرستاد .\r\nعهدنامه از طولانىترين عهدنامه‌هاى سياسى است كه تا به حال در عرصه ادبيات سياسى ، تحرير يافته است ، به خصوص اين‌كه در ميان نامه‌هاى [ سياسى 
  ] امام ، اين عهدنامه از كيفيت خوب و بالايى برخوردار است .\r\n\r\nبخش اول ( مقدمه ) « 1 »\r\nبه نام خداوند بخشنده مهربان\r\nاين فرمانى است از بنده خدا ، على ، اميرمؤمنان به مالك اشتر پسرحارث ، در عهدى كه با او مىگذارد ، هنگامى كه وى را به حكومت مصر مىگمارد تا خراج آن را فراهم آرَد ، « 2 » و پيكار كردن با دشمنان و سامان دادن كار مردم مصر و آباد كردن شهرهاى آن .\r\nاو را فرمان مىدهد به ترس از خدا و مقدّم داشتن اطاعت خدا بر ديگر كارها ، و پيروى آنچه در كتاب خود فرمود ، از واجب و سنّت‌ها « 3 » كه كسى جز با پيروى آن راه نيك بختى را نپيمود . و جز با نشناختن و ضايع ساختن آن بدبخت نبود و اين‌كه خداى\r\n\r\n\r\n","description":"","footnote":"\r\n( 1 ) . تقسيم بخش‌ها و عناوين آن‌ها : 2 ، 3 ، 4 از تفسير ابن ميثم گرفته شده است . .\r\n( 2 ) . خراج زمين بر حسب محصول زمين گرفته مىشد . دائرةالمعارف اسلام - چاپ جديد - ج 3 ، ص 56 - 103 . .\r\n( 3 ) . « فرايض و سنن » فرايض آن اعمالى را گويند كه به دستور خداوند واجب مىباشند - مانند نماز پنج‌گانه و روزه‌ماه رمضان ، « سنن » دستورهايى هستند كه از پيامبر اسلام رسيده ( قول و فعل و تقرير آن حضرت ) هر دوى اين اعمال ( فرايض و سنن ) در قرآن نيز آمده است . .\r\n","page_name":" 93 ","page_number":93},
  {"content":"\r\n\r\nسبحان را يارى كند به دل و دست و زبان « 1 » ، چه او ( جل اسمه ) يارى هر كه او را يار باشد را پذيرفته است « 2 » و ارجمندى آن كس كه دين او را ارجمند سازد ، به عهده گرفته .\r\nو او را مىفرمايد تا نَفسْ خود را از پيروى آرزوها باز دارد ، و هنگام سركشىها به فرمانش آرَد ، كه « همانا نَفسْ به بدى وا مىدارد ، جز كه خدا رحمت آرد . » « 3 »\r\n\r\nدر رابطه با دستورها و كاركردهاى درست\r\n« و مالك ! بدان كه من تو را به شهرهايى مىفرستم كه دست‌خوش دگرگونىها ، گرديده . گاه داد و گاهى ستم ديده و مردم در كارهاى تو ، چنان مىنگرند كه تو در كارهاى واليان پيش از خود مىنگرى ، و درباره تو ، آن مىگويند كه درباره آنان مىگويى و نيكوكاران را به نام نيكى ، توان شناخت كه خدا از ايشان بر زبان‌هاى بندگانش جارى ساخت . پس نيكوترين اندوخته خود را كردار نيك بدان و هواى خويش را در اختيارگير و بر نَفسْ خود بخيل باش و زمام آن را در آنچه برايت روا نيست ، رها مگردان ، كه بخل ورزيدن بر نَفسْ ، دادِ آن را دادن است ، در آنچه دولت دارد ، يا ناخوش مىانگارد . و مهربانى بر رعيت را براى دل خود ، پوششى گردان و دوستى ورزيدن با آنان را و مهربانى كردن با همگان ، و مباش هم‌چون جانورى شكارى كه خورد نشان را غنيمت شمارى ! چه رعيت دو دسته‌اند : دسته اى برادر دينى تواند ، و دسته‌اى ديگر در آفرينش با تو همانند . گناهى از ايشان سر مىزند ، يا علت هايى بر آنان عارض مىشود ، يا خواسته و ناخواسته خطايى بر دستشان مىرود . به خطاشان منگر و از گناهشان درگذر ، چنان‌كه دوست دارى خدا بر تو ببخشايد\r\n\r\n\r\n","description":"","footnote":"\r\n( 1 ) . با قلب « اعتقاد و جازم » با دست از طريق جهاد مقدس در راه خدا كه با زبان يا گفتن حقيقت ، تعريف معروف وانكار منكر - ابن ابى الحديد ، ج 17 ، ص 31 . .\r\n( 2 ) .  « إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ »  . .\r\n( 3 ) .  « إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي »  ( يوسف ، آيه 53 ) . .\r\n","page_name":" 94 ","page_number":94},
  {"content":"\r\n\r\nو گناهت را عفو فرمايد ، تو برترِ آنانى و آن كه بر تو ولايت دارد از تو برتر است ، و خدا از آن كه تو را ولايت داد بالاتر . و او ، ساختن كارشان را از تو خواست و آنان را وسيلت آزمايش تو ساخت و خود را آماده جنگ با خدا مكن كه كيفر او را نتوانى يافت . و در بخشش و آموزش از او بى نيازى نخواهى يافت و بر بخشش پشيمان مشو و بر كيفرشادى مكن و به خشمى كه توانى ، خود را از آن برهانى ، مشتاب و مگو مرا گمارده‌اند و من مىفرمايم و اطاعت امر را مىپايم .\r\nچه ، اين ، كار دل را سياه كند و دين را پژمرده و تباه و موجب زوال نعمت است و نزديكى بلا و آفت . و اگر قدرتى كه از آن برخوردارى ، نخوتى در تو پديد آرَد و خود را بزرگ بشمارى ، بزرگى حكومت پروردگار را كه برتر از تو است بنگر . كه چيست و قدرتى را كه بر تو دارد و تو را برخود آن قدرت نيست ، كه چنين نگريستن سركشىِ تو را مىخواباند و تيزى تو را فرو مىنشاند و خِرَد رفته ات را به جاى ، باز مىگرداند .\r\nبپرهيز كه در بزرگى فروختن ، خدا « 1 » را هم‌نبرد خوانى و در كبريا و عظمت خود را همانند او ، دانى كه خدا هر كسى را خوار مىسازد و هر خودبينى را بىمقدار .\r\nدادِ خدا و مردم و خويشاوندان نزديكت را از خود بده و آن كس را كه از رعيت خويش دوست مىدارى ، كه اگر دادِ آنان را ندهى ، ستم‌كارى و آن كه بر بندگان خدا ستم كند ، خدا به جاى بندگانش ، دشمن او بود « 2 » و آن را كه خدا دشمن گيرد ، دليل وى را نپذير و او ، با خدا سرِ جنگ دارد تا آن گاه كه باز گردد و توبه آرَد . و هيچ چيز چون بنياد ستم نهادن ، نعمت را دگرگون ندارد و كيفر او را نزديك نيارد كه خدا شنواى\r\n\r\n\r\n","description":"","footnote":"\r\n( 1 ) . با او مخالفت كن نه از طريق اعمال نافرمانى و سرپيچى . ابن ابى الحديد ، ج 17 ، ص 35 . .\r\n( 2 ) . خدا را عبادت كن كه بر تو واجب ساخته و از طريق درخواست هايى از طريق عقل و سنّت از تو خواسته است ؛ ابن ابىالحديد ، ج 17 ، ص 35 . .\r\n","page_name":" 95 ","page_number":95},
  {"content":"\r\n\r\nدعاى ستم‌ديدگان است و در كمين ستم‌كاران . و بايد از كارها ، آن را بيشتر دوست بدارى كه نه از حق بگذرد و نه فروماند و عدالت را فراگيرتر بود . « 1 » و رعيت را دلپذيرتر ، كه ناخشنودى همگان ، خشنودى نزديكان را بى اثر گرداند و خشم نزديكان ، خشنودى همگان را زيانى نرساند و هنگام فراخى زندگانى سنگينى بار نزديكان بر والى ، از همه افراد رعيت « 2 » بيشتر است و در روز گرفتارى يارى آنان ، از همه كمتر و انصاف را از همه ناخوش‌تر دارند و چون درخواست كنند ، فزون‌تر از ديگران سِتَهَند و هنگام عطا سپاس از همه كمتر گزارند و چون به آنان ندهند ، ديرتر از همه عذر پذيرند و در سختى روزگار ، شكيبايى را از همه كمتر پيشه گيرند وهمانا آنان كه دين را پشتيبانند و موجب انبوهى مسلمانان و آماده پيكار با دشمنان ، عامه مردمانند . پس بايد گرايش تو ، به آنان بود و ميلت به سوى ايشان . و از رعيت آن را از خود دور تر دار و با او دشمن باش كه عيب مردم را بيشتر جويَد كه همه مردم را عيب‌هاست و والى از هركس سزاوارتر به پوشيدن آن‌هاست . « 3 » پس مبادا آنچه را بر تو نهان است ، آشكار گردانى و بايد ، آن را كه برايت پيداست بپوشانى ، و داورى در آنچه از تو نهان است با خداى جهان است . پس چندان توانى ، زشتى را بپوشان تا آن را كه دوست دارى بر رعيت پوشيده ماند ، بر تو بپوشاند . گره هر كينه را كه از مردم دارى\r\n\r\n\r\n","description":"","footnote":"\r\n( 1 ) .  « إِنَّ رَبَّكَ لَبِالْمِرْصادِ »  ؛ حتماً خداى تو در كمين‌گاه كافران است . ( فجر ، آيه 14 ) .\r\n( 2 ) . « اوسطها فى الحق » به اصل نظريه « اعتدال » اشاره دارد . برخى از مفسران آن را به نظريه ارسطوئى « وسط وطرفين » برگردانده‌اند . و مَثَل « خير الامور اوسطها » را شاهد مىآورند . توفيق الفكيكى : الراعى و الرعيه ، ج 2 ، ص 108 - 111 ، النجف ، 1940 . .\r\n( 3 ) . بنابه گفته ابن ابى الحديد ، اين جمله بر مبناى آيه قرآنى :  « الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ »  . البقره ، آيه 268 .\r\nاو توضيح مىدهد كه مفسران قرآن مىگويند : منظور از « الفحشاء » در اين‌جا « پَستى و دنائت » است و معناى اين‌كه شيطان به شما ، وعده فقر مىدهد ، يعنى اين‌كه تو فقير خواهى شد اگر ثروت خود را بذل و بخشش كنى . ج 17 ، ص 41 . .\r\n","page_name":" 96 ","page_number":96},
  {"content":"\r\n\r\nبگشاى و رشته هر دشمنى را پاره نماى . خود را از آنچه برايت آشكار نيست ناآگاه و شتابان ، گفته سخن چين را مپذير - كه سخن چينى نرد خيانت بازد ، هرچند خود را همانند خيرخواهان سازد .\r\nو بخيل را در رأى زنى خود در مياور كه تو را از نيكوكارى بازگرداند و از درويشى مىترساند « 1 » و نه ترسو را تا در كارها سست نمايد و نه آزمند را تا حرص ستم را برايت بيارايد ، كه بخل و ترس و آز ، سرشت‌هايى جدا جداست كه فراهم آورنده آن‌ها ، بدگمانى به خداست . « 2 » بدترين وزيران تو ، كسى است كه پيش از تو وزير بدكاران بوده و آن كه در گناهان آنان شركت نموده پس مبادا ، چنين كسان محرم تو باشند كه آنان ياوران گناه‌كارانند و ستم‌كاران را كمك كار و تو جانشينى بهتر از ايشان خواهى يافت كه در رأى و گذاردن كار چون آنان بود و گناهان و كردار بد آنان را بر عهده ندارد . آن كه ستم‌كارى را در ستم يار نبوده و گناه‌كارى را در گناهش مددكار . بار اينان بر تو سبك‌تر است و يارى ايشان بهتر و مهربانىشان بيشتر و دوستىشان با جز تو كمتر . پس اينان را خاصّ خلوت خود گير و در مجلس‌هايت بپذير . و آن كس را بر ديگران بگزين كه سخن تلخ حق را به تو بيشتر گويد و در آنچه كنى يا گويى - و خدا آن را از دوستانش ناپسند دارد - كمتر يارى ات كند . و به پارسايان و راست‌گويان بپيوند و آنان را چنان بپرور كه تو را فراوان نستايند و با ستودن بيهوده\r\n\r\n\r\n","description":"","footnote":"\r\n( 1 ) . نهج‌البلاغه ، نامهء 52 . .\r\n( 2 ) . ابن ابى الحديد ، تأكيد دارد : اگر انسان به خدايش با اطمينان و اخلاص ، اعتماد كند ، او خواهد فهميد كه زندگى اش گسترش مىيابد ، زندگى روزانه‌اش تأمين مىشود ، ثروت و فقر او ، مقدر است ، هيچ چيزى جز فرمان و حكم خدا اتفاق نمىافتد . شرح نهج‌البلاغه ، ج 17 ، ص 44 .\r\nو ابن ميثم بَحرانى اشاره مىكند كه : « عدم اعتماد به خداوند با عدم معرفت او آغاز مىشود . فردى كه از جود و بخشش و اعانه غفلت ورزد ، او نخواهد فهميد كه در راهش چه صَرف بايد بكند ، لذا او لئيمانه مانع فقر و تنگ‌دستى خود مىشود . اين چنينن آدم‌ها ، همواره صفات آدم‌هاى طمع‌كار و لئيم را دارند . » .\r\n","page_name":" 97 ","page_number":97},
  {"content":"\r\n\r\nاز كارى كه نكرده‌اى خاطرت را شاد ننمايند كه ستودن فراوان ، خودپسندى آرَد و به سركشى وا دارد . « 1 » و مبادا نكوكار و بدكردار در ديده ات برابر آيد ، كه آن رغبت نكوكار را در نيكى كم كند ، بد كردار را به بدى وا دار نمايد ، و درباره هر يك از آنان ، آن را عهده دار باش كه او بر عهده خود گرفت . « 2 » بدان كه هيچ چيز گمان والى را به رعيت نيك نيارد ، چون نيكى كه در حقّ آنان كند و بارشان را سبك دارد و ناخوش نشمردن از ايشان ، آنچه را حقى در آن ندارد بر آنان .\r\nپس رفتار تو چنان بايد كه خوش گمانى رعيت برايت فراهم آيد ، كه اين رنج دراز را از تو مىزدايد و به خوش گمانى تو آن كس سزاوارتر كه از تو بِدو نيكى رسيده و بدگمانىات بدان بيشتر بايد كه از تو بدى ديده . « 3 »\r\n\r\n\r\n","description":"","footnote":"\r\n( 1 ) . مطابق نظر ابن ميثم ، اين جمله بخشى از توصيف آن اشخاص استثنايى و مقربانى است كه خيلى نافذ و مؤثرند . به اين معنا كه حاكم بايد اين اشخاص را تحت نظر داشته باشد و آن‌ها را باز دارد كه او ( حاكم ) را تعريف و بىجا او را مدح كند و با گشاده دستى و بى حد و حساب او را خشنود سازند كه جملات و گفتارهاى اشتباه او را درست نشان دهند ، يا به او كارهايى را كه انجام نداده است ، نسبت دهند و يا واردارش كنند كه مقصر و معيوب معرفى شود . سپس ابن ميثم آيه 188 از سورهء آل‌عمران را شاهد مىآورد :  « لا تَحْسَبَنَّ الَّذِينَ يَفْرَحُونَ بِما أَتَوْا وَ يُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَ لَهُمْ عَذابٌ أَلِيمٌ »  ؛ اى پيغمبر ! مپندار آن‌هايى كه به كردار زشت خود شاد مانند و دوست دارند كه مردم به اوصاف پسنديده‌اى كه در آنان نيست ، آن‌ها را ستايش كنند . البته گمان مدار كه از عذاب الهى رهايى دارند ، آن‌ها را عذابى دردناك خواهد بود . » .\r\n( 2 ) . آدم خطاكار شايستگى كيفر را دارد و آدم درست‌كار شايستگى پاداش را . محمد عبده ، ج 3 ، ص 98 . .\r\n( 3 ) . ابن ابى الحديد به دنبال اين جمله ، چنين تفسير مىكند :\r\nكسى كه به تو خوبى كند ، به تو اعتماد دارد و آن‌كه در حقّ تو بدى كند از تو خجل و شرمنده مىشود . به جهت اين‌كه وقتى كه به كسى خوبى مىكنى و آن را تكرار مىنمايى ، به اين عقيده خواهى رسيد كه او مانند تو است و هر دو با هم برابريد ، و اين عقيده به آن‌جا مىكشد كه او را دوست داشته باشى . انسان به طور فطرى و طبيعى همانند كسى است كه او را دوست دارد . وقتى او ( برادرت ) را دوست داشته باشى ، آن وقت احساس خواهى كرد كه به او اطمينان دارى و به او اعتماد مىكنى عكس قضيه نيز در مورد بدى و بدكردن چنين است ، شرح نهج‌البلاغه ، ج 17 ، ص 47 . .\r\n","page_name":" 98 ","page_number":98},
  {"content":"\r\n\r\nو آيين پسنديده‌اى بر هم مريز كه بزرگان اين امت بدان رفتار نموده‌اند و مردم بدان وسيلت به هم پيوسته‌اند و رعيت با يكديگر سازش كرده‌اند و آيينى را منه كه چيزى از سنّت‌هاى نيك گذشته را زيان رساند ، تا پاداش از آن نهنده سنّت باشد و گناه شكستن آن ، بر تو مانَد . و با دانشمندان فراوان گفت‌وگو كن و با حكيمان فراوان سخن در ميان نِه ، در آنچه كار شهرهايت را استوار سازد و نظمى را كه مردم ، پيش از تو ، بر آن بوده‌اند برقرار . « 1 »\r\n\r\nدر رابطه با طبقات مردم\r\nو بدان كه رعيت را صنف‌ها است كه كار برخى جز به برخى ديگر راست نيايد و به برخى از برخى ديگر بى نيازى نشايد ، از آنان « 2 » سپاهيان خدايند « 3 » و دبيران كه در نوشتن نامه‌هاى عمومى و يا محرمانه انجام وظيفه نمايند « 4 » و « 5 » و از آن‌ها داورانند كه كار به عدالت دارند « 6 » و « 7 » و عاملان اند كه كار خود را به انصاف و مدارا دانند . « 8 » و « 9 » و از آنان\r\n\r\n\r\n","description":"","footnote":"\r\n( 1 ) . او به انسان دستور مىدهد كه معلومات و مطالعاتش را با مصاحبت دانشمندان ، افزايش دهد . به طور مثال ، او ، مطالعات و معلومات خود را در مورد احكام و دستورهاى شريعت و قوانين دين افزايش دهد و او با مناظره و گفت‌وگوى خود با دانشمندان و كسانى كه علم خودشان را از خداوند دريافت مىكنند و عارفان به خداوند و كسانى كه از اسرار مخلوقات و زمين خداوند آگاهى دارند ، معلومات خود را بيشتر خواهد كرد . » ابن ميثم . .\r\n( 2 ) . نهج‌البلاغه ، نامه 52 . .\r\n( 3 ) . همان . .\r\n( 4 ) . همان . .\r\n( 5 ) . كاتبان و منشىها ، كسانى هستند كه مستقيماً درباره با حاكم مطرح اند و نامه‌هاى ادارى و دستورهاى او را مىنويسند . در واقع اين كارمندان ( كاتبان ) امور ادارى ديوان حاكم را اداره مىنمايند » ابن ابى الحديد ، ج 17 ، ص 76 . .\r\n( 6 ) . نهج‌البلاغه ، نامه 52 . .\r\n( 7 ) . قاضى عدل يعنى داور . .\r\n( 8 ) . نهج‌البلاغه ، نامه 52 . .\r\n( 9 ) . كارگزاران ( عاملان ) مجريان رسمى امور هستند كه به طور عام ، كارهاى امور عامه ، اهداف و آرمان‌ها و منافع عمومى موقوفات دينى و . . . را انجام مىدهند . ابن ابى الحديد ، ج 17 ، ص 69 .\r\nبراى مطالعه بيشتر در مورد « عامل » نك : دائرةالمعارف اسلامى ، چاپ جديد ، ج 1 ، ص 435 . .\r\n","page_name":" 99 ","page_number":99},
  {"content":"\r\n\r\nاهل جزيه « 1 » و خراج اند از ذميان « 2 » و مسلمانان . و بازرگانانند و صنعتگران طبقه فرودين از حاجتمندان و درويشان . و خدا نصيب هر دسته را معين كرده و ميزان واجب آن را در كتاب خود يا سنت پيامبرش صلى الله عليه و آله نگاشته كه پيمانى از جانب خداست و نگه دارى شده نزد ماست . « 3 » پس سپاهيان به فرمان خدا رعيت را دژهاى استوارند و واليان را زينت و وقار .\r\nدين به آنان ارجمند است و راه هايى گزند و كار رعيت جز به سپاهيان قرار نمىگيرد و كار سپاهيان جز با خراجى كه خدا براى آنان معيّن فرموده ، درستى نپذيرد . تا بدان در جهاد با دشمن خود نيرومند شوند و كار خود را بدان سامان دهند . و آنان را از خراج ، آن اندازه بايد كه نيازمنديشان را كفايت نمايد . و اين دو دسته - رعيت و سپاهيان - بر پاى نماند جز با سومين دسته از مردمان كه قاضيان اند و عاملان و نويسندگان ديوان ، كه كار عقدها را استوار مىكنند « 4 »\r\n\r\n\r\n","description":"","footnote":"\r\n( 1 ) . جزيه ماليات سرانه است كه پيروان ديگر اديان ، به حاكم بپردازند . .\r\n( 2 ) . اهل الذمة كسانى هستند كه در كشور اسلامى زندگى مىكنند و از نظر تأمين جانى و مالى ، مورد حمايت اسلام مىباشند به شرط اين‌كه رعايت امنيت اسلامى را بنمايند و به اجانب و بيگانگان جاسوسى نكرده و جزيه پرداخت نمايند . .\r\n( 3 ) . ميثاق ميان خداوند و انسان « عهد » در بيشتر آيات قرآن آمده است و نقش عمده در انديشه اسلامى دارد . برخى آيات قران درباره « ميثاق و عهد » را يادآورى مىكنيم  « الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ »  ؛ تنها عقلايند كه به عهد خدا وفا مىكنند و هم پيمان حق را نمىشكنند ( رعد ، آيه 20 ) .  « وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا » ؛  و همه به عهد خود وفا كنيد ، البته از عهد و پيمان سؤال خواهد شد ( اسراء ، آيه 34 ) .   « أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ وَ أَنِ اعْبُدُونِي هذا صِراطٌ مُسْتَقِيمٌ »   ( يس ، آيه 59 - 60 ) . .\r\n( 4 ) . يكى از مفسران ، چنين توضيح مىدهد :\r\n« ماليات زمين مطابق يك قرارداد ميان صاحب ملك و حاكم اسلامى پرداخته مىشود . لذا ضرورى است كه اسناد ماليات بايد نوشته شود و تعيين گردد . لذا ماموران دولتى و مستوفيان بايد ماليات زمين‌ها را مطابق قرار داد كنترات ، دريافت نمايد و بگيرد . زيرا ممكن است ميان صاحبان زمين و مأموران دولتى اختلاف بروز نمايد ، در اين صورت بايد به دادگاه و قاضى مراجعه كرده و مورد اختلاف را حل كرد »\r\nميرزا حبيب الله هاشمى ، منهاج البرائة فى شرح نهج‌البلاغه ، تهران 1970 - 1969 - 1389 ، ج 20 ، ص 200 . .\r\n","page_name":" 100 ","page_number":100},
  {"content":"\r\n\r\nو آنچه سود مسلمانان است فراهم مىآورند و در كارهاى خصوصى و عمومى مورد اعتمادند .\r\nو كار اين جمله ، استوار نشود جز با بازرگانان و صنعت‌گران كه فراهم مىشوند و با سودى كه به سودى كه به دست مىآرند ، بازارها را بر پا مىدارند و كار مردم را كفايت مىكنند در آنچه ديگران مانند آن نتوانند .\r\nسپس طبقه فُرودين اند : از نيازمندان و درويشان كه سزاوار است بخشيدن به آنان و يارى كردن ايشان . و براى هر يك از آنان نزد خدا - از غنيمت - گشايشى است و هر يك را بر والى حقى ، چندان‌كه كارشان را سامان دهد و والى چنان‌كه بايد از عهده آنچه خدا بر او واجب كرده ، برنيايد ، جز با كوشش و از خدا يارى جُستن و خود را براى اجراى حق آماده نمودن . و شكيبايى در انجام كار ، بر او آسان باشد يا دشوار . پس از سپاهيان خود ، كسى را بگمارد كه خيرخواهى وى براى خدا و رسول او و امام « 1 » خود ، بيشتر دانى و دامن او را پاك‌تر و بردبارىاش برتر كه دير به خشم آيد و زود به پذيرفتن پوزش گرايد و بر ناتوان رحمت آرَد و با قوى دستان برآيد . و آن كس كه درشتى او را بر نينگيزاند و ناتوانى وى را بر جاى ننشاند و از آنان كه گوهرى نيك دارند و از خاندانى پارسايند و از سابقتى نيكو برخوردار . پس دليران و رزم‌آوران و بخشندگان و جوان‌مردان كه اينان بزرگوارى را در خود فراهم كرده‌اند و نيكويىها را گرد آورده . « 2 » پس در كارهاى آنان چنان بينديش كه پدر و مادر درباره فرزند خويش و مبادا آنچه ، آنان را بدان نيرومند مىكنى در ديده‌ات بزرگ نمايد و نيكويى است درباره\r\n\r\n\r\n","description":"","footnote":"\r\n( 1 ) . خود امام على عليه السلام . .\r\n( 2 ) . تبصره سربازان « ترجمه ضمير » مال آن‌ها است كه در متن آمده است . .\r\n","page_name":" 101 ","page_number":101},
  {"content":"\r\n\r\nايشان هر چند اندك باشد ، خُرد نيايد . كه آن نيكى ، آنان را به خيرخواهى تو خواند و گمانشان را درباره‌ات نيكو گرداند و رسيدگى به كارهاى خُرد آنان را به اعتماد وارسى كارها ، وامگذار كه اندك لطف تو را جايى است و از آن سود برگيرند و بسيار آن را جايى كه از آن بى نياز بتواند .\r\nو بايد گزيده‌ترين سران سپاه « 1 » نزد تو آن بود كه با سپاهيان يار باشد و آنان را كمك كار و از آنچه دارد بر آنان ببخشايد . چندان كه خود و كسانشان را كه به جاى نهاده‌اند شايد . تا عزم همگى شان در جهاد يا دشمن فراهم آيد . چه مهربانى تو ، به آنان دل‌هاشان را بر تو مهربان نمايد . « 2 » و آنچه بيشتر در شهرها و ميان رعيت ، « 3 » دوستى پديد شدن است و دوستى آنان ، آشكارا نگردد جز آن‌گاه كه دل ايشان بىگزند شود و خيرخواهى شان راست نبايد . جز اين‌كه با واليان يك دل و مهربان باشند و دوام حكومت آنان را سنگين نشمارند و گفت‌وگو از ديرماندن آنان را بر سركار ، واگذارند .\r\nپس اميدشان را برآر و ستودنشان را به نيكى پيوسته دار و رنج كسانى را كه كوشش كرده‌اند ، بر زبان آر ، كه فراوان كار نيكوى آنان را ياد كردن ، دلير را برانگيزاند و ترسان بد دل را به كوشش مايل گرداند ، ان شاء الله . نيز مقدار رنج هر يك را در نظر دار و رنج يكى را به حساب ديگرى مگذار ، و در پاداش او به اندازه رنجى كه ديده و زحمتى كه كشيده ، تقصير ميار ، و مبادا بزرگى كسى موجب شود كه رنج اندك او را بزرگ شمارى و فُرودى رتبه مردى سبب شود ، كوشش سترگ وى را خوار به حساب آرى .\r\nو آن‌جا كه كار بر تو گران شود و دشوار و حقيقت كارها ناآشكار ، به خدا و\r\n\r\n\r\n","description":"","footnote":"\r\n( 1 ) . خلايف جمع « خليفه » شامل زنان و كودكان و طبقه ضعيف مىشود ، آن‌ها كه با مردان به سفر مىروند . .\r\n( 2 ) . نوع گرايش و تمايل به ارتش به معناى آن است ، بهترين فرمانده را براى آنان انتخاب كنى ، كه سبب شود سربازان‌را به محبت و ولايت زمام‌دار برانگيزاند . ابن ميثم . .\r\n( 3 ) . مطابق نظر ابن ابى الحديد ، مفهوم دلالت دارد كه واژه موضوعات ، به سربازان متعلق است . .\r\n","page_name":" 102 ","page_number":102},
  {"content":"\r\n\r\nرسولش باز آر ، چه خداى تعالى مردمى را كه دوست‌دار راهنمايىشان بوده گفته است :\r\n« اى كسانى كه ايمان آورديد ! خدا و رسول و خداوندان امر خويش را فرمان بريد ، پس اگر در چيزى با يكديگر خصومت ورزيديد ، آن را به خدا و رسول باز گردانيد » و بازگرداندن به خدا ، گرفتن محكم كتاب او ، قرآن است . « 1 » و بازگرداندن به رسول ، گرفتن سنت جامع اوست كه پذيرفتهء همگان است . « 2 » و براى ميان مردم از رعيت خود ، آن را گُزين كه نزد تو برترين است .\r\nآن‌كه كارها بر او دشوار نگردد و ستيز خصمان ، وى را به لجاجت نكشاند و در خطا پايدار نبود ، « 3 » و چون حق را شناخت در بازگشت بدان در نماند و نَفسْ او به طمع ننگرد و تا رسيدن به حق ، به اندك شناخت ، بسنده نكند و در شبهت‌ها درنگش از همه بيش باشد و حجت را بيش از همه به كار برد و از آور شد صاحبان دعوى كمتر به ستوه آيد و در آشكار گشتن كارها شكيباتر بود و چون حكم روشن باشد ، در داورى قاطع‌تر . « 4 » آن‌كس كه ستايش\r\n\r\n\r\n","description":"","footnote":"\r\n( 1 ) . در اين مورد نقطه 48 ملاحظه شود . .\r\n( 2 ) . مفسران اين را توضيح مىدهند كه امت از آن بخش از سنّت پيامبر پيروى نمايند كه مورد اتفاق و اجماع است ، نه بخش‌هايى كه مورد خلاف مىباشد . .\r\n( 3 ) . تحكم الخصمين / مطابق نظر ابن ابى الحديد ، فعل تحكم اين‌جا به معناى اين است : پرخاشگرى و خشونت‌كردن يا لجاجت كردن است . ابن ابى الحديد ، ج 17 ، ص 59 .\r\nاما ابن ميثم بَحرانى چنين معنا مىكند كه قاضى كسى باشد كه بر تلاش‌هاى خود در معلوم كردن حقيقت به وسيله لجاجت از دادخواهان ، سرباز زند و امتناع ورزد .\r\nگفته مىشود كه اين يك اشاره و تلميح است به شخصى كه دادخواهان بايد از او راضى باشند . .\r\n( 4 ) . ابن ابىالحديد ، توضيح مىدهد كه هر وقت كه به قاضى يك موقعيت بالائى داده شود ، خواسته‌هاى حاكم وزمامدار همانند عامه مردم بايد او صلابت و متانت داشته باشد و حق هيچيك را ( با تملق و جاپلوسى يا مهمل كارى و اهميت ندادن ) پايمال نكند و كسى را بهتان نزند و افتراء نگويد ، فارغ از ترس حكومت و احترام گذارى به شخصى كه مورد داورى او در محكمه او است . ج 3 ، ص 205 . .\r\n","page_name":" 103 ","page_number":103},
  {"content":"\r\n\r\nفراوان ، وى به خودبينى نكشاند و خوش آمد گويى او را بر نينگيزاند ، و اينان اندك‌اند . « 1 » پس داورى چنين كس را فراوان تيمار دار و در بخشش بِدو گشاده دستى به كار آر ، چندان كه نياز وى به مردمان كم افتد و رتبت او را نزد خود ، چندان بالابر كه از نزديكانت كسى ، درباره وى طمع نكند و از گزند مردمان نزد تو ايمن ماند . « 2 » در اين باره نيك بنگر كه اين دين در دست بدكاران گرفتار بود . « 3 » در آن ، كار از روى هوس مىراندند و به نام دين دنيا را مىخوردند .\r\n\r\nانتخاب عاملان ( سياسى )\r\nسپس در كار عاملان خود بينديش و پسِ آزمودن به كارشان بگمار و به ميل خود و بى مشورت ديگران به كارى مخصوصشان مدار كه به هواى خود رفتن و براى\r\n\r\n\r\n","description":"","footnote":"\r\n( 1 ) . به نظر ابن ابى الحديد ، فرموده‌هاى امام عليه السلام ، به قاضيان و حاكمان عثمان اشاره دارد . در دوره خلافت عثمان و قاضيان به درستى و حقيقت داورى نكردند ، بلكه طبق نظر و هوس‌بازى عثمان و به جهت به دست آوردن ثروت دنيا قضاوت انجام مىگرفت .\r\nبرخى مردم و نويسندگان مىگويند : اين حوادث اتفاق افتاد به جهت اين‌كه عثمان بسيار ضعيف بود و خويشاوندان او توانستند روى او ، نفوذ نمايند .\r\nآن‌ها امور حكومتى را مختل مىكردند ، بدون اين‌كه عثمان اطلاع داشته باشد ، لذا گناه اين اعمال به گردن آن‌ها است و عثمان از عمل‌كردهاى آنان مبرا است . ج 17 ، ص 60 و هم‌چنين به كتاب شيعه در اسلام مراجعه شود . ص 46 - 48 . .\r\n( 2 ) . ابن ابى الحديد به جاى ضمير « هُما » تثنيه « هُم » جمع خوانده است به اين طور كه « كارگزاران با انواع سركوب و رياكارى هم آغوش بودند . ابن ابى الحديد جمله را مربوط به همه كارگزاران سه خليفه متعلق مىداند .\r\nالهاشمى ، ميرزا حبيب الله ، مباحثى را مطرح مىكند كه اين تفسير و توضيح را تأكيد نمايد و اثبات كند . منهاج البرائه ، ج 20 ، ص 246 - 249 . .\r\n( 3 ) . اگر كارگزاران حيا و تقوا نداشته باشند ، كافى نيست ، - لذا حيا پايه و اساس مردانگى و مروت است چنان‌كه‌پيغمبر فرمود : « حيا باعث نيكى مىشود . كسى كه حيا ندارد ، او دين و تقوا ندارد و به بهشت وارد نخواهد شد » . الفكيكى : الراعى و الرعيه ، ج 2 ، ص 38 . .\r\n","page_name":" 104 ","page_number":104},
  {"content":"\r\n\r\nديگران ننگريستن ستم‌گرى بود و خيانت ، و عاملانى اين چنين را در ميان كسانى جُو كه تجربت دارند و حيا از خاندان‌هاى پارسا كه در مسلمانى « 1 » قدمى بيشتر دارد - و دل‌بستگى بيشتر - اخلاق آنان گرامىتر است و آبروشان محفوظ و طمعشان كمتر و عاقبت نگرى شان فزون‌تر ، پس روزىِ اينان را فراخ دار كه فراخى روزى نيروشان دهد تا در پى اصلاح خود برآيند و بى نيازيشان بود ، تا دست به مالى كه در اختيار دارند ، نگشايند و حجتى بود بر آنان ، اگر فرمانت را نپذير هستند ، يا در امانت خيانت ورزيده پس بر كارهاى آنان مراقبت دار و جاسوسى راست‌گو و وفاپيشه بر ايشان بگمار كه مراقبت نهانى تو در كارها شان ، وادار كننده آن‌ها است به رعايت امانت و مهربانى بر رعيت و خود را از كاركنانت واپاى . اگر يكى از آنان دست به خيانتى گشود و گزارش جاسوسان تو بر آن خيانت هم‌داستان بود ، بدين گواه بسنده كن و كيفر او را با تنبيه بدنى بِدو برسان و آنچه به دست آورده ، بِستان .\r\nسپس او را خوار بدار و خيانت‌كار شمار و طوق بدنامى را در گردنش درآر .\r\nو در كار خراج چنان بنگر كه اصلاح خراج دهندگان در آن است ، چه صلاح خراج و خراج دهندگان به صلا ح ديگران است و كار ديگران سامان نگيرد ، تا كار خراج‌دهندگان سامان نپذيرد ، كه مردمان همگان ، هزينه خوار خراجند و خراج‌دهندگان . و بايد نگريستن است ، به آبادانى زمين ، بيشتر از ستدن خراج بود ، كه ستدن خراج جز با آبادانى ميسر نشود و آن كه خراج خواهد و به آبادانى نپردازد ، شهرها را ويران كند و بندگان را هلاك سازد و كارش جز اندكى راست نيايد ، و اگر از سنگينى - ماليات - شكايت كردند ، يا از آفتى كه - به كشت « 2 » - رسيده ، و يا آبى كه از\r\n\r\n\r\n","description":"","footnote":"\r\n( 1 ) . به طور مثال خانواده‌هايى كه ابتدا به اسلام وارد شدند ( خانواده مسلمانان پيشين و با سابقه ) . آن‌هم به اين جهت‌است كه درست‌كارى و راست كردارى خانواده ، سبب مىشود كه مردان آن خانواده خوب تربيت يابند و رشد نمايند . سابقه پيشين داشتن در اسلام معرف شرافت و شخصيت است . به صفحه 39 مرجع قبلى مراجعه شود . .\r\n( 2 ) . يا به جهت نتيجه ماليات بر زمين و يا به جهت ظلم و ستم جمع آوران ماليات . ابن ابى الحديد ، ج 17 ، ص 72 . .\r\n","page_name":" 105 ","page_number":105},
  {"content":"\r\n\r\nكشت‌هاشان بريده ، يا باران بدان‌ها نباريده يا - بذر زمين - بر اثر غرق شدن يا بىآبى تباه گرديده ، بار آنان را سبك گردان ، چندان كه مىدانى كارشان سامان پذيرد ، بدان .\r\nو آنچه بدان ، بار آنان را سبك گردانى بر تو گران نيايد ، چه آنان اندوخته بود كه به تو بازش دهند ، با آبادانى كه در شهرهايت كنند و آرايشى كه به ولايت‌ها دهند را نيز ستايش آنان را به خود كشانده‌اى و شادمانى كه عدالت را ميانشان گسترانده‌اى ، حالى كه تكيه بر فزونى قوت آنان خواهى داشت ، بدانچه نزدشان اندوخته‌اى ، از آسايشى كه برايشان اندوخته‌اى و اطمينانشان كه با هدايت خود به دست آورده و مدارايى كه كرده‌اى و بسا كه در آينده كارى پديد آيد كه چون آن را به عهده آنان گذارى با خاطر خوش بپذيرند - و خرده نگيرند - كه چون - شهرها - آبادان بود . هر چه بر عهده مردم آن نهى برد و زمين جز با تنگ‌دستى ساكنان آن ، ويران نشود . مردم شهرها ، هنگامى تنگ‌دست گردند كه واليان روى به گرد آوردن مال ، « 1 » آرند و از ماندن خود ، برسركار اطمينان ندارند و از آنچه مايه غيرت است كمتر سود بردارند .\r\nپس درباره كاتبان خود ، بنگر ، « 2 » و بهترينشان را بر سر كار بياور ، و نامه‌هايى را كه در\r\n\r\n\r\n","description":"","footnote":"\r\n( 1 ) . ابن ابى الحديد ، دو توضيح و تفسير بر اين بخش پيشنهاد مىكند :\r\n1 . مطابق تفسير اول ، واژه‌هاى : « اظنهم بالبقاء . » بايد چنين ترجمه شود كه : « آن‌ها به غلط در باره « پايدارى » و بقا فكر مىكنند » به اين معنا كه آن‌ها خيال مىكنند زندگى و وجودشان پايدار خواهد ماند و آن‌ها مرگ و نابودى را فراموش مىكنند . من در ترجمه به انگليسى - چبتيك ، معناى دوم را ترجيح مىدهم .\r\n2 . آن‌ها تصور مىكنند كه باقىمانده و جاىگزين خواهند شد به اين جهت آن‌ها فرصت‌ها را مىدزدند و ثروت جمع مىكنند و نشان مىدهند كه به تنعم و كامروايى زمين توجه دارند . ج 17 ، ص 73 . .\r\n( 2 ) . بدان كه كاتب و نويسنده مُجاز كه به وسيله فرمانده با ايمان تعيين شود ، امروزه به صورت عام « وزير » خوانده‌مىشود . وزير ، شخصى است كه با اداره امور از شخص حاكم مأمور شود . نماينده رسمى حكومت مىباشد . نامه‌هاى حكومت و ديوان ادارى براى او فرستاده شده و پاسخ آن‌ها به وسيله وزير داده مىشود .\r\nاو ( وزير ) دستورهاى حكومتى را صادر مىكند . ناظر بزرگ آن‌ها است .\r\nدر واقع او منشى و سرپرست كاتبان و منشيان حكومتى است و به اين علت ، وزير ناميده مىشود كه هم مسئوليت‌هاى حكومتى را به عهده دارد .\r\nگفته مىشود كه وزير ، سه حقّ قانونى در برابر شاه دارد :\r\n1 . عبا را از دوش شاه ( خليفه ) بر مىدارد .\r\n2 . تفهيم اتهام خائن و خودفروخته .\r\n3 . و اسرار را به شاه گفتن و به اطلاع وى رساندن . ابن ابى الحديد ، ج 17 ، ص 79 . .\r\n","page_name":" 106 ","page_number":106},
  {"content":"\r\n\r\nآن تدبيرها و رازها نهان است ، از ميان جمع كاتبان به كسى مخصوص دار كه صالح‌تر از ديگران است . كسى كه مكرمت - در حقّ وى - او را به طغيان نكشاند و بر تو دير نگرداند ، آنان‌كه در جمع حاضران مخالفت تواند و غفلتش سبب نشود كه در رساندن نامه‌هاى عاملانت به تو و نوشتن پاسخ درست آن‌ها از تو ، به آنان سهل‌انگارى كند و در آن‌چه براى تو مىگيرد و آنچه از جانب تو مىدهد فروگذارى . پيمانى را كه به - سود - تو بسته ، سست نگرداند و در به هم زدن پيمانى كه به زيان توست در نماند . و قدر خود را در كارها بداند ، چه آن كه قدر خود را نداند ، در شناختن قدر جز خود ، نادان‌تر بود و در مانَد .\r\nو در گُزيدن اين كاتبان تنها به فراست و اطمينان و خوش گمانى خود ، اعتماد مكن كه مردم براى جلب نظر واليان به آراستن ظاهر مىپردازند ، و خوش خدمتى را پيشه مىسازند اما در پس آن ، نه خيرخواهى است و نه از امانتْ نشان . ليكن آنان را بيازماى به خدمتى كه براى واليان نيكوكار پيش از تو عهده دار بودند ، آن كس را جست‌وجو كن كه ميان همگان اثرى نيكو نهاده و به امانت از همه شناخته‌تر است - و امتحان خود را داده - كه اين نشانه خيرخواهى تو براى - دين - خداست و براى كسى كه كار او بر عهده شماست . و بر سر هر يك از كارهايت مهترى از آنان بگمار كه نه بزرگى كار او را ناتوان سازد و نه بسيارى آن ، وى را پريشان ، و هر عيب كه در كاتبان توست و تو از آن غافل شَوى به عهده تو ماند .\r\nديگر اين‌كه ، نيكى به بازرگان و صنعت‌گران را بر خود بپذير و سفارش كردن به\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنيكويى درباره آنان را به عهده گير . « 1 » چه كسى كه بر جاى بود و چه آن كه با مال خود از اين سو بدان سو ، رَوَد و با دست‌رنج خود كسب كند ، « 2 » كه آنان مايه‌هاى منفعت‌اند و پديدآورندگان وسيلت‌هاى آسايش و راحت . و آورنده آن از جاهاى دور دست و دشوار ، در بيابان و دريا و دشت و كوهسار .\r\nجايى كه مردمان در آن‌جا گرد نيايند و در رفتن بدان جا ، دليرى ننمايند . اين بازرگانان مردمى آرامند و نمىستيزند و آشتى جويند و فتنه‌اى نمىانگيزند . « 3 » به كار آنان بنگر ، چه در آن‌جا باشند كه خود به سر مىبرى و يا در شهرهاى ديگر . و با اين همه بدان كه ميان بازرگانان بسيار كسانند كه معاملتى بد دارند ، بخيلند و در پى احتكارند و سدّ خود را مىكوشند و كالا را به هر بها كه خواهند مىفروشند و اين سودجويى و گران‌فروشى زيادى است براى همگان ، و عيب است بر واليان . پس بايدت از احتكار منع نمود كه رسول خدا صلى الله عليه و آله از آن منع فرمود . « 4 » و بايد خريد و فروش\r\n\r\n\r\n","description":"","footnote":"\r\n( 1 ) . ابن ابى الحديد توضيح مىدهد كه دو گروه نخستين اين گروه‌ها تاجران‌اند ( آن‌هايى كه مستقيم مال التجاره‌مىفروشند و يا آن‌هايى كه با كالاهاشان به مسافرت مىروند ) .\r\nسومين گروه ، حرفه گران و صنعت‌گران است . ج 17 ، ص 84 . .\r\n( 2 ) . ترجمه اين جمله ( به بيان مترجم ، چبتيك ) تقريباً آزاد است و از توضيح ابن ابى الحديد اقتباس شده است :\r\n« بپذير ، شور و مشورت مرا درباره با تاجران و صنعت‌گران بپذير ، و مشورت ديگران را در رابطه با آن‌ها ناديده بگير و لغو كن . ج 17 ، ص 83 - 84 . .\r\n( 3 ) . اين ترجمه ادبى است از توضيح و تفسير ابن ابى الحديد كه به شرح زير مىباشد :\r\nسپس امام مىگويد ، مطمئناً آن‌ها افراد شريفى هستند ، البته گفته مىشود كه تاجران و صنعت‌گران نيز چنين هستند . امام يارى و علاقه مالك اشتر را به آن‌ها ، تحريك مىكند و مىگويد كه تاجران و صنعت‌گران مانند مستوفيان و خراج بگيران و فرماندهان ارتش نيستند . بايد آن‌ها مورد حمايت قرار گيرند ، پشتيبانى شوند و مورد عنايت باشند .\r\nاز آن‌جا هيچ نوع خطر و بلايى از آنان متوجه دولت نمىباشد و نه درباره ثروت و اموال شان ، بى وفا و نمك نشناس باشند . ( كه در مورد خراج بگيران وضع چنين است ) و نه درباره حكومت كه آن‌ها ممكن است خرابى ايجاد كنند ( چنان كه وضع در مورد فرماندهان ارتش چنين است ) ج 17 ، ص 84 . .\r\n( 4 ) . مطابق روايت حضرت جعفر صادق ( ششمين پيشواى مذهب شيعه 12 امامى ، بنيان‌گذار مكتب فقهى جعفرى ) مكروه است احتكار كردن و مردم را بى آذوقه گذاشتن و پيامبر صلى الله عليه و آله فرموده است : احتكار حرام است . و اين نظريه دومى ، صحيح است .\r\nرحمت خدا بر كسى كه كالا وارد مىكند و لعنت خدا بر كسى كه آن را احتكار مىنمايد .\r\nمطمئناً احتكار در دو صورت و شرط حرام است . به طور مثال : غذا و طعام ( گندم ، جو ، خُرما ، رطب ، كشمش ، كره خالص ، نمك ) ذخيره شود و به انتظار بالا رفتن قيمت باشد .\r\n2 . اگر پخش كننده و توزيع كننده ديگرى نباشد كه كالا را از او بخرند - و يا پيش او پيدا شود .\r\nالفكيكى : الراعى و الرعيه ، : ج 2 ، ص 165 . .\r\n","page_name":" 108 ","page_number":108},
  {"content":"\r\n\r\nآسان صورت پذيرد و با ميزان عدل انجام گيرد . با نرخ‌هاى - رايج بازار - نه به زيان فروشنده و نه خريدار . « 1 » و آن كه پس از منع تو دست به احتكار زند او را كيفر دِه و عبرت ديگران گردان ، و در كيفر او اسراف مكن .\r\n\r\nطبقات فرودست\r\nسپس خدا را ، خدا را در طبقه فُرودين از مردم ، آنان كه راه چاره ندانند و از درويشان و نيازمندان و بينوايان و از بيمارى بر جاى ماندگانند ، كه در اين طبقه مستمندى است ، خواهنده ، و مستحقّ عطايى است به روى خود نياورنده .\r\nو براى خدا حقى از خود را كه به آنان اختصاص داده و نگهبانى آن را به عهده است نهاده پاس دار ، و بخشى از بيت المال است و بخشى از غله‌هاى زمين‌هاى خالصه « 2 » را در هر شهر به آنان واگذار ، كه دوردست‌ترين آنان را همان بايد كه براى نزديكان\r\n\r\n\r\n","description":"","footnote":"\r\n( 1 ) . مطففين ، آيه 1 - 2 :     « وَيْلٌ لِلْمُطَفِّفِينَ الَّذِينَ إِذَا اكْتالُوا عَلَى النَّاسِ يَسْتَوْفُونَ وَ إِذا كالُوهُمْ أَوْ وَزَنُوهُمْ يُخْسِرُونَ » ؛     واى بركم‌فروشان ! آنان‌كه چون به كيل يا وزن چيزى از مردم بستانند ، تمام بستانند و چون چيزى بدهند ( در كيل و وزن ) به مردم كم دهند . .\r\n( 2 ) . مربوط به آيه 41 سورهء انفال :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ »  ؛ بدانيد آنچه از چيزى غنيمت به دست آوريد و سود بگيريد ، خُمس آن براى خدا و رسول و خويشان او ، يتيمان ، فقيران و در راه ماندگان است ، اگر به خدا و به آنچه به بنده ما ( محمد صلى الله عليه و آله ) در روزى دو سپاه اسلام و كفر در جنگ بَدر رو به رو شدند و خدا نازل فرمود ، ايمان آورده‌ايد و خدا بر هر چيز توانا است . .\r\n","page_name":" 109 ","page_number":109},
  {"content":"\r\n\r\nاست « 1 » و آنچه بر عهده تو نهاده‌اند ، رعايت حقّ ايشان است . پس مبادا فرو رفتن در نعمت ، از پرداختن به آنان باز دارد كه ضايع گذاردنت كارى ، خود را به خاطر استوار كردن كارى بزرگ و مهم ، عذرى برايت نيارد پس ، از رسيدگى به كارشان دريغ مدار و روى ترش بدانان ميار و به كارهاى كسى كه به تو دست‌رسى ندارد بنگر - آنان كه در ديده‌ها خوارند و مردم خُردِشان مىشمارند و كسى را بِدو اعتماد دارى ، براى تفقد آن جماعت بگذار كه از خدا ترسان باشد و از فروتنان ، تا در خواست‌هاى آنان را به تو رساند .\r\nو با آنان چنان رفتار كن كه چون خدا را ديدى ، « 2 » جاى عذرت بماند كه اين گروه از ميان مردمان به انصاف نيازمندترند از ديگران ، و در گزارد حقّ همگان ، تو را چنان بايد كه عذرت در پيش‌گاه خدا پذيرفته آيد .\r\nيتيمان را عهده دار باش و كهن‌سالانى را كه چاره‌اى ندارند و دست سؤال پيش نمىآرند ، و اين كار بر واليان گران‌بار است و گزاردن حق همه جا دشوار ، بود كه خدا آن را سَبُك گرداند بر مردمى كه عاقبت جويند و خود را به شكيبايى وامىدارند و به وعده راست خدا درباره خويش اطمينان دارند .\r\n\r\nدر دستورها و منهيات\r\nو بخشى از وقت خود را خاصّ كسانى كن كه به تو نياز دارند . خود را براى كار\r\n\r\n\r\n","description":"","footnote":"\r\n( 1 ) . به عبارت ديگر ، همه مسلمانان فقير در سهام خود ، مساوىاند . آن‌جا دور و نزديك تفاوت ندارد . به آن‌كه نزديك‌تو ، يا خويشاوندانت است ، ترجيح نده به آن‌كه نزديك تو است ، بدون هيچ ارتباطى با تو ، يا به هر دليلى كه به سوى تو روى آورده است يا ممكن است به اين معنا باشد كه توليدات زمينى را به عنوان سرزمين توليدى ، در منطقه معيّن مشخص شده است ، بايد توليدات اين زمين به نيازمندان آن منطقه تقسيم شود .\r\nحقّ توليد زمين همانند شخص است نزديك باشد يا دور . ابن ابى الحديد ، ج 17 ، ص 86 - 87 . .\r\n( 2 ) . ملاقات با خدا در چند آيه قرآن آمده است :  « قَدْ خَسِرَ الَّذِينَ كَذَّبُوا بِلِقاءِ اللَّهِ » ؛ *  آن‌هايى كه لقاء الله را تكذيب‌كردند ، و البته زيان‌كار شدند . .\r\n","page_name":" 110 ","page_number":110},
  {"content":"\r\n\r\nآنان فارغ دار . در مجلسى عمومى بنشين تا در آن فروتنى كنى خدايى را كه تو را آفريد . و سپاهيان و يارانت را كه نگهبانانند يا تو را پاسبانند ، از آنان بازدار ، تا سخن‌گوى آن ، مردم با تو گفت‌وگو كند بى درماندگى درگفتار كه من از رسول خدا صلى الله عليه و آله بارها شنيدم كه فرمود : « هرگز امتى را پاك - از گناه نخوانند كه در آن امت - بى آن‌كه بترسند و - در گفتار درمانند و حقّ ناتوان را از توانا نستانند » و درشتى كردن و درست سخن نگفتن آنان را برخود هموار كن و تنگ‌خويى بر آنان و خود بزرگ بينى را از خود بران ، تا خدا بدين كار ، درهاى رحمت خود را بر روى تو بگشايد و تو را پاداش فرمان‌برى عطا فرمايد . و آنچه مىبخشى چنان بخش كه بر تو گوارا افتد و آنچه باز مىدارى با مهربانى و پوزش‌خواهى همراه بود . نيز بر عهده تو كارهاست كه خود بايد آن را انجام دهى ، از آن جمله پاسخ گفتن عاملان توست آن‌جا كه كاتبانت درمانند و رساندن آن را در نامه نتوانند . ديگر نياز مردم را بر آوردن در همان روز كه به تو عرضه دارند و يارانت در انجام تقاضاى آنان گرانى كنند و عذرى آرند . « 1 » و كار هر روز را در همان روز بران ، كه هر روز را كارى است مخصوص بدان ، و براى آنچه ميان تو و خداست ، نيكوترين اوقات و بهترين ساعات را بگذار ، هر چند همه كارها ، در همه وقت براى خداست ، اگر نيت درست باشد و رعيت را از آن آسايش بود . « 2 » و بايد گزارد واجباتى كه خاصّ خداست - و در پى اداى آنى - از آن جمله بود كه دلت را براى آن خالص مىگردانى .\r\nپس در بخشى از شب و روز ، تن خود را خاصّ - پرستش - خدا گردان . آنچه را به خدا نزديكت كند به درستى به انجام رسان ، بى هيچ كاهش و نقصان و هر چند - تو را\r\n\r\n\r\n","description":"","footnote":"\r\n( 1 ) . كمك‌هاى دست‌ياران ضرورى است ، با تسريع در انتقال اعتراض به حاكم ، آن‌ها دوست دارند كه توجه به‌دست‌ياران را ، به تعويق اندازند يا به جهت به دست آوردن منافع شخصى و يا به جهت اعتراض به اقتدار آن‌ها . محمد عبده ، ج 3 ، ص 114 . .\r\n( 2 ) . اعمال واجبه ؛ مانند نمازهاى پنج‌گانه روز . .\r\n","page_name":" 111 ","page_number":111},
  {"content":"\r\n\r\nدشوار آيد و تنت بفرسايد - « 1 » و چون با مردمان نمازگزارى ، چنان گزار كه نه آنان را برمانى و نه نماز را ضايع گردانى ، چه ميان مردم كسى بود كه بيمار است يا حاجتى دارد و گرفتار است . من از رسول خدا صلى الله عليه و آله آن‌گاه كه مرا به يَمَن فرستاد . پرسيدم : با مردم چگونه نماز گزارم ؟\r\nفرمود : در حدّ توانايى ناتوانانِ آنان بگزار و بر مؤمنان رحمت آر .\r\nو پس از اين همه ، فراوان خود را از رعيت خويش ، پنهان مكن كه پنهان شدن واليان از رعيت نمونه‌اى است از تنگ‌خويى و كم اطلاعى در كارها ، و نهان شدن از رعيت ، واليان را از دانستن آنچه بر آنان پوشيده است ، باز دارد . پس كار بزرگ نزد آنان ، خُرد به شمار آيد و كار خُرد ، بزرگ نمايد ، زيبا زشت شود و زشت ، زيبا و باطل به لباس حق در آيد . همانا والى انسانى است كه آنچه را مردم از او پوشيده دارند ، نداند . و حق را نشانه‌اى نبود ، تا بدان راست از دروغ شناخته شود و تو به هر حال ، يكى از دو كس خواهى بود : يا مردى كه نَفسْ او ، در اجراى حق سخاوتمند است ، پس چرا خود را بپوشانى و حقّ واجبى را كه بر عهده توست ، نرسانى ؟ يا كار نيكى را نكنى كه كردن آن توانى ؟ يا به بازداشتن حقّ گرفتارى ، در اين صورت مردمان به زودى خود را از درخواست از تو باز دارند ، چه از بخشش تو نوميدند - و چاره ندارند - يا اين‌كه بيشتر نيازمندى مردمان بر تو رنجى ندارد ، چرا كه شكايت از ستم است و عدالت خواستن يا در معاملتى انصاف جُستن .\r\nنيز والى را نزديكان است و خويشاوندان كه خوى برترى جُستن دارند و گردن فرازى كردن و در معاملت ، انصاف را كمتر به كار بستن . ريشه ستم اينان را با بريدن اسباب آن بر آر و به هيچ يك از اطرافيان و خويشاوندانت زمينى\r\n\r\n\r\n","description":"","footnote":"\r\n( 1 ) . ارجاع به بدن معمولًا در اعمال عبادى روزانه مشروع و واجب است . ابن ابى الحديد ، نزديك‌ترين معنا راتوضيح مىدهد .\r\nحتى اگر ( عبادت ) آدمى را خسته كند و به بدن آسيب رساند و قدرت و توان آدمى را بكاهد . ج 17 ، ص 90 . .\r\n","page_name":" 112 ","page_number":112},
  {"content":"\r\n\r\nرا به بخشش وامگذار ، و مبادا در تو طمع كنند يا بستن پيمانى كه مجاور آنان را زيان رساند ، « 1 » در بهره كه در آب دارند و يا كارى كه بايد با هم به انجام برسانند و رنج آن را بر عهده ديگران نهند « 2 » پس بر آنان تنها گوارا افتد و عيب آن در دنيا و آخرت بر تو ماند . « 3 » ليكن زنهار ! زنهار ! از دشمن خود ، پس : از آشتى بپرهيز كه بسا دشمن به نزديكى گرايد تا غفلتى يابد و كمين خود بگشايد . پس دور انديش شو ! و به راه خوش گمانى مرو . « 4 » اگر با دشمنت ، پيمان نهادى و در ذمه خود ، او را امان دادى به عهد خويش وفا كن « 5 » و آنچه را در ذمه دارى ادا و خود را چون سپرى برابر پيمانت برپا ، چه مردم بر هيچ چيز از واجب‌هاى خدا ، چون بزرگ شمردن وفاى به عهد سخت هم‌داستان نباشند با همه هواهاى گونه گون كه دارند ، و رأىهاى مخالف يكديگر كه در ميان آرند . « 6 » و مشركان نيز جدا از مسلمانان وفاى به عهد را ميان خود لازم مىشمردند چه زيان پايان پيمان شكنى را بردند . پس در آنچه به عهده گرفته‌اى خيانت مكن و پيمانى را كه بسته‌اى مشكن و دشمنت را كه در پيمان تواست ، مفريب كه جز نادان بدبخت بر خدا دليرى نكند ، و خدا پيمان و زينهار خود را امانى قرار داده و از درِ رحمت به\r\n\r\n\r\n","description":"","footnote":"\r\n( 1 ) . واژه « اعتقاد - عقده - در ترجمه انگليسى به معناى « انعقاد يك كنترات و قرارداد » ترجمه شود . مفسران همانندابن‌ابى الحديد ( ج 17 ، ص 97 ) ابن ميثم و محمد عبده ( ج 3 ، ص 11 ) واژه « تمليك ديه » را چنين معنا كرده‌اند . .\r\n( 2 ) . نزديك باشد يا دور هر كسى كه باشد ، كسى باشد كه سبب غلط كارى در داور شود . .\r\n( 3 ) . بدان كه تو در دنياى آخرت پاداش خواهى گرفت . .\r\n( 4 ) . به اين معنا كه : حتى اگر تو ، خودت بميرى و نابود شوى هرگز بىوفايى و رياكارى انجام نده . ابن ابىالحديد ، ج 17 ، ص 107 . .\r\n( 5 ) . اهميت توجه به ميثاق‌ها و قرار دادها و معمولًا به آيات قرآن بر مىگردد .\r\n « وَ أَوْفُوا بِعَهْدِ اللَّهِ إِذا عاهَدْتُمْ وَ لا تَنْقُضُوا الْأَيْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلًا إِنَّ اللَّهَ يَعْلَمُ ما تَفْعَلُونَ » ؛  چون عهدى بستيد به آن وفا كنيد و هرگز سوگند و پيمان را كه مؤكد و استوار كرديد ، مشكنيد ، چرا كه خدا برخود گواه و ناظر گرفته و خدا به هر چه مىكنيد ، آگاه است ( نحل ، آيه 91 ) . .\r\n( 6 ) . و همين‌طور سورهء انعام ، آيه 153 ؛ رعد ، آيه 20 و سوره اسراء ، آيه 36 . .\r\n","page_name":" 113 ","page_number":113},
  {"content":"\r\n\r\nبندگان ، رعايت آن را برعهده همگان نهاده و چون حريمى استوارش ساخته تا در استوارى آن بيارمند و رَخت به پناه آن كشند .\r\nپس در پيمان نه خيانتى توان كرد و نه فريبى داد و نه مكرى پيش آورد و پيمانى مبند كه آن را تأويلى توان كرد « 1 » - يا رخنه‌اى در آن پديد آورد - و چون پيمانت استوار شد و عهدت برقرار - راه خيانت مپوى - و براى به هم زدنش اختلاف معناى لفظ را مجوى « 2 » و مبادا سختى پيمانى كه بر عهده ات فتاده و عهد خدا آن را بر گردنت نهاده ، سربردارد و تو را - به ناحق - بر به هم زدن آن پيمان وا دارد كه شكيبايى كردنت در كار دشوارى كه گشايش آن را اميدوارى ، و پايان نيكويى اش را در انتظار ، بهتر از مكرى است كه از كيفر آن ترسانى و اين كه خدا تو را چنان بازخواست كند كه درخواست بخشش او را در دنيا و آخرت نتوانى .\r\nو بپرهيز از خون‌ها و ريختن آن به ناروا ، كه چيزى چون ريختن خون به ناحق - آدمى - را به كيفر نرساند و گناه را بزرگ نگرداند و نعمت را نَبَرد و رشته عمر را نَبُرد و خداوند سبحان ، روز رستاخيز ، نخستين داورى كه ميان بندگان كند ، در خون‌هايى باشد كه از يكديگر ريخته‌اند . « 3 »\r\n\r\n\r\n","description":"","footnote":"\r\n( 1 ) . مطابق نظر ابن ابى الحديد ( ج 17 ، ص 109 ) در جمله در قرابت و نزديكى آن‌كه آن‌ها ممكن است ، گسترش‌يابند و مقتدر شود . چنين توضيح مىدهد : هنگامى كه در نزديكى كسى سكنا گزينى و اقامت كنى . آن‌ها ممكن است از تحقيق در نيازها و خواسته‌ها ، صرف نظر كنند .\r\nمحمد عبده توضيح مىدهد كه فعل « يستفيدون » به معناى « به سرعت پناه و ملجأ شدن » تفسير كرده است . ج 3 ، ص 118 . اما معناى اول مناسب به نظر مىآيد . .\r\n( 2 ) . لحن القول - ابن ميثم چنين تفسير مىكند : مبهم ، دو پهلو ، پنهان كارى ، يا اشاره ، تلميح .\r\nابن ابى الحديد هم همين‌طور معنا مىكند :\r\nاو ( امام ) مالك را نهى كرد وقتى كه ميان خود و دشمن قراردادى امضا كند و سپس آن را بشكند با معناى پنهان و مخفى ، تفسير كردن و يا با فحواى كلمات بازى كردن و يا بگويد كه من منظورم چنين و چنان بود ، من معنايى واضح و روشنى در ذهن نداشتم . ج 17 ، ص 109 . .\r\n( 3 ) . ابن ابى الحديد ، حديث زيرين را از پيامبر نقل مىكند در روز رستاخيز ، نخستين چيزى كه خداوند مورد داورى قرار خواهد داد ، خون ناحقى است كه ريخته شده است . ج 17 ، ص 111 . .\r\n","page_name":" 114 ","page_number":114},
  {"content":"\r\n\r\nپس حكومت خود را با ريختن خونى به حرام ، نيرومند مكن ، كه خون به حرام ريختن ، قدرت را به ناتوانى و سستى كشاند ، بلكه دولت را از صاحب آن به ديگرى بگرداند .\r\nو به كشتن به ناحق تو را نزد من و خدا عذرى به كار نيايد « 1 » چه در آن قصاص بايد ، و اگر دچار خطا گشتى و تازيانه يا شمشير يا دستت از فرمان ، بيرون شد و - به ناخواه ، كسى را كشتى - چه در مُشت زدن و بالاتر بيم كشتن است ، مبادا نخوت دولت تو را وادارد كه خود را برتر دانى و خون بهاى كشته را خاندانش نرسانى . « 2 » و بپرهيز از خودپسنديدن و به خودپسندى مطمئن بودن « 3 » و ستايش را دوست داشتن كه اينها همه از بهترين فرصت‌هاى شيطان است تا بتازد و گُرده نيكوكاران را نابود سازد .\r\n\r\n\r\n","description":"","footnote":"\r\n( 1 ) . سپس امام ، مالك اشتر را نصيحت مىكند در رابطه با خون‌ريزى و آدم كشى كه انتقام و قصاص را به دنبال دارد . قصاص بدنى ( فيزيكى ) يا به عبارت ديگر ، كشتن بين‌المللى ، قصاص را ضرورى مىكند ، آن هم به طور نابود كردن و اعدام فيزيكى ( بدنى ) چنان‌كه قاتل و بدن مقتول را كشته و نابود مىكند .\r\nاشاره امام ، تهديد و ترساندن مالك است كه با اين عبارات بيان كرده است . اين عبارات بسيار مؤثر و نافذ است از اين‌كه اين‌طور بيان شود « مطمئنا در قصاص ، واقع بينى وجود دارد » شرح نهج‌البلاغه ، ج 17 ، ص 111 . .\r\n( 2 ) . مانند قصاص در قتل و كشتن عام ، به عنوان كيفر قاتل جبران و پرداخت خسارت در مورد قتل غير عمدى ، در شريعت اسلام ، تعيين شده است .\r\nدر قرآن سوره نساء ، آيه 92 چنين آمده است :  « وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ وَ دِيَةٌ مُسَلَّمَةٌ إِلى أَهْلِهِ »  هيچ مؤمنى حق ندارد كه مؤمن ديگرى به خطا بكشد ، اگر مؤمنى را به خطا بكشد ، به كفاره آن بنده مؤمنى آزاد كند و خون بهاى آن را به صاحبش تسليم كند .\r\n « وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً »  ؛ و هر كس مؤمنى را به عمد بكشد مجازات او آتش جهنم است كه در آن جاويد خواهد ماند و خداوند به او غضبناك است . .\r\n( 3 ) . ابن ابىالحديد چندين حديث از پيامبر نقل مىكند :\r\nسه خطر مهلك وجود دارد : 1 . در بخل و تنگ نظرى . 2 . بوالهوسى و شهوت‌رانى . 3 . خودستايى و تكبر . شرح نهج‌البلاغه ، ج 17 ، ص 114 . .\r\n","page_name":" 115 ","page_number":115},
  {"content":"\r\n\r\nو بپرهيز كه با نيكى خود بر رعيت منّت گذارى يا آنچه را كرده‌اى بزرگ شمارى ، يا آنان را وعده‌اى دهى و در وعده خلاف آرى ، كه منت نهادن ، ارج نيكى را ببرد . « 1 » و كار را بزرگ شمردن ، نور حق را خاموش گرداند و خلاف وعده ، خشم خدا و مردم را برانگيزاند و خداى تعالى فرموده است : « بزرگ دشمنى است نزد خدا كه بگوييد و نكنيد . »\r\nو بپرهيز از شتاب در كارهايى كه هنگام انجام آن نرسيده يا سستى در آن چون انجامش ممكن گرديده ، يا ستيزيدن در كارهايى كه راه راست در آن با پايدار است يا سستى ورزيدن آن‌گاه كه آشكار است . پس هر چيز را در جاى آن بدار و هر كارى را به هنگام آن بگزار .\r\nو بپرهيز از آن‌كه چيزى را به خود مخصوص دارى كه - بهره - همه مردم در آن يك‌سان است ، و از غفلت در آنچه بدان توجه بايد ، و در ديده‌ها نمايان است . چه آن را كه به ناروا ستنده باشى ، از چنگ تو درآرند ، و به زودى پرده كارها از پيش ديده ات بردارند ، « 2 » و داد از تو بستانند و به ستم‌ديده رسانند . هنگام خشم ، خويشتن دار باش و تندى و سركشى ميار و دست قهر پيش مدار و تيزىِ زبان بگذار و از اين جمله خوددارى كن ، يا سخن ناسنجيده ، بر زبان نياوردن و در قهر تأخير كردن ، تا خشمت آرام شود و عنان اختيار به دستت آيد و چنين قدرتى بر خود نيابى جز كه فراوان به ياد آرى كه در راه بازگشت به سوى كردگارى . « 3 »\r\n\r\n\r\n","description":"","footnote":"\r\n( 1 ) . در قرآن سوره بقره آيه 264 چنين مىخوانيم :\r\n « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى » ؛  ايمان‌داران ! صدقات خود را با منت و اذيت كردن باطل نكنيد . .\r\n( 2 ) . ابن ابىالحديد ، هشدار مىدهد : به طور مثال : اگربه فرماندار اشاره شود كه يكى از خواسته‌هاى مورد علاقه او ، كه يك عمل مذموم پنهانى انجام دهد و بعداً آن را انكار كند اين عمل به نفع كسى است كه عمل را براى او انجام مىدهد اما نه به نفع خود كننده كار ، همان ، ج 17 ، ص 116 . .\r\n( 3 ) . سورهء ق ، آيات 19 - 22 :    « وَ جاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْهُ تَحِيدُ * وَ نُفِخَ فِي الصُّورِ ذلِكَ يَوْمُ الْوَعِيدِ * وَ جاءَتْ كُلُّ نَفْسٍ مَعَها سائِقٌ وَ شَهِيدٌ » ؛    هنگام بىهوشى و سختى مرگ به حق و حقيقت فرا رسيد و آرى همان مرگى كه از آن دورى مىجستى - و آنگاه در صور بدمند و ندا كنند ، اين است روز وعده گاه - و در هر نفسى فرشته‌اى براى حساب به محشر كشاند . فرشته‌اى كه بر نيك و بدش گواهى دهد . .\r\n","page_name":" 116 ","page_number":116},
  {"content":"\r\n\r\nو بر تو واجب است به خاطر داشتن آنچه بر - واليان - پيش از تو رفته است ، از حكومت عدلى كه كرده‌اند و سنّت نيكويى كه نهاده‌اند يا اثرى كه از پيامبر ما صلى الله عليه و آله به جاست يا واجبى كه در كتاب خداست .\r\nپس اقتدا كنى بدانچه ديديد بدان ما رفتار كرديم و بكوشى در پيروى آنچه در اين عهدنامه بر عهده تو نهاديم و من در آن حجت خود را بر تو استوار داشتم . تا چون نَفس تو خواهد ، در پى هواى خود رَود ، تو را بهانه‌اى نبود ، « 1 » و من از خدا مىخواهم با رحمتى فراگير كه او راست و قدرت بزرگ او بر انجام هرگونه درخواست ، كه من و تو را توفيق دهد ، در آنچه خشنودى او در آن بود . از داشتن عذرى آشكار در پيشگاه او و آفريدگانش واگذاردن نام نيكو ميان بندگانش و آثار نيك در شهرها و تمامى نعمت و فراوانى كرامت . و اين كه كار من و تو را به سعادت به پايان رساند و شهادت نصيبمان گرداند . كه ما آن را خواهانيم و درود بر فرستاده خدا و خاندان پاك و پاكيزه‌اش و سلام فراوان . و السلام .\r\n\r\n\r\n","description":"","footnote":"\r\n( 1 ) . اما كسى كه از خدايش بترسد و نَفس را از هوا باز دارد ، بهشت جايگاه است . .\r\n","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nبخش سوم : زندگى معنوى : دعا و تضرع به درگاه خداوند\r\n\r\nزندگى معنوى\r\nبراى مسلمانان امرى كه همراه با اقرار به وحدانيت خداست ، دعا به درگاه اوست .\r\nبُعد ظاهرى اين دعاها دستورهايى است كه دين مبين ( شريعت ) در مورد نحوه عبادت صادر كرده است ، نمازهاى يوميه ، خواه واجب يا مستحب ، روزه گرفتن ، زيارت ، صدقه دادن و غيره . اما بُعد درونى دعاهاى مسلمانان بسيار پيچيده‌تر از آن است كه بتوان فهميد . بر خلاف بُعد ظاهرى آن نمىتوان اين دعاها را در چند جمله تعريف كرد . بلكه تنها بايد با مطالعه زندگى و پرتو معنوى انسان‌هاى مقدس و اوليا ، آن را درك كرد . برخى از نگاه‌هاى اجمالى صميمى روح انسان‌هاى متقى در تضرع‌ها يافت مىشود . « 1 » دعا ، در اسلام به 4 شكل اصلى تقسيم مىشود :\r\nدعاى شرعى ( صلوة ) ، استدعا ( دعا ) ، مناجات و عبادت تهليل‌دار ( ورد ) و نيايش ( ذكر ) . يك مسلمان مىتواند بگويد كه شكل اول ( متعارف ) ( نماز شرعى ) ، مخصوصاً نوع واجبش به مثابه مراسم عشاى ربانى در مسيحيت است . نوع دوم معادل « دعاى\r\n\r\n\r\n","description":"","footnote":"\r\n( 1 ) . ر . ك :  muslim Devotions , C . padwick  ( ادعيه مسلمين ) لندن ، 1961 . .\r\n","page_name":" 119 ","page_number":119},
  {"content":"\r\n\r\nفردى » يا به طور ساده‌تر همان چيزى كه در مسيحيت هم دعا گفته مىشود . نمازهاى واجب يوميه بايد هر روز در زمان مشخص و بر طبق دستورهاى تعيين شده دقيقى ادا شود . در حالى كه شكل مستحب آن نيز از همين الگوى دقيق و مشخص تبعيت مىكند ( ايستادن ( قيام ) ، خم شدن ( ركوع ) ، به خاك افتادن ( سَجده ) ، نشستن و غيره ) .\r\nاما يك مسلمان ممكن است خدا را در هر زمان و هر حالتى بدون هيچ قاعده و الگويى عبادت كند . درخواست از خدا كاملًا اختيارى و داوطلبانه است . اگر چه دعاهاى دسته جمعى و نيايش‌ها - يعنى از برخواندن اوراد قرآنى يا يك يا چند اسم خدا - يا چيزهايى مثل اين‌ها همه اختيارى هستند ، آن طور هم بىقانون نيستند و بايد از الگويى پيروى كنند و آن هم اين است كه مثل نمازهاى يوميه بايد به زبان عربى باشند .\r\nاوراد را هر مسلمان متقى ممكن است بخواند در حالى كه نيايش‌ها را منحصراً صوفىها مىخوانند .\r\nاگر چه دعاها از اولياى گران‌قدر صدر اسلام بر جاى مانده است و از نوع نمازها و دعاهاى اختيارى هستند همواره يك عنصر مشترك دارند ، از آن‌جا كه همه آن‌ها بايد به عربى و از برخوانده شوند ( اگر چه آن‌ها مىتوانند به هر زبانى ساخته شوند ) ، به طور وسيعى از تصوير قرآن الهام گرفته‌اند و با سوره‌ها و دستورهاى قرآنى آميخته‌اند . هم‌چنين اين دعاها معمولًا ريتميك اغلب - همان‌طور كه در 4 دعاى ترجمه شده در اين‌جا مىبينيد - درآن‌ها قافيه نثرى ( سجع ) به كار رفته است . از اين رو من در اين قسمت خطوط ترجمه را هم‌آهنگ با متون اصلى مسجّع آورده‌ام تا معناى بهترى از سَبك آن داشته باشيم .\r\nنويسنده اولين دعا ، سومين امام ، امام حسين است كه در كربلا شهيد شد و احتمالًا مهم‌ترين امام در بين عُموم شيعيان است . مطمئناً ايام سوگوارى او ( تاسوعا و عاشورا ، نهمين و دهمين روز محرّم ) هنوز هم از تعطيلات رسمى در تقويم شيعيان است . امام حسين عليه السلام اين دعا را كه از معروف‌ترين دعاهاى وقايع ساليانه شيعيان است - يك سال\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدر طول زيارت مكه ( سفر حج ) در روز عرفه ( نهمين روز ذى الحجه ) خواند و از آن به بعد شيعيان با تقوا آن را مىخوانند . درآن روز حُجّاج ( زُوّار ) در كوه عرفه مشغول خواندن نماز ، تلاوت قرآن ، خواندن اذكار ، اوراد و دعا مىشوند . در دعاى امام عليه السلام روح آن روز به خوبى بيان شده است .\r\nدعاى دوم و سوم را از صحيفه سجاديه امام چهارم كه در مقدمه به آن اشاره شد آورده‌ايم .\r\nدعاى چهارم و آخرين دعا از امام دوازدهم است چه دومين نايبش ، ابوجعفر محمد بن عثمان بن سعيد ، بوده كه تا زمان مرگش به عنوان سخن‌گوى آن حضرت عمل مىكرده است .\r\n( 304 ه / 7 - 916 م يا 305 ه / 8 - 917 م ) در اين‌جا لازم است براى آنان كه با تعاليم تشيع آشنايى ندارند توضيح دهم كه پس از اين‌كه امام دوازدهم در سنين جوانى در سال ( 260 ه / 4 - 873 م ) به غيبت رفتند و از انظار مردم پنهان شدند ، به طور پى در پى ارتباط خود را با 4 نفر حفظ كردند تا اين‌كه آخرين نفر در سال 1 - 940 / 329 در گذشت . از آن پس غيبت كبراى ايشان آغاز شد . او دوباره ظاهر نخواهد شد تا در روز قيامت . « 1 »\r\n\r\nدعاى عرفه امام حسين عليه السلام\r\nستايش مخصوص خدايى است كه هيچ‌كس از حكمش سرنتواند كشيد و بخشش او را منع نتواند كرد .\r\nهيچ صُنعى در آفرينش مانند صُنع او نتواند ساخت ، و اوست بخشنده بى پايان و انواع بدايع مخلوقات را بيافريد .\r\n\r\n\r\n","description":"","footnote":"\r\n( 1 ) . نك : شيعه در اسلام ، ص 210 - 211 . .\r\n","page_name":" 121 ","page_number":121},
  {"content":"\r\n\r\nو به حكمت بالغه صنايع را متقن فرمود . نه چيزى در جهان پديد آيد كه از نظر عنايتش هرگز پنهان گردد و نه آنچه نزدش وديعه نهند هيچ‌گاه نابود شود . « 1 » عمل هركس را پاداش دهد و امور اهل قناعت را اصلاح كند ، به حال هر كس كه به درگاهش تضرع و زارى كند ترحم فرمايد .\r\nهر منفعت را به خَلق نازل گرداند ، چنان‌كه كتاب جامع را با نور اشراق ايمان نازل فرمود .\r\nاوست كه دعاى بندگان را مىشنود ( مستجاب مىكند ) ، گرفتارى هايشان را دفع مىكند ، قامتشان را بالا مىبرد و گردن‌كشان را سركوب مىكند .\r\nپس غير از او خدايى نيست ، مثل و مانندى ندارد و او را عديل نباشد . شنواى دعاى خَلق و بيناى امور عالَم است ( شورى - آيه 11 ) به دقايق اشيا بصير و آگاه است و بر هر چيز توانايى و قدرت كامل دارد . ( مائده ، آيه 120 ) . اى خداوند ! من اشتياق دارم و به يكتايىات گواه و به ربوبيتت معترفم و مىدانم كه تو مربى و پروردگار منى و بازگشت من به سوى توست . « 2 » تو در اول كه من نابود بودم به من نعمت وجود بخشيدى « 3 » و مرا از خاك بيافريدى آن‌گاه در صُلب پدرانم جاى دادى و از حوادث زمان و موانع دهر و اختلاف و تغييرات روزگاران مرا محفوظ داشتى تا آن‌كه پى در پى از يكايك پشت پدرانم به رَحِم مادران انتقال يافتم در آن ايام پيشين و دوران گذشته و از آن‌جا كه با من رأفت و\r\n\r\n\r\n","description":"","footnote":"\r\n( 1 ) . مقايسه شود با قرآن ، مزّمل ، آيه 20 : « به خدا قرض دهيد ( / در راه او انفاق نماييد ) و ( بدانيد ) آن‌چه را از كارهاى نيك براى خود از پيش مىفرستيد نزد خدا به بهترين وجه و بزرگ‌ترين پاداش خواهيد يافت . .\r\n( 2 ) . مقايسه شود با غافر ، آيه 43 . در جايى ديگر ، ريشه‌اى ديگر از فعل ( رجوع كردن ، بازگشت ) استفاده شده است . قرآن در يكى از آيه هايى كه اغلب در جهان اسلام شنيده مىشود مىگويد : ما از آنِ خداييم و به سوى او باز مىگرديم ( بقره ، آيه 156 ) . .\r\n( 3 ) . مقايسه شود با انسان ، آيه 1 : « آيا بر انسان روزگارانى نگذشت كه چيزى هيچ لايق ذكر نبود . » .\r\n","page_name":" 122 ","page_number":122},
  {"content":"\r\n\r\nمهربانى داشتى و نظر لطف و احسان ، مرا در دور سلطنت پيشوايان كفر و ضلالت كه عهد تو را شكستند و رسولانت را تكذيب كردند به دنيا نياوردى . « 1 » و ليكن زمانى به وجود آوردى كه از بركت پيشواى توحيد ، حضرت خاتم پيغمبرانت مقام هدايت كه در علم ازليت مقرر بود بر من ميسر فرمودى و در اين عصر هدايت ، مرا پرورش دادى و از اين پيش هم پيوسته با من نيكويى و مهربانى كردى و به نعمت فراوانم متنعم ساختى .\r\nتا آن‌گاه كه آفرينشم به مشيتت از آب نطفه فرمودى « 2 » و در ظلمات سه گانه در ميان لحم و دَم مسكن دادى . « 3 » نه مرا از كيفيت خلقتم آگاه ساختى « 4 » و نه كارى در آفرينشم به من واگذار كردى تا آن‌كه مرا بر آن رتبه معرفت و هدايات علم ازلى با خِلقتِ كامل و آراسته به دنيا آوردى .\r\nدر گهواره كه كودكى ناتوان بودم مرا نگه داشتى و از شير مادر غذايى گوارا روزىام كردى و دل‌هاى دايگان را به من مهربان ساختى . مادران مهربان را براى محافظتم از آسيب جن و شيطان برگماشتى و از عيب و نقصان خلقتم پيراستى .\r\nبه هر حال بسى بلند مرتبه خداى مهربانى ! پس آن‌گاه كه زبانم به سخن گشودى و\r\n\r\n\r\n","description":"","footnote":"\r\n( 1 ) . گناه شكستن عهد خدا ، اغلب در قرآن توصيف شده است ؛ براى مثال در بقره ، آيه 27 : « كسانى كه عهد خدا را پس از محكم بستن مىشكنند . . . ايشان به حقيقت زيان‌كارند .\r\nو تكذيب كردن پيامبران اغلب از بزرگ‌ترين گناهان اقوام گذشته شمرده ؛ براى مثال در فرقان ، آيه 37 : « و قوم نوح چون رسولان حق را تكذيب كردند . . . » .\r\n( 2 ) . مقايسه شود با قيامت ، آيه 36 - 37 : « آيا انسان گمان مىكند بى هدف رها مىشود ؟ آيا آدمى قطره آب نطفه نبودكه ( در رَحِم ) ريزند ؟ .\r\n( 3 ) . نك : زمر ، آيه 16 : « و شما را در شكم مادرانتان آفرينشى بعد از آفرينش ديگر در ميان تاريكىهاى سه‌گانه ( مشيمه ، رَحِم و بطن ) مىبخشد . » .\r\n( 4 ) . مقايسه شود با كهف ، آيه 51 : « من هرگز در وقت آفرينش آسمان‌ها ، زمين و ياخلقت خودشان آن‌ها حاضر وگواه نساختم . . . . » .\r\n","page_name":" 123 ","page_number":123},
  {"content":"\r\n\r\nنعمت بى حَدّت بر من تمام كردى و در هر سال به تربيتت فزون‌تر شدم و خلقتم مقام كمال يافت و قواى جسم و جانم به حدّ اعتدال رسيد . پس حجت را بر من الزام نمودى .\r\nو معرفت خود را به قلبم الهام فرمودى و در عجايب حكمت‌هاى خويش چشم عقلم را حيران ساختى و مرا بيدار و هشيار كردى تا در آسمان و زمين ، بدايع مخلوقاتت را مشاهده كنم « 1 » و مرا به ياد خود و شكر نعمت‌هاى بىحدّ خويش متذكر ساختى .\r\nفرض نمودى بر من طاعت و عبادتت را . و فهم علوم و حقايقى كه پيمبرانت به وحى آوردند به من عطا فرمودى و روح بزرگ مرا براى فهم پذيرفتن عطا كردى و به سعه صدر در يافتن مقام رضا و تسليم را بر من آسان كردى و در تمام اين رحمت‌ها بر من اعانت و لطف خود منّت گذاردى .\r\nسپس كه مرا از بهترين خاك بيافريدى « 2 » و براى آسايش من به يك نوع نعمت راضى نشدى ، بلكه به انواع نعمت‌هاى بىشمار مرا متنعم ساختى و به هرگونه طعام و لباس و اثاث زندگى برخوردارم كردى و همه صِرف لطف بى حدّ و احسان نامنتهاى تو بود .\r\nچون هرگونه نعمت را بر من تمام كردى و هر گونه رنج و بلا را از من بر طرف نمودى باز جهل و بى باكى من تو را مانع از اين لطف بزرگ نشد كه دلالتم كنى و به هر چه سبب خشم و غضب توست و به مقام قرب خود موفق سازى و با همه بىباكى و گناه باز هر وقت تو را خواندم اجابت كردى و چون از تو درخواستى كردم عطا فرمودى .\r\n\r\n\r\n","description":"","footnote":"\r\n( 1 ) . مقايسه شود با نحل ، آيه 13 : « و نيز آنچه در زمين براى شما آفريد و به انواع گوناگون و اشكال رنگارنگ درآوردو همه را مسخر شما كردم ؛ همانا در اين كار هم آيت و نشانه‌اى ( از الهيت ) بر مردم هشيار پديدار است . » .\r\n( 2 ) . نك : نسل امام از پيامبر . با كتاب اول از على بالاى صفحه 29 مقايسه شود . .\r\n","page_name":" 124 ","page_number":124},
  {"content":"\r\n\r\nاگر تو را اطاعت كردم پاداش كامل دادى و اگر شكرت به جاى آوردم بر نعمتم افزودى . « 1 » همه اين لطف‌ها را فرمودى تا نعمت و احسانت را بر من به حد كمال رسانى .\r\nزهى پاك و منزه خدايى كه پديدآورنده آفرينش و بازگرداننده خلقى ، « 2 » ستوده صفات و با مجد و عزتى ، نام‌هاى مقدست پاك و نعمت‌هايت بزرگ .\r\nپروردگارا ! چه نوع از نعمت‌هاى بى حسابت به ذكر و شمار توان آورد ؟ « 3 » كدام يك از عطاهايت را به وظيفه شكرش قيام توان كرد ؟ در صورتى كه نعمتت بيش از آن است كه حساب دانان به شمار آرند يا حافظان به آن دانا شوند و باز پروردگارا ! آن رنج و زيان‌ها را كه از من به مرحمتت دفع كردى بيش از آن همه نعمت و عافيت است كه به ظاهر مشاهده مىكنم .\r\nو من گواهى مىدهم براى خدا از خلوص و حقيقت ايمانم به عهد قلبم كه از فرايض مقام يقين من است و توحيدى خالص و پاك از شايبه و از باطن سرّ ضميرم و از رشته‌هاى بينش نور چشم و اسرار نقش‌هاى جبينم و شكاف راه‌هاى نَفَس‌هايم و مخزن محفظه شامه‌ام و روزنه‌هاى وصول امواج صوتى به صماخ و استخوان سامعه‌ام و آنچه را دو لبم از بر هم نهادن مىپوشاند و به حركات بى شمار زبانم و محلّ ارتباط فك بالا و فك پايينم و مكان روييدن دندان و عصب قوه ذائقه كه جايگاه ادراك گوارايى طعام و شراب است و آن استخوان كه رأس من بر آن استوار است و وسعت گاهى كه مكان رشته‌هاى اعصاب گردن من است و آنچه فضاى سينه من بر آن محيط\r\n\r\n\r\n","description":"","footnote":"\r\n( 1 ) . مقايسه شود با ابراهيم ، آيه 7 : « ( و باز به خاطر آريد ) وقتى كه خدا اعلام فرمود كه شمابندگان اگر شكر نعمت به‌جاى آريد بر نعمت شما مىافزايم . . . . » .\r\n( 2 ) . مقايسه شود با روم ، آيه 11 : « خداست كه خلق را نخست ( از عدم ) پديد آورد و باز ( پس از مرگ و فنا ) بازگرداندو همه به حضرت او بازگردانيده مىشويد » و هم‌چنين عنكبوت ، آيه 19 و روم ، آيه 27 . .\r\n( 3 ) . مقايسه شود با ابراهيم ، آيه 34 و نحل ، آيه 18 : « و اگر بخواهيد كه نعمت‌هاى خدا را شماره كنيد هرگز نتوانيد . » .\r\n","page_name":" 125 ","page_number":125},
  {"content":"\r\n\r\nاست و آن‌جا كه رشته رگ و تنم حمايل است و آن‌جا كه پرده قلبم « 1 » و قطعات اطراف جگرم بِدان مرتبط است و دنده‌هاى استخوان و غضروف پهلو و سربندهاى مفاصل من و قبض ( و بسط ) قواى عامله من ، سرانگشتان من ، گوشت و خون ، موى و پوست ، اعصاب و وريد ( ناى ) « 2 » و شريان من ، استخوان و مغز و رگ و پىهاى من و تمام اندامم ، انساج پرده‌ها و غشاهايى كه دوران شيرخوارگىام منسوج شده و آنچه زمين از من در پشت خود برداشته است . خواب و بيدارى من و آرامش و جنبش من ، ركوع و سجود من كه از بسيارىِ آن‌ها اگر به قصد و كوشش در ضبط آن‌ها عمرى بپردازم طول مدت عصرها و بلكه قرن‌ها اگر عمر كنم شكر يكى از آن نعمت‌ها را نتوانم كرد مگر باز به نعمت ديگرت كه آن نيز بر من شكرى سراز نو و ستايشى تازه واجب گرداند .\r\nآرى و اگر من و تمام حساب دانان عالَمِ خِلقت بخواهيم نهايت نعمت هايت را گذشته و حال و آينده را احصا و شماره كنيم هرگز بر حساب و شماره‌اش و درك نهايتش قادر نخواهيم بود .\r\nهيهات ! كجا توانيم در صورتى كه تو خود در كتاب ناطق قرآن بيان فرمودى كه : اگر خواهيد كه نعمت‌هاى خدا را به شمارآريد هرگز نتوانيد و البته كتاب و اخبار تو ، اى خدا ! صدق و حقيقت است .\r\nسخنى است كه به پيمبران و رسولانت الهام شده و از مقام وحيت نازل گرديده است و دين خود را به آن وحى و روى آن كتاب تشريع كردى و علاوه بر اين‌كه من ، اى خدا ! شهادت مىدهم با تمام توجه و كمال جديت و به قدر طاعت و طاقتم ، وسعت فكر و معرفتم و با مقام ايمان و يقين مىگويم كه ( حمد و ستايش مخصوص خدايى\r\n\r\n\r\n","description":"","footnote":"\r\n( 1 ) . پرده قلب ( حجاب القلب ) همان غشاى خارجى قلب است . .\r\n( 2 ) . در برخى از نسخه‌هاى مفاتيح الجنان نامى ذكر نشده . .\r\n","page_name":" 126 ","page_number":126},
  {"content":"\r\n\r\nاست كه فرزند ندارد تا وارثى براى او باشد و شريكى در سلطنت ندارد تا در ابداع و اختراعش كسى مخالفت و ضديت كند ( اسراء ، آيه 111 ) و قدرت كامله‌اش در صنع و ابداع محتاج به معاونت كسى نيست تا او را يارى كند . « 1 » منزه است خداى يكتايى كه « اگر در آسمان و زمين ، خدايانى جز او بودند ، قطعاً فساد مىشد و از هم مىگسيختند » ( انبياء ، آيه 22 ) .\r\nمنزه است خداى يگانهء يكتا كه غنى بالذات است « فرزندى ندارد و خود فرزند كسى نباشد و هيچ‌كس مثل و مانند او نيست » ( توحيد ، آيه 2 - 4 ) ستايش خداى را آن گونه ستايش كه فرشتگان مقرب و انبياى مرسل كنند و درود به حبيب برگزيده او ، محمد خاتم پيغمبرانش و بر آل او كه همه پاكان و پاكيزگان عالَم و بندگان خاصّ خالص اويند .\r\n- پس شروع فرمود آن حضرت در سئوال و اهتمام نمودن در دعا و آب از ديده‌هاى مباركش جارى بود ، پس گفت :\r\nاى خدا ! به من آن مقام ترس و خشيت از جلال و عظمتت را عطا كن كه گويا تو را مىبينم « 2 » و مرا به تقوا و طاعتت سعادت بخش و به عصيانت شقاوت‌مند مگردان و قضا و قَدَرت را بر من خير و مبارك ساز ، تا در خوش و ناخوش مقدراتت آنچه دير مىخواهى بر من زودتر دوست ندارم و آنچه زودتر مىخواهى ديرتر مايل نباشم .\r\nخدايا ! مرا به بى نيازى در نَفْس ، يقين در قلب ، اخلاص در عمل ، نور در چشم و\r\n\r\n\r\n","description":"","footnote":"\r\n( 1 ) . مقايسه شود با مريم ، آيات 88 - 91 : « و كافران گفتند كه خداى رحمان فرزند برگرفته ، همانا شما سخنى زشت و منكر بر زبان آورديد . نزديك است از اين گفته زشت و عقيده باطل آسمان‌ها از هم فروريزد و زمين بشكافد و كوه‌ها متلاشى گردد ، چرا كه براى خداى مهربان فرزندى قائل شدند . » .\r\n( 2 ) . در حديثى معروف راجع به احسان يا ( تقواى معنوى ) گفته شده است كه « تقواى معنوى ( روحانى ) آن است كه‌بايد خدا را به گونه‌اى عبادت كرد كه گويى او را مىبينيد و اگر شما او را نمىبينيد با اين حال او شما را مىبيند . » .\r\n","page_name":" 127 ","page_number":127},
  {"content":"\r\n\r\nبصيرت در دين عطا فرما و به اعضا و جوارحم بهره‌مند كن و گوش و چشم را دو وارث من گردان .\r\nبر هر كس كه به من ظلم مىكند مرا يارى فرما و انتقام و تسلطم را نمودار ساز و بدان تسلط بر ظالم مرا دل‌شاد گردان .\r\nاى خدا ! تو غم‌هايم بر طرف و عيب هايم مستور ساز و از خطاهايم درگذر و شيطانم را بِران « 1 » و ذمه‌ام [ از هر حقوق 
  ] برهان و اى خداى من ! در دنيا و آخرت به من عالىترين درجه را عطا فرما .\r\nاى خدا ! تو را ستايش مىكنم كه به قدرت كامله مرا آفريدى . پس آن‌گاه شنوا و بينا گردانيدى و تو را ستايش مىكنم كه چون مرا آفريدى از لطف و عنايتى كه به من داشتى خلقتم را نيكو آراستى در صورتى كه از وجود من بى نياز بودى . پروردگارا ! چون مرا ايجاد كردى فطرت و طبيعتم را مقام اعتدال بخشيدى .\r\nپروردگارا ! چنان‌كه مرا خلق كردى و صورتم زيبا نگاشتى ؛ « 2 » پروردگارا ! چنان‌كه مرا مراقبت كردى و توفيق دادى ؛\r\nپروردگارا ! چنان‌كه به من انعام فرمودى و هدايتم كردى ؛\r\nپروردگارا ! چنان‌كه مرا برگزيدى و از هر چيزم عطا نمودى ؛\r\nپروردگارا ! چنان‌كه مرا غذا دادى و سيرابم كردى ؛ « 3 » پروردگارا ! چنان‌كه مرا بى نياز گردانيدى « 4 » و سرمايه و عزت بخشيدى\r\n\r\n\r\n","description":"","footnote":"\r\n( 1 ) . مقايسه شود با زخرف ، آيه 36 : « و هركس از ياد خدا روى گرداند شيطان را به سراغ او مىفرستيم ، پس همواره‌قرين اوست . » .\r\n( 2 ) . مقايسه شود با تغابن ، آيه 3 : « و شما آدميان را به زيباترين صورت برنگاشت . » هم‌چنين غافر ، آيه 64 . .\r\n( 3 ) . مقايسه شود با شعراء ، آيه 79 : « همان كسى كه مرا آفريد و پيوسته راهنماييم مىكند و كسى كه مرا غذا مىدهد و سيراب مىنمايد . » .\r\n( 4 ) . مقايسه شود با نجم ، آيه 48 : « و اين‌كه اوست كه بىنياز كرد و سرمايه باقى بخشيد . » .\r\n","page_name":" 128 ","page_number":128},
  {"content":"\r\n\r\nپروردگارا ! چنان‌كه مرا به لباس كرامت خاص در پوشانيدى و از مصنوعاتت به حدّ كافى در دست‌رس من نهادى ، چنان‌كه اين موهبت‌ها فرمودى هم درود فرست بر محمد و آل محمد و در سختىهاى روزگاران و حوادث‌شان و روزان مرا يارى كن و از هول و خطرهاى دنيا و غم و اندوه آخرتم نجات بخش و از شر اعمال ستم‌كاران روى زمين محفوظم دار .\r\nاى خدا ! تو از هرچه بترسم كفايتم كن و از آنچه هراسانم نگاهم دار و در جان و دين محافظتم فرما و در سفر نگه‌دارى كن و در اهل و مال مرا جانشين عطا كن . در آنچه نصيبم كردى بركت بخش و مرا در پيش خود خوار و در چشم مردم بزرگ ساز و از شرّ جن و انس سلامتم دار و به گناهانم رسوا مگردان . به انديشه‌هاى باطنىام مفتضح و به عمل ناشايسته‌ام مبتلا مساز ، نعمت هايت را از من مگير و مرا به غير خودت واگذار مكن .\r\nاى خدا ! مرا به كه وامى گذارى ؟ به خويش و نزديكان كه از من ، علاقه بُرند ؟ يا به دور و بيگانگان كه با من خشونت و نفرت آغازند ؟ يابه آنان كه مرا ضعيف و ناتوان خواهند ؟ در صورتى كه تو پروردگار من و مالك امورم هستى . به تو از غربت و ذلت خود شكايت مىكنم . از دورى منزلم شكايت مىكنم و از ذلت و خوارىام در مقابل كسى كه او را مالك امر من گردانيدى به تو مىنالم .\r\nاى خدا ! پس تو بر من قهر و غضب نكن كه باك از چيزى غير معصيت تو ندارم - آن هم از ذات منزه سهل است . « 1 » كه لطف و عافيتت مرا وسيع‌تر است .\r\nپس ، از تو ، اى پروردگار من ! درخواست مىكنم و به نور جمالت بر زمين و آسمان تابش كرده و ظلمت را از جهان برانداخته و اصلاح امر اولين و آخرين بدان بسته است كه مرا در حال قهر و غضبت نميرانى « 2 » و خشمت به من نازل نگردانى\r\n\r\n\r\n","description":"","footnote":"\r\n( 1 ) . در برخى از نُسَخ در اين‌جا عبارت « غير از تو » اضافه كرده‌اند . .\r\n( 2 ) . مقايسه شود با توبه ، آيه 55 : « و ( فزونى ) اموال و اولاد آن‌ها ، تو را در شگفتى فرو نَبَرد ؛ خدا مىخواهد آنان را به‌وسيله آن ، در زندگى دنيا عذاب كند و در حال كفر بميرند . » .\r\n","page_name":" 129 ","page_number":129},
  {"content":"\r\n\r\nكه مىتوانى از خشم به لطف بازآيى و از من خشنود شَوى ، پيش از آن‌كه غضب فرمايى .\r\nعالَم را خدايى جز تو نيست كه خداى مكه « 1 » و مشعر الحرام « 2 » و بيت العتيق « 3 » و در آن حرم بركت و رحمت فرود آوردى و آن‌جا را مقام امن و امان براى مردم قراردادى « 4 » اى آن‌كه به حلم ، از گناهان بزرگ بندگان درگذشتى و از فضل ، نعمتت را بر خَلق به حدّ كمال رسانيدى و عطاهاى بزرگ به كَرَم عطا كردى .\r\nاى ذخيره روز سختى من !\r\nاى همدم وقت تنهايى من !\r\nاى فريادرس من هنگام رنج و بلا !\r\nاى ولىّ نعمت من ، اى خداى من ! و خداى پدران من ابراهيم و اسماعيل و اسحاق و يعقوب ! « 5 » و اى پروردگار جبرئيل و ميكائيل و اسرافيل ! « 6 » و اى پروردگار محمد ، خاتم انبيا و آل برگزيده پاكش !\r\nاى خداى فرستنده كتاب تورات و انجيل و زبور و فرقان ! « 7 »\r\n\r\n\r\n","description":"","footnote":"\r\n( 1 ) . يعنى مكه و سرزمين‌هاى اطراف آن . .\r\n( 2 ) . مشعر الحرام : معروف به مزدلفه . جايى است كه حُجّاج بعد از روز عرفه شب را در آن‌جا سپرى مىكنند . نك : بقره ، آيه 198 : « و هنگامى كه از عرفات بازگشتيد خدا را در « مشعر الحرام » ياد كنيد . » .\r\n( 3 ) . يعنى خانه كعبه ، كه با مراجعه به احاديث كه حضرت ابراهيم آن را بنا كرده است به آن بيت‌العتيق ( خانه قديمى ) هم گفته مىشود . هم‌چنين در سوره حج ، آيات 29 و 33 و سوره ابراهيم ، آيات 35 - 37 هم آمده است . .\r\n( 4 ) . مقايسه شود با قرآن ، بقره ، آيه 125 : « و ( به خاطر بياوريد ) هنگامى كه خانه كعبه را محلّ بازگشت و مركز امن و امان براى مردم قرار داديم . » .\r\n( 5 ) . منبعى ديگر براى اين‌كه خون پيامبر از نسل پيامبرانى است كه به ابراهيم مىرسند . .\r\n( 6 ) . براساس احاديث اسلامى ، اسرافيل نام فرشته‌اى است كه در روز قيامت در شيپور مىدمد . .\r\n( 7 ) . ميزان ( الفرقان ) يكى از نام‌هاى قرآن است كه بارها در متن خود قرآن ذكر شده ؛ مثل آل عمران ، آيه 4 و فرقان ، آيه 1 . .\r\n","page_name":" 130 ","page_number":130},
  {"content":"\r\n\r\nو فرستنده كهيعص و طه و يس و تمام قرآن حكيم ! « 1 » اى خدا ! تويى پناهم . هرگاه طرق زندگانى با همه وسعت بر من مشكل شود و زمين باهمه فراخى بر من تنگ گردد ، اگر رحمتت شامل حالم نگردد مسلّم از اهل هلاكت خواهم بود و تويى كه از لغزشم برمى گردانى و گناهانم مستور مىسازى كه اگر پرده پوشى تو نبود « 2 » البته رسوا و مفتضح مىگرديدم .\r\nو تو با يارىات مرا بر دشمنان ظفر مىبخشى . « 3 » كه اگر نصرتت نبود مغلوب دشمن مىشدم . « 4 » اى آن‌كه ذات خود را به علوّ مقام و رفعت ، مخصوص گردانيدى و دوست‌دارانت را به عزت خود عزيز ساختى ! اى آن‌كه پادشاهان را به درگاهت طوق مذلت به گردن نهادى كه سخت از قهر و سطوتت هراسان و ترسانند ! اى آن‌كه بر نگاه گوشه چشم‌ها و اسرار پنهان در دل‌ها و حوادث آينه سلسله زمان و دور روزگاران بر همه آگاهى ! ( غافر ، آيه 19 )\r\nاى آن‌كه چگونگى آن ذات پنهان را كسى جز او آگاهى ندارد !\r\nاى آن‌كه حقيقت او را جز او هيچ‌كس نمىداند !\r\nاى آن‌كه بر او غير او كس آگاه نيست !\r\nاى آن‌كه زمين را در آب فروبردى و هوا را به آسمان سد بستى !\r\nاى آن‌كه او را گرامىترين نام هاست ! « 5 »\r\n\r\n\r\n","description":"","footnote":"\r\n( 1 ) . كهيعص ، حروف عربى هستند كه در ابتداى نوزدهمين سوره قرآن ( مريم ) آورده شده‌اند . هم‌چنين حروف طه و يس به ترتيب در ابتداى سوره‌هاى طه و يس آمده‌اند كه اين سوره ها نامشان از آن‌ها گرفته شده است . قرآن حكيم نامى است كه در سوره يس آيه 2 آمده است . .\r\n( 2 ) . ستار ، « كسى كه ( گناهان و تقصيرها ) را مىپوشاند » يكى از نام‌هاى خداست . .\r\n( 3 ) . آل عمران ، آيه 13 : « خدا توانايى و يارى دهد به هر كه بخواهد . » .\r\n( 4 ) . آل عمران ، آيه 160 : « اگر خدا شما را يارى كند محال است كسى بر شما غالب آيد . » .\r\n( 5 ) . اكرم الاسماء . اسماء الحسنى از نام‌هاى خداست كه بارها در قرآن مورد استفاده قرار گرفته است ؛ مثل اعراف ، آيه 180 و طه ، آيه 8 . .\r\n","page_name":" 131 ","page_number":131},
  {"content":"\r\n\r\nاى صاحب كَرَمى كه هرگز احسانش منقطع نشود !\r\nاى آن‌كه قافله ( مصر ) را براى [ نجات 
  ] يوسف در بيابان قفر نگاه داشتى و از قعر چاهش برآوردى و پس از بندگى به اوج شاهى رسانيدى !\r\nاى كه يوسف را به يعقوب بازگردانيدى ! پس از آن‌كه دو چشمش از اندوه سفيد گشت و غم دل پنهان مىداشت . « 1 » ( يوسف ، آيه 84 )\r\nاى بر طرف كننده رنج و آلام ايوب « 2 » و نگه‌دارنده دو دست ابراهيم خليل در پيرى و پايان عمر از ذبح فرزندش اسمعيل ! « 3 » اى آن‌كه دعاى زكريا را مستجاب كردى و يحيى را در پيرى به او عطا فرمودى و او را تنها و بى كس ( و وارث ) نگذاشتى ! « 4 » اى آن‌كه يونس را از شكم ماهى بيرون آوردى ! « 5 » اى آن‌كه دريا را براى بنى اسرائيل شكافتى و آنان را نجات دادى و فرعون و سپاهش را غرق درياى هلاكت نمودى ! « 6 » اى آن‌كه بادها را به بشارت پيشاپيش ( باران ) رحمت فرستادى ! « 7 » اى آن‌كه در كيفر معصيت كاران خَلق تعجيل نفرمايى ! « 8 » اى آن‌كه ساحران عصر موسى را بعد از مدت‌ها\r\n\r\n\r\n","description":"","footnote":"\r\n( 1 ) . براى داستان يوسف در قرآن ، نك : سوره 12 ( يوسف ) . .\r\n( 2 ) . انبياء ، آيه 83 - / 84 و ص ، آيات 42 - 45 . .\r\n( 3 ) . صافات ، آيات 102 - 105 و ابراهيم ، آيه 39 . .\r\n( 4 ) . انبياء ، آيه 89 و 90 . .\r\n( 5 ) . داستان يونس و ماهى را در قرآن سوره 68 ( قلم ) آيات 48 - 50 را ملاحظه كنيد . .\r\n( 6 ) . شعراء ، آيات 63 - 66 و . . . . .\r\n( 7 ) . فرقان ، آيه 48 : « و او خدايى است كه بادها را براى بشارت پيشاپيش باران رحمت خود فرستاد . و از آسمان آبىطاهر و مطهّر نازل كرديم . هم‌چنين اعراف ، آيه 57 و روم ، آيه 46 را ملاحظه كنيد . .\r\n( 8 ) . كهف ، آيه 58 : « و خداى تو بسيار آمرزنده و بىنهايت داراى كَرَم و رحمت است ، اگر خواهد تا خلق را به‌كردارشان مؤاخذه كند همانا در عذابشان تعجيل و تسريع كند و ليكن براى ( عذاب ) آنان وقت معيّن مقرر است كه از آن هرگز پناه و گريزگاهى نخواهند يافت . » .\r\n","page_name":" 132 ","page_number":132},
  {"content":"\r\n\r\nكفر و انكار از عذاب نجات بخشيدى ! در صورتى كه دائم به نعمتت متنعم بودند و روزىات را خوردند و غير تو را پرستيدند و به دشمنى خدا و شكر به او برخاستند و پيمبرانش را انكار كردند . « 1 » اى خدا ! اى خدا ! اى پديدآورنده بى سابقه ، اى كه بى مثلى و مانند ندارى ، اى ذات دائم ابدى ! كه هرگز فنانپذيرى ، اى زنده ازلى ! هنگامى كه هيچ زنده‌اى نبود ، اى زنده كُنِ مردگان ، « 2 » اى آن‌كه هر كس را با هر چه كسب و كار كند نگهبانى كنى ( رعد ، آيه 33 ) اى آن‌كه من شكرت را اندك كنم و باز از نعمتت محروم نساختى و خطاى بزرگ و بسيار كردم و مرا رسوا نكردى و مرا در حال عصيان بسيار ديدى و بىآبرويم نفرمودى ! اى آن‌كه مرا در كودكى ( از آفات ) حفظ فرمودى ! اى آن‌كه مرا در پيرى روزى دادى ! اى آن‌كه الطاف و نعمت هايش شمرده نشده و سپاس گفته نشود ! اى آن‌كه با من به خير و احسان روى آورده ، من در عوض زشتى و عصيان نمودم ! اى آن‌كه مرا به مقام ايمان هدايت كردى پيش از آن‌كه به شكر نعمتت شناساگردم ! اى آن‌كه در حال مرض تو را خواندم و مرا شفا بخشيدى و در حال برهنگى خواندم ، پوشانيدى و در حال گرسنگى خواندم ، طعام دادى و سيرابم نمودى و در ذلت خواندم ، عزيز فرمودى و در نادانى ، مقام معرفت « 3 » رسانيدى و در تنهايى ، جمعيتم دادى ، و غايب از اهل وطن شدم به وطن بازم گردانيدى و در فقر و بينوايى خواندم غنى گردانيدى ، يارى طلبيدم مظفر و منصورم ساختى و در حال غَنا بودم دارايىام بازنگرفتى و اگر از خواندنت در اين احوال خوددارى كردم باز به ابتدا احسان فرمودى . پس ستايش و سپاس مخصوص توست ، اى آن‌كه عذر لغزش هايم پذيرفتى\r\n\r\n\r\n","description":"","footnote":"\r\n( 1 ) . نك : داستان موسى و ساحران كه بارها در قرآن به آن اشاره شده است ، مخصوصاً اعراف ، آيات 111 - 126 ؛ طه آيات 62 - 73 ؛ نور ، آيات 36 - 51 . .\r\n( 2 ) . يكى از اسماى الهى در قرآن ، سوره 30 ( روم ) آيه 50 و سوره 41 ( فصلت ) آيه 39 . .\r\n( 3 ) . آل عمران ، آيه 26 : « هر كه را خواهى عزت دهى و هر كه را خواهى خوار گردانى . » .\r\n","page_name":" 133 ","page_number":133},
  {"content":"\r\n\r\nو غم و اندوهم بر طرف ساختى و دعايم اجابت فرمودى و گناهانم بخشيدى و به مطلوبم رسانيدى و بر دشمن يارى و نصرتم دادى . به هر حال نعمت و احسان‌ها و عطاهاى گرامىات را هرگز به شمار نتوانم آورد « 1 » اى مولاى من !\r\nتويى كه عطا فرمودى ، تويى كه فقرا راغنى ساختى ، تويى كه سرمايه دادى ، « 2 » تويى كه پناه دادى ، « 3 » تويى كه امور بندگانت را كفايت كردى ، تويى كه هدايت كردى ، تويى كه خوبان را عصمت از گناه كرامت كردى ، تويى كه گناهان را مستور ساختى ، تويى كه گناهان را آمرزيدى ، تويى كه عذر گناهان را پذيرفتى ، تويى كه تمكن و جاه بخشيدى ، « 4 » تويى كه عزت و جلال دادى ، تويى كه اعانت فرمودى ، تويى كه مدد فرمودى ، تويى كه تأييد توانايى دادى ، تويى كه يارى فرمودى ، تويى كه بيماران را شفا دادى ، تويى كه عافيت بخشيدى ، تويى كه اكرام فرمودى ، تويى كه برترى دادى ، سپس حمد و ستايش مخصوص توست و شكر و ستايش دائم ، تو را سزاست .\r\nباز اى خداى من به گناهانم مُقر و معترفم . پس تو ، به كَرَم ، از من درگذر . من آن بنده‌ام كه بد كردم ، من همانم كه خطاكردم ، من همانم كه اهتمام به عصيان كردم ، من همانم كه نادانى كردم ، من همانم كه غفلت ورزيدم ، من همانم كه سهو كردم ، من همانم كه به خود اعتماد كردم و من همانم كه [ به خواهش دل 
  ] اعتماد كردم ، من همانم كه وعده كردم و مخالفت نمودم و من همانم كه عهد خود شكستم ، من همانم كه اقرار كردم ، من همانم كه اعتراف به نعمت و عطايت برخود كردم و باز به گناهان رجوع نمودم . پس چون معترف و تائبم ، از آن گناهان درگذر .\r\nاى خدايى كه گناهان بندگانت هيچ تو را زيان نخواهد داشت و از طاعتشان هم\r\n\r\n\r\n","description":"","footnote":"\r\n( 1 ) . دوباره به قرآن سوره 14 ( ابراهيم ) آيه 34 و سوره 16 ( نحل ) آيه 18 رجوع كنيد . .\r\n( 2 ) . نجم ، آيه 48 : « و هم اوست كه بندگان را بى نياز كند و سرمايه ( هر سعادت ) بخشد . » .\r\n( 3 ) . ضحى ، آيه 6 : « آيا خدا تو را يتيم نيافت كه در پناه خود جاى داد ؟ » .\r\n( 4 ) . اعراف ، آيه 10 : « و همانا ما شما ( فرزندان آدم ) را در زمين تمكين و اقتدار بخشيديم و . . . » .\r\n","page_name":" 134 ","page_number":134},
  {"content":"\r\n\r\nالبته بى نياز خواهى بود و هم آنان كه عملى شايسته مىكنند به توفيق و اعانت و رحمتت مىكنند ، سپس اى خداى من و مولاى من ! ستايش مخصوص توست .\r\nاى خدا ! تو مرا امر كردى و من عصيان امرت كردم ، تو نهى كردى و من مرتكب نهيت شدم ، اكنون نه كسى كه گناهانم مبرا و پاك سازد و نه صاحب قدرتى كه از او بر دفع عذاب يارى طلبم . پس با چه وسيله روبه سوى تو آورم ؟ آيا به قوه شنوايى يا بينايى ؟ يا به وسيله زبان معذرت بخواهم ؟ يا به دست و پا خدمتى توانم ؟ آيا اين قوا و اعضا كه مراست همه نعمت‌هاى تو نيست و به همه آن‌ها معصيت نكردم .\r\nاى مولاى من ! پس تو را بر من اتمام حجت است « 1 » و راه اعتراض بسته‌اى ، كسى كه مرا از زجر پدران و مادران هم مستور و محفوظ داشتى و از سرزنش خويشان و برادران و قهر و عِقاب‌شان نگه دارى فرمودى و اگر اينان اى مولاى من ! چنان‌كه تو مطّلعى بر زشتى و رسوايىهاى من مطّلع مىبودند ابداً مهلت نمىدادند و مرا از خود مىراندند و به كلى از من مىبريدند .\r\nبارى ، من همين بنده [ پرگناهم 
  ] كه در حضورت اى سيد من ! سرافكنده و خوار و ذليل و عاجز و ناچيزم . نه بر تبرئه خود عذرى توانم آورد و نه بر نجات خود صاحب قدرتى كه از او يارى طلبم و نه حجت و دليلى كه به آن متمسك شَوم و نه توانم گفت كه من اين گناه نكرده‌ام و اين كار زشت را به جا نياورده‌ام .\r\nو اگر انكار كنم ، اى مولاى من ! آن انكار به حال من نفعى نخواهد داشت . چگونه از انكار خود سود يابم ؟ در صورتى كه تمام اعضا و جوارحم بر هر چه كرده‌ام به يقين و بى هيچ شك و ريب ، همه بر ضدّ من گواهند « 2 » و تو محققاً از امور بزرگ از من سؤال\r\n\r\n\r\n","description":"","footnote":"\r\n( 1 ) . انعام ، آيه 149 : « براى خدا دليل قاطع و رسا است . » .\r\n( 2 ) . فصلت ، آيه 19 - 20 : « و روزى كه همه دشمنان خدا را گرد آورده و به سوى آتش دوزخ كشانند و صفوف پيشين‌را نگه مىدارند ( تا صف‌هاى بعد به آن‌ها ملحق شوند ) وقتى به آن مىرسند ، گوش‌ها و چشم‌ها و پوست‌هاى تنشان به آنچه مىكردند گواهى مىدهند . » .\r\n","page_name":" 135 ","page_number":135},
  {"content":"\r\n\r\nخواهى كرد و تو البته حاكمى به عدل و هرگز جور و جفا به كسى نخواهى كرد . و همان عدل تو مرا هلاك خواهد كرد و از عدل تو باز به عدل كُلّ تو پناه مىطلبم . پس هرگاه عذاب كسى به كيفر گناهان من است و پس از اتمام حجت بر من است و اگر بر من ببخشى از حلم و جود و كَرَم توست .\r\nهيچ خدايى جز تو نيست ، منزهى تو ، من از ستم‌كارانم ( انبياء ، آيه 87 ) .\r\nهيچ خدايى جز تو نيست ، منزهى تو ، من از درگاه لطفت ، مغفرت و آمرزش مىخواهم .\r\nهيچ خدايى جز تو نيست ، منزهى تو ، و من از يكتا پرستانم .\r\nهيچ خدايى جز تو نيست ، منزهى تو ، و من از قهرت سخت ترسانم .\r\nهيچ خدايى جز تو نيست ، منزهى تو ، و من از سطوتت سخت بيم‌ناك و هراسانم .\r\nهيچ خدايى جز تو نيست ، منزهى تو ، و من به درگاه كَرَمت از اميدوارانم .\r\nهيچ خدايى جز تو نيست ، منزهى تو و من به شهود جمالت از مشتاقانم .\r\nهيچ خدايى جز تو نيست ، منزهى تو ، و من به يكتايىات مُقرّ و معترفم .\r\nهيچ خدايى جز تو نيست ، منزهى تو ، و من به درگاهت از سائلان و فقيرانم .\r\nهيچ خدايى جز تو نيست ، منزهى تو ، و من تو را تسبيح و تنزيه گويانم .\r\nهيچ خدايى جز تو نيست ، منزهى تو ، و من از تكبيرگويان مقام كبريايى توام .\r\nهيچ خدايى جز تو نيست ، منزهى تو ، كه خداى من و خداى پدران پيشين من هستى .\r\nاى خداى من ! اين است ثنا و ستايش من در پيشگاه مجد و عزتت و اخلاص من در ذكرِ مقامِ توحيد و يكتايىات و اقرار و اعتراف من به نعمت هايى كه به شمار آوردم . گرچه معترفم كه نعمت هايت را از بس زياد و فراوان و هويداست در وجود حادث من سبقت داشته آن نعمت‌ها را به شمار نتوانم آورد كه از عهد ازل مرا منظور داشتى و با آن نعمت‌ها از بَدوِ خلقت و اول زندگانى و احتياجم رابه غَنا و بى نيازى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمبدل ساختى و رنج و الَم را از من فرمودى و اسباب و وسايل آسايش ، عطا كردى و دفع هر سختى نمودى و از هر غم و اندوهم رهاندى و عافيت در تن و سلامت در دين بخشيدى .\r\nبارى ، اى مُنعم حقيقى ! نعمتت بر من آن قدر بسيار و بى حد و شمار است كه اگر خلق اولين و آخرين مرا بر ذكر آن نعمت‌ها كمك كنند باز نه من و نه تمام اولين و آخرين برشمارش قادرند .\r\nاى ذات پاك بلند مرتبه ، پروردگار بزرگ ، كريم مهربان ! نعمت هايت به شمار نيايد و ثنايت را جز تو كس نتواند و نعمت هايت را سپاس‌گزارى و پاداش ندارد . درود فرست بر محمد و آل محمد و نعمتت را بر ما به حد كمال رسان و ما را به طاعتت سعادت‌مند گردان . تو منزه از شرك و شريكى و هيچ خدايى جز تو نيست .\r\nاى خدا ! البته تو دعاى بندگان مضطر و پريشان را اجابت كنى « 1 » و هر رنج و الَم را بر طرف گردانى و غم‌ديدگان را به فريادرسى و بيماران را شفابخشى ، فقيران را غنى گردانى و جبران حال شكسته دلان كنى ، به كودكان ترحم و به بزرگان يارى فرمايى .\r\nنه جز تو كسى را يار و ياورى و نه فوق تو در عالَم قادرى است و تو بلند مرتبه و بزرگ خدايى و بس .\r\nاى خدايى كه اسيران و زندانيان را از حبس آزاد كنى و به طفل صغير روزى بخشى !\r\nاى پناه هر دلِ ترسان كه به تو پناهنده شود !\r\nاى خداى يكتايى كه هيچ شريك و مددكارى نيست ! درود فرست بر محمد و آل‌محمد و در اين آخر روز ، هر نعمت كه به هر يك از بندگان عطا مىكنى ، به من\r\n\r\n\r\n","description":"","footnote":"\r\n( 1 ) . نمل ، آيه 62 : « يا چه كسى است كه دعاى مضطر را اجابت مىكند و گرفتارى را بر طرف مىسازد ، و شما راخلفاى زمين قرار مىدهد . » .\r\n","page_name":" 137 ","page_number":137},
  {"content":"\r\n\r\nبهترين آن عطا كن از انواع نعمت ظاهر كه به خَلق مىبخشى و نعمت باطن كه همى تجديد مىكنى و تازه مىگردانى و بليه و مصيبت‌ها كه بر طرف مىسازى و اندوه و غمى كه زايل مىكنى و دعايى كه مستجاب مىگردانى ، عمل نيكى از لطف مىپذيرى و كار زشتى كه مىپوشانى كه البته تو با لطف ازلى و علم ذاتى بر تمام امور آگاهى و بر كلّيه اشيا قادرى .\r\nاى خدا ! تو نزديك‌ترين كسى كه از او مسئلت توان كرد و زودتر از همه كس دعاى ما را اجابت مىكنى و بخشنده كرَم و بزرگوارىات بيشتر و عطايت وسيع‌تر است ، سائلان را بهتر از هر كس اجابت كنى كه در دنيا و آخرت به خَلق بالطف و بخششى و در دو عالَم بر بندگان مهربانى . مقصود بى مثل و مانندى و جز تو آرزويى نداريم .\r\nهر وقت دعا كردم اجابت فرمودى و مسئلت نمودم عطا فرمودى ، اظهار شوق نمودم با من مهربانى كردى ، بر مهالك و سختىها بر تو اعتماد كردم مرا نجات دادى ، هرگاه به درگاهت زارى كردم مرا كفايت فرمودى .\r\nاى خدا ! درود فرست بر محمد كه بنده و رسول و فرستاده توست و بر همه اهل‌بيتش كه نيكويان و پاكان عالَمند و نعمت هايت را بر ما به حدّ كمال رسان ، عطايت را بر ما گوارا ساز و ما را از شكرگزاران و متذكران نعمت‌هاى خويش محسوب دار و اين دعا را از كَرَم اجابت فرما ، اى رب العالمين !\r\nاى خدا اى آن‌كه بر ملك وجود مالكى و بر هر چيز توانا و قادرى و قاهر ، عيب و نقصان خَلق را مستور مىدارى و چون آمرزش طلبند مىآمرزى . اى آخرين مقصود طالبان و مشتقاقان عالَم و اى منتهاى آرزوى دل اميدواران ! اى آن‌كه علم ازلىات بر هر چيز محيط و حلم و رأفت و رحمتت بر عذر خواهان وسيع است ( طلاق ، آيه 12 ) اى خدا ! ما در اين عصر كه تو شرافت وعظمت بخشيدى به وسيله پيغمبر و رسول گرامىات حضرت محمد صلى الله عليه و آله كه برگزيده خَلق و امين وحى و مبشّر و مُنذر اهل\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nزمين و چراغ روشن عالَم است « 1 » به درگاه تو روى آوريم همان پيغمبرى كه به وجودش نعمت بزرگ به مسلمانان عطا كردى و او را رحمت واسع بر جهانيانش قرار دادى « 2 » بار خدايا ! درود فرست بر محمد صلى الله عليه و آله و آل محمد صلى الله عليه و آله كه او از جانب تو لايق اين درود است . اى خداى بزرگ ! درود فرست بر او و بر اهل بيتش كه همه برگزيدگان و نيكويان و پاكان عالَمَند و زشتىهاى ما را با پرده عفو و بخشش بپوشان . تويى كه به درگاه رحمتت فرياد و فغان خَلق به انواع زبان‌ها بلند است پس ما را هم در اين عصر از هر خير و سعادت كه ميان بندگان قسمت مىكنى نصيبى كامل عطا فرما و از هر نورى كه به آن نور خَلق را هدايت مىكنى و رحمتى « 3 » كه بر عالَميان ميسر مىسازى « 4 » و بركتى كه نازل مىگردانى و لباس عافيتى كه مىپوشانى و رزقى كه وسعت مىدهى « 5 » اى مهربان‌ترين مهربانان عالَم !\r\nاى خدا ! ما را در اين هنگام ، رستگارى و فيروزى بخش و از آنان كه نيكوكارى و بهره مندى يافتند قرار دِه و از محرومان مگردان ، از رحمت بى پايانت ما را بى بهره مساز و از چشم اميدى كه به فضل و كَرَمت داريم نااميد مساز ، از رحمتت ما را محروم مگردان و از آن فضيلت و مرتبت كه از عطايت چشم انتظار داريم نوميد مگردان ، از درگاه كَرَمت ما را مأيوس و مردود مگردان .\r\n\r\n\r\n","description":"","footnote":"\r\n( 1 ) . فصّلت ، آيه 4 و احزاب ، آيه 45 . .\r\n( 2 ) . انبياء ، آيه 107 . .\r\n( 3 ) . نماد روشنايى و تاريكى اغلب در قرآن به كار رفته است نه براى اين‌كه مورد استفاده آن را در تصوف و فلسفه‌نشان دهد ، مثل مكتب اشراق سهروردى . يك مثال خوب از استعمال آن در قرآن را در زير مىآوريم : « خداوند ، ولى و سرپرست كسانى است كه ايمان آورده‌اند ؛ آن‌ها را از ظلمت‌ها به سوى نور بيرون مىبرد ( بقره ، آيه 257 ) .\r\nهم‌چنين آيه معروف روشنايى نيز در سوره 24 ( نور ) آيه 35 وجود دارد كه در بردارنده اين جمله است : « و خدا هر كس را بخواهد به نور خود هدايت مىكند . » .\r\n( 4 ) . شورى ، آيه 28 . .\r\n( 5 ) . اسراء ، آيه 30 . .\r\n","page_name":" 139 ","page_number":139},
  {"content":"\r\n\r\nاى با جود و بخشش و با لطف و كرم‌ترين !\r\nبه درگاه تو با يقين به فضل و احسانت روى آورده‌و دعوت به خانه كعبه ات را اجابت كرده‌ايم و قصد زيارت آن داريم . « 1 » پس تو اى خدا ! بر اعمال حج ، ما را يارى فرما و حجِّ ما را كامل و مقبول گردان ، از تقصيرات ما درگذر و عافيت و آسايش عطا فرما ، كه ما دستى با ذلت و خوارى اعتراف به گناه به درگاهت دراز كرده‌ايم . اى خدا ! ما را به كَرَمت در اين عصر هر چه درخواست مىكنيم به ما عطا فرما و در مهماتى كه از تو به لطف و رحمتت مىطلبيم ما را يارى كن كه ما بر كفايت امورمان جز تو كسى نداشته و پروردگارى غير تو نداريم .\r\nفرمان تو در ما نافذ است و علمت به ما محيط « 2 » ، حكم قضا و قَدَرت در حقّ ما عدل است . تو در حقّ ما خير مقدر فرما و ما را از اهل خير و صلاح قرار دِه .\r\nاى خدا ! بر ما به صرف جود و كَرَم خود فرض و لازم ساز كه ما را پاداش عظيم و ذخيره گران‌بها و آ سايش دائم كرامت كنى . گناهان ما را تمام ببخش و ما را با مستحقين هلاك و عذاب به هلاكت مرسان ، « 3 » و از ما رأفت و رحمتت را بازمگير ، اى مهربان‌ترين مهربانان !\r\nاى خدا ! ما را در اين هنگام از آنان قرارده كه از تو درخواست كردند و تو به آن‌ها عطا فرمودى و شكرت را به جاى آورند و تو بر نعمتت افزودى ؛ « 4 » به درگاهت توبه\r\n\r\n\r\n","description":"","footnote":"\r\n( 1 ) . دوباره به مراسم مذهبى كه در روز عرفه برگزار مىشود رجوع كنيد . بيت العتيق همان كعبه است . .\r\n( 2 ) . طلاق ، آيه 12 . .\r\n( 3 ) . كلمه نابود شدن ( هلاك ) كه از ريشه لغت هالكون ( كسانى كه نابود شدند ) ، بارها در قرآن مورد استفاده قرارگرفته است كه منظور كيفر خدا به بدكاران است ، مخصوصاً گذشتگان و نسل‌هاى پيشين ، به عنوان نشانه و اخطارى براى نسل‌هاى حاضر . براى مثال ، سوره 6 ( انعام ) آيه 6 : « آيا نديدند چقدر از اقوام پيشين را هلاك كرديم . » هم‌چنين سوره يونس ، آيه 13 ؛ مريم ، آيه 98 ؛ انبياء ، آيه 9 . .\r\n( 4 ) . بقره ، آيه 58 : « تاخطاهاى شما را ببخشيم و به نيكوكاران پاداش بيشترى خواهيم داد . » .\r\n","page_name":" 140 ","page_number":140},
  {"content":"\r\n\r\nكردند و تو توبه شان را پذيرفتى ، « 1 » و تبرّى از جمع گناهان جُستند و تو همه را آفريدى ، اى صاحب جلال و بزرگوارى .\r\nاى خدا ! ما را به هركار خير موفق دار و بر طاعتت قوى گردان و تضرع ما را به درگاهت بپذير ، اى بهترين كسى كه از او چيزى درخواست كنند و مهربان‌تر شخصى كه از او ترحم جويند .\r\nاى خدايى كه بر تو چيزى از حركت مژگان و اشاره به گوشه چشمان و آنچه در مكنون ضمير استقرار يابد و نهانىهاى دل‌ها پيچيده و پوشيده نيست به تحقيق تمام اين‌ها را دانشت فراگرفته و حلمت گشادگى بخشيده . منزهى تو و بالاتر و برتر از آنچه بيدادگران و كافران بگويند برترى بزرگ .\r\nتسبيح گويد تو را آسمان‌هاى هفت گانه و زمين‌ها و آنچه در بين آن‌هاست ، همه به تسبيح و تقديست مشغولند و هيچ در عالَم نيست جز آن‌كه تو را تسبيح مىكند . « 2 » پس هر ستايش و مجد و بلندى و عزت مخصوص توست .\r\nاى خداى صاحب مقام و جلال و بزرگوارى و فضل و احسان ونعمت‌هاى بزرگ ! تنها تويى داراى وجود و بخشش و رأفت و مهربانى .\r\nاى خدا ! تو از رزق حلالت مرا روزىِ وسيع دِه و سلامت و آسايش در تن و دينم عطا فرما و در خوف و هراسم ايمنى عطا كن « 3 » و از آتش دوزخم آزاد گردان .\r\n\r\n\r\n","description":"","footnote":"\r\n( 1 ) . توبه ، آيه 104 : « فقط خداوند توبه را از بندگانش مىپذيرد . » .\r\n( 2 ) . اين جمله بيشتر كلمه‌اى است كه از قرآن نقل قول مىكند : اسراء ، آيه 44 . .\r\n( 3 ) . قريش ، آيه 3 : « پس [ به شكرانه اين نعمت بزرگ 
  ] بايد پروردگار اين خانه را عبادت كنند . » .\r\n","page_name":" 141 ","page_number":141},
  {"content":"\r\n\r\nاى خدا ! مرا به فكر خود مبتلا مگردان « 1 » و به عذاب استدراج به عقوبت سختم مگير و مرا « 2 » رسوا مكن « 3 » و شرّ فاسقان جن و انس را از من دور ساز .\r\nسپس سر و ديده خود را به سوى آسمان بلند كرد و از ديده‌هاى مباركش اشك مىريخت مانند دو مَشك ، و به صداى بلند گفت :\r\nاى شنواترين شنوندگان و بيناترين بينايان ، اى سريع‌ترين محاسبان « 4 » و مهربان‌ترين مهربانان عالَم ! درود فرست بر محمد صلى الله عليه و آله و آل او كه بزرگان و با خير و بركت‌ترين عالميانند .\r\nو از تو اى خدا ! در خواست دارم آن حاجتم را كه اگر عطا كنى ديگر از هر چه محرومم كنى زيان ندارم و اگر آن حاجتم روا سازى ديگر هر چه عطا كنى نفعى به حالم ندارد . درخواست دارم كه از آتش دوزخم رهايى بخشى . خدايى جز تو نيست كه يكتايى و شريكى ندارى ، ملك وجود و ستايش مخصوص توست و تو بر هر چيزى قادرى ، اى پروردگار ، اى پروردگار عالَم !\r\nسپس مكرر مىگفت : « يارب » و كسانى كه دور آن حضرت بودند تمام گوش داده بودند به دعاى آن حضرت و اكتفا كرده بودند به « آمين » گفتن ، پس صداهايشان بلند شد به گريستن با آن حضرت ، تا غروب كرد آفتاب و بار كردند و روانه جانب مشعرالحرام شدند . « 5 »\r\n\r\n\r\n","description":"","footnote":"\r\n( 1 ) . آل عمران ، آيه 54 : « يهود با خدا مكر كردند و خدا هم در مقابل آن‌ها مكر كرد و خدا از همه بهتر تواند مكر كرد . » هم‌چنين رعد ، آيه 42 ؛ نمل ، آيه 50 و غيره . .\r\n( 2 ) . اعراف ، آيه 182 - 183 : « و آنان كه آيات ما را تكذيب كردند به زودى آن‌ها را به عذاب و هلاكت مىافكنيم ازجايى كه فهم آن نكنند . » هم‌چنين قلم ، آيه 44 . .\r\n( 3 ) . نساء ، آيه 104 : « همانا منافقان مكر و حيله مىكنند و خدا نيز با آنان مكر مىكند . » .\r\n( 4 ) . يكى از اسماى الهى كه در قرآن آمده : انعام ، آيه 63 . .\r\n( 5 ) . در اين قسمت مؤلف اظهار داشته كه در برخى منابع بخش ديگرى به دعاى امام حسين عليه السلام اضافه شده است ، بخشى كه او خود بعداً بيان داشتند . افراد ديگر مثل مجلسى شك خود را نسبت به اين بخش آخر بيان داشته . در حقيقت مطمئناً اين قسمت از ابن عطاءالله الاسكندرى است . بنابراين من در اين‌جا هيچ ترجمه‌اى ندارم . خوانندگان علاقه‌مند مىتوانند ترجمه اين قسمت را به صفحات 9 - 64 و 1973 و  leiden  ، كلمات قصار صوفيه ابن عطاءالله و  V . Danner  هم‌چنين  sophiaperennis  و « يك شاذيلى موجود در تشيع » و  w . chittick  صفحات 100 - 97 و 1972 و شماره 1 ، جلد 1 ، مراجعه كنيد . .\r\n","page_name":" 142 ","page_number":142},
  {"content":"\r\n\r\n\r\nدعاى امام سجاد عليه السلام\r\n\r\n1 . ستايش پروردگار\r\nحمد و سپاس خداى را ، آن نخستينِ بى پيشين و آن آخرينِ بىپسين . خداوندى كه ديدهء بينايان از ديدارش قاصر است و انديشهء واصفان از نعمت او فرومانَد .\r\nآفريدگان را به قدرت خود ابداع كرد و به مقتضاى مشيت خويش جامه هستى پوشيد . سپس آفريدگان را با اراده خود به راه راست راهى ساخت « 1 » و آن‌ها را در مسير\r\n\r\n\r\n","description":"","footnote":"\r\n( 1 ) . تخليص الرياض تفسيرى بر صحيفه است ( ص 34 و 2 - 1961 م / 1381 ق ، تهران ) السيد عليخان الشيرازى ( وفات 1120 ق / 9 - 1708 م ) موضوعى را تذكر مىدهدكه بعضى از مردم ممكن است در اين‌جا دچار اشتباه شوند ؛ يعنى « ضمير « آن‌ها » به همه موجودات بر مىگردد در حالى كه تعداد معيّنى از مخلوقات دشمنان خدا هستند ، بنابراين چگونه اين جمله مىتواند درست باشد ؟ پاسخ اين است كه طبيعت هر زوج براساس آفرينش ذاتى و اصلىاش همه چيز را دوست دارد و در جست‌وجوى خوبى است ( روم ، آيه 30 ) و همه خوبىها از خوبى خدا سرچشمه مىگيرد ، چنان‌كه وجود همه از وجود او نشئت مىگيرد . بنابراين در حقيقت همه مخلوقات تنها او را دوست دارند حتى اگر اين دوست داشتن مطابق با نام ( ظاهرى ) باشد و يا بر حسب زيباى خارجى و خوبى ، يا مقام دنيايى و مالكيت و يا هر چيز ديگرى ) سپس الشيرازى در فتوحات المكية از ابن عربى نقل مىكند : ( هيچ موجودى هيچ چيز را دوست ندارد مگر خالقش را ، اما او ( خالق ) از وى ( مخلوق ) تحت پوشش خيلى چيزها مثل زينب ، سعاد  ( suad )  ، هندو ليلا ( اسامى زنان ) ، درهم و دينار ، مقام دنيايى و همه چيزهايى كه در اين دنيا وجود دارد پنهان مىشود ، چون يكى از دلايل عشق زيبايى است . تنها متعلق به اوست ، از اين رو زيبايى در اصل عشق را بر مىانگيزد . اكنون ، « خدا زيباست و زيبايى را دوست دارد » ( پيامبر ) و از اين رو او ( خدا ) خود را دوست دارد . يكى ديگر از دلايل عشق تقواست و تقوا ( احسان ) تنها زمانى خوب است كه از جانب خدا باشد : هيچ كس پرهيز كار نيست مگر خدا ( لامحسن الا الله ) . بنابراين اگر شما زيبايى را دوست داريد هيچ چيز را غير خدا دوست نداريد ، چون اوست كه زيباست . و اگر شما تقوا را دوست داريد ، تنها خدا را دوست داريد چون اوست كه با تقواست . در هر موردى ، موضوع عشق ( معشوق ) چيزى جز خدا نيست ) .\r\nاين يكى از مطالبى بود كه در لمعات فخر الدين عراقى است كه در  W . C . chittich , P . L . Wilsonn , Newyork ,  آماده ارائه است . .\r\n","page_name":" 143 ","page_number":143},
  {"content":"\r\n\r\nمَحبت خويش برانگيخت . كسانى را كه اراده خدا آن‌ها را بر ديگران مقدّم داشته ياراى تأخير و عقب افتادن ندارند و نيز كسانى كه مشيت الهى ، آنان را از ديگران عقب‌تر انداخته است ، قدرت جلو افتادن ندارند . و خداى متعال براى هر يك از جانداران ، رزق معلومى را تقسيم نموده است ، كه هرگز نتواند آن كس كه برايش رزق زيادى مقدر فرموده از آن بكاهد و كسى كه برايش اندك مقدر نموده ، بر آن بيفزايد .\r\nآن‌گاه خداوند در زندگى هر يك از آفريدگان ، اجلى را معيّن نموده و براى آن پايانى را منظور داشته است . كه با گذر ايام عمر به سوى آن گام بر مىدارد و با سپرى شدن لحظات روزگار ، آن اجل فرا مىرسد . و آن‌گاه كه آخرين قدم را بر مىدارد ، عمر او به پايان مىرسد .\r\nخداوند جان او را بگيرد و به سوى مقصدى كه دعوتش فرموده است ؛ يعنى ثواب وافر و بهشت برين يا شقاوت و دوزخ الهى ، رهسپار سازد .\r\nاين ، براى آن است كه بدكاران را به كيفر اعمال زشت خود برساند و نيكوكاران را بر اساس عدالت خويش ، پاداش نيكو عطا فرمايد ( نجم ، آيه 31 ) .\r\nپاك و منزه است اسماى او و آشكار است نعمت‌هايش . هيچ كس حق ندارد از كار او بازخواست ، اما همگان در پيشگاه او مورد سئوال واقع مىشوند ( انبياء ، آيه 23 ) .\r\nستايش مخصوص خدايى است كه اگر شناخت حمد و ثناى خويش را با ابتلاى بندگان به نعمت‌هاى گوناگون و احسان‌هاى فراوان دريغ كند « 1 » بندگان آن نعمت‌ها را به كار مىداشتند و ستايش او انجام ندهند و رزق و روزىِ خويش گسترش دهند و شكر او ننمايند .\r\n\r\n\r\n","description":"","footnote":"\r\n( 1 ) . فجر ، آيه 15 - 16 : « اما انسان چون خدا او را براى آزمايش و امتحان كرامت و نعمت بخشيد [ در آن حال مغرورمىشود و 
  ] گويد : خدا مرا عزيز و گرامى داشت . » .\r\n","page_name":" 144 ","page_number":144},
  {"content":"\r\n\r\nدر اين صورت از مرز انسانيت خارج شده و به حدّ حيوانيت سقوط كنند ، چنان‌كه خداوند متعال در كتاب محكم خويش ، آنان را چنين توصيف كرده است : « 1 » « حيوانند ، بلكه از حيوان گمراه ترند » ( فرقان ، آيه 44 ) .\r\nو ستايش مخصوص خداست ، چرا كه بهره‌اى از معرفت خود را به ما ارزانى فرمود و از نعمت شكر خويش به ما الهام فرمود و برخى از درهاى نامتناهى علم به ربوبيتش را به سوى ما گشود .\r\nو ما را به مرتبه اخلاص در توحيد خويش راهنمايى نمود و از شائبه الحاد و شك در امرش دور كرد . « 2 » او را چنان ستايشى كنيم كه در تمام عمر در شمار بندگان ستايش‌گر پروردگار باشيم و با ستايش خويش ، گوىِ سبقت را از كسانى كه به مقام عفو و خشنودى او سبقت گرفته‌اند برباييم .\r\nحمد و ستايش كه تاريكىهاى عالَم برزخ « 3 » را براى ما روشن سازد و راه دشوار جهان آخرت « 4 » را براى ما آسان گرداند و منازل ما نزد شاهدان صحنه محشر « 5 » ، شريف‌تر شود .\r\n( روزى كه هر شخصى به پاداش و كيفر اعمالش مىرسد و هرگز به كسى ستم\r\n\r\n\r\n","description":"","footnote":"\r\n( 1 ) . به معناى ( متن روشن از كتابش ( قرآن ) ) به صفحات قبل نكته 48 در نكات بخش 1 مراجعه شود . .\r\n( 2 ) . به صورت تحت‌اللفظى ؛ يعنى « در خصوص امراو » شيرازى توضيح مىدهد كه ( امرش ) يعنى ( هم دانش ومعرفتش از طبيعت و ويژگىهايش ( خدا ) و هم دين و شريعتش ، نكات بخش 1 ) . .\r\n( 3 ) . در اين‌جا فاصله يا برزخ به زمانى اشاره دارد كه ميان مرگ و روز قيامت وجود دارد . چنان‌كه در قرآن سوره ( مؤمنون ) آيه 100 « و در برابر آن‌ها عالَم برزخ است تا روزى كه برانگيخته شوند » هم‌چنين كتاب شيعه در اسلام‌ص 164 - 165 و دائرة المعارف اسلام ( چاپ جديد ) ج 1 ، ص 1071 - 1072 را ملاحظه كنيد . .\r\n( 4 ) . بر طبق حديثى از پيامبر : عبور از قبر به سوى عرصه‌هاى اجتماع ( عرصات المحشر ) در روز قيامت براى برخىاز مردم ناگوار و براى برخى ديگر دل‌نواز و تسكين دهنده است ( شيرازى در نكات بخش 1 نقل كرده است ) . .\r\n( 5 ) . جايگاه شاهدان ( مواقيف الاشهاد ) همان جايگاه فرشتگان ، پيامبران ، امامان و مؤمنين است كه در روز قيامت به عنوان شاهد اعمال افراد در طول زندگى دنيويشان حاضر مىشوند . در سوره هود ، آيه 18 و غافر ، آيه 51 نيز اشاره شده است . .\r\n","page_name":" 145 ","page_number":145},
  {"content":"\r\n\r\nنمىشود ) ( جاثيه ، آيه 22 ) ( روزى كه هيچ يار و ياورى نمىتواند كارى انجام دهدو انسان‌هاى گرفتار عذاب يارى نمىشوند ) ( دخان ، آيه 41 ) .\r\nخداى را آن‌گونه ستايش مىكنم كه حمد و ثناى ما تا اعلى عِلّيين برسد « 1 » ( در كتاب مرقوم نزد شاهدان مقرّب الهى قرار گيرد ) ( مطففين ، 20 - 21 ) .\r\nستايشى كه موجب چشم روشنى ما به هنگامى گردد كه چشم‌ها از ترس و وحشت ، برق زنند وخيره شوند « 2 » و ما به وسيله حمدمان ، روزى كه بدكاران رو سياه هستند ، نزد پروردگار رو سفيد شَويم . « 3 » حمدى كه ما را از آتش دردناك الهى برهاند و در جوار خداى ، جاى دهد .\r\nستايشى كه به ما توان آن بخشد تا بتوانيم با فرشتگان مقرّب الهى رقابت و هم‌دوشى نماييم و در بهشت جاويد الهى و محلّ كرامت ربوبى با انبيا و رسل الهى هم‌نشين شَويم .\r\nستايش ، مخصوص خدايى است كه براى ما اخلاق نيكو و صفات حسنه را برگزيد . و براى ما روزىهاى پاكيزه ارزانى داشت . « 4 » و ما را بر همه آفريدگان ، برترى و فضيلت پايدار بخشيد .\r\nتا آن‌جا كه همه آفريدگان با قدرت كامل و عزت الهى ، مطيع و منقاد ما گرديدند . « 5 »\r\n\r\n\r\n","description":"","footnote":"\r\n( 1 ) . در قرآن سوره 83 ( منافقين ) آيه 18 و 19 به علّيين اشاره شده است و تفاسير متنوعى دارد . براى مثال گفته شده‌است كه : بالاترين طبقه بهشت يا جايى در آسمان هفتم است كه روح مؤمنين بعد از مرگ در آن‌جا به سر مىبرند ، يا كتابى است در آسمان هفتم كه در آن اعمال فرشتگان و جن و انس نيكوكار ثبت شده است . .\r\n( 2 ) . قيامت ، آيه 7 به بعد : « روزى كه چشم‌هاى خلق [ از وحشت و هول 
  ] خيره بماند و ماه تابان تاريك شود و خورشيد و ماه جمع گردد ( و هر دو بى نور شوند ) . در آن روز انسان گويد : [ اى واى از سختى عذاب 
  ] كجا مَفرّ و پناهى خواهد بود ؟ » .\r\n( 3 ) . آل عمران ، آيه 106 : « در روزى كه گروهى رو سفيد و گروهى رو سياه باشند ، اما سيه رويان [ را نكوهش كنند كه 
  ] چرا بعد از ايمان باز كافر شديد ؟ اكنون بچشيد عذاب را به كيفر كفر و عصيان خود . » .\r\n( 4 ) . غافر ، آيه 64 : « و شما را صورتگرى كرد و صورتتان را نيكو آفريد ، و از چيزهاى پاكيزه به شما روزى داد . » .\r\n( 5 ) . در كنار آيات قرآنى متعددى كه به جايگاه مركزى ، انسان در جهان هستى به خاطر ظرفيتش به عنوان جانشين و خليفه خدا در زمين اشاره دارد ، موجودى كه شريك همه صفات و ويژگىهاى الهى است ، آيات متعدد ديگرى نيز وجود دارد كه به يكى از نتايج اصلى اين درجه مخصوص اشاره دارند : تسلط انسان بر همه جهان هستى . براى مثال : نحل ، آيه 12 : « او شب و روز و خورشيد و ماه را مسخر شما ساخت . » يا لقمان ، آيه 20 : « آيا نديديد خداوند آنچه را در آسمان‌ها و زمين است مسخر شما كرده ؟ » و هم‌چنين ابراهيم آيات 32 - 33 ؛ نحل ، آيه 65 و غيره . .\r\n","page_name":" 146 ","page_number":146},
  {"content":"\r\n\r\nستايشى مخصوص خدايى است كه جز باب نياز ما به سوى خودش همه درهاى نياز را بر روى ما بسته است با اين حال ، چگونه مىتوانيم او را ستايش كنيم و كِى مىتوانيم از عهده شكر او برآييم ؟ « 1 » حمد از آن خدايى است كه ابزار بسط و گسترش را با ما درآميخت و اسباب قبض را براى ما قرارداد « 2 » و ما را با نشاطهاى زندگى كامياب نمود « 3 » و جوارح انجام اعمال را\r\n\r\n\r\n","description":"","footnote":"\r\n( 1 ) . در زبان عربى اين‌گونه خوانده مىشود « لامتى » كه بر طبق تفسير الشيرازى مىتوان به دو صورت از آن برداشت كرد : هم به اين معنا كه ( نه غير ممكن است بتوان سپاس تو را گفت ) هرگز ، ( امكان دارد بتوان . . . ) و هم به اين معنا كه نه ( درست نيست بگوييم ) چه وقت ( به اين منظور كه نشان دهد مىتوان سپاس او را گفت ) . .\r\n( 2 ) . بر طبق تفسير شيرازى : منظور انقباض و انبساط دستگاه‌هاى بدن است مثل : اعصاب ، ماهيچه‌ها ، سياهرگ‌ها ، شريان‌ها ، گوشت و غيره . .\r\n( 3 ) . يا « دم رايحه زندگى . » شيرازى اين‌گونه تفسير مىكند : ارواح مىتواند جمع روح به معناى جان باشد كه در اين صورت در احاديثى كه از امام على ، امام باقر و امام صادق عليهم السلام منقول است توضيح داده شده است : ( 5 روح براى مقربين وجود دارد ( واقعه ، آيه 11 ) : روح پرهيزكارى ، چرا كه آن‌هابه همه چيز معرفت دارند . روح ايمان ، چراكه آن‌ها خدا را عبادت مىكنند . روح قدرت چرا كه آن‌ها در جهادى مقدس بر ضد دشمنان شركت مىكنند و روح صبر به اسباب معاش خود توجه دارند ، چرا كه آن‌ها از لذت غذا و ازدواج بهره مىبرند و روح بدن ، چرا كه آن‌ها حركت و پيشرفت مىكنند . 4 روح براى اصحاب ميمنه وجود دارد ( واقعه ، آيه 8 ) چرا كه آن‌ها روح پرهيزكارى ندارند و 3 روح براى اصحاب مشئمه وجود دارد ( واقعه ، آيه 8 ) .\r\nو چهارپايان از آن‌جا كه آن‌ها ( روح پرهيزكارى ) و روح ايمان ندارند .\r\nارواح مىتواند جمع روح به معناى رايحه نَفَس هم باشد . شريان‌هاى بدن دو نوع حركت دارند ، انقباض و انبساط . اين كار كردشان براى بيرون دادن بخار ( دَم ) از قلب است كه با حركت انقباض صورت مىگيرد و براى جذب هواى تازه حركت انبساط را انجام مىدهند ، بدين ترتيب قلب تازه و با طراوات مىشود و حرارت طبيعى اش نيز از آن خارج مىگردد . به وسيله همين « رايحه نَفَس » است كه قوه ذهنى حيوان و حرارت طبيعى در سراسر بدن پخش مىشود از اين رو اين ( رايحه نَفَس ) كه قلب خود را به وسيله آن تازه و با طراوت مىكند همان « رايجه زندگى » است و اگر اين رايحه دَم و بازدَم براى مدتى به قلب نرسد ، زندگى نيز از او قطع خواهد شد . .\r\n","page_name":" 147 ","page_number":147},
  {"content":"\r\n\r\nدر وجود ما آفريد و با روزىهاى پاك ، به ما غذا داد و با فضل و كَرَم خود ما را بى نياز ساخت و با نعمت‌هاى بى پايان خويش بر ما منّت نهاد . « 1 » آن‌گاه براى اين كه طاعت ما را بيازمايد به ما فرمان داد و براى اين‌كه شكر و سپاس ما را آزمايش كند ما را از امورى نهى فرمود . « 2 » با آن‌كه ما بندگان از امر او سرپيچى كرديم و بر مَركب نافرمانى سوار شديم ، « 3 » اما او بر عقوبت ما مبادرت نكرد . « 4 » و در انتقام خويش تعجيل نفرمود ، بلكه با رحمت خاص خود از روى لطف و كَرَم با ما مدارا نمود و با رأفت و مهربانى ، ارزانى حلم و بردبارى ، انتظار توبه و بازگشت ما را داشت .\r\nستايش مخصوص خدايى است كه ما را به توبه راهنمايى كرد ، نعمتى كه فقط به خاطر فضل و كَرَمش از آن بهره‌مند شديم و اگر تنها به وسيله توبه ، اهل فضل و كَرَم خدا به شمار آييم تحقيق نعمت او نزد ما نيكو و احسان و فضل او بر ما ، بسيار عظيم است . « 5 » البته نسبت خداوند در مورد توبه براى كسانى كه پيش از ما زندگى مىكردند\r\n\r\n\r\n","description":"","footnote":"\r\n( 1 ) . نجم ، آيه 48 : « و هم اوست كه [ بندگان را 
  ] بى نياز كند و سرمايه باقى بخشد . .\r\n( 2 ) . در اين‌جا شيرازى از امام جعفر صادق عليه السلام حديثى نقل مىكند : « سپاس‌گزارى از نعمت‌ها دورى از محرّمات‌است . » .\r\n( 3 ) . شيرازى توضيح مىدهد كه : « راه » به صورت مفرد استفاده شده و بىراهه‌هاى انحرافى ( پراكنده ) به صورت‌جمع . چون راه راست يكى است در حالى كه بىراهه‌ها چند تا هستند : « اين راه مستقيم من است ، از آن پيروى كنيد . و از راه‌هاى پراكنده [ و انحرافى 
  ] پيروى نكنيد كه شما را از طريق حق دور مىسازد ( انعام ، آيه 153 ) . .\r\n( 4 ) . يونس ، آيه 11 : اگر همان‌گونه كه مردم در به دست آوردن « خوبى » ها عجله دارند ، خداوند در مجازاتشان شتاب مىكرد . [ به زودى 
  ] عمرشان به پايان مىرسيد ( و همگى نابود مىشدند ) . .\r\n( 5 ) . در اين‌جا « بلا » به عنوان منفعت ترجمه شده است . معمولًا به معناى امتحان ، آزمايش يا بدبختى است ، اما در اين‌جا آربرى ، نظر به سوره انفال ، آيه 17 و با توجه به مفسرين اين‌گونه ترجمه كرده است : « . . . و براى آن‌كه مؤمنان را به آزمونى نيكو از سوى خود بيازمايد . » هم‌چنين در بخش 2 تفسير شيرازى نگاه كنيد . .\r\n","page_name":" 148 ","page_number":148},
  {"content":"\r\n\r\nاين گونه نبوده است . « 1 » همانا ، خداوند آنچه خارج از توان و طاقت ما بود از ما برداشته « 2 » و جز به اندازه توان ، به ما تكليف نفرموده « 3 » و تنها به تكاليف سهل و آسان ، ما را موظف ساخته است « 4 » و براى هيچ كس ، حجت و عذرى باقى نگذاشته است . « 5 »\r\nبنابراين ، شقى و زيان كار كسى است كه با معصيت پروردگار هلاكت خويش را فراهم مىسازد « 6 » و سعادت‌مند و رستگار كسى است كه مشتاق و راغب خدا بوده و از\r\n\r\n\r\n","description":"","footnote":"\r\n( 1 ) . بر طبق تفسير شيرازى در بخش 2 اين مسئله بر مىگردد به تفاوت عادت ( سنت ) خدا درباره توبه مسلمين وسنت خدا در خصوص يهوديان . در خصوص اولى ( مسلمين ) خدا تنها از آن‌ها خواسته كه توبه كنند ( النادم ) اما در مورد دومى ( يهوديان ) خدا از آن‌ها خواسته كه علاوه بر توبه به كشتن يكديگر تيغ بِكِشند ( قتل انفسهم ) چنان‌كه در بقره ، آيه 54 آمده : « و وقتى كه موسى به قوم خود گفت : اى قوم ، شما به نفس خود ستم كرديد . كه گوساله پَرست شديد ، اكنون به سوى آفريدگارتان بازگرديد و ( به كيفر جهالت خود ) به كشتن يكديگر تيغ بركشيد . » .\r\n( 2 ) . بقره ، آيه 286 : « پروردگارا ! تكليفِ گران و طاقت فرسا كه بر پيشينيان ما نهاده‌اى بر ما مگذار . پروردگارا ! بارتكليفى فوق طاقت ما بر دوش منه . » .\r\n( 3 ) . بقره ، آيه 286 : « خدا هيچ كس را تكليف نكند مگر به قدر توانايى او . » بر طبق مطالب شيرازى اين آيه مرجع ميزان وظايف است - بر اساس اعتقادات مسلمين - خدا به يهودىها وظايف سخت‌ترى مثل « انجام پنجاه ركعت نماز واجب در روز ، پرداخت يك چهارم مالشان به عنوان صدقه . . . » محل كرده بود . هم‌چنين مرجع اين مطلب نيز در سوره 4 ( نساء ) آيه 160 آمده : « پس به جهت [ اين همه 
  ] ظلمى كه يهود كردند و هم بدين جهت كه بسيارى مردم را از راه خدا منع كردند ، ما نعمت‌هاى پاكيزه‌اى را كه بر آن‌ها حلال بود حرام گردانيديم ؛ » هم‌چنين به مطالب شيرازى در بخش 2 رجوع كنيد . .\r\n( 4 ) . حج ، آيه 78 : « او شما را برگزيده [ و به دين خود سرافراز كرده 
  ] و در مقام تكليف بر شما مشقت و رنج ننهاده . » وآياتى از اين قبيل . .\r\n( 5 ) . نساء ، آيه 165 : « رسولانى را فرستاد كه [ نيكان را 
  ] بشارت دهند و [ بدان را 
  ] بترسانند تا آن‌كه پس از فرستادن رسولان ، مردم را بر خدا حجتى نباشد . » و هم‌چنين تحريم ، آيه 7 : « اى كافران ! امروز عذرخواهى مكنيد [ كه پذيرفته نيست 
  ] تنها آنچه [ در دنيا 
  ] مىكرده‌ايد به آن مجازت مىشويد . » .\r\n( 6 ) . ( على رغم او ) ( عليه ) را شيرازى اين‌گونه معنا مىكند كه : « على رغم ميل خدا ( در حالى كه او بايد نابودى ايشان‌را بخواهد ) ، چرا كه خدا از اين‌كه بندگانش بايد نابود شوند خشنود نمىشود . از اين رو خدا رحمت خود را شامل حال آن‌ها مىكند و براى مجازات گناهانشان شتاب نمىكند . حتى او در مقابل آن‌ها در رحمتش صبور است و با مهربانىاش منتظر است كه آن‌ها بازگردند . او درهاى توبه را به روى آن‌ها مىگشايد . بارِ تكاليف را از آن‌ها بر مىدارد . چرا كه آن‌ها توان تحمل آن را ندارند و تنها به اندازه ظرفيتشان بر عهده آن گذاشته . از اين رو مثل اين است كه هركس بعد از اين همه تمهيداتى كه خدا انديشيده به خاطر اعمالش مجازات مىشود و باز ( حقيقت خدا نمىخواسته كه او چنين اعمالى را مرتكب شود ( ولى خود او اين‌گونه انتخاب كرده است ) . .\r\n","page_name":" 149 ","page_number":149},
  {"content":"\r\n\r\nاو اطاعت مىكند .\r\nو ستايش مخصوص خداست . آن‌سان كه بتواند همه ستايشى را كه مقرب‌ترين ملائكه و بهترين خلق او و پسنديده‌ترين ستايش‌گران نزد او انجام مىدهند شامل بشود . ستايشى كه فضيلت و برترى آن نسبت به ساير ستايش‌ها بسان برترى پروردگار بر تمام خلق باشد .\r\nپس از همه حمد و ثناها ، باز حمد و ثنا از آنِ اوست . در مقابل هر نعمتى كه به ما و بر همه بندگان گذشته و بازماندگان عطا فرموده ، حمدى سزاى اوست به اندازه همه اشيايى كه علم بى پايانش به آن‌ها احاطه دارد و در برابر هر يك از آن اشيا و موجودات ، به اندازه چندين برابر عددشان حمدى ابدى و سرمدى تا روز قيامت سزاى اوست .\r\nحمدى كه اندازه‌اش پايان‌ناپذير و شمارَش بى حساب و مقدارش نامتناهى و زمانش پيوسته باشد . حمدى كه ما را به مقام عفو و طاعتش برساند و موجب خشنودى او و وسيله آمرزش گردد . « 1 » و ما را به سوى بهشت خدا راهنمايى كند و از عذاب الهى حفظ نمايد و از غضبش ايمن گرداند و بر طاعت و بندگىاش مؤيد بدارد و از معصيتش باز دارد و ياور ما براى اداى حق و انجام وظايف الهى باشد . حمدى كه ما را در شمار سعادت‌مندان و اولياى\r\n\r\n\r\n","description":"","footnote":"\r\n( 1 ) . شيرازى به اين نكته اشاره دارد كه امام ابتدا روز قيامت را خارج از محدوده ستايشش مطرح كرد و بعد به عنوان نوعى وعظ كه مبادا سوء تفاهمى در انطباق با كسى كه مورد ستايش قرار گرفته ايجاد شود به همين طريق نيز در دعايى ديگر مىگويد : ستايش جاودان ( ابدى ) ( خالد ) مخصوص توست كه جاودانى . .\r\n","page_name":" 150 ","page_number":150},
  {"content":"\r\n\r\nالهى قرار دهد « 1 » و در صف آنان كه شمشير دشمنان به شهادت رسيده‌اند در آورد . « 2 » البته او سرپرست و ستوده است . « 3 »\r\n\r\n2 . دعايى براى صبح و شام\r\nسپاس خداى را كه به نيروى خود شب و روز را آفريد . و به توانايى خويش ميان آن دو تفاوت قرار داد . و براى هر يك حدّ محدود و زمانى مشخص نهاد . « 4 » هريك را درون ديگرى فرو بَرَد و برون آرَد . از يكى بكاهد و به ديگرى بيفزايد « 5 » و با اين نظم دقيق ، روزىِ بندگان و نشو و نماى آنان را تأمين فرمايد .\r\nپس شب را براى بندگان آفريد تا در آن از حركت رنج آور و فعاليت‌هاى خسته كننده بيارمند . « 6 » و آن را لباس قرار داد تا مردم در آن آرام گيرند و خواب راحت كنند « 7 » و اين همه سبب آسايش و توانايى ايشان است و در پى آن به لذت و خوشى مىرسند . و روز را\r\n\r\n\r\n","description":"","footnote":"\r\n( 1 ) . كلمه ( دوست ) ( ولىّ ) خدا ؛ براى مثال در ( انفال ، آيه 190 ) اشاره دارد : « خدا با درست‌كاران دوستانه رفتارمىكند . » به چند روش تفسير مىشود . .\r\n( 2 ) . بر اساس حديثى كه امام ششم از پيامبر نقل كرده است : « علاوه بر هر فرد پرهيزكارى ، نوع ديگرى از تقوا هم وجود دارد تا زمانى كه در راه خدا كشته شود : ديگر هيچ عمل پرهيزكارى بهتر از آن وجود ندارد ( الشيرازى ، فصل دوم ) هم‌چنين آل عمران ، آيه 157 و 169 و نساء ، آيه 74 . .\r\n( 3 ) . الشيرازى مىگويد : « تناسب پايان يافتن اين دعا كه در مورد ستايش است با نام « ستودنى » آشكار است . .\r\n( 4 ) . يس ، آيه 40 : « نه خورشيد را سزاست كه به ماه رسد ، و نه شب بر روز پيشى مىگيرد . » .\r\n( 5 ) . فاطر ، آيه 13 : « و شب را در روز داخل مىكند و روز را در شب . » عين همين آيه يا مشابه آن بارها در قرآن آمده ؛ مثل آل عمران ، آيه 27 ؛ حج ، آيه 61 ؛ لقمان ، آيه 29 و حديد ، آيه 6 . .\r\n( 6 ) . يونس ، آيه 67 مشابه آن بسيار است : « او كسى است كه شب را براى شما آفريد تادر آن آرامش بيابيد . » .\r\n( 7 ) . فرقان ، آيه 47 : « او كسى است كه شب را براى شما لباس قرار داد و خواب را مايه استراحت . . . » و آياتى مشابه‌آن . » .\r\n","page_name":" 151 ","page_number":151},
  {"content":"\r\n\r\nبينايى بخش قرار داد تا در آن به جست‌وجوى فضل حق خيزند ، « 1 » و به اسباب رزق و روزىِ او دست يابند .\r\nو در زمين او در پى سود ناپايدار دنيا و ادراك نفع دائم آن جهان به راه افتند . به همه اين امور كار ايشان را به سامان مىآورد و اعمالشان را مىآزمايد « 2 » و مىنگرد كه هنگام طاعت ، و اوقات به جا آوردن واجبات ، و موارد احكام او چگونه‌اند .\r\nتا بدكاران را به جزاى اعمالشان و نيكوكاران را به پاداش كردار نيكشان برساند ( نجم ، آيه 31 ) بارالها ! پس تو را سپاس كه پرده سياه شب را به نور صبح شكافتى و ما را از روشنى روز بهره‌مند ساختى . « 3 » و در راه فراهم آوردن روزى ، بينا فرمودى و از پيش‌آمدهاى خطرناك بلا و سختىها ، نگه داشتى . شب را به صبح رسانديم و تمام آفريدگان جملگى پاى در ميدان صبح نهادند . آسمان و زمين و آنچه در اين دو پراكنده‌اى ، ساكن و جنبنده ، ايستاده و رونده و هر چه در هوا بالا رفته ، و آنچه در زمين پنهان شده به « 4 » صبح درآمدند در حالى كه همه در اختيار تو هستيم و همه در سرپنجه قدرت تو ، به صبح رسيديم در حالى كه سلطنت و پادشاهى تو مارا فراگرفته ، و مشيت تو ما را تحت پوشش خود در آورده و به فرمان تو در كارها تصرف مىكنيم « 5 » و در\r\n\r\n\r\n","description":"","footnote":"\r\n( 1 ) . اسراء آيه 12 : « ما شب و روز را دو نشانه توحيد و عظمت خود قرار داديم ؛ . . . تا [ در پرتو آن 
  ] فضل پروردگارتان‌را بطلبيد » و آياتى مشابه آن . .\r\n( 2 ) . محمد ، آيه 31 : « و ما همه شما را قطعاً مىآزماييم تا معلوم شود مجاهدان واقعى و صابران از ميان شما چه كسانىهستند ، و اخبار شما را بيازماييم . » .\r\n( 3 ) . انعام ، آيه 96 : « او شكافنده صبح است . . . . » .\r\n( 4 ) . جاثيه ، آيات 4 و 3 : « بى شك در آسمان‌ها و زمين نشانه‌هاى [ فراوانى 
  ] براى مؤمنان وجود دارد و نيز درآفرينش‌شما و جنبندگانى كه در سراسر زمين پراكنده ساخته ، نشانه هايى است براى جمعيتى كه اهل يقينند . » .\r\n( 5 ) . الشيرازى ( ص 27 ) مىگويد : در اين‌جا فرمان ( امر ) به معناى هستىشناسى آن ( تكوينى ) است . فيلسوفان وحكما بين امر تكوينى ، كه به قوانين خلقت اشاره دارد و همه به صورت طبيعى بايد از آن پيروى كند يا نكند . امر تكوينى را در سوره‌هايى مثل يس ، آيه 82 : « فرمان او چنين است كه هرگاه چيزى را اراده كند ، تنها به آن مىگويد : « موجود باش » آن نيز بى درنگ موجود مىشود . » .\r\n","page_name":" 152 ","page_number":152},
  {"content":"\r\n\r\nعرصه تدبير تو رفت و آمد مىكنيم . به غير آنچه فرمان تو بر آن رفته كارى نتوانيم و جز آنچه تو بر ما بخشيده‌اى خيرى به ما نرسيده است . امروز روزى جديد و تازه است ، و او بر ما گواه آماده است ، اگر خوبى كنيم ما را با سپاسگذارى ترك كند و اگر بدى كنيم نكوهش كنان از ما جدا گردد . « 1 » بار خدايا ! بر محمد و آلش درود فرست و نيكى همراه بودن با اين روز را روزىِ ما گردان و ما را از بدى مفارقتش به دليل ارتكاب گناه ، يا كسب معصيت كوچك و بزرگ ، حفظ فرما « 2 » و در اين روز بهره ما را از خوبىها سرشار كن ، و از زشتىها پيراسته‌مان ساز ، و از ابتدا تا پايان آن را براى ما از حمد و شكر و اجر و اندوخته آخرتى و فضل و احسان انباشته كن .\r\nالهى ! زحمت ما را بر فرشتگان نويسندهء اعمال آسان گردان « 3 » و پرونده كردارمان را از حسنات آكنده ساز « 4 » و ما را نزد آن فرشتگان با كردارهاى زشتمان رسوا مكن .\r\n\r\n\r\n","description":"","footnote":"\r\n( 1 ) . الشيرازى از امام ششم حديثى نقل مىكند كه : « هيچ روزى نمىآيد مگر اين‌كه به فرزند آدم بگويد : اى فرزند آدم ! من روز جديدى هستم و شاهدى در برابر تو ، پس در من خوب صحبت كن و اعمال خوبى انجام بده كه شاهدى براى تو در روز قيامت خواهم بود . كه بعد از اين هرگز دوباره مرا نخواهى ديد . ( ص 218 ) . .\r\n( 2 ) . تفاوت بين گناهان صغيره و كبيره در علوم دينى بسيار مورد بحث قرار گرفته است . ( ر . ك : الشيرازى ، ص 223 - 229 . .\r\n( 3 ) . به فرشتگانى كه اعمال انسان را ثبت مىكنند در قرآن سوره 82 ( انفطار ) آيات 10 - 12 : « و بى شك نگاهبانانى برشما گمارده شده و الا مقام و نويسنده [ اعمال نيك و بد شما 
  ] كه مىدانند شما چه مىكنيد » در توضيح اين جمله كه « خداوند از رحمت ما را بر آن‌ها آسان گردان » الشيرازى از حكيم مشهور عصر صفوى شيخ بهايى نقل مىكند كه : « اين جمله به اين اشاره دارد كه از خدا طلب حمايت مىكنيم در برابر سخنان و كارهاى فراوانى كه نه منفعت دنيوى دارند و نه اجر اخروى ، پس فرشتگان نسبت به اعمال و سخنان ما چيزهاى كمى ثبت مىكنند . » پيامبر فرمودند : « من از فرزند آدم متحيرم : دو فرشته او بر روى شانه‌هاى او هستند ، سخنانش قلم‌هاى آنان و آب دهانش جوهر آنان است چگونه صحبت مىكنند و در مورد گفته‌هاى خويش نگران نيستند ؟ » ( ص 224 ) .\r\n( 4 ) . تكوير ، آيه 10 - 14 : « و در آن هنگام كه نامه‌هاى اعمال گشوده شود ، و در آن هنگام كه پرده از روى آسمان‌برگرفته شود ، و در آن هنگام كه دوزخ شعله ور گردد ، و در آن هنگام كه بهشت نزديك شود [ آرى ، در آن هنگام 
  ] هر كس مىداند چه چيزى را آماده كرده است . » .\r\n","page_name":" 153 ","page_number":153},
  {"content":"\r\n\r\nخداوندا ! در هر ساعت از ساعت‌هاى روز براى ما بهره‌اى از مقامات بندگان خاصت « 1 » و نصيبى از شكرت و گواه صدقى از ملائكه‌ات قرار بده . بار خدايا ! بر محمد و آلش درود فرست و ما را از پيش رو و پشت سر و از طرف راست و جانب چپ و از همه طرف حفظ فرما . « 2 » آن سان كه ما را از نافرمانى تو باز دارد و به طاعتت راهنمايى كند و براى مَحبت و دوستى تو ، به كار آيد . بار خدايا ! بر محمد و آلش درود فرست و ما را در اين روز و اين شب و همه روزهامان براى انجام خير ، و دورى از شر ، شكر نعمت‌ها و پيروى از سنّت‌ها ، دورى از بدعت‌ها و امر به معروف و نهى از منكر ، « 3 » پاسدارى از اسلام ، نكوهش باطل و خوار ساختن آن ، يارى حق و گرامىداشت آن ، راهنمايىِ گمراه و يارىِ ناتوان و پناه دادن به ستم‌ديده موفق بدار .\r\nبارالها ! بر محمد و آلش درود فرست و امروز را فرخنده‌ترين روزى قرار بده كه تاكنون يافته‌ايم و برترين رفيقى كه با او همراه بوده‌ايم ، و بهترين زمانى كه در آن به سر برده‌ايم .\r\nو ما را خشنودترين كسان از جمله بندگانت كه شب و روز برايشان گذشته قرار بده ، شاكرترين ايشان در مقابل زحمت هايى كه عنابت فرموده‌اى ، و پايدارترين\r\n\r\n\r\n","description":"","footnote":"\r\n( 1 ) . بر طبق مطالب شيرازى : معناى آن بدين صورت است كه « براى ما برخى از بندگانت را قرار دادى تا ما در پرتونور آن‌ها روشنايى را جست‌وجو كنيم و راهشان را دنبال كنيم . » سپس بحث مفصّلى را راجع به مقام والاى عبد اضافه كرده و اشاره مىكند كه در برترين صورتش مقام عبد از مقام پيامبران بالاتر است . دليل اين‌كه مسلمين در نمازهاى واجبشان اين ترتيب وقوع كلمات را رعايت مىكنند نيز همين است كه ( محمد بنده و او و رسولش است ) . هم‌چنين شيرازى بيان مىدارد كه در بعضى از نوشته‌ها به جاى « عباد » كلمه « عباده » ذكر شده كه بحث راجع به آن در اين متن نمىگنجد ( ص 277 - 278 ) . .\r\n( 2 ) . به سخنان شيطان اشاره دارد كه در قرآن نيز آمده است ، اعراف ، آيه 17 : « سپس از پيش رو و از پشت سر و از طرف راست و از طرف چپ آن‌ها ، به سراغشان مىروم و بيشتر آن‌ها را شكرگزار نخواهى يافت . » .\r\n( 3 ) . امر به معروف و نهى از منكر بر اساس باورهاى شيعه از اركان اسلام است كه در قرآن بارها به آن اشاره شده‌است ؛ مثل اعراف ، آيه 157 و توبه ، آيه 71 . .\r\n","page_name":" 154 ","page_number":154},
  {"content":"\r\n\r\nايشان به شريعت هايى كه پديد آورده‌اى ، و خويشتن دارترين ايشان از نافرمانى هايى كه از آن‌ها بيم داده‌اى .\r\nبارالها ! من تو را گواه مىگيرم و تو بس هستى براى گواهى . « 1 » و گواه مىگيرم آسمان و زمينت را و هم‌چنين ملائكه و ديگر آفريدگانت را كه در زمين و آسمان مسكن داده‌اى در اين روز و اين ساعت و اين شب و اين جايگاه كه من در آن قرار دارم كه گواهى مىدهم تو خداى يكتايى و جز تو خدايى نيست ، برپادارنده عدالتى « 2 » عادل در حكم ، مهربان به بندگان و دارنده سلطنت و پادشاهى « 3 » و رحيم بر تمام خَلق هستى .\r\nو شهادت مىدهم كه محمد بنده و فرستاده و برگزيده تو از ميان آفريدگان تو است ، آن كه رسالتت را بر عهده‌اش گذاشتى و او آن را به خوبى به انجام رساند « 4 » و او را به خيرخواهى امتش فرمان دادى ، پس براى آنان خيرخواهى نمود .\r\nبارالها ! پس بر محمد و آلش درود فرست بيش از آنچه بر هر يك از ديگر آفريدگانت درود فرستاده‌اى و از سوى ما بهترين چيزى را كه به يكى از بندگانت داده‌اى به او بده .\r\nو از جانب ما برترين و گرامىترين پاداشى را كه به هريك از پيامبرانت از جانب امتش داده‌اى به او عنايت فرما ، زيرا تويى بسيار بخشنده نعمت بزرگ ، و بخشاينده گناه سترگ .\r\nو تو از هر مهربانى مهربان‌ترى . پس بر محمد و آلش كه پاكيزگان و پاكان و نيكوكاران و سرآمدِ تمام برگزيدگانند درود فرست .\r\n\r\n\r\n","description":"","footnote":"\r\n( 1 ) . آيه « گواهى خدا در اين راه كافى است » بارها در قرآن تكرار شده است ؛ مثلًا نساء ، آيه 79 و يونس ، آيه 2 . » .\r\n( 2 ) . اين دو خط كلماتى است كه براى نقل از قرآن اغلب استفاده مىشود ؛ مثل آل عمران ، آيه 18 . .\r\n( 3 ) . يكى از اسماى الهى خدا در آل عمران ، آيه 26 . .\r\n( 4 ) . چنين آياتى بارها در قرآن ذكر شده ؛ مثل آيه 34 سوره نور : « و همانا ما به سوى شما آياتى روشن نازل گردانيديم‌و داستانى از آنان كه پيش از شما درگذشتند و موعظه‌اى بر اى اهل تقوا فرستاديم . » .\r\n","page_name":" 155 ","page_number":155},
  {"content":"\r\n\r\n\r\nتوقيع ناحيه مقدسه\r\nشيخ طوسى روايت كرده كه بيرون آمد از ناحيه مقدسه بر دست شيخ كبير ابىجعفر محمد بن عثمان بن سعيد رضى الله عنه . « 1 » اين توقيع شريف را بخوان در هر روز از ايام رجب .\r\nبه نام خداى بخشنده مهربان . اى خدا ! از تو درخواست مىكنم به جميع معانى آنچه صاحبان امرت دعا كنند . آنان كه بر سر تو امينند و به امرت مستبشر و شادخاطرند و به شرح توصيف قدرتت و به بيان عظمتت مشغولند .\r\nدر خواست مىكنم به آنچه مشيتت در آنان ناطق است كه معدن اسرار كلمات خود قرارشان دادى و اركان توحيد و آيات و مقامات تواند كه در آن آيات تعطيل نخواهد بود ، در هر مكان هر كه تو را شناسد به آن آيات شناسد .\r\nميان تو و آن‌ها جدايى نيست جز آن‌كه آنان بنده و مخلوق تواند و رتق و فتق آن آيات به دست تو و آغاز و انجامش به سوى توست .\r\nپشتيبان ، گواه ، حامى ، مدافع ، نگهبان و مبلّغان دين تواند كه از تو و آن‌ها آسمان و زمين تو پر است ، براى آن‌كه آشكار شود كه خدايى جز تو نيست . پس به آن درخواست مىكنم و به مواقع عز و جلال و به رحمانيتت و به مقامات و نشان‌هاى تو كه درود فرستى بر محمد صلى الله عليه و آله و آلش .\r\nو بر ايمان و پايدارىام بيفزايى ، اى نهان در عين آشكارى و اى پيدا در عين پنهانىاى جدا كننده نور و ظلمت ، اى وصف شده ولى نه به كُنه ذات و اى شناخته شده نه به مشابه‌اى ، اندازه بخش هر محدود و گواه هر مشهود و آفريننده هر موجود و به شمارآورنده هر معدود و فاقد گرداننده هر مفقود با معبودى غير تو در عالَم نيست .\r\nتويى اهل كبريا و جلال وجود .\r\n\r\n\r\n","description":"","footnote":"\r\n( 1 ) . دومين نايب از 4 نايب دوازدهمين امام شيعيان كه در مقدمه بخش 3 به آن اشاره شد . .\r\n","page_name":" 156 ","page_number":156},
  {"content":"\r\n\r\nاى كسى كه او را كيفيت نيست و داراى مكان نيست ! اى پنهان از هر ديده ، اى وجود دائم ابدى و اى پاينده و داناى همه امور عالَم !\r\nدرود فرست بر محمد صلى الله عليه و آله و آلش ، بر بندگان برگزيده ات و بشر پرده دارانت « 1 » و فرشتگان مقربت و خاموشان صف زده و مهياى فرمانت . « 2 » و در اين ماه رجب معظّم مكرّم و بعد از اين ماه‌هاى مكرّم ديگر به ما بركت عطا كن و نعمت فراوان در آن به ما كرامت فرماو قِسمت ما در اين ماه بسيار گردان و سوگند ما را برى ساز به حقّ اسم اعظم اعظم و با جلال و بزرگوارت كه آن اسم را به روز نهادى روشن شد و بر شب قرار دادى تاريك گشت .\r\nو هر گناهى كه ما مىدانيم و نمىدانيم ببخش و ما را از گناهان با بهترين مقام عصمت معصوم گردان و ما را به تقدير خود كفايت فرما و به ما منّت گذار به حُسن نظرت و ما را به غير خود وامگذار و ما را محروم از خير و احسانت مگردان و در آنچه سرنوشت عمر ما قرار داده‌اى بركت بخش و باطن ما را صالح گردان .\r\nو به ما از جانب خود امان عطا كن « 3 » و ما را به حُسن ايمان و عمل نيكو بدار .\r\nو ما را تا به ماه روزه « 4 » و ما بعد آن از ايام و سال‌ها عمر دِه ، اى خداى صاحب جلال و بزرگوارى !\r\n\r\n\r\n","description":"","footnote":"\r\n( 1 ) . يعنى انسان‌هاى معمولى كه از فطرت حقيقى خدايى غافل‌اند . .\r\n( 2 ) . « الصافين » فرشتگانى هستند كه به صف ايستاده‌اند و در قرآن سوره صافات آيه 165 به آن اشاره شده است . هم‌چنين « حافين » در سوره زمر آيه 75 : « و [ در آن روز 
  ] فرشتگان [ رحمت 
  ] را مشاهده كنى كه گرداگرد عرش [ باعظمت الهى 
  ] درآمده و به تسبيح و ستايش خدايشان مشغولند . .\r\n( 3 ) . اين جمله دعاى پيامبر را به ياد مىآورد كه فرمودند : « خدايا ! از كيفرت به عفو و بخششت ، از خشمت به تأييدت ، و از تو به تو پناه مىبرم . » .\r\n( 4 ) . در تقويم اسلامى ماه رجب ، پس از آن شعبان و سپس ماه روزه يا رمضان به دنبال هم مى آيند كه از مقدس‌ترين‌و پربركت‌ترين ماه‌هاى سال هستند . .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nملحقات\r\n\r\nدوازده امام عليهم السلام « 1 »\r\nواژه « امام » در زبان عربى به معناى « رهبر » است ، اما در اصطلاح ترمينولوژى اسلام ، به طور عموم واژه « امام » به شخصى اطلاق مىشود كه در نمازهاى جماعت امامت نماز را به عهده دارد . مطابق متكلمان قديم اهل سنّت ، « امام » رهبرى است كه « جامعه اسلامى » را رهبرى مىكند و وظيفه و رسالت امام ، اجراى قانون وحيانى با شريعت است و باز هم امام در فرهنگ اهل سنّت ، مساوى مفهوم « خليفه » است .\r\nدر مكتب اهل سنّت ، ممكن است واژه امام به اصطلاح محترمانه‌اى اطلاق مىشود كه نقش مهمى در رهبرىهاى مذهبى دارند ؛ مانند « امام شافعى » بنيان‌گذار يكى از چهار مكتب فقهى اهل سنّت .\r\nدر شيعه 12 دوازده امامى ، واژه « امام » دو معناى عمده دارد :\r\n1 . امام نماز جماعت كه در نماز جماعت‌ها امامت را به عهده دارد كه معمولًا در مساجد اقامه مىشوند .\r\n2 . 12 خليفه و جانشين پيامبر اكرم كه بعداً به آن‌ها اشاره خواهد شد .\r\n\r\n\r\n","description":"","footnote":"\r\n( 1 ) . براى شناخت مشروح‌تر به كتاب شيعه در اسلام مراجعه شود . .\r\n","page_name":" 159 ","page_number":159},
  {"content":"\r\n\r\nمفهوم واقعى واژه امام در فرهنگ تشيع فهميده نمىشود مگر اين‌كه خواننده تفاوت عمده اسلام شيعى را با اسلام سُنّى بداند . ريشه‌هاى اين تمايز به نوع ديدگاه‌هاى اصحاب نخستين پيامبر باز مىگردد كه در صدر اسلام از ويژگىها و خاصيت امام ، يا « خليفه » پيامبر داشته‌اند .\r\nپيامبر اسلام صلى الله عليه و آله شخصاً سه رسالت و وظيفه را انجام داده است :\r\n1 . توضيح و تبيين وحى آسمانى : قرآن كريم كلام خداوند است ، كه براى هدايت بشر نازل شده است ، لذا پيامبر اسلام بنيان‌گذار يك دين جهانى است كه « اسلام » ناميده مىشود .\r\n2 . او ، حاكم و رهبر جامعه اسلامى است . به اين معنا كه حضرتش شريعت خداوند را كه به وسيله قرآن تشريع شده است ، تحكيم بخشيده و اجرا كرده است .\r\n3 . او داراى الهام روحى و بينش خاصى بود كه به وسيله آن مىتوانست ، معانى باطنى و درونى وحى را تفسير كند و انسان‌ها را به پيروى مراتب راه كمال روحانى ، هدايت نمايد .\r\nمطابق فرهنگ اكثريت جهان اسلام « اسلام تسنن » جانشين پيامبر « خليفه » بايد يكى از اين سه وظيفه و كاركرد را انجام دهد و آن اجراى شريعت است .\r\nمحمد صلى الله عليه و آله خاتم پيامبران است ، لذا پيامبرى بعد از او نخواهد آمد و به هيچ وجه داراى اشراق درونى و آگاهى و بينش روحى نيستند همانند نبوت ، اين‌ها عطاياى خداوندى است ( اما نه مانند پيامبرى اين الهامات در انسان‌ها هم ممكن است وجود داشته باشد ) .\r\nاما بدون جانشينان پيامبر ، مىتوانند همانند يك حاكم ، مجرى شريعت نبوى باشند .\r\nدر واقع ، جريان دين جهانى اسلام ، به خصوص در آغاز نفوذ اسلام ، به اين كار و وظيفه ، اجراى شريعت ، بستگى داشت . سرانجام « اسلام سُنّى » اعتقاد دارد كه پيامبر\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nخدا ، جانشينى براى خود ، تعيين نكرد . انتخاب جانشين ، تنها به عهده امت واگذار شده است كه آن را انتخاب نمايند .\r\nاما يك گروه اقليت كه « شيعه » ناميده مىشوند ، حاميان و پيروان امام على عليه السلام اعتقاد دارند كه جانشين پيامبر ، تنها وظيفه‌اش اجراى احكام و شريعت نيست ( حكومت دين جهانى ) ، بلكه او ( جانشين ) حامل يك عقل و حكمت اشراقى الهى و رهبر معنوى و روحى مردم است .\r\nلذا ، اين وظيفه آخرى ، يك عطيه الهى است كه اكثريت مردم ، ياراى درك آن را ندارند و نمىتوانند درباره آن داورى نمايند . جانشين پيامبر بايد به وسيله خداوند منصوب شود كه اهداف و خواسته‌هاى پيامبر را گسترش دهد .\r\nشيعه معتقد است كه پيامبر اسلام على عليه السلام را به عنوان جانشين روحى خود ، تعيين كرده است . « 1 » اين تمايز و تفاوت ديدگاه تشيع و تسنن معمولًا با مفاهيم و ترمينولوژى سياسى ، تفسير شده است ، در نتيجه در قرون نخستين اسلام به ستيز و مبارزه اقليت شيعه با حكومت‌هاى بنى اميه و بنى عباس منتهى گشته است . مطابق عقايد تشيع ، امامان ، جانشينان به حق و قانونى پيامبر اسلام اند . نخستين آن‌ها امام على عليه السلام كه جانشين پيامبر بود و هر امامى ، طبق فرمان الهى ، به وسيله امام قبلى ، تعيين مىشود .\r\n\r\nفاطمه عليها السلام\r\nدختر محبوب پيامبر از خديجه عليها السلام . فاطمه 5 سال قبل از آغاز بعثت ، در مكه متولد\r\n\r\n\r\n","description":"","footnote":"\r\n( 1 ) . براى درك كامل و توضيح بيشتر درباره ديدگاه‌هاى تشيع و تسنن به كتاب اسلام و فلسفه جاويد تأليف  F . Schuon  - لندن ، 1976 ، فصل 5 مراجعه شود . .\r\n","page_name":" 161 ","page_number":161},
  {"content":"\r\n\r\nشد ، او آن‌چنان محبوب و عزيز پيامبر بود كه او را ، پاره تن خود ( بضعة مني ) اعلام كرد .\r\nدر دومين سال هجرت ( 624 م ) با على بن ابىطالب پسر عموى خود ، ازدواج كرد و سه پسر ، حسن ، حسين و محسن و دو دختر زينب و ام كلثوم ، براى او آورد .\r\nفاطمه در لحظه ارتحال رسول خدا ، در كنار پدر بود . و در راه امامت شوهرش ، على بن ابىطالب به مبارزه برخاست . او بعد از 6 ماه از رحلت پيامبر در سال 11 هجرى ، درگذشت و در بقيع دفن شد !\r\nگفته مىشود : وقتى او تولد يافت ، تمام آسمان نورانى شد ، از اين جهت او را « الزهراء » ناميدند . او مادر امامان شيعه و مقدس‌ترين زنان مسلمان است .\r\nدوازده امام عليهم السلام\r\n\r\n1 . امام على عليه السلام\r\nنخستين امام ، على ابن ابىطالب است ( تولد 600 ميلادى ، وفات 40 ه / 661 م ) او پسرِ عموى پيامبر ، ابوطالب بود . ابوطالب پيامبر را به مانند پسر خود ، فرازاند و بعد از دريافت وحى ( بعثت ) از او حمايت كرد .\r\nمطابق عقيده شيعه ، على عليه السلام ، نخستين فردى بود كه دين جديد را با دست‌هاى پيامبر پذيرفت . او 10 سال داشت . او بزرگ‌ترين سرباز جنگ‌جوى صدر اسلام و به جهت حمايت و از جان گذشتن خود پيامبر او را در مكانى به نام « غديرخم » جانشين خويش معيّن فرمود .\r\nاو ، چهارمين خليفه در نظر اهل سنّت و خليفه به حق و هدايت‌گر واقعى بعد از عثمان است . او سرانجام به دست يكى از پيروان خوارج ( نخستين فرقه منافق ) ترور شد . او پنج سال خلافت كرد . امام على در نجف اشرف در عراق ، مدفون است .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\n2 . امام حسن عليه السلام\r\nاو بزرگ‌ترين فرزند امام على از فاطمه دختر پيامبر است . او بعد از 6 ماه از شهادت پدرش امام على نامزد خلافت شد ، اما سرانجام مجبور شد خلافت را به معاويه تسليم نمايد . او ، باقىمانده عمر خود را در مدينه با انزوا و عزلت به سر برد . او در بقيع ، گورستان مشهور مدينه ، دفن گرديد .\r\n\r\n3 . امام حسين عليه السلام\r\nجوان‌ترين فرزند على از فاطمه است . او مانند برادرش از مدينه در منظر و ديدِكار آگاهان و جاسوسان خليفه به آرامى زندگى كرد .\r\nوقتى يزيد پسر معاويه خليفه شد ، از حسين عليه السلام بيعت خواست و امام آن را رد كرد و نپذيرفت . سرانجام حسين احساس كرد كه ضرورت دارد با يزيد بجنگد ، تا اعتراض بر ضدّ همه بى عدالتىها كه به نام اسلام اجرا مىشد نمايد . او ، همراه عده كمى از ياران خود ، كه شامل نزديك‌ترين فاميل و خاندان وى بود ، در كربلا به شهادت رسيدند . روز شهادت حسين ، عاشورا به عنوان شعار تشيع در تقويم شيعيان به ثبت رسيد كه هر سال در سال‌گرد عزاى شهادت حسين بر پا مىشود .\r\nبزرگداشت شهادت حسين ، صداى تشيع را به طور سمبليك نشان مىدهد . امام حسين در كربلاى عراق مدفون است .\r\n\r\n4 . على بن الحسين عليهما السلام مشهور به « زين العابدين » « سجاد »\r\nفرزند امام حسين از دختر يزدگرد آخرين پادشاه سلسله ساسانى است . امام سجاد به جهت بيمارى ، نتوانست در كربلا ، سلاح بردارد . لذا از مرگ نجات يافت و سالم\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nماند . بيشتر زندگى را در مدينه به آرامى به سر برده است . تنها با چندنفر از ياران و پيروان خود ارتباط داشت .\r\nنيايش و دعاهاى حضرت سجاد ( كه در كتاب دعاى صحيفه سجاديه جمع آورى شده است ) زبانزد همگان است . او در قبرستان بقيع دفن گرديد .\r\n\r\n5 . امام محمد باقر عليه السلام\r\nفرزند چهارمين امام زين العابدين است . او در جوانى - كودكى در كربلا حضور داشت . به جهت تغيير شرايط سياسى و مذهبى در ميان مردم و به جهت نفرت و انزجار عمومى از حادثه كربلا ، مردم به مدينه آمدند تا از حضرت باقر علوم معنوى و دينى را ياد گيرند . امام باقر چندين شخصيت معروف علمى - دينى را پرورش داد . به اين جهت ، بعد از امام على ، نخستين امامى است كه بيشترين احاديث از حضرتش روايت شده است . امام باقر عليه السلام در بقيع مدفون است .\r\n\r\n6 . امام جعفر صادق عليه السلام\r\nفرزند امام پنجم است . او در يك فضاى باز اجتماعى - سياسى زندگى مىكرد . به اين جهت توانست به طور آزاد در مدينه تعليم دهد . بيشترين دانشمندان به دور امام صادق جمع شدند كه علوم اسلامى را ياد گيرند .\r\nاز جمله شاگردان امام صادق ، ابوحنيفه ، بنيان‌گذار يكى از چهار مذهب فقهى اهل سنّت است .\r\nدر اواخر زندگى حضرت صادق ، تضيقات و محدوديت‌هايى جلوى فعاليت‌هاى امام را مانع شد . آن‌هم به جهت توسعه و گسترش آموزش‌هاى تشيع بود كه خلفاى عباسى تحمل آن را نداشتند . بيشترين احاديث شيعه از امام صادق نقل شده است .\r\nحضرت صادق آن‌چنان در مذهب شيعه 12 امامى اهميت دارد كه مذهب به نام او\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمعروف مىباشد ( مكتب جعفرى ) . امام صادق عليه السلام در قبرستان بقيع مدينه مدفون است .\r\n\r\n7 . امام كاظم عليه السلام\r\nاو ، فرزند امام ششم است ، هم‌زمان با خلفاى عباسى ، المنصور و هارون الرشيد ، زندگى مىكرد . بيشتر زندگى اش را زير فشار دربار خلافت ، در مدينه به سر برد ، سرانجام در زندان هارون الرشيد در بغداد ، جان داد .\r\nبعد از امام موسى ، ائمه ، معمولًا در خانه سنّتى خود در مدينه نتوانستند زندگى كنند ، بلكه خلافت مجبور مىكرد آن‌ها نزديك خليفه در بغداد يا سامرا باشند . امام كاظم در كاظمين عراق مدفون است .\r\n\r\n8 . امام على بن موسى الرضا عليهما السلام\r\nاو فرزند هفتمين امام است . امام در دورانى زندگى مىكرد كه عباسيان با مشكلاتى از سوى انقلابيون شيعه روبه رو بودند . سرانجام المأمون خليفه عباسى ، چنان انديشيد كه با تعيين جانشينى و ولايت عهدى امام رضا ، مىتواند مشكلات خلافت را حل كند ، مأمون اميدوار بود كه با مشاركت دادن امام به امور دنيايى ، مىتواند ارادت و اخلاص پيروان امام را بكاهد و او را منزوى نمايد . بعد از تلاش‌هاى زياد توانست مقام ظاهرى ولايت‌عهدى را به امام بقبولاند . اما به زودى به اشتباه خود پى برد ، زيرا تشيع با اين‌كار بسيار گسترش يافت . لذا دستور داد كه امام را زهر دهند . امام رضا در شهر مشهد ايران مدفون است .\r\n\r\n9 . امام محمد تقى عليه السلام\r\nفرزند هشتيمن امام ، حضرت رضا است . مأمون دخترش را به همسرى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاو درآورد ، لذا مدتى در بغداد كنار خليفه نگه داشته شد . اما سرانجام توانست به مدينه برگردد و تا پايان دوره مأمون در مدينه بماند . خليفه جديد المعتصم ، دوباره او را به بغداد فراخواند . امام محمد تقى در كاظمين عراق مدفون است .\r\n\r\n10 . امام على النقى عليه السلام\r\nفرزند نهمين امام است . او در مدينه باقى مانده بود و تا سال ( 243 ه / 857 م ) علوم دينى را در آن شهر آموزش مىداد . در آن سال ، به وسيله متوكل عباسى به سامرا فراخوانده شد . در آن‌جا ، ( سامرا ) امام به وسيله خليفه و امرا او سخت تحت فشار بود ، تا اين‌كه وفات كرد . امام على النقى در سامرا مدفون است .\r\n\r\n11 . امام حسن العسكرى عليه السلام\r\nفرزند امام دهم ، على النقى است . او در حبس و محدوديت كامل ، زير نظر خليفه عباسى در سامرا زندگى كرد . به ويژه وقتى كه معلوم شد شيعيان ، فرزند او امام مهدى را انتظار دارند . دوازدهمين امامى كه موعود الهى است و جهان را از بىعدالتىها نجات خواهد داد .\r\nامام يازدهم با دختر امپراتور بيزانس ( نرگس خاتون ) ازدواج كرد . اين ازدواج به دنبال تعاليمى بود كه در خواب به او ( نرگس خاتون ) گفته شده بود . او به صورت كنيز خريدارى شد ، به حباله نكاح امام درآمد و سرانجام مادر امام مهدى ( عج ) گرديد . امام حسن عسكرى در سامرا مدفون است .\r\n\r\n12 . امام محمد بن الحسن المهدى ( عج )\r\nامام مهدى ، امام دوازدهم به طور پنهانى در زير حفاظت و سرپرستى پدر\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبزرگوارش تا آخرين روزهاى وفات پدر زندگى كرد . سپس امام زندگى پنهانى ( سِرّى ) را آغاز نمود .\r\nبه عبارت ديگر ، او پنهان از نظر افراد عادى بود ، اما با خواص وكلاى حضرتش تماس داشت و او را مىديدند . در سال ( 329 ه / 939 م ) غيبت كبراى امام شروع شد .\r\nاين غيبت تا هنگامى كه خداوند مىخواهد ، ادامه دارد . وقتى كه حضرتش ظهور كند ، همه بدىها و بى عدالتىها را از جهان برخواهد چيد .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nمنابع فصول كتاب\r\nبخش اول : از بحارالانوار علامه محمدباقر مجلسى 110 جلدى تهران - 1960 / 1380 - 1970 / 1390 .\r\nالف ) پيامبر صلى الله عليه و آله :\r\n1 . بيان ايمان : ج 4 ، ص 387 - 388 .\r\n2 . صفات خدا : ج 3 ، ص 303 - 304 .\r\nب ) على عليه السلام :\r\n1 . امام منزه - معصوم - ج 4 ، ص 221 - 223 .\r\n2 . صفات متقى - ج 4 ، ص 247 - 248 .\r\n3 . علم و ريشه‌هاى آن ، ج 4 ، ص 274 - 278 .\r\n4 . زيبايى و جلال مخلوقات ، ج 4 ، ص 213 - 215 .\r\n5 . يكتايى او - ج 3 ، ص 206 - 207 .\r\n6 . نزول - ج 4 ، ص 253 .\r\n7 . اشراق و الهام قلب - ج 4 ، ص 304 - 306 .\r\nج ) الباقر عليه السلام امام بى مانند ، ج 4 ، ص 299 - 300 .\r\nد ) جعفر عليه السلام :\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n1 . ديدن خدا ، ج 4 ، ص 44 - 45 .\r\n2 . نامى كه مىتواند نام باشد . ج 4 ، ص 160 - 161 .\r\nا ) موسى عليه السلام ، تنزه و تعالى ، ج 4 ، ص 298 .\r\nف ) على الرضا عليه السلام :\r\n1 . بيان توحيد ، ج 4 ، ص 228 - 230 .\r\n2 . شر ، ج 3 ، ص 36 - 38 .\r\nبخش دوم : از نهج البلاغه ، تصحيح محى الدين - محمد عبد الحميد با تفسير و شرح محمد عبده ، سه جلد القاهره - بخش 3 ، ص 92 - 122 .\r\nبخش سوم : زندگى معنوى :\r\nالف ) دعاى امام حسين عليه السلام در عرفات\r\nمفاتيح الجنان ، شيخ عباس قمى ، چاپ محمدحسن علمى ، تهران 1961 - 1281 - ص 53 - 531 . باز همان ، چاپ اسلاميه - تصحيح محمدباقر كمره‌اى . تهران 60 - 1959 / 1379 ، ص 350 - 365 .\r\nق ) امام زين العابدين عليه السلام\r\nدعاى اول و ششم از صحيفه سجاديه ، ترجمه فارسى محمد على شريعتى ، اسلاميه ، تهران . بى تا ، ص 15 - 22 ، 32 - 36 ، و ترجمه فارسى فيض الاسلام ، تهران ، 6 - 1955 / 1375 ، ص 28 - 41 و 68 - 75 و ترجمه فارسى جواد فاضل - تهران - 1348 - 1969 ص 47 - 50 ، 5 - 93 .\r\nس ) دعاهاى ائمه در ماه رجب\r\nمفاتيح الجنان ، ص 81 - 279 / 6 - 184 .\r\nمنابع ديگر :\r\n1 . محمد عبده ، شرح نهج البلاغه ، ياد شده در بخش 1 .\r\n2 . توفيق الفكيكى : الراعى و الرعيه ، چاپ نجف ، 1940 .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n3 . ميرزا حبيب الله الهاشمى ، منهاج البراعه فى شرح نهج البلاغه ، جلد 20 ، تهران ، 70 - 1969 / 1389 .\r\n4 . ابن ابى الحديد ، شرح نهج البلاغه ، بيروت .\r\n5 . ابن ميثم ، شرح نهج البلاغه ، تهران ، چاپ ليتوگرافى ، 60 - 1859 / 1275 .\r\n6 . الكلينى ، الاصول مِن الكافى ، تصحيح محمد باقر كمره‌اى ، تهران 90 - 1968 / 1388 .\r\n7 . الصدوق ، التوحيد ، تصحيح هاشم الحسينى الطهرانى ، تهران ، 8 - 1967 / 1387 .\r\n8 . الشيرازى ، سيد على خان ، تلخيص الرياض ، ج 1 ، تهران ، 2 - 1961 / 1381 .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n . \r\n","description":"","footnote":"","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n . \r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n . \r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n . \r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n . \r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n . \r\n","description":"","footnote":"","page_name":" 183 ","page_number":183},
  {"content":"\r\n . \r\n\r\n","description":"","footnote":"","page_name":" 184 ","page_number":184}
  ]