[
  {"content":"\r\n\r\nاحكام شرعى\r\nبانوان\r\nمطابق با فتاوى :\r\nاستاد الفقهاء والمجتهدين سيد ابوالقاسم خوئى قدس سره\r\nاستاد الفقهاء والمجتهدين ميرزا جواد تبريزى قدس سره\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nاحكام طهارت\r\nاحكام وضو\r\nغسل جنابت\r\nحيض\r\nاستحاضه\r\nنفاس\r\nاحكام ميت\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nاحكام وضو\r\nسؤال ( 1 ) خانمى كه مدتى در وضو ، هر عضوى را سه مرتبه مىشسته و گمان مىكرده كه وضوى صحيح اين گونه مىباشد ، ولى الآن فهميده كه وضوى او اشتباه بوده است ، آيا وضوى او به كيفيت ذكر شده باطل مىباشد ؟ آيا بايد همه‌ى نمازهايى را كه با چنين وضوئى خوانده است ، قضا نمايد ؟\r\nبسمه تعالى : اگر احتمال دهد كه شستن دفعه‌ى سوم را ناقص و ناتمام بجا آورده ، و تمام دست را نشسته است ، قضاى نمازها بر او واجب نمىباشد ، والله العالم .\r\n\r\nغسل جنابت\r\nسؤال ( 2 ) در چه زمانى بر زن غسل جنابت واجب مىشود ؟\r\nبسمه تعالى : غسل جنابت در هنگام نزديكى ، هر چند از زن منى انزال نشود و همچنين هنگام انزال منى در خواب و يا بيدارى ، واجب مىشود ، والله العالم .\r\nسؤال ( 3 ) آيا واجب است كه زن بعد از نزديكى مدتى را صبر كند و اقدام به غسل نكند تا مطمئن شود كه ديگر منى از او بيرون نمىآيد ، و در صورتى كه غسل نموده و بعد از غسل مايعى از او بيرون آمد كه احتمال مىدهد و يا\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدر بعضى از موارد يقين مىكند كه مايع بيرون آمده منى شوهرش مىباشد ، آيا لازم است كه غسل را تكرار نمايد ؟\r\nخوئى ( قدس سرّه ) : تكرار غسل در صورتى كه يقين كند مايع مذكور منى شوهرش مىباشد ، لازم نيست ، والله العالم .\r\nسؤال ( 4 ) خانمى كه از عادت ماهيانه پاك شده و خيال كرده ، كه بعد از اتمام عادت جنب هم شده است و نيت غسل جنابت نموده و اعمال حج را بجا آورده است ، حكم اعمال حج او را بيان فرمائيد ؟\r\nبسمه تعالى : غسل صحيح بوده و اعمالش هم به تبع غسل صحيح مىباشد ، والله العالم .\r\nسؤال ( 5 ) در صورتى كه موى سر بلند باشد ، مانند موى خانم‌ها ؛ آيا هنگام غسل بايد همه‌ى اين موى بلند را شستشو داد ، يا اينكه فقط شستن موهاى متعارف كه به پوست چسبيده است ، لازم است ؟\r\nخوئى ( قدس سرّه ) : در هنگام غسل واجب است كه فقط آن مقدار از مو كه به پوست سر چسبيده ، شسته شود و شستن همه‌ى موها لازم نيست و بايد كوشش كند كه آب به پوست سر برسد و در صورتى كه مو بقدرى كوتاه است كه جزء پوست حساب مىشود ، بايد با پوست شسته شود .\r\nسؤال ( 6 ) آيا زنى كه محتلم مىشده ، ولى نمىدانسته كه بايد بعد از احتلام غسل كند و با اين حال مدتى نماز مىخوانده است ، نمازهايش باطل است ؟\r\nخوئى ( قدس سرّه ) : بايد نمازهايى را كه به اين حالت خوانده ، اعاده و تكرار كند ، والله العالم .\r\nتبريزى ( قدس سرّه ) : قضاى نمازهاى سابقه واجب نمىباشد و براى نمازهاى بعدى بايد غسل نمايد ، والله العالم .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nسؤال ( 7 ) خانمى كه براى حيض و جنابت غسل مىكرده ، ولى هنگام غسل ، موانع رسيدن آب به بدن را زايل نمىكرده است ، در حالى كه آن‌ها ، مانع از رسيدن آب به موى سر بوده‌اند ، آيا در اين صورت غسلش باطل است ؟\r\nخوئى ( قدس سرّه ) : اگر آب به پوست سر مىرسيده ، غسل او صحيح بوده است ، والله العالم .\r\nسؤال ( 8 ) خانمى كه مدت‌ها جهت غسل جنابت ، ابتداء نصف سمت راست بدن را از سر به پائين مىشسته ، سپس نصفه‌ى طرف چپ بدن را به همين كيفيت مىشسته است ، سپس از گردن تا دو قدم را مىشسته و غسل را تمام مىكرده است . آيا اعمال مشروط به طهارت او مثل نماز صحيح مىباشد ؟\r\nبسمه تعالى : در صورتى كه قصد غسل واجب را هر چند اجمالًا داشته و ابتدا تمام سر را ، سپس بقيه‌ى بدن را از گردن تا قدمين شسته است ، غسل او صحيح مىباشد ، والله العالم .\r\n\r\nامورى كه غسل جنابت را واجب مىكند\r\nسؤال ( 9 ) علايمى كه زن با آن‌ها بتواند بين منى و مايعات ديگرى كه هنگام شهوت از او خارج مىشود ، تشخيص دهد ، چيست ؟ آيا مجرد بيرون آمدن هر مايعى در حال شهوت موجب غسل بر زن مىگردد ، با توجه به اينكه منى زن در اوصاف مانند منى مرد نمىباشد تا بتوان بين آن و مايعات ديگر مثل مذى فرق گذاشت ؟\r\nبسمه تعالى : مايعى كه با شهوت از زن انزال مىشود ، در صورتى كه توأم با سستى بدن باشد منى است ، بلكه اگر توأم با سستى جسم هم نباشد ، بنابر احتياط واجب غسل نمايد ، والله العالم .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسؤال ( 10 ) مايعى كه از زن هنگام بروز شهوت خارج مىشود ، پاك است يا نجس ؟\r\nبسمه تعالى : در صورتى كه منى بودن آن معلوم نباشد ، پاك مىباشد ، ولى منى نجس بوده و انزال آن موجب غسل مىگردد و علامت منى خارج شدن آن با شهوت و سستى بدن مىباشد و خارج شدن با فشار و شدّت در آن معتبر نمىباشد ، والله العالم .\r\nسؤال ( 11 ) اگر دخترى مبتلا به عادت استمناء بوده و حالتى برايش پيش مىآمده كه براى زن‌هاى شوهردار پيدا مىشود ، آيا بر او غسل واجب مىشود با توجه به اينكه او نمىدانسته ، اين عمل حرام است ؟\r\nبسمه تعالى : در صورتى كه نمازها و روزه‌هاى خود را بعد از غسل حيض و قبل از استمناء انجام داده ، اعمال او صحيح مىباشد . اما در صورتى كه نماز و روزه او بعد از استمناء و قبل از حيض بوده است ، بايد بنابر احتياط واجب نماز و روزه خود را قضا نمايد ، والله العالم .\r\nسؤال ( 12 ) آيا زن بدون نزديكى هم جنب مىشود ؟\r\nخوئى ( قدس سرّه ) : بله زن به غير جماع به احتلام هم جنب مىشود .\r\nتبريزى ( قدس سرّه ) : بله زن به احتلام هم جنب مىشود ، ولى مطلع كردن او به اين حكم شرعى لازم نمىباشد .\r\nسؤال ( 13 ) آيا زن هم منى دارد ، علامات منى را در زن بيان نمائيد ؟\r\nخوئى ( قدس سرّه ) : بله زن هم مثل مرد منى دارد و در هنگام شك در اينكه مايعى منى است يا غير آن ، در صورتى كه صفات سه گانه‌ى شهوت و سستى بدن و بيرون آمدن با جهش را داشته باشد ، منى محسوب مىگردد . چنانچه در مرد هم وجود اين علامات در منى لازم است ، ولى در زن اگر فقط دو علامت اول موجود بوده و علامت سوم نباشد ، بايد بنابر احتياط\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nواجب جمع بين غسل و وضو شود ، والله العالم .\r\nتبريزى ( قدس سرّه ) : ولى بنابر اظهر مىتواند ، اكتفا به غسل تنها كند .\r\nسؤال ( 14 ) مايعات و رطوبت‌هايى كه زن بعد از شوخى با شوهر و قبل از رسيدن به حالت ارضاء كامل جنسى مىبيند ، پاك است يا نجس ؟ آيا موجب غسل مىشود يا نه ؟\r\nخوئى ( قدس سرّه ) : پاك است و غسل را هم واجب نمىكند .\r\nتبريزى ( قدس سرّه ) : حكم اين مسئله از آنچه كه گذشت ، معلوم مىشود .\r\nسؤال ( 15 ) آيا مايعى كه از زن بعد از غسل و قبل از استبراء با ادرار نمودن خارج مىشود ، منى محسوب مىشود و بايد غسل جنابت را دوباره تكرار نمايد ؟ و اگر غسل را تكرار نمود ، كفايت از وضو مىكند ؟\r\nخوئى ( قدس سرّه ) : اگر معلوم شود كه مايع خارج شده ، منى خود اوست ، بايد براى خروج آن غسل كند و اين غسل كفايت از وضو مىكند ، ولى اگر منى بودن آن مايع معلوم نگردد ، غسل مجدد واجب نبوده و آن مايع پاك مىباشد .\r\nسؤال ( 16 ) بعضى از دانشمندان و اهل خبره مىگويند كه زن داراى منى نمىباشد . بنابر گفته‌ى اين جماعت هيچ‌گاه زن علم به خروج منى پيدا نمىكند ؛ چون اساساً منى در بدن او وجود ندارد . با اين مقدمه چگونه فقهاء بعضى از احكام را دائر مدار علم زن به منى بودن بعضى مايعات نموده‌اند ؟\r\nبسمه تعالى : اگر مايعى از زن با شهوت جنسى خارج شود ، منى بوده و اعتبارى به بعضى نظريات علمى روز نمىباشد ، والله العالم .\r\nسؤال ( 17 ) آيا مىتوان از روايات استفاده نمود كه زن هم مثل مرد منى دارد ؟\r\nبسمه تعالى : زن هم مثل مرد منى دارد و اين مطلب از روايات بسيارى كه بعضى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاز آن‌ها معتبر مىباشد ، استفاده مىگردد ، والله العالم .\r\nسؤال ( 18 ) در صورتى كه زنى به واسطه‌ى شوخى با جنس مخالف و يا در خواب به حالت شهوت رسيده و نمىداند كه منى از او بيرون آمده يا نه ، و گاهى اوقات يقين به عدم انزال منى مىكند ، آيا غسل بر او واجب مىشود ؟\r\nبسمه تعالى : غسل بر او واجب نمىشود ، مگر در صورتى كه علم به حكم داشته و منى از او خارج شود ، والله العالم .\r\nسؤال ( 19 ) اگر زنى خواب ببيند و يا خيال و فكر شهوانى از همسرش داشته باشد و مايعى از او خارج شود ، آيا زن هم مثل مرد منى دارد و آيا در اين صورت ، غسل بر او واجب مىگردد ؟\r\nبسمه تعالى : در صورتى كه زن با شهوت مبتلا به انزال شود ، مايع انزال شده منى بوده و او جنب مىگردد ، والله العالم .\r\nسؤال ( 20 ) در صورتى كه زن به طريق شوخى با همسر و يا در خواب انزال شود ، آيا فقط اكتفاء به غسل جنابت نمايد يا بايد وضو هم بگيرد ؟\r\nبسمه تعالى : در صورتى كه زن جنب شود ، چنانچه مفروض سؤال مىباشد نيازى به وضو نمىباشد ، ولى احتياط مستحب اين است كه وضو هم بگيرد ؛ زيرا احتمال دارد به آنچه كه ذكر شده ، جنب نشده باشد ، والله العالم .\r\nسؤال ( 21 ) آيا خروج مايع لزجى كه هنگام تحريك جنسى از زن مشاهده مىشود ، نجس بوده و موجب غسل مىگردد و بايد لباس‌ها و اشيائى كه با اين مايع برخورد كرده ، تطهير نمود و آيا مايعى كه با فشار و جستن از زن خارج مىشود و نوعاً توأم با سستى بدن مىباشد ، نجس است ؟\r\nبسمه تعالى : در زن بايد منى با شهوت و سستى بدن توأم باشد و خارج شدن با جهش و فشار لازم نمىباشد و منى زن مانند منى مرد در صورتى كه دو\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nويژگى گفته شده را دارا باشد ، نجس است ، والله العالم .\r\nسؤال ( 22 ) در صورتى كه زن محتلم شده و احساس شهوت كرده و مايع و رطوبتى را بعد از آن در بدن خود ببيند ، آيا غسل بر او واجب مىشود ؟\r\nبسمه تعالى : در صورتى كه از زن به وسيله احتلام منى خارج شود ، جنب گرديده ، هر چند لازم نيست كه او را به اين مسئله مطلع كنند ، والله العالم .\r\n\r\nحيض\r\n\r\nشرايط حيض\r\nسؤال ( 23 ) خون حيض بعد از خارج شدن از زن ، استمرار آن هر چند در باطن فرج باشد ، كفايت مىكند . آيا اين استمرار بايد استمرار حقيقى باشد و هيچ انقطاعى در ضمن سه روز نداشته باشد ، هر چند انقطاع در مدت كمى باشد ، يا اينكه انقطاع به مدت كم مانعى ندارد و ضابطه و حدّ اين مدت كم چه اندازه مىباشد ؟\r\nبسمه تعالى : فاصله شدن مدت كم كه متعارف بين زن‌ها مىباشد ، در استمرار سه روز مانعى ايجاد نمىكند ، والله العالم .\r\nسؤال ( 24 ) زنى كه از جهت سنى هنوز به سن زنان يائسه نرسيده و حيض مىبيند ، بعد از مدتى طلاق داده شده و بعد از گذشت يك عادت ماهيانه از او ، در اثناء عادت ماهيانه دوم يا بعد از آن يك مرتبه به سن يائسگى رسيده ، آيا نگه داشتن عدّه بر او لازم است . تكليف اين زن در صورتى كه سن يائسگى در ايام حيض دوم رسيده ، چيست ؟\r\nخوئى ( قدس سرّه ) : بله بايد عدّه را تمام نمايد ، طبق آنچه كه ما در كتاب منهاج الصالحين بيان كرديم .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسؤال ( 25 ) در صورتى كه زنى در ايام عادت ماهيانه يا تميز آن خون ديده و اين خون از سه روز بيشتر بوده است و گاهى اوقات داراى صفات حيض بوده و گاهى هم نبوده ، ولى در طول اين سه روز تقريباً يك ساعت جارى بوده و يك ساعت منقطع مىشده است ، آيا اين خون محكوم به حيض مىشود ؟\r\nبسمه تعالى : در سؤال‌هاى سابق معناى استمرار خون ذكر شده و به شكل كلى قطع شدن خون به مقدار كم كه در بين زنان متعارف مىباشد ؛ مانند چند دقيقه هر چند در داخل فرج باشد ، ضررى به استمرار نمىرساند ، والله العالم .\r\nسؤال ( 26 ) خون حيض چنانچه در رساله‌هاى عمليه ذكر شده ، بايد در سه روز اول استمرار و دوام داشته باشد ولى قطع شدن خون به مدت زمانى كم و محدود ضررى به استمرار نمىزند . اكنون اين سؤال مطرح مىشود كه مقدار زمان كم و محدود چگونه معين مىشود ؟ آيا ضابطه‌اى براى تعيين و مشخص كردن اين زمان محدود وجود دارد به شكلى كه اگر انقطاع از آن زمان بيشتر شد ، خون حيض نباشد ؟\r\nبسمه تعالى : اگر خون در داخل عضو جريان داشته باشد به شكلى كه اگر پارچه‌اى را داخل آن كند آلوده مىشود ، حيض محقق شده و خارج شدن خون از داخل به خارج تنها در حدوث حيض معتبر مىباشد نه در بقاء آن ؛ و استمرار و عدم انقطاع خون امرى است عرفى ؛ يعنى به اندازه‌اى باشد كه در نزد نوع زنان آن مقدار را مخل به استمرار ندانند به همين جهت زمان محدود ، زمانى است كه نوعاً خانم‌هاى حايض آن مقدار را مضر به استمرار نمىدانند ، والله العالم .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nسؤال ( 27 ) گاهى از اوقات از زنان باردار خونى بيرون مىآيد كه نمىدانند حيض است يا استحاضه در اين فرض وظيفه چيست ؟\r\nبسمه تعالى : در صورتى كه خون در ايام عادت ماهيانه بوده و يا داراى صفات حيض باشد و از سه روز كمتر و از ده روز بيشتر نباشد محكوم به حيض مىگردد و در غير اين صورت استحاضه محسوب مىشود ، والله العالم .\r\nسؤال ( 28 ) در صورتى كه خون از محل و مجراى طبيعى خود به وسيله فرو بردن پنبه داخل آن جارى و خارج مىگردد ، آيا اين خون محكوم به حيض مىگردد ؟\r\nبسمه تعالى : بله بر اين خون احكام حيض مترتب مىگردد ، والله العالم .\r\nسؤال ( 29 ) آيا در صورتى كه خون بواسطه‌ى پنبه و يا غير آن خارج شده ولى مقدارى از آن در داخل فرج باقى مانده است ، محكوم به حيض مىشود ؟\r\nبسمه تعالى : اگر مقدارى از خون هر چند بواسطه‌ى پنبه خارج شود حكم حيض را دارد هر چند داخل فرج باقى مانده باشد ، والله العالم .\r\nسؤال ( 30 ) آيا در صورتى كه خون از رحم خارج شده و داخل فضاى فرج گرديده ولى از آن خارج نشده است ، حكم حيض را دارد ؟\r\nبسمه تعالى : حكم به حيض بودن نمىشود مگر در صورتى كه مقدار كمى از خون هر چند بواسطه فرو بردن پنبه به داخل فرج خارج شود ، والله العالم .\r\nسؤال ( 31 ) آيا مقدار معين از عمر براى ديدن خون حيض مشخص شده است ؟\r\nبسمه تعالى : بله بعد از آنكه زن شصت سال كامل از عمرش سپرى شد خونى را كه بعد از اين زمان مىبيند هر چند داراى صفات حيض باشد استحاضه محسوب مىشود ، والله العالم .\r\nسؤال ( 32 ) فرموده‌ايد كه حداكثر زمانى حيض ده روز مىباشد اكنون اين سؤال\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمطرح است كه آيا اتمام ده روز به وارد شدن در شب يازدهم مىباشد و يا اينكه شب يازدهم منتهاى حد نبوده بلكه زن حايض بايد وارد روز يازدهم گردد تا حكم به اتمام حيض شود ؟\r\nبسمه تعالى : اگر زن حايض خونى را در شب يازدهم ببيند چون ده روز گذشته خونى كه در آن شب مىبيند استحاضه محسوب مىگردد و اگر عادت زن از ده روز كمتر باشد خونى را كه بعد از ايام عادت مىبيند استحاضه محسوب مىگردد ، والله العالم .\r\nسؤال ( 33 ) زنى كه در هر دو ماه يك بار حيض مىبيند آن هم به مدت دو يا سه روز و در اين مدت ترشحات و مايعات قرمز رنگى مىبيند ، وظيفه‌ى او چيست ؟\r\nبسمه تعالى : اگر خونى كه مىبيند مشخصات خون حيض را دارا بوده و به مدت سه روز استمرار داشته باشد ، هر چند استمرار در داخل فرج باشد ، محكوم به حيض بوده و در غير اين صورت حيض محسوب نمىشود ، والله العالم .\r\nسؤال ( 34 ) خونى كه در ايام باردارى در زن ديده مىشود ، چه حكمى دارد ؟\r\nبسمه تعالى : در صورتى كه اين خون مشخصات خون حيض را دارا باشد و يا اينكه در ايام عادت ماهيانه زن باشد ، حيض محسوب مىگردد ، والله العالم .\r\n\r\nأيام حيض\r\nسؤال ( 35 ) زنى كه در هر ماه به مدت دو يا سه روز عادت شده و در مدت ذكر شده ، مايع قرمز رنگى توأم با ترشحات خونى مىبيند ، وظيفه‌ى اين\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nزن‌چيست ؟\r\nبسمه تعالى : در صورتى كه خون سه روز به شكل مستمر ، هر چند در داخل فرج جريان نداشته باشد ، آنچه كه در سؤال مطرح شده ، استحاضه مىباشد و اين زن بايد اعمال مستحاضه را بجا آورد ، والله العالم .\r\nسؤال ( 36 ) در صورتى كه خون حيض استمرار داشته ، به شكلى كه از ده روز بيشتر شده است و اين استمرار تا ده روز ديگر يا بيشتر ادامه داشته ، سپس داراى اوصاف حيض شده است . آيا ده روز بين دو حيض ، ايام پاكى زن محسوب مىشود ، هر چند كه در اين ده روز از خونريزى پاك نبوده يا اينكه بين دو حيض بايد هرگز خون ديده نشود ، تا حكم به پاكى زن شود ؟\r\nخوئى ( قدس سرّه ) : بله در صورتى كه بعد از ده روز اول ، ده روز فاصله شده و در اين ده روز هم خونريزى وجود داشته ، سپس بعد از ده روز دوم خون به اوصاف حيض گرديده ، آنچه به صفات حيض مىبيند ، حيض جديد محسوب مىشود و لازم نيست كه بين دو حيض خونى نبيند .\r\nسؤال ( 37 ) خونى كه از ده روز متجاوز است ، حيض نمىباشد . آيا گذشت يك ساعت و يا نصف ساعت و يا دقايقى چند از ده روز تجاوز صدق مىكند ؟\r\nخوئى ( قدس سرّه ) : ملاك حكم ، صدق عرفى تجاوز مىباشد ، والله العالم .\r\nسؤال ( 38 ) در صورتى كه زن ده روز متوالى حيض ديده و نيم ساعت قبل از آنكه داخل روز يازدهم شود ، خون قطع شده است ، سپس داخل شام شب يازدهم شده ، در حالى كه پاك بوده است . سپس در همان شب مبتلا به خونريزى شده است . آيا در اين مسئله تجاوز از ده روز محقق گرديده ، تكليف روز دهم اين زن چيست ؟\r\nخوئى ( قدس سرّه ) : مورد انقطاع خون صورتى است كه چيزى از خون در باطن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nفرج نمانده باشد و اين موضوع با داخل كردن مقدارى پنبه به داخل محل دانسته مىشود و در صورتى كه زن صاحب عادت نمىباشد و روز دهم خونريزى قطع شده ، اين ده روز حيض او بوده و در صورتى كه از ده روز تجاوز كرد ، خون متجاوز استحاضه مىباشد و در صورتى كه زن صاحب عادت بوده و عادتش كمتر از ده روز مىباشد ، حكم آن به شكل مفصل در منهاج الصالحين ذكر گرديده است .\r\nسؤال ( 39 ) زنانى كه قرص مصرف مىكنند ، گاهى اوقات در زمان عادت خود يك روز و يا دو روز خون مىبينند و اين خونريزى در تمام ايام عادت نمىباشد و گاهى اوقات بعد از ايام عادت مثلًا بعد از هفت روز خونريزى ، به مدت يك روز و يا دو روز خون مىبيند . آيا حكم عادت بر اين خانم‌ها صدق مىكند ؟\r\nخوئى ( قدس سرّه ) : در اين موارد تا به سه روز نرسد ، حكم حيض را ندارد ، ولى در صورتى كه خونريزى سه روز طول كشيده و در اثناء ده روز قطع شود ، حكم حيض را دارد .\r\nسؤال ( 40 ) در رساله‌ى منتخبه در ضمن مسأله 45 در احكام حيض اين چنين آمده است :\r\n( فاصله‌ى زمانى كه در خونريزى بين زنان متعارف است ، ضررى به استمرار سه روز در حيض نمىزند ) .\r\nالف - در مقام عمل ما معناى فاصله‌ى زمانى كم را نفهميديم ؛ آيا مراد از زمان كم و ناچيز اين است كه مثلًا اگر خون بعد از اينكه نيم ساعت آمده ، سپس قطع شود ، مانعى ندارد و يا اينكه مثلًا 21 ساعت آمده و به مدت يك ساعت و يا دو ساعت قطع شده ، لطفاً مقدار زمانى كه باعث انقطاع\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاستمرار مىشود را ، دقيقاً بيان فرمائيد تا در هنگام نياز طبق آن عمل شود ؟\r\nبسمه تعالى : در صورتى كه زن شك كند ، مقدار زمانى كه در بين خونريزى فاصله شده ، از مقدارى است كه ضرر به استمرار نمىزند يا آنكه مضر به استمرار بوده و توالى سه روز به هم خورده است ، بايد بنابر احتياط واجب جمع كند ، بين تروك حايض و اعمال مستحاضه ، والله العالم .\r\nب - در صورتى كه زن در خواب بوده و احتمال مىدهد ، مدتى كه در خواب بوده ، خونريزى به مدت زيادى قطع شده ، تكليف او چيست ؟\r\nبسمه تعالى : نبايد به اين احتمال اعتنا كند ، بلكه در صورتى كه خونريزى بعد از خواب وجود دارد ، بايد حكم به حايض بودنش نمايد ، والله العالم .\r\nج - آيا بر زن واجب است كه در سه روز اول فحص و بررسى از حال خود نموده و پيوسته مواظب باشد تا اينكه يقين كند ، خون قطع نگرديده است و يا اينكه مجرد استصحاب بقاء خونريزى براى او كافى بوده و نيازى به فحص مجدد ندارد ؟\r\nبسمه تعالى : وظيفه‌ى زن در فرض مذكور استصحاب حيض مىباشد و بنابر احتياط در صورتى كه احتمال انقطاع عقلايى باشد اختبار نمايد ، والله العالم .\r\nسؤال ( 41 ) گاهى اوقات بعضى از بانوان به جهت استعمال دارو و تاخير انداختن عادت ماهيانه ، خون كمى را ديده و اين خون به شكل منقطع به مدت سه روز و يا كمتر مىآيد ، در صورتى كه اين خون منقطع بيشتر از سه روز از زن خارج شود ، چه حكمى دارد ؟ و در صورتى كه به شكل منقطع خون ديده ، ولى به سه روز نرسد ، چه حكمى دارد و آيا در صورتى كه بين استمرار خون سه ساعت فاصله شود ، حكم انقطاع صدق مىكند ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبسمه تعالى : در صورتى كه خون سه روز ، هرچند در باطن فرج به شكل مستمر جريان داشته ، به شكلى كه اگر مقدارى پنبه داخل فرج بشود ، پنبه آلوده مىگردد . در اين صورت اگر خون در ايام عادت بوده و يا اينكه داراى اوصاف خون حيض باشد ، محكوم به حيض است و در صورتى كه سه روز استمرار نداشته باشد ، استحاضه محسوب مىگردد و اگر سه روز استمرار داشته باشد ، ولى اوصاف حيض را نداشته باشد ؛ مثل اينكه زرد رنگ باشد ، استحاضه محسوب مىگردد و قطع شدن به مدت سه ساعت بلكه كمتر از آن انقطاع محسوب مىشود ، در صورتى كه در باطن محل خونى نباشد ، والله العالم .\r\n\r\nاوصاف خون حيض\r\nسؤال ( 42 ) آيا وجود اوصافى كه در خون حيض گفته شده ، هميشه لازم است ؟\r\nبسمه تعالى : در غير از خونى كه در ايام عادت ديده مىشود و همچنين خونى كه زن مضطربه مىبيند ، بايد اوصاف ذكر شده موجود باشد ، والله العالم .\r\nسؤال ( 43 ) در اوصاف خون حيض گفته شده كه خون حيض بايد ( طرى ) باشد . معناى طراوات را بيان فرمائيد ؟\r\nخوئى ( قدس سرّه ) : معناى عرفى اين كلمه واضح است .\r\nتبريزى ( قدس سرّه ) : مراد از كلمه‌ى طرى ، يعنى خونى كه تازه بوده و زمانى از آن نگذشته كه موجب تغيير و فساد آن گردد ، بر خلاف خون استحاضه كه خون محبوس و زمان دار و متغيير مىباشد .\r\nسؤال ( 44 ) در صورتى كه خون ديده شده داراى رنگ قهوه‌اى باشد ، چه حكمى دارد ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبسمه تعالى : در صورتى كه خون قهوه‌اى رنگ را در ايام عادت ماهيانه ديده باشد ، محكوم به حيض است ، والله العالم .\r\nسؤال ( 45 ) در صورتى كه خون را در غير ايام ماهيانه ديده و داراى اوصاف حيض هم نمىباشد ولى زن اطمينان و يا علم دارد كه خون مذكور حيض مىباشد ، آيا حكم به حيض بودن آن مىشود ؟\r\nبسمه تعالى : در صورتى كه خون ذكر شده را در ايام عادت ماهيانه نديده است و يا داراى مشخصات حيض نمىباشد ، استحاضه محسوب مىشود و علم و اطمينان زن به حيض بودن اثرى ندارد ، والله العالم .\r\nسؤال ( 46 ) در صورتى كه خون ديده شده ، داراى يكى از صفات حيض مانند غلظت و يا دوتاى از آن‌ها مثل غلظت و رنگ باشد ، آيا كفايت در حيض بودن آن مىكند ؟\r\nبسمه تعالى : بله در صورتى كه خون ذكر شده را ، در ايام عادت ديده و همچنين در صورتى كه آن را به رنگ قرمز ديده و اقل زمان پاكى كه ده روز مىباشد ، بين عادت قبلى و اين خون جديد فاصله شده باشد ، در هر دو صورت محكوم به حيض مىباشد ، والله العالم .\r\nسؤال ( 47 ) آيا رنگ قهوه‌اى در خون ، حكم رنگ قرمز را داشته و موجب حيض مىگردد ؟\r\nبسمه تعالى : بله محكوم به حيض مىباشد ، والله العالم .\r\nسؤال ( 48 ) در صورتى كه ، خون‌هايى را كه زن مىبيند ، داراى صفات مشترك باشد و قابل تمييز و شناسايى نباشد ، در اين صورت وظيفه‌ى زن چيست ؟\r\nبسمه تعالى : در صورتى كه همه‌ى خون‌هايى را كه مىبيند واجد اوصاف مشترك باشند و قابل تمييز نباشند اين زن حكم مضطربه را دارد . و اگر\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nخون‌ها در صفت اختلاف داشته باشند ، در صورتى كه خون ، داراى صفات بوده و سياه رنگ باشد و از سه روز كمتر و از ده روز بيشتر نباشد ، همه‌اش حيض مىباشد و بقيه‌ى خون‌هاى ديگر استحاضه محسوب مىشود و در صورتى كه از ده روز تجاوز كند ، حكم آن حكم مضطربه است ، والله العالم .\r\nسؤال ( 49 ) آيا زيادى صفات در بعضى از خون‌هايى كه ديده مىشود ، احتمال حيض بودن را بيشتر مىكند ؟ مثلًا اگر خونى داراى فقط رنگ قرمز بوده ، ولى بعضى ديگر داراى غلظت و سوزش باشد و بقيه‌ى خون‌ها اين دو صفت را ندارند ، حكم اين صورت را بيان فرمائيد و اگر بعضى از خون‌ها فقط در يك صفت ترجيح داشته باشند ، آيا حكم تغيير مىكند ؟\r\nبسمه تعالى : در صورتى كه مجموعه دو خونى كه ديده شده ، از ده روز بيشتر باشد و زن هم صاحب عادت نباشد و خون غليظى كه ديده ، داراى صفات حيض باشد مثل اينكه از سه روز كمتر نبوده و از ده روز بيشتر نباشد ، در اينجا خون غليظ را حيض قرار داده و بقيه را استحاضه قرار دهد ، والله العالم .\r\nسؤال ( 50 ) زنى كه مدت دو ماه خون حيض نديده و بعد از آزمايش‌هاى متعدد معلوم شده ، كه در اين دو ماه باردار بوده است ، و بعد از گذشت يك ماه از آزمايشات ، خونى ديده كه اوصاف حيض را نداشته است بعد از مراجعه به پزشك معلوم شده كه بچه او در رحم مرده است ، و اين خون ، خون بچه‌اى است كه در رحم او مرده است ، اكنون تكليف اين خون را بيان فرمائيد . آيا حيض محسوب مىشود يا نفاس ؟ يا خون مريضى است ؟\r\nبسمه تعالى : خونى كه زن مىبيند اگر داراى اوصاف حيض باشد ، محكوم به\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحيض است و در غير اين صورت اگر اين خون در ايام عادت ماهيانه‌ى زن نباشد ، محكوم به استحاضه مىباشد ، والله العالم .\r\nسؤال ( 51 ) در صورتى كه زن به مدت چهار روز خونى با مشخصات خون حيض ديده ، سپس خون به مدت يك روز قطع شده ، سپس خونى به رنگ زرد تا روز هفتم مشاهده كرده است ، حكم اين خون را بيان فرمائيد ؟\r\nخوئى ( قدس سرّه ) : در صورتى كه خون زرد رنگ را در ايام عادت ماهيانه‌اش ديده است ، حيض محسوب مىشود . و در صورتى كه خون زرد رنگ را بعد از ايام عادت ديده ، هر چند از ده روز تجاوز نكند حيض محسوب نمىشود ، والله العالم .\r\nسؤال ( 52 ) زنى كه به مدت هفت روز خون به صفات حيض ديده ، سپس به مدت يك يا دو روز خون قطع شده ، سپس يك مايع سبز رنگ از او بيرون آمده ، حكم اين ماده‌ى سبز رنگ چيست ؟\r\nخوئى ( قدس سرّه ) : ماده‌ى سبز رنگ خون حيض محسوب نمىگردد ، والله العالم .\r\nسؤال ( 53 ) خانم باردارى كه در ايام عادت ماهيانه‌اش قبل از وضع حمل خونى ديده كه داراى صفات خون حيض نبوده است ، پزشكان معالج او به وى گفته‌اند كه اين خونريزى به جهت خونريزى در پرده‌اى است كه روى جنين را پوشانده است . اين زن 60 روز بعد از حمل هم خونريزى نداشته ، مستدعى است مسئله را طبق نظر مرحوم آية الله خوئى ( قدس سرّه ) جواب دهيد ، اين در حالى است كه پزشكان از داخل نمودن پنبه داخل محل ، جهت تشخيص نوع خون و استحاضه منع نموده‌اند ؟\r\nبسمه تعالى : در صورتى كه خونريزى ذكر شده در ايام عادت ماهيانه‌اش قبل از باردارى بوده و تا سه روز استمرار داشته ، حيض مىباشد و در غير اين\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nصورت استحاضه محسوب مىشود ، و در اين صورت واجب نيست پنبه را داخل رحم نموده ، بلكه مىتواند پنبه را به روى ظاهر عضو گذاشته ، به شكلى كه در صورت خروج خون با پنبه ملاقات كند و مقدار استحاضه معلوم مىشود ، والله العالم .\r\nسؤال ( 54 ) خانمى كه تخمدان‌هاى او را پزشكان قطع نموده و به او گفته‌اند كه ديگر حايض نمىشود ، در حالى كه اين خانم در سن زن‌هايى است كه حيض مىبينند ، اگر اين خانم خونى را به صفات حيض در خود مشاهده كرد ، محكوم به حيض مىگردد يا اينكه استحاضه است ؟\r\nخوئى ( قدس سرّه ) : در صورت شك در خون مشاهده شده ، اگر علايم حيض را داشته باشد و يا اينكه در ايام عادت ماهيانه‌ى او باشد ، محكوم به حيض مىباشد .\r\nسؤال ( 55 ) در رساله مسايل منتخبه مسأله 55 فرموده‌ايد : در صورتى كه خون قبل از انقضاء عادت مجدّداً از محل خارج شده و يا اينكه خروج آن بعد از اتمام عادت باشد و داراى صفات حيض باشد و جريان داشته باشد تا روز دهم يا كمتر ، حيض مىباشد ؟\r\nالف - آيا ماده‌ى قهوه‌اى كم رنگ و يا پر رنگ كه از محل خارج مىشود ، ملحق به حيض مىگردد ؟\r\nبسمه تعالى : در صورتى كه خون سياه رنگ بوده و يا قرمز باشد ، حيض مىباشد و اگر زرد رنگ باشد ، استحاضه مىباشد ، والله العالم .\r\nب - در صورت ذكر شده ، در مسئله قبلى اگر اين خون در موعد عادت ماهيانه خارج شده و به مدت 5 روز به اندازه‌ى ايام عادت آمده ، سپس به مدت 3 روز قطع گرديده است . اگر دوباره خونى به صفات حيض در\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nداخل فرج جارى شده و خارج نشده باشد ، تابع خون اول در حيض بوده و يا اينكه بايد از محل خارج شود ؟\r\nبسمه تعالى : اگر خونى كه دوباره برگشته به صفت حيض بوده واقل زمان پاكى كه ده روز مىباشد ، بين اين خون و خون قبل فاصله شده باشد ، حيض محسوب مىگردد ، هر چند در باطن فرج بوده و خارج نشود ، والله العالم .\r\nج - در صورتى كه خون چنانچه در سؤال ( ب ) گفته شده ، برگشت نموده و به مدت چند ثانيه يا دقيقه ادامه داشته ، سپس متوقف شده است ( مثل اينكه با داخل نمودن پنبه در باطن فرج علم به وجود آن پيدا نموده و بعد دوباره عود نموده است ) آيا اين خون تابع حيض محسوب مىگردد و مدت پاكى كه بين پنج روز اول و خون دوم كه چند دقيقه ديده است ، محكوم به حيض مىشود ؟\r\nبسمه تعالى : حكم اين مسئله مانند مسئله سابق مىباشد ، والله العالم .\r\nسؤال ( 56 ) در صورتى كه زن خون قرمز رنگى را به مدت 4 روز ديده ، سپس بعد از آن مايعى به رنگ قهوه‌اى روشن به شكل منقطع تا ده روز مشاهده نموده است ، سپس بعد از ده روز دوباره اين مايع قهوه‌اى رنگ را به شكل منقطع تا قبل از عادت خود ديده است به شكلى كه متصل به عادت ماهيانه بعدى شده است ، اين حالت را تقريباً در تمام دوره سال داشته است ، حال با توجه به اينكه عادت او در سال گذشته به مدت هفت روز بوده است .\r\nالف - آيا اين مايع قهوه‌اى رنگ خون محسوب مىگردد با توجه به اينكه اين مايع قهوه‌اى رنگ حتى در ايام ماهيانه به شكل منقطع ادامه داشته و هميشه به شكل كم و مستمر خارج مىشود ؟\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nب - اين زن صاحب عادت وقتيه مىباشد ، آيا صاحب عادت عدديه هم محسوب مىگردد و عدد عادت چه مقدار مىباشد ، آيا 4 روز عدد ايام عادت او محسوب مىشود يا اينكه اين زن مضطربه مىباشد ؟\r\nبسمه تعالى : نسبت به چهار روزى كه زن خون قرمز رنگ مىبيند ، حيض محسوب مىگردد و از روز چهارم تا روز دهم بايد بنابر احتياط جمع نمايد ، بين تروك حايض و افعال مستحاضه و بعد از ده روز هر خونى كه ببيند ، حكم استحاضه را دارد ، والله العالم .\r\nسؤال ( 57 ) در صورتى كه خون حيض در روز پنجم قطع شده و زن پنبه‌اى را داخل محل نموده و خود را پاك ديده است ، ولى در روز دهم چند قطره زرد رنگ از محل خارج گرديده است ، حكم اين قطرات زرد رنگ چيست ؟\r\nبسمه تعالى : قطرات زرد رنگ بعد از اتمام ايام عادت ، محكوم به استحاضه مىباشد ، والله العالم .\r\nسؤال ( 58 ) زنى كه خون حيض مىبيند و در روز آخر ، رنگ خون كم رنگ شده و مايل به رنگ زرد مىشود ، بنابراين پنج روز به خصوصيات حيض خون مىبيند و روز ششم ادامه‌ى خون سابق ، رنگ مايل به زرد دارد و بعد از آن زن پاك شده و خون كاملًا قطع مىشود ، آيا اين خون كم رنگ حكم حيض را دارد ؟\r\nبسمه تعالى : در صورتى كه عادت زن شش روز بوده و در روز ششم رنگ خون كم شده و مايل به زردى مىگردد ، چنانچه در نوع زنان اين چنين مىباشد ، خون روز ششم حيض بوده و از ايام عادت محسوب مىگردد ، والله العالم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمدت پاكى\r\nسؤال ( 59 ) يكى از شرايط خون حيض اين است كه نبايد بين دو خون حيض كمتر از ده روز فاصله گردد ، معناى اين عبارت چيست ؟\r\nبسمه تعالى : در صورتى كه در ايام عادت ماهيانه خونى ديده و يا اينكه خونى كه ديده به صفات حيض باشد ، محكوم به حيض مىباشد و در صورتى كه از روز آخر خون حيض اول ده روز و بيشتر گذشت و زن در آن مدت پاك بوده ، سپس دوباره خونى ديد كه داراى خصوصيات خون حيض بوده و يا آنكه در ايام عادت ماهيانه‌اش باشد و كمتر از سه روز هم نباشد ، خون دوم هم حيض محسوب مىگردد ، والله العالم .\r\n\r\nايام پاكى\r\nسؤال ( 60 ) در مسايل حيض به عنوان و كلمه‌ى ايام پاكى برخورد مىكنيم . مراد از ايام پاكى در زن چيست ؟ آيا معناى اين كلمه نديدن خون به شكل مطلق مىباشد ، هرچند خون به رنگ زرد باشد و به عبارت ديگر معناى پاكى ، يعنى اينكه زن هيچ خونى با هيچ خصوصيتى نبيند ؟\r\nبسمه تعالى : ايام استحاضه هم داخل در ايام پاكى بوده و در پاك بودن زن لازم نيست كه اصلًا خونى نبيند ، والله العالم .\r\n\r\nاحكام زنان صاحب عادت\r\nسؤال ( 61 ) زنى كه داراى عادت عدديه و يا وقتيه و عدديه مىباشد و در ايام عادت خونريزى داشته ، سپس بعد از اتمام ايام عادت خون قطع شده و دوباره قبل از ده روز مبتلا به خونريزى گرديده است ، خونى كه اين زن بعد از\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nايام عادت و قبل از اتمام ده روز مىبيند ، حيض محسوب مىگردد ؟\r\nخوئى ( قدس سرّه ) : در صورتى كه داراى صفات حيض باشد ، حيض محسوب مىشود و در غير اين صورت استحاضه مىباشد .\r\nتبريزى ( قدس سرّه ) : اگر زن صاحب عادت وقتيه و عدديه باشد ، خونى را كه بعد از ايام عادت مىبيند اگر داراى صفات حيض باشد ، حيض قرار دهد و در غير اين صورت استحاضه مىباشد و زنى كه فقط صاحب عادت عدديه مىباشد ، در صورتى كه خون خارج از ايام عادت اوصاف حيض را دارد ، حيض محسوب شده و اگر ندارد ، بنابر احتياط واجب بايد تا ده روز بين تروك حايض و اعمال مستحاضه جمع نمايد .\r\nسؤال ( 62 ) بنابر نظر شما اگر دو ماه پشت سر هم عادت شود ، صاحب عادت محسوب مىگردد ، مقصود از ماه چه ماهى است ؟ آيا ماه قمرى است يا ماهى است كه زنان به حسب حيض محاسبه مىكنند ، با توجه به اينكه معناى اين كلمه ما را در فهم مسايلى در حيض كمك مىكند و يكى از مسايل صاحب عادت اين است كه در صورتى كه زن 5 روز خون ديده و سپس به مدت پانزده روز پاك مىشود ، سپس دوباره 5 روز خون ديده و به همين منوال ادامه پيدا مىكند ، آيا در اين فرض زن صاحب عادت وقتيه و عدديه محسوب مىگرديده و به مجرد ديدن خون بعد از گذشت پانزده روز احكام حيض مترتب مىشود ، هرچند خون ديده شده ، فاقد صفات حيض باشد ؟\r\nخوئى ( قدس سرّه ) : بله عادت به آنچه كه در سؤال ذكر شده ، حاصل مىشود و اختصاصى به دو ماه هلالى در عادت عدديه ندارد . اما در عادت وقتيه به آنچه ذكر شده ، عادت حاصل نمىشود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتبريزى ( قدس سرّه ) : در عادت عدديه حكم همان است كه ذكر شده ، اما عادت وقتيه حاصل نمىشود ، مگر به تكرار شدن حيض به دفعات متعدد به صورتى كه به شكل يك عادت طبيعى براى زن درآيد ، در اين صورت به مجرد ديدن خون در هنگامى كه عادت طبيعى حاصل شده باشد ، حكم به حيض مىشود و مراعات مىكند عادت عدديه خود را ، در عدد ايام حيض ، در صورتى كه خون از ده روز تجاوز كند و يا اينكه سر ده روز قطع شده ، ولى زرد رنگ بوده است .\r\nسؤال ( 63 ) زنى كه به مدت 3 روز به شكل خون زرد رنگ خونريزى داشته ، سپس بعد از آن چهار روز به رنگ قرمز ديده است ، سپس سه روز پاك بوده و بعد از سه روز پاكى ايام عادت ماهيانه‌اش شروع شده و خونريزى داشته است ، حكم چهار روزى كه زن به رنگ قرمز خونريزى داشته را بيان فرمائيد ؟\r\nبسمه تعالى : قبل از ايام عادت هر خونى كه ديده شود ، محكوم به استحاضه بوده و فقط خون در ايام عادت حيض محسوب مىشود ، والله العالم .\r\nسؤال ( 64 ) خانمى كه عادت ماهيانه‌اش هفت روز بوده و در روز هفتم مايعى به شكل قطرات زرد رنگ از او خارج مىشود و اين حالت تا چند ماه ادامه دارد ، آيا با توجه به اين امر ، عادت او به همان هفت روز باقى مىماند ، آيا اين لكه‌هاى زرد رنگ حكم ايام عادت را دارا مىباشد و محكوم به حيض مىشود ، يا اينكه عادت منقلب به شش روز مىشود و مايع زرد رنگ حكم حيض را نداشته و استحاضه است ؟\r\nبسمه تعالى : در فرض سؤال عادت تغيير نكرده و به همان هفت روز باقى است و مايع زرد رنگ كه روز هفتم مىبيند محكوم به حيض مىباشد ، مگر در\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nصورتى كه قطع به استحاضه بودن آن نمايد مثل اينكه دو ماه پشت سر هم بر خلاف عادت سابق خون ببيند ، والله العالم .\r\nسؤال ( 65 ) خانمى كه عادت او هفت روز مىباشد ، در ابتداى ماه خونريزى او شروع شده و تا روز پانزدهم ادامه داشته و بعد از آن به مدت ده روز قطع گرديده است ، سپس از روز 26 تا شب اول ماه بعد خونريزى مجدد داشته و اين خونريزى استمرار داشته است اين خونريزى دوّم چه حكمى دارد ؟\r\nبسمه تعالى : در صورتى كه در خونريزى دوّم خونريزى را در ماه دوم هم به شكل مستمر داشته است و مدت مجموع آنچه بعد از ماه دوم و قبل از آن ديده بيشتر از ده روز باشد آنچه را كه در ايام عادت ديده اگر به مقدار ايام حيض باشد حيض قرار داده و روزهاى ماقبل آن را استحاضه قرار دهد و در صورتى كه آنچه را كه در ماه دوم ديده كمتر از ايام حيض باشد در اين صورت اگر آنچه را كه در ماه دوم ديده به ضميمه آنچه كه از ماه قبل ديده است ( بيشتر از ده روز باشد ) آنچه را كه در ماه دوم ديده حيض قرار داده و هفت روز عادت را به ضميمه روزهاى ماقبل تمام كند و مازاد بر آن را استحاضه قرار دهد ، والله العالم .\r\nسؤال ( 66 ) بعضى مسأله‌اى را از مرحوم آية الله خوئى ( قدس سرّه ) اين گونه نقل نموده‌اند : اگر زن كه داراى عادت ماهيانه به مدت هفت روز باشد و بعد از اتمام هفت روز تا روز دهم به مدت سه روز لكه‌ى زرد رنگى را مشاهده كند ، اين مايع زرد رنگ استحاضه محسوب شده و جز ايام عادت ماهيانه نمىباشد . آيا اين نقل صحيح بوده و بر فرض صحت نظر حضرتعالى هم با آن مرحوم موافق است ؟\r\nبسمه تعالى : بله اين مسئله نظر مبارك مرحوم آقاى خوئى ( قدس سرّه ) مىباشد و ما هم با\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nآن مرحوم موافقيم ، والله العالم .\r\nسؤال ( 67 ) بنابر صحت آنچه كه در مسئله‌ى قبل گفته شده ، اگر زنى مدتى خونريزى داشته و گاهى اوقات در روز هفتم رنگ آن مبدل به زردى شود ، حكم اين مايع زرد رنگ چيست ؟ آيا لازم است كه از آن زن سؤال شود كه آيا روز هفتم جزء ايام عادت ماهيانه او بوده يا نه ، و اگر زن بگويد كه روزهاى قبل را نمىدانم كه خون‌هاى قبل از روز هفتم چه اوصافى داشته ، گاهى اوقات قرمز رنگ بوده و گاهى زرد رنگ و يا اينكه در بعضى از ماه‌ها زرد رنگ بوده و در بعضى ديگر قرمز ، تكليف ايام عادت ماهيانه اين زن چيست ؟\r\nبسمه تعالى : در صورتى كه عادت ماهيانه زن هفت روز باشد ، لكه‌ى زرد رنگ در روز هفتم محكوم به حيض مىباشد و در غير اين صورت استحاضه مىباشد و بايد از اين زن سؤال شود كه آيا روز هفتم جزء ايام عادت او مىباشد يا نه ، والله العالم .\r\nسؤال ( 68 ) زنى كه به مدت 3 ماه به شكل مستمر خونريزى داشته و فقط به مدت كم و ناچيز مثل يك روز و يا بعضى از آن خونريزى قطع شود . اين خانم داراى عادت منظم به مدت 5 روز بوده است . آيا حيض خصوص خون در ايام عادت محسوب مىشود و يا اينكه خون‌هاى خارج از عادت هم اگر مشخصات حيض را داشته باشند ، به ايام عادت اضافه مىگردد ؟\r\nبسمه تعالى : حيض اين زن خصوص ايام عادت ماهيانه‌ى او كه پنج روز مىباشد ، حساب مىشود و باقى ايام حكم استحاضه را دارد ، والله العالم .\r\nسؤال ( 69 ) فرموده‌ايد زنى كه هر 28 روز خون مىبيند ، شرعاً صاحب عادت ماهيانه نمىگردد و ملاك عادت ماهيانه ديدن خون به مدت دو ماه كامل و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمتوالى مىباشد ، اكنون اين سؤال مطرح است كه اگر زنى كه مضطربه بوده و به مدت دو ماه يا بيشتر به شكل منظم خون زرد رنگ ببيند حكم به حيض او مىشود ؟\r\nبسمه تعالى : در صورتى كه به شكل مكرر و دفعات زيادى خون زرد رنگ را ديده به شكلى كه به صورت يك عادت طبيعى براى او شده باشد ، محكوم به حيض است هر چند زرد رنگ باشد ، والله العالم .\r\nسؤال ( 70 ) بسيارى از خواهران مؤمنه از مايعاتى سؤال مىكنند كه از آن‌ها خارج مىشود و وقتى كه از آن‌ها سؤال مىشود از اوصاف و ويژگىهاى اين مايعات و خون‌هاى مختلفى كه از آن‌ها خارج مىشود تا معلوم شود كه آيا حيض بوده و يا استحاضه ، جواب مىدهند كه خون ديده شده غالباً روان و قهوه‌اى غليظ مىباشد و وقتى سؤال مىشود كه آيا اين خون با سوزش خارج مىشود يا نه ، غالب آن‌ها مىگويند خون خارج شده داراى سوزش نمىباشد و بعضى از آن‌ها مىگويند اصلًا خون‌هايى را كه ديده‌اند تا به حال با سوزش نبوده است . حتى در مواردى كه يقين به حيض بودن آن كرده‌اند داراى سوزش نبوده است ؛ آيا مايع زرد رنگى كه بدون سوزش خارج مىشود ، حيض محسوب مىشود ؟\r\nبسمه تعالى : در صورتى كه خون و مايعات ديگر در غير ايام عادت خارج شده است ، حكم استحاضه را دارد ولى در صورتى كه در ايام عادت خارج شود چه قرمز باشد و يا زرد و يا كدر و يا قهوه‌اى رنگ باشد ، حكم حيض را دارد و همچنين اگر اين خون يك روز و يا دو روز قبل از ايام عادت خارج شود ، والله العالم .\r\nسؤال ( 71 ) در صورتى كه خانمى در ايام عادت ماهيانه به مدت سه روز مقدار\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكمى خونريزى داشته باشد ، آيا اين مقدار ناچيز از خون حيض محسوب مىشود ؟\r\nبسمه تعالى : در صورتى كه در داخل رحم به شكل مستمر سه روز خونريزى داشته باشد حيض محسوب مىشود و در غير اين صورت حيض نمىباشد ، والله العالم .\r\nسؤال ( 72 ) در رساله‌ى مسايل منتخبه مسئله‌ى 53 از رساله‌ى مرحوم آية الله خوئى ( قدس سرّه ) آمده است كه اگر زنى صاحب عادت عدديه تنها باشد ، اگر خون را به صفات حيض ديده باشد سپس بعد از آن خونى را به اوصاف استحاضه ديده باشد آنچه كه به اوصاف حيض بوده ، حيض مىباشد و آنچه داراى صفات استحاضه است ، استحاضه محسوب مىگردد .\r\nآيا اين حكم در صاحب عادت وقتيه و عدديه هم جارى مىشود ؟\r\nبسمه تعالى : آنچه كه مرحوم آية الله العظمى خوئى ( قدس سرّه ) فرموده اند اختصاص به صاحب عادت عدديه دارد اما زنى كه صاحب عادت وقتيه و عدديه مىباشد در صورتى كه مقدارى از خون را در ايام عادت ديده باشد مثل زنى كه عادتش هفت روز اول ماه مىباشد ولى خون را در روز سوم تا هفت روز بعد ديده است در اين فرض اگر خونى كه در دو روز اخير ديده است داراى صفات حيض باشد بايد در آن دو روز احتياط كند و اگر خونى كه ديده بيشتر باشد مثل آنكه 5 روز از ايام عادت را خون ديده ، سپس 5 روز ديگر خونى را به صفات استحاضه بعد از ايام عادتش ديده است ، در اين فرض 5 روز دوم محكوم به استحاضه مىباشد ، والله العالم .\r\nسؤال ( 73 ) طبق موازين علمى جديد عادت حيض در زنان در روز 28 هر ماه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nتكرار مىگردد و اين تكرار به گذشت دقيق يك ماه كامل نمىباشد مثلًا وقتى كه گفته مىشود زنى صاحب عادت مرتب مىباشد معناى آن اين نيست كه دقيقاً در اول هر ماه خونريزى دارد بلكه غالباً يك روز يا دو روز جلوتر از شروع ماه خون مىبيند و به همين كيفيت ماه‌هاى بعدى تكرار مىشود آيا آنچه كه گفته شد ضررى به عادت وقتيه زن مىزند و آيا مقصود به ماه كه در بحث حيض مطرح شده ، 28 روز مىباشد ؟\r\nبسمه تعالى : محاسبات علمى جديد اعتبار شرعى ندارد و آنچه كه در اين بحث معتبر مىباشد به گذشت ماه‌هاى قمرى است ؛ بله در برخى موارد عادت يك يا دو روز جلوتر مىافتد در اين صورت هرچند خونى كه ديده شده ، زرد رنگ باشد محكوم به حيض مىباشد ، والله العالم .\r\n\r\nاحكام و مسايل زن‌هاى صاحب عادت وقتيه و عدديه\r\nسؤال ( 74 ) زنى كه خون زرد رنگ بعد از ايام عادت خود ديده و به واسطه‌ى بعضى از علايم مانند سوزش داشتن اين خون هنگام خروج ، اطمينان به حيض بودن آن نموده است ، آيا اين خون زرد رنگ حيض محسوب مىشود ، در حالى كه مجموع اين خون‌ها از ده روز تجاوز نمىكند ؟\r\nبسمه تعالى : اين خون محكوم به حيض نمىباشد ، بلكه استحاضه محسوب مىشود ، در صورتى كه زن صاحب عادت وقتيه و عدديه باشد ، والله العالم .\r\nسؤال ( 75 ) در صورتى كه دو ماه پشت سر هم به مدت پنج روز خون ديده ولى در ماه دوم يك شب اضافه گشته و پنج روز و يك شب خونريزى داشته ، آيا اين تفاوت به عادت وقتيه و عدديه ضرر مىزند ؟\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبسمه تعالى : اين مقدار از زمان كه در مسئله ذكر شده ، ضررى به عادت وقتيه و عدديه‌ى زن نمىزند ، والله العالم .\r\nسؤال ( 76 ) در صورتى كه دو حيض پشت سر هم اتفاق افتاده ، يكى از آن‌ها به اندازه ربع و يا نصف روز از حيض ديگرى بيشتر مىباشد . آيا اين زيادى مقدار در يكى از دو حيض ضرر به عادت وقتيه و عدديه مىزند ؟\r\nبسمه تعالى : تفاوت به مقدارى كه در سؤال ذكر شده ، ضررى به عادت وقتيه و عدديه نمىزند ، والله العالم .\r\nسؤال ( 77 ) در صورتى كه تفاوت بين دو حيض زياد باشد ، ولى اين تفاوت در شب باشد ؛ مثل اينكه يكى از دو حيض پنج روز و ديگرى پنج روز و يك شب و يا نصف شب باشد ، آيا اين تفاوت به عادت وقتيه و عدديه ضرر مىزند ؟\r\nبسمه تعالى : اين مقدار ضررى به عادت وقتيه و عدديه نمىرساند ، والله العالم .\r\nسؤال ( 78 ) زنى كه عادت وقتيه و عدديه دارد ، ولى به علت مصرف نمودن دارو عادت ماهيانه او از عادت هميشگى بيشتر شده است ، اين زن در روز نهم پاك شده و غسل نموده و نماز خوانده است ، ولى در روز دهم دوباره خونريزى داشته و خون داراى صفات حيض مىباشد ، آيا همه‌ى خون‌هايى كه در ضمن ده روز ديده است ، حيض است ؟\r\nبسمه تعالى : در صورتى كه خونريزى از ده روز بيشتر باشد ، بايد مقدار عادت هميشگى را حيض قرار داده و بقيه استحاضه محسوب مىگردد . ولى در صورتى كه از ده روز بيشتر نباشد و قبل از آن قطع شود ، تمام خون‌هايى كه در ضمن ده روز ديده است ، حيض محسوب مىشود ، والله العالم .\r\nسؤال ( 79 ) خانمى كه صاحب عادت وقتيه و عدديه بوده و مقدار كمى خون ديده\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكه داراى صفات حيض نمىباشد ، وظيفه‌ى شرعى او را بيان فرمائيد ؟ همچنين حكم صورتى را كه خونى به مقدار ناچيز بعد از گذشت چهار روز از زمان عادت زن از او خارج شد ، بيان فرمائيد ؟\r\nبسمه تعالى : در صورتى كه خون سه روز به شكل مستمر ، هر چند در داخل رحم جريان نداشته باشد ، محكوم به استحاضه مىباشد و در اين حكم بين خروج خون در زمان عادت ، يا قبل و بعد از آن فرقى نيست ، والله العالم .\r\nسؤال ( 80 ) زنى كه صاحب عادت وقتيه و عدديه بوده و در يكى از روزهاى 23 و 24 و 25 هر ماه خونريزى او شروع مىشود و به مدت 5 روز ادامه دارد ، ولى در مرتبه‌ى اخير در ايام عادت ماهيانه خود مقدار بسيار كمى خون به شكل نقطه‌هاى كوچك ديده ، سپس خونريزى قطع گرديده است و اين نقطه‌هاى خونى داراى مشخصات خون حيض نمىباشد ، آيا اين نقطه‌هاى خونى ابتداى عادت ماهيانه محسوب مىشود يا اينكه محكوم به استحاضه مىباشد ؟\r\nبسمه تعالى : در صورتى كه خون ديده شده به شكل مستمر به مدت سه روز ، هر چند در داخل رحم جريان داشته باشد ، حيض مىباشد و فرقى بين كم و زياد بودن آن نبوده و اگر در ايام عادت باشد لازم نيست كه اوصاف حيض را داشته باشد ، والله العالم .\r\nسؤال ( 81 ) خانمى كه عادت وقتيه و عدديه‌ى منظم داشته ، ولى در دفعه‌ى اخير دو روز قبل از شروع عادت هميشگى خونريزى او شروع شده و داراى صفات حيض نبوده است ، اين خون تا شش روز ادامه داشته و بعد از شش روز ، خونريزى ديگرى كه داراى مشخصات حيض بوده است ، شروع شده\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو تا يازده روز ادامه داشته است . حكم مسئله‌ى ذكر شده را بيان فرمائيد ؟\r\nبسمه تعالى : خون اولى كه ديده ، حيض محسوب مىشود ؛ چون در ايام عادت هميشگىاش بوده ، هر چند دو روز زودتر از ايام عادت بوده باشد و خونى كه بعد از ايام عادت خارج مىشود ، استحاضه محسوب مىگردد ، هر چند داراى اوصاف حيض باشد ، والله العالم .\r\n\r\nاحكام زن‌هاى صاحب عادت وقتيه\r\nسؤال ( 82 ) در صورتى كه صاحب عادت وقتيه ، عادتش به اين شكل تغيير كند كه سابقاً بين دو حيض او 20 روز فاصله بوده ، سپس تغيير نموده و به 22 روز فاصله شده ، سپس بعد از مدتى به 25 روز فاصله گرديده است ، آيا عادت وقيته اين زن باقى مىماند و يا تغيير كرده است ؟\r\nخوئى ( قدس سرّه ) : مناط در عادت وقتيه متحد بودن اول زمان با آخرش يا در بعضى از روزهاى وسط مىباشد و تا زمانى كه از هيچ يك از اين سه زمان تخلف نكرده باشد ، ضررى ندارد ، والله العالم .\r\nسؤال ( 83 ) مرحوم آية الله خوئى ( قدس سرّه ) در فصل چهارم از باب حيض مسئله‌ى 216 اين گونه مىفرمايد : ( زنى كه صاحب عادت وقتيه نمىباشد ، خواه صاحب عادت عدديه باشد و يا اينكه اصلًا صاحب عادت نباشد ، مانند مبتدئه ) آيا جمله‌ى اخير يعنى اينكه فرموده ، اگر اصلًا صاحب عادت نباشد ؛ مانند مبتدئه شامل زن مضطربه هم مىشود و يا اينكه حكم منحصر در زن مبتدئه مىباشد . به تعبير ديگر ، آيا زنانى كه صاحب عادت وقتيه نيستند سه قسم مىشوند ؛ مبتدئه ، مضطربه ، صاحب عادت عدديه و يا فقط منحصر در مبتدئه مىباشد ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبسمه تعالى : بله ذكر مبتدئه از باب مثال بوده و مفيد انحصار نمىباشد ، والله العالم .\r\nسؤال ( 84 ) مرحوم آية الله خوئى ( قدس سرّه ) در فصل پنجم از منهاج الصالحين در احكام حيض مسئله را اين گونه عنوان فرموده ( حكم خون در ايام عادت ) ، ولى عادت را مقيد به وقتيه نكرده است . با اينكه كلام ايشان در مسئله منطبق به عادت وقتيه تنها مىشود . آيا اين عنوان شامل عادت وقتيه و عدديه هر دو مىشود يا اينكه در تفسير مسامحه شده و انحصار در عادت وقتيه دارد ؟\r\nبسمه تعالى : مراد از ايام عادت در عنوان فقط عادت وقتيه مىباشد ، والله العالم .\r\nسؤال ( 85 ) در همان فصل پنجم كه مربوط به حكم خون حيض در ايام عادت مىباشد ، مرحوم آقاى خوئى ( قدس سرّه ) مىفرمايد ( در صورتى كه هر دو خون مساوى باشند ) آيا مراد از تساوى دو خون ، تساوى آن‌ها در علايم مربوط به خون حيض مىباشد يا مراد تساوى دو خون در صفات راجع به مطلق خون مىباشد . اگرچه در صفات راجع به حيض مساوى نباشند . مثل اينكه يكى از آن‌ها داراى صفات استحاضه بوده باشد ؟\r\nبسمه تعالى : مراد از اين عبارت تساوى در صفات حيض مىباشد ، والله العالم .\r\nسؤال ( 86 ) همچنين مرحوم آقاى خوئى ( قدس سرّه ) در همان فصل پنجم مىفرمايد ( در صورتى كه هيچ كدام از دو خون مصادف با ايام عادت نباشد ، هر چند به خاطر اين جهت كه زن صاحب عادتى نمىباشد ) آيا مصادف نشدن با ايام عادت فرع اين نيست كه زن صاحب عادت باشد ، پس چگونه مرحوم سيد خوئى ( قدس سرّه ) مىفرمايد ، هر چند صاحب عادت نباشد ؟\r\nبسمه تعالى : مراد از اين جمله زن مبتدئه و مضطربه مىباشد ، والله العالم .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nاحكام زن‌هايى كه صاحب عادت عدديه مىباشند\r\nسؤال ( 87 ) زنى كه صاحب عادت عدديه بوده و هر ماه به مدت 7 روز خونريزى داشته است ، اگر در يك ماه به مدت 8 روز خون ببيند ، آيا عادت او عدديه باقى مىماند يا اينكه عادت تغيير نموده و باقى نمىماند ، قاعده‌ى كلى اين حالات را بيان فرمائيد ؟\r\nخوئى ( قدس سرّه ) : در صورتى كه تخلف از ماه‌هاى قبل به يك مرتبه باشد ، ضرر به عادت عدديه نمىزند ، ولى اگر مكرر شود ، عادت عدديه بهم مىخورد ، والله العالم .\r\nتبريزى ( قدس سرّه ) : در زايل شدن عادت سابق به تخلف يك مرتبه اشكال است ، بعيد نيست كه عادت سابق در صورت تكرار نشدن تخلف باقى باشد .\r\nسؤال ( 88 ) زنى كه صاحب عادت عدديه بوده و هر ماه به مدت 6 روز عادت مىشده است و در ماه جديد تا روز 13 به شكل مستمر خونريزى داشته ، سپس چهار روز قطع شده ، سپس خونريزى به مدت يك ماه پيوسته شروع شده است ، حكم خون اول چيست ؟ و چگونه بايد مدت حيض را بنابر فرض دوم كه بيشتر از يك ماه خونريزى داشته ، قرار دهد ، آيا عادت زن از عدديه به مضطربه تغيير مىكند ؟\r\nخوئى ( قدس سرّه ) : در فرض سؤال : بايد ايام عادت را حيض قرار داده و باقى را استحاضه محسوب كند . همچنين خون دوم را به اندازه‌اى كه داراى اوصاف و مشخصات حيض باشد ، حيض قرار دهد . بله در صورتى كه خون به شكل مستمر و داراى صفات حيض از زن خارج شده و از ده روز بگذرد ، اگر صاحب عادت عدديه است ، بايد ايام عادت را حيض قرار دهد و مابقى را استحاضه محسوب كند و در غير اين صورت تمام\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nده روز را حيض قرار دهد و مازاد را استحاضه قرار دهد ، والله العالم .\r\nتبريزى ( قدس سرّه ) : بايد آن مقدار از خون دوم را كه داراى اوصاف حيض مىباشد از همان ابتداى ديدن خون دوم به مقدار عادت حيض قرار دهد ، و باقى را استحاضه محسوب نمايد . و همچنين خون اول به مقدار عادت ماهيانه‌اش حيض بوده و باقى استحاضه مىباشد ، در اين صورت بين دو خون به كم‌ترين مدت آن كه ده روز مىباشد ، فاصله مىافتد . آنچه كه گفته شد در صورتى است كه خونريزى از اول در ايام عادت باشد و در غير اين صورت بايد طبق آنچه كه مرحوم آقاى خوئى ( قدس سرّه ) فرموده است ، عمل كند .\r\nسؤال ( 89 ) زنى كه صاحب عادت عدديه مىباشد اگر خونى ببيند و بداند كه آن خون بيشتر از سه روز استمرار خواهد داشت ، ولى وقتى كه خون در روز اول خارج مىشود داراى صفات حيض نبوده ، سپس به تدريج داراى صفات حيض مىگردد . در مجموع خون‌هايى كه داراى صفات حيض مىباشد از سه روز بيشتر و از ده روز كمتر مىباشد ، آيا خونى كه داراى صفات حيض نمىباشد ، حيض محسوب مىشود يا استحاضه ؟\r\nخوئى ( قدس سرّه ) : خون فاقد صفات حيض استحاضه مىباشد ، والله العالم .\r\nسؤال ( 90 ) من زنى هستم كه داراى عادت غير منظم مىباشم ؛ يعنى عادت من فقط عدديه مىباشد . قبل از ايام عادت ماهيانه و بعد از آن لكه‌هايى به رنگ قهوه‌اى كم رنگ مىبينم ، حكم اين لكه‌ها چيست ؟ با توجه به اينكه اين لكه‌هاى قهوه‌اى رنگ را در ابتداى آن ، جزء ايام عادت قرار نداده‌ام ؟\r\nبسمه تعالى : در صورتى كه لكه‌هاى ذكر شده را يك روز و يا دو روز قبل از شروع ايام عادت ديده است ، بايد احتياط نموده و جمع بين تروك\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nحايض و اعمال استحاضه كند . اما اگر بعد از اتمام ايام عادت ديده باشد ، محكوم به استحاضه مىباشد ، والله العالم .\r\n\r\nايام استظهار\r\nسؤال ( 91 ) در مسايل منتخبه گفته شده است : ( استظهار اختصاص دارد به صورتى كه خون قبل از ايام عادت استمرار نداشته باشد و در غير اين صورت استظهار جايز نمىباشد و زن بايد بعد از انقضاء ايام عادت به وظيفه‌ى مستحاضه عمل كند ) .\r\nآيا در صورتى كه خون قبل از ايام عادت به مدت يك يا دو روز زودتر خارج شود و به شكل مستمر در ايام عادت هم ريزش كند ، حكم استحاضه را دارد ، چون قبل از ايام عادت خارج شده است ؛ يا اينكه خونى كه قبل از ايام عادت خارج مىشود ، حكم خون ايام عادت را داشته و در اين خون احكام استظهار جارى مىشود و يا اگر از باب تعجيل خون حيض نباشد ، بايد زن بعد از انقضاء ايام عادت در صورتى كه خون استمرار داشته باشد ، اعمال مستحاضه را انجام دهد و استظهار ندارد ؟\r\nبسمه تعالى : در صورتى كه مجموع خونى كه قبل از عادت و در زمان عادت و بعد از آن ديده ، روى هم از ده روز بيشتر نباشد و داراى اوصاف حيض باشد ، همه‌ى آن حيض محسوب مىگردد . و در صورتى كه از ده روز بيشتر باشد ، خون قبل از عادت و بعد از آن استحاضه محسوب مىشود . پس اگر يك روز و يا دو روز قبل از شروع عادت خون ببيند ، اگر احتمال دهد كه قبل از ده روز قطع شود ، واجب است كه زن استظهار نموده ، و اگر دانست كه خون تا بعد از ده روز استمرار پيدا مىكند ، بايد به وظيفه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمستحاضه عمل نمايد ، والله العالم .\r\nسؤال ( 92 ) روزى كه به جهت استظهار ، زن بايد عبادات را ترك كند اگر معلوم شد كه واقعاً استحاضه بوده است . چون خون از ده روز تجاوز نموده ، آيا اعاده‌ى اعمالى را كه در زمان استظهار ترك نموده ، واجب است ؟\r\nخوئى ( قدس سرّه ) : در فرض سؤال واجب است اعمالى كه ترك شده ، قضا نمايد .\r\nسؤال ( 93 ) تخيير بين استظهار و عدم آن تا ده روز در غير از روز اول بعد از انقضاء ايام عادت در نزد مرحوم آية الله خوئى ( قدس سرّه ) تخيير استمرارى است . اگر مكلف استظهار و غير آن را در روز اول از ايام استظهار كه واجب نمىباشد ( يعنى روزى كه بعد از آن روز ، استظهار در آن واجب است ) انتخاب نكرد و علت آن گاهى فراموشى و گاهى سهل انگارى و گاهى اوقات بىمبالاتى به مسايل شرعيه است ، سپس در روز بعد از آن متوجه مسئله شده و يا اينكه توبه نموده ، آيا تا ده روز حكم به استحاضه مىشود يا نه ؟\r\nبسمه تعالى : در غير از روز اول بعد از تمام شدن ايام عادت زن مخير است بين استظهار و عمل به وظيفه‌ى مستحاضه و همين طور تا ده روز به حالت تخيير باقى مىماند ، چه فراموش كرده باشد و يا به سبب ديگرى اختيار نكرده باشد ، والله العالم .\r\n\r\nاحكام استبراء\r\nسؤال ( 94 ) مقدار زمانى كه براى اختبار و يا استبراء لازم است چقدر مىباشد ؟ اين در حالى است كه دختر باكره نمىتواند بيشتر از يك و يا دو دقيقه پنبه را در رحم نگه دارد ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبسمه تعالى : مدت ذكر شده در سؤال براى اختبار و استبراء كافى است و بيشتر از آن لازم نمىباشد ، والله العالم .\r\nسؤال ( 95 ) اگر زن حايض بدون عذر و از روى عمد استبراء را ترك نموده ، ولى بعد فهميده كه از خون حيض پاك بوده ، آيا غسل او صحيح مىباشد ؟\r\nبسمه تعالى : در صورتى كه بداند غسل بعد از پاكى رحم واقع شده ، صحيح مىباشد ، والله العالم .\r\nسؤال ( 96 ) اگر زنى بدون هيچ عذرى استبراء را ترك كرده باشد ، آيا غسلش صحيح مىباشد ؟\r\nبسمه تعالى : در صورتى كه بداند غسلش بعد از پاكى رحم واقع شده ، غسل صحيح مىباشد ، والله العالم .\r\nسؤال ( 97 ) اگر زن حايض تمكّن و قدرت بر استبراء نداشته باشد ، غسلش صحيح مىباشد ؟\r\nبسمه تعالى : بر زن واجب است ، در صورتى كه احتمال قطع شدن خون در رحم را مىدهد ، غسل نمايد و همچنين واجب است كه بين تروك حايض و اعمال مستحاضه جمع كند ، والله العالم .\r\nسؤال ( 98 ) در صورتى كه زن خونى را ديده ، ولى قبل از سه روز قطع شده است ، و احتمال مىدهد كه خون در باطن تا سه روز و يا بيشتر وجود داشته باشد ، آيا فحص و بررسى از وجود خون در داخل ، بر زن واجب است ؟\r\nبسمه تعالى : بله بر زن واجب است ، والله العالم .\r\nسؤال ( 99 ) در بعضى از مواقع خون حيض قطع شده ، ولى بعد از اينكه شخص حايض پنبه را جهت اختبار در محل قرار مىدهد ، مىبيند كه پنبه آغشته به مايعى سفيد رنگ مايل به زردى و يا در بعضى موارد آغشته به مايعى قرمز رنگ مىباشد ، آيا اين زن بايد استصحاب حيض نمايد ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبسمه تعالى : در صورتى كه براى زن هر چند بعد از اختبار چيزى معلوم نشود ، بايد بنابر احتياط جمع كند بين تروك حايض و اعمال استحاضه ، والله العالم .\r\nسؤال ( 100 ) در مسئله اختبار بعضى از زن‌ها خصوصاً دختران از قرار دادن پنبه داخل محل واهمه داشته و به جهت ترس از صدمه ديدن پرده‌ى بكارت از اين عمل هراس دارند ، آيا اين مسئله عذر براى ترك اختبار مىشود ؟\r\nبسمه تعالى : منظور از اختبار قرار دادن پنبه در دهانه محل مىباشد به شكلى كه كاملًا به محل مذكور چسبيده و جريان خون و وجود آن را در داخل نشان دهد و اين مقدار ضررى به بكارت نمىرساند ، والله العالم .\r\n\r\nاحكام زنان مبتدئه\r\nسؤال ( 101 ) در صورتى كه اكثر زنان فاميل در عدد ايام عادت ماهيانه اتفاق داشته و بقيه در عدد مذكور مخالف باشند . آيا با اين اختلاف بقيه كه عدّه‌ى كمى هستند ، مىتوانند براى تشخيص ايام عادت ماهيانه به عدد عادت اكثر مراجعه نمود ، يا اينكه بايد همه‌ى زنان فاميل در عادت متفق باشند ؟\r\nبسمه تعالى : مراجعه به جمعيت اكثر اقارب و فاميل كه در شهر او زندگى مىكنند ، در تعيين ايام عادت كافى مىباشد .\r\nسؤال ( 102 ) حكم رجوع به اقارب و فاميل‌ها طبق آنچه كه در جواب قبلى گفته شده موجب مشقت و سختى مىباشد ؛ زيرا فاميل‌ها در شهرهاى مختلفى ساكنند و رجوع به آن‌ها مشكل است ، در اين صورت وظيفه چيست ؟\r\nبسمه تعالى : رجوع به فاميل‌هايى كه در شهر او زندگى مىكنند كافى است ، والله‌العالم .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nسؤال ( 103 ) در صورتى كه اختلاف بين زن‌هاى فاميل به يك روز و يا دو روز باشد ، آيا با اين اختلاف ناچيز ، باز مىتوان به عادت زن‌هاى فاميل جهت تعيين مراجعه نمود ؟\r\nبسمه تعالى : در صورتى كه اختلاف كم و محدود نباشد ، حكم اين مسئله چنانچه در رساله‌ى عمليه ذكر شده ، آن است كه بنابر اظهر به شش روز يا هفت روز حيض مىشود ، والله العالم .\r\n\r\nاحكام زنان مضطربه\r\nسؤال ( 104 ) دخترى كه مضطربه بوده و عادت ماهيانه‌اش گاهى اوقات هر شش ماه يك مرتبه و گاهى هر پنج ماه يك بار مىباشد ، جهت علاج اين مسئله پزشك دارويى به او داده و به او گفته ، در اثناء استعمال اين دارو عادت ماهيانه نمىشود ، ولى بعضى اوقات بعد از استعمال دارو مايعى قهوه‌اى رنگ از رحم او خارج مىشود ، الف - در صورت شك در خون بودن اين مايع وظيفه چيست ؟ ب - در صورتى كه يقين به خون بودن آن داشته باشد ، حكم حيض را دارد يا استحاضه ؟ ج - آيا گفته‌ى پزشك كه ديگر در اثناء استعمال دارو حيض نمىشود ، در حكم به استحاضه بودن خون ديده شده كفايت مىكند ؟\r\nالف - بسمه تعالى : در صورتى كه مايعى ديده شده ، اوصاف حيض يا استحاضه را نداشته و نمىداند كه آيا مايع ديده شده خون است يا چيز ديگر ، تكليفى ندارد و بنابر احتياط بايد بدن و لباس آغشته به مايع مذكور را بشويد و براى نماز لازم است وضو بگيرد ، والله العالم .\r\nب - بسمه تعالى : در صورتى كه يقين به خون بودن مايع خارج شده پيدا شود و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآن خون داراى اوصاف حيض و شرايط آن باشد ، محكوم به حيض مىگردد و در صورتى كه اوصاف استحاضه را داشته باشد ، استحاضه محسوب مىشود و در غير اين دو صورت مايع مذكور خونى است كه بايد بدن و لباس آغشته به آن را تطهير نموده و براى نماز هم وضو بگيرد ، والله العالم .\r\nج - بسمه تعالى : در صورتى كه خون ديده شده ، اوصاف حيض و شرايط آن را دارا باشد و يا داراى اوصاف استحاضه باشد ، اعتبارى به قول پزشك نبوده و شخص مكلف بايد به وظيفه شرعى خود نسبت به اين دو خون عمل نمايد ، والله العالم .\r\nسؤال ( 105 ) در صورتى كه زن مضطربه خونى را قبل از گذشت ده روز از عادت قبلى مشاهده نمايد ، اين خون محكوم به حيض نمىگردد ، ولى در صورتى كه ده روز فاصله شده ، آيا به مجرد پايان ده روز حكم به حيض بودن خون خارج شده مىشود ؟ به عنوان مثال اگر خونى را بعد از گذشت هشت روز از حيض سابق ديده و اين خون به شكل مستمر تا روز نهم وجود داشته ، آيا خونى كه بعد از دو روز مكمل ده روز ، يعنى خونى كه بعد از روز نهم و دهم مىبيند ، حيض محسوب مىگردد ؟\r\nبسمه تعالى : در صورتى كه فاصله بين دو خون از ده روز كمتر باشد خون دوم استحاضه محسوب مىشود ، ولى در صورتى كه خون دوم از اول پيدايش داراى صفات استحاضه باشد ، ولى بعداً به تدريج صفات حيض را پيدا نمايد و مدتى كه داراى صفات حيض مىگردد كمتر از سه روز و بيشتر از ده روز نباشد ، در صورتى كه ايام پاكى و ايامى كه خون زرد رنگ ديده ، كمتر از ده روز نباشد خون دوم حيض محسوب مىگردد ، والله العالم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال ( 106 ) زن مضطربه در صورتى كه خونى را به صفات حيض ديده و آن را حيض قرار داده ، ولى بعد از گذشت 9 روز از خون اول خون ديگرى ببيند محكوم به حيض نمىگردد ؛ زيرا ده روز فاصله بين اين دو خون نيفتاده است . حال اگر بعد از گذشت يك روز ديگر كه با آن ده روز تكميل مىشود ، خونى را ببيند كه داراى همه‌ى صفات حيض مىباشد و صفات همه‌ى اين خون در خون قبلى وجود نداشته ، آيا در اين فرض خون دوم حيض محسوب مىگردد ؟ آيا مىتوان اين خون دوم را حيض قرار داده و خون سابق را حيض قرار نداد ، در صورتى كه زن اطمينان پيدا كند كه خون دوم حيض مىباشد ؟ وظيفه‌اش چيست ؟\r\nبسمه تعالى : خون اول حيض محسوب شده و بنابر احتياط بايد در خون دوم بين تروك حايض و افعال مستحاضه جمع كند در صورتى كه خون دوم داراى صفات حيض باشد ، والله العالم .\r\nسؤال ( 107 ) زن مضطربه كه خون را به صفات حيض ديده و اين خون بعد از گذشت 8 روز از خون حيض سابق مىباشد . به همين جهت خون دوم را استحاضه قرار داده است ، ولى اين خون دوم استمرار پيدا نموده و از ده روز گذشته است . آيا بعد از گذشت ده روز كه دو روز آن را استحاضه قرار داده بود ، خونى كه مىبيند حيض محسوب مىشود ؟\r\nبسمه تعالى : در صورتى كه خون دوم به صفات و خصوصيات حيض بوده و آن را بعد از گذشت ده روز از حيض قبلى ديده ، هرچند كه خون اول هشت روز فاصله شده و دو روز ادامه داشته و بعد از آن خونريزى به صفات حيض داشته ، آنچه كه بعد از ده روز مىبيند حيض مىباشد و اگر خصوصيات حيض را نداشته باشد استحاضه محسوب مىگردد ، اما آنچه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكه در ده روز عادت اول ديده ، همگى آن حيض نمىباشد و اين زن بايد به وظيفه زن مضطربه عمل نموده و 6 يا 7 روز را حيض قرار داده و بقيه را استحاضه حساب كند .\r\n\r\nاحكام زن ناسيه\r\nسؤال ( 108 ) زنى كه عادت وقتيه خود را بعد از ولادت فرزندش فراموش نموده ، اين زن خون را به صفات حيض ديده ، سپس بعد از گذشت 20 روز خونى فاقد صفات حيض ديده است . او حكم به استحاضه بودن آن كرده است ولى بعد از ده روز دوباره خونى فاقد صفات حيض مشاهده نموده ، اين زن نسبت به خون آخرى چه وظيفه‌اى دارد ؟\r\nبسمه تعالى : در صورتى كه اين زن احتمال مىدهد كه يكى از اين دو خون آخرى مصادف با ايام عادت ماهيانه‌ى سابقش مىباشد ، بايد در هر دو خون احتياط كند و در صورتى كه احتمال نمىدهد هر دوى آن‌ها محكوم به استحاضه مىباشند ، والله العالم .\r\n\r\nاحكام زن حايض\r\nسؤال ( 109 ) در صورتى كه زن بعد از طلوع شمس خونى را ببيند ولى نداند كه اين خون قبل از طلوع فجر بوده و يا بعد از آن ، آيا اين زن وظيفه‌ى قضاى نماز را دارد يا نه ؟\r\nخوئى ( قدس سرّه ) : بله در اين فرض بايد نماز را قضا نمايد .\r\nتبريزى ( قدس سرّه ) : قضاى نماز واجب نمىباشد و استصحاب عدم حيض اثبات فوت نماز را نمىكند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nسؤال ( 110 ) در صورتى كه زن بعد از طلوع فجر و يا بعد از طلوع شمس از خواب بيدار شده و خود را حايض ديده است ، آيا قضاى نماز بر او لازم است ؟\r\nخوئى ( قدس سرّه ) : در صورتى كه حيض او بعد از طلوع فجر بوده ، به مقدارى كه زن مىتوانسته نماز صبح را قبل از ديدن خون بخواند ، بايد نماز را قضا كند و همچنين در صورتى كه خون بعد از طلوع شمس خارج شده باشد ، اما اگر بداند كه حيض قبل از طلوع فجر بوده است ، قضاى نماز واجب نمىباشد .\r\nتبريزى ( قدس سرّه ) : بلكه در صورتى كه احتمال خروج خون قبل از فجر را هم بدهد ، قضاى نماز واجب نمىباشد ، هر چند قضا مقتضاى احتياط است .\r\nسؤال ( 111 ) خانمى كه به سبب عمل جراحى رحم او بيرون آورده شده و به مدت 10 سال خونى نديده است ، سپس به مدت نيم ساعت خون فراوانى ديده و بعد از آن خون بسيار كمى را مشاهده نموده است ، وظيفه‌ى اين زن چيست ؟\r\nخوئى ( قدس سرّه ) : اين زن در احكام زنان نسبت به خون‌هاى حيض و نفاس و استحاضه فرقى با زنان ديگر نداشته و عمل جراحى ذكر شده ، موجب حكم خاصى براى او نمىشود .\r\nسؤال ( 112 ) چه زمانى واجب است كه زن حايض غسل كند ؟\r\nبسمه تعالى : در صورتى كه خون قطع شده و يا اينكه ايام عادت تمام شده باشد و يا در صورتى كه خون به شكل زرد رنگ تغيير شكل داده و زن هم داراى عادت نباشد ، واجب است كه غسل نمايد ، والله العالم .\r\nسؤال ( 113 ) دخترى كه از احكام عادت ماهيانه‌اش چيزى نمىدانسته و هنگامى كه مبتلا به عادت ماهيانه مىشده است ، متحير شده و نمىدانسته كه چه بايد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبكند و مدتى به همين شكل روزه گرفته ، تكليف روزه‌هاى او چيست ؟\r\nبسمه تعالى : روزه‌هايى را كه بدون غسل گرفته ، بايد قضا نمايد ، والله العالم .\r\nسؤال ( 114 ) زنى كه بعد از گذشت نصف شب از خون حيض پاك مىشود ، آيا غسل كردن و خواندن نماز در وقت اضطرارى براى او واجب است ؟\r\nبسمه تعالى : اگر بعد از نيمه شب پاك شده ، بايد غسل نموده و نماز مغرب و عشاء را بجا آورد و بنابر احتياط بايد نماز را به قصد و نيت ما فى الذمه بجا آورد ، والله العالم .\r\nسؤال ( 115 ) اگر زن بعد از طواف و يا نماز شك كند كه هنگام به جا آوردن آن حايض بوده يا نه ، آيا اعمال گذشته‌اش صحيح مىباشد ، آيا اعاده‌ى آن‌ها لازم است ؟\r\nبسمه تعالى : اعاده‌ى اعمال سابقه لازم نمىباشد ، والله العالم .\r\nسؤال ( 116 ) همسر من عادت حيضش روز 17 هر ماه مىباشد ولى 1 يا 2 روز بعد از عادت خونريزى به شكل منقطع دارد كه تقريباً 3 تا 6 ساعت اين خونريزى منقطع طول مىكشد ديشب خونى ديده ولى غسل نكرده و در طول روز هم نيت روزه نكرده است و منتظر ريزش خون بوده ولى خبرى از آن نشده است ؛ اكنون سؤال من اين است ، آيا اين زن بايد غسل كند و فردا را روز پاكى قرار داده و روزه بگيرد و يا اينكه فردا روز آخر حيض بوده و حكم نماز ، روزه و غسل را فعلًا ندارد ؟\r\nبسمه تعالى : در صورتى كه در هنگام انقطاع ، خون در فضاى داخل فرج موجود مىباشد به صورتى كه اگر پنبه‌اى را داخل فضاى رحم كند آغشته به خون مىگردد بايد 1 يا 2 روز را ملحق به حيض نمايد ولى اگر پنبه آلوده به خون نگرديد و داخل رحم خونى نبود خون ذكر شده استحاضه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمىباشد و بايد به وظيفه‌ى استحاضه عمل كند ، والله العالم .\r\nسؤال ( 117 ) خانمى كه عادت ماهيانه‌اش بين 6 تا 7 روز مىباشد ، در روز چهارم خونريزى او متوقف شده و در روز پنجم لكه‌هايى به شكل قهوه‌اى رنگ و بعضى اوقات زرد رنگ مشاهده مىكند ، آيا اين لكه‌هاى قهوه‌اى و يا زرد رنگ ملحق به خون ايام عادت مىشود ؟\r\nبسمه تعالى : در صورتى كه مايع خارج شده خون باشد ، هر چند به رنگ قهوه‌اى و خروج آن در ايام عادت هميشگى باشد ، محكوم به حيض مىباشد ، والله العالم .\r\nسؤال ( 118 ) زنى كه هميشه عادت ماهيانه‌اش 5 روز يا 6 روز بوده ، اما خون او بعد از سه روز قطع شده و تا دو روز خونريزى نداشته ، اين زن بعد از دو روز غسل كرده و عمل نزديكى هم انجام شده است ، ولى صبح روز بعد خونى كم رنگ ديده و هنگام ظهر رنگ خون شدت پيدا نموده و هنگام مغرب خون را به رنگ قهوه‌اى مشاهده نموده است ، حكم نماز اين زن را در روز بعد از انقطاع خون و بعد از گذشت دو روز بيان فرمائيد ؟\r\nبسمه تعالى : در صورتى كه خون دوم را در ايام عادت ماهيانه‌اش ديده است ، هرچند خون صفات حيض را نداشته باشد ، محكوم به حيض مىشود و دو روز انقطاع خون حكم ايام حيض را دارد ، ولى اگر خروج خون بعد از گذشت ايام عادت بوده است و يا اينكه عادت او 5 روز بوده ، در اين صورت اگر خون ديده شده ، صفات حيض و استحاضه را نداشته ، نماز و غسل او صحيح بوده و بايد بعداً به اعمال مستحاضه عمل نمايد ، والله‌العالم .\r\nسؤال ( 119 ) در صورتى كه وقت نماز داخل شده و زن عمداً خواندن نماز را به\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nتاخير انداخته است و بعد از آن خونريزى او شروع شده است ، آيا قضاى اين نماز بعد از اتمام ايام حيض لازم است ؟\r\nبسمه تعالى : بله بايد قضا نمايد ، والله العالم .\r\n\r\nحكم خروج استمرارى خون\r\nسؤال ( 120 ) زنى كه رحمش را در آورده‌اند ، اين زن به شكل مستمر خونريزى دارد . در اين فرض كدام روزها را حيض قرار دهد و چه روزهايى حكم استحاضه را دارد ؟ آيا زنى كه رحمش را بيرون آورده‌اند ، حايض مىشود ؟\r\nبسمه تعالى : در صورتى كه اين زن عادت ماهيانه نداشته يا اينكه بعد از بيرون آوردن رحم ، عادت او از بين رفته است و يا خون‌هايى كه مىبيند ، در اوصاف اختلاف داشته باشند ، بايد خونى را كه صفت خون حيض را داشته و از سه روز كمتر نبوده و بعد از گذشت ده روز متغير گرديده ، حيض قرار دهد ، و بقيه را استحاضه محسوب نمايد . ولى اگر خون‌هايى كه مىبيند همگى به شكل هم بوده و اختلاف در اوصاف ندارند ، در هر ماه 6 يا 7 روز را حيض قرار داده و بقيه را استحاضه قرار دهد و بيرون آوردن رحم منافاتى با حيض ندارد ؛ زيرا رگ‌هايى كه خون حيض در آن جريان دارد ، وجود داشته و خارج شدن رحم فقط باعث نازايى زن مىگردد ، ولى منافاتى با حيض او ندارد ، والله العالم .\r\n\r\nحكم داخل شدن حايض در حسينيه‌ها و خواندن قرآن ، دعا و زيارت‌نامه\r\nسؤال ( 121 ) آيا حايض مىتواند زيارت‌هاى روزانه و دعاهاى آن را بخواند ؟\r\nبسمه تعالى : خواندن دعا و زيارت‌نامه مانعى ندارد ، ولى نبايد اسامى متبركه را\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nلمس كند ، والله العالم .\r\nسؤال ( 122 ) آيا زن حايض مىتواند براى شنيدن درس‌هاى اسلامى و سخنرانىهاى مذهبى داخل حسينيه شود ؟\r\nبسمه تعالى : در صورتى كه مكان مسجد نباشد ، مانعى ندارد ، والله العالم .\r\nسؤال ( 123 ) تكليف زن حايض در قرائت قرآن چيست ؟ آيا واجب است كه بيشتر از هفت آيه نخواند يا اينكه خواندن بيشتر كراهت دارد ؟ به عنوان مثال اگر در ماه رمضان زن حايض گرديده ، آيا فرصت خواندن قرآن و توفيق آن از زن سلب مىگردد ، در حالى كه زنان ما به بچه‌ها قرآن ياد مىدهند ، حكم تعليم قرآن در بيشتر از هفت آيه چيست ؟\r\nبسمه تعالى : قرائت بيشتر از هفت آيه كراهت دارد و حرام نمىباشد ، بله نمىتواند سور عزائم ( سوره‌هائى كه سجده واجب دارد ) را بخواند ، والله العالم .\r\n\r\nجمع بين اعمال مستحاضه و تروك حايض\r\nسؤال ( 124 ) در فصل 5 از منهاج الصالحين در بيان احكام خون در ايام عادت ، مرحوم آقاى خوئى ( قدس سرّه ) مىفرمايد ( و اولى آن است كه در هر دو خون احتياط كند ) آيا مقصود به احتياط اين است كه هر دو خون را حيض قرار دهد يا اينكه مقصود جمع بين تروك حايض و افعال مستحاضه مىباشد ؟\r\nبسمه تعالى : معناى احتياط در هر دو خون جمع بين تروك حايض و افعال مستحاضه مىباشد ، والله العالم .\r\nسؤال ( 125 ) كيفيت جمع بين اعمال مستحاضه و تروك حايض را بيان فرمائيد ؟\r\nبسمه تعالى : همه‌ى محرمات بر حايض را ترك مىكند ، ولى غسل كرده و نماز\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nرا رجاءاً بجا مىآورد ؛ زيرا حرمت نماز براى زن حايض تشريعى بوده و ذاتى نمىباشد ، والله العالم .\r\n\r\nروزه‌ى زن حايض\r\nسؤال ( 126 ) در منهاج فرموده‌ايد كه روزه‌ى زن حايض در صورتى كه علم به پاكى خود پيدا نكرده تا صبح داخل شده است و بعد از صبح نيت روزه كرده ، صحيح مىباشد . آيا اين فتوى با نظر ديگر شما كه فرموده‌ايد اگر نيت روزه‌ى رمضان يا واجب معين از طلوع فجر متاخر شود ، روزه صحيح نمىباشد ، منافات دارد ؟\r\nخوئى ( قدس سرّه ) : منافاتى بين اين دو مسئله وجود ندارد ؛ زيرا زن حايض از شب قصد دارد كه اگر قبل از فجر پاك شد روزه‌ى فردا را بگيرد ، مانند مسافرى كه نيت سفر دارد كه بايد بعد از زوال سفر كند و قبل از زوال خارج نشود .\r\nسؤال ( 127 ) آيا خوردن قرص‌هايى كه از عادت ماهيانه جلوگيرى مىكند ، بر زن حايض در ماه رمضان جايز است ؟\r\nبسمه تعالى : مانعى ندارد ، والله العالم .\r\n\r\nآنچه بر حايض حرام مىباشد\r\n\r\nحرمت خواندن سور عزائم\r\nسؤال ( 128 ) آيا بر شخص حايض خواندن سور عزائم ( سوره‌هايى كه سجده‌ى واجب دارد ) مانند جنب حرام است ؟\r\nخوئى ( قدس سرّه ) : بله حكم حايض مانند حكم جنب مىباشد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nحرمت دخول حايض در حرم ائمه ( عليهم السلام )\r\nسؤال ( 129 ) آيا داخل شدن شخص حايض در مشاهد مشرفه‌ى ائمه ( عليهم السلام ) مانند رواق‌ها و يا حضور در نزد ضريح جايز است ؟\r\nخوئى ( قدس سرّه ) : شخص حايض مىتواند داخل رواق‌ها شود ، ولى داخل شدن به خود مشهد شريف و حضور در كنار ضريح بنابر احتياط واجب جايز نمىباشد ، والله العالم .\r\nسؤال ( 130 ) آيا احكام مسجد مانند حرمت تنجيس آن و عدم جواز دخول حايض و نفساء ( زنى كه مبتلا به نفاس است ) شامل صحن‌هاى مبارك حرم امامان ( عليهم السلام ) مىشود ؟\r\nخوئى ( قدس سرّه ) : شامل نمىشود ، والله العالم .\r\n\r\nحرمت نزديكى با حايض\r\nسؤال ( 131 ) كفاره‌ى نزديكى با زن در حال حيض در ثلث آخر از ايام حيض چقدر مىباشد ؟\r\nبسمه تعالى : در نزديكى مرد با همسرش در آخر ايام عادت ماهيانه بنابر احوط اولى يك چهارم دينار بايد پرداخت شود ؛ يعنى يك چهارم مثقال طلاى شرعى ، و مثقال شرعى از مثقال صيرفى يك چهارم كمتر مىباشد ، والله العالم .\r\nسؤال ( 132 ) در صورتى كه مرد در ايام عادت ماهيانه‌ى همسرش بدون دخول و نزديكى با او و فقط با استماعات ديگر انزال شود ، آيا كفاره بر او لازم مىشود ؟\r\nبسمه تعالى : در ايام حيض دخول و نزديكى با زن حرام است ، اما ساير\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاستمتاعات ديگر اشكالى نداشته و موجب كفاره بر زن و مرد نمىگردد و در اين فرض فرقى بين صورت انزال منى و غير آن نمىباشد ، والله العالم .\r\nسؤال ( 133 ) آيا نزديكى با زن بعد از اتمام ايام عادت و قبل از غسل جايز است ؟\r\nبسمه تعالى : اشكالى ندارد ، ولى بهتر آن است كه نزديكى را بعد از غسل انجام دهد ، والله العالم .\r\nسؤال ( 134 ) آيا نزديكى با زن از عقب در ايام حيض و غير آن جايز است ؟\r\nبسمه تعالى : نزديكى با زن در ايام حيض جايز نمىباشد و در صورت نزديكى بايد استغفار نموده و بنابر اولى كفاره بدهد . چنانچه در مسئله 68 از مسايل منتخبه گفته شده ، اما نزديكى با زن از عقب بنابر احتياط واجب مطلقاً جايز نمىباشد ، خصوصاً در صورتى كه زن راضى نباشد ، والله العالم .\r\n\r\nغسل حايض\r\nسؤال ( 135 ) در صورتى كه شخص حايض جهت جهل به مسايل شرعى مدت‌ها غسل حيض و استحاضه را ترك نموده ، آيا نمازهايى را كه خوانده ، دوباره بايد خوانده شود ؟ با توجه به اينكه اين زن غسل‌هاى واجب ديگر مانند غسل جنابت و همچنين غسل‌هاى مستحبى مثل غسل جمعه را انجام مىداده ، آيا انجام اين غسل‌ها از غسل حيض و يا استحاضه كفايت مىكند ؟\r\nخوئى ( قدس سرّه ) : بله غسل‌هايى كه انجام داده از غسل‌هاى واجبى كه ترك كرده ، كفايت مىكند هر چند متوجه‌ى غسل‌هاى واجب بر ذمه خود نبوده است و بايد فقط نمازهايى را كه قبل از غسل جنابت و يا غسل جمعه انجام داده است ، قضا نمايد ، والله العالم .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسؤال ( 136 ) آيا انجام يك غسل از حيض و جنابت كفايت مىكند ؟\r\nبسمه تعالى : اگر يكى از آن دو را نيت نمايد از ديگرى هم كفايت مىكند هر چند بهتر است هر دو را نيت نمايد ، والله العالم .\r\nسؤال ( 137 ) زنى كه نمىدانسته براى حيض غسل واجب است و به همين منوال چند سال بدون غسل حيض نماز خوانده و روزه گرفته ، آيا بايد آن‌ها را قضا نمايد ؟\r\nبسمه تعالى : بايد نماز و روزه‌اى را كه بدون غسل حيض بجا آورده قضا نمايد ، والله العالم .\r\nسؤال ( 138 ) آيا زن حايض مىتواند غسل‌هاى مستحبى شب‌هاى قدر را براى درك ثواب آن‌ها بجا آورد ؟\r\nبسمه تعالى : زن مىتواند غسل‌هاى ذكر شده را به عنوان رجاء بجا آورد ، والله العالم .\r\n\r\nسن يائسگى\r\nسؤال ( 139 ) زن در چه سنى يائسه مىشود ؟\r\nبسمه تعالى : از 50 تا 60 سالگى بايد احتياط نمايد و بعد از گذشت 60 سال قمرى ، ديگر حيض نمىبيند ، والله العالم .\r\nسؤال ( 140 ) زنى كه به سن 50 سال رسيده ، ولى هنوز طبق عادت سابقش خون مىبيند ، وظيفه‌ى اين زن در نماز و روزه چيست ؟\r\nبسمه تعالى : اگر بعد از 50 سال خون ببيند ، بايد بنابر احتياط واجب بين اعمال مستحاضه و تروك حايض جمع نمايد ، اين در صورتى است كه خون را در ايام عادتش ديده و يا اينكه خون داراى صفات حيض باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nسؤال ( 141 ) زن غير قريشى كه 50 سال او كامل شده ، ولى در ايام عادت خونريزى دارد و اين خون‌ها داراى صفات حيض مىباشد ، وظيفه‌ى اين زن چيست ؟ آيا بايد اين خون‌ها را حيض حساب كند يا اينكه بايد بين اعمال مستحاضه و تروك حايض جمع نمايد ؟\r\nخوئى ( قدس سرّه ) : بله در فرض مذكور بايد بين تروك حايض و اعمال مستحاضه جمع كند تا اينكه به 60 سال برسد .\r\nسؤال ( 142 ) زنى كه به سن 51 سالگى رسيده ، ولى عادت ماهيانه‌اش قطع نشده ، اين زن در هر هفته و در برخى موارد هر ده روز خونريزى دارد ، وظيفه‌ى اين زن چيست ؟\r\nبسمه تعالى : اگر بعد از 50 سال خونى ديد ، بنابر احتياط واجب بايد جمع كند بين تروك حايض و اعمال مستحاضه ، اين در صورتى است كه خون را در ايام عادت ديده و يا اينكه خون صفات حيض را داشته باشد ، والله العالم .\r\n\r\nاستحاضه\r\n\r\nاحكام استحاضه‌ى كثيره\r\nسؤال ( 143 ) زنى كه استحاضه‌ى كثيره مىبيند ، اگر نتواند غسل نمايد و بخواهد به جاى غسل تيمم نمايد ، آيا يك وضو با اين تيمم براى دو نماز ظهر و عصر كافى است يا اينكه بايد براى هر كدام يك وضو و تيمم مستقل انجام دهد ؟\r\nبسمه تعالى : بايد وضو گرفته و بنابر احتياط مستحب براى هر نماز يك وضوى مستقل انجام دهد ، والله العالم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nسؤال ( 144 ) زنى كه در استحاضه‌ى كثيره براى نماز صبح خواب مانده و نمازش قضا شده است ، آيا براى نماز ظهر و عصر يك غسل كافى است ؟\r\nخوئى ( قدس سرّه ) : بله جايز است كه فقط يك غسل انجام دهد .\r\nسؤال ( 145 ) زنى مستحاضه اگر خونى كه مىبيند قليل بوده و به حساب طبيعى كثير نمىباشد و بر اثر فشار يا وارد آمدن ضربه‌اى به او ، خون زيادى خارج شده و كثير گرديده است و بعد از مدتى دوباره به حالت اولى و قليل بودن برگشته است ، آيا در زمانى كه بر اثر فشار خون زيادى ديده ، بايد احكام استحاضه‌ى كثيره را جارى سازد ؟\r\nبسمه تعالى : اگر خون به قدرى است كه از پنبه تجاوز كرده و جريان پيدا مىكند ، استحاضه‌ى كثيره محسوب مىشود ، والله العالم .\r\nسؤال ( 146 ) آيا زن در استحاضه‌ى كثيره مىتواند بين دو نماز ظهر و عصر و يا مغرب و عشاء با انجام دادن تعقيبات فاصله بيندازد ، يا اينكه بايد بلافاصله بعد از نماز اول نماز دومى را بجا آورد ؟\r\nبسمه تعالى : فاصله شدن با كمى تعقيب كه متعارف باشد ، مانعى به صحت نماز دوم نمىزند ، ولى تعقيبات طولانى بنابر احتياط واجب ترك شود ، والله العالم .\r\n\r\nاحكام استحاضه‌ى متوسطه\r\nسؤال ( 147 ) تكليف زن در استحاضه‌ى متوسطه را بيان فرمايئد ؟\r\nبسمه تعالى : بايد قبل از نماز صبح هر روز غسل نموده و براى هر نماز وضو بگيرد ، والله العالم .\r\nسؤال ( 148 ) زن در استحاضه‌ى متوسطه اگر موفق به خواندن نماز صبح نشود و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبراى نماز ظهر غسل نموده و يا اينكه براى قضاى نماز صبح غسل كرده ، آيا يك غسل براى همه‌ى نمازهاى روز كافى است ، سپس براى روز بعد ، آيا بايد فقط براى نماز صبح غسل كند يا اينكه بايد جهت نماز ظهر هم غسل نمايد ؟\r\nبسمه تعالى : بله يك غسل كفايت مىكند و براى روز بعدى فقط يك غسل براى نماز صبح كافى است ، والله العالم .\r\nسؤال ( 149 ) زنى كه استحاضه‌ى متوسطه شده و قبل از طلوع فجر غسل نموده و هنگام عصر پاك شده است ، آيا وظيفه دارد براى نماز عصر غسل كرده و وضو را اعاده كند ؟\r\nبسمه تعالى : در مفروض سؤال بايد غسل و وضو را دوباره انجام دهد و نماز صبح را با نماز ظهر و عصر دوباره بخواند ، والله العالم .\r\nسؤال ( 150 ) زنى كه استحاضه‌ى متوسطه بوده ، ولى براى نماز صبح بيدار نشده است ، چه وقت بايد غسل كرده و براى روزهاى بعد چه زمانى بايد غسل را انجام دهد ؟\r\nخوئى ( قدس سرّه ) : وقتى كه از خواب بلند شد ، بايد غسل نموده و وضو بگيرد و قضاى نماز صبح را بخواند و براى هر روز در استحاضه‌ى متوسطه براى نماز صبح غسل كرده و نمازهاى ديگر غسل ندارد .\r\nسؤال ( 151 ) زنى كه استحاضه‌ى متوسطه بوده و فقط براى نماز وضو مىگرفته است ، وظيفه‌ى او اكنون چيست ؟\r\nبسمه تعالى : بايد نمازهايى را كه بدون غسل خوانده است قضا نمايد ، والله العالم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nاحكام استحاضه‌ى قليله\r\nسؤال ( 152 ) وظيفه‌ى مستحاضه‌ى قليله چيست ؟\r\nبسمه تعالى : بايد براى هر نماز وضو بگيرد ، والله العالم .\r\nسؤال ( 153 ) در صورتى كه زن در استحاضه‌ى قليله وضو گرفته ، ولى بلا فاصله نماز را نخوانده ، بلكه به مقدار نيم ساعت يا يك ساعت بعد از وضو نماز خوانده ، آيا بايد نماز را با وضو اعاده نمايد ، آيا خواندن نماز بعد از وضو فورى است ؟\r\nبسمه تعالى : بنابر احتياط واجب بايد نماز را به شكلى بخواند كه عرفاً بگويند نماز بعد از وضو بدون تاخير خوانده شده است ، والله العالم .\r\nسؤال ( 154 ) اگر زن در استحاضه‌ى قليله از خون پاك شده و ديگر خونى نبيند ، آيا بعد از پاكى بايد غسل نمايد ؟\r\nخوئى ( قدس سرّه ) : در استحاضه‌ى قليله حتى بعد از پاك شدن غسل لازم نمىباشد .\r\nسؤال ( 155 ) وظيفه‌ى زن بعد از پاك شدن از استحاضه‌ى قليله چيست ؟\r\nبسمه تعالى : بايد براى نمازهاى بعدى وضو گرفته و محل را بشويد و تطهير نمايد ، والله العالم .\r\nسؤال ( 156 ) آيا زن بعد از پايان يافتن استحاضه‌ى قليله وظيفه‌ى غسل كردن دارد ؟\r\nبسمه تعالى : غسل واجب نمىباشد ، والله العالم .\r\nسؤال ( 157 ) در استحاضه‌ى قليله در صورتى كه خون خارج شده و بعد از آن در داخل رحم خون باقى مانده است و خارج نشده ، آيا واجب است در صورت عدم خروج ، زن مستحاضه پنبه را عوض نمايد و براى هر نماز آن را تجديد نموده و از پنبه‌ى تازه استفاده نمايد ، در صورتى كه پنبه‌هاى قبلى همه پاك مىباشند ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخوئى ( قدس سرّه ) : تبديل و عوض نمودن پنبه در صورتى لازم است كه نجس شده باشد ، والله العالم .\r\nسؤال ( 158 ) آيا زن در استحاضه‌ى قليله مىتواند براى نماز ظهر و عصر و يا مغرب و عشاء اكتفا به يك وضو نمايد ؟\r\nبسمه تعالى : نمىتواند به يك وضو اكتفا نمايد ، والله العالم .\r\nسؤال ( 159 ) در فرض مسئله‌ى قبلى اگر زنى از روى جهل به مسئله براى دو نماز يك وضو مىگرفته ، تكليف نمازهاى او چيست ؟\r\nبسمه تعالى : بايد نماز دومى را قضا نمايد ، والله العالم .\r\nسؤال ( 160 ) در صورتى كه زنى كه در استحاضه‌ى قليله بوده و وضو گرفته و بعد از گذشت نيم ساعت از وضو مشغول نماز گردد . آيا اين مقدار از فاصله زمانى ضررى به صحت نمازى كه خوانده ، مىزند . آيا بايد براى نماز دوباره وضو بگيرد و نماز را بلافاصله تكرار نمايد ؟\r\nبسمه تعالى : بنابر احتياط واجب بايد بعد از نماز بدون فاصله‌اى عرفى اقدام به خواندن نماز كند ، والله العالم .\r\nسؤال ( 161 ) زنى كه در استحاضه‌ى قليله با يك وضو نماز ظهر و عصر را خوانده و همچنين براى نماز مغرب و عشاء اكتفا به يك وضو نموده است ، حكم نمازهايى را كه خوانده ، بيان فرمائيد ؟\r\nبسمه تعالى : در صورتى كه از زمانى كه وضوى نماز عصر را گرفته تا آخر نماز مغرب خونى نديده باشد ، نماز مغربش صحيح مىباشد و در غير اين صورت بايد نماز مغرب را با وضو اعاده كرده و محل را شسته و پنبه را هم عوض نمايد ، والله العالم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nاعمال زن مستحاضه\r\nسؤال ( 162 ) زن مستحاضه‌اى كه به وظيفه‌ى خود عمل كرده و شروع به خواندن نماز نموده است ، ولى در بين نماز به جهت عذر نماز را قطع نموده و دوباره قصد خواندن مجدد نماز را نموده ، آيا بايد براى نماز مجدد دوباره وضو و يا غسل و تيمم را تجديد نمايد ؟\r\nبسمه تعالى : بنابر احتياط بايد براى نماز مجدد وضو و يا غسل و تيمم را تجديد نمايد ، والله العالم .\r\nسؤال ( 163 ) قبلًا از شما درباره‌ى مدت زمانى كه زن مستحاضه پنبه را بايد داخل محل كند تا بداند كه استحاضه‌ى او از چه نوعى است سؤال نمودم در جواب فرموديد ، بايد زن پنبه را از وقت يك نماز تا شروع وقت نماز بعدى در محل قرار دهد . آيا مراد شما از اين جواب اين است كه بايد در تمام مدت زمان ما بين دو نماز پنبه را داخل نگه داشته تا تشخيص نوع استحاضه ممكن باشد ؟\r\nبسمه تعالى : مقصود از جواب سابق اين است كه زن مستحاضه بايد نيم ساعت يا يك ساعت قبل از وقت هر نماز پنبه را داخل محل نموده تا مشخص شود ، استحاضه‌ى او از چه نوعى است و مقصود اين نيست كه او از اول وقت يك نماز تا شروع وقت نماز بعدى در همه‌ى اين فاصله زمانى پنبه را در محل حفظ كند ، والله العالم .\r\nسؤال ( 164 ) در ايام باردارى حالاتى براى زن باردار پيدا مىشود كه فحص و اختبار از نوع استحاضه به شكلى كه در رساله‌ى عمليه بيان شده ، براى زن و فرزندش ضرر دارد ، آيا در اين حال وجوب فحص ساقط است و در اين حال احكام كدام يك از اقسام استحاضه جارى مىشود ، با توجه به\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاينكه اين استحاضه تا زمان ولادت ادامه دارد ؟\r\nبسمه تعالى : در اين حالت مىتواند احتياط كند به جمع بين اعمال استحاضه كثيره و متوسطه و قليله به اينكه غسل نموده و وضو هم بگيرد و اگر غسل براى او ضرر داشته باشد و يا اينكه ترس از ضرر داشته باشد ، مىتواند به جاى آن تيمم نمايد ، والله العالم .\r\nسؤال ( 165 ) گاهى اوقات خونريزى حاصل از زخم وضع حمل بعد از ايام نفاس هم جريان دارد ، در اين حالت فحص و اختبارى كه در رساله‌ى عمليه گفته شده ، براى زن ممكن نمىباشد ، در اين صورت اگر نتواند نوع خون خارج شده را تشخيص دهد و نفهمد ، آيا خون زخم است يا استحاضه ، وظيفه‌اش چيست ؟ با توجه به اينكه اين خون گاهى اوقات كم و گاهى اوقات متوسط و گاهى موارد كثير مىباشد ؟\r\nبسمه تعالى : در اين فرض بايد احتياط كند و اعمال مستحاضه را انجام دهد و اگر غسل براى او امكان ندارد ، به جاى آن تيمم نمايد ، والله العالم .\r\nسؤال ( 166 ) زن مستحاضه كه وظيفه‌ى او غسل و وضو مىباشد در صورتى كه غسل و وضو را انجام داده ، ولى بين اين دو و بين اعمالش فاصله طولانى شده است مثل اينكه مجبور شده ، به خانه‌اش رفته و دوباره برگردد ، آيا اين فاصله ضررى به اعمالش مىزند ، آيا در صورت فاصله بايد غسل و وضو را اعاده كند ؟\r\nبسمه تعالى : در صورت فاصله زياد بايد غسل و وضو را اعاده نمايد ؛ مگر در صورتى كه بداند از زمانى كه غسل و وضو گرفته تا زمان نماز و طواف ، باطن رحم و داخل آن از خون پاك بوده است و در صورت اضطرار در فاصله‌ى زياد چنانچه در مسئله ذكر شده ، اگر غسل در مكان نزديك\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nممكن نشد بنابر احتياط قبل از نماز و طواف تيمم را هم به آن ضميمه نمايد ، والله العالم .\r\n\r\nاحكام مستحاضه\r\nسؤال ( 167 ) زنى كه به خاطر جهل به مسايل شرعيه در زمان استحاضه روزه‌هاى خود را افطار مىكرده است ، مدتى به همين ترتيب روزه‌ها را افطار كرده و اكنون متوجه شده است ، آيا كفاره بر او واجب مىشود ؟\r\nخوئى ( قدس سرّه ) : اگر يقين داشته باشد كه افطار براى او جايز است ، فقط قضاى روزه‌ها بر او واجب مىشود و بايد نمازهايى را هم كه به خاطر جهل نخوانده است ، قضا نمايد .\r\nسؤال ( 168 ) آيا جايز است براى مستحاضه نمازهايى را كه از او فوت شده ، قضا نمايد ، آيا فرقى بين نمازهاى قضا شده در حال پاكى و استحاضه وجود دارد ؟\r\nبسمه تعالى : در صورتى كه به وظيفه‌ى شرعى خود كه وضو و يا غسل ( طبق نوع استحاضه‌اى كه دارد ) مىباشد ، عمل نموده و نمازهاى قضا شده را دوباره خوانده ، مانعى ندارد . همچنين اگر قبل از وقت نماز ادائى نمازهايش را با وضو و يا غسل طبق آنچه كه وظيفه است قضا نموده و بعد از دخول وقت دوباره با غسل و يا وضو نماز ادايى را خوانده ، نمازش صحيح مىباشد ، والله العالم .\r\nسؤال ( 169 ) آيا هر لكه‌ى زرد رنگى كه زن مىبيند ، خونى است كه در غير ايام عادت خارج شده است ؟\r\nبسمه تعالى : هر خون زرد رنگى كه زن ببيند محكوم به استحاضه است ، مگر در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nصورتى كه در ايام عادت بوده يا دو روز قبل از عادت باشد ، والله العالم .\r\nسؤال ( 170 ) در صورتى كه زن مستحاضه به جهت جهل به مسايل شرعيه فقط اكتفا به وضو و يا غسل مىنموده و در مواردى هم كه بين آن دو جمع مىكرده ، متوجه‌ى مسئله‌ى شرعى جمع آن دو نبوده و فقط به خاطر محض اتفاق بين آن دو جمع مىنموده ، وظيفه‌ى اين زن در قبال نمازهايى كه خوانده ، چيست ؟\r\nخوئى ( قدس سرّه ) : زنى كه عمل و وظيفه‌ى شرعى را انجام نداده ، روزه و نمازش باطل است و در صورتى كه وظيفه را انجام داده هر چند اجمالًا ، عمل او صحيح مىباشد .\r\nسؤال ( 171 ) بعضى از زنان در برخى موارد يك قطره يا قطراتى از خون مىبينند ، آيا بايد به وظيفه‌ى استحاضه عمل كند ؟\r\nخوئى ( قدس سرّه ) : اگر خون زخم و جراحت نباشد ، محكوم به استحاضه مىباشد .\r\nسؤال ( 172 ) آيا تكرار وضو در استحاضه براى نماز عصر حكم تعبدى است ؛ يعنى بايد براى نماز عصر دوباره وضو بگيرد ، هر چند يقين به پاكى محل و عدم خروج خون بعد از نماز ظهر داشته باشد يا اينكه اين حكم مختص به صورتى است كه بعد از نماز ظهر تا زمان نماز عصر خونريزى داشته باشد ؟\r\nبسمه تعالى : در صورتى كه بداند از زمان شروع وضو براى نماز ظهر خونريزى نداشته ، مثل صورتى كه ببيند ، پنبه‌اى كه در محل گذاشته ، بعد از نماز ظهر پاك مىباشد . در اين صورت وضو گرفتن مجدد براى نماز عصر لازم نمىباشد ، والله العالم .\r\nسؤال ( 173 ) زنى كه به جهت جهل به مسايل شرعيه ، مدتى در استحاضه براى نماز\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nظهر و عصر يك وضو مىگرفته و براى نماز مغرب و عشا هم به يك وضو اكتفا مىكرده ، تكليف اعمال سابقه‌ى اين زن چيست ؟\r\nبسمه تعالى : بايد نماز عصر و عشا را در مدتى كه مىداند به اين كيفيت عمل نموده ، قضا نمايد و در صورتى كه مقدار مدت را نمىداند ، بايد به مقدار يقينى آن اكتفا نمايد ، والله العالم .\r\nسؤال ( 174 ) در صورتى كه خونى مردد باشد بين زخم و استحاضه ، وظيفه‌ى زن در اين حال چيست ؟\r\nبسمه تعالى : در صورتى كه قبل از ديدن اين خون حالت استحاضه نداشته است ، حكم به استحاضه بودن او نمىشود ، والله العالم .\r\nسؤال ( 175 ) در صورتى كه زن مستحاضه غسل‌هاى واجبه را انجام نداده باشد ، آيا مىتواند داخل مسجد شود ؟\r\nبسمه تعالى : بله مىتواند داخل مسجد گردد ، والله العالم .\r\n\r\nنفاس\r\n\r\nشرايط نفاس\r\nسؤال ( 176 ) زن باردار در صورتى كه قبل از ولادت در اثناء نماز خونى ببيند ، اين خون چه حكمى دارد ؟ آيا اين خون حيض است يا استحاضه يا نفاس ؟\r\nبسمه تعالى : خونى كه قبل از ولادت خارج مىشود ، خون حيض و نفاس نمىباشد و بايد بدن را تطهير نموده و تا زمانى كه بچه متولد نشده ، نماز را بخواند ، والله العالم .\r\nسؤال ( 177 ) در صورتى كه مادر بچه را سقط نموده و عمر سقط شده يك ماه يا دو ماه مىباشد ، آيا خون بعد از سقط حكم نفاس را دارد ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nخوئى ( قدس سرّه ) : بايد در ايام مقرر جمع نمايد بين تروك نفاس و احكام مستحاضه و كسى كه بچه را سقط كرده ، بايد ديه بدهد .\r\nتبريزى ( قدس سرّه ) : ترك اين احتياط مانعى ندارد ، اين خون نفاس نبوده و در صورتى كه خروج خون مصادف با ايام عادت او باشد و يا اينكه داراى شرايط و اوصاف حيض باشد ، محكوم به حيض مىباشد و بايد كسى كه بچه را سقط كرده ، ديه بدهد .\r\nسؤال ( 178 ) خونى كه بعد از سقط جنين و قبل از آنكه روح به آن دميده شده باشد خارج مىشود ، چيست ؟ و همچنين اگر بعد از دميدن روح بوده و عمر آن به شش ماه رسيده باشد ؟\r\nخوئى ( قدس سرّه ) : اگر آنچه كه سقط شده ، مبدأ پيدايش انسان بوده ، و به شكلى باشد كه صدق ولادت شود ، خون محكوم به نفاس مىباشد .\r\nتبريزى ( قدس سرّه ) : در صورتى كه آنچه سقط شده ، مبدأ پيدايش انسان باشد و صدق عرفى ولادت و وضع حمل هم موجود باشد ، اين خون محكوم به نفاس‌مىباشد .\r\nسؤال ( 179 ) در عروة الوثقى مسأله‌اى اين گونه ذكر شده ( خون نفاس خونى است كه همراه با خروج اولين جزء از بدن بچه و يا بعد از آن ، قبل از تمام شدن ده روز از ولادت ، از زن خارج مىشود و فرقى بين فرزند تام الخلقه و غير آن مثل فرزند سقط شده نمىباشد ، هرچند روح هم در آن دميده نشده باشد و هر چند مضغه و علقه باشد به شرط اينكه آنچه سقط شده ، مبدأ پيدايش انسان باشد و اگر شك در ولادت شود و يا اينكه شك كند آنچه كه سقط شده ، مبدأ پيدايش انسان محسوب مىشود يا نه ، حكم به نفاس نمىشود و فحص هم لازم نمىباشد ) .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاكنون اين سؤال مطرح است كه مقصود از اينكه فرموده ، مبدأ پيدايش انسان باشد ؛ يعنى چه با توجه به اينكه مضغه و علقه ، بلكه حتى نطفه هم مبدأ پيدايش انسان مىباشد ، پس مراد از صدق ولادت چيست ؟ چه وقتى صدق ولادت مىشود و چه وقتى نمىشود ؟\r\nبسمه تعالى : مراد آن است كه نطفه بعد از آنكه منعقد شد به شكلى باشد كه اگر در رحم باقى بماند ، رشد نموده و به تدريج انسان مىگردد و در مواردى كه آنچه خارج شده ، قطعه‌هاى كوچكى باشد ، صدق ولادت نمىشود ، والله العالم .\r\nسؤال ( 180 ) در استفتائات سابقه فرموده‌ايد كه اگر فرزند از مجراى طبيعى خارج نشود ، خونى كه از زن خارج مىشود ، نفاس نمىباشد . آيا فتواى مرحوم آقاى خوئى ( قدس سرّه ) هم همين است ؟\r\nبسمه تعالى : در فرض مذكور در مسئله اگر خون خارج شده ، در ايام حيض بوده و يا اينكه واجد صفات حيض باشد ، محكوم به حيض مىباشد و فتواى مرحوم خوئى ( قدس سرّه ) هم همين است ، والله العالم .\r\nسؤال ( 181 ) در صورتى كه فقط خون داراى يكى از صفات حيض مانند غلظت باشد يا اينكه داراى دو صفت باشد ، آيا مجرد دارا بودن يك يا دو صفت در حيض بودن آن كافى است ؟\r\nبسمه تعالى : اگر خون ديده شده قرمز بوده و بين آن و حيض قبلى لا اقل ده روز فاصله شده باشد و سه روز به شكل مستمر خارج شود ، محكوم به حيض مىگردد ، والله العالم .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nاحكام زن نفساء\r\nسؤال ( 182 ) زنى كه نفساء بوده و خونريزى او به مدت ده روز بوده و قطع شده ، او به مقدار عادتش را نفاس و بقيه را استحاضه قرار داده است ، ولى بعد از گذشت يك هفته خونى ديده ، كه داراى صفات حيض مىباشد ، آيا اين زن حكم حايض را پيدا مىكند ؟\r\nبسمه تعالى : چونكه مدتى كه فاصله شده ، بين خون قبلى و اين خونى كه بعد از يك هفته ديده ، كمتر از اقل ايام طهر و پاكى مىباشد . بايد اين زن در خونى كه ايام عادت ديده ، يا در خونى كه واجد صفات حيض مىباشد ، احتياط كرده و بين تروك حايض و اعمال مستحاضه جمع كند ، والله العالم .\r\nسؤال ( 183 ) در صورتى كه عادت ماهيانه 8 روز بوده و نفاس از 8 روز بيشتر شده است ، حكم خون زايد از مقدار عادت را بيان فرمائيد ؟\r\nبسمه تعالى : در صورتى كه خون از ده روز بيشتر باشد ، مقدار عادت خود را نفاس و بقيه را استحاضه قرار مىدهد ، ولى اگر قبل از گذشت ده روز قطع شود ، همه‌ى خونى را كه در ده روز ديده ، نفاس قرار دهد .\r\nسؤال ( 184 ) بعضى از زنان معتقدند كه زمان نفاس گاهى اوقات تا ده روز يا بيشتر از آن امتداد دارد و بايد نماز را ترك نموده ، لطفاً حكم شرعى اين مسئله را بيان فرمائيد ؟\r\nبسمه تعالى : نفاس از ده روز بيشتر نمىشود و در صورتى كه خون بيشتر از ده روز باشد ، نفاس زن به مقدار ايام عادت ماهيانه‌اش مىباشد و در صورتى كه از ده روز بيشتر نباشد ، همه‌ى خون حكم نفاس را دارد ، والله العالم .\r\nسؤال ( 185 ) زنى كه بعد از زايمان و پايان يافتن ايام نفاس كه به مقدار عادت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nماهيانه‌اش بوده ، آيا مىتواند براى نماز ظهر و عصر يك وضو بگيرد و بايد بين دو نماز فاصله نيندازد يا اينكه بايد براى هر كدام يك وضوى مستقل بگيرد ؟\r\nبسمه تعالى : زن نفساء اگر خونى كه مىبيند از ده روز بيشتر نباشد ، همه آن خون نفاس محسوب مىگردد و در صورتى كه از ده روز بيشتر باشد ، نفاس او به مقدار ايام عادت او مىباشد و مازاد بر آن استحاضه مىباشد و در استحاضه‌ى كثيره بايد سه غسل به ترتيبى كه در رساله‌ى عمليه آمده ، انجام دهد و در استحاضه‌ى متوسطه بايد براى نماز صبح غسل گرفته و براى هر نماز هم وضو بگيرد و در صورتى كه قليله باشد بايد براى هر نماز واجب و يا مستحبى وضو بگيرد ، والله العالم .\r\n\r\nجمع بين اعمال مستحاضه و تروك نفساء\r\nسؤال ( 186 ) در صورتى كه زن جهت مراعات احتياط واجب بين تروك نفساء و افعال مستحاضه جمع نموده ، آيا لازم است بعد از پاك شدن روزه‌اى را كه گرفته ، قضا نمايد يا اينكه روزه‌اى را كه گرفته ، كافى است ؟\r\nخوئى ( قدس سرّه ) : بايد بنابر احتياط روزه را قضا كند .\r\n\r\nحكم استمرار خروج خون نفاس\r\nسؤال ( 187 ) زن مبتلا به نفاس بعد از ده روز از خون نفاس ، اگر خونريزى او به مدت دو ماه يا سه ماه يا چهل روز ادامه داشته باشد ، آيا خونى كه داراى صفات حيض مىباشد هم ، حكم حيض را دارد يا فقط خصوص خونى كه در ايام عادت مىبيند ، حكم حيض را دارد ؟\r\nبسمه تعالى : در فرض سؤال خصوص خونى كه در ايام عادت مىبيند ، حكم حيض را دارد ، والله العالم .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nاحكام ميت\r\nسؤال ( 188 ) زنى از دنيا رفته ، آيا مىتوان بدون حضور محارم وى جنازه‌ى او را از لبنان به نجف انتقال داد با توجه به اينكه همراهان او از محارم نمىباشند ، ولى انسان‌هاى امين و متدينى مىباشند ؟\r\nخوئى ( قدس سرّه ) : در فرض سؤال مانعى ندارد .\r\nسؤال ( 189 ) در صورتى كه زوج قاتل زوجه‌اش باشد ، آيا ولايت او نسبت به تجهيز زن متوفى ، ساقط مىشود و به شكل كلى اگر ولى قاتل باشد ، ولايت او با قتل ساقط مىشود ؟\r\nبسمه تعالى : بنابر احتياط در صورتى كه اجازه از او مستلزم حرجى نباشد ، بايد از او اجازه بگيرند ، والله العالم .\r\nسؤال ( 190 ) آيا اگر زن هنگام وضع حمل بميرد ، شهيده محسوب مىشود و آيا اگر انسان در آتش سوزى يا غرق شدن در آب و يا حوادث مانند آن بميرد ، شهيد محسوب مىشود و آيا حكم مذكور مختص به شخص مسلمان مىباشد ؟\r\nخوئى ( قدس سرّه ) : اين موارد ثواب شهيد را دارند ، ولى احكام شرعيه شهيد در حق آنان جارى نمىشود و حكم ذكر شده ، اختصاص به مسلمان دارد ، والله العالم .\r\nسؤال ( 191 ) در موارد اسقاط جنين ، گاهى موارد جنين را داخل يك ظرف شيشه‌اى قرار مىدهند ، در اين مورد مسايلى مطرح مىشود .\r\nالف - اين جنين از جهت طهارت و نجاست چه حكمى دارد ؟\r\nبسمه تعالى : در صورتى كه ميت باشد ، نجس مىباشد . ولى در صورتى كه علقه و يا مضغه باشد بنابر احتياط واجب بايد از آن اجتناب نمود ، و دفن او\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nهم واجب است ، والله العالم .\r\nب - حكم اين جنين از جهت لزوم غسل در هنگام مسح آن چه مىباشد ؟\r\nبسمه تعالى : در صورتى كه جنين بميرد ، در صورت مسح آن ، غسل واجب مىشود ، بلكه بنابر احتياط واجب در صورتى كه حتى چهار ماه آن هم تمام نشده باشد ، شخص مسح كننده بايد غسل نمايد ، والله العالم .\r\nج - آيا دفن آن واجب مىباشد و چه كسى مسئوليت دفن او را دارد ، آيا پزشك وظيفه‌اى دارد ؟\r\nبسمه تعالى : دفن آن واجب كفائى مىباشد ، والله العالم .\r\n\r\nاحكام دفن\r\nسؤال ( 192 ) آيا دفن زن با جواهرات او جايز مىباشد ؟\r\nخوئى ( قدس سرّه ) : دفن با جواهرات جايز نمىباشد و اين كار مستلزم اتلاف مال است و در صورتى كه اين عمل صورت گرفته ، در صورتى كه نبش جايز باشد ، بايد آن را از قبر او خارج كنند .\r\nسؤال ( 193 ) واجب است كه جنازه‌ى ميت مسلمان را رو به قبله دفن كنند ، مگر در صورتى كه ميت زن كافره‌اى باشد كه فرزند مسلمانى در شكم دارد ، در اين صورت پشت به قبله او را دفن مىكنند تا صورت بچه در شكم رو به قبله باشد ، با توجه به اين مسئله جواب مسئله‌ى ذيل را بيان فرمائيد ؟\r\nدر صورتى كه در شكم زن مسلمانى بچه‌اى وجود داشته ، و زن از دنيا برود و نتوان بچه را از شكم او خارج نمود و اين بچه گاهى اوقات روح در آن دميده شده و يا اينكه سن آن از شش ماه بيشتر مىباشد ، آيا واجب است كه اين بچه را از شكم مادر خارج نموده و او را غسل داده ، كفن\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nنموده و دفن كنند ؟\r\nبسمه تعالى : در صورتى كه بچه هم با مرگ مادر مرده باشد ، اخراج آن از شكم مادر لازم نمىباشد . بله در صورتى كه احتمال بدهند بچه زنده باشد ، واجب است كه آن را خارج سازند ، والله العالم .\r\n* * *\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nاحكام نماز\r\nطهارت در نماز\r\nلباس نمازگزار\r\nمكان نمازگزار\r\nافضل بودن نماز زن در خانه‌اش\r\nتكبيرة الاحرام\r\nاحكام قرائت\r\nنماز جماعت\r\nنماز مسافر\r\nقضاى نماز\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nطهارت در نماز\r\nسؤال ( 194 ) در صورتى كه مادرى بچه شير مىدهد و در هنگام نماز بچه را براى شير دادن در آغوش گرفته باشد ، سپس در اثناء نماز متوجه شود كه بچه‌اى كه در آغوش دارد ، خودش را نجس كرده ، ولى مادر نمىداند اين امر قبل از نماز بوده و يا بين نماز ، وظيفه‌ى اين زن نسبت به نماز خوانده شده ، چيست ؟\r\nبسمه تعالى : حمل شىء متنجس در نماز مانعى ندارد ، والله العالم .\r\n\r\nلباس نمازگزار\r\nسؤال ( 195 ) آيا جوراب‌هاى بلندى كه زنان به پا مىكنند از لباس‌هايى كه به تنهايى نماز با آن خوانده نمىشود ، محسوب مىگردد ؟\r\nخوئى ( قدس سرّه ) : بله از لباس‌هاى ذكر شده محسوب مىگردد .\r\nسؤال ( 196 ) زنى كه در اثناء نماز موهاى او معلوم بوده ، و سپس بعد از فراغ از نماز و يا در اثناء آن متوجه شده ، آيا بايد نمازش را دوباره بخواند ؟\r\nبسمه تعالى : اگر در اثناء نماز بفهمد و در آن حال موهاى او معلوم باشد ، نمازش باطل مىشود . ولى اگر بعد از نماز بفهمد و يا اينكه در بين نماز بفهمد ، ولى در آن حال كه متوجه مىشود موهايش مستور و پوشيده باشد ، نمازش صحيح است ، والله العالم .\r\nسؤال ( 197 ) زن بايد در نماز تا چه اندازه پاى خود را بپوشاند . آيا با حضور نامحرم\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nزن مىتواند در حال نماز ظاهر قدم‌هاى خود را نپوشاند . بنابر فرض جواز اين عمل ، آيا مرد نامحرم مىتواند به قدم‌هاى او نگاه كند ؟ آيا در غير نماز ، زن مىتواند قدم‌هاى خود را در مقابل نامحرم نپوشاند ، به شكل كلى تا چه اندازه از پا بايد در نزد نامحرم پوشيده باشد ؟\r\nبسمه تعالى : در ظاهر ساختن قدم‌ها در نماز يا غير نماز در مقابل نامحرم اشكال است ، ولى مرد نامحرم در هيچ حالى حق نگاه به زن نامحرم را ندارد ، مگر در صورتى كه نپوشاندن قدم عادت آن زن شده و اگر به او تذكر بدهند هم ترتيب اثر نمىدهد . در اين صورت نگاه بدون شهوت مانعى ندارد ، والله العالم .\r\nسؤال ( 198 ) چنانچه زن در حال نماز همه‌ى جسم خود را نپوشاند و در حال نماز مقدارى از ساق پاى او معلوم باشد ، آيا نمازش صحيح است ؟\r\nخوئى ( قدس سرّه ) : در صورت ذكر شده ، اگر نپوشاندن بدن از روى علم و عمد بوده است ، نمازش باطل است ، ولى در صورت فراموشى و يا غفلت زن از پوشاندن آن مقدار ، نماز مانعى ندارد ، والله العالم .\r\nتبريزى ( قدس سرّه ) : اگر نداند كه بدن يا مقدارى از آن پوشيده نشده و در اثناء نماز بفهمد و در آن حال بدن او معلوم باشد ، نماز باطل مىگردد ، ولى اگر بعد از نماز بفهمد و يا اينكه در اثناء نماز متوجه شده ، ولى در آن حال بدن پوشيده بوده ، نمازش صحيح مىباشد . اما اگر نپوشاندن بدن به خاطر جهل به حكم شرعى آن باشد ، در اين مورد اگر از روى عمد و التفات بدن را نپوشانده ، نمازش باطل است ، مگر در صورتى كه از روى جهل و نادانى يقين به عدم وجوب پوشاندن بدن و نماز داشته باشد .\r\nسؤال ( 199 ) اگر زن مقدارى خون در لباس زيرين خود مشاهده كند ، ولى نداند كه خون در اثناء نماز پيدا شده يا بعد از آن بوده است ، آيا بايد نماز را اعاده نمايد ؟\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبسمه تعالى : اگر خون خشك نشده باشد و احتمال بدهد كه خون بعد از نماز حادث شده ، نسبت به نمازهايى كه خوانده ، تكليفى ندارد ، والله العالم .\r\nسؤال ( 200 ) آيا در نماز واجب است كه چادر زن بلند بوده و روى پا را بپوشاند با توجه به اينكه لباسى كه زير چادر پوشيده شده ، تمام بدن حتى ساق پا و ظاهر قدم را پوشانيده است ؟\r\nبسمه تعالى : واجب است در نماز بدن پوشانده شود و اگر چادر كوتاه باشد ، ولى لباس زير آن بدن را به شكل واجب آن پوشانده باشد ، مانعى ندارد ، والله العالم .\r\nسؤال ( 201 ) در صورتى كه موى زن از زير چادر در حال نماز معلوم باشد و او آگاه نباشد ، آيا واجب است اين مطلب به او گفته شود و تكليف خود زن در اين مورد چيست ؟\r\nبسمه تعالى : در صورتى كه زن متوجه نباشد ، ولى حكم مسئله را بداند و جاهل به حكم شرعى نباشد ، نماز او بعد از گذشت وقت نماز ، صحيح بوده و قضا ندارد و متوجه كردن و تذكر دادن به او در صورت جهل او به موضوع واجب نمىباشد ، والله العالم .\r\nسؤال ( 202 ) نماز مستحبى را مىتوان در حال راه رفتن و يا سواره بودن خواند . آيا زن مىتواند نمازهاى مستحبى را در منزل بخواند در حالى كه مشغول كارهاى خانه مثل آشپزى و يا جارو كردن مىباشد ، و آيا در حال خواندن نافله هنگام كارهاى خانه پوشاندن بدن لازم است با توجه به اينكه نامحرمى وجود ندارد ؟\r\nبسمه تعالى : پوشاندن بدن حتى در نماز مستحبى هم شرط است ، والله العالم .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nمكان نمازگزار\r\nسؤال ( 203 ) آيا بايد در صحت جماعت زنان فاصله آنان با مردان يك متر باشد ، چنانچه در بين مردان اين گونه است ؟\r\nبسمه تعالى : فرقى بين جماعت زنان و مردان از جهت فاصله نمىباشد ، والله العالم .\r\nسؤال ( 204 ) بنابر نظر مرحوم آية الله خوئى ( قدس سرّه ) اگر فاصله بين زن و مرد در نماز كمتر از يك وجب باشد ، نماز باطل است . اگر مكلف اين مسئله را نمىدانسته و در مسجدالحرام نماز خوانده و فاصله او با زنان كمتر از مقدار ذكر شده بوده ، آيا نماز و حج او صحيح مىباشد ؟\r\nبسمه تعالى : فاصله‌ى مورد نظر به مقدار مذكور در مسجد الحرام بين زن و مرد معتبر نمىباشد ، والله العالم .\r\nسؤال ( 205 ) اگر مردى مشغول خواندن نماز طواف بوده و زنى آمده و بدون مراعات مقدار فاصله‌ى شرعى جلوى آن مرد مشغول نماز شده ، حكم نماز اين زن و مرد چگونه است ، آيا نماز هر دو باطل مىشود ؟\r\nخوئى ( قدس سرّه ) : در اين فرض نماز شخص دوّم فقط باطل است .\r\nتبريزى ( قدس سرّه ) : نماز اين دو اشكالى ندارد و در اين مسئله فرقى بين نماز طواف و غير آن نمىباشد ، بلكه بعيد نيست كه اين حكم اختصاص به مسجد نداشته ، بلكه در همه‌ى مكه‌ى قديم اين حكم جارى باشد .\r\n\r\nافضل بودن نماز زن در خانه‌اش\r\nسؤال ( 206 ) آيا نماز خواندن زن در مسجد بهتر است يا در خانه‌اش ؟ و آيا اين حكم مطلق است يا نسبت به بعضى از زمان‌ها و مكان‌ها فرق دارد ؟\r\nبسمه تعالى : نماز در خانه بهتر است ، والله العالم .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسؤال ( 207 ) آيا استحباب نماز خواندن زنان در منزل يك حكم عمومى است ؛ يعنى فرقى بين نماز جماعت و يا فرادى در مسجد نمىباشد ، خصوصاً با توجه به رواياتى كه تاكيد به حضور در نماز جماعت مىكند ؟\r\nبسمه تعالى : نماز زن در منزلش برتر و بهتر است از مسجد ، هر چند نماز جماعت در مسجد باشد ، والله العالم .\r\nسؤال ( 208 ) اگر در مسجد نماز جماعتى كه مردان در آن حضور دارند زن هم در آن جماعت شركت كرده و اقتدا نمايد ، اين نماز ثواب بيشترى دارد يا نمازى كه در منزل مىخواند ؟\r\nبسمه تعالى : نمازى كه در منزل مىخواند افضل مىباشد ، والله العالم .\r\nسؤال ( 209 ) نظر مبارك را درباره‌ى نماز زنان در مسجد بفرماييد ، آيا با فرض امكان نماز خواندن در منزل نماز در مسجد استحباب دارد ؟\r\nبسمه تعالى : خواندن نماز در منزل براى زن بهتر مىباشد ، هر چند نماز جماعت در مسجد باشد . الله العالم .\r\n\r\nتكبيره الاحرام\r\nسؤال ( 210 ) زنى از زن‌هاى مؤمنه هنگام نماز بعد از گفتن جمله‌ى لا إله الا إله در آخر اقامه بدون تكبيرة الاحرام و نيت ، شروع به خواندن حمد مىكرده و به اين كيفيت چند سال نماز مىخوانده است ، با توجه به قواعد شرعيه نماز باطل است ، آيا به نظر حضرتعالى راهى براى تصحيح اين نماز وجود دارد ؟\r\nبسمه تعالى : بنابر احتياط بايد نمازهايى را كه به اين شكل خوانده ، به قدر ممكن اعاده كند ، والله العالم .\r\nسؤال ( 211 ) دخترى كه الآن 13 ساله مىباشد و مدت‌ها به خاطر جهل به مسايل\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nشرعى تكبيرة الاحرام را نگفته است ، حكم نمازش چيست ؟\r\nبسمه تعالى : تكبيرة الاحرام ركن در نماز مىباشد و با ترك آن نماز باطل مىگردد ، چه عمدى باشد و چه سهوى و بايد به هر اندازه كه ممكن است ، نمازهايش را اعاده كند ، والله العالم .\r\n\r\nاحكام قرائت\r\nسؤال ( 212 ) آيا اگر زن از روى فراموشى نماز اخفاتى را به حالت جهر بخواند ، نمازش باطل است ؟\r\nبسمه تعالى : اگر نماز جهرى را به حالت اخفاتى بخواند مانعى ندارد ، ولى نماز اخفاتى را نمىتواند به شكل جهرى بخواند و بايد به وظيفه‌ى خود در صورتى كه اشتباهاً جهر خوانده ، در اثناء نماز عمل نمايد ، والله العالم .\r\nسؤال ( 213 ) زنى كه به مدت چند سال در قرائت نماز كلمه ( ظا ) را در قرائت كلمه عظيم به شكل ضاد تلفظ مىكرده و مىگفته ، عضيم ، آيا نماز اين زن باطل مىشود ؟ اگر اين زن توانايى اداى كلمه ذكر شده را به شكل صحيح آن ندارد ، وظيفه‌اش چيست ؟\r\nبسمه تعالى : اگر نمىتواند كلمه را به شكل صحيح آن ادا كند نمازش صحيح مىباشد و اگر نماز را به شكلى كه خوانده ، صحيح مىدانسته ، هرچند قدرت بر اداى كلمه صحيح داشته است ، قضاى نمازهاى قبل لازم نمىباشد ، والله العالم .\r\nسؤال ( 214 ) آيا زن مىتواند در حالى كه خودش تنها باشد نماز را بلند بخواند با توجه به اينكه آهسته خواندن گاهى اوقات او را به شك مىاندازد ؟\r\nبسمه تعالى : در نمازهايى كه به شكل جهرى خوانده مىشود ، مانعى ندارد كه به شكل جهرى بخواند ، والله العالم .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nسؤال ( 215 ) آيا در نمازهاى جهرى بر زن واجب است كه حتماً نماز را به جهر بخواند و در صورتى كه نامحرمى باشد كه صداى او را مىشنود ، آيا جهر به نماز ساقط مىشود و آيا در حال تنهايى مىتواند نماز را آهسته بخواند ؟\r\nبسمه تعالى : زن در نماز جهرى مخير است كه بلند خوانده يا آهسته بخواند ، والله العالم .\r\n\r\nنماز جماعت\r\nسؤال ( 216 ) در مورد اقتداء زنان در جماعت مردان ، آيا اگر زنان در ساختمان و مكانى مجاور مكان مردان اقتدا نمايند و بين آنان و مردان ديوارى فاصله باشد ، آيا جماعت صحيح مىباشد ؟\r\nبسمه تعالى : مانعى ندارد ، والله العالم .\r\nسؤال ( 217 ) اگر زنان در نماز جماعت از طبقه‌ى بالا به جماعت مردان اقتدا نمايند و فاصله‌ى طبقه‌ى فوقانى با سطح مسجد تقريباً حدود سه يا چهار متر باشد و صفوف جماعت زنان در طبقه بالا از انتهاى صفوف مردان شروع مىشود با توجه به اينكه مكان زنان كاملًا جدا از مردان بوده و صداى جماعت را فقط به واسطه‌ى بلندگو مىشنوند ، آيا جماعت زنان صحيح‌مىباشد ؟\r\nبسمه تعالى : در فرض ذكر شده ، اگر زنان از جماعت طبقه‌ى پائين به وسيله‌ى صداى بلندگو با خبر باشند مانعى ندارد ، والله العالم .\r\n\r\nنماز مسافر\r\nسؤال ( 218 ) اگر زن با شوهرش براى ديدن خانواده‌ى خود مسافرت كند و منزل و وطن زن از مسافت شرعيه دور تر باشد ، بايد نمازش را شكسته بخواند يا تمام ؟\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبسمه تعالى : اگر زن هنوز از وطن خود اعراض نكرده و احتمال عقلانى مىدهد كه روزى باز به وطنش برگشته و در آن جا زندگى كند ، بايد نماز را تمام بخواند و شوهرش اگر ده روز در آن محل نمىماند بايد نماز را شكسته بخواند و همچنين اگر زن به محل وطن شوهر برود و نخواهد ده روز در آنجا بماند ، بايد نماز را شكسته بخواند ، والله العالم .\r\nسؤال ( 219 ) وطن همسر من در كاشان بوده و الآن با من در قم زندگى مىكند و قصد زندگى با من در قم را دارد و اگر من مردم و يا اينكه شرايطى پيدا شد كه قادر به ادامه‌ى زندگى نشديم ، او به خانواده و وطنش بر مىگردد ، آيا با توجه به اين مطلب اعراض از وطن نسبت به زوجه محقق شده است ؟\r\nبسمه تعالى : اگر زن از وطن اصلى خودش اعراض نكرده ، نمازش در آنجا تمام است ، والله العالم .\r\nسؤال ( 220 ) معناى اعراض از وطن چيست ؟ اگر زنى ازدواج نموده و با شوهرش در وطن شوهر زندگى مىكند ، ولى مىداند اگر روزى طلاق بگيرد به منزل پدرى و به وطن اصلىاش بر مىگردد ، آيا با توجه به اين مطلب اعراض از وطن محقق شده است ؟\r\nبسمه تعالى : اگر احتمال بدهد طلاق يا فوت شوهر را ، اعراض محقق نشده است ، والله العالم .\r\nسؤال ( 221 ) ما دانشجويانى هستيم كه در رشته‌ى پزشكى تحصيل نموده و فاصله‌ى دانشگاه تا وطن اصلى ما به اندازه‌اى است كه نماز شكسته مىشود ، تكليف روزه‌ى ما از جهت شرعى و همچنين نماز ما را بيان فرمائيد ، با توجه به اينكه ما هر روز اين مسافت را طى مىكنيم ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبسمه تعالى : شما بايد در نماز بين نماز شكسته و تمام جمع نموده و در دانشگاه و در راه به اين كيفيت نماز بخوانيد . اما اگر در آنجا روزه گرفتيد قضاى روزه‌ى آن روز بر شما واجب نمىباشد ، والله العالم .\r\nسؤال ( 222 ) اشخاصى كه محل كار آنان در محلى و مسكن آنان در محل ديگرى مىباشد و بين اين دو مكان مسافت شرعيه مىباشد ، اين اشخاص طبعاً بايد نماز را تمام بخوانند ، آيا زن‌هاى آن‌ها هم مشمول اين حكم مىشوند ؟\r\nخوئى ( قدس سرّه ) : زن‌هاى آنان در حكم تمام خواندن نماز در محل كار به آنان ملحق نبوده و بايد نماز را شكسته بخوانند ، مگر اينكه آن‌ها هم مثل شوهرانشان در آن مكان كار و شغلى داشته باشند و يا اينكه محل كار ، محل زندگى و مقرّ آنان باشد .\r\nتبريزى ( قدس سرّه ) : اگر زنان هم در آن محل شغل داشته باشند ، هرچند آن شغل خدمت به شوهران و كمك كردن به آنان باشد كه شوهرانشان بتوانند براى كار در آن محل باقى بمانند ، نمازشان تمام است .\r\nسؤال ( 223 ) كارمندانى كه در شهرى كار مىكنند كه بين آن شهر و وطن آنان مسافت شرعيه فاصله دارد و در محل كار با خانواده‌ى خود در يك منزل اجاره‌اى به سر مىبرند و در هر هفته دو روز به وطن خود بر مىگردند ، حكم نماز و روزه‌هاى خانواده‌ى اين كارمندان چيست ؟\r\nخوئى ( قدس سرّه ) : خانواده‌ها هم بايد نماز را تمام بخوانند و از مقرّ كار روزه بگيرند و در طريق و راه نمازشان شكسته مىشود و بايد افطار كنند ، ولى وظيفه‌ى خود كارمندان در راه و مسير جمع بين قصر و تمام است .\r\nسؤال ( 224 ) آيا زن در وطن شوهرش در نماز و روزه ، حكم وطن خودش را دارد و بعد از ازدواج ، آيا در وطن خودش بايد نماز را تمام بخواند ؟ اگر براى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nديدار خانواده و فاميل به وطنش برود ، نماز او چه حكمى دارد ؟\r\nخوئى ( قدس سرّه ) : اگر از وطن قبلى خود اعراض نكرده ، اين زن دو وطن دارد .\r\nسؤال ( 225 ) آيا وطن مادر قبل از ازدواج مادر ، وطن فرزندان او هم محسوب مىگردد يا اينكه وطن فرزندان وطن پدرشان مىباشد ؟\r\nخوئى ( قدس سرّه ) : اگر فرزند در وطن مادرى سكنى گزيده و قصد زندگى و توطن در آنجا را دارد ، وطن مادر وطن او هم محسوب مىگردد و در غير اين صورت وطن مادرى ، وطن فرزندان محسوب نمىشود و فرزندان تابع مادر نمىباشند ، والله العالم .\r\nسؤال ( 226 ) اگر زن و شوهر هر دو وطن اصلى واحدى دارند و از آنجا به محل ديگرى كه با وطن اصلى فاصله‌ى شرعيه دارد ، منتقل شده‌اند . بعد از انتقال شوهر از وطن خود اعراض نموده و همسر او اعراض نكرده است و قصد دارد كه اگر روزى از شوهر جدا شد به وطن اصلى خود برگردد ، وظيفه‌ى اين زن و فرزندانش در وطن اصلى چگونه است ، آيا زن در اعراض تابع شوهر مىباشد ؟\r\nخوئى ( قدس سرّه ) : اگر فرزندان در محل دومى متولد شده‌اند بايد مادر نماز را تمام خوانده و فرزندان هم در وطن مادرى اگر قصد ده روز نكرده‌اند ، شكسته بخوانند و اگر فرزندان در وطن اصلى پدر و مادرشان متولد شده‌اند ، اگر از آن وطن اعراض نكرده‌اند ، نماز را بايد تمام بخوانند و اگر اعراض كرده‌اند ، بايد شكسته بخوانند .\r\nسؤال ( 227 ) خانمى از اهالى نجف اشرف بوده و با مردى از اهالى كربلا ازدواج نموده است و گفته است كه من در مسكن با شوهرم توافق كرده‌ام ، تا زمانى كه با شوهرم زندگى مىكنم و علاقه‌ى همسرى وجود دارد من در كربلا باشم و فقط براى زيارت به نجف بروم و اگر روزى از او جدا شدم ،\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nدوباره به نزد خانواده‌ام به نجف برمىگردم ، اين زن اكنون با شوهرش در كربلا زندگى مىكند ، آيا در اين مسئله اعراض از وطن اصلى كه نجف مىباشد ، محقق شده است و بايد در نجف نماز را شكسته بخواند ؟\r\nخوئى ( قدس سرّه ) : اين مسئله دو صورت دارد : اگر خانمى مثل اين خانم در معرض طلاق و جدايى باشد ، به قصد زندگى در كربلا اعراض محقق نمىشود . ولى اگر طلاق و جدايى فرض بعيدى باشد ، اعراض از نجف محقق شده است ، والله العالم .\r\nسؤال ( 228 ) زنى كه با مردى از اهالى بصره ازدواج نموده و وقتى كه وارد بصره شده ، در روزهاى اول نمازش را شكسته مىخوانده ، در حالى كه بايد مدتى بگذرد كه قصد توطن در بصره محقق شود ، ما از مقدار اين مدت سؤال كرده و مقدارش را نفهميديم . اكنون سؤال اين است كه به نظر شما مقدار اين مدت چقدر مىباشد ؟\r\nخوئى ( قدس سرّه ) : در فرض سؤال : مدت معينى را براى قصد توطن مشخص نكرده‌ايم و صدق توطن به حسب انگيزه‌هاى انتقال به محلى مختلف مىباشد و اين امر موكول به عرف بوده و با رجوع به فهم عرفى معلوم مىگردد .\r\nتبريزى ( قدس سرّه ) : اگر زن بداند كه با شوهرش در محل زندگى شوهر ، دايماً زندگى مىكند ، از زمانى كه وارد وطن شوهر مىشود ، وطن شوهر وطن او محسوب شده و نيازى به گذشت زمان نمىباشد .\r\nسؤال ( 229 ) زنى از تهران با مردى از قم ازدواج نموده و زن در شهر شوهر خود زندگى مىكند . اين دو گاهى اوقات براى ديدن پدر و مادر زوجه و يا كارهاى ديگرى به تهران سفر مىكنند ، البته اين مسافرت به اندازه‌ى ده روز نمىشود ، بلكه مجموع مسافرت‌هاى آنان به تهران در طول سال يك\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nماه نمىشود ، اكنون تكليف زن از جهت روزه و نماز در ايام مسافرتى به تهران چيست ؟\r\nخوئى ( قدس سرّه ) : اگر قصد اقامت ده روز متوالى را در تهران نداشته باشند و هيچكدام منزلى در تهران نداشته باشند كه در آن لا اقل شش ماه با قصد و نيت ساكن شوند ، تكليف زن آن است كه نماز را شكسته بخواند .\r\nتبريزى ( قدس سرّه ) : اگر تهران وطن اصلى زن بوده و از آنجا اعراض نكرده است ، بايد نماز را تمام بخواند ، اما مرد بايد در صورتى كه قصد ده روز نكرده ، نماز را شكسته بخواند .\r\nسؤال ( 230 ) شخصى كه با زنى در بغداد ازدواج نموده و خود مرد ساكن بصره مىباشد ، زن همراه شوهرش به بصره آمده و ساكن شده ، آيا هنگام مسافرت به بغداد نمازش شكسته مىشود ؟ اين در حالى است كه وقتى از غالب زنان سؤال مىشود كه آيا از وطن اصلى اعراض كرده‌اند ، مىگويند ما با شوهرانمان زندگى كرده و هر كجا آن‌ها بروند ما هم مىرويم . آيا اين گفته اعراض محسوب مىشود ؟\r\nخوئى ( قدس سرّه ) : آنچه كه در سؤال آمده ، كفايت در اعراض مىكند .\r\nتبريزى ( قدس سرّه ) : مجرد اين گفته و آنچه در سؤال آمده ، كفايت در اعراض نمىكند ، بلكه بايد بداند كه ديگر به وطن سابق خود به نحو استقرار و توطن برنمىگردد ، هر چند برگشت به مدت چند ماه در سال باشد چه به اذن شوهر و چه بدون اذن او .\r\nسؤال ( 231 ) اگر زنى با مردى ازدواج كند كه اهل وطن او نمىباشد ، اين زن با شوهرش به شهر ديگرى رفته ، ولى مىخواهد در آينده دوباره به وطن خود برگردد ، چون شوهرش هم همين قصد را دارد ، اكنون اگر زن به وطن اصلى خود جهت ديدار با خانواده‌اش مىآيد ، بايد نماز را تمام بخواند ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nخوئى ( قدس سرّه ) : در اين مسئله چون زن از وطن اصلى خود اعراض ننموده ، نمازش در آنجا تمام است ، والله العالم .\r\nسؤال ( 232 ) شخصى كه از وطن اصلى خود اعراض ننموده ، بايد نمازش را در وطن تمام بخواند و اگر ازدواج نموده و در شهر ديگرى زندگى مىكند ، بايد در وطن اصلى خود نماز را تمام بخواند ، اكنون سؤال اين است كه زوجه‌ى او هم مىتواند در وطن اصلى شوهر نماز را تمام بخواند ؟\r\nخوئى ( قدس سرّه ) : نماز را بايد در صورتى كه ده روز در آنجا نمىماند ، شكسته بخواند ، والله العالم .\r\nسؤال ( 233 ) كسى كه در محل كارش منزلى دارد كه در آنجا ساكن است ، اگر همسر و فرزندانش با او مسافرت نمايند و به محل كار او وارد شوند و اين مسافرت زياد باشد ، وظيفه‌ى آن‌ها در نماز چيست ؟ نماز را تمام بخوانند يا شكسته ؟ آيا بين مدت كوتاه و طولانى فرقى وجود دارد ؟\r\nخوئى ( قدس سرّه ) : خانواده‌ى او بايد نماز را شكسته خوانده و روزه را افطار نمايند ، والله العالم .\r\nسؤال ( 234 ) اگر مردى از اهالى بغداد مشغول كار در يك شركت در بغداد باشد ، شركت به او منزلى براى سكونت در بغداد داده است و همسر او هم با او در همان منزل زندگى مىكند ، آن‌ها هر هفته دو روز به نجف بر مىگردند .\r\n1 - آيا بغداد وطن شرعى اين شخص محسوب مىگردد ؟\r\nخوئى ( قدس سرّه ) : بغداد مقرّ او محسوب مىشود .\r\nتبريزى ( قدس سرّه ) : اگر مىداند كه در بغداد به مدت ده سال يا بيشتر مىماند ، بغداد حكم وطن را داشته و نيازى به قصد اقامه‌ى ده روز ندارد ، ولى اگر براى شغل در بغداد بوده و مدت آن را نمىداند ، اگر مىخواهد نماز را تمام بخواند ، بايد قصد اقامه كند . اين در صورتى است كه هر هفته يك\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبار به نجف بر نگردد و در اين صورت چون سفر او شغلى مىباشد بايد در راه و در محل شغل نماز را تمام بخواند ، ولى بغداد وطن او نمىشود .\r\n2 - حكم نماز همسر اين شخص چيست ؟\r\nخوئى ( قدس سرّه ) : حكم شوهر را دارد .\r\n3 - اگر بغداد وطن زن محسوب نشود ، ولى زن در نزد شوهر مشغول كار شده و شغلش آشپزى و شستشو باشد ، نمازش تمام است ؟\r\nخوئى ( قدس سرّه ) : احتياجى به شغل ندارد بلكه چنانچه گفته شد ، بغداد مقر آن زن محسوب مىشود .\r\nتبريزى ( قدس سرّه ) : اگر قصد ماندن ده سال يا بيشتر از آن را با همسرش ندارد ، بايد قصد اقامه نموده و در غير اين صورت نمازش قصر است ، مگر در صورتى كه زن و شوهر هر دو شغل داشته ، هرچند كار زن خدمت به شوهر باشد و شغل او متوقف بر اين باشد كه هفته‌اى يك بار به نجف رجوع نمايد . در اين صورت اين زن از كسانى است كه شغلش در سفر بوده و بايد مانند شوهرش نماز را در مسير رفت و برگشت و محل كار تمام بخواند .\r\nسؤال ( 235 ) زنى كه همراه شوهر خود به محل كار او مىرود و مسافت شرعيه را طى مىكند ، ولى در محل كار شوهرش شغلى ندارد و منظور او از سفر فقط نزديك بودن به شوهر مىباشد ، آيا حكم نماز او در محل كار شوهر تمام است يا شكسته ؟\r\nخوئى ( قدس سرّه ) : زن حكم همسر را ندارد ، مگر زمانى كه مانند شوهرش در محل كار او شغلى داشته باشد .\r\nسؤال ( 236 ) كسى كه شغل او مسافرت مىباشد و همسر او هم هر روز همراه او به سفر مىرود ، ولى سفر زن به خاطر شغل يا كمك به همسر نمىباشد . آيا\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nنماز اين زن شكسته است يا تمام ؟ اگر وظيفه‌ى او نماز شكسته باشد ، وظيفه‌ى روزه‌ى او چگونه است ؟ آيا واجب است در ماه رمضان در محلى قصد ده روز نموده و يا اينكه اصلًا مسافرت نكند ؟\r\nخوئى ( قدس سرّه ) : در فرض مورد سؤال زن بايد نماز را شكسته خوانده و روزه هم نمىتواند بگيرد و واجب است كه زن در محلى قصد اقامه نموده و يا اينكه با شوهرش سفر نكند ، بلكه مىتواند به سفر با شوهر ادامه داده و در وقت ديگرى غير از ماه رمضان روزه‌هاى خود را قضا نمايد .\r\nتبريزى ( قدس سرّه ) : اگر سفر زن به جهت خدمت به شوهرش باشد ، بايد نماز را تمام بخواند .\r\nسؤال ( 237 ) زنى كه در هنگام ازدواج تصميم گرفته ، از وطن خود اعراض نمايد و خود را تابع وطن زوج قرار دهد ، ولى چند سالى است كه به وطن اصلى خود تردد نموده و مسافرت مىكند با توجه به اينكه اين زن قصد برگشتن به محل اصلى خود را ندارد ، مگر وقتى كه از شوهرش جدا شود ، آيا اين قصد اولى زن اعراض محسوب مىگردد و بايد نمازهاى خود را در وطن اصلى شكسته بخواند ؟\r\nخوئى ( قدس سرّه ) : اگر زن اطمينان دارد كه زندگى او ادامه پيدا خواهد كرد و طلاق و جدايى از همسر محض احتمال مىباشد ، اين قصد او منافاتى با اعراض نداشته و سفر او به وطن اصلى براى ديدن خانواده‌اش و يا كار ديگر موجب شكسته شدن نمازش مىشود .\r\nسؤال ( 238 ) در صورتى كه در مسئله‌ى قبلى اعراض صدق كند ، آيا مىتواند با اجازه‌ى شوهر در وطن سابق خود شش ماه زندگى نموده تا دوباره وطن سابق او وطن اتخاذى او محسوب شود ، چنانچه در وطن اتخاذى سكونت شش ماه را كافى مىدانيد ؟\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخوئى ( قدس سرّه ) : بله در صورتى كه در وطن سابق شش ماه در ملك خودش ، هرچند ملكيت به شكل شراكت با غير باشد ، سكونت كند تا زمانى كه آن ملك در ملكيت زن باقى است ، نماز تمام و روزه‌اش هر وقت به آنجا رجوع نمايد ، صحيح مىباشد ، والله العالم .\r\nتبريزى ( قدس سرّه ) : وطن شرعى به شكلى كه در سؤال ذكر شده ، در نزد ما صحيح نمىباشد و سكونت 6 ماه در وطن اصلى چنانچه در سؤال گفته شده ، فايده‌اى ندارد ، بلكه بايد قصد توطن كند و يا اينكه قصد ماندن در آنجا را داشته ، به مدتى كه در آن مدت ديگر حكم مسافرت در آن شهر را نداشته باشد ، بلكه بنابر وطن شرعى فرض مسئله از موارد اعراض از وطن اتخاذى حساب نمىشود تا در آن ملكيت و بقاء شش ماه معتبر باشد .\r\nسؤال ( 239 ) در صورتى كه مكلف از وطن خود قصد اعراض نموده ، ولى آن را عملى نكرده است مانند زن كه بعد از ازدواج از وطن خود مهاجرت نموده ، ولى با اجازه‌ى شوهرش به محل اصلى خود تردد مىكند ، آيا اين قصد زوجه اعراض محسوب مىشود و در صورت صدق اعراض ، آيا اقامت 6 ماه در محل اصلى او كفايت براى صدق وطن اتخاذى مىكند ؟\r\nخوئى ( قدس سرّه ) : به صرف قصد بودن با شوهر ، در وطن شوهر ، در صورتى كه به وطن اصلى خودش تردد دارد ، اعراض محقق نمىشود ، و اگر تردد هم نداشته باشد ، اعراض محقق نمىشود ، بلكه بايد زن قصد كند از وطن خود مهاجرت نموده و وطن اصلى خود را مانند ساير شهرهاى ديگر بداند و به نحو كلى مادامى كه قصد دارد ، اگر روزى وطن جديد را ترك كرده ، دوباره در وطن سابق خود زندگى نمايد ، اعراض از وطن سابق محقق نشده است .\r\nسؤال ( 240 ) آيا زن تابع شوهر خود در وطن موقت او مانند وطن اصلى كه فعلًا در\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآن ساكن نمىباشد محسوب مىگردد ؟ آيا زنى كه هنوز عروسى نكرده و به خانه‌ى شوهر براى زندگى نرفته ، اگر به وطن شوهر براى ديدن او برود ، تابع شوهر محسوب مىگردد ؟\r\nخوئى ( قدس سرّه ) : وطن شوهر اثرى براى زن در موارد ذكر شده در سؤال ندارد ، بلكه در فرض و سؤال آخر قطعاً اثرى ندارد و زن بايد نماز را شكسته بخواند .\r\nسؤال ( 241 ) آيا زن در محل زندگى شوهر تابع شوهر محسوب مىشود و اگر زن به وطن شوهر مسافرت كرده و قصد 10 روز نكند و داراى منزل مسكونى و ملكى هم در وطن شوهر نباشد ، به عنوان مثال اگر زنى كه وطن او بيروت بوده و به وطن شوهرش كه در بقاع مىباشد ، مىرود و مدت 5 روز مىماند ، آيا نمازش در بقاع شكسته است يا تمام ؟ آيا مىتواند در بقاع روزه بگيرد ؟\r\nخوئى ( قدس سرّه ) : در فرض مورد سؤال ، زن تابع شوهر نبوده و بايد نمازش را در صورت عدم قصد ده روز شكسته بخواند و سكونت زن در شهر شوهر به مدت شش ماه فايده‌اى در تحقق وطن شرعى ندارد ، بلكه بايد زن شش ماه پى در پى در ملك شخصى خودش سكونت داشته باشد .\r\nتبريزى ( قدس سرّه ) : در فرض سؤال اگر قصد اقامت ده روز در وطن شوهر نمايد نمازش تمام است و در غير اين صورت نمازش شكسته مىباشد .\r\nسؤال ( 242 ) زنى كه از وطن خود به منطقه‌ى ديگرى مهاجرت نموده است و قبل از ازدواج در يكى از شهرهاى آن منطقه زندگى كرده ، سپس بعد از ازدواج به اتفاق شوهرش در شهر ديگرى ساكن گرديده است ، آيا بايد در هر دو شهر نماز را تمام بخواند با توجه به اينكه اين زن قصد اقامت دايم در شهر دوم را نداشته و قصد دارد در صورت امكان با شوهرش دوباره به وطن\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nقبلى رجوع نمايند ؟\r\nبسمه تعالى : اگر اطمينان داشته كه در شهر دوم مدت مديدى مثل ده سال يا بيشتر مىماند ، وظيفه‌ى او تمام خواندن نماز در هر دو شهر مىباشد ، والله العالم .\r\n\r\nقضاى نماز\r\nسؤال ( 243 ) دخترى كه مدت‌ها در سجده‌ى نماز روى دست را به زمين مىگذاشته و اعتقاد داشته كه اين شكل از سجده صحيح مىباشد ، البته اين كار در حالى بوده كه وقت نماز تنگ و در مقام تقيه هم نبوده است ، آيا اين دختر بايد نمازهايى را كه به اين شكل خوانده ، قضا كند ؟\r\nبسمه تعالى : بايد بنابر احتياط همه‌ى نمازهايى را كه به اين شكل خوانده ، قضا نمايد و اين اخلال به شرط سجود بوده ، نه به خود سجده ، به همين جهت بايد اين احتياط را انجام داده و مراعات كند ، والله العالم .\r\nسؤال ( 244 ) يكى از خواهران مدت ده سال بعد از سن تكليف نماز نخوانده است با توجه به اينكه مىدانسته نماز واجب است و الآن مىخواهد نمازهايش را قضا نمايد ، ولى كيفيت قضاى آن‌ها و مقدار واجب را نمىداند ، به چه شكلى بايد آن‌ها را قضا نمايد ؟\r\nبسمه تعالى : بايد آنچه از نمازهايى را كه نخوانده قضا نموده و اگر مقدار آن را نمىداند به قدر متيقن اكتفا كند ، والله العالم .\r\nسؤال ( 245 ) يكى از خواهران مؤمنه مقدار نمازهايى را كه نخوانده ، نمىداند . آيا مىتواند مدتى نماز قضا بخواند تا اطمينان به خوانده شدن همه‌ى آن‌ها پيدا كند ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبسمه تعالى : اگر عدد نمازهايى را كه نخوانده نمىداند ، بايد آنچه را كه يقين به نخواندن آن‌ها دارد ، قضا نمايد ، والله العالم .\r\nسؤال ( 246 ) من دخترى هستم كه 16 سال از عمر من مىگذرد براى من سؤالاتى پيش مىآيد كه خجالت مىكشم از خانواده‌ام بپرسم و تا به حال مواظبت چندانى نسبت به نمازهاى واجب خود نداشته‌ام ، اكنون مىخواهم بدانم كه چگونه بايد اين نمازها را قضا نموده و چه كار كنم كه ديگر در نزد خدا مسئول نباشم ؟\r\nبسمه تعالى : بايد نمازهايى را كه يقين دارى از تو فوت شده و نخوانده‌اى ، قضا نمايى و آنچه را كه شك در فوت شدن آن دارى ، لازم نيست قضا نمائى ، والله العالم .\r\nسؤال ( 247 ) وظيفه‌ى دخترى كه بالغ شده ، ولى احكام وضو و نماز را به شكل صحيح ياد نگرفته است و به همين جهت نمازهاى خود را باطل خوانده چيست ، آيا واجب است كه آن‌ها را اعاده كند ؟ و اگر واجب است به چه كيفيت بايد قضا نمايد ؟ آيا نسبت به روزه و يا غير آن تخفيفى وجود دارد ؟\r\nبسمه تعالى : اگر نمازى كه خوانده باطل بوده ، هرچند به خاطر باطل بودن وضوى آن ، بايد آن نمازها را قضا نموده ، هرچند به شكل تدريجى ، و بايد احكامى كه به آن‌ها مبتلا مىشود ، كه از همه‌ى آن‌ها مهم‌تر احكام نماز ، وضو و غسل مىباشد ، ياد بگيرد . اما روزه‌ى او اگر باطل بوده ، بايد قضا نموده ، ولى كفاره ندارد ، والله العالم .\r\nسؤال ( 248 ) آيا دختر باكره بايد قضاى نماز پدرش را در صورت مرگ او قضا نمايد و چرا اين حكم در مادر ، در صورت مرگ او نمىباشد ؟\r\nبسمه تعالى : بر دختر واجب نيست كه نمازهاى قضاى پدر و يا مادر را در صورت مرگ آنان قضا نمايد ، بلكه وجوب قضا بر عهده‌ى پسر بزرگ آن\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپدر مىباشد كه بايد نمازهاى قضا شده‌ى پدر را و همچنين روزه‌هاى فوت شده‌ى او را ، هرچند پدر از روى عمد نگرفته باشد يا اينكه به شكل باطل اتيان نموده باشد ، قضا نمايد و فرق بين پدر و مادر وجود روايات مىباشد ، البته دختر اگرچه وظيفه و تكليفى درباره‌ى قضاى روزه و يا نماز پدر ندارد ، ولى اگر نماز پدر را قضا نمود ، كار مستحبى انجام داده است ، والله العالم .\r\nسؤال ( 249 ) من به مدت سه روز در بيمارستانى در شهر دمام به علت بيمارى بسترى بودم و در اين فاصله زمانى موفق به خواندن نماز نشدم و بعد از سه روز مرخص شده و به شهر خودم احساء رجوع نمودم ، آيا در احساء نمازهايم را به شكل تمام قضا كنم يا شكسته ؟\r\nبسمه تعالى : نمازت را بايد در صورتى كه بين دمام و احساء مسافت شرعيه وجود دارد ، شكسته قضا نمايى ، والله العالم .\r\nسؤال ( 250 ) وظيفه‌ى كسى كه مقدارى از نماز او فوت شده و آن‌ها را نخوانده است ، چيست ؟ اين شخص چگونه بايد آن‌ها را قضا نمايد ؟ و در چه زمانى قضا واجب است ؟\r\nبسمه تعالى : بايد آن مقدار از نمازهايى را كه يقين دارد آن مقدار را نخوانده ، قضا كند و قضا نمودن مقدارى كه شك در نخواندن آن دارد ، لازم نمىباشد . البته وجوب قضاى نمازهايى را كه نخوانده ، موسع ( زمان‌دار ) مىباشد ، ولى بايد تاخير به اندازه‌اى نيندازد كه مستلزم اهمال و سهل انگارى در امر نماز باشد ، والله العالم .\r\n* * *\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nاحكام روزه\r\nروزه‌ى دختران در اوايل بلوغ\r\nروزه‌ى زن باردار و شيرده\r\nمبطلات روزه\r\nاحكام روزه‌ى حايض و مستحاضه\r\nقضاى روزه\r\nمسايل متفرقه‌ى روزه\r\n\r\n","description":"","footnote":"","page_name":" 111 ","page_number":111},
  {"content":"\r\n . \r\n","description":"","footnote":"","page_name":" 112 ","page_number":112},
  {"content":"\r\n\r\n\r\nروزه‌ى دختران در اوايل بلوغ\r\nسؤال ( 251 ) زن با كامل شدن 9 سال هجرى ، بالغ مىشود ، ولى غالب موارد در اين سن دختران جاهل به احكام شرعيه بوده ، به همين جهت بعضى اوقات روزه را ترك نموده تا اينكه علم به حكم شرعى پيدا نموده و يا اينكه درك لازم براى انجام روزه را پيدا نمايند . آيا در صورت ترك روزه در موارد ذكر شده ، كفاره لازم مىشود ؟\r\nخوئى ( قدس سرّه ) : اگر مىدانسته كه روزه واجب است ، ولى علم به وجوب كفاره نداشته باشند ، هم قضا و هم كفاره هر دو واجب مىشود ، ولى اگر علم به وجوب روزه ندارند و نمىدانند كه روزه بر آن‌ها واجب است ، بلكه در بعضى موارد آن را واجب نمىدانند ، در اين مورد فقط بايد قضا نموده و كفاره بر آنان واجب نمىباشد .\r\nسؤال ( 252 ) دختر بچه‌اى كه در اوايل تكليف به جهت شدّت تشنگى آب مىنوشيده است ، البته واضح است كه خوردن آب روزه را باطل مىكند ، آيا كفاره هم بر او واجب مىشود ؟\r\nخوئى ( قدس سرّه ) : اگر اعتقاد داشته كه نوشيدن آب براى او جايز بوده و موجب باطل شدن روزه‌اش نبوده است ، فقط بايد روزه‌هايى را كه به اين شكل گرفته ، قضا نمايد ، والله العالم .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتبريزى ( قدس سرّه ) : اگر اعتقاد داشته و يا اينكه احتمال مىداده كه خوردن آب براى او جايز مىباشد ، فقط قضا واجب بوده و كفاره ندارد .\r\nسؤال ( 253 ) اگر دختر در سن 10 سالگى داخل شده و از روزه گرفتن عاجز بوده و توان آن را ندارد ، آيا قضاى اين موارد واجب مىباشد و يا اينكه بايد فديه بدهد ؟\r\nخوئى ( قدس سرّه ) : اگر در سالى كه روزه را در آن افطار كرده ، تا رمضان ديگر نتواند قضا نمايد و توان آن را نداشته باشد ، بايد براى هر روز فديه بدهد و در صورتى كه بعد از گذشت رمضان تا سال آينده توان روزه گرفتن داشته باشد ، بايد قضا نمايد .\r\nسؤال ( 254 ) اين سؤال زياد مطرح مىشود كه در بسيارى موارد دخترهايى كه در اوايل بلوغ بايد روزه بگيرند به جهت جهل به مسايل شرعى و عدم فهم صحيح از تكليف روزه را مىخورند و گاهى موارد به خاطر پيشنهاد و اجبار والدين خود ، روزه‌ها را مىخورند ، آيا در اين موارد كفاره بر آن‌ها لازم مىباشد يا فقط قضا لازم است ؟\r\nخوئى ( قدس سرّه ) : در فرض مسئله فقط قضا لازم است و كفاره لازم نمىباشد ، والله العالم .\r\nسؤال ( 255 ) بسيارى از دختران در ابتداى بلوغ بدن آنان ضعيف بوده ، خانواده‌ى آنان به جهت مهربانى و دلسوزى آنان را از روزه منع مىكنند و اگر افطار نكنند ، مورد اذيت خانواده واقع مىشوند ، آيا اين موضوع مجوّز افطار براى اين دختران مىشود ؟\r\nبسمه تعالى : اگر اين دختران قدرت و توان روزه گرفتن را ندارند و يا اينكه روزه براى آنان حرجى و مشكل مىباشد ، روزه واجب نبوده ، ولى بعداً\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبايد آنچه را كه افطار كرده‌اند ، قضا نمايند ، ولى اگر قادر بر روزه گرفتن باشند و مشكلى براى آنان نداشته باشد ، خانواده‌ى آنان حق ممانعت آنان را نداشته و آنان هم حق اطاعت از خانواده‌هاى خود را در خوردن روزه ندارند ، والله العالم .\r\nسؤال ( 256 ) دختر من 9 سال قمرى او تمام شده و اكنون ماه رمضان رسيده ، آيا روزه بر او واجب است در حالى كه توجه به روزه‌ى اين ماه نداشته و درك صحيح و درستى از روزه ندارد . اگر خواست چيزى بخورد ، آيا بر ما واجب است از او جلوگيرى كنيم اگر بگويد كه من نمىتوانم روزه بگيرم ، آيا مىتوان حرف او را قبول كرده و به او اجازه‌ى افطار بدهيم ؟\r\nبسمه تعالى : اگر توانايى روزه گرفتن را داشته و 9 سال قمرى او تمام شده ، روزه بر او واجب مىباشد و اگر ضعف و ناتوانى او به اندازه‌اى است كه براى او روزه گرفتن دشوار و حرجى باشد ، نبايد او را مجبور به روزه گرفتن نموده و جايز است كه روزه را افطار كند و بعداً اگر مالى داشته باشد بايد براى روزه‌هايى كه خورده ، فديه بدهد و بنابر احتياط روزه‌هاى خورده شده را قضا نمايد و بر والدين واجب است كه احكام شرعيه‌ى او را به او تعليم دهند ، والله العالم .\r\nسؤال ( 257 ) در صورتى كه دخترى از سن 12 سالگى متوجه‌ى وجوب روزه شده و قبل از آن التفاتى به وجوب روزه نداشته است ، آيا روزه‌هايى كه قبلًا خورده ، كفاره دارد ؟\r\nخوئى ( قدس سرّه ) : در صورتى كه التفاتى به وجوب روزه نداشته ، كفاره لازم نبوده و بايد روزه‌هايى را كه خورده قضا نمايد ، والله العالم .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nروزه‌ى زن باردار و شيرده\r\nسؤال ( 258 ) آيا روزه بر زن باردار واجب مىباشد ، آيا ضررى براى او از جهت شرعى و طبى ثابت شده است ؟\r\nبسمه تعالى : اگر از گرفتن روزه ضررى به او و يا بچه‌اش وارد شود ، روزه بر او واجب نمىباشد بلكه در صورت ضرر ، روزه گرفتن براى او حرام است ، والله العالم .\r\nسؤال ( 259 ) زن باردارى كه در ماه اول باردارى پزشك به او گفته نبايد روزه بگيرد ، از يكى از علماء هم سؤال نموده و آن عالم هم گفته كه گرفتن روزه بر او واجب نمىباشد . اين زن روزه‌هاى خود را افطار نموده و بعد از وضع حمل روزه‌هاى قبل را قضا نموده است ، ولى كفاره‌اى پرداخت نكرده ، در حالى كه مىدانسته پزشك معالج هندى و كافر بوده و اين مطلب را به عالمى كه از او سؤال نموده نگفته است ، آيا در اين مورد كفاره هم بر زن واجب مىشود ؟\r\nبسمه تعالى : در صورتى كه از روزه گرفتن براى سلامت خود يا بچه‌اش مىترسيده ، هرچند منشأ ترس گفته‌ى پزشك كافر باشد ، كفاره بر او واجب نمىباشد ، والله العالم .\r\nسؤال ( 260 ) آيا زن باردارى كه در اوايل باردارى مىباشد ، اگر از گرفتن روزه ترس ضرر داشته باشد ، حكم زنى را دارد كه در اواخر ايام باردارى است ؟\r\nخوئى ( قدس سرّه ) : بله حكم زنى را دارد كه در اواخر ايام باردارى مىباشد ، والله العالم .\r\nسؤال ( 261 ) آيا زنى كه بچه شير مىدهد مىتواند روزه نگرفته و به بچه‌اش شير دهد ، با آنكه مىتواند با شير خشك و مثل آن بچه را سير نمايد ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nخوئى ( قدس سرّه ) : در فرض ذكر شده افطار جايز نمىباشد .\r\nتبريزى ( قدس سرّه ) : در صورتى كه زن شير دهنده‌اى باشد كه بچه را شير دهد بنابر احتياط واجب بايد روزه گرفته و بچه را به آن زن شيرده بدهد ، اما در مورد شير خشك جايز است كه روزه را خورده و بچه‌اش را شير دهد و واجب نيست كه در ظرف روزه ، بچه را با شير خشك سير كند .\r\nسؤال ( 262 ) آيا جايز است مادرى كه بچه شير مىدهد در ماه رمضان بچه را به كمك شير خشك سير كرده و خودش روزه بگيرد ، با توجه به اينكه شير مادر در صحت بچه اثر ديگرى داشته ، بلكه در بعضى موارد شير خشك براى بچه ضرر دارد ؟\r\nخوئى ( قدس سرّه ) : در صورتى كه شير خشك براى بچه ضرر دارد ، مادر بايد در ماه رمضان روزه را خورده و به بچه‌اش شير دهد و در غير صورت ضرر هم مىتواند بچه را شير داده و به غير شير خودش چيز ديگرى به بچه ندهد ، والله العالم .\r\nتبريزى ( قدس سرّه ) : جواب اين سؤال از جواب سؤال قبلى معلوم مىشود .\r\nسؤال ( 263 ) حكم زن شير دهى كه روزه به فرزندش ضرر مىزند ، چيست ؟\r\nبسمه تعالى : روزه بر او واجب نمىباشد و بايد روزه را افطار نمايد و بعد از رفع عذر بايد روزه‌هايى را كه نگرفته ، قضا نمايد و براى هر روز در صورتى كه مىتواند يك مد طعام كه 750 گرم مىباشد به فقير بدهد ، والله العالم .\r\n\r\nمبطلات روزه\r\nسؤال ( 264 ) من مبتلا به مرضى هستم كه زياد سرفه نموده و گاهى اوقات هنگام سرفه كردن مقدار كمى خون داخل فضاى دهنم مىشود ، آيا خون كم به\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nروزه‌ام ضررى مىزند ؟\r\nبسمه تعالى : در صورتى كه خون را فرو نبريد ، روزه‌ى شما صحيح مىباشد ، والله العالم .\r\n\r\nجنابت\r\nسؤال ( 265 ) در صورتى كه زن به خاطر بروز شهوت انزال شود ، آيا غسل او كفايت از وضو مىكند و آيا در صورتى كه زن به اختيار ، خود را جنب نموده ، روزه‌اش باطل مىشود ؟\r\nخوئى ( قدس سرّه ) : بله غسل او كفايت از وضو مىكند ، ولى اين عمل روزه‌اش را باطل مىكند و در صورتى كه مىدانسته اين عمل براى روزه‌دار جايز نبوده و روزه‌اش را باطل مىكند ، كفاره هم بر او واجب مىشود ، والله العالم .\r\nسؤال ( 266 ) آيا شوخى با زن در ماه رمضان با وجود احتمال جنابت جايز است ؟\r\nبسمه تعالى : شوخى با زن در صورت احتمال جنابت جايز نبوده ، بلكه موجب بطلان روزه مىشود و بايد قضاى آن را بگيرد و در صورتى كه زن جنب شده و يا با چيز ديگرى روزه را باطل كند ، كفاره هم واجب مىشود ، والله العالم .\r\nسؤال ( 267 ) آيا خارج شدن مايع جارى از جلوى زن هنگام بروز شهوت جنسى اخلال به روزه مىزند ؟ آيا در صورت اخلال اگر جهل به مفطريت آن داشته باشد ، قضا لازم است ؟\r\nخوئى ( قدس سرّه ) : اگر بداند كه مايع ذكر شده منى مىباشد ، روزه را باطل كرده است و بايد روزه‌ى آن روز را قضا نمايد . اين حكم در صورتى است كه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nجنابت را به اختيار خودش ايجاد نكرده باشد و در صورتى كه به اختيار خودش جنابت را ايجاد كرده ، كفاره هم لازم است و در صورتى كه علم به جنابت داشته ، فرقى ندارد كه حكم آن را هم بداند يا نداند .\r\n\r\nاستمناء\r\nسؤال ( 268 ) زنى كه در شب‌هاى ماه رمضان استمناء مىنموده و گمان مىكرده كه اين عمل حرام نمىباشد و موجب باطل شدن روزه نمىگردد ( چند سال اين عمل را انجام مىداده ) ، فعلًا متوجه شده كه اين عمل حرام بوده و موجب غسل و بطلان روزه مىگردد ، آيا روزه‌هايى را كه گرفته ، باطل شده ؟ آيا قضا و كفاره بر او واجب مىشود ؟\r\nبسمه تعالى : در صورتى كه با شهوت انزال مىشده ، بنابر احتياط واجب بايد روزه و نماز را قضا نمايد ، والله العالم .\r\nسؤال ( 269 ) دخترى كه مىگويد من مبتلا به استمناء بوده‌ام ، ولى نمىدانستم كه اين كار موجب غسل مىشود ، حكم روزه‌هاى او چيست ؟\r\nبسمه تعالى : بايد قضاى روزه‌ها را بگيرد و اگر عالم به حرمت استمناء بوده ، بنابر احتياط كفاره‌ى جمع بر او واجب مىشود ، والله العالم .\r\n\r\nباقى ماندن بر حيض\r\nسؤال ( 270 ) در منهاج الصالحين مرحوم آية الله العظمى آقاى خوئى ( قدس سرّه ) مسأله 988 اين گونه ذكر شده ( در صورتى كه شخص روزه دار غسل را فراموش نموده و چند روز هم به اين منوال روزه گرفته باشد ، روزه‌هاى او باطل مىباشد و بايد روزه‌هايى كه بدون غسل گرفته ، قضا نمايد . اما روزه‌هاى واجب\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمعين و غير آن باطل نمىشود ، اگر چه بنابر احتياط مستحب قضا كند و بنابر اقوى غسل حيض و نفاس به غسل جنابت ملحق نمىشود ) اكنون سؤال اين است كه اگر زنى غسل حيض و نفاس را باطل انجام مىداده ، حكم نماز و روزه‌ى او چيست ؟\r\nبسمه تعالى : در صورتى كه گمان مىكرده ، غسل او صحيح مىباشد ، روزه‌اش صحيح بوده و بايد غسل كند و نمازهايى كه بدون غسل صحيح خوانده ، بايد قضا نمايد ، والله العالم .\r\nسؤال ( 271 ) كسى كه غسل حيض در شب ماه رمضان بر او واجب بوده و تيمم نموده ، آيا واجب است كه تا طلوع فجر بيدار بماند ؟\r\nبسمه تعالى : در صورتى كه مريض بوده و توان استفاده از آب را نداشته باشد ، مانعى ندارد كه تيمم نمايد و بايد تا طلوع فجر بيدار بماند ، ولى اگر توان استفاده از آب را داشته باشد ، نوبت به تيمم نمىرسد ، والله العالم .\r\n\r\nاحتقان به مايعات\r\nسؤال ( 272 ) آيا احتقان به مايعات از جلوى زن باعث باطل شدن روزه مىشود و آيا قضا و كفاره در موارد زير واجب مىشود .\r\n1 - زنى كه عالم به حكم بوده و عمداً يا سهواً از حقنه استفاده كرده است .\r\n2 - زنى كه جهل به حكم داشته است .\r\n3 - زنى كه شك در مفطريّت احتقان داشته است .\r\nبسمه تعالى : احتقان به مايع در جلوى زن مفطر روزه نبوده و رأى مرحوم خوئى ( قدس سرّه ) هم همين مىباشد ، والله العالم .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nاحكام روزه‌ى حايض و مستحاضه\r\nسؤال ( 273 ) در صورتى كه زن صاحب عادت وقتيه و عدديه بوده و بعد از تمام شدن ايام عادت و قطع شدن خون ، خونى را بعد از ايام عادت و قبل از اتمام ده روز به شكل رقيق و منقطع ديده است ، آيا روزه‌ى روزى كه در آن خون ديده و روزه‌هاى ما قبل آن را ، بايد قضا كند ؟\r\nخوئى ( قدس سرّه ) : اگر خونى كه ديده شد داراى صفات حيض نبوده و روزه را به گمان اينكه حيض بوده ، افطار كرده ، بايد قضا نمايد ، ولى در صورتى كه روزه گرفته باشد ، روزه قضا ندارد مگر در صورتى كه خونى كه ديده است ، داراى صفات حيض بوده باشد .\r\nسؤال ( 274 ) آيا جايز است كه زن قرص‌هايى بخورد تا در شب‌هاى ماه رمضان مبتلا به حيض نشود ؟\r\nبسمه تعالى : خوردن اين گونه قرص‌ها مانعى ندارد ، والله العالم .\r\nسؤال ( 275 ) در صورتى كه زنى مستحاضه‌ى كثيره باشد و غسل را فراموش كند و يا اينكه اصلًا التفات به مسئله‌ى غسل نداشته باشد ، آيا روزه‌ى او اشكال پيدا مىكند ؟ آيا اگر براى نماز غسل كند ولى نماز را فراموش كند ، مشكلى در روزه‌اش ايجاد مىشود ؟\r\nبسمه تعالى : در صحت روزه‌ى زن مستحاضه غسل براى نماز شرط مىباشد و در اين مسئله فرقى بين علم و جهل مكلف وجود ندارد و در صورتى كه نماز را فراموش كرده ، بنابر احتياط واجب روزه‌ى آن روز را قضا نمايد ، والله العالم .\r\nسؤال ( 276 ) زنى كه استحاضه‌ى متوسطه و يا كثيره دارد اگر به جهت خواب ماندن موفق به غسل نشود ، آيا روزه‌اش صحيح مىباشد ؟\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبسمه تعالى : اگر قبل از طلوع فجر از خواب بيدار شده و غسل نمايد ، روزه‌اش صحيح مىباشد . اما در صورتى كه بعد از طلوع فجر بيدار شده است ، بايد روزه‌ى آن روز را گرفته و بنابر احتياط واجب بعد ازماه رمضان قضا نمايد ، والله العالم .\r\nسؤال ( 277 ) زنى كه روزه دار بوده و در ماه رمضان 5 دقيقه مانده به غروب حايض گرديده ، حكم شرعى روزه‌ى اين زن چيست ؟ و در صورتى كه روزه مستحب باشد ، چه حكمى دارد ؟\r\nبسمه تعالى : اگر قبل از غروب حايض شود ، هر چند فاصله بين حيض و مغرب شرعى كم باشد ، روزه باطل مىشود و فرقى بين روزه‌ى واجب و مستحب در اين حكم نمىباشد ، والله العالم .\r\n\r\nقضاى روزه\r\nسؤال ( 278 ) دخترى كه آگاهى به مسايل شرعيه نداشته و هنگام عادت ماهيانه تكليف شرعى خود را نمىدانسته است ، حكم روزه‌هايى را كه گرفته چيست ؟\r\nبسمه تعالى : بايد روزهايى را كه بدون غسل گرفته ، قضا نمايد ، والله العالم .\r\nسؤال ( 279 ) زنى كه احتمال مىدهد پاكى از حيض او قبل از فجر بوده ، آيا واجب است روزه بگيرد ؟\r\nبسمه تعالى : در صورتى كه يقين به پاك شدن قبل از فجر ندارد ، قضاى روزه بر او واجب نمىباشد ، والله العالم .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nمسايل متفرقه‌ى روزه\r\nسؤال ( 280 ) در صورتى كه شوهر عمداً روزه نمىگيرد ، آيا زن حق دارد كه براى او غذا درست نموده و براى او سفره پهن نمايد با توجه به اينكه اگر غذا درست نكند ، شوهرش او را اذيت نموده و موجب اختلاف و حتى گاهى اوقات موجب طلاق زن مىشود ؟\r\nبسمه تعالى : تقديم و آماده ساختن غذا بر شوهر ، در فرض مذكور جايز نمىباشد ، هرچند اين كار موجب اذيت شدن زن باشد و بر زن واجب است كه مرد را موعظه نموده و او را به عواقب كار و گناهش مطلع سازد ، والله العالم .\r\n* * *\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nاحكام خمس\r\nموارد وجوب خمس\r\nمستحق خمس\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nموارد وجوب خمس\r\nسؤال ( 281 ) آيا در طلايى كه زن آن را فقط يك بار مصرف نموده و سال‌ها بر آن گذشته ، زكات واجب مىشود و در صورت وجوب ، چگونه زكات آن را محاسبه كنيم ؟\r\nبسمه تعالى : در اين طلا زكات وجوبى ندارد ، بله اگر اين طلا زايد بر شأن اين زن بوده ، بايد خمسش را پرداخت كند و در اين فرض فرقى بين استفاده از آن و يا عدم استفاده نمىباشد ، والله العالم .\r\nسؤال ( 282 ) زنى كه مقدارى طلا داشته و نيازى به آن‌ها نداشته ، اكنون مىخواهد آن‌ها را فروخته و به حج برود ، آيا واجب است خمس پول آن‌ها را ، محاسبه نمايد ؟\r\nبسمه تعالى : در صورتى كه در همان سالى كه طلاها را فروخته با پول آن به حج برود ، خمس ندارد . ولى اگر بعد از فروش طلاها يك سال از آن بگذرد و پول آن‌ها را صرف مؤنه‌ى زندگى نكرده باشد ، در صورتى كه طلاها مؤنه او بوده ، بايد فقط خمس مبلغ زايد از قيمت خريد را تخميس كند ، والله العالم .\r\nسؤال ( 283 ) در صورتى كه شخص سهامى داشته و خمس آن را در سال اول پرداخت نموده و سپس در سال دوم قيمت اين سهام پائين آمده و در سال\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nسوم دوباره تعالى قيمت داشته است . آيا اضافه قيمت در سال سوم ربح جديد حساب مىشود و بايد تخميس گردد ؟\r\nبسمه تعالى : در صورتى كه خريد سهام به وجه شرعى بوده و مقصود از خريد آن بردن ربح و تجارت بوده ، تعالى قيمت ربح جديد است و بايد تخميس شود و در صورتى كه خريد آن به وجه شرعى نبوده ، در زياده‌ى قيمت خمس نبوده ، بلكه بايد با ربح سال سوم معامله مجهول المالك كند ، والله العالم .\r\nسؤال ( 284 ) زنى كه از پدرش مبلغى مال به ارث برده و آن را صرف خريد زمينى نموده است ، سپس آن زمين را به مبلغ بيشترى فروخته ، آيا خمس به مبلغ مازاد از قيمت خريد تعلّق مىگيرد يا اينكه مقدار زايد ، حكم ميراث را داشته و خمس ندارد و اگر اين مقدار مازاد را در معاملات متعدد مصرف كرده و سودهاى ديگرى به دست آورد ، بايد خمس آن‌ها را بپردازد ؟\r\nبسمه تعالى : ربحى كه از فروش زمين به دست آورده ، بايد خمسش را بدهد و همچنين ربح‌هاى ديگرى را كه مترتب بر معامله با ربح اول بوده ، در صورتى كه سال بر آن گذشته و صرف مخارج و مؤنه نگرديده ، بايد تخميس شود ، والله العالم .\r\nسؤال ( 285 ) آيا هديه خمس دارد ؟ آيا در مهرى كه خمس آن را نداده‌اند ، خمس ثابت است . بنابر وجوب تخميس ، چه كسى بايد خمس را بپردازد ، زن يا شوهر ؟ چه فرقى بين هديه و هبه وجود دارد ؟ مراد از اين كلمه كه فقهاء مىگويند هديه‌اى كه در شأن مكلف باشد ، چيست ؟ آيا شأن افراد به حسب اختلاف زمان فرق مىكند ؟\r\nبسمه تعالى : هديه در صورتى كه چيز خطير و قيمتى باشد در صورتى كه صرف\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nدر مؤنه سال نشود خمس دارد ، ولى در هديه‌اى كه در نزد عرف قيمتى محسوب نمىشود ، خمس واجب نمىباشد . و مهريه‌اى كه زن از شوهرش مىگيرد ، خمس ندارد . و هبه از جهت مفهوم وسيع‌تر از هديه مىباشد ، غرض از هديه اكرام و احترام شخص مىباشد و هديه يكى از مصادق هبه مىباشد . و مراد از شأنيت يعنى انجام كارى كه سزاوار شخص بوده و آن به اختلاف اشخاص مختلف مىشود ، والله العالم .\r\nسؤال ( 286 ) آيا خمس مهرى كه سال از آن گذشته و هنوز استفاده نشده ، واجب است ؟\r\nبسمه تعالى : مهر هر چند ساليان متمادى در نزد زن بماند ، خمس ندارد ، والله العالم .\r\n\r\nمستحق خمس\r\nسؤال ( 287 ) در صورتى كه زن علويه‌اى مستحق خمس بوده و شرايط استحقاق را دارد ، ولى همسر او سيد نبوده و اكنون بدهكار مىباشد و خرج سال را ندارد . آيا اين زن علويه مىتواند خمس قبول كرده و شوهرش را كمك كند ؟\r\nبسمه تعالى : در صورتى كه شوهرش نمىتواند نفقه‌ى او را پرداخت كند ، زن مىتواند سهم سادات قبول كرده و آن را صرف مخارج خود و شوهرش نمايد ، چنانچه مىتواند شوهرش را وكيل نمايد كه براى او سهم سادات را قبض نموده و به او برساند ، والله العالم .\r\n* * *\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nاحكام حج\r\nاستطاعت\r\nاحكام عمره\r\nاحكام احرام\r\nاحكام طواف و سعى\r\nاحكام سعى\r\nوقوف در مزدلفه\r\nاعمال منى\r\nاحكام رمى جمرات\r\nاحكام زن مستحاضه در حج\r\nاحكام حايض در حج\r\nمسايل متفرقه در حج\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nاستطاعت\r\nسؤال ( 288 ) من زنى هستم كه داراى ملكى مىباشم كه از آن هزينه‌ى زندگى خود را به دست مىآورم و غير از اين ملك ثروت ديگرى ندارم ، آيا واجب است آن را براى تأمين مصارف حج بفروشم ؟\r\nبسمه تعالى : در فرض مذكور حج بر شما واجب نمىباشد ، والله العالم .\r\nسؤال ( 289 ) من زنى هستم كه شوهرم از دنيا رفته و مقدارى مال به پسرم داده‌ام كه با آن ماشينى خريده و با آن كار كرده و هزينه‌ى زندگى را بپردازد . اگر پسرم از مالى كه به او داده‌ام مقدارى پس بدهد كه به اندازه‌ى مصارف حج باشد ، آيا در اين صورت حج بر من واجب مىشود ؟ با توجه به اينكه غير از اين مال سرمايه‌ى ديگرى ندارم ؟\r\nبسمه تعالى : در اين فرض حج بر شما واجب نمىباشد ، والله العالم .\r\nسؤال ( 290 ) من زنى هستم كه از پدرم املاكى به ارث بردم و آن املاك غير منقول مىباشد و شوهر من هم داراى درآمدى نبوده و زندگى ما از طريق عائدات همين املاك سپرى مىشود ، اضافه بر آنكه مقدار مهريه را هم از شوهرم طلبكارم ، آيا من مستطيع مىباشم ؟\r\nبسمه تعالى : اگر بتوانيد آن املاك را فروخته و بدون مشقت و سختى به حج برويد و بعد از برگشت هم به مشقت و سختى مبتلا نشويد ، حج واجب و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدر غير اين صورت واجب نمىباشد ، والله العالم .\r\nسؤال ( 291 ) من دخترى هستم كه 25 سال سن دارم و بعد از 5 سال كار توانستم مقدارى مال جمع كنم كه به مقدار مصارف حج مىباشد ولى خانواده و اقارب من مىگويند با توجه به اينكه سن تو بالا رفته و نياز به ازدواج دارى پول‌ها را براى ازدواج پس انداز نما ، اكنون با وجود اين شرايط من مستطيع مىشوم ؟\r\nبسمه تعالى : احتياج در آينده به ازدواج ، مانع از استطاعت نمىشود ، والله العالم .\r\nسؤال ( 292 ) زمانى كه شوهرم زنده بود اسم مرا براى انجام حج در صندوق قرعه كشى نوشت و بعد از گذشت چند سال اسم من در قرعه كشى درآمد ، ولى اكنون من متولى بچه‌هاى كوچك هستم و هيچ گونه درآمدى ندارم . آيا رفتن به حج بر من واجب است ؟\r\nبسمه تعالى : در صورتى كه شما مالى كه به اندازه‌ى مصارف حج بوده و بتوانيد با آن خرج زندگى خود و فرزندانتان را تامين كنيد ، نداريد رفتن به حج بر شما واجب نمىباشد و در صورتى كه فرزندان صغير شما داراى مالى باشند ، تصرف در آن مال منوط به اجازه‌ى وصى و در صورت نبودن وصى منوط به اذن حاكم شرع مىباشد ، والله العالم .\r\nسؤال ( 293 ) زنى كه استطاعت براى حج داشته ، ولى شوهرش در ماه‌هاى حج از دنيا رفته ، آيا با توجه به اينكه زن در اين زمان در ايام حداد مىباشد ، حج بر او واجب مىشود ؟\r\nبسمه تعالى : در صورتى كه حج براى زن مشقت داشته و تا به حال بر عهده‌ى او مستقر نشده ، حج بر او واجب نمىباشد ، والله العالم .\r\nسؤال ( 294 ) خانمى كه هزينه‌ى رفت و برگشت به حج را دارد لكن اگر حج برود\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاز نفقه‌ى شوهرش محروم مىگردد ، چون شوهرش فقير است و تمكّن مالى ندارد و در حرج و مشقت مىافتد ، آيا در اين صورت حج بر اين خانم واجب است ؟\r\nبسمه تعالى : اگر حج براى او حرجى بوده و قبلًا هم بر او مستقر نشده باشد ، در اين صورت حج بر او واجب نمىباشد ، و حرج و مشقت شوهر مانع از وجوب حج بر زن نمىشود ، والله العالم .\r\nسؤال ( 295 ) در صورتى كه زوجه مستطيع شده و لكن شوهرش نمىتواند دورى او را در ايام حج تحمل كند و توانايى ندارد با او به حج برود ، آيا با اين شرايط زن مستطيع محسوب مىشود ؟\r\nبسمه تعالى : بله در فرض مذكور ترك حج جايز نمىباشد ، والله العالم .\r\nسؤال ( 296 ) اگر زنى كه بچه شير مىدهد مستطيع شده ، ولى اگر به حج برود بچه‌ى شير خوارش ضرر مىبيند ، آيا مىتواند حج را ترك كند ؟\r\nبسمه تعالى : در صورتى كه حج باعث مشقت ، سختى و حرج بر مادر بچه‌ى شيرخوار باشد ، مثل اينكه زنى نباشد كه او را شير دهد و يا پرستارى پيدا نشود كه از آن نگهدارى نمايد ، حج بر مادر واجب نمىشود ، والله العالم .\r\nسؤال ( 297 ) در صورتى كه زن به تنهايى توانايى حج را داشته باشد ، آيا شرط است كه محرمى را همراه داشته باشد و در صورتى كه به تنهايى توانايى حج را نداشته و بدون محرم هم از مشكلات حج مىترسد ، آيا مستطيع مىباشد ؟\r\nبسمه تعالى : در صورتى كه زن هراسى براى خودش ندارد و مىتواند به تنهايى اعمال حج را بجا آورد ، همراه بردن محرم واجب نمىباشد . ولى اگر از تنهايى رفتن مىترسد ، واجب است كه محرمى را به همراه خود برده و حتى اگر بتواند بايد اجرت حج محرم را هم بپردازد و در صورتى كه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتوان پرداخت اجرت محرم را نداشته باشد و يا محرمى نداشته باشد ، حج بر او واجب نمىباشد ، والله العالم .\r\nسؤال ( 298 ) شوهر من در هنگام عقد ازدواج به من وعده داده كه مرا به حج ببرد ، آيا حج بر ذمه‌ى من آمده است ؟\r\nبسمه تعالى : مجرد وعده‌ى شوهر براى زن استطاعت نمىآورد ، بله اگر شوهر اين عمل را در ضمن عقد بر خود شرط نموده و به آن ملتزم شود و وفاء نمايد ، هر چند بعد از آنى كه زن از او طلب كند ، در اين هنگام حج بر زن واجب مىشود ، والله العالم .\r\nسؤال ( 299 ) در صورتى كه شوهر هزينه را براى همسرش پرداخت مىكند ، ولى بعد از انجام حج زن را مورد منت و تحقير و توهين خود قرار مىدهد ، آيا قبول بذل شوهر در اين فرض واجب است ؟\r\nبسمه تعالى : در فرض مسأله اگر واقعاً شوهر بعد از بذل زن را مورد تحقير و توهين قرار داده و اين امر بر اثر توهمات و خيالات زن نباشد ، قبول بذل واجب نمىباشد ، والله العالم .\r\n\r\nحكم فروش زيورآلات براى حج\r\nسؤال ( 300 ) من زنى هستم كه مقدارى جواهرات گران قيمت دارم و مىتوانم آن‌ها را به مقدارى كمتر از قيمت فعلى آن فروخته و هزينه‌ى حج خويش را تهيه كنم ، آيا در اين صورت من مستطيع محسوب مىشوم ؟\r\nبسمه تعالى : حج بر شما واجب مىشود مادامى كه در حرج و مشقت نيفتيد ، والله العالم .\r\nسؤال ( 301 ) در صورتى كه زن داراى مقدارى طلا و جواهرات مىباشد كه در شأن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاو مىباشد ، و اگر آنان را فروخته و به حج برود ، مشكلى براى او پيدا نشده و سختى براى او ندارد ، آيا حج بر او واجب مىشود ؟\r\nو آيا در صورتى كه زن در حال حاضر داراى جواهرات نمىباشد ، ولى پولى كه بتواند با آن طلاى در شأن خود را بخرد ، دارد و اگر از طلا هم استفاده نكرده و يا اصلًا طلايى نخرد ، محذورى براى او نداشته و مشقتى ندارد ، آيا در اين فرض زن واجب الحج مىشود ؟\r\nبسمه تعالى : در هر دو مورد سؤال واجب است كه آنچه را كه به مقدار هزينه‌ى حج مىشود صرف حج نمايد ، در صورتى كه فروختن طلا و صرف پول آن براى حج موجب سختى و حرج براى زن نباشد ، والله العالم .\r\n\r\nتحقق استطاعت به قبول مهريه\r\nسؤال ( 302 ) در صورتى كه زمان پرداخت مهريه‌ى زن منوط به توانايى شوهر به پرداخت آن باشد و اكنون بعد از مدتى توان پرداخت مهريه را پيدا نموده است و در صدد پرداخت آن به همسرش مىباشد ، آيا با قبول مهريه زن مستطيع مىشود ؟\r\nبسمه تعالى : زنى كه توانائى گرفتن مهر را از شوهر دارد و مقدار مهر هم براى مصارف حج كفايت مىكند ، مستطيع بوده و بايد به حج برود ، والله العالم .\r\nسؤال ( 303 ) در فرض مسئله‌ى گذشته ، آيا بر زن واجب است كه مهر خود را طلب نموده تا مستطيع گردد ؟\r\nبسمه تعالى : اگر مهر زمان‌دار باشد ، مطالبه‌ى آن قبل از رسيدن زمان آن در صورتى كه شوهر در پرداخت آن معذور باشد ، جايز نيست ، والله العالم .\r\nسؤال ( 304 ) در صورتى كه مهريه‌ى زن ، همه‌ى آن يا بعضى از آن وافى در مصارف\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nحج او باشد ، آيا واجب است كه از شوهرش مطالبه‌ى مهر نمايد ؟\r\nبسمه تعالى : در صورتى كه مطالبه‌ى مهر موجب مشقت و سختى بر شوهر نبوده و يا موجب اختلاف بين آن دو نباشد ، مطالبه‌ى مهر واجب است .\r\nسؤال ( 305 ) معناى كلمه حَرَج كه بخاطر آن زن مىتواند حج را ترك كند ، چيست ؟ با توجه به اينكه زن مهريه را از شوهرش دريافت نموده ولى گفته مىشود كه حج براى او حرج دارد و اين زن اكنون مىخواهد از مهريه‌اش مقدارى طلا تهيه نمايد ؟\r\nبسمه تعالى : حرج يعنى سختى و مشقتى كه نوعاً مردم و زنان مثل اين زن آن را تحمل نمىكنند ، والله العالم .\r\nسؤال ( 306 ) شوهر من داراى بدهى زيادى است و مىخواهد مهريه‌ى مرا صرف اداى قرض‌هاى خود نمايد و از جهت ديگر من مىترسم اگر مهريه‌ام را صرف سفر حج نمايم ، مرا طلاق دهد ، آيا با توجه به آنچه گفته شد ، من مستطيع مىباشم ؟\r\nبسمه تعالى : پرداخت قرض شوهر بر شما واجب نمىباشد ، ولى اگر صرف مهريه براى حج موجب اختلاف و نزاع خانوادگى بين شما و شوهرت مىشود ، تا زمانى كه اين مسئله وجود دارد حج بر شما واجب نمىباشد ، والله العالم .\r\nسؤال ( 307 ) در زمانى كه من ازدواج نمودم ، مهريه‌ام به دست من رسيد و مىتوانستم با آن به سفر حج بروم ، ولى شوهرم از اين امر جلوگيرى نمود و اكنون هم مصارف و هزينه‌ى حج بالا رفته و با آن مهر نمىتوانم سفر حج بروم ، آيا حج بر ذمه و گردن من مستقر گرديده است ؟\r\nبسمه تعالى : در اين فرض اگر در آن زمان صرف مهريه در حج موجب اختلاف\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبين شما و شوهرتان مىشده و موجب سختى و گرفتارى بر شما بوده ، حج بر شما واجب نشده است ، والله العالم .\r\nسؤال ( 308 ) در عقد نامه‌ى ازدواج به حسب متعارف مبلغى فراوان نوشته مىشود كه زوج به زوجه بدهد ، آيا با اين مبلغ استطاعت براى زن محقق مىشود ؟\r\nبسمه تعالى : در صورتى كه شوهر توان پرداخت آن مبلغ را دارد و مطالبه‌ى آن از شوهر باعث سختى و گرفتارى او نيست ، استطاعت نسبت به زن محقق شده است و بنابر احتياط مهريه را به اندازه‌اى قرار دهند كه زن مبتلا به گناه ترك حج و شوهر مبتلا به گناه ترك اداى مهر نشود ، والله العالم .\r\nسؤال ( 309 ) آيا بر شوهرى كه مستطيع شده ، واجب است كه مالى به همسرش بدهد تا او هم حج بجا آورد ؟\r\nبسمه تعالى : بر شوهر بخشيدن اين پول به زن واجب نمىباشد و اين پول جزء نفقه‌ى واجبه هم نيست ، بله اين امر احسان به زن محسوب مىشود ، والله العالم .\r\n\r\nاجازه‌ى شوهر در وجوب حج\r\nسؤال ( 310 ) من زنى هستم كه مستطيع مىباشم ، ولى شوهرم اجازه‌ى رفتن به حج را نمىدهد ، در اين صورت وظيفه‌ام چيست ؟\r\nبسمه تعالى : اجازه‌ى شوهر در اين مورد لازم نمىباشد ، والله العالم .\r\nسؤال ( 311 ) شوهرم مرد ثروتمندى است و مرا از عمل حج منع نموده و اجازه نمىدهد كه از اموال خودم هزينه‌ى حج را تهيه كنم ، آيا اطاعت شوهر واجب است يا حج ؟\r\nبسمه تعالى : منع شوهر مانع از وجوب حج نمىشود ، والله العالم .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nسؤال ( 312 ) اگر حج رفتن زن او را در معرض طلاق شوهرش قرار دهد و زندگى او را به مخاطره اندازد ، آيا وجوب حج متوجه‌ى او مىشود ؟\r\nبسمه تعالى : در صورتى كه حج رفتن زن براى او اسباب گرفتارى و سختى شود ، حج بر او واجب نمىباشد ، والله العالم .\r\nسؤال ( 313 ) شوهرى كه همسرش را به طلاق تهديد مىكند ، و به او اجازه‌ى رفتن به حج و مراعات حجاب اسلامى را نمىدهد ، آيا مخالفت شوهر در اين زمينه در صورتى كه او را به حرج اندازد ، جايز مىباشد ؟\r\nبسمه تعالى : اگرچه وجوب حج به خاطر حرج و مشقت ساقط است ، ولى مجرد تهديد شوهر بدون حرج و مشقت در رفع وجوب حج اثرى ندارد ، اما راجع به ترك حجاب ، زن مىتواند تا آنجا كه ممكن است در معرض ديد اجانب و نامحرمان حاضر نشود و به نحو كلى در مسأله‌ى حجاب اثرى در رفع وجوب حجاب از زن نداشته و او بايد هميشه در مواجه با نامحرمان حجاب شرعى را رعايت كند ، والله العالم .\r\n\r\nاجازه‌ى شوهر در حج مستحب\r\nسؤال ( 314 ) اگر شوهر به همسرش اجازه‌ى سفر براى حج مستحب را داده و همسر به سفر حج رفته و به آن سرزمين مقدّس رسيده است ، آيا شوهر مىتواند از اجازه‌ى خود برگشته و قبل از آنكه زن متلبس به احرام شود يا بعد از آن ، اجازه‌ى خود را پس بگيرد ؟\r\nبسمه تعالى : اگر اين فرض قبل از تحقق احرام باشد و زن بتواند به وطن خود برگردد ، بايد رجوع نمايد و اگر بعد از احرام بوده و يا قبل از آن ، ولى زن توان رجوع به وطن خود را نداشته باشد ، حج او صحيح مىباشد ، والله العالم .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسؤال ( 315 ) در صورتى كه شوهر از سفر حج زن ( در صورتى كه حج مستحب باشد ) نهى و منع نمايد و زن توجهى به آن نكرده و به حج رفته است ، اين حج صحيح مىباشد ؟\r\nبسمه تعالى : در صورتى كه سفر حج منافات با حق شوهر داشته باشد ، حج او صحيح نمىباشد ، والله العالم .\r\nسؤال ( 316 ) آيا صحت حج مستحبى در صورتى كه منافاتى با حق شوهر نداشته باشد ، مشروط به اذن او مىباشد ؟\r\nبسمه تعالى : در صورتى كه منافاتى با حق شوهر نداشته باشد ، مثل موردى كه شوهرش با او همسفر باشد ، حج مانعى ندارد ، والله العالم .\r\n\r\nاحكام عمره\r\nسؤال ( 317 ) بعضى از خواهران مؤمنه جهت اداى عمره‌ى مفرده سفر نموده و در سعى ، گروهى را كه با آنان بوده ، گم كرده است و هرچه جستجو نموده ، آنان را پيدا نكرده و چون در حال سعى به طرف چپ و راست و پشت سر خود التفات داشته ، گمان كرده است اين انحراف و التفات سعى او را باطل مىكند ، به خاطر همين جهت نيت قطع عمل را كرده و به مروه بازگشته و براى انجام سعى مجدداً به صفا برگشته و بعد از مقدارى پياده روى شك كرده كه آيا شروع سعى را از محل صحيح آن انجام داده يا نه ، دوباره نيت قطع عمل نموده است و براى بار دوم شروع نموده و در اين مرتبه سعى را صحيح انجام داده است ، در آن سفر مجرد بوده و هنوز ازدواج نكرده و بعد از برگشت از حج ازدواج كرده است و هم اكنون مضطرب و پريشان مىباشد ، آيا عمره‌ى او صحيح بوده ، آيا اين ترديد در\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحال سعى و تكرار آن ضررى به عمره و به تبع ، به عقد ازدواج او نمىزند ؟\r\nبسمه تعالى : در اين فرض عمره‌ى اين زن محكوم به صحت مىباشد و ازدواج بعد از اين عمره هم صحيح بوده و نيازى به عقد جديد نمىباشد ، والله العالم .\r\nسؤال ( 318 ) اگر زن جهت عمره‌ى مفرده احرام بسته ، سپس مبتلا به حيض شده است و نتوانسته خودش اعمال را انجام دهد ؛ زيرا قبل از انقطاع خون كاروان از حج برمىگشته است و توان گرفتن نايب براى طواف و نماز آن را هم نداشته ، وظيفه‌ى اين زن بعد از رسيدن به وطن چيست ؟\r\nخوئى ( قدس سرّه ) : بر احرام خود باقى مىماند تا آنكه نايب بگيرد و نايب اعمالش را انجام بدهد ، والله العالم .\r\nسؤال ( 319 ) من زنى هستم كه عادت حيض من در هر ماه چهار روز مىباشد و بعد از روز چهارم غسل كردم و اقدام به انجام عمره نمودم روزى كه به ميقات جهت احرام رسيديم مصادف با روز چهارم گرديد ولى چون يقين به اتمام حيض نداشتم غسلى نكردم و فقط طبق آنچه كه از پدرم شنيده بودم اقدام به گرفتن وضو كرده و نيت اعمال نمودم و بعد از آنكه يقين به انقطاع و اتمام حيض نمودم غسل كرده و براى انجام اعمال عمره آماده شدم و بعد از آنكه طواف انجام دادم و مناسك عمره را در ظهر انجام دادم در خانه‌ى خدا بودم كه احساس كردم ، از من مايعى خارج شد وقتى به منزل رجوع كردم ديدم كه مقدارى خون از ايام عادت حيضم خارج گرديده و اين امر خلاف عادت هميشگى من بود من اقدام به غسل نموده و عصر همان روز دوباره به مسجد الحرام برگشته ولى دوباره همان مايع\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nخارج گرديد دوباره به منزل برگشته و غسل نمودم ، آيا اين عمره من صحيح مىباشد . آيا واجبى به گردن من آمده است با توجه به اينكه من شوق فراوانى براى زيارت خانه‌ى خدا داشتم ؟\r\nبسمه تعالى : در صورتى كه مايع مشاهده شده بعد از عادت ، قرمز رنگ بوده بايد بعد از خروج آن غسل كند و اعمال عمره را تكرار نمايد ولى اگر زرد رنگ بوده بايد اعمال مستحاضه را انجام دهد و اگر خونى بعد از طواف و نماز آن ديده ، عملش صحيح مىباشد و بايد براى طواف نساء و نمازش غسل نمايد ، والله العالم\r\nسؤال ( 320 ) آيا زنى كه حايض مىباشد مىتواند براى عمره‌ى مفرده مستحب محرم شود ، با توجه به آنكه مىداند تا زمان طهارت در مكه نمىماند و مضطر به استنابه مىشود ؟\r\nبسمه تعالى : احرام حايض جهت عمره‌ى مستحبى مانعى ندارد و در صورتى كه تمكّن از اداى طواف عمره و طواف نساء و نمازش را ندارد ، براى آنان نايب بگيرد ، والله العالم .\r\nسؤال ( 321 ) نقل مىكنند كه جنابعالى فتواى به جواز احرام شخص حايض در صورتى كه مىداند توانايى انجام اعمال را ندارد ، داده‌ايد . اين مسئله محل ابتلاء بسيارى از مكلفين مىباشد ، لطفاً دليل اين فتوى را بيان فرمائيد ؟\r\nبسمه تعالى : اشكالى ندارد كه حايض جهت عمره‌ى مفرده احرام ببندد ، با آنكه مىداند توانايى اتمام اعمال را ندارد ؛ زيرا متمكّن از نايب گرفتن طواف و نماز مىباشد و در نتيجه تمكّن از عمره‌ى مفرده دارد ، چنانچه اطلاق ادله‌ى نيابت شامل اين مورد مىشود ، والله العالم .\r\nسؤال ( 322 ) بعضى از كسانى كه عمره انجام مىداده‌اند گمان مىكردند كه تقصير\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدر عمره‌ى مفرده براى زنان واجب نمىباشد به همين خاطر به همسرش گفته كه تقصير انجام ندهد ، سپس طواف نساء را انجام داده و نماز آن را هم خوانده و به وطنشان برگشته‌اند ، در اين صورت چه وظيفه‌اى دارند ؟\r\nبسمه تعالى : در صورتى كه مىتوانند به مكه برگشته و تقصير نمايند ، واجب است اين عمل را انجام دهند ، سپس طواف نساء را انجام داده و در صورتى كه امكان ندارد ، در محل خودش تقصير نموده و براى طواف نايب بگيرد و آميزش با شوهر قبل از انجام طواف نساء توسط خود يا نايبش جايز نمىباشد ، والله العالم .\r\n\r\nاحكام احرام\r\n\r\nاحرام از مسجد شجره\r\nسؤال ( 323 ) آيا در صورتى كه زن حايض از مسجد شجره در حال عبور محرم گرديده ، آيا لازم است احرام را هنگام رسيدن به جحفه تجديد نمايد ؟\r\nبسمه تعالى : در اين فرض تجديد احرام واجب نمىباشد ، والله العالم .\r\nسؤال ( 324 ) زنانى كه مبتلا به عادت ماهيانه مىشوند ، آيا مىتوانند قبل از ميقات به وسيله‌ى نذر كردن احرام ببندند ؟\r\nبسمه تعالى : نذر احرام قبل از ميقات براى زن حايض و غير او مانعى ندارد ، چنانچه احرام در مقابل مسجد شجره مانعى ندارد و نبايد شخص حايض داخل مسجد گردد ، والله العالم .\r\nسؤال ( 325 ) در صورتى كه زن حايض عمداً در مسجد شجره احرام بسته و داخل مسجد شده و در آن توقف نموده ، آيا احرامش صحيح مىباشد ؟\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبسمه تعالى : در صحت احرامش اشكال است ، والله العالم .\r\nسؤال ( 326 ) در صورتى كه زن حايض گرديده و نمىتواند صبر كند تا پاك شود و مجبور شده كه از مدينه به مكه برود ، آيا مىتواند داخل مسجد شجره شود ؟\r\nبسمه تعالى : داخل شدن در مسجد شجره جهت احرام جايز نمىباشد ، بلكه بايد احرام را در كنار ديوار مسجد شجره چنانچه متعارف زن‌هاى حايض مىباشد انجام دهد و يا اينكه به وسيله‌ى نذر احرام در مدينه محرم گرديده و احرام به وسيله‌ى نذر قبل از ميقات مانعى ندارد ، والله العالم .\r\n\r\nلباس احرام\r\nسؤال ( 327 ) آيا واجب است هنگام احرام زن لباس‌هاى احرام را بپوشد و بنابر فرض وجوب ، آيا بايد در آن وقت لباس‌هاى دوخته شده را درآورد يا اينكه مىتواند لباس احرام را روى همان لباس‌هاى دوخته شده بپوشد ؟ با توجه به اينكه لباس‌هاى احرام در پوشش زن كافى نمىباشد .\r\nبسمه تعالى : واجب است كه زن دو لباس احرام را پوشيده ، ولى پوشيدن لباس مخيط براى زن مانعى ندارد و به همين جهت مىتواند با لباس‌هاى پوشاننده ، بدنش را غير از صورت بپوشد ، والله العالم .\r\n\r\nتروك احرام\r\nسؤال ( 328 ) مرد در حال احرام نمىتواند دست به بدن زنش زده و يا به او نگاه شهوانى داشته باشد ، آيا بر زن هم اين اعمال حرام است ؟\r\nبسمه تعالى : بر زن هم حرام است كه بدن شوهرش را لمس نموده و يا ببوسد و\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآنچه در اين زمينه بر شوهر حرام است ، بر زن هم حرام است ، ولى در ثبوت كفاره اشكال است ، والله العالم .\r\nسؤال ( 329 ) در صورتى كه زنى به حج رفته و بعد از برگشت از حج معلوم شده كه حج او باطل است ؛ زيرا يكى از اعمال حج ، طواف نساء بوده و اين زن غسل جنابت را يقيناً باطل انجام داده است ، وظيفه‌ى اين زن با شوهرش چيست و همچنين مردى كه بعد از حج ازدواج مىكند و بعداً معلوم مىشود كه اعمال حج او باطل بوده ، وظيفه‌اش چيست ؟\r\nبسمه تعالى : اين زن بايد از نزديكى خوددارى كند تا زمانى كه طواف نساء را در ضمن عمره‌ى مفرده و يا حج در سال آينده انجام دهد و زن و مرد در اين مسئله فرقى ندارد . والله العالم\r\nسؤال ( 330 ) دخترى كه براى عمره مسافرت كرده و اعمالش را انجام داده ، ولى به خاطر جهل به مسئله‌ى شرعى اعمال را در ايام عادت ماهيانه انجام داده و بعد از انجام اعمال ازدواج نموده ، حكم عمره و ازدواج اين دختر چگونه است ؟\r\nبسمه تعالى : زن در حال احرام خود باقى است و بايد براى اتمام اعمال عمره دوباره برگشته و از احرام اول به سبب تقصير خارج گردد و عقدى كه بر او بسته شده ، باطل است . هر چند نزديكى به خاطر شبهه جايز بوده و در صورتى كه از احرام درآمده ، تجديد عقد مانعى ندارد ، والله العالم .\r\n\r\nپوشيدن دستكش و جوراب\r\nسؤال ( 331 ) آيا پوشيدن جوراب‌هاى طبى پا و يا كشيدن آن بر روى دست در صورت ضرورت در مناسك حج و عمره جايز است ؟\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبسمه تعالى : پوشيدن دست‌ها بر زن محرم جايز نبوده و همچنين جوراب براى مرد محرم جايز نمىباشد و در صورت اضطرار مانعى ندارد ؛ ولى بنابر احتياط در صورت اضطرار هم يك گوسفند كفاره بدهد ، والله العالم .\r\nسؤال ( 332 ) پوشيدن دستكش براى زن در حال احرام جايز نمىباشد ، آيا پوشيدن دو كف دست ، در احرام واجب مىباشد و در صورتى كه بدون پوشيدن دستكش پوشاندن آن‌ها ممكن نباشد ، آيا مىتوان از دستكش استفاده نمود ؟\r\nخوئى ( قدس سرّه ) : پوشيدن آن‌ها منحصر به دستكش نبوده ، بلكه مىتواند با لباس بپوشاند .\r\nتبريزى ( قدس سرّه ) : ولى پوشاندن كف دو دست احتياط استحبابى مىباشد .\r\nسؤال ( 333 ) آيا در پوشيدن دستكش براى خانم‌ها در حال احرام كفاره واجب مىشود ؟\r\nخوئى ( قدس سرّه ) : بله در صورت عدم توجه به مسئله ، يك گوسفند كفاره‌ى آن است .\r\n\r\nزينت و آرايش در حال احرام\r\nسؤال ( 334 ) آيا زن مىتواند در حال احرام از كمربندى استفاده نمايد كه آن را روى لباس بسته كه به عنوان زينت استفاده مىشود ؟\r\nبسمه تعالى : اگر از لباس‌هاى زن قبل از احرام نبوده ، در حكم لباس زينت محسوب شده و نبايد آن را به غير از شوهرش ؛ يعنى به مردان نامحرم نشان دهد ، والله العالم .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nپوشيدن حرير\r\nسؤال ( 335 ) آيا زن مىتواند از لباس حرير خالص يا مخلوط استفاده نموده و آن را روى لباس‌هاى احرام مانند عبا بيندازد ؟\r\nبسمه تعالى : پوشيدن لباس حرير خالص هر چند به شكلى كه در سؤال فرض شده ، بنابر احتياط واجب جايز نمىباشد ، والله العالم .\r\n\r\nپوشاندن صورت\r\nسؤال ( 336 ) آيا پوشاندن صورت در حج و عمره‌ى مفرده براى زنان جايز است ؟\r\nبسمه تعالى : انداختن پوشش بر روى صورت به شكلى كه به صورت نچسبد ، مانعى ندارد ، والله العالم .\r\n\r\nحكم خارج شدن زن از احرام\r\nسؤال ( 337 ) زنى كه اعمال حج را در طواف و نماز آن و طواف نساء را به خاطر ترس از عادت ماهيانه مقدم كرده ، آيا براى او همه‌ى محرمات احرام حتى استعمال بوى خوش حلال مىگردد ؟\r\nبسمه تعالى : واجب است از محرمات احرام تا زمانى كه از اعمال منى فارغ نشده ، اجتناب كند . و بنابر احتياط سعى خود را اعاده نمايد و طواف نساء را بايد بعد از اعمال منى انجام دهد ، والله العالم .\r\nسؤال ( 338 ) در صورتى كه زن حايض سعى و تقصير نموده و طواف و نماز آن را براى بعد از برگشت از منى تاخير انداخته ، آيا قبل از احرام حج مىتوان از او استمتاع برد ؟\r\nبسمه تعالى : بله جايز است و اين زن از احرام بيرون آمده است ، والله العالم .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nشرايط طواف\r\nسؤال ( 339 ) زن باردار و يا مريض و پيرمرد عاجز مىتوانند طواف را در حالى كه بر چيزى آنان را سوار كرده‌اند ، انجام دهند و آيا اين طواف مجزى مىباشد ؟\r\nبسمه تعالى : بله در صورتى كه طواف به شكل متعارف بر آن‌ها ضرر داشته و يا اينكه توان آن را نداشته باشند ، مانعى ندارد ، والله العالم .\r\n\r\nپاكى\r\nسؤال ( 340 ) زنى كه به حج رفته و در اثناى عمره‌ى تمتع بادى از او خارج شده ، ولى به خاطر خجالت وضو و طواف را اعاده نكرده و عمره و حج را تمام نموده ، ولى الآن بعد از گذشت 20 سال فهميده است ، حج او چه حكمى دارد ؟\r\nبسمه تعالى : حج و عمره اين زن باطل و به تبع آن احرام او هم باطل مىشود و بايد حج را در سال آينده تكرار نمايد ، هر چند استطاعت او از بين رفته باشد و اين حكم اختصاص دارد به مواردى كه حج او حجة الاسلام بوده باشد ، والله العالم .\r\nسؤال ( 341 ) من دخترى هستم كه به عمره رفتم و در اثناى طواف نساء شك كردم كه آيا وضوى من باطل شده يا نه ، ولى خودم را به سختى نگه داشتم ، ولى نمىدانم وضوى من باطل شد يا نه ؟ و قبل از طواف نساء هم وضو داشتم ، حكم عمل من را بيان نمائيد ؟\r\nبسمه تعالى : اگر وضو داشته و بعد از آن در باطل شدن آن شك كرديد ، وضوى شما صحيح بوده و همه‌ى اعمالى را كه انجام داده‌ايد ، با طهارت صحيح انجام داده‌ايد ، والله العالم .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nسؤال ( 342 ) زنى كه در حال طواف بىهوش شده ، سپس بعد از به هوش آمدن ادرار نموده ، ولى حوصله‌ى وضو گرفتن نداشته ، در اين حال پسرش را به عنوان نايب گرفته و بعد از آن سعى نموده ، حكم عمل اين زن چيست ؟\r\nبسمه تعالى : نماز طواف را در هر مكانى كه ممكن شد ، اگر نمىتواند دوباره برگردد ، قضا نمايد و بنابر احتياط شخصى را به عنوان نايب اختيار كند كه نماز را در آنجا قضا نمايد ، والله العالم .\r\n\r\nاحكام مستحاضه در طواف\r\nسؤال ( 343 ) زنى كه در حال طواف مبتلا به استحاضه‌ى قليله شده ، چه وظيفه‌اى دارد ؟\r\nبسمه تعالى : طواف را قطع نموده و براى طواف وضوى مجدد گرفته و موضع را مىشويد و طواف را از سر مىگيرد و بنابر احتياط بايد براى نماز طواف وضو بگيرد ، والله العالم .\r\nسؤال ( 344 ) در صورتى كه زن در حال طواف ، مستحاضه شده و براى تحصيل طهارت براى طواف و نماز آن ، چون در حرم ممكن نمىباشد ، به منزل خود برگشته و بعد از وضو دوباره به حرم بر مىگردد و گاهى اوقات مدت زمانى مثل يك ساعت يا بيشتر فاصله مىشود ، تكليف شرعى اين موارد را بيان فرمائيد ؟\r\nبسمه تعالى : فاصله افتادن به مقدار ضرورى مانعى ندارد ، والله العالم .\r\nسؤال ( 345 ) زن مستحاضه در صورتى كه عوض كردن پنبه و يا تطهير بدن را ترك نموده ، به اين گمان كه اين عمل بين طواف و يا نماز طواف غير ممكن مىباشد و به همين حال نماز طواف را خوانده ، آيا نمازش صحيح مىباشد ؟\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبسمه تعالى : در صورتى كه شك در نجس شدن بدن و خارج شدن خون داشته است ، نماز صحيح است و در غير اين مورد بايد نمازش را دوباره بخواند و طواف و نماز آن را اعاده نمايد ، والله العالم .\r\nسؤال ( 346 ) آيا زن در استحاضه‌ى متوسطه و يا كثيره براى انجام طواف مستحب بايد به وظايف مستحاضه عمل نمايد و آيا مىتواند داخل مسجد الحرام شود ؟\r\nبسمه تعالى : طواف مستحبى مشروط به طهارت از حدث نمىباشد ، ولى بايد در نماز آن احكام طهارت را مراعات كند ، والله العالم .\r\n\r\nپاكى از حيض\r\nسؤال ( 347 ) در صورتى كه زن در اثناى طواف شك كند كه آيا غسل حيض يا نفاس را انجام داده يا نه ، وظيفه‌اش چيست ؟\r\nبسمه تعالى : بايد بعد از غسل طواف را دوباره انجام دهد ، والله العالم .\r\nسؤال ( 348 ) در صورتى كه زن محرم در احرام عمره‌ى تمتع حايض باشد و استعمال آب هم برايش ضرر دارد و يا اينكه آب پيدا نمىشود ، آيا طواف و نماز آن با تيمم كافى است و در صورت كافى نبودن ، آيا بايد نايب بگيرد ؟\r\nبسمه تعالى : بله تيمم كفايت مىكند و نماز و طواف او هم صحيح بوده و نيازى به استنابه ندارد . آنچه گفته شد در صورت پيدا نشدن آب و يا ضرر داشتن آب است ، اما در فرض تنگى وقت وظيفه‌اش عدول به حج افراد است ، والله العالم .\r\nسؤال ( 349 ) زنى كه صاحب عادت وقتيه و عدديه بوده و عدد ايام حيض او هفت\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nروز مىباشد و در روز هفتم از حيض پاك شده و غسل نموده و اعمال حج را انجام داده ، ولى بعد از پايان اعمال حج دوباره خون ديده ، تكليف اعمال اين زن را بيان فرمائيد ؟\r\nبسمه تعالى : اگر خون دوم داراى صفات حيض باشد و از ده روز تجاوز نكند محكوم به حيض مىباشد و بايد اين زن اعمالش را مانند طواف و نماز آن و همچنين سعى را بنابر احتياط قبل از پايان ذى الحجه اعاده كند ، بلكه اين زن مىتواند طواف نساء و نماز آن را تا بعد از ذى الحجه تأخير بيندازد ، والله العالم .\r\nسؤال ( 350 ) زن حايض كه قدرت بر اداى اعمال عمره‌ى تمتع را نداشته و علت آن تنگى وقت بوده است ، وظيفه‌اش بعد از آنكه احرام را به نيت عمره‌ى تمتع انجام داده ، چيست ؟\r\nبسمه تعالى : بايد براى طواف و نماز آن نايب گرفته و خودش سعى را انجام دهد در صورتى كه نمىتواند منتظر بماند تا پاك شود ، ولى بنابر احتياط واجب بعد از برگشتن از اعمال منى بايد به عنوان طواف عمره ، طواف نموده و نمازش را بخواند ، قبل از آنكه طواف حج را بجا آورد ، والله العالم .\r\nسؤال ( 351 ) در صورتى كه زنى مقدار خيلى كم خون در غير ايام عادتش ديده و اعتنايى ننموده ، پس طواف نموده و نماز آن را هم خوانده ، به اين گمان كه حايض نبوده و پاك است ، ولى بعد از يك روز خونى را به صفات حيض ديده است ، وظيفه‌ى اين زن چيست ؟\r\nبسمه تعالى : در صورتى كه خونى را در ايام عادت خود ديده ، سپس بعد از آن خونى را به صفات استحاضه مشاهده كرده و بين اين دو لا اقل ده روز\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nفاصله نشده باشد ، خون دوم استحاضه محسوب مىگردد ، هرچند بعد از خون دوم خونى به صفات حيض يك روز يا يك شب ببيند ، والله العالم .\r\nسؤال ( 352 ) در صورتى كه زنى احرام عمره‌ى تمتع بسته ، ولى در اثناى طواف بعد از شوط چهارم مبتلا به حيض گرديده و تا قبل از رفتن به عرفات پاك نشده است ، در اين صورت وظيفه‌ى اين زن چيست ؟\r\nبسمه تعالى : سعى را انجام داده و بعد از فراغ از اعمال منى مىتواند يك طواف واحد اعم از تمام و اتمام با نمازش بجا آورده و بنابر احتياط قبل از شروع به اعمال حج ، سعى را هم اعاده نمايد ، والله العالم .\r\nسؤال ( 353 ) در صورتى كه زنى طواف عمره‌ى تمتع نموده و بعد از سعى و تقصير حايض شده و بعد از تقصير فهميده كه طوافش باطل است ، در اين صورت وظيفه‌ى اين زن چيست ؟\r\nبسمه تعالى : عمره‌اش صحيح مىباشد و طوافش را هم اگر ممكن است بعد از رجوع از منى ، قضا نموده و در صورت عدم امكان نايب بگيرد ، والله العالم .\r\nسؤال ( 354 ) وظيفه‌ى زنى كه در اثناى طواف عمره‌ى تمتع حايض گرديده و مىداند كه حيض تا روز عرفه ادامه دارد ، چيست ؟\r\nبسمه تعالى : سعى و تقصير را انجام داده ، سپس طوافش را بعد از رجوع از منى قضا مىكند و بنابر احتياط طوافى را به شكل كامل به قصد اعم از تمام و اتمام انجام داده و در صورت عدم تمكّن از طواف نايب بگيرد ، والله العالم .\r\nسؤال ( 355 ) در صورتى كه زن در اثناى طواف قبل از شوط چهارم حايض شود ، وظيفه‌اش چيست ؟\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبسمه تعالى : بنابر احتياط بعد از اينكه پاك شد بايد طواف كامل به قصد اعم از تمام و اتمام بجا آورد ، والله العالم .\r\nسؤال ( 356 ) در صورتى كه زنى كه احرام عمره‌ى تمتع بسته ، در اثناى طواف قبل از پايان شوط چهارم حايض شده و تا قبل از عرفات پاك نشده ، وظيفه‌اش چيست ؟\r\nبسمه تعالى : سعى نموده و همچنين تقصير را انجام داده ، سپس احرام براى حج مىبندد و بعد از فراغ از اعمال منى به مكه رجوع نموده و طواف عمره‌ى مفرده را به نيت اعم از تمام و اتمام قضا نمايد . اين امر بايد قبل از طواف حج باشد ، والله العالم .\r\nسؤال ( 357 ) در صورتى كه شخص حايض اعمال عمره‌ى تمتع را بجا آورده و بعداً هنگام احرام براى حج تمتع متوجه‌ى مسئله شده ، وظيفه‌اش چيست ؟\r\nبسمه تعالى : فرقى بين صورت علم و جهل نبوده و حكم اين مسئله در استفتائات احرام حايض گذشت ، والله العالم .\r\nسؤال ( 358 ) در صورتى كه زن بعد از طواف و نماز شك كند كه در هنگام انجام آن‌ها حايض بوده يا نه ، آيا اعمال سابقه‌اش صحيح مىباشد ؟\r\nبسمه تعالى : اعمالش صحيح بوده و نيازى به اعاده ندارد ، مگر در صورتى كه قبل از انجام حايض بوده باشد ، والله العالم .\r\nسؤال ( 359 ) اگر خانمى در اثناى طواف شك كرد كه بعد از حيض يا نفاس غسل كرده يا خير ، در اين صورت وظيفه‌ى او چيست ؟\r\nبسمه تعالى : واجب است كه فوراً از مسجد خارج شود ، سپس غسل كند و طواف را از سر بگيرد ، والله العالم .\r\nسؤال ( 360 ) در صورتى كه زن مقدار كمى خون در ايام عادتش ديده و طواف و\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنماز آن را به خيال اينكه پاك است ، بجا آورده و بعد از آن به فاصله‌ى يك شب خونى به صفات حيض ديده ، وظيفه‌ى اين زن چيست ؟\r\nبسمه تعالى : در صورتى كه مقدار خونى كه ديده ، مسبوق به حيضيت نبوده ، يعنى قبل از ديدن آن حايض نبوده و بعداً خون ذكر شده را ديده و قطع شده است ، محكوم به حيض نمىباشد . ولى در صورتى كه خون ذكر شده ، مسبوق به حيض باشد و خون ذكر شده را بعد از آن ديده و مجموع خون حيض و خون دوم از ده روز زيادتر نبوده ، همه‌ى اين خون‌ها حيض محسوب شده و طواف و نمازش باطل مىباشد ، والله العالم .\r\nسؤال ( 361 ) زنى كه براى جلوگيرى از عادت ماهيانه‌ى خود قرص استفاده نموده تا بتواند مناسك حج را بجا آورد ، ولى در زمانى كه قرص‌ها را مصرف مىنموده ، ترشحات زرد رنگ را ديده و احتمال داده كه آن ترشحات خون باشد ؛ زيرا آن آثار را در ايام عادت هميشه‌اش مىديده است ، با اين فرض احتمال استحاضه بودن آن را هم مىداده و قادر به تشخيص آن خون هم نبوده ، ولى بنا را بر استحاضه نگذاشته است و احكام آن را عمل ننموده و بعد از آن طواف نموده و نماز آن را هم خوانده است ، آيا در اين صورت اعمالش صحيح مىباشد ؟\r\nبسمه تعالى : اگر يقين نداشته باشد كه ترشحات خون بوده ، اعمالش اشكالى ندارد . اما در صورتى كه يقين داشته آن ترشحات خون بوده ، اگر مدت زمانى كه ترشحات را ديده از سه روز كمتر نباشد ، ترشحات حكم حيض را دارد ؛ زيرا آنان را در ايام عادت هميشگى خود ديده است و در غير اين صورت استحاضه محسوب مىگردد و اگر در غير ايام عادت ماهيانه\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبود ، داراى تفصيلى است كه در رساله‌ى عمليه ذكر كرده‌ايم ، والله العالم .\r\nسؤال ( 362 ) زنى كه صاحب عادت وقتيه و عدديه بوده و عدد آن هفت روز مىباشد و در روز هفتم پاك مىشده و غسل مىكرده و اعمال حج را انجام مىداده است ، ولى بعد از پايان اعمال دوباره خون ديده ، در اين صورت حكم اعمال اين زن چيست ؟\r\nبسمه تعالى : در صورتى كه خون ديده شده به صفات حيض باشد و قبل از گذشت ده روز از خون اول قطع شود ، حيض محسوب مىگردد . اما پاكى كه بين خون اول و دوم فاصله شده ، محكوم به خون اول مىباشد . ولى اگر خون دوم به صفات حيض نباشد ؛ استحاضه مىباشد . در اين فرض از خون حيض با انقطاع خون اول پاك گرديده است ، والله العالم .\r\nسؤال ( 363 ) زنى كه از عادتش پاك گرديده و گمان كرده كه جنب است و نيت غسل جنابت كرده و غسل نموده است و با اين غسل اعمال حج را انجام داده ، حكم اعمالش را بيان فرمائيد ؟\r\nبسمه تعالى : حجش صحيح مىباشد ، والله العالم .\r\nسؤال ( 364 ) خانمى كه براى جلوگيرى از عادت ماهيانه در اثناء عمل حج از قرص استفاده نموده و بعد از انجام طواف نساء قبل از بجا آوردن نماز ترشحى زرد رنگ در بدن خود مشاهده نموده است و ترشح ذكر شده را استحاضه قرار داده و بدن خود را تطهير كرده است ، سپس وضو گرفته و بعد از رجوع نماز طواف را خوانده است ، اين زن نمىداند كه اين ترشح زرد رنگ در اثناء طواف خارج شده يا بعد از آن ، اين خانم يكى از مسئولين كاروان را باخبر كرده و او هم به اين خانم سفارش كرده كه شخصى را به عنوان نايب جهت طواف نساء بفرستد ؛ زيرا در آن زمان امكان انجام\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nطواف نساء براى اين خانم نبوده است . آيا با توجه به اينكه اين خانم خودش طواف نساء را بجا نياورده ، وظيفه‌ى او چيست ؟\r\nبسمه تعالى : در صورتى كه ترشح زرد رنگ تا سه روز استمرار نداشته و در ايام عادت هميشگى او هم نبوده ، حكم استحاضه را داشته و آنچه اين خانم از تطهير محل و وضو و نماز انجام داده است ، صحيح بوده است . اما در صورتى كه تا سه روز ادامه داشته و در ايام عادت هم بوده ، حكم حيض را دارد و نيابت هم در صورتى كه اين زن در مكه باقى بوده ، كفايت نمىكند بلكه بايد طواف نساء را بعد از پاكى انجام داده و اگر برايش امكان ندارد ، نايب بگيرد ، والله العالم .\r\n\r\nپوشش بدن در حال طواف\r\nسؤال ( 365 ) در صورتى كه موى زن در اثناء طواف و يا نماز ظاهر شود . در صورتى كه در بين عمل فهميده و يا بعد از آن متوجه شود ، چه حكمى دارد ؟\r\nبسمه تعالى : در صورتى كه آگاه نبوده و بعد از اتمام عمل متوجه شده است ، بعيد نيست كه طوافش صحيح باشد ، اما اگر در بين طواف متوجه‌ى اين امر شده باشد ، بنابر احتياط بايد طواف را اعاده نمايد . اما حكم ظاهر شدن مو در بين نماز در رساله‌ى عمليه ذكر شده است ، والله العالم .\r\nسؤال ( 366 ) وظيفه‌ى زنى كه از روى نادانى به مسئله‌ى شرعى و يا فراموشى در حال طواف مقدارى از موى او معلوم بوده ، چيست ؟\r\nبسمه تعالى : اگر ممكن است براى او مقدارى را كه نپوشانده در اثناء عمل بپوشاند ، بايد فوراً بپوشاند و در غير اين صورت محذورى ندارد ، والله العالم .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسؤال ( 367 ) زنى كه در حال طواف مقدارى از پاى او معلوم بوده است ، مانند اينكه جورابى كه به پا داشته نازك بوده و مقدارى از انگشتهاى او معلوم بوده است ، اين زن چه وظيفه‌اى دارد و اگر اين زن در بين طواف متوجه‌ى اين مسئله شده ، ولى به خاطر ازدحام جمعيت نتوانسته آن مقدار را بپوشاند و يا اينكه بعد از اتمام طواف علم به پيدا بودن آن مقدار پيدا نموده و يا اينكه در اين مسئله متعمد بوده ، ولى جهل به حكم شرعى داشته است ، وظيفه‌ى زن در اين موارد چيست ؟\r\nبسمه تعالى : در صورت اول بايد طواف را اعاده نموده و در صورت دوم چيزى بر او واجب نمىباشد و در صورت سوم اگر معتقد به صحت طواف خودش نبوده ، بايد طواف را اعاده كند ، والله العالم .\r\nسؤال ( 368 ) آيا مراد از عورت زن در طواف همان عورت در باب نماز است ؟\r\nخوئى ( قدس سرّه ) : بله همان عورت در باب نماز است .\r\nسؤال ( 369 ) در صورتى كه زن از روى نادانى به مسئله‌ى شرعى و يا از روى عمد در حال طواف مو يا مقدارى از پاى خود را نپوشانده ، آيا طواف او باطل مىشود و آيا مراد از پوشيدن بدن در طواف همه‌ى بدن مىباشد ؟\r\nخوئى ( قدس سرّه ) : بله بنابر احتياط واجب بايد همه‌ى بدن را بپوشاند و مىتواند در اين مسئله رجوع به غير ما نمايد ، والله العالم .\r\nسؤال ( 370 ) از شما نقل شده كه فرموديد مراد از ستر عورت و پوشاندن آن در طواف نسبت به زن آن است كه زن عريان نباشد ، مانند طوافى كه زنان در زمان جاهليت انجام مىدادند و اميرالمؤمنين ( ع ) از اين عمل نهى فرموده و از آن جلوگيرى نمود . در اين فرض زنى كه لباس و عباى خود را پوشيده ، ولى صورت و موها و پاهايش معلوم است ، اشكالى نداشته ؛ يعنى اگر چه حرام است ، ولى ضررى به طواف نمىزند در مقابل اين فتوى نظر ديگرى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبه شما نسبت داده شده كه فرموديد ، مراد از پوشش پوشاندن تمام بدن مىباشد و مراد از ستر و پوشش در طواف ، همان پوشش و ستر در نماز مىباشد .\r\n1 - كدام يك از اين دو نقل صحيح مىباشد .\r\n2 - زنى كه اعتماد به نقل اول كرده موها و مقدارى از بدنش در طواف معلوم بوده ، تكليف او در طوافى كه انجام داده چيست ؟\r\nخوئى ( قدس سرّه ) : 1 - بله در مناسك احتياط كرديم كه بايد همه‌ى بدن را در حال طواف غير از مواردى كه در نماز استثناء شده ، بپوشاند .\r\n2 - در صورتى كه به نقل اول اعتماد كرده ، مىتواند در اين احتياط به فتواى غير ما عمل كند و يا اينكه طوافش را اعاده نمايد ، والله العالم .\r\n\r\nنايب گرفتن در طواف\r\nسؤال ( 371 ) در صورتى كه زن از وقوع حيض ترسيده و طواف و نماز آن را به جهت استخفاف ترك نموده و بعداً نايب گرفته ، آيا حج او صحيح مىباشد ؟\r\nبسمه تعالى : بايد نايب بگيرد و حجّش صحيح مىباشد ، والله العالم .\r\nسؤال ( 372 ) زنى كه اعمال حج را مقدم بر وقوفين نموده و بعد از آن براى سعى حايض شده و در اين هنگام شوهرش طواف نساء را به نيابت از او انجام داده ، آيا اين نيابت صحيح مىباشد ؟\r\nبسمه تعالى : واجب است كه بعد از وقوفين در صورت پاك شدن طواف نساء را انجام داده و اگر پاك نشد ، نايب بگيرد ، والله العالم .\r\nسؤال ( 373 ) مردى كه به همراه همسرش به عمره‌ى مفرده رفته است ، بعد از آنى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكه محرم شدند و قبل از اعمال ، زن مبتلا به حيض شده ، ولى شوهرش به جاى او طواف نموده و نمازش را هم خوانده است . سپس براى خودش طواف نموده و نماز خوانده است و بعد از آن با هم سعى و تقصير را انجام داده‌اند و شوهر بجاى همسرش طواف نساء را انجام داده و نماز خوانده است و طواف و نماز خودش را هم به انجام رسانده ، حكم عمره‌ى اين زن در صورتى كه به وطن برگشته ، چيست ؟\r\nبسمه تعالى : در صورتى كه براى زن امكان ماندن در مكه‌ى مكرمه تا زمان پاك شدن از حيض نمىباشد ، آنچه كه شوهر به جاى او انجام داده صحيح مىباشد ، و در غير اين صورت بايد رجوع نموده و عمره‌اش را تمام كند و اگر نمىتواند دوباره برگردد ، بايد در ايام عمره نايب بگيرد ، والله العالم .\r\nسؤال ( 374 ) اگر زن اعمال عمره‌ى تمتع را انجام داده و بعد از آن فهميد كه طوافش باطل بوده است و بعد از علم به بطلان طواف متوجه شد كه حايض گرديده ، وظيفه‌اش چيست ؟\r\nبسمه تعالى : بايد بنابر احتياط واجب جهت طواف نايب بگيرد و خودش سعى و تقصير نموده و بعد از فراغ از اعمال حج و قبل از انجام طواف حج ، طواف عمره را قضا نمايد ، والله العالم .\r\nسؤال ( 375 ) زنى كه مىدانسته مبتلا به حيض مىشود ، با علم به اين نكته براى دخول مكه محرم شده و قصد داشته قبل از پاكى از حيض از مكه خارج شود ، آيا اين عمل مشكلى دارد و آيا نيابت از اين شخص در فرض ذكر شده ، صحيح مىباشد ؟\r\nبسمه تعالى : در فرض مذكور مانعى ندارد و نيابت از اين زن در طواف و نماز در صورتى كه تا زمان پاك شدن نمىتواند باقى بماند ، صحيح مىباشد ، والله العالم .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nتقديم طواف\r\nسؤال ( 376 ) براى زنان كه ترس از ابتلاء به حيض را دارند اجازه داده شده كه طواف و نماز آن را اول بجا آورده و آن‌ها را مقدم كنند . اكنون سؤال اين است كه آيا اين عمل واجب است قبل از احرام حج ، و يا اينكه واجب است كه اولًا محرم شده ، سپس اعمال مذكور را مقدم دارند ؟\r\nبسمه تعالى : واجب است كه اول محرم شده ، سپس اعمال ذكر شده را مقدم نمايد ، والله العالم .\r\nسؤال ( 377 ) نظر حضرتعالى درباره‌ى تقديم اعمال سه گانه ( طواف حج و نماز آن و سعى و طواف نساء و نمازش ) بر وقوف در عرفه براى كسى كه از ابتلاء به حيض مىترسد و يا پيرمردان و پيرزنان و اطفالى كه از ازدحام جمعيت مىترسند ، چيست ؟\r\nبسمه تعالى : در صورتى كه بعد از رجوع از منى به خاطر ازدحام جمعيت يا غير آن براى سلامت خود مىترسند ، جايز است براى ايشان كه طوافين و سعى را مقدم نمايند . اما كسانى كه از حيض ترس دارند جايز نيست كه طواف نساء را مقدم كنند ، بلكه مىتوانند طواف فريضه را مقدم نموده و بنابر احتياط مستحب سعى را مقدم سازند و با تقديم سعى بنابر احتياط واجب بعد از رجوع از منى دوباره آن را اعاده كنند ، والله العالم .\r\n\r\nنماز طواف\r\nسؤال ( 378 ) در صورتى كه زن محرم به عمره‌ى تمتع بوده و داخل مكه شده و طواف نموده است و قبل از انجام نماز مبتلا به حيض شده است ، وظيفه‌ى اين زن چيست ؟\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبسمه تعالى : بايد سعى و تقصير را خودش انجام داده و بعد از آنكه پاك شد ، غسل نموده و نماز طواف را انجام دهد و اگر تا وقت حج پاك نشد ، قبل از آنكه طواف حج را بجا مىآورد ، اولًا نماز طواف عمره‌ى تمتع را قضا نموده و بنابر احوط اولى سعى را اعاده كند ، والله العالم .\r\nسؤال ( 379 ) در صورتى كه زنى مبتلا به استحاضه‌ى كثيره بوده و براى طواف غسل نموده ، آيا مىتواند به همين غسل براى نماز اكتفا كند ؟\r\nبسمه تعالى : بنابر احتياط غسل نموده ، وضو گرفته و نماز طواف را بخواند و فاصله‌ى بين اين‌ها و نماز هم مانعى ندارد ، والله العالم .\r\nسؤال ( 380 ) گاهى اوقات از نماز خواندن زنان نزديك مقام جلوگيرى مىشود و مجبور مىشوند كه نماز را در فاصله‌ى دورى از مقام در انتهاى مسجد و يا نزديك مكان زمزم فعلى بخوانند ، آيا اين نماز صحيح مىباشد ؟\r\nخوئى ( قدس سرّه ) : در آن حال در هر كجاى مسجد الحرام بخوانند ، مانعى ندارد ، والله العالم .\r\nسؤال ( 381 ) زنى كه نشسته نماز خوانده و توان سجده نمودن به شكل كامل و متعارف را نداشته است و در حال نماز طواف در حج واجب ، سجده بر روى ناخن كرده است و معتقد بوده كه اين سجده صحيح مىباشد . آيا نماز و حج او صحيح مىباشد و اگر توان سجده‌ى كامل را داشته ، نمازش چه حكمى پيدا مىكند ؟\r\nبسمه تعالى : اگر ممكن است كه دوباره به مكه برگردد ، بايد نماز را در مسجد الحرام اعاده كند و اگر توان سجده نمودن بر روى زمين را به شكل كامل ندارد ، سجده گاه را مقدارى بالا آورده و بر آن سجده كند . البته اين حكم در صورتى است كه ماه ذى الحجه منقضى نشده باشد و اگر ذى الحجه\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nگذشته است ، هر وقت فهميده ، بايد نماز را خوانده و حج را در سال آينده ، اگر استطاعت باقى مانده ، بنابر احتياط تكرار نمايد ، والله العالم .\r\n\r\nاحكام طواف و سعى\r\nسؤال ( 382 ) زنى كه اعمال حج را بر موقوفين مقدم كرده است و جهت اين تقديم ترس او از عادت ماهيانه‌اش بوده است ، ولى اين زن طواف و سعى را قطع نموده ، به شكلى كه اتمام و اعاده بر او واجب شده است و بعداً آن دو را تمام كرده و اعاده نموده است ، آيا بعد از اعمال منى چيزى بر او واجب مىشود ؟\r\nبسمه تعالى : زنى كه طواف و سعى را به خاطر ترس از حيض مقدم نموده است ، بهتر آن است هنگامى كه پاك شد طواف را بعد از موقوفين اعاده كند و بنابر احتياط واجب سعى را مطلقاً اعاده كند ، والله العالم .\r\nسؤال ( 383 ) زنى كه در شوط 5 طواف مضطر به قطع طواف گرديده است ، سپس به منزل رفته و منتظر شوهرش شده است ، شوهرش بعد از نماز مغرب و عشاء آمده و زن با او طواف نموده است ، حكم اين طواف چه از روى جهل و يا اضطرار و يا اختيار را بيان فرمايئد ؟\r\nبسمه تعالى : بعد از آنكه طواف را قطع نموده و موالات در طواف از بين رفته است ، طواف باطل مىشود . و طواف دوم او كه با شوهرش انجام داده ، صحيح مىباشد ، والله العالم .\r\n\r\nاحكام سعى\r\nسؤال ( 384 ) زن حايض اگر وارد مكه شده و احتمال بدهد كه قبل از روز عرفه خون او قطع مىشود ، آيا واجب است كه صبر كند يا اينكه جايز است\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nسعى و تقصير نمايد ؟\r\nبسمه تعالى : واجب است كه صبر نمايد ، والله العالم .\r\nسؤال ( 385 ) اگر زنى به خاطر ترس از ابتلاء به حيض بعد از موقوفين طواف و سعى و طواف نساء را مقدم كرده و گمان كرده كه تقديم سعى و طواف جايز بوده و مجزى است تا اينكه اعمال حج تمام شده و سعى و طواف نساء را اعاده كرده است ، آيا حج او صحيح است ؟\r\nبسمه تعالى : حج اين زن بنابر احتياط واجب باطل است ؛ زيرا سعى را صحيح انجام نداده است و بايد در صورتى كه استطاعتش باقى مانده است ، حج را در سال بعد دوباره بجا آورد ، والله العالم .\r\nسؤال ( 386 ) آيا لازم است كه زن حايض يا نفساء براى سعى وضو بگيرد ؟\r\nبسمه تعالى : طهارت از حدث حيض و نفاس در سعى معتبر نمىباشد . ولى نبايد از درى كه وارد مسجد الحرام مىشود وارد شود ، هر چند به عنوان گذر و مرور باشد ؛ بلكه براى سعى بايد از در پشتى مسجد داخل شود كه وارد مسجد نگردد ، والله العالم .\r\nسؤال ( 387 ) آيا واجب است كه زن حايض و نفساء براى سعى نايب بگيرند ؟\r\nبسمه تعالى : طهارت از حدث حيض و نفاس در سعى معتبر نمىباشد و استنابه و نايب گرفتن در عمل مذكور براى آن دو جايز نمىباشد ، والله العالم .\r\nسؤال ( 388 ) در برخى موارد زن حايض و نفساء به خاطر رسيدن به كوه صفا جهت سعى به خاطر ازدحام جمعيت مجبور مىشود از مسجد الحرام عبور كند ، آيا واجب است كه براى سعى ، مانند طواف نايب بگيرد ؟\r\nبسمه تعالى : اين گروه مضطر به عبور از مسجد الحرام نمىباشند ، بلكه مىتوانند از در ديگرى كه محل داخل شدن براى سعى مىباشد داخل در صفا\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nشوند و نمىتوانند داخل مسجد الحرام شوند ، هر چند به شكل گذر و عبور باشد ، والله العالم .\r\n\r\nوقوف در مزدلفه\r\nسؤال ( 389 ) براى زنان ، رمى جمرات در شب دهم مجاز مىباشد ، آيا آنان مىتوانند نيت وقوف هر چند به مدت يك لحظه ، نمايند و آيا جايز است كه اين زنان بعد از رمى در آن شب به مكه برگشته و در آن بيتوته كنند يا اينكه بايد در منى بيتوته كنند ؟\r\nبسمه تعالى : بله بايد قصد وقوف در مزدلفه را هنگام مرور و گذر از آنجا در شب داشته باشند چنانچه بعد از رمى مىتوانند به مكه بروند ، والله العالم .\r\nسؤال ( 390 ) آيا جايز است كه زنان و مردان همراه آن‌ها قبل از نيمه شب از مزدلفه بيرون شوند ؟\r\nبسمه تعالى : برگشت زنان از مزدلفه در شب دهم مانعى ندارد ، ولى بر مردانى كه همراه آنانند ، واجب است كه به مزدلفه برگشته و تا قبل از فجر در آنجا وقوف نمايند ، والله العالم .\r\nسؤال ( 391 ) در مناسك حج فرموده‌ايد : براى زنان برگشتن قبل از فجر جايز است ، آيا اين رجوع قبل از نيمه شب هم جايز است ؟\r\nبسمه تعالى : بله برگشت جايز است هر چند قبل از نيمه شب باشد ، والله العالم .\r\n\r\nاعمال منى\r\nسؤال ( 392 ) اگر زنان در شب دوازدهم رمى جمرات نموده و بعد از نيمه شب به مكه بروند ، آيا واجب است قبل از ظهر دوازدهم به منى رجوع نموده تا\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبتوانند بعد از زوال نفر كنند و يا اينكه مىتوانند در مكه باقى بمانند ؟\r\nبسمه تعالى : احوط ، بلكه اظهر آن است كه تا آنجايى ممكن است رجوع نمايند ، والله العالم .\r\nسؤال ( 393 ) در صورتى كه زنان و اشخاص عاجز و ناتوان از رمى جمرات در شب 12 جايز باشند آيا مىتوانند در منى تا نيمه شب بيتوته نمايند ، و بعد از رمى جمرات به سوى مكه خارج شوند و قبل از زوال به منى رجوع كنند ، تا در نفر شريك باشند ؟\r\nبسمه تعالى : بله اگر از كثرت جميعت خوف و هراس دارند مىتوانند شب رمى نموده و مانعى ندارد كه بعد از نيمه شب به مكه رفته سپس براى نفر به منى برگردند ، والله العالم .\r\nسؤال ( 394 ) من زنى هستم كه با مادرم كه پير زن ناتوانى مىباشد به مكه‌ى مكرمه سفر نموده و عهده‌دار و متكفّل كارهاى او هستم ، آيا بر من واجب است كه در منى بيتوته نمايم ؟\r\nبسمه تعالى : در صورتى كه بيتوته بر تو واجب باشد ، مجرد همراه بودن با مادر پير عذر براى ترك بيتوته در منى نمىباشد ، بله در صورتى كه بيتوته در منى براى خود شما حرج داشته باشد ، واجب نيست ، والله العالم .\r\n\r\nاحكام رمى جمرات\r\nسؤال ( 395 ) آيا براى زنان جايز است فقط به خاطر ترس از ازدحام جمعيت در شب رمى جمرات كنند يا اينكه جواز رمى جمرات در شب براى آنان مطلق مىباشد ؟\r\nخوئى ( قدس سرّه ) : براى آنان رمى جمرات در شب مطلقاً جايز است ، والله العالم .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتبريزى ( قدس سرّه ) : بنابر احتياط در غير شب عيد حكم جواز مشروط به ترس از ازدحام جمعيت مىباشد .\r\nسؤال ( 396 ) در صورتى كه معلوم شود رمى جمره‌ى عقبه در روز دهم صحيح نبوده است و زن بخواهد در شب يازدهم رمى جمره‌ى عقبه را قضا نمايد و جمرات سه گانه ديگر را اداءً انجام دهد . آيا واجب است كه بين اداء و قضا فاصله شود ، بنابر تقدير وجوب ، مقدار فاصله چقدر است ؟\r\nخوئى ( قدس سرّه ) : بعيد نيست كه فاصله معتبر نباشد .\r\n\r\nنايب گرفتن در رمى جمرات\r\nسؤال ( 397 ) در مناسك حج فرموده‌ايد : ( در رمى جمرات بايد مكلف عمل را خودش انجام داده و در حال اختيار نايب گرفتن جايز نمىباشد ) آيا براى زن جايز است كه شخصى را براى رمى نايب كند در صورتى كه مىداند در بعضى از اوقات ازدحام جمعيت بوده و نمىتواند رمى نمايد و يا اينكه بايد صبر كند تا مكان خلوت شود ؟\r\nخوئى ( قدس سرّه ) : واجب است كه صبر نموده تا اينكه مكان خلوت شود .\r\nسؤال ( 398 ) در صورتى كه زن با توجه به توان بر انجام رمى جمرات ( به خاطر جهل به حكم و يا موضوع ) نايب گرفته است ، در اين صورت وظيفه‌ى اين زن چيست ؟\r\nخوئى ( قدس سرّه ) : بايد آن را قضا نمايد ، والله العالم .\r\nسؤال ( 399 ) در صورتى كه زنى براى رمى جمرات نايب گرفته ، ولى بعد از ذبح و تقصير فهميده كه توان رمى جمرات را داشته است ، تكليف اين زن چيست ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nخوئى ( قدس سرّه ) : در صورتى كه هنگام نايب گرفتن از انجام رمى ترس داشته و به خاطر آن نايب گرفته باشد ، عملش مجزى و صحيح مىباشد ، ولى اگر فكر كرده كه نايب گرفتن براى او مطلقاً جايز است . در اين مورد رمى را بايد تكرار كند ، ولى اگر از روى تسامح و سهل انگارى بدون ترس و يا اعتقاد جواز نايب گرفته است به ذبح و تقصيرى كه انجام داده ، نبايد اكتفا نمايد .\r\nتبريزى ( قدس سرّه ) : اگر در زمانى كه نايب گرفته ، از انجام دادن رمى مىترسيده و به خاطر ترس اقدام به گرفتن نايب نموده است . در اين صورت رمى شخص نايب كفايت مىكند و ذبح و تقصير او هم صحيح مىباشد . ولى اگر گمان مىكرده كه گرفتن نايب مطلقاً جايز مىباشد بايد فقط رمى را تكرار كند و نيازى به انجام دوباره ذبح و تقصير نمىباشد و اگر از روى تسامح و سهل انگارى و بدون هيچ ترس و نگرانى و بدون اعتقاد به جواز نايب گرفتن نايب گرفته ، بايد همه‌ى اعمالش را به شكل مرتب اعاده كند و ظاهراً مراد مرحوم آقاى خوئى ( قدس سرّه ) هم همين است كه گفته شد .\r\nسؤال ( 400 ) آيا نايب گرفتن در رمى جمرات براى زنان و پيرمردان و اشخاص مريض و جوانان دختر و پسر به جهت دورى از اختلاط با نامحرم جايز مىباشد ؟\r\nبسمه تعالى : در صورتى كه اشخاص ذكر شده ( البته در غير دو مورد آخر ) مىتوانند رمى جمرات را در شب انجام دهند مانند رمى شب جمعه كه به جاى رمى روز جمعه انجام مىشود ، بايد اين كار را انجام دهند ، اما در دو مورد آخر ، اختلاط اگر مستلزم حرام نباشد مانعى ندارد ، ولى اگر نتوانستند به هيچ شكل رمى نمايند ، مىتوانند نايب بگيرند ، والله العالم .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nاحكام زن مستحاضه در حج\r\nسؤال ( 401 ) در صورتى كه زنى مبتلا به استحاضه‌ى كثيره بوده و به خاطر جهل به حكم شرعى در طواف و نماز آن به يك غسل اكتفا مىكرده و به احتياطى كه در مناسك فرموده‌ايد عمل نكرده و همچنين در استحاضه‌ى متوسطه و قليله فقط به يك وضو در طواف و نماز اكتفا مىنموده و به وظائف شرعيه كه در مناسك گفته شده ، عمل نكرده است . وقتى از سفر حج به وطن خود برگشته ، متوجه‌ى حكم شرعى خود شده ، آيا طواف عمره و حج او صحيح مىباشد ؟\r\nخوئى ( قدس سرّه ) : چون اين حكم در نزد ما بنابر احتياط مىباشد ، اين مكلف مىتواند به غير ما رجوع نمايد ، با مراعات اعلم فالاعلم ، والله العالم .\r\nسؤال ( 402 ) زنى كه مستحاضه‌ى كثيره بوده ، آيا بايد چهار غسل كند ؛ يعنى براى طواف و نماز آن و براى طواف نساء و نماز آن هر كدام يك غسل كند و همچنين در استحاضه‌ى متوسطه و قليله بايد همين عمل را انجام دهد ؟\r\nبسمه تعالى : بنابر احتياط واجب بايد بين غسل و وضو جمع شود ، براى هر طوافى و هر نمازى كه بعد از آن طواف انجام مىشود ، بنابراين بايد چهار غسل و چهار وضو انجام شود ، والله العالم .\r\n\r\nاحكام حايض در حج\r\n\r\nعدول كردن زن از حج تمتع به افراد\r\nسؤال ( 403 ) زنى كه گمان مىكرده از عادت ماهيانه پاك شده و به همين جهت طواف و سعى را انجام داده ، ولى در بين سعى متوجه شده كه هنوز از\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nعادت پاك نگرديده است ، آيا سعى او باطل مىباشد و اگر بعد از سعى متوجه شود چه حكمى دارد ؟\r\nبسمه تعالى : اگر در حالى كه محرم شده است ، حايض بوده و در بين سعى يا بعد از آن فهميده كه پاك نشده است ، اگر بتواند بعد از پاكى اعمال عمره‌ى مفرده را بجا آورد ، بايد آن اعمال را انجام داده و حج او حج تمتع مىشود و در غير اين صورت حج او افراد محسوب مىشود .\r\nولى اگر حيض بعد از تحقق احرام حاصل شده و وقت هم به مقدار عمره‌ى تمتع ندارد ، اين زن مخيّر است بين عدول به حج افراد و يا اينكه سعى را كامل نموده و طواف و نمازش را انجام داده و بنابر احتياط بعد از فراغ از اعمال منى و قبل از طواف حج سعى را اعاده نمايد ، والله العالم .\r\nسؤال ( 404 ) اگر زنى در عرفات و يا در مشعر نقطه‌ى خونى در لباس خود ديده و بداند كه آن حيض مىباشد و اين زن هنوز پاك نشده است ، وظيفه‌ى اين زن با توجه به آنكه وقت براى وقوف اختيارى و يا اضطرارى دارد ، ولى وقت براى رجوع به مكه براى انجام عمره‌ى تمتع را ندارد ، چيست ؟\r\nبسمه تعالى : اگر احراز نمايد كه خون سابق حيض بوده ، به جهت اينكه داراى صفات حيض بوده و قبل از ده روز هم قطع شده ، وظيفه‌ى اين زن حج افرادى مىباشد و در اين حال اگر احرام او براى حج تمتع به جهت اشتباه در تطبيق بوده ، حج او صحيح مىباشد و بايد بعد از آن عمره‌ى مفرده انجام دهد ، والله العالم .\r\nسؤال ( 405 ) زنى كه عادت ماهيانه‌ى او 6 روز بوده و براى عمره در حالى كه هنوز در عادت بوده ، احرام بسته است ، در روز 8 ذى الحجه كه مصادف با روز\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nششم از عادت اين زن بوده ، از خونريزى پاك شده و غسل نموده و اعمال عمره را انجام داده و براى حج محرم شده است ، ولى در ظهر روز نهم مقدار كمى خون در عرفات ديده ، ولى نمىداند كه اين خون ، آيا با او استمرار داشته تا بعد از ده روز ، تا اينكه حكم به استحاضه شده و اعمال سابقه اش درست باشد و يا اينكه قبل از ده روز قطع گرديده و محكوم به حيض بوده است ، اكنون وظيفه‌ى اين زن چيست ؟ همچنين تكليف اين زن در صورتى كه خون كم را در مشعر ديده باشد ، چيست ؟\r\nبسمه تعالى : در صورتى كه خون ديده شده داراى صفات حيض بوده ، بايد يك روز استظهار نموده و بعد از آن تا اتمام ده روز بين استظهار و ترك آن مخيّر مىباشد و اگر خون بعد از ده روز هم ادامه داشت استحاضه بوده و اعمال سابقش صحيح مىباشد ، ولى اگر قبل از گذشت ده روز خون قطع گرديد ، آنچه كه گذشته ، همه‌اش حيض بوده و حج او حج افراد مىشود و در اين حال اگر نيّت او براى احرام حج تمتع به خاطر اشتباه در تطبيق بوده ، حج او صحيح است و بنابر احتياط بعد از حج ، عمره‌ى مفرده بجا آورد و بنابر احوط اولى اگر استطاعتش باقى ماند ، حج را اعاده كند ، والله العالم .\r\nسؤال ( 406 ) در صورتى كه حايض بخواهد داخل مكه شده و بداند كه اگر محرم شود وقت براى اداى اعمال عمره به جهت استمرار ايام عادت نخواهد داشت ، آيا مىتواند براى عمره احرام ببندد و جهت طواف و نماز آن نايب بگيرد و آيا اين حكم براى همه‌ى كسانى كه عذرى دارند كه نمىتوانند خودشان اعمال را انجام دهند ، جارى مىشود ؟\r\nبسمه تعالى : در اين صورت حج او به حج افراد مبدل مىشود و بعد از فراغ از\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nحج ، اگر توان داشته باشد بايد عمره‌ى مفرده را انجام دهد ، ولى ساير معذورين مىتوانند براى طواف و نماز در صورت عجز نايب بگيرند و همچنين شخص حايض اگر بخواهد داخل مكه شده ، هر چند براى غير حج باشد ، وظيفه‌اش آن است كه محرم شود و كسى را نايب مىكند كه طواف و نمازش را بجا آورد ، والله العالم .\r\nسؤال ( 407 ) در صورتى كه زن در ميقات يقين كند كه توان انجام اعمال عمره‌ى تمتع را ندارد ، به همين جهت به نيّت حج افراد محرم شده ، ولى بعد از مرور چند روز از اقامت در مكه متوجه شده ، اشتباه كرده و توانايى داشته ، اكنون وظيفه‌اش چيست ؟\r\nبسمه تعالى : بايد اعمال عمره‌ى تمتع را به نيّت عمره‌ى تمتع انجام دهد اگرچه احتياط آن است تا آنجايى كه ممكن است به ميقات نزديك شده و تلبيه را به قصد اعم از انشاء احرام و تكرار تلبيه تكرار كند ، والله العالم .\r\nسؤال ( 408 ) اگر زن قبل از احرام حايض شده و نتواند اعمال عمره‌ى تمتع را انجام دهد و حجش به افراد منقلب شود ، آيا حج بر او واجب است يا اينكه مىتواند به شهرش رجوع كند و سال آينده حج به جا آورد ؟\r\nبسمه تعالى : بله واجب است بر او احرام به آنچه كه وظيفه‌ى اوست و جايز نمىباشد كه بدون انجام حج به شهرش برگردد ، والله العالم .\r\nسؤال ( 409 ) بنابر اينكه اگر در مسئله‌ى سابق واجب باشد ، آيا حج او كفايت از حجة الاسلام مىكند ؟\r\nبسمه تعالى : بله كفايت مىكند ، والله العالم .\r\nسؤال ( 410 ) كسى كه وظيفه‌اش حج افراد بوده ، چه زمانى مىتواند بدون عذر عمره‌ى مفرده را تاخير بيندازد ؟\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nبسمه تعالى : تأخير عمره‌ى مفرده از حج جايز بوده و انجام فورى آن لازم نمىباشد ، والله العالم .\r\nسؤال ( 411 ) در صورتى كه زن قبل از احرام حايض شده و نتواند اعمال عمره‌ى تمتع را انجام دهد و حج او به افراد منقلب شود ، آيا حج بر او واجب است يا اينكه مىتواند به وطنش برگشته و در سال آينده حج بجا آورد ؟\r\nخوئى ( قدس سرّه ) : بله بر او احرام واجب است به آنچه كه وظيفه‌ى فعلى اوست و نمىتواند بدون انجام حج به وطنش برگردد ، والله العالم .\r\nسؤال ( 412 ) من زنى هستم كه از شخصى براى حج نيابت گرفته‌ام ، ولى به مجرد اينكه به مكه رسيدم مبتلا به عادت ماهيانه شدم و نتوانستم اعمال عمره‌ى تمتع را انجام دهم ، اكنون وظيفه‌ى من چيست ؟\r\nبسمه تعالى : اگر حيض قبل از احرام يا هنگام احرام بوده به شكلى كه وقت براى اداى عمره‌ى تمتع نداشته باشد ، حج از تمتع به حج افراد منقلب مىشود . پس واجب است كه اعمال حج افراد را بجا آوريد و بعد از آن عمره‌ى مفرده بجا آوريد و بنابر احتياط مستحب هنگامى كه داخل مكه شدى ، به احرام عمره از مكه به ميقات رجوع نموده و تلبيه را جهت احرام حج افراد از ميقات به قصد انشاء احرام انجام دهيد و اگر حيض بعد از احرام بوده ، مخيّر هستيد بين عدول به حج افراد ، چنانچه گذشت و بين باقى بودن به عمره‌ى تمتع و همه‌ى اعمال عمره‌ى تمتع را انجام دهيد . البته به غير از طواف و نمازش يعنى شما بايد سعى و تقصير را انجام داده ، سپس براى حج محرم شده و به عرفات و منى رفته و وقتى اعمال منى را انجام دادى ، دوباره به مكه برگرديد و طواف عمره را قبل از حج بجا آورديد ، ولى اگر زن از اول مىداند كه مبتلا به حيض مىشود بنابر احتياط نبايد از كسى نايب شود ، والله العالم .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nسؤال ( 413 ) زنى كه حايض بوده و قدرت بر اداى اعمال عمره‌ى تمتع را به جهت تنگى وقت ندارد ، وظيفه‌ى اين زن در صورتى كه احرام را به نيت عمره‌ى تمتع بسته ، چيست ؟\r\nبسمه تعالى : اگر در هنگام احرام حايض بوده ، حج او از حج تمتع منقلب به افراد مىشود و با آن احرام مناسك حج افراد را انجام مىدهد و بنابر احتياط مستحب به ميقات رجوع نموده و تلبيه را به قصد اعم از تلبيه و انشاء إحرام انجام داده و بعد از فراغ از حج در صورت توان ، عمره‌ى مفرده را بجا آورد .\r\nولى اگر بعد از احرام عمره‌ى تمتع حايض شده ، مخيّر است بين اينكه حج افراد انجام داده و بين بقاء بر عمره‌ى تمتع ، بدون آنكه طواف عمره و نمازش را انجام دهد و بعد از سعى تقصير نموده و احرام حج تمتع را انجام مىدهد و بعد از اعمال منى طواف عمره و نمازش را قبل از طواف حج بجا آورده ، سپس اعمال حج را انجام مىدهد ، والله العالم .\r\nسؤال ( 414 ) اگر زن بداند كه توان رسيدن به مكه را ندارد ، مگر در زمانى كه ديگر توان انجام اعمال عمره‌ى تمتع را ندارد ، وظيفه‌اش چيست ؟\r\nبسمه تعالى : اگر وقتش تنگ باشد و نتواند عمره‌ى تمتع را انجام دهد و يا اينكه حايض باشد و احتمال بدهد تا آخر وقت پاك نمىشود و توان انجام عمره‌ى تمتع را در آن زمان ندارد ، وظيفه‌اش در اين صورت حج افراد است ، والله العالم .\r\nسؤال ( 415 ) اگر زن در عمره‌ى تمتع حايض شده و بترسد كه اگر صبر كند تا رسيدن زمان پاكى نتواند وقوف در عرفه را درك كند ، اكنون چه وظيفه‌اى دارد ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبسمه تعالى : در اين صورت مخيّر است بين اينكه حج افراد را انجام داده و بعد از فراغ از آن در صورت امكان عمره‌ى مفرده را بجا آورد و يا اينكه اعمال عمره‌ى تمتع را بدون طواف بجا آورده ، سپس سعى و تقصير را انجام بدهد و بعد از آن احرام براى حج بسته و بعد از فراغ از اعمال منى ، طواف عمره قبل از طواف حج را قضا كند و در صورتى كه يقين به استمرار حيض دارد و امكان انجام طواف را حتى بعد از رجوع از منى ندارد ، براى طواف نايب گرفته ، سپس سعى را خودش انجام بدهد و روزى كه در آن روز استظهار واجب است ، احكام حايض را عمل نمايد ، والله العالم .\r\nسؤال ( 416 ) زنى كه عادت ماهيانه‌ى او 7 روز است و بعد از پاك شدن از حيض غسل نموده و عمره بجا آورده است ولى بعد از يك روز از پاكى دوباره خون ديده و غسل كرده و دوباره اعمال را براى بار دوم تكرار كرده است ، تا 10 روز از ايام عادت كامل شده و بعد از آن به سوى عرفات رفته و براى بار ديگر در روز پانزدهم خون ديده ، آيا حج او افراد است يا تمتع ؟\r\nبسمه تعالى : در فرض ذكر شده ، حج او تمتع بوده و مبدل به افراد نمىگردد و چيزى هم بر او واجب نمىشود ، والله العالم .\r\nسؤال ( 417 ) زنى كه در روز 8 از ذى الحجه خون ديده و گمان كرده كه آن خون حيض مىباشد و به همين جهت حج خود را مبدل به حج افراد نموده و بعد از آنكه به عرفات رفته ، فهميده آن خون استحاضه مىباشد ، وظيفه‌ى اين زن چيست ؟\r\nبسمه تعالى : در صورتى كه وقت به اندازه‌ى كافى دارد تا به مكه رجوع نموده ، به شكلى كه وقوف اختيارى در عرفات را درك كند ، بايد به مكه رجوع\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكند و اعمال عمره را تمام كند و اگر وقت كافى نيست ، اعمالش را به نيتى كه اعم از حج افراد و عمره‌ى مفرده باشد ، تمام نمايد و اگر استطاعت او باقى ماند ، بايد براى سال آينده حج را دوباره بجا آورد ، والله العالم .\r\nسؤال ( 418 ) زنى كه عادت حيض او 6 روز بوده و براى عمره محرم شده و در روز 8 از ذى الحجه كه مصادف با روز 6 از عادت او بوده ، پاك شده و غسل نموده است ، اعمال عمره را انجام داده و براى حج محرم شده ، ولى در ظهر روز 9 قطره‌اى خون در عرفات ديده ، ولى نمىداند آيا اين خون بعد از ده روز استمرار پيدا مىكند تا حكم به استحاضه بودن آن شود و اعمال سابقه‌اش صحيح باشد ، يا اينكه خون قبل از ده روز قطع شده تا اينكه حكم به حيض بودن آن شود ، در اين صورت وظيفه‌ى اين زن چيست ؟\r\nبسمه تعالى : در صورتى كه خون ديده شده داراى اوصاف حيض نباشد ، زن در اين حال مستحاضه محسوب مىشود و همچنين اگر در مشعر خونى ديد كه زرد رنگ مىباشد ، بايد اعمال مستحاضه را انجام دهد . سپس اعمال حج را انجام دهد و اگر به صفات حيض باشد و توان برگشت به مكه براى انجام بقيه‌ى اعمال عمره را ندارد ، بايد اعمال حج را به نيت اعم از حج افراد و تمتع بجا آورد و اگر خون قبل از ده روز قطع شود ، معلوم مىشود كه وظيفه‌اش افراد بوده و بايد عمره‌ى مفرده را بعد از حج انجام دهد ، ولى اگر بعد از ده روز قطع شد اعمال عمره‌ى تمتع او صحيح است .\r\nسؤال ( 419 ) در فرض سؤال قبلى اگر زن خون را در عرفات يا مشعر ديده و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدانسته كه خون ديده شده حيض مىباشد و هنوز پاك نشده است ، وظيفه‌ى او در صورتى كه وقت براى وقوف اختيارى و يا اضطرارى دارد ، ولى وقت براى رجوع به مكه براى انجام عمره‌ى تمتع را ندارد ، چيست ؟\r\nبسمه تعالى : زنى كه در ايام حيض محرم شده ، بايد حج افراد انجام دهد و بعد از اعمال حج عمره‌ى مفرده بجا آورد ، والله العالم .\r\nسؤال ( 420 ) زنى كه اعمال عمره‌ى تمتع را به جهت عادت حيض انجام نداده و در روز 9 در عرفات پاك شده ، ولى توانايى رجوع به مكه را بخاطر ازدحام و يا به جهت ديگرى ندارد ، وظيفه‌اش چيست ؟\r\nبسمه تعالى : بايد اعمال حج افراد را انجام داده و بعد از اتمام حج عمره‌ى مفرده را بجا آورد ، والله العالم .\r\nسؤال ( 421 ) زنى كه در مدينه بوده و قبل از احرام خونريزى او قطع شده و براى عمره‌ى تمتع محرم شده است ، ولى بعد از يك يا دو روز دوباره خون ديده و اين خونريزى استمرار داشته ، حال اگر احتمال بدهد كه اين خون از ده روز تجاوز مىكند و اعمال عمره‌ى تمتع را در زمان استظهار بجا آورد ، عمره‌اش چه حكمى دارد ؟\r\nبسمه تعالى : در فرض سؤال كه زن عمره‌ى تمتع را در ايام استظهار بجا آورده است ، اگر وقت او تنگ نبوده ، بايد صبر كند تا اينكه معلوم شود كه خون تا ده روز قطع مىشود ، در حالى كه داراى صفات حيض است ، يا اينكه از ده روز تجاوز مىكند اگر خون از ده روز تجاوز نموده و يا اينكه تا ده روز خونريزى داشته ، ولى خونى كه ديده بعد از ايام عادت بوده و زرد رنگ بوده ، عمره‌اش صحيح مىباشد و حج او هم حج تمتع مىشود و اگر عمره بعد از ايام عادت بوده ، ولى خون تا ده روز جريان داشته و داراى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nصفات حيض هم بوده است آنچه كه از اعمال را بجا آورده ، بايد تكرار كند .\r\nو در صورتى كه وقت او تنگ مىباشد و نمىتواند اعمال را دوباره تكرار نمايد حج او مبدل به حج افراد شده و اگر نمىداند كه خون تا بعد از ده روز ادامه داشته يا به مدت ده روز قطع مىشود براى حج محرم شده و اعمال وقوفين را انجام داده و اگر معلوم شد كه اعمال سابقه را در حال حيض انجام داده ، حج او مبدل به افراد شده و بايد اعمال حج را تمام كرده ، سپس عمره‌ى مفرده را بجا آورد و اگر معلوم شد كه اعمال سابقه در زمان طهارت و پاكى او بوده مثل اينكه خون از ده روز تجاوز نمود يا اينكه قبل از ده روز قطع شده ، ولى داراى صفات حيض نباشد ، عمره‌اش صحيح بوده و بايد اعمال حج را تمام كند ، والله العالم .\r\nسؤال ( 422 ) زنى كه قبل از احرام عمره حايض شده و قبل از موقف پاك شده و براى عمره‌ى تمتع محرم شده است و يك روز به موقف مانده ، پاك شده و غسل نموده است و اعمال عمره‌ى تمتع را انجام داده است و بعد از آن تقصير نموده ، ولى وقتى به خانه برگشته ، دوباره خون ديده ، با توجه به اينكه داراى عادت منظمى نمىباشد . وظيفه‌ى اين زن چيست ؟ با توجه به اينكه اگر منتظر شود تا اينكه پاك شود ، موقف را درك ننموده و يا اينكه كاروانيان منتظر او نمىشوند ؟\r\nبسمه تعالى : اگر خون دومى كه بعد از اعمال ديده ، داراى صفات حيض نبوده و يا اينكه اگر داراى صفات بوده ، از ده روز تجاوز كرده است . محكوم به استحاضه بوده و اعمالش صحيح مىباشد . ولى اگر خون دومى داراى صفات حيض بوده و از ده روز تجاوز نكرده باشد ، معلوم مىشود كه حج\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاو حج افراد بوده و بايد عمره‌ى مفرده انجام داده و براى او كافى است ، والله العالم .\r\nسؤال ( 423 ) در صورتى كه زن مضطربه قبل از احرام خونى ديده و نمىداند كه آيا خون قبل از روز عرفه قطع مىشود تا بتواند عمره‌ى تمتع را انجام دهد و محرم شود ، يا اينكه خون قطع نشده و بايد احرام براى حج افراد ببندد ، در اين فرض چه تكليفى دارد ؟\r\nبسمه تعالى : به نيت آنچه كه تكليف اوست محرم شده و تكليف او در مسايل گذشته بيان شد .\r\nسؤال ( 424 ) در صورتى كه زن بداند كه قبل از احرام حايض مىشود و حيض او تا بعد از حج و عمره ادامه دارد و كاروان هم منتظر او نمىمانند . آيا مىتواند احرام را به نيت عمره‌ى تمتع و حج آن منعقد سازد و براى طواف و نماز آن نايب بگيرد ؟\r\nبسمه تعالى : واجب است كه به نيت حج افراد از ميقات محرم شود و با آن احرام به عرفات رفته و در آنجا وقوف انجام بدهد و با حجاج ديگر به مشعر رفته و وقوف واجب را با آنان انجام دهد و روز عيد به منى رفته و رمى جمره‌ى عقبه را انجام داده و هدى و تقصير بر او واجب نمىباشد و براى طواف و نماز آن نايب بگيرد و سعى را خودش انجام دهد و هر وقت امكان انجام عمره‌ى تمتع را در همان سال يا در سال آينده داشت ، انجام دهد ، والله العالم .\r\nسؤال ( 425 ) در صورتى كه زنى توانايى انجام عمره‌ى تمتع را به جهت ابتلاء به حيض ندارد و حج را مبدل به افراد نموده ، آيا حج افراد كفايت از حج واجب تمتع مىكند ؟\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبسمه تعالى : در صورتى كه حج را انجام داده و به وظيفه‌ى شرعيه‌اش عمل نموده ، كفايت مىكند و بايد در صورت توان بعد از آن عمره‌ى مفرده را انجام دهد ، والله العالم .\r\nسؤال ( 426 ) در صورتى كه شخص حايض بخواهد داخل مكه شود ، ولى مىداند كه اگر محرم شود وقت به اندازه‌ى كافى براى انجام اعمال عمره ندارد ؛ زيرا حيض او تا مدت زمانى كه در مكه است ، ادامه دارد . آيا مىتواند احرام را به نيت عمره منعقد نموده و براى طواف و نماز آن نايب بگيرد و آيا حكم اين مسئله براى همه‌ى كسانى كه خودشان قادر به انجام اعمال نيستند ، جارى مىباشد ؟\r\nبسمه تعالى : در فرض مذكور حج او مبدل به افراد مىشود و بعد از فراغ از حج در صورت امكان بايد عمره‌ى مفرده انجام بدهد اما ساير اشخاص كه عذرى دارند بايد جهت طواف و نماز نايب گرفته و همچنين شخص حايض اگر بخواهد در غير ايام حج داخل مكه شود ، وظيفه‌اش اين است كه محرم شده و براى طواف و نماز نايب بگيرد ، والله العالم .\r\nسؤال ( 427 ) زنى كه مىداند قبل از آنكه احرام عمره‌ى تمتع را ببندد ، عادت او ده روز طول كشيده و او توان انجام عمره‌ى تمتع را ندارد ، ولى با توجه به اين مسئله نيت عمره‌ى تمتع نموده است ، وظيفه‌ى اين زن چيست و چگونه بايد عمره‌ى تمتع را به افراد مبدل كند ؟\r\nبسمه تعالى : در صورتى كه گمان مىكرده ، وظيفه‌اش عمره‌ى تمتع مىباشد و نيّت تمتع نموده ، هر وقت ملتفت شد بايد نيّت افراد كند ، اگر چه بنابر احتياط در صورت امكان بايد برگردد به ميقات و نيت خود را به قصد احرام حج افراد تجديد نمايد ، والله العالم .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسؤال ( 428 ) اگر به شكل ناگهانى زن بعد از دخول مكه و قبل از اعمال تمتع مبتلا به حيض شده و وقت كافى براى انجام عمره و احرام حج را ندارد ، به جهت طولانى شدن ايام عادت ، وظيفه‌ى اين زن چيست ؟\r\nبسمه تعالى : در صورت ذكر شده ، چون حيض بعد از احرام او بوده اين زن مخيّر است بين اتيان به حج افراد ، سپس انجام عمره‌ى مفرده ( در صورتى كه توانايى براى آن داشته باشد ) و بين انجام عمره‌ى تمتع به غير طواف و نماز آن . سپس براى حج احرام بسته و بعد از رجوع از منى اگر پاك شده ، طواف عمره و نماز آن را بجا آورد ، سپس طواف حج و نمازش را بجا آورده ، والله العالم .\r\nسؤال ( 429 ) اگر زن محرم در احرام عمره‌ى تمتع حايض شود و استفاده آب براى او ضرر داشته باشد و يا اينكه آبى پيدا نشود و يا اينكه وقت تنگ باشد . آيا طواف و نماز با تيمم كفايت مىكند ؟ آيا اين عمل مجزى است يا بايد نايب بگيرد ؟\r\nبسمه تعالى : اگر توان غسل ندارد ، تيمم نموده و طواف و نمازش را انجام بدهد ، سپس سعى و تقصير را عملى كرده و بنابر احتياط طواف و سعى را بعد از رجوع از منى و قبل از حج اعاده كند ، والله العالم .\r\nسؤال ( 430 ) اگر زنى احرام بسته ، ولى هنگامى كه داخل مكه شده ، نتوانسته بخاطر حيض و يا نفاس طواف خود را خودش انجام دهد و مىترسد كه اگر باقى بماند و صبر كند تا ايام پاكى برسد ، وقوف به عرفات را نتواند انجام دهد ، وظيفه‌ى اين زن چيست ؟\r\nبسمه تعالى : در فرض سؤال اين زن مخيّر است بين اينكه حج خود را به افراد عدول داده و به وقوفين رفته و اعمال حج افراد را انجام دهد ، سپس اگر\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nتوانست عمره‌ى مفرده را بعد از حج انجام دهد و بين اينكه سعى و تقصير براى عمره‌ى تمتع انجام داده و طواف عمره را ، تا برگشت از منى تاخير بيندازد و بعد از تقصير جهت عمره براى حج تمتع محرم شده و به وقوفين برود و بعد از رجوع از منى طواف عمره و نمازش را قبل از طواف حج قضا كند و بنابراحتياط سعى را هم قضا نمايد ، والله العالم .\r\n\r\nاحكام استفاده از دارو جهت جلوگيرى از عادت\r\nسؤال ( 431 ) دارويى كه زنان جهت عقب انداختن عادت ماهيانه مصرف مىكنند ، اگر زن بداند كه در صورت عدم مصرف اين دارو قبل از رسيدن به ميقات حايض مىشود و توان انجام عمره‌ى تمتع را ندارد ، آيا لازم است كه اين قرص‌ها را استفاده نمايد ؟\r\nبسمه تعالى : لازم نمىباشد ، والله العالم .\r\nسؤال ( 432 ) زنى كه مىداند در زمان اعمال عمره و حج مبتلا به حيض مىشود ، آيا مىتواند قرص بخورد كه از عادت جلوگيرى كند ؟\r\nبسمه تعالى : استفاده از اين قرص‌ها براى جلوگيرى از عادت مانعى ندارد ، والله العالم .\r\nسؤال ( 433 ) بعضى از زنان براى جلوگيرى از عادت ماهيانه در موسم حج از قرص‌هايى استفاده مىكنند كه بعد از استعمال اين قرص گاهى اوقات خونى مىبينند كه به وسيله استعمال آمپول از آمدن آن جلوگيرى مىكنند ، آيا جلوگيرى از جريان اين خون و قطع آن حكم پاكى از حيض را داشته و زن مىتواند اعمال مشروط به طهارت را انجام دهد و بعد از جلوگيرى از آن ، بايد با چه نيتى غسل كند ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبسمه تعالى : خونى كه كمتر از سه روز باشد حيض نبوده و بايد اعمال مستحاضه را انجام دهد ، والله العالم .\r\nسؤال ( 434 ) زنى كه براى جلوگيرى از حيض از دارو استفاده مىكند تا بتواند طواف و اعمال مشروط به طهارت را انجام دهد ، ولى گاهى اوقات بعد از مصرف آن دارو مايع قرمز رنگى را يك بار يا دوبار مىبيند و اين مايع هم در ايام عادت اوست ، وظيفه‌ى اين زن در اين هنگام چيست ؟\r\nبسمه تعالى : اگر خون تا سه روز استمرار نداشته باشد ، بايد اعمال مستحاضه را انجام دهد و اگر تا سه روز استمرار داشته ، محكوم به حيض مىباشد ، هرچند داراى اوصاف حيض نباشد ، والله العالم .\r\nسؤال ( 435 ) زن محرمى كه بعد از وقوفين حايض شده ، سپس براى جلوگيرى از خون حيض قرص استفاده نموده و آن را قطع كرده است و اعمال را انجام داده ، ولى بعد از آن مايعى قرمز رنگ ديده ، وظيفه‌اش چيست ؟\r\nبسمه تعالى : اگر خون تا سه روز هرچند در باطن فرج ادامه نداشته باشد ، اعمال او صحيح مىباشد ، والله العالم .\r\nسؤال ( 436 ) اگر زن ، عادتش به خاطر استفاده از قرص مضطرب شده و در آن حال در سفر حج به سر مىبرد و به مدت طولانى از او خون خارج مىشود ، اين زن در اين حال چه وظيفه‌اى دارد ؟\r\nبسمه تعالى : اگر خونى كه ديده ، تا سه روز طول نكشد ، حيض نمىباشد . ولى اگر تا سه روز استمرار داشته و استمرار آن هم در ايام عادت قبلىاش بوده و يا اينكه داراى اوصاف حيض باشد ، محكوم به حيض مىباشد ، والله العالم .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nمسايل متفرقه‌ى حج\r\nسؤال ( 437 ) آيا براى مرد و زن طواف مستحب در حال ازدحام جميعت جايز است با توجه به اينكه طواف مستلزم لمس بدن نامحرم و اختلاط با اجانب مىباشد ؟\r\nخوئى ( قدس سرّه ) : در فرض مذكور اگر طواف مستلزم حرام باشد ، جايز نمىباشد ، والله العالم .\r\nسؤال ( 438 ) اگر زنى با مردى توافق كرده كه با او به سفر حج برود و به خاطر اين امر اقدام به ايجاد عقد دايمى نموده‌اند و فعلًا سفر حج تمام شده و بعد از انجام سفر حج ، مرد از طلاق زن خوددارى مىكند ، حكم اين مسئله را بيان فرمائيد ؟\r\nبسمه تعالى : اگر عقد واقع شده دايمى بوده ، طلاق به دست مرد مىباشد و زن حقى ندارد ، بلكه زن مىتواند از مرد مطالبه‌ى نفقه نمايد ، اگر مرد موافقت بر پرداخت نفقه كرد ، مشكلى نيست و در غير اين صورت زن به حاكم شرع مراجعه نموده و حاكم شرع از زوج مىخواهد كه نفقه‌ى زن را بدهد و يا اينكه طلاق بدهد ، اگر مرد از هر دو امتناع نمود ، حاكم شرع زن را طلاق مىدهد .\r\n\r\nنايب شدن زن از مرد در حج\r\nسؤال ( 439 ) آيا نايب شدن زن از مرد در حج تمتع در صورتى كه مىداند توان عمره‌ى تمتع را به خاطر ابتلاء به حيض نداشته ، و وظيفه‌اش حج افراد است ، صحيح مىباشد و در صورت نايب شدن ، آيا عملش از شخص منوبٌ عنه صحيح است ؟\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبسمه تعالى : بله مجزى است ، مگر در صورتى كه از اول بداند كه مبتلا به حيض شده و وظيفه‌اش مبدل به حج افراد مىگردد ، در اين صورت اجزاء عمل نايب قابل اشكال است ، والله العالم .\r\n\r\nاحكام مسجدالحرام\r\nسؤال ( 440 ) اگر زن در مسجد الحرام حايض شده و يا اينكه در آنجا متوجه شود كه حايض گرديده ، بايد فوراً از مسجد خارج شود ؟ در اين حال آيا واجب است كه نزديك‌ترين راه را براى خارج شدن از مسجد انتخاب كند ؟\r\nبسمه تعالى : بله واجب است كه نزديك‌ترين راه را انتخاب نمايد ، والله العالم .\r\nسؤال ( 441 ) گاهى اوقات شخصى مجبور مىشود به خاطر ازدحام جمعيت از طريق مسجدالحرام وارد مسعى شود ، در اين حال وظيفه‌ى زن حايض و نفساء چيست ؟ آيا واجب است كه در اين حال براى سعى ، مانند طواف نايب بگيرد ؟\r\nبسمه تعالى : واجب است كه منتظر مانده تا بتواند از طريق ديگرى وارد مسعى شود ، والله العالم .\r\n* * *\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nاحكام امر به معروف و نهى از منكر\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\nسؤال ( 442 ) مردى با زنى مؤمنه ازدواج نموده و اين زن از خانواده‌اى مذهبى مىباشد كه در ابتداى ازدواج هم مواظب تكاليف شرعيه مثل نماز و روزه و حضور در مجالس اهل بيت ( عليهم السلام ) به شكل كامل بوده است ولى متأسفانه بعد از گذشت چند سال از ازدواج و تولد فرزند نسبت به وظايف شرعيه‌ى خود سهل انگار گرديده و چندان اعتنايى به نماز و واجبات ديگر ندارد ، وظيفه‌ى شرعى شوهر در مقابل اين سهل انگارى همسرش چيست ؟\r\nبسمه تعالى : وظيفه‌ى شوهر امر به معروف و نهى از منكر مىباشد و اگر اين امر متوقف بر اين باشد كه شوهر با او صحبت نكرده و يا اينكه با او هم بستر نشود ، شوهر براى الزام او به تكاليف شرعى بايد به اين كارها اقدام كند ، ولى طلاق دادن او واجب نمىباشد ، بله در صورتى كه تهديد زن به طلاق باعث تنبيه او و برگشت او به حالت اوليه‌اش باشد ، مىتواند تهديد به طلاق كند ، والله العالم .\r\nسؤال ( 443 ) زنى مىگويد : شوهر من در خارج از خانه مرتكب كارهاى حرام مىشود . اگر اين زن براى تأديب شوهر و اجبار او بر ترك حرام ، يك هفته خانه را ترك كند ، شوهرش دست از كارهاى حرام بر مىدارد ، آيا با توجه به اين فرض مىتواند به مدت ذكر شده خانه را ترك كند و آيا در زمانى كه خانه را ترك مىكند ، ناشزه محسوب مىشود ؟\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبسمه تعالى : زن با اين خارج شدن از منزل ، ناشزه محسوب نمىشود و خروج از منزل در فرض ذكر شده اگر واجب نباشد ، جايز است ، والله العالم .\r\nسؤال ( 444 ) امر به معروف و نهى از منكر در مورد خويشان سفارش بيشترى شده و وجوب آن مؤكد است . آيا زن و همسر انسان جزء اهل محسوب مىشوند ؟\r\nخوئى ( قدس سرّه ) : بله زن انسان جزء اهل و خويشان بوده و مورد تاكيد محسوب مىشود ، والله العالم .\r\nسؤال ( 445 ) امر به معروف و نهى از منكر بدون اشكال واجب است ، آيا در صورتى كه اين وظيفه‌ى شرعى متوقف به خروج زن از منزل بدون اجازه‌ى شوهر باشد ، همچنان وجوب آن ثابت است ؟\r\nخوئى ( قدس سرّه ) : اگر خروج از منزل منافات با حق شوهر نداشته باشد و زن به وظيفه‌ى شرعى خود در تمكين از شوهر عمل نموده ، مانعى ندارد ، والله العالم .\r\nتبريزى ( قدس سرّه ) : بلكه خروج از منزل بدون اجازه‌ى شوهر مطلقاً جايز نبوده ، مگر در صورتى كه معلوم شود ، مورد نهى از منكر مهم‌تر از خروج از منزل ، بدون اجازه‌ى شوهر مىباشد .\r\nسؤال ( 446 ) در صورتى كه شوهر از روى اختيار روزه نگيرد ، آيا همسرش مىتواند براى او غذا تهيه نموده و جلوى او سفره پهن كند و در صورتى كه ترك اين كار باعث بدرفتارى و سخت‌گيرى شوهر باشد ، آيا اين عمل براى زن جايز مىشود ؟\r\nبسمه تعالى : تهيه‌ى غذا براى شوهر در فرض ذكر شده ، جايز نمىباشد ، هرچند ترك اين عمل موجب اذيت شوهر و يا بداخلاقى او شود و بر زن واجب\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاست كه همسرش را امر به معروف و نهى از منكر نموده و او را متذكر عذاب خدا و گرفتارى جهنم نمايد ، والله العالم .\r\nسؤال ( 447 ) آيا استخدام زن خدمتگزارى كه مسلمان بوده ، ولى ملتزم به حفظ حجاب شرعى در وطن خود نمىباشد ، جايز است ؟ آيا اجبار او بر حفظ حجاب لازم است ؟\r\nبسمه تعالى : در صورتى كه زن مستخدمه مسلمان است ، اجبار او از جهت امر به معروف و نهى از منكر واجب مىباشد ، هر چند به اين شكل باشد كه او را تهديد به اخراج از محل كار كنند ، والله العالم .\r\nسؤال ( 448 ) آيا مرد حق دارد كه زنش را مجبور به مراعات حجاب كند بعد از آنكه وسايل عادى و متعارف براى با حجاب كردن او فايده نداشته است ؟\r\nبسمه تعالى : وظيفه‌ى شما در مقابل زن جز امر به معروف و نهى از منكر نمىباشد . ولى بايد در مقابل رفتار او اظهار ناراحتى و خشم نموده و از او كناره‌گيرى نمائيد كه اين عمل براى شما و او بهتر مىباشد ، والله العالم .\r\nسؤال ( 449 ) وظيفه‌ى شوهر در مقابل زنى كه بدون حجاب از منزل خارج مىشود با توجه به اينكه اين عمل در تربيت فرزندان و دخترانش مؤثر بوده و باعث بىحجابى آنان مىشود ، چيست ؟\r\nبسمه تعالى : اگر به شكل بىحجاب در خارج منزل ظاهر مىشود ، بايد شوهر از خروج او جلوگيرى كند ، والله العالم .\r\nسؤال ( 450 ) در صورتى كه زن برادرم در مقابل من با حجاب شرعى كامل ظاهر نشده و موهاى خود را به شكل كامل نمىپوشاند در اين حال وظيفه‌ى من چيست ؟ چگونه با برادرم راجع به اين موضوع صحبت كنم با توجه به اينكه من 18 سال دارم ؟\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبسمه تعالى : در صورتى كه نرفتن شما به منزل برادرت باعث نهى از منكر براى همسر او باشد ، بايد اين عمل را انجام دهيد و در صورتى كه رفتن و يا نرفتن شما به منزل برادرتان فرقى ايجاد نكرده و او به عمل خود ادامه مىدهد ، وظيفه‌ى شما فقط نهى از منكر با زبان مىباشد ، والله العالم .\r\nسؤال ( 451 ) آيا بر پدر لازم است كه دختران و همسرش را مجبور به مراعات و احتياط در پوشانيدن صورت و دستهايشان كند ؟ آيا برادر مىتواند فرزندان خواهر و يا برادرش را مجبور به احتياط مذكور نمايد ؟ آيا برادر مىتواند به خاطر مراعات نكردن اين احتياط رابطه‌ى خود را با آنان قطع نمايد ؟ اين در حالى است كه آن‌ها مىگويند مقلد مرجعى هستند كه پوشش صورت و كفين را واجب نمىداند .\r\nبسمه تعالى : اگر ظاهر كردن صورت و دست‌ها در جامعه باعث نگاه نامحرمان به آن‌ها و ايجاد فساد باشد ، بر پدر و يا برادر و يا هر كس كه قدرت بر اجبار آنان دارد ، لازم است كه آن‌ها را وادار به پوشش كند و اگر قطع رابطه باعث تنبيه و ملتزم شدن آنان به حجاب شود ، مانعى ندارد ، والله العالم .\r\n* * *\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nاحكام ازدواج\r\nاحكام ازدواج\r\nازدواج عرفى\r\nآزمايشات قبل از ازدواج\r\nاحكام عقد و خواستگارى\r\nجريان عقد درايام حزن و مصيبت اهل‌بيت :\r\nاحكام عقد دايم\r\nشرايط عقد\r\nاسباب تحريم\r\nحكم نگاه كردن به محارم\r\nازدواج موقت\r\nعيوبى كه موجب خيار فسخ عقد مىباشد\r\nحكم حق همخوابى با زنان\r\nاحكام اولاد\r\nاحكام روابط جنسى بين زن و شوهر\r\nاحكام نزاع زن و شوهر\r\nمسايل متفرقه در ازدواج\r\n\r\n","description":"","footnote":"","page_name":" 193 ","page_number":193},
  {"content":"\r\n . \r\n","description":"","footnote":"","page_name":" 194 ","page_number":194},
  {"content":"\r\n\r\nسؤال ( 452 ) منظور از نكاح شرعى چيست ؟ احكام و كيفيت آن را ذكر نمائيد ؟\r\nبسمه تعالى : زن به وسيله‌ى عقد ازدواج به مرد حلال مىشود و اين عقد به دو شكل اجرا مىشود ؛ دايم و موقت . عقد دايم به عقدى گفته مىشود كه زمان مشخص ندارد و به شكل دايمى مىباشد و در اين صورت زن را دايمى مىگويند و موقت به عقدى گفته مىشود كه زمان معين داشته ، مثل يك ساعت يا يك هفته و مثل آن و زن را در اين عقد متعه و يا منقطعه مىگويند ، والله العالم .\r\n\r\nاحكام ازدواج\r\nسؤال ( 453 ) اگر به سبب ترك ازدواج در حرام بيفتم با توجه به اينكه 21 سال دارم و خود را در معرض وقوع در حرام مىبينم ، ولى فعلًا قدرت ازدواج ندارم ؛ زيرا كارى نداشته و مشغول تحصيل دانشگاه مىباشم ، وظيفه‌ى من در اين شرايط چيست ؟\r\nبسمه تعالى : هر شخصى توان ترك حرام را داشته و مىتواند با مراعات تقوى عمل حرام را انجام ندهد و اگر ترك عمل حرام مقدور انسان نبود ، خداوند ترك حرام را بر انسان واجب نمىكرد . شما بايد پيوسته فكر خود را مشغول عواقب شوم گناه در دنيا و عذاب شديد خداوند در آخرت نمائيد و اگر مىتوانيد اقدام به ازدواج موقت نمائيد ، والله العالم .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nسؤال ( 454 ) ازدواج يكى از مستحبّات است ، ولى در صورتى كه ترك ازدواج موجب واقع شدن در حرام باشد ، ازدواج واجب است . ولى ما اكنون قدرت به ازدواج نداشته و به خاطر نداشتن درآمد مناسب اقدام به آن نكرده‌ايم ، اكنون وظيفه‌ى ما چيست ؟\r\nبسمه تعالى : خداوند عالم در قرآن مىفرمايد : اقدام به ازدواج نماييد و اگر فقير باشيد خداوند شما را به فضل و رحمت خود بىنياز مىكند و كسانى كه به هيچ وجه توان ازدواج ندارند ، بايد استعفاف نمايند و مراد از استعفاف چنانچه در روايت آمده ، يعنى روزه بگيرند . از خداوند مىخواهيم كه شما را موفق به ازدواج نمايد ، والله العالم .\r\nسؤال ( 455 ) آيا ترك ازدواج حرام محسوب مىشود ؟ اگر كسى قادر بر پرداخت نفقه نباشد و به خاطر كمى در آمد و تورم شديد اقتصادى نتواند ازدواج كند ، حرامى مرتكب شده ؟\r\nبسمه تعالى : ترك ازدواج خصوصاً در صورتى كه قدرت بر آن ندارد ، حرام نمىباشد .\r\nسؤال ( 456 ) آيا ازدواج دوم به نظر شما و مرحوم آقاى خوئى ( قدس سرّه ) مستحب مىباشد ؟\r\nبسمه تعالى : در صورتى كه شرايط آن جمع بوده و محذورى نباشد ، مستحب مىباشد ، والله العالم .\r\nسؤال ( 457 ) مردى كه مىخواهد براى ازدواج دوم اقدام كند ، ولى با اين كار همسر اول او مشكل عصبى پيدا كرده و يا اينكه موجب اذيت او مىشود ، آيا با اين فرض ، مرد مىتواند ازدواج دوم انجام دهد ؟\r\nبسمه تعالى : در صورتى كه قصد او از ازدواج اذيت زن اول نبوده و توان پرداخت و فراهم كردن حقوق واجبه‌ى زن اول را داشته باشد ، مانعى ندارد ، والله العالم .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nسؤال ( 458 ) نظر حضرتعالى درباره‌ى مردى كه مىخواهد با زنى ازدواج كند ، ولى بين آن‌ها فاصله‌ى سنى تقريباً 10 سال مىباشد ، آيا اين تفاوت سنى و بزرگتر بودن مرد اشكالى در ازدواج ايجاد مىكند ؟\r\nبسمه تعالى : مرد مىتواند با زنى كه مساوى با او در سن يا بزرگتر و يا كوچكتر مىباشد ، ازدواج نمايد و در اين حكم فرقى بين مرد و زن وجود ندارد . ولى اگر مرد از جهت سن از زن بزرگتر باشد بهتر بوده و داراى فوايدى است و مدتى كه در سؤال ذكر شده ، مدتى است كه نزد مردم متعارف مىباشد ، والله العالم .\r\nسؤال ( 459 ) در صورتى كه مرد مبتلا به مريضى ايدز مىباشد كه مرض كشنده‌ى است ، آيا مىتواند با زنى بدون توجه او عقد ازدواج ايجاد نموده و او را به همسرى بگيرد ؟\r\nبسمه تعالى : اين عمل جايز نمىباشد ؛ زيرا مستلزم ضرر زدن به زن و واقع نمودن او در معرض مرگ مىباشد ، والله العالم .\r\n\r\nازدواج عرفى\r\nسؤال ( 460 ) نظر حضرتعالى درباره‌ى ازدواج عرفى كه در بعضى از كشورهاى اسلامى رايج شده ، چيست ؟ آيا اين ازدواج شرعى مىباشد ؟ آيا احكام ارث بعد از وفات شوهر در اين نوع ازدواج جارى مىشود ؟\r\nبسمه تعالى : ازدواج عرفى كه در بعضى از كشورهاى اسلامى رايج شده و منشأ آن خوانده شدن عقد دايم مىباشد ، هرچند مرد بعد از مدتى قصد طلاق را دارد ، صحيح بوده وهمه‌ى احكام عقد دايم بر آن مترتب مىشود ، يعنى اگر يكى از اين دو از دنيا رفت ، ديگرى از او ارث مىبرد و زن مىتواند\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبعضى از حقوق خود را ساقط نمايد ، مثل حق قسمت و حق نفقه ، والله العالم .\r\nسؤال ( 461 ) اگر شخصى زنى را به عقد خود در آورده ، ولى نيت داشته كه او را بعد از يك ماه يا بعد از مدتى طلاق بدهد ، ولى زن را مطلع نكرده و عقد را هم مقيّد به زمان خاص و معينى نكرده ، آيا با توجه به اينكه اين گونه عقد در نزد عرف و بين مردم ظهور در دوام و استمرار دارد و اگر خانواده‌ى دختر متوجه‌ى اين نيّت مرد باشند ، به ازدواج رضايت نمىدهند ، آيا اين عمل خدعه و فريب در ازدواج با دختر نمىباشد ؟ آيا مرد در اين كار گناهكار مىباشد ؟ آيا عقد در اين فرض صحيح مىباشد ؟\r\nبسمه تعالى : عقد ذكر شده در سؤال صحيح مىباشد و اگر بعد از عقد ، از طلاق دادن منصرف شد نيازى به تجديد عقد نمىباشد و اگر طلاق داد ، طلاق او صحيح مىباشد ، ولى براى مؤمن سزاوار است كه اقدام به اين گونه ازدواج ننمايد ، والله العالم .\r\n\r\nآزمايشات قبل از ازدواج\r\nسؤال ( 462 ) بسيارى از امراض موروثى وجود دارد كه طريق جلوگيرى از آن آزمايشات قبل از ازدواج مىباشد كه مىتوان از اين مريضىها به كم خونى مزمن و تالاسمى اشاره نمود و كم خونى يكى از بزرگ‌ترين و مهم‌ترين بيمارىهاى ارثى مىباشد ، به شكلى كه طفلى كه مبتلا به اين بيمارى مىشود ، مبتلا به دردها و سختىهاى فراوان در زندگى مىگردد و بايد هر ماه خون او عوض شود . آيا با توجه به آنچه كه گفته شد ، اقدام به اين آزمايشات قبل از ازدواج واجب مىشود ؟\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبسمه تعالى : سزاوار است كه مرد و زن قبل از ازدواج آزمايش خون داده و از جلوگيرى فرزند مريض جلوگيرى كنند و پدر دختر مىتواند در هنگام عقد دخترش شرط كند كه بايد قبل از عقد اين آزمايش را انجام دهند ، والله العالم .\r\nسؤال ( 463 ) امروزه بيمارىهاى ارثى مانند كم خونى ، عدّه‌ى فراوانى از فرزندان مبتلا به اين بيمارى را از بين مىبرد . ما در منطقه‌ى شرق عربستان موارد فراوانى از اين مريضى را مشاهده كرده و از آن رنج مىبريم . با توجه به اينكه اين مريضى با آزمايشات پزشكى قبل از ازدواج قابل تشخيص و پيشگيرى بوده و اگر هر دو قبل از ازدواج اين آزمايشات را انجام دهند ، باعث تولد فرزندان مريض و مبتلا نخواهند شد . آيا اقدام به اين آزمايشات قبل از ازدواج واجب شرعى مىباشد ؟ آيا شخص عاقد مىتواند در صورت مبتلا بودن يكى از دو طرف ازدواج به اين بيمارى ، عقد ازدواج را اجرا كند ؟\r\nبسمه تعالى : اقدام به آزمايشات ذكر شده ، قبل از ازدواج براى اطمينان به سالم بودن زن و مرد امر مطلوبى است ، ولى اگر بدون اين آزمايشات عقد خوانده شود ، صحيح مىباشد حتى در صورتى كه وجود مرض ذكر شده در يكى از دو طرف عقد محرز باشد ، والله العالم .\r\nسؤال ( 464 ) در صورتى كه قوانين دولتى مرد و يا زن را هنگام ازدواج ملزم به آزمايشات پزشكى نموده تا معلوم شود كه هيچ كدام از طرفين مبتلا به مرض ايدز نمىباشند و انجام اين آزمايش متوقف بر اين امر است كه مقدارى از منى مرد و زن را گرفته و مورد آزمايش قرار دهند . آيا به دست آوردن منى به طريق استمناء براى مرد جايز است و آيا مىتوان منى را از\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nداخل رحم زن برداشته و مورد آزمايش قرار دهند ؟\r\nبسمه تعالى : اگر ازدواج به شكل ديگر ممكن نباشد و ازدواج منحصر باشد به همين طريق و ترك ازدواج هم باعث مشقت و حَرَج باشد ، آنچه در سؤال ذكر شد ، مانعى ندارد ، والله العالم .\r\n\r\nاحكام عقد و خواستگارى\r\nسؤال ( 465 ) من دخترى را به عنوان شريك زندگى خود انتخاب نموده ، ولى او را عقد نكرده بودم و فقط به خانواده‌اش گفتم كه به او علاقه دارم . ولى بعد از گذشت يك سال از نظرم برگشتم . حال اگر از اين دختر صرف نظر كنم ، شرعاً چيزى بر من واجب مىشود و آيا تكليفى دارم ؟\r\nبسمه تعالى : چيزى بر شما واجب نمىباشد ، والله العالم .\r\nسؤال ( 466 ) آيا تنها بودن با زنى كه انسان مىخواهد او را عقد كند ، حكم خلوت با نامحرم را داشته و حرام است ؟ و آيا صحبتى كه قبل از عقد جهت بعضى از مسايل مربوط به ازدواج مىشود و معمولًا مرد و زن تنها هستند ، اشكالى دارد ؟\r\nبسمه تعالى : اگر احراز شود كه زن شوهر نداشته و در عدّه‌ى طلاق رجعى نمىباشد ، مىتوان با آن زن جهت خطبه و اجراى عقد در يك مجلس نشست ، والله العالم .\r\nسؤال ( 467 ) آيا مىتوان با دخترى كه خانواده‌ام با خانواده‌ى او جهت ازدواج به توافق رسيده‌اند با تلفن صحبت نمايم ، با توجه اينكه هنوز عقد نخوانده‌ايم ؟\r\nبسمه تعالى : اگر صحبت نمودن به شكلى نباشد كه موجب تحريك شهوت باشد و يا توأم با التذاذ جنسى نباشد ، مانعى ندارد ، والله العالم .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسؤال ( 468 ) آيا دختر و پسرى كه در مسئله‌ى ازدواج به توافق رسيده و پدر دختر هم در اين مسئله اعلام رضايت نموده ، مىتوانند با هم نامه نگارى كنند و يا اينكه با هم صحبت‌هايى داشته باشند كه متضمن دوستى و محبت بوده و توأم با شهوت نيست ، با توجه به اينكه هنوز عقدى خوانده نشده است ؟\r\nبسمه تعالى : بنابر احتياط صحبت كردن ترك شود ، ولى نامه نگارى مانعى ندارد ، والله العالم .\r\nسؤال ( 469 ) آيا به آنچه كه در سؤال سابق گفته شد ، عنوان شوخى و مزاح حرام صدق مىكند ؟\r\nبسمه تعالى : حكم مسئله در سؤال سابق ذكر گرديد ، والله العالم .\r\nسؤال ( 470 ) از دخترى خواستگارى نموده و خانواده هر دو طرف در همه‌ى شروط و مقدمات ازدواج با هم توافق نموده‌اند ولى اجراء عقد را به مدت سه ماه تأخير انداخته‌اند . آيا در اين مدت من مىتوانم با اين دختر صحبت و رفت و آمد داشته باشم . با توجه به اينكه صحبت نكردن و تماس با او براى من مشكل بوده و در عرف منطقه‌ى ما هم مانعى ندارد ؟\r\nبسمه تعالى : قبل از اجراء عقد صحبت كردن به مقدار ضرورت اشكالى ندارد ، ولى بيشتر از مقدار ضرورت حكم صحبت با نامحرم را دارد ، والله العالم .\r\n\r\nاحكام نظر به زن در حال خواستگارى و عقد\r\nسؤال ( 471 ) حكم نگاه به زن و مقدار مجاز آن در هنگام خواستگارى را بيان فرمائيد ؟ و نظر مبارك را درباره روايت امام صادق ( ع ) كه فرموده‌اند ( زن در حال خواستگارى بايد لباس نازك بپوشد ) چيست ؟\r\nبسمه تعالى : اگر قبل از نگاه به زن قصد ازدواج با او را داشته باشد ، مىتواند به\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nصورت ، مو و بالاى سينه او را نگاه كند و ظاهر حديث به اين معنى است كه لباسى بپوشد كه لاغرى و يا چاقى و حجم بدنش براى مرد خواستگار معلوم باشد ، والله العالم .\r\nسؤال ( 472 ) آيا جايز است كه به مو و بدن دخترى كه مىخواهم از او خواستگارى كنم ، نگاه نمايم ؟\r\nبسمه تعالى : فقط مىتوانيد به صورت ، دست‌ها ، مو و ساق پاى او نگاه كنيد ، والله العالم .\r\nسؤال ( 473 ) آيا نگاه كردن به زنى كه مىخواهند از او خواستگارى كنند در حالى كه لباس نازكى پوشيده جايز است ؟ آيا مىتوان به راه رفتن او نگاه نمود ؟ آيا نظر به صورت او جايز است ؟\r\nبسمه تعالى : نظر به مو و صورت و قسمت بالاى سينه در صورتى كه در اين اعضاء زينتى نباشد ، جايز است ، والله العالم .\r\nسؤال ( 474 ) آيا در هنگام خواستگارى نگاه به زنى كه مىخواهد با او ازدواج كند در صورت ناراضى بودن زن جايز است ؟ آيا گوش دادن به صداى او بدون آگاهى زن جايز است ؟\r\nبسمه تعالى : اگر اراده‌ى ازدواج با آن زن را دارد ، جايز است كه به او نگاه نمايد ، هرچند زن راضى نباشد ، ولى غير از نگاه امور ديگر جايز نمىباشد ، والله العالم .\r\nسؤال ( 475 ) جوانى كه مىخواهد ازدواج نمايد و از خواهران و مادرش خواسته ، دخترى را كه صالحه ، مؤمنه و زيبا باشد ، براى او انتخاب كنند . آن‌ها تا به حال چند مورد را به او پيشنهاد نموده‌اند . ولى آنان از جهت جمال و زيبايى مختلف مىباشند . اكنون سؤال اين است كه آيا من مىتوانم به\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nعكس اين دخترهايى كه به عنوان ازدواج معرفى مىشوند نگاه كنم ؟ با توجه به اينكه هيچگونه شناختى از آنان ندارم ، فقط براى انتخاب در ازدواج تنها به صورت آن‌ها نگاه مىكنم ؟\r\nبسمه تعالى : در صورتى كه زنان را نشناخته و يا اينكه فقط صورت آنان را ببيند ، اشكالى ندارد ، والله العالم .\r\nسؤال ( 476 ) نسبت به جواب سؤال سابق مقصود از كلمه ( اگر زنان را نشناخته ) چيست ؟\r\nبسمه تعالى : در صورتى كه زنانى را كه مىخواهى ، از بين آنان همسر انتخاب كنى مىشناسى ، فقط به صورت آنان مىتوانى نگاه نمايى ، ولى در صورتى كه آنان را نمىشناسى ، اگر قصد لذت نداشته باشى مىتوانى به صورت و مو هم نگاه نمايى ، والله العالم .\r\nسؤال ( 477 ) آيا كسى كه قصد ازدواج دارد مىتواند به چند زن در مجالس مختلف نگاه كند و بعد از آن يكى از آنان را انتخاب نمايد و آيا مىتواند به عكس چند نفر نگاه نموده و يكى از آن‌ها را انتخاب نمايد ؟\r\nبسمه تعالى : در صورتى كه با قصد ازدواج و براى تعيين همسر آينده‌ى خود فقط به صورت خود آنان نگاه نمايد ، مانعى نداشته و همچنين اگر به قصد ازدواج به صورت و موى آنان در عكس نگاه كند ، مانعى ندارد ، والله العالم .\r\n\r\nخواستگارى از دختر خواستگارى شده\r\nسؤال ( 478 ) آيا مىتوان از دختر خواستگارى شده ، خواستگارى كرد ؟\r\nبسمه تعالى : در صورتى كه شخص ديگرى از او خواستگارى نموده ،\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nخواستگارى شخص ديگر خالى از اشكال نمىباشد .\r\nسؤال ( 479 ) يكى از برادران به من گفته : كه من معلم مىباشم و همكار خانمى دارم كه نامزد شخص ديگرى مىباشد ، ولى الآن از اين نامزد پشيمان شده و به من ، به خاطر وظيفه‌شناسى و اخلاق خوبى كه دارم علاقمند شده است ، آيا اين خانم مىتواند با اين مرد همكار خود ازدواج نمايد ؟\r\nبسمه تعالى : اگر منظور از نامزدى جارى شدن عقد شرعى بين اين خانم و نامزدش مىباشد ، اين زن شوهر دار بوده و ازدواج متوقف است بر وقوع طلاق صحيح از مرد اول . ولى اگر مراد از نامزدى مجرد خواستگارى و اسم‌گذارى اين دختر براى مرد مىباشد زن مىتواند با مرد ديگرى كه او را واجد شرايط مىداند ازدواج نمايد ، البته در ازدواج دختر باكره اذن پدر بنابر احتياط واجب بايد احراز شود ، والله العالم .\r\n\r\nجريان عقد در ايام حزن و مصيبت اهل بيت ( عليهم السلام )\r\nسؤال ( 480 ) آيا جريان عقد ازدواج از اول محرم الحرام تا روز 20 صفر مكروه مىباشد ، چنانچه بين عوام معروف است ؟\r\nبسمه تعالى : سزاوار است كه شخص مؤمن دوماه محرم و صفر را كه ايام حزن و مصائب اهل بيت ( عليهم السلام ) مىباشد ، ايام شادى و خوشحالى قرار ندهد .\r\nو بركتى هم در ازدواج در اين ايام نبوده ، چنانچه اين مطلب از بعضى از روايات اهل بيت ( عليهم السلام ) استفاده مىشود ، والله الهادى .\r\nسؤال ( 481 ) حكم شرعى انجام مراسم عقد و ازدواج در ماه محرم و صفر چيست ؟\r\nبسمه تعالى : خوشحالى در ايام حزن و مصيبت اهل بيت ( عليهم السلام ) بركتى ندارد ، والله العالم .\r\nسؤال ( 482 ) من جوانى هستم كه مىخواهم اقدام به عقد ازدواج در ماه شوال\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنمايم ، آيا شما ماه بهترى را پيشنهاد مىفرماييد ؟\r\nبسمه تعالى : انجام مراسم عقد در اين ماه مانعى ندارد ، ولى در روزهايى كه مناسب با شهادت اهل بيت ( عليهم السلام ) مىباشد ، عقد و ازدواج بركتى ندارد ، والله العالم .\r\nسؤال ( 483 ) نظر مبارك حضرتعالى درباره‌ى اجراى خطبه‌ى عقد براى يكى از پسرانم در ماه شوال را بيان نمائيد ؟\r\nبسمه تعالى : برگزارى مجلس عقد در اين ماه مانعى ندارد ، البته به غير از روزهايى كه مناسب با شهادت معصومين ( عليهم السلام ) مىباشد ، والله العالم .\r\n\r\nاحكام عقد دايم\r\nسؤال ( 484 ) آيا همه‌ى حقوق زن و زوجه‌ى مسلمان در زوجه‌ى كافر هم جارى مىشود ؟\r\nبسمه تعالى : در مورد نفقه فرقى با زوجه‌ى مسلمان ندارد و اما در غير مورد نفقه جايز است كه شوهر او را ملزم به احكام دين خودش نمايد ، والله العالم .\r\nسؤال ( 485 ) آيا شوهر مىتواند همسرش را مجبور به رفتن با او ، به مكان معينى كند مثل اينكه او را مجبور كند كه با شوهرش به خانه پدرش يا جاى ديگرى برود ، در حالى كه زن مىخواهد در خانه باشد ؟\r\nبسمه تعالى : زن و شوهر بايد در زندگى با هم طبق موازين اخلاق اسلامى عمل نموده و در صورتى كه يكى از آنان در مقابل خواسته‌ى ديگرى عذرى آورد ، عذرش را كريمانه قبول نمايد ، والله العالم .\r\nسؤال ( 486 ) در صورتى كه زن بعضى از كاغذهاى خصوصى مربوط به خود را پاره كرده و دور انداخته است ، شوهر مىتواند آنان را برداشته و به هم چسبانده\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو مضمون آن را بخواند ؟\r\nبسمه تعالى : اگر اين عمل باعث ايجاد اختلاف و كدورت بين آنان شود ، جايز نمىباشد ، والله العالم .\r\nسؤال ( 487 ) آيا شوهر مىتواند در صورت شك به همسرش نامه‌ها و وسايل خصوصى او را بدون رضايت او بررسى و تجسس كند ؟\r\nبسمه تعالى : تجسس از زن جاير نمىباشد ، مگر در صورتى كه منظور از تجسس اصلاح او و يا دفع ضررى از خود و همسرش باشد ، والله العالم .\r\n\r\nزدن و اذيت نمودن همسر\r\nسؤال ( 488 ) آيا شوهر مىتواند همسر خود را بدون علت اذيت نمايد ؟\r\nبسمه تعالى : جايز نمىباشد ، والله العالم .\r\nسؤال ( 489 ) شوهر در چه صورتى مىتواند همسرش را كتك بزند ؟ اگر شوهر همسرش را از انجام كارى منع نموده ، ولى زن همچنان آن عمل را انجام مىدهد ، آيا مىتواند براى تنبيه‌ى او ، وى را كتك بزند ؟\r\nبسمه تعالى : اگر كارى كه زن مىكند حرام باشد ، مىتواند به مقدارى كه باعث ترك حرام باشد ، او را كتك بزند . ولى در صورتى كه زن كار مباح و حلالى را انجام مىدهد ، زدن او جايز نمىباشد و زن بايد اطاعت شوهرش را در تمكين جنسى و خارج نشدن از منزل بدون اجازه‌ى او داشته باشد ، والله العالم .\r\nسؤال ( 490 ) آيا شوهر مىتواند همسرش را كتك بزند ؟ اگر بين زن و شوهر اختلاف شود و زن نسبت به حجاب و صحبت با نامحرمان احساس مسئوليت نكند ، در اين صورت شوهر مىتواند زن را كتك بزند تا او وادار\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبه رعايت حجاب شود ؟\r\nبسمه تعالى : زدن زن و زوجه جايز نمىباشد و اگر زن عملى مباح و حلال انجام مىدهد ، شوهر حق كتك زدن او را ندارد ، مگر در صورتى كه زن بدون عذر از شوهر تمكين نكند در اين صورت شوهر مىتواند به اندازه‌اى كه تمكين كند او را بزند و يا اينكه ، در صورتى كه زن اقدام به انجام كار حرامى كند كه در اين صورت زدن او ، به اندازه‌اى كه حرام را ترك كند ، جايز است ، والله العالم .\r\n\r\nاحكام تمكين\r\nسؤال ( 491 ) آيا زن مىتواند هنگامى كه شوهرش از او درخواست عمل زناشويى مىكند ، از آن عمل خوددارى كند و يا بگويد الآن حال ندارم و يا عذر ديگرى بياورد ؟\r\nبسمه تعالى : در صورتى كه تمكين براى زوجه حرجى و موجب سختى و مشقت باشد ، واجب نمىباشد و مىتواند در مقابل خواسته‌ى شوهر عذر بياورد و در اين صورت استحقاق نفقه را دارد ، والله العالم .\r\nسؤال ( 492 ) آيا زن مىتواند از نزديكى شوهرش با او ، در صورت شرابخوارى شوهر ممانعت نمايد ؟\r\nبسمه تعالى : در صورتى كه ترك تمكين باعث جلوگيرى از شرب خمر او شود ، بنابر احتياط بايد از تمكين خوددارى كند ، بلكه در صورتى كه احتمال تأثير ترك تمكين عقلايى باشد ، بعيد نيست كه ترك تمكين واجب باشد ، والله العالم .\r\nسؤال ( 493 ) اگر زنى علايم نشوز را ظاهر كند مثل اينكه خود را براى شوهر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآرايش نكرده و اخلاقش را با او تغيير دهد ، آيا شوهر مىتواند او را از بستر خود دور سازد و يا اينكه در مكان ديگرى بخوابد با توجه به اينكه زوجه تمكين از نزديكى مىكند ؟\r\nبسمه تعالى : در صورتى كه تمكين در عمل زناشويى دارد ، اگرچه آرايش نكرده و يا آنچه كه موجب تنفر شوهر است از خود زايل نكند ، ناشزه محسوب نمىشود ، والله العالم .\r\nسؤال ( 494 ) محدوده‌ى اطاعت زن از شوهر را بيان فرمائيد ، با توجه به اينكه اين موضوع در رساله‌هاى عمليه چندان مورد بحث و بررسى قرار نگرفته است ؟\r\nبسمه تعالى : بر زن لازم است كه با شوهرش زندگى توأم با انس و الفت و براساس مواد اخلاقى و تربيتى اسلام داشته باشد و وقتى كه شوهرش از او درخواست تمكين مىكند ، دعوت شوهر را اجابت نمايد و از منزل بدون ضرورت بىاجازه‌ى شوهر خارج نشود ، والله العالم .\r\n\r\nساقط شدن وجوب تمكين به خاطر مريضى ايدز در شوهر\r\nسؤال ( 495 ) اگر يكى از دو زوج به مريضى ايدز مبتلا باشد ، آيا طرف سالم مىتواند از عمل جنسى جلوگيرى كند ؟\r\nبسمه تعالى : بله حق اين كار را جهت دفاع از نفس دارد ، والله العالم .\r\nسؤال ( 496 ) مردى كه با زنان آفريقايى معاشرت فراوان داشته و احتمال ابتلاء اين زن‌ها به ايدز زياد است و تبعاً احتمال ابتلاى اين مرد هم به ويروس ايدز زياد است ، آيا زن او مىتواند از عمل زناشويى خوددارى كند با توجه به اينكه از مبتلا شدن به بيمارى ايدز ترس دارد ؟\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبسمه تعالى : اگر به خاطر گفته‌ى پزشكان از عمل زناشويى ترس داشته باشد و احتمال ابتلاء به ايدز را بدهد ، مىتواند از عمل مقاربت جلوگيرى كند ، والله العالم .\r\nسؤال ( 497 ) در صورتى كه در سؤال سابق زن اطمينان به ابتلاء به ايدز داشته باشد ، چه تكليفى دارد ؟\r\nبسمه تعالى : در صورتى كه زن اطمينان دارد كه در صورت نزديكى مبتلا به ايدز مىشود ، مىتواند از نزديكى جلوگيرى نموده و در فرض ذكر شده ، استحقاق نفقه را هم دارد ، والله العالم .\r\nسؤال ( 498 ) بنابر فرض سابق ، آيا مرد در صورتى كه ترس ابتلاء به ايدز را داشته باشد ، مىتواند با همسرش نزديك كند ؟\r\nبسمه تعالى : اگر احتمال ابتلاء به ايدز را بدهد ، هرچند به گفته‌ى طبيب و پزشك حاذق باشد ، جايز نمىباشد كه با زوجه‌اش نزديكى نمايد ، والله العالم .\r\n\r\nاحكام مهر\r\nسؤال ( 499 ) در صورتى كه زن و شوهر در هنگام عقد ازدواج توافق كنند كه نصف از مهر معجل بوده و نصف ديگر مؤخر و زمان دار باشد و مدت آن را هم بيان نكنند ، آيا زمان‌بندى كردن مهر توسط زوجين صحيح مىباشد و در صورت جواز تا چه مدتى مىتوانند ، مهر را زمان گذارى كنند ؟\r\nبسمه تعالى : تعيين نكردن زمان و مدت در مهر مانعى ندارد و هر وقت كه مرد توان پرداخت مهر را داشته باشد ، زن حق مطالبه‌ى مهر را دارد ، والله العالم .\r\nسؤال ( 500 ) اگر مهريه‌اى كه زمان پرداخت آن رسيده 30 مثقال طلا باشد ، آيا زوج\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمىتواند در بين اقسام طلا ارزان‌ترين نوع آن را تهيه نموده و به زن ، به عنوان مهر بدهد ؟\r\nبسمه تعالى : پرداخت از ارزان‌ترين نوع از طلا در صورتى كه در عرف به آن طلا گفته شود ، مانعى ندارد ، والله العالم .\r\nسؤال ( 501 ) در بين مردم بحرين متعارف است كه زن با شوهر خود در مسئله‌ى مهريه به سه شكل شرط مىكند . اول به اين شكل است كه به شوهر شرط مىكند كه هر وقت من مهريه‌ام را خواستم ، بايد پرداخت نمايى . شكل دوم اين است كه مشروط به طلب خود و قدرت شوهر مىنمايد و در شكل سوم مشروط به اين مىكند كه هر وقت شوهر خواست به اختيار خود طلاق دهد ، پرداخت نمايد . كدام يك از اين سه شكل شرعاً صحيح مىباشد ؟\r\nبسمه تعالى : مقيد نمودن پرداخت مهر به زمان توانايى شوهر صحيح مىباشد . همچنين مقيد نمودن آن به زمان قدرت شوهر و طلب زن هم مانعى ندارد ، ولى مقيد نمودن پرداخت مهر به طلاق اختيارى شوهر خالى از اشكال نمىباشد ؛ زيرا در صورت توان شوهر از پرداخت مهر بر زن ، مطالبه‌ى مهر در صورتى كه با آن براى حج مستطيع مىشود ، واجب مىگردد ، والله العالم .\r\n\r\nثابت شدن مهر به تدليس\r\nسؤال ( 502 ) مردى كه با خانمى ازدواج نموده و آن خانم مبتلا به بيمارى صرع مىباشد ، در حالى كه مرد متوجه‌ى اين مريضى زن نبوده و بعد از آنكه با زن تماس جنسى داشته ، متوجه گرديده است . شوهر هم اكنون مىخواهد\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاين خانم را طلاق دهد . آيا بايد مهر تعيين شده در ضمن عقد را پرداخت كند ، با توجه به اينكه پدر اين خانم متوجه‌ى مريضى دخترش بوده ، ولى عمداً به شخص خواستگار نگفته است و مريضى او را يك مريضى ناچيز و مختصر مطرح كرده ، در حالى كه اين خانم وقتى كه حال صرع پيدا مىكند ، قابل كنترل نبوده و هر چه در دست دارد ، پرتاب مىكند ؟\r\nبسمه تعالى : شوهر بايد همه‌ى مهر را بدهد ، هرچند پدر دختر در اين مورد تدليس نموده باشد ، زيرا شوهر به بقاء نكاح و ازدواج تا مدتى راضى بوده و بعد از آن اراده‌ى طلاق نموده است ، والله العالم .\r\n\r\nاجازه‌ى شوهر در خارج شدن زن از منزل\r\nسؤال ( 503 ) شوهرى كه همسر خود را از صله‌ى ارحام مانند ديدن پدر و اقوامش منع نموده و او را در صورت تماس با اقوامش تهديد به طلاق نموده است ، تكليف شرعى اين شخص را بيان فرمائيد ؟ آيا مىتواند به منزل اقوام خود بدون اجازه‌ى شوهر برود ؟\r\nبسمه تعالى : اطاعت شوهر در غير از صورت تمكين جنسى و خارج شدن از منزل اعتبارى ندارد و صله‌ى ارحام و يا ديدن والدين مستلزم خروج از منزل نمىباشد ، بلكه مقدار واجب آن با رساندن سلام به وسيله شخص ديگر و يا نامه نوشتن و يا تماس تلفنى حاصل مىشود ، والله العالم .\r\nسؤال ( 504 ) آيا زن مىتواند از خانه بدون اجازه‌ى شوهر خارج شود ؟ آيا جايز نبودن آن منحصر است به صورتى كه منافات با حق شوهر داشته باشد يا اينكه حرمت خروج از منزل بدون اجازه‌ى شوهر مطلق مىباشد ؟\r\nبسمه تعالى : در صورتى كه خارج شدن از منزل منافى حق شوهر بوده و زن در\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nخارج شدن عذر شرعى نداشته باشد ، خروج جايز نمىباشد و در غير اين صورت بنابر احتياط واجب ، بايد از شوهرش اجازه بگيرد ، والله العالم .\r\nسؤال ( 505 ) خروج از منزل بدون اجازه‌ى شوهر جايز نمىباشد . آيا در صورتى كه زن به خاطر خارج نشدن از منزل مبتلا به بعضى از بيمارىهاى روحى و جسمى مىشود و در برخى موارد ديده مىشود بعضى از شوهران با استفاده از اين حكم شرعى محيط خانه را به شكل زندانى براى زنان خود نموده و به هيچ وجه اجازه‌ى خروج به زنان خود را نمىدهند ، آيا در اين شرايط خروج از منزل بدون اجازه‌ى شوهر جايز است ؟\r\nبسمه تعالى : خروج از منزل بدون اجازه‌ى شوهر بنابر احتياط جايز نبوده ، مگر در صورتى كه خارج نشدن زن موجب حرج و مشقت براى زن باشد ، در اين صورت خروج مانعى ندارد ، والله العالم .\r\nسؤال ( 506 ) آيا زن مىتواند بدون اجازه‌ى شوهر از منزل خارج شود و مقدار واجب حقوق مرد بر زن غير از تمكين جنسى را بيان فرمائيد ؟\r\nبسمه تعالى : در صورتى كه خارج شدن زن از منزل بدون اجازه‌ى شوهر به جهت ضرورت شرعى باشد مانعى ندارد و در موارد ضرورت و احتياج عرفى بنابر احتياط واجب اجازه بگيرد . اطاعت از زوج و شوهر در مورد تمكين جنسى و بر طرف كردن حاجات شوهر مثل تهيه‌ى غذا و شستن لباس و كارهاى متعارف در منزل واجب مىباشد ، والله العالم .\r\nسؤال ( 507 ) در صورتى كه شوهر به همسر خود اجازه‌ى خروج از منزل و رفتن به منزل پدرش را بدهد ، آيا براى دفعات بعدى هم نياز به اجازه‌ى او مىباشد يا اينكه بايد براى هر مرتبه اجازه مستقل بگيرد ؟\r\nبسمه تعالى : در صورتى كه اجازه‌ى شوهر به شكلى است كه شامل دفعات\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبعدى هم مىشود ، نيازى به اجازه‌ى جديد نمىباشد ، والله العالم .\r\nسؤال ( 508 ) آيا انجام بعضى از مستحبات مانند رفتن به عمره و يا حج مندوب و يا روزه‌ى مستحبى بدون اجازه‌ى شوهر جايز است ؟\r\nبسمه تعالى : در حج و عمره مستحب در صورتى كه منافات با حق شوهر داشته باشد ، بايد اجازه بگيرد . ولى در روزه‌ى مستحبى در صورتى كه منافات با حق زوج نداشته باشد و شوهر مطالبه‌ى تمكين نكند ، مانعى ندارد ، والله العالم .\r\n\r\nاحكام نفقه\r\nسؤال ( 509 ) مقدار نفقه‌ى واجب كه بر عهده‌ى شوهر مىباشد ، چه اندازه بوده و معناى نفقه را بيان فرماييد ؟\r\nبسمه تعالى : نفقه‌ى واجب ، مسكن و منزل مناسب با شأن زوجه و همسر و تهيه‌ى لباس مناسب براى او در تابستان و زمستان و معالجه‌ى مريضى او و مانند اين امور كه متعارف و شايسته‌ى شأن زن است ، مىباشد ، والله العالم .\r\nسؤال ( 510 ) آيا معالجه و درمان مريضى كه منجر به فوت همسر و يا فرزند نمىشود ، بر شوهر واجب است ؟\r\nخوئى ( قدس سرّه ) : در صورتى كه مريضى خطرناك بوده و شوهر هم توان پرداخت هزينه‌ى آن را دارد ، واجب است .\r\nتبريزى ( قدس سرّه ) : و همچنين در صورتى كه ترك معالجه باعث مريض شدن و يا عليل شدن آن‌ها در آينده باشد ، بر شوهر در صورت توان پرداخت هزينه‌ى معالجه واجب است ، والله العالم .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nسؤال ( 511 ) در صورتى كه زوجه به خاطر ابتلاء به مريضى خاصى نياز به غذاى متفاوتى دارد ، آيا بر شوهر تهيه‌ى اين غذا لازم است ؟\r\nخوئى ( قدس سرّه ) : در صورتى كه توان تهيه‌ى آن را داشته باشد ، واجب است .\r\nسؤال ( 512 ) اگر شوهر از پرداخت نفقه‌ى واجبه‌ى زن خوددارى كند ، زن مىتواند از اموال او به مقدار نفقه‌ى او بدون اجازه بردارد ؟\r\nبسمه تعالى : در صورتى كه شوهر از پرداخت نفقه خوددارى كرده و زن هم نياز به نفقه داشته باشد ، مىتواند به مقدار نفقه با اجازه‌ى حاكم شرع از مال شوهر بردارد ، والله العالم .\r\nسؤال ( 513 ) زنى كه شوهر او فرارى بوده و اين زن نياز به نفقه و هزينه‌ى زندگى دارد ، آيا شخصى كه به شوهر اين زن بدهى دارد ، مىتواند از بدهى خود به همسر مرد فرارى كمك كند ؟\r\nبسمه تعالى : ما به شخص بدهكار اجازه مىدهيم كه به مقدار نفقه‌ى لازم زن ، از بدهى خود به زن و بچه‌هاى او كمك كند ، والله العالم .\r\nسؤال ( 514 ) در صورتى كه شوهر در تصرفات مالى خود سفيهانه عمل نموده ، به شكلى كه در اول ماه حقوق خود را خرج امور غير ضرورى و يا قرض دادن به اشخاص متعدد كرده و در آخر ماه ديگر چيزى براى رفع نياز زن و بچه خود ندارد ، در اين صورت زن مىتواند از اموال شوهر بدون اجازه‌اش برداشته و در آخر ماه جهت رفع نياز خود و بچه‌هايش و اصلاح امور خانواده مصرف نمايد ؟\r\nبسمه تعالى : خرج حقوق در موارد غير ضرورى كه در سؤال گفته شده ، موجب انطباق شرعى سفى بر شوهر نمىشود و در فرض ذكر شده ، اگر زن مىتواند مقدارى از حقوق او را با اجازه‌ى او گرفته و براى آخر ماه نگه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدارد ، مىتواند اين كار از انجام دهد . در غير اين صورت اگر زن به خاطر مخارج غير ضرورى شوهر در آخر ماه به حرج و مشقت و سختى مىافتد ، مىتواند مقدارى از حقوق يا مال ديگر شوهر را برداشته ، ولى اگر مىخواهد در آخر ماه تصرف در آن مال كند ، بايد از شوهر اجازه بگيرد ، والله العالم .\r\n\r\nمسكن زوجه و همسر\r\nسؤال ( 515 ) آيا در اين زمان زن حق داشتن مسكن مستقل را داشته ، به شكلى كه از زندگى كردن با مادر شوهر و يا پدر شوهر به شكل مشترك خوددارى كند ؟\r\nبسمه تعالى : زن استحقاق داشتن منزلى را كه در عرف جامعه براى هر زنى تهيه مىشود دارد ، والله العالم .\r\nسؤال ( 516 ) در صورتى كه شوهر جهت زندگى با همسرش منزل نسبتاً وسيعى را كه با برادرش در آن شريك است تهيه نموده ، ولى همسر از زندگى در آن خوددارى مىكند و مىگويد بايد براى من مسكن مستقل قرار دهى ، با توجه به اينكه شوهر از اول به همسر خود در ضمن عقد گفته است كه منزل مسكونى من مشترك مىباشد ؟\r\nبسمه تعالى : زن حق امتناع از زندگى در منزل ذكر شده را ندارد ، مگر در صورتى كه در ضمن عقد ازدواج شرط سكنى و منزل مستقل نموده باشد ، ولى در صورتى كه در ضمن عقد شرط نكرده و مسكن ذكر شده هم هر چند شراكتى باشد ، ولى مناسب حال زوجه باشد ، حق خوددارى از زندگى در آن را ندارد ، والله العالم .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسؤال ( 517 ) مردى كه با خانمى ازدواج نموده و با همسرش شرط كرده كه با او و به همراه پدر و مادر او زندگى نمايد و زن هم قبول نموده است ، ولى بعد از مدتى از ازدواج منزل شوهر را ترك كرده و به شوهر مىگويد كه من توان زندگى با پدر و مادر تو را نداشته و بايد براى من منزل مستقلى تهيه كنى ، ولى شوهر توان تهيه‌ى مسكن مستقل را نداشته و به همسرش گفته ، اگر به خانه برنگردى تو را طلاق مىدهم ، آيا در اين فرض زن حق مطالبه‌ى مسكن مستقل را دارد ؟ اگر طلاق واقع شود ، آيا زن مستحق تمام مهريه مىباشد با توجه به اينكه زن موافق با طلاق نمىباشد ؟\r\nبسمه تعالى : اگر زندگى زن با خانواده‌ى شوهر براى او حرجى و مشقت ساز باشد مىتواند از همسر مطالبه‌ى منزل مستقل كند و در غير اين صورت بايد به خانه‌ى شوهرش برگشته و در صورتى كه طلاق واقع شود ، زن مستحق تمام مهريه مىباشد ، والله العالم .\r\nسؤال ( 518 ) مردى كه در منطقه‌اى كار مىكند ، ولى همسرش در منطقه‌ى ديگرى است ، اكنون مرد مىخواهد در منطقه‌ى محل كار ، همسر ديگرى انتخاب نمايد در اين بين همسر اول مىگويد ، اگر ازدواج مجدد نمودى ، بايد محل زندگى مرا به محل كارت منتقل نمايى ، آيا حق چنين مطالبه‌اى را دارد ؟\r\nبسمه تعالى : در صورتى كه مسكن همسر اول مناسب او نبوده و براى او حرجى و مشقت ساز باشد ، حق مطالبه‌ى منزل در منطقه‌ى كار شوهر را دارد ، والله العالم .\r\nسؤال ( 519 ) در صورتى كه زن و فرزندانش با شوهر در منطقه‌ى كارى شوهر ساكن مىباشند ، ولى شوهر مىخواهد آنان را به زادگاه خويش منتقل نموده و آنجا را براى زندگى آنان مناسب مىداند ، آيا زن مىتواند از اين\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nخواسته‌ى شوهر اطاعت نكرده و در خواست زندگى با شوهرش در منطقه‌ى كارى همسر را داشته باشد ؟\r\nبسمه تعالى : اگر زندگى زن و فرزندان در محل ديگر موجب حرج و سختى براى زن باشد ، شوهر حق اجبار او را در انتقال مسكن ندارد ، والله العالم .\r\nسؤال ( 520 ) يكى از حقوق زن بر مرد تهيه‌ى مسكن براى زن مىباشد . اگر مرد براى زن اتاقى را در يك خانه‌ى اشتراكى تهيه نمايد ، اين حق اداء شده با توجه به اينكه در اين زمان تهيه‌ى مسكن مستقل براى زن متعارف مىباشد ؟\r\nبسمه تعالى : اگر شوهر منزل مستقلى نداشته ، سزاوار است كه زن مؤمنه‌ى او در اين مورد صبر نموده و مشكلات را تحمل كند ، خداوند در قرآن كريم مىفرمايد : ( و من قدر عليه رزقه فلينفق مما آتاه الله ) ، والله العالم .\r\n\r\nنفقه‌ى خويشاوندان\r\nسؤال ( 521 ) آيا نفقه‌ى مادر بر دخترى كه داراى مال مىباشد ، واجب است ؟ با توجه به اينكه مادر فرزند پسر هم دارد ، ولى به خاطر مسافرت ، فعلًا فرزند پسر در نزد مادر نبوده و توان پرداخت نفقه را ندارد ، آيا نفقه‌ى واجب شامل مخارج پرستار و كسى كه مادر را به دستشويى و حمام مىبرد ، هم مىشود ؟\r\nبسمه تعالى : انفاق بر مادر در صورتى كه مادر داراى مال و ثروتى كه بتواند با آن زندگى كند نمىباشد ، واجب است و اگر فرزند پسر اقدام به انفاق نكند ، اين امر به دختر واجب مىشود و در صورتى كه مادر بدون پرستار در زحمت و مشقت و حرج مىافتد ، هزينه و حقوق پرستار هم جزء\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nنفقه‌ى واجب محسوب مىگردد ، والله العالم .\r\nسؤال ( 522 ) آيا نفقه دادن بر پدر بزرگ و مادربزرگ واجب است ؟ آيا در صورتى كه پدر و مادر قدرت بر كسب و تحصيل مال داشته باشند ، هم وجوب انفاق ثابت است ؟\r\nبسمه تعالى : در صورتى كه داراى نفقه نباشند ، در صورت امكان بر فرزند واجب است كه نفقه‌ى آن‌ها را بدهد و بنابر احتياط در صورتى كه قدرت بر اكتساب و تحصيل مال هم داشته ، ولى فعلًا مالى ندارند هم وجوب انفاق ثابت است .\r\nسؤال ( 523 ) آيا نفقه‌ى زوجه مقدم بر نفقه‌ى پدر و مادر است ؟ كسى كه عمداً نفقه‌ى زوجه‌ى خود را بر نفقه‌ى پدر و مادر مقدم مىسازد ، چه حكمى دارد ؟\r\nبسمه تعالى : نفقه‌ى زوجه و همسر مقدم بر نفقه‌ى پدر و مادر مىباشد و اگر نفقه‌ى پدر و مادر را مقدم كرد بر نفقه‌ى زوجه‌ى خود ، نفقه را به او بدهكار مىشود ، والله العالم .\r\nسؤال ( 524 ) مردى كه همسرش را طلاق داده و داراى يك دختر از آن زن مىباشد ، محكمه‌ى قضايى حكم نموده كه بايد نفقه‌ى بچه را به مادر بچه پرداخت نمايد و هر ماه 20 دينار جهت نفقه تعيين گرديده ، ولى هر وقت مرد نفقه‌ى بچه را مىفرستد زن از قبول آن ممانعت كرده و آن را رد مىكند ، ولى فعلًا به محكمه مراجعه كرده و مىگويد شوهرش به مدت دو سال است كه نفقه‌ى بچه را پرداخت ننموده است . آيا واجب است كه نفقه اين دو سال را به مادر بچه بدهد يا آنكه آن را نگه داشته و بعد از بزرگ شدن دختر آن را پرداخت كند ؟\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبسمه تعالى : اگر پدر به مادر امر نموده كه نفقه‌ى دختر را بدهد ، آنچه كه مادر در نفقه‌ى دختر خرج كرده ، شوهر به آن مبلغ ضامن است ، ولى اگر نفقه‌اى كه مادر براى بچه داده ، بدون درخواست شوهر بوده و زن هم از قبول نفقه خوددارى نموده و خودش نفقه را داده است ، در اين مورد شوهر ضمانى نسبت به نفقه‌ى دو سال گذشته نداشته و بايد نفقه‌ى فعلى بچه را پرداخت نمايد ، والله العالم .\r\nسؤال ( 525 ) در صورتى كه فرزند بالغ شود ، چند احتمال تصور مىشود ؟ پدر اين فرزند يا ثروتمند بوده و يا از جهت مالى متوسط است يا فقير و همچنين فرزند يا ثروتمند است يا متوسط يا فقير . آيا در صورتى كه فرزند نياز به ازدواج داشته و توان تأمين هزينه‌ى آن را نداشته باشد ، بر پدر واجب است هزينه‌ى ازدواج را پرداخت كند ؟\r\nبسمه تعالى : در صورتى كه فرزند نياز به ازدواج دارد و توان تأمين مخارج آن را نداشته و فقير مىباشد ، سزاوار است كه پدر براى جلوگيرى او از حرام براى او اسباب ازدواج را تهيه نمايد ، ولى خرج ازدواج فرزند از نفقه‌ى واجبه بر پدر نمىباشد ، والله العالم .\r\n\r\nازدواج مرد زناكار با زنى كه با او زنا كرده\r\nسؤال ( 526 ) الف - مرد و زنى كه بدون عقد شرعى با هم نزديكى كرده و داراى فرزند شده‌اند ، ولى اكنون توبه نموده و مىخواهند صيغه‌ى عقد بخوانند ، آيا اين عقد از جهت شرعى صحيح مىباشد ؟\r\nبسمه تعالى : بله مىتواند آن زن را به عقد خود در آورد ، ولى بنابر احتياط قبل از عقد زن يك بار حيض ببيند و بعد از پاكى از آن ، زن را عقد كند ، والله العالم .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nب - در صورتى كه زن جاهل به مسايل شرعى باشد ، آيا واجب است كه به او بگويد ، زن بايد عدّه نگه دارد ؟\r\nبسمه تعالى : در صورتى كه زن به حكم شرعى جاهل باشد و نداند كه در صورت دخول بايد عدّه نگه دارد و عدّه او دو حيض كامل مىباشد ، لازم است در صورت دخول به او ، مسئله را به او بگويد ، والله العالم .\r\nسؤال ( 527 ) آيا زنى كه زنا داده ، بر مرد زانى حرام مىشود ؟ آيا مرد زناكار مىتواند با دختر زنى كه زنا داده ، ازدواج نمايد و در اين حكم آيا زناى با محارم فرقى دارد ؟\r\nبسمه تعالى : ازدواج مرد زناكار با زنى كه زنا داده ، مانعى ندارد ، ولى در صورتى كه زنى كه زنا داده شوهر دار باشد ، بنابر احتياط واجب نبايد با او ازدواج كند و بنابر احتياط مستحب با دختر او هم ازدواج ننمايد و در اين مسئله فرقى بين غريبه و فاميل و خويشان نمىباشد . ولى در صورتى كه با خاله‌اش زنا كرده ، نمىتواند دخترش را عقد كند و همچنين اگر اين عمل را با عمه‌اش انجام داده است ، بنابر احتياط واجب نمىتواند دختر او را به ازدواج خود در آورد ، والله العالم .\r\n\r\nازدواج با زنى كه مشهور به زنا مىباشد\r\nسؤال ( 528 ) آيا ازدواج با زنى كه از زنا باردار شده ، جايز است ؟ در صورتى كه حمل از مرد ديگرى باشد ؟\r\nبسمه تعالى : ازدواج با اين زن براى غير مردى كه با او زنا كرده ، مانعى ندارد ، والله العالم .\r\nسؤال ( 529 ) آيا ازدواج موقت با زنى كه مشهوره به زنا مىباشد ، جايز است ؟\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبسمه تعالى : بنابر احتياط از ازدواج با زنى كه مشهوره به زنا مىباشد ، اجتناب شود ، والله العالم .\r\nسؤال ( 530 ) در بعضى از مسافرت‌هاى خارجى مجبور مىشويم كه در هتل‌ها و يا مسافرخانه‌ها سكنى گزيده و مستقر شويم . در اين اماكن برخى اوقات زن‌هايى به ساكنين هتل رجوع نموده و خود را به آنان عرضه مىكنند . آيا ازدواج موقت با اين زنان جايز است ؟ با توجه اينكه ، اين زن‌ها بعضى مسلمان و بعضى ديگر اهل كتاب مىباشند ؟\r\nبسمه تعالى : عقد موقت در زنى كه مشهوره‌ى به زنا مىباشد ، چه مسلمان و چه اهل كتاب ، مورد اشكال مىباشد و در غير اهل كتاب ، ازدواج هرچند به شكل موقت باشد بلا اشكال جايز نمىباشد ، والله العالم .\r\nسؤال ( 531 ) آيا زنى كه براى خود دوستى انتخاب نموده و به مدت چند سال با او ارتباط جنسى حرام دارد ، مشهوره به زنا محسوب مىشود ؟\r\nبسمه تعالى : اگر به مدت چند سال عادت به زنا با يك نفر داشته و اين ارتباط معروف و شايع شده ، مشهوره به زنا محسوب مىشود ، والله العالم .\r\n\r\nشرايط عقد\r\n\r\nاشتراط صيغه در ازدواج\r\n\r\n* نكاح و ازدواج معاطاتى\r\nسؤال ( 532 ) در زمان ما در بعضى از محافل راجع به ازدواج معاطاتى ( ازدواج بدون خواندن عقد و صيغه ) كه به آن ازدواج مدنى مىگويند ، صحبت مىشود . نظر مبارك را راجع به اين نوع ازدواج بيان فرموده و در صورت\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nامكان دليل هركدام از دو قول بطلان و صحت را بيان فرمائيد ؟\r\nبسمه تعالى : نكاح معاطاتى باطل است و دليل بر اين حكم علاوه بر مخالفت اين امر با ارتكازات قطعيه متشرعه ، رواياتى است كه در آن تصريح به اعتبار ايجاب و قبول لفظى شده ؛ مثل اينكه مرد بايد الفاظ خاصّى را گفته و زن در صورتى كه با لفظ ايجاب ، مرد را قبول كرده ، زوجه و همسر او مىشود و در بعضى از روايات معتبره اين دعا وارد شده : ( خداوندا ! به كلمات تو من اين زن را بر خود حلال نمودم ) كه اين تعبير ظاهر در اعتبار قول و لفظ مىباشد ، والله العالم .\r\nسؤال ( 533 ) من به لطف خدا مسلمان شده و گرايش به مذهب عالى اهل بيت ( عليهم السلام ) پيدا نمودم و الآن به عنوان يك شخص شيعه به ترويج مكتب اهل بيت ( عليهم السلام ) مشغولم ، ولى پدر و مادر من مسيحى بوده و قبل از اينكه ازدواج متعارف بين اهل كتاب داشته باشند با هم سابقه‌ى رفاقت داشته‌اند و من بر اثر ارتباط جنسى آن دو قبل از ايجاد عقد ازدواج متولد شده‌ام . اكنون اين سؤال مطرح است كه آيا مىتوانم به عنوان يك مبلّغ امام جماعت شوم ؟ آيا تصريح به قول و يا لفظ در ازدواج به نظر شما اعتبار دارد ؟ با توجه به اينكه بعضى از علماء نكاح معاطاتى را صحيح دانسته و بعضى ديگر حلال‌زاده بودن امام جماعت را شرط صحت جماعت نمىدانند ؟\r\nبسمه تعالى : ازدواج معاطاتى صحيح نمىباشد و مراد از نكاح معاطاتى انشاء و اعتبار زوجيت مىباشد به سبب انجام دادن كارى كه دلالت بر آن داشته باشد ، بدون آنكه زوجين از الفاظ مخصوصه استفاده كنند و آنچه در سؤال ذكر شده ، ربطى به ازدواج معاطاتى ندارد ؛ زيرا در فرض سؤال زن و مرد قبل از ايجاد عقد ازدواج بدون قصد ازدواج با هم ارتباط داشته‌اند\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو اين امر ربطى به ازدواج معاطاتى ندارد . اما شرط حلال زاده بودن امام جماعت يك حكم شرعى است مانند شروط ديگر امام جماعت و اين امر ربطى به عدالت و تقوى و پاكى شما ندارد . شما سعى نماييد كه از راه‌هاى ديگر غير از امام جماعت شدن به مذهب خدمت كنيد . شما سعى نماييد با تبليغ بين دوستان و جوانان مكتب اهل بيت ( عليهم السلام ) را ترويج نموده و چنانچه در روايت وارد شده ، اگر خداوند يك نفر را به دست شما هدايت كند ، ارزش آن براى شما بهتر و بالاتر از آنچه خورشيد بر او تابيده ، مىباشد . تبليغ شما ثوابش كمتر از امامت در جماعت نمىباشد . از خداوند مىخواهيم كه به شما توفيق عنايت كرده و به شما رزق واسع مرحمت نمايد ، زيرا كه او ارحم الراحمين است .\r\n\r\n* صيغه‌ى عقد\r\nسؤال ( 534 ) آيا واجب است كه در هنگام خواندن عقد كه در رساله‌هاى عمليه ذكر شده ، فقط به يك لفظ واحد اكتفا نمود يا اينكه مىتوان الفاظ را تغيير داده و يا در بعضى از الفاظ تقديم و يا تأخير انجام داد ؟\r\nبسمه تعالى : در صورتى كه تغيير در حركات كلمه بوده و يا تقديم و تأخير تغييرى در معنى ايجاد نكند ، مانعى ندارد ، والله العالم .\r\nسؤال ( 535 ) منظور از كلمه ( بلافصل ) كه در احكام عقد و كيفيت اجراء صيغه به ايجاب و قبول لفظى گفته شده ، چيست ؟\r\nبسمه تعالى : يعنى نبايد بين ايجاب و قبول به اندازه‌اى طولانى فاصله شود كه اتصال عقد به هم بخورد ، والله العالم .\r\nسؤال ( 536 ) خانمى كه شخصى به او گفته ، آيا حاضرى با فلان مرد ازدواج كنى تا تو را به عقد او در آورم ، او جواب مثبت داده و سپس بعد از مدتى به او\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nخبر داده كه عقد جارى گرديده است ، ولى اكنون متوجه شده شخصى كه واسطه بوده و عقد را جارى كرده ، سنّى بوده است و اين خانم نمىداند كه مخالفين چگونه عقد مىخوانند و عقد به چه كيفيتى خوانده شده است و مشكل اساسى اين خانم اين است كه بعد از مدتى مرد اول او را رها كرده و اين زن با مرد دومى ازدواج كرده است ، اكنون وظيفه‌ى اين خانم چيست ؟\r\nبسمه تعالى : اگر محرز شود كه عقد با مرد اول واقع شده و يا اينكه وكيل مرد اول خبر دهد كه عقد را بعد از رضايت زن خوانده است و زن قبل از طلاق و يا بعد از آن و در زمان عدّه به ازدواج مرد دوم در آمده ، عقد دوم باطل و اين زن براى مرد دوم حرام ابدى مىشود ، ولى اگر وقوع عقد اول محرز نباشد مثل اينكه مرد اول بگويد عقد تمام شده و زن هم به قول او اعتماد نكند عقد دوم صحيح مىباشد و مجرد گفته‌ى مرد اول عقد را ثابت نمىكند ، ولى اگر وكيل او خبر دهد كه عقد را خوانده‌ام و يا اينكه زن بداند و يا اطمينان كند كه مرد اول دروغ نگفته و عقد واقع شده است ، تحقق عقد اول محرز مىشود و احكامى كه گفته شد جارى مىشود ، والله العالم .\r\nسؤال ( 537 ) آيا شخص جنب مىتواند صيغه‌ى عقد را جارى كند ؟\r\nبسمه تعالى : جايز است ، والله العالم .\r\nسؤال ( 538 ) آيا در عقد ازدواج فقط دو كلمه « زوّجتك و قبلت التزويج » بايد عربى باشد و آيا اگر كلمات ديگر مثل تعيين مهر و يا زمان عقد به زبان ديگرى گفته شود ، عقد صحيح مىباشد ؟\r\nبسمه تعالى : عقد اگر به زبان عربى صحيح باشد ، مانعى ندارد ، هرچند مقدار مهر\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو يا تعيين زمان به زبان ديگرى باشد كه طرفين عقد آن زبان را مىفهمند و كسى كه قدرت تكلّم به زبان عربى صحيح را ندارد بنابر احتياط در صورت امكان بايد كسى را كه عربى مىداند در اجراى عقد وكيل خود سازد ، والله العالم .\r\n\r\n* وكالت دادن در اجراى عقد\r\nسؤال ( 539 ) آيا مرد مىتواند از زن وكالت گرفته و او را براى خود عقد نمايد ؟\r\nبسمه تعالى : بعيد نيست كه اين عمل جايز باشد ، ولى بنابر احتياط شخص ديگر وكيل از زن شده و صيغه‌ى عقد اجرا شود ، والله العالم .\r\nسؤال ( 540 ) اگر وكيل زن در هنگام اجراى عقد به زن بگويد ، آيا قبول مىكنى كه من وكيل تو باشم و ترا به ازدواج فلان شخص در آورم ، و زن هم بگويد بله ، آيا اين عبارت در صحت وكالت كافى است يا اينكه بايد زن صريحاً بگويد تو وكيل من هستى ؟\r\nبسمه تعالى : همين مقدار كه زن بگويد بله ، در توكيل كفايت مىكند ، والله العالم .\r\n\r\nشرط نبودن حضور شهود در عقد ازدواج\r\nسؤال ( 541 ) شروطى كه در عقد ازدواج مىتوان گفت چه شروطى است ؟ آيا بايد شاهدان عقد ازدواج داراى ريش باشند و يا معمم باشند ؟\r\nبسمه تعالى : شروط صحت عقد به شكل مبسوط در رساله‌ى عمليه ذكر شده و حاضر بودن شاهد در صحت عقد شرط نمىباشد اگر چه بهتر است ، والله العالم .\r\nسؤال ( 542 ) آيا شهادت 4 زن به صورت انفرادى در عقد ازدواج كافى است ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبسمه تعالى : در مذهب اهل بيت ( عليهم السلام ) حضور شاهد چه زن و چه مرد در عقد ازدواج معتبر نمىباشد و مورد اعتبار شاهد در اجراى صيغه‌ى طلاق است كه بايد دو مرد عادل حاضر در مجلس طلاق بوده و شاهد وقوع آن باشند و حضور چند زن عادل در جلسه‌ى طلاق اعتبار و اثرى ندارد ، والله العالم .\r\n\r\nاجازه‌ى ولى\r\n\r\n* اجازه‌ى ولى در ازدواج مجنون\r\nسؤال ( 543 ) مجنون در عرف فقهى چه معنايى دارد ؛ زيرا بعضى از اشخاص كه به آنان عرفاً ديوانه گفته مىشود بعضى از امور را درك نموده و بعضى ديگر را نمىفهمند و به عبارت صريح‌تر بعضى از كارهاى اين گروه طبق موازين عقلايى بوده و بعضى از كارهاى ديگر مخالف با موازين عقلايى است با توجه به آنچه كه گفته شد .\r\nالف - آيا تزويج زن و يا مرد مجنون اگر مقدارى از معناى ازدواج را بفهمند و اندكى غرض از آن را درك نمايند ، صحيح مىباشد . آيا در ازدواج مجنون احتياج به اجازه‌ى فقيه مىباشد و در صورتى كه مجنون پدر يا جد پدرى نداشته باشد ، ولايت او بر عهده‌ى چه كسى مىباشد ؟\r\nب - زن و مرد مجنون در صورتى كه هيچ دركى از ازدواج ندارند ، به چه كيفيتى بر آن‌ها عقد جارى مىشود ؟\r\nبسمه تعالى : مجنون به كسى گفته مىشود كه كسانى كه او را مىبينند و يا مىشناسند او راعاقل ندانند و صادر شدن بعضى از اعمال عقلايى از مجنون منافات با جنون او ندارد . بنابراين تزويج و يا توكيل شخص\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمجنون صحيح نمىباشد و ولايت او با پدر و جد پدرى مىباشد و در صورتى كه پدر يا جد پدرى نداشته باشد وصى پدر ولايت بر تزويج او دارد و در صورتى كه موصى در وصيت خود تصريح كرده باشد كه در هنگام اضطرار مجنون به ازدواج ، براى او زوجه اختيار كند وصى مىتواند براى او اقدام به ازدواج كند و بنابر احتياط در همه‌ى فروض مسئله و يا در موردى كه جنون او به صغر و كودكى او متصل نشود و يا اينكه معناى وكالت را بفهمد و يا در صورتى كه احراز جنون شخص نشود از حاكم شرع يا وكيل او و از شخصى كه جنون او مشكوك است و از پدرش ، اجازه بگيرند ، والله العالم .\r\n\r\n* اذن پدر در ازدواج دختر\r\nسؤال ( 544 ) در برخى از مناطق متعارف است كه دختر عمو را به ازدواج پسر عمو در مىآورند . اگر دخترى كه عقل كامل داشته و اصرار بر عدم ازدواج با پسر عمويش دارد ، آيا با توجه به عدم رضايت دختر به عقد با پسر عمو عقد صحيح مىباشد ؟ آيا اگر بعد از مدتى به عقد واقع رضايت دهد ، عقد صحيح مىشود ؟\r\nخوئى ( قدس سرّه ) : در فرض ذكر شده ، عقد بنابر احتياط صحيح نمىباشد ، ولى اگر به عقد ذكر شده موافقت كرد ، هر چند بعد از گذشت مدتى ، عقد صحيح مىباشد ، والله العالم .\r\nسؤال ( 545 ) آيا پدر مىتواند از ازدواج دختر كوچك‌تر خود به خاطر شوهر نكردن دختر بزرگ جلوگيرى نمايد با توجه به اينكه در اين مسئله ملاحظه‌ى دختر بزرگتر را نموده و مىترسد در صورت ازدواج دختر كوچك دختر بزرگتر دچار مشكل روحى شود ، با توجه به اينكه زمان ازدواج دختر اول\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمعلوم نمىباشد ؟\r\nبسمه تعالى : در صورتى كه اميد به ازدواج دختر اول باشد ، پدر بايد مصلحت هر دو دختر را سنجيده و عمل نمايد و به همين جهت اگر دختر اول خواستگار داشته و اميد به ازدواج او مىباشد ، پدر مىتواند تا زمان ازدواج او از ازدواج دختر كوچك‌تر مخالفت كند و گاهى اوقات ازدواج نكردن دختر بزرگتر موجب وهن خانواده‌ى او مىشود .\r\nسؤال ( 546 ) اگر پدر نذر كرده كه دخترش را به تزويج سيدى درآورد ، ولى دختر با اين ازدواج مخالفت نمايد و يا اينكه پدر از ازدواج او جلوگيرى مىكند تا اينكه خواستگار سيدى بيايد و دختر هم نياز به ازدواج دارد ، آيا در اين مورد ولايت پدر ساقط مىشود ؟\r\nبسمه تعالى : اگر دختر به هيچ وجه راضى به ازدواج با سيد نباشد ، نذر پدر اثرى ندارد و اگر دختر نياز به ازدواج داشته ، به شكلى كه تا زمان آمدن سيد به خواستگارى او به سختى و مشكلات مىافتد ، ولايت پدر ساقط مىباشد ، والله العالم .\r\nسؤال ( 547 ) در صورتى كه شخصى دختر باكره‌اى را با اذن پدرش جهت محرميت عقد نموده ، آيا بعد از گذشت مدت مىتواند دوباره همان دختر را به عقد خود بدون اذن پدر در آورد ؟ با توجه به اينكه در عقد اول با دختر استمتاعاتى هم داشته است ؟\r\nبسمه تعالى : اذن پدر به مجرد برخى از لذائذى كه از آن دختر برده ، ساقط نمىشود ، مگر در زمانى كه دختر از حال باكره بودن خارج شود ، والله العالم .\r\nسؤال ( 548 ) آيا دختر باكره مىتواند خودش را بدون اجازه‌ى پدر به ازدواج موقت\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر آورد ؟\r\nبسمه تعالى : اين عمل جايز نمىباشد و او نمىتواند بدون اجازه‌ى پدر و يا جد پدرى ، خود را به تزويج كسى درآورد ، والله العالم .\r\nسؤال ( 549 ) در صورتى كه پدر دخترى از ازدواج موقت او با شخصى كه متدين و متخلق بوده و براى دختر مناسب مىباشد ، مخالفت نمايد . آيا ولايت او در تزويج دختر ساقط مىشود ، آيا شارع مقدّس به او اجازه مىدهد كه بدون اجازه‌ى پدرش ازدواج كند با توجه به اينكه ممكن است ازدواج موقت به دايم تبديل شود ؟\r\nبسمه تعالى : در فرض مذكور در سؤال ولايت پدر ساقط نمىشود ، والله العالم .\r\nسؤال ( 550 ) در چه صورتى دختر مىتواند بدون اجازه‌ى ولى خود ازدواج موقت يا دايم داشته باشد ؟\r\nبسمه تعالى : در صورتى كه دختر باكره پدر و يا جد پدرى نداشته و خودش بالغه و عاقله باشد ، مىتواند اقدام به ازدواج نمايد ، والله العالم .\r\nسؤال ( 551 ) آيا نظر حضرتعالى در اعتبار اذن پدر در ازدواج دختر فتواست يا احتياط واجب ؟\r\nبسمه تعالى : اجازه از پدر در فرض مسئله ، در نزد ما بنابر احتياط واجب مىباشد ، والله العالم .\r\nسؤال ( 552 ) معناى احتياج به ازدواج كه اذن پدر را ساقط مىكند ، آيا احتياج عرفى است مثل اينكه سن دختر بالا رفته باشد يا اينكه احتياج غريزى و جنسى مىباشد ؟\r\nبسمه تعالى : اگر پدر دختر را از ازدواج به شكل مطلق منع نموده ، مثلًا بگويد بايد در خانه مانده و خدمت كنى ، اذن او ساقط است . ولى اگر دختر را\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاز ازدواج با شخص غيرمناسب منع كند ، اذن او ساقط نمىشود هرچند دختر نياز به ازدواج داشته باشد ، والله العالم .\r\nسؤال ( 553 ) ما در يك اجتماعى زندگى مىكنيم كه اهالى آن از اهل سنت مىباشند ، ولى دخترى در اين محل شيعه شده است . آيا بدون اجازه‌ى پدر اين دختر مىتوان با او ازدواج موقت نمود . اگر عقد موقت بر او واقع شده باشد ، آيا عقد صحيح مىباشد ؟ در صورتى كه اين دختر ازدواج كرده و بكارت او زايل گرديده ، آيا در ازدواج دايم بايد اين مطلب را به خواستگار خود بگويد و در صورتى كه اين دختر باردار شده و به خاطر حفظ آبروى خود آن را سقط كرده باشد ، مقدار ديه‌ى آن را بيان نموده و بفرماييد بايد اين ديه را به چه كسى پرداخت كند ؟\r\nبسمه تعالى : اگر دختر شيعه شده و احتمال صحت عقد را مىداده ، عقد صحيح مىباشد و بنابر احتياط بايد مطلب را به خواستگار جديد خود بگويد . چون اگر بداند با او ازدواج نمىكند و اگر به شوهر جديد مطلب را نگفته و عقد خوانده شده عقد صحيح بوده ، ولى مهر او در ضمن عقد ، مهر غير باكره مىباشد و سقط جنين حرام بوده و ديه به عهده‌ى كسى است كه آن را سقط نموده و پول ديه حكم ارث را دارد و مقدار آن به اختلاف عمر جنين فرق مىكند ، والله العالم .\r\nسؤال ( 554 ) در صورتى كه پدر سنّى اجازه‌ى ازدواج با دخترش را نمىدهد ، چون خواستگار او يك جوان شيعه مىباشد ، آيا اين جوان شيعه مىتواند بدون اجازه‌ى پدر با آن دختر ازدواج نمايد ؟\r\nبسمه تعالى : در صورتى كه جلوگيرى پدر از ازدواج دخترش به خاطر شيعه بودن جوان خواستگار مىباشد ، عقد و ازدواج صحيح بوده و اذن و\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاجازه‌ى او اعتبارى ندارد ، والله العالم .\r\nسؤال ( 555 ) آيا دختر باكره‌اى كه از خانواده‌ى خود دور مىباشد و مشغول تحصيل در شهر ديگرى است مىتواند بدون اجازه‌ى پدر ازدواج نمايد ؟\r\nبسمه تعالى : ازدواج او بدون اجازه‌ى پدر صحيح نمىباشد ، والله العالم .\r\nسؤال ( 556 ) در صورتى كه دختر باكره بگويد پدرم مرا در ازدواج مخير كرده و اختيار آن را به خودم واگذار نموده است ، آيا به مجرد اين گفته مىتوان با آن ، بدون اجازه‌ى پدرش ازدواج نمود ؟\r\nبسمه تعالى : مجرد گفته و ادعاى او كافى نبوده ، بلكه بايد يقين و يا اطمينان به صحت گفته‌ى او پيدا شود ، مثل اينكه از پدرش سؤال شود يا اينكه به شخص ثقه‌اى بگويند كه از پدرش سؤال نمايد ، والله العالم .\r\nسؤال ( 557 ) اگر دختر باكره‌اى كه رشيده مىباشد بدون اجازه‌ى پدرش اقدام به ازدواج نمايد با توجه به اينكه شرايط و امكان اجازه از پدر بوده است ، آيا اين ازدواج فقط حكم تكليفى دارد ؟ يعنى دختر فقط مرتكب امر حرامى شده ، ولى عقد صحيح مىباشد يا اينكه علاوه بر حرمت تكليفى عقد هم باطل و حرمت تكليفى و وضعى هر دو جارى مىباشد ؟ و آيا حكم عدم جواز فتواست يا احتياط واجب ؟\r\nبسمه تعالى : اگر دخول به دختر محقق شده ، بايد عقد استيناف شود ، اما اگر دخول محقق نشده ، بايد از پدر و جد پدرى اجازه بگيرد ، والله العالم .\r\nسؤال ( 558 ) آيا لذت بردن و استمتاع از دختر باكره بدون دخول جايز است و بر فرض جواز ، آيا بعد از پايان مدت زن بايد عدّه نگه دارد ؟\r\nبسمه تعالى : استمتاع بردن و لذّت بردن از دختر باكره با اذن پدر مانعى ندارد و در صورت عدم دخول عدّه ندارد ، ولى اذن پدر در هر دو صورت چه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدخول و چه عدم دخول ، در صحت عقد معتبر مىباشد ، والله العالم .\r\nسؤال ( 559 ) دخترى كه مىترسد در صورت عدم اقدام به ازدواج منقطع به حرام بيفتد ، آيا مىتواند بدون رضايت پدر و خانواده اقدام به ازدواج موقت نمايد ؟ و آيا در اين صورت اجازه‌ى پدر ساقط مىشود ؟\r\nبسمه تعالى : اجازه‌ى پدر در فرض ذكر شده در مسئله ساقط نمىشود ، والله العالم .\r\nسؤال ( 560 ) اگر دختر يقين به عدم رضايت پدر يا احتمال و گمان به عدم رضايت پدر داشته باشد ، چه حكمى دارد ؟\r\nبسمه تعالى : چنانچه در مسايل سابقه گذشت ، بايد اجازه‌ى پدر احراز شود ، والله العالم .\r\n\r\n* اجازه‌ى پدر در ازدواج دختر سالخورده\r\nسؤال ( 561 ) بعضى از دخترانى كه سن آنان از 30 سال تجاوز كرده و تا به حال موفق به ازدواج دايم نشده‌اند ، ولى امكان ازدواج منقطع براى آنان مىباشد ، آيا در صورت ترس از وقوع در حرام مىتوانند بدون اجازه‌ى پدر اقدام به ازدواج موقت نمايد ؟\r\nبسمه تعالى : پدر بايد ملاحظه مصلحت دخترش را نمايد ، ولى دختر بدون اجازه‌ى پدر نمىتواند اقدام به ازدواج موقت نمايد ، والله العالم .\r\nسؤال ( 562 ) در صورتى كه دختر بالغه و رشيده بوده و خودش متكفل امور خودش مىباشد و وقت ازدواج او گذشته و نياز شديد به ازدواج دارد و مردى كه مناسب او باشد و متكفل نيازهاى او باشد هم وجود دارد ، آيا اجازه مىدهيد بدون اجازه‌ى پدر ازدواج نمايد ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبسمه تعالى : در فرض ذكر شده بايد اجازه و اذن ولى او احراز شود ، بله اگر ازدواج به مصلحت او بوده ، ولى پدر به خاطر منافع خودش اجازه‌ى ازدواج به او نمىدهد در اين فرض اعتبار اجازه او ساقط مىشود ، والله العالم .\r\nسؤال ( 563 ) دختر باكره‌اى كه از عمرش 29 سال مىگذرد و تا به حال خواستگاران متعددى داشته ، ولى پدرش شروط سختى براى آنان گذاشته و با ازدواج دختر موافقت نمىكند ، ولى اين دختر شديداً احتياج به ازدواج داشته و به همين جهت زندگى پر مشقتى دارد ، آيا در فرض ذكر شده اجازه‌ى پدر در ازدواج دايم و يا موقت ساقط مىشود يا اينكه بايد به هر شكلى شده ، اجازه‌ى او را احراز كند ؟\r\nبسمه تعالى : در صورتى كه بين خواستگاران شخصى باشد كه با اين دختر از جهت دين مناسب بوده و شرايط زندگى با او را داشته باشد و ازدواج نكردن دختر هم براى او باعث مشقت گردد ، اجازه‌ى پدر معتبر نمىباشد ، والله العالم .\r\nسؤال ( 564 ) دخترى كه خود را بالغه و رشيده مىدانسته و سن او 25 سال است و گمان مىكرده كه اجازه‌ى پدر در عقد او اعتبارى ندارد و به همين جهت ازدواج نموده ، آيا عقدش صحيح مىباشد يا باطل ؟ آيا زناكار محسوب مىگردد و همچنين اگر پدر بعد از علم به تحقق عقد اجازه ندهد ، دختر چه تكليفى دارد ؟\r\nبسمه تعالى : در صورت باكره بودن او عقد او بدون اجازه‌ى پدر صحيح نمىباشد و بعد از آنى كه بكارت زايل گرديده ، در صورتى كه نمىدانسته كه در عقد او اذن پدر اعتبار دارد ، نزديكى او حكم وطى به\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nشبهه را دارد و عقد ذكر شده در مسئله ، بعد از نزديكى با اجازه‌ى بعدى پدر صحيح نمىباشد ، والله العالم .\r\n\r\n* حكم صورتى كه اجازه گرفتن از پدر ممكن نمىباشد\r\nسؤال ( 565 ) چه زمانى دختر باكره مىتواند بدون اجازه‌ى پدرش ازدواج كند ، آيا در مورد عقد بر دختر باكره بدون دخول و نزديكى اذن پدر ساقط مىگردد ؟\r\nبسمه تعالى : اذن پدر در صورتى كه غايب بوده و مكان او معلوم نباشد و يا اينكه در صورت حضور به هيچ وجه اجازه به ازدواج دختر نمىدهد و يا اينكه مصلحت دختر را در نظر نگرفته و منافع خود را در نظر مىگيرد و يا اينكه مريض بوده و داراى درك و حواس صحيحى نمىباشد ، ساقط مىگردد ، والله العالم .\r\nسؤال ( 566 ) دختر باكره‌اى كه پدرش از دنيا رفته ، آيا در صورت ازدواج موقت نياز به اجازه‌ى شخص ديگرى غير از پدرش مىباشد ؟\r\nبسمه تعالى : در صورتى كه پدر بزرگ پدرى او زنده باشد ، بنابر احتياط واجب بايد اجازه‌ى او را در عقد دايم يا موقت احراز نمايد ، والله العالم .\r\nسؤال ( 567 ) در صورتى كه ولى شرعى دختر از دنيا رفته ، آيا مىتوان با او عقد موقت خواند ، آيا به مجرد گفته‌ى دختر و اخبار او به مرگ ولى او ، مىتوان او را عقد نمود ؟\r\nبسمه تعالى : در صورتى كه علم و يا اطمينان به مرگ ولى شرعى او پيدا شود ، ازدواج با او مانعى نداشته و اين مسئله به مجرد گفته‌ى دختر ثابت نمىشود ، والله العالم .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nسؤال ( 568 ) شخصى كه دختر خواهر زن خود را عقد نموده و پدر اين دختر در عراق به شهادت رسيده است و دختر هم در سن 15 سالگى مىباشد و پدر بزرگ پدرى دختر هم زنده بوده ، ولى امكان دسترسى به او نمىباشد و عقد اين دختر هم به خاطر مراعات مسئله حجاب و رفع مشقت و سختى در محل زندگى بوده ، آيا اين عقد صحيح مىباشد ؟\r\nبسمه تعالى : در صورتى كه دسترسى به پدر بزرگ دختر هر چند به وسيله‌ى نامه و يا تلفن ممكن نباشد ، مىتواند دختر را به عقد خود درآورد ، ولى قبل از عقد بايد از همسرش اجازه بگيرد ؛ زيرا همسر او خاله‌ى دختر مىشود ، والله العالم .\r\n\r\n* حكم اختلاف زن و مرد در تقليد\r\nسؤال ( 569 ) اگر من مقلد مرجعى هستم كه در ازدواج با باكره اذن پدر را معتبر نمىداند ، آيا مىتوانم دخترى را كه مقلد مرجع من نبوده و يا اينكه اصلًا تقليد نكرده ، بدون اجازه‌ى پدرش به عقد خود در آورم ؟\r\nبسمه تعالى : در صورتى كه دختر تا به حال اصلًا تقليد نكرده و تقليد شما هم طبق موازين شرعى بوده ، عقد مانعى ندارد و در صورتى كه تقليد شما طبق موازين شرعى و صحيح نبوده ، اين تقليد اعتبارى ندارد ، والله العالم .\r\nسؤال ( 570 ) در صورتى كه مرد مقلد مرجعى است كه اذن پدر را در عقد دختر لازم نمىداند ، ولى دختر مقلد مرجعى است كه اين امر را لازم مىداند ، آيا مرد مىتواند اين دختر را در دو فرض زير عقد نمايد ؟\r\nالف - فرض اينكه دختر فتواى مرجع خود را مىداند .\r\nب - در صورتى كه فتواى مرجعش را نمىداند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nالف - بسمه تعالى : مرد بدون احراز اجازه‌ى پدر دختر نمىتواند او را به عقد خود درآورد ، عقد در صحت قابل تبعيض نمىباشد ، اين در صورتى است كه دختر علم به فتواى مرجعش داشته باشد .\r\nب - بسمه تعالى : در صورتى كه دختر جهل به فتواى مرجعش داشته باشد در اين مسئله اصلًا تقليد محقق نگشته و مرد بايد زن را آگاه كند كه او در اين مسئله رجوع كند به فتواى مجتهد زنده‌ى اعلم ، والله العالم .\r\nسؤال ( 571 ) بنابر اختلاف زن و مرد در مرجع چنانچه در مسئله سابق گذشت ، آيا بر مرد واجب است كه زن را به فتواى مرجعش آگاه كند ؟\r\nبسمه تعالى : آگاه نمودن او به فتواى مرجعش لازم نمىباشد ، بلكه تكليف مرد همان است كه در جواب مسئله‌ى قبلى گفته شد ، بلكه در صورتى كه دختر به خاطر اشتباه در شنيدن فتواى مجتهد و يا اشتباه در خواندن فتواى او گمان كند كه عقد بدون اجازه صحيح مىباشد بر مرد يا شخص ديگر لازم نيست كه او را آگاه كند ، بله مرد مىتواند در صورتى كه به طريق شرعى احراز كرده ، مرجعش اعلم از مرجع دختر است با او ازدواج كند ، والله العالم .\r\nسؤال ( 572 ) بنابر واجب بودن اجازه گرفتن از پدر در ازدواج با دختر باكره اگر شخصى با اين دختر بدون اجازه و با توجه به مسئله‌ى شرعى و از روى علم و عمد عقد نموده و اين دختر حامله شود ، آيا اين نزديكى حكم زنا را داشته و حمل هم از زنا محسوب مىشود ؟\r\nبسمه تعالى : در صورتى كه مرد متوجه‌ى اختلاف علماء در اين مسئله بوده و دختر را به اين اميد كه عقد صحيح مىباشد و اذن پدر معتبر نباشد ، عقد نموده ، نزديكى در فرض مسئله وطى به شبهه مىباشد ، ولى در صورتى ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمجتهدى را كه از او تقليد نموده ، اعلم مىداند . اين مسئله خالى از اشكال نبوده و بعيد نيست كه حكم زنا جارى شود ، والله العالم .\r\n\r\n* احكام دختر باكره\r\nسؤال ( 573 ) آيا ازدواج موقت با دختر باكره مطلقاً حرام مىباشد ، اگر بكارت دختر به وسيله‌ى چيز ديگرى غير از ازدواج زايل شود ، آيا شرعاً باكره محسوب مىگردد ؟\r\nبسمه تعالى : در ازدواج دختر باكره چه به شكل دايم و چه به شكل موقت بايد اذن پدر احراز شود و ازدواج بدون اجازه‌ى پدر صحيح نمىباشد و دخترى كه بكارت او به سبب نزديكى با او ، هر چند نزديكى حرام باشد ، زايل گرديده ، باكره محسوب نمىشود ، والله العالم .\r\nسؤال ( 574 ) دخترى كه بكارت او به سبب زنا و يا به واسطه اقدام به ازدواج موقت بدون اجازه‌ى پدر زايل شده ، آيا اين دختر ثيبه محسوب مىشود ؟ آيا در صورت اقدام به ازدواج بايد اذن پدر او احراز شود ؟\r\nبسمه تعالى : بله اگر بكارت او به سبب زنا يا وطى به شبهه زايل گردد ، اين دختر باكره نبوده و در ازدواج او اگر رشيده باشد ، نيازى به اجازه‌ى پدر نمىباشد ، والله العالم .\r\nسؤال ( 575 ) در صورتى كه نزديكى با دختر از عقب باشد ، اين دختر باكره محسوب مىشود . آيا همه‌ى احكام ثيبه بر اين دختر جارى مىشود ، يا بعضى جارى و بعضى ديگر جارى نمىشود ؟\r\nبسمه تعالى : بنابر احتياط واجب حكم ثيبه را ندارد ، والله العالم .\r\nسؤال ( 576 ) دختر باكره‌اى كه با مردى ازدواج نموده و بعد از مدتى ، آن مرد قبل از\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nدخول به دختر از دنيا رفته ، آيا اين دختر باكره محسوب مىشود ؟\r\nبسمه تعالى : باكره است ، هر چند بايد عدّه‌ى وفات را نگه دارد ، والله العالم .\r\nسؤال ( 577 ) آيا مىتوان دخترى را كه ازدواج نموده ، ولى همسرش با او نزديكى نداشته و او را طلاق داده ، بدون اذن پدرش عقد نمود ؟\r\nبسمه تعالى : جايز نمىباشد ، والله العالم .\r\nسؤال ( 578 ) در صورتى كه بعد از ازدواج با دختر نزديكى صورت نگرفته و مورد طلاق واقع شده است ، آيا اين زن مىتواند به شكل مستقل و بدون كسب اجازه از پدر اقدام به ازدواج كند ؟\r\nبسمه تعالى : اگر هنوز باكره بوده و نزديكى با او نشده ، بايد مانند قبل از ازدواج اول اجازه‌ى پدرش يا جد پدرى را احراز نمايد ، والله العالم .\r\n\r\nاسلام شوهر\r\nسؤال ( 579 ) الف : اگر زنى با مردى به اين عنوان كه مسلمان است ازدواج نموده ، ولى بعداً معلوم شده ، كه مرد كافر است ؟ با توجه به اين فرض ، جواب فروع ذكر شده در ذيل را مرقوم فرمائيد .\r\nب : مرد كفر خود را مخفى نموده و بعد از ازدواج اظهار كفر نموده است ؟\r\nج : شوهر ادعاى اسلام داشته ، ولى بعد از عقد ظاهر شده كه كافر است و التزامى به نماز و روزه ندارد .\r\nد : شوهر انتصاب به گروه‌هاى سياسى كفر داشته ، ولى اين انتصاب فقط اسمى بوده ولى عملًا تابع آن‌ها نمىباشد ؟\r\nبسمه تعالى : در فرض اول و دوم عقد باطل مىباشد ، ولى در فرض سوم اگر اظهار مخالفت با اسلام نكند محكوم به اسلام مىباشد ، بله اگر بعداً\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبگويد من از اول كافر بودم و مىخواستم شما را فريب دهم ، همچنين عقد باطل است . ولى در فرض چهارم اگر زوج منكر توحيد و معاد و نبوت نبوده و هيچكدام از ضروريات دين را انكار نكند محكوم به اسلام بوده و عقد صحيح است و اعتقادات سياسى ، او را از دين خارج نمىكند ، والله العالم .\r\nسؤال ( 580 ) آيا زن مسلمان مىتواند با مرد غير مسلمان ازدواج كند ، دليل حكم را بيان فرمائيد ؟\r\nبسمه تعالى : ازدواج زن مسلمان با مرد غير مسلمان باطل است و دليل اين مطلب آيه‌ى شريفه ( ولن يجعل الله للكافرين على المؤمنين سبيلًا ) مىباشد و ازدواج زن مسلمان بر مرد كافر مستلزم سيطره و تسلّط كافر بر مسلمان مىباشد و روايات بسيارى دلالت بر اعتبار كفو بودن و مناسب بودن زوجين در دين مىكند و از اين حكم مرد استثناء شده و مرد مىتواند با زن اهل كتاب ازدواج نمايد ، والله العالم .\r\n\r\nمشرك نبودن زوجه\r\nسؤال ( 581 ) مردى كه با زنى كر و لال ازدواج نموده و اين زن به خاطر آنچه كه ذكر شد از موقعيت بسيار ناچيزى از اصول اعتقادى برخوردار است ، اين مرد بعد از ازدواج با اين زن درباره‌ى خدا صحبت نموده و به او گفته ، درباره توحيد چه مىدانى او با اشاره‌ى دست گفته كه خدا دوتاست و آنچه كه اين زن مىداند مقدار ناچيزى است كه به واسطه تعليمات مادرش مىداند ، البته او به همين شكل ناقص اعمال عبادى مانند نماز را بجا مىآورد ، آيا ازدواج با اين زن مشكل شرعى دارد ، آيا اين زن را مىتوان\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nشرعاً مشرك دانست ؟\r\nبسمه تعالى : در صورتى كه اين زن مجنون نباشد عقد بر او صحيح مىباشد و اگر مجنون باشد ، ولى پدر يا جد پدرى او اقدام به شوهر دادن او كرده‌اند ، در اين صورت عقد صحيح مىباشد و بعد از آنى كه اين زن از پدر و مادر مسلمان متولد شده ، نمىتوان او را مشرك دانست ، والله العالم .\r\n\r\nشرط نبودن ازدواج زن سيده با مرد سيد\r\nسؤال ( 582 ) آيا ممكن است دخترى كه سيده بوده و مىتواند خمس قبول نمايد و صدقه بر او حرام است با مردى كه سيد نبوده و توان گرفتن خمس را شرعاً نداشته و بايد صدقه قبول نمايد ازدواج كند ، لطفاً جواب مسئله را براساس فقه قرآنى و سنت رسول خدا عنايت فرمائيد ؟\r\nبسمه تعالى : مرد مؤمن كفو و شايسته زن مؤمنه بوده و ازدواج هر كدام به ديگرى مانعى ندارد و فرقى بين علوى و غير علوى در اين مسئله نبوده و زن سيده مىتواند با مردى كه سيد نمىباشد ، ازدواج نمايد ، والله العالم .\r\n\r\nاسباب محرم شدن زن به مرد\r\n\r\nمحرميت به دامادى\r\nسؤال ( 583 ) نظر شما درباره‌ى عقد محرميت چيست ؟\r\nبسمه تعالى : اگر مردى دخترى را به عقد خود درآورد چه آن دختر بالغه باشد يا غير بالغه ، بعد از احراز اذن پدر دختر ، محرميت محقق مىشود ؛ يعنى مادر دختر به مردى كه او را عقد نموده ، محرم مىشود .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسؤال ( 584 ) دو برادرى كه در كشورهاى غربى زندگى نموده و قادر به تهيه دو منزل و يا يك منزل وسيع نمىباشند ، آن‌ها ناچارند در يك منزل با هم زندگى نمايند ، آيا يكى از اين دو برادر مىتواند به جهت سهولت زندگى و رفت و آمد دختر ديگرى را به عقد خودش در آورد تا آنكه زن برادرش به عنوان مادر زن به او محرم گردد ؟\r\nبسمه تعالى : دختر برادر براى عمو محرم بوده و عقد بر او باطل است و اثرى ندارد ، بله اگر زن برادر ، مادرى دارد كه بىشوهر است برادر ديگر مىتواند مادر او را به عقد در آورده و به او دخول نمايد ، بعد از عقد و دخول زن برادر به برادر ديگر محرم مىشود ، والله العالم .\r\nسؤال ( 585 ) مردى كه سه مرتبه زنش را طلاق داده و بعد از هر دو مرتبه رجوع نموده و اكنون طلاق بائن گرديده و همسرش براى او كاملًا اجنبى و نامحرم گرديده است ، آيا در اين فرض مىتواند بلافاصله با خواهر آن زن ازدواج كند يا آنكه بايد عدّه‌ى خواهرش تمام شود ؟\r\nبسمه تعالى : بايد بنابر احتياط منتظر شود تا عدّه‌ى خواهرش تمام شود ، والله العالم .\r\n\r\nازدواج با زن شوهردار\r\nسؤال ( 586 ) زنى كه قبلًا ازدواج نموده و بعد از مدتى از همسرش جدا شده ، ولى اين جدايى به طلاق شرعى نبوده است ، بعد از آن به خاطر اجبار پدرش مجبور شده كه به عقد پسر عمويش درآيد . بعد از تحقق عقد با پسر عمو ، شوهر اول متوجه شده و او را طلاق داده است ، آيا بعد از اتمام عدّه‌اش مىتواند به ازدواج پسر عمويش درآيد ، آيا عقدى كه قبل از طلاق به خاطر\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاكراه پدر انجام شده ، باعث حرمت ابديه اين زن نسبت به پسر عمو مىشود ؟\r\nبسمه تعالى : اگر پسر عمو مىدانسته كه شما شوهر داريد و با علم و عمد شما را به عقد خود در آورده ، شما بر او حرام ابدى مىشويد و اگر نمىدانسته كه شما شوهر داريد ، ولى با شما نزديكى كرده همچنين مثل فرض سابق شما بر او حرام ابدى مىشويد ، ولى اگر با شما نزديكى نكرده است عقدى كه خوانده ، باطل بوده و شما براى او حرام ابدى نمىشويد و مىتوانيد بعد از گذشت عدّه‌ى طلاق مجدداً به عقد پسر عموى خود درآييد ، والله العالم .\r\nسؤال ( 587 ) زنى كه بعد از طلاق با مرد ديگرى ازدواج نموده و با آن مرد آميزش جنسى هم داشته است ، ولى بعد از مدتى متوجه شده كه طلاق او باطل بوده است ، آيا اين زن به مرد دوم حرام ابدى مىشود ، آيا مىتواند به زندگى با مرد دوم ادامه دهد ، زيرا علاقه و دلبستگى زيادى به او دارد ؟\r\nبسمه تعالى : اين زن بر مرد دومى كه عقد بر او خوانده ، حرام ابدى مىشود ، والله العالم .\r\n\r\nازدواج با زن در ايام عدّه\r\nسؤال ( 588 ) زنى كه طلاق رجعى گرفته ، سپس بعد از انقضاء عدّه‌ى طلاق با مرد ديگرى ازدواج نموده و از آن مرد داراى فرزند مىباشد ، ولى بعد از مدتى فهميده كه همسر اولش در اثناء عدّه طلاق مرده است ، تكليف اين زن الآن چيست ؟ و بچه‌ى اين زن چه حكمى پيدا مىكند ؟\r\nخوئى ( قدس سرّه ) : بعد از اينكه متوجه‌ى اين مسئله گرديده ، بايد 4 ماه و ده روز\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nعدّه نگه داشته و از همسر دوم هم بدون طلاق جدا شود و بر آن مرد هم حرام ابدى مىشود و بچه به آن دو ملحق شده و اين زن نسبت به مهريه استحقاق مهر المثل را دارد ، والله العالم .\r\nسؤال ( 589 ) مردى كه زنش را طلاق داده و بعد از آنكه زن عدّه‌اش تمام شده ، دوباره او را به عقد موقت خود در آورده است و قبل از تمام شدن وقت و پايان عدّه مجدداً زن به عقد مرد ديگرى درآمده و بعد از پايان وقت آن ، عدّه نگه داشته و شوهر اول در اثناء اين عدّه او را مجدداً به عقد موقت خود درآورده و با او نزديكى كرده است ، البته زن جاهل به مسئله بوده و فكر مىكرده كه همسر اولش در هر وقتى ، هرچند در اثناء عدّه ديگرى باشد ، مىتواند او را عقد كند و اكنون مىخواهد با مرد اول ازدواج دايم كند ، ولى بعد از پرسيدن مسئله گفته‌اند كه تو بر مرد اول حرام ابدى مىشوى ، لطفا مسئله را طبق نظر مرحوم آية الله العظمى خوئى ( قدس سرّه ) بيان فرمائيد ؟\r\nبسمه تعالى : اگر عدّه‌ى او از مرد اول تمام شده بوده و به عقد مردم دوم درآمده ، اين زن به مرد اول حرام ابدى مىشود ؛ زيرا او هرچند جاهل بوده ، ولى در عدّه‌ى غير ، زن را عقد كرده و با او نزديكى نموده است ؛ ولى اگر عدّه‌ى شوهر اول تمام نشده و با مرد دوم ازدواج كرده ، چنانچه در سؤال ذكر شده ؛ زن به هر دو مرد حرام مىشود ، اما مرد دوم به اين جهت حرام مىشود كه در ايام عدّه مرد اول با او دخول نموده ، اما حرمت به مرد اول چون در ايام عدّه و طى شبهه‌ى مرد دوم ، با زن عقد كرده و دخول نموده است ، والله العالم .\r\nسؤال ( 590 ) اگر زنى كه طلاق گرفته و بعد از مدتى ازدواج نموده است و بعد از\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nگذشت چند سال اكنون به شك افتاده كه آيا عدّه‌ى او تمام شده بوده و ازدواج كرده يا در اثناء عدّه ازدواج انجام شده و اين زن به شوهرش حرام ابدى شده است ، اكنون وظيفه‌ى اين زن چيست ؟\r\nخوئى ( قدس سرّه ) : نبايد به شكش اعتنا نمايد ، والله العالم .\r\nسؤال ( 591 ) خانمى كه در ايام عدّه ازدواج نموده و گمان مىكرده كه عقد با دخول در ايام عدّه اشكال دارد و مجرد عقد بدون دخول مانعى ندارد ، اين خانم در اين عقد جديد هم قصد چندانى به مضمون عقد نداشته و به خاطر اصرار طرف مقابل تن به اين كار داده و به خاطر اينكه ازدواج موقت قبلى خود را پوشش دهد ، ظاهراً تلفظ به عقد كرده ، آيا اين زن به مرد خواستگار حرام ابدى مىشود ؟\r\nبسمه تعالى : در فرض مسئله اگر جاهل به مسئله و حكم شرعى بوده و تنها عقد خوانده شد و دخولى صورت نگرفته ، به مرد خواستگار حرام ابدى نمىشود ، خصوصاً در صورتى كه از تلفظ به عقد قصد نكاح نكرده باشد ، چنانچه در مسئله ذكر شده است ، والله العالم .\r\nسؤال ( 592 ) جوابى از استفتائى كه مربوط به وطى به شبهه مىشد بدست ما رسيده است و در آن فرموديد روايات وارده در باب 17 از ابواب ( مايحرم بالمصاهره ) دلالت بر حكم مذكور در جواب مىكند ولى لازم به ذكر است كه روايت محمد بن مسلم در مورد زنى وارد شده كه شوهرش مرده است و در روايت براى اين زن دو عدّه بيان شده است ولى عدّه‌ى وطى به شبهه ربطى به عدّه‌ى وفات نداشته و امر به عدّه نگه داشتن تنها از جهت تنزيل وطى به شبهه بر طلاق مىباشد به همين جهت اين روايت دلالت بر بطلان عقد واقع در زمان عدّه‌ى وطى به شبهه و تحقق حرمت ابديه نمىكند بلكه\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nعدّه‌ى وطى به شبهه از جهت استبراء و پاك سازى رحم مىباشد و نمىتوان آن را با عدّه‌ى وفات مقايسه كرد .\r\nاما روايت صحيحه‌ى حلبى : در اين صحيحه تنها اشاره به حرمت عقد در زمان عدّه شده و اين لفظ عدّه در روايت انصراف به عدّه‌ى وفات و طلاق پيدا مىكند و شامل عدّه‌ى وطى به شبهه نمىشود با توجه به آنچه كه گفته شد دليل بر باطل بودن عقد در زمان عدّه‌ى وطى به شبهه و حصول حرمت ابديه را بيان فرمائيد ؟\r\nبسمه تعالى : رواياتى كه دلالت دارد بر اينكه ازدواج در ايام عدّه باطل است و در فرض دخول موجب حرمت ابدى مىگردد مانند موثقه سماعه و صحيحه حلبى مطلق مىباشد و شامل عدّه‌ى وطى به شبهه هم مىگردد و ادعاى انصراف آن‌ها به عدّه‌ى وفات و طلاق وجهى ندارد . اما تعبير به استبراء از عدّه‌ى وطى به شبهه كه در بعضى از روايات وارده شده است براى اشاره به اين مطلب مىباشد كه عدّه‌ى وطى به شبهه مانند عدّه‌ى طلاق سه طهر مىباشد چنانچه در طلاق هم تشريع عدّه به جهت استبراء مىباشد ، والله العالم .\r\nسؤال ( 593 ) مردى زنى را طلاق داده و آن زن در عدّه‌ى طلاق مرد ، اقدام به ازدواج با مرد ديگرى نموده است ( و جهت اين امر جهل زن به مسئله‌ى عدّه بوده و گمان مىكرده كه يك طهر بعد از تحقق طلاق براى ازدواج دوم كفايت مىكند ) اين زن بعد از توجه به مسئله‌ى شرعى از مرد دوم طلاق گرفته و عدّه‌ى وطى به شبهه نگه داشته است ولى در همان زمان و قبل از تمام شدن عدّه‌ى وطى شبهه ، مرد اول دو مرتبه به اين زن رجوع كرده و او را به عقد جديد خويش درآورده است و با او نزديكى هم نموده\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاست . لطفاً حكم شرعى اين عقد و نزديكى كه انجام گرفته را بيان فرمائيد .\r\nبسمه تعالى : آنچه كه مسلم است عدّه‌ى طلاق به حادث شدن حيض سوم بعد از طلاق تمام مىشود به همين جهت عدّه ، سه طهر كامل مىباشد كه يكى از آن سه طهر ، طهرى است كه طلاق در آن واقع گرديده است در اين صورت اگر مرد دوم قبل از گذشت اين مدت زن را به عقد خود درآورده و به او دخول نموده و سپس او را طلاق داده است اين زن بايد عدّه‌ى وطى به شبهه نگه دارد و اگر در بين عدّه‌ى وطى به شبهه شوهر اول عقد خوانده و دخول نموده باشد اين زن بر هر دو مرد حرام ابدى مىشود ، والله العالم .\r\nاما اينكه عقد بر زن در زمان عدّه‌ى وطى به شبهه و دخول به او موجب حرمت ابدى مىگردد در روايات متعددى مورد اشاره واقع شده است ( در عنوان 17 از ابواب مايحرم بالمصاهره ) اما اينكه عدّه‌ى وطى به شبهه از جهت مقدار همانند عدّه‌ى طلاق مىباشد مورد روايت صحيحه‌ى حلبى باب 17 و صحيحه‌ى محمد بن مسلم و غير از اين دو از روايات ديگر مىباشد .\r\n\r\nحكم زنا با زنى كه در عدّه است\r\nسؤال ( 594 ) زنى كه مبتلا به زنا شده ، در حالى كه شوهر داشته ، سپس شوهرش او را طلاق داده و بعد از طلاق شخصى كه با او زنا كرده بود در ايام عدّه طلاق با اين زن به عنوان عقد موقت دخول نموده است ، اين زن قبل از اتمام عدّه‌ى ازدواج موقت ( كه عدّه وطى به شبهه مىباشد ) با شوهر اولش عقد موقت خوانده و شوهر اول به او دخول نموده است ، آيا اين زن\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمىتواند به عقد دايم شوهر اول درآيد ؟\r\nبسمه تعالى : اين زن به هر دو مرد حرام مؤبد مىشود ، والله العالم .\r\nسؤال ( 595 ) آيا در صورت زنا با زن كافره‌اى كه شوهر دارد ، مىتوان بعد از طلاق زن مذكور ، با او ازدواج نمود ؛ يعنى زن كافره هم حكم زن مسلمان را دارد ؟\r\nبسمه تعالى : در اين حكم فرقى بين زن كافره و مسلمان نمىباشد ، والله العالم .\r\nسؤال ( 596 ) شخصى كه با زن كافره‌اى زنا كرده و اكنون اين زن مسلمان شده و از شوهر كافرش جدا شده است ، سپس شخص زانى قبل از اتمام عدّه اين زن را به عقد خود درآورده ، آيا اين زن بر زانى حرام ابدى مىشود ؟\r\nبسمه تعالى : هر كس با زن شوهردار زنا كند بنابر احتياط واجب اين زن بر او حرام مىگردد و در اين حكم فرقى بين زن مسلمان و كافر نمىباشد ، والله العالم .\r\nسؤال ( 597 ) زنى كه طلاق رجعى گرفته و در ايام عدّه به مرد ديگرى زنا داده است ، آيا زنا در عدّه‌ى طلاق رجعى موجب حرمت ابديه مىشود . اين زن از يك نفر از طلّاب علوم دينى سؤال نموده و او هم گفته‌ى كه حرمت ابدى محقق نمىشود . اين زن با جهل به مسئله و با توجه به گفته آن شخص با مرد زانى ازدواج نموده و بعد از مدتى فهميده كه ازدواج باطل بوده و زناى در عدّه موجب حرمت ابديه مىگردد ، آيا اين ازدواج حكم وطى به شبهه را دارد ؟ و در صورتى كه وطى به شبهه محسوب شود ، مقدار عدّه‌ى آن چقدر مىباشد ؟\r\nبسمه تعالى : زنا در عدّه‌ى طلاق رجعى بنابر احتياط واجب موجب حرمت ابدى مىگردد و اگر شخص زانى قبل از آن زن را عقد كرده و به او دخول\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنموده و يا اينكه دخول قبل از اتمام عدّه بوده است ، اين زن بر زانى حرام ابدى مىشود و اين زن بايد عدّه‌ى وطى به شبهه را نگه دارد ؛ يعنى بايد به اندازه‌ى گذشت سه طهر و پاكى از زمان آخرين نزديكى صبر نمايد و پاكى كه آخرين نزديكى در آن محقق شده ، يكى از سه طهر محسوب مىگردد .\r\nو اما در صورتى كه عقد بعد از انقضاء عدّه‌ى شوهر اول بوده ، بنا بر احتياط واجب عقد ذكر شده باطل مىباشد و چون مسئله در نزد ما مبنى بر احتياط وجوبى است ، زانى بايد زن را در پاكى كه در آن با زن نزديكى نكرده ، طلاق داده و زن بعد از طلاق عدّه طلاق را نگه داشته و وقتى كه حيض سوم بعد از طلاق شخص زانى محقق شد ، عدّه تمام شده و مىتواند با مرد ديگرى ازدواج كند ، والله العالم .\r\n\r\nازدواج با خواهر كسى كه با او لواط كرده\r\nسؤال ( 598 ) آيا خواهر شخصى كه با او لواط شده ، بر شخص لواط كننده حرام ابدى مىشود ؟\r\nبسمه تعالى : اگر شخص بالغ با پسرى لواط نموده ، خواهر آن پسر بر او حرام ابدى مىشود و اگر شك در دخول باشد و يا اينكه شخصى كه لواط كرده ، غير بالغ باشد خواهر مفعول حرام نمىشود ، والله العالم .\r\nسؤال ( 599 ) دو مردى كه يكى از آن دو با ديگرى لواط نموده و اين عمل قبل از بالغ شدن آن دو بوده و به همين جهت شخص لواط كننده خواهر شخص مفعول را گرفته و به عقد خود درآورده و اكنون داراى دو فرزند از او مىباشد ، آيا اين عقد صحيح مىباشد ؟\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبسمه تعالى : در صورتى كه شخص لواط كننده بالغ نبوده است ، لواط موجب حرمت ابدى خواهر مفعول بر شخص لواط كننده نمىشود ، والله العالم .\r\n\r\nزنا با خاله و يا عمه باعث حرمت ازدواج با دختران آن‌ها مىشود\r\nسؤال ( 600 ) آيا بر شخص زناكار دختر زنى كه با او زنا شده ، حرام مىگردد و آيا حكم در صورتى كه زن زنا داده از فاميل باشد ، جارى مىشود ؟\r\nبسمه تعالى : بنابر احتياط مستحب شخصى كه زنا كرده با دختر زنى كه زنا داده ، نبايد ازدواج كند ، هرچند آن زن از فاميل و خويشان باشد ، ولى اگر زنى كه زنا داده ، عمه و يا خاله‌ى شخص زناكار باشد ، بنابر احتياط واجب نمىتواند با دختر آن دو ازدواج كند ، والله العالم .\r\n\r\nحرمت ازدواج به جهت رضاع و شير خوردن\r\nسؤال ( 601 ) در صورتى كه زنى نوه‌ى خودش را از زمان ولادت به مدت سه روز شير داده و در بين اين سه روز هم از آب مخلوط با شكر به بچه داده‌اند و اين شيردادن مادر بزرگ فقط به خاطر ساكت شدن بچه بوده و مادر بزرگ چندان شيرى هم نداشته است و فقط براى اينكه بچه ساكت شود ، سينه‌ى خود را در دهان او گذاشته و اين بچه مقدار خيلى كم از شير او خورده است و بعد از گذشت سه ماه به جهت كسالت مادر بچه ، دوباره مادر بزرگ او براى ساكت كردن بچه مثل دفعه‌ى قبل بچه را شير داده است اين مسئله همه‌اش به خاطر جهل پدر و مادر و مادر بزرگ بچه به حكم شرعى بوده است ، ولى عدد دفعاتى كه شير داده است بيشتر از 15 بار نبوده ، لطفاً حكم شرعى اين مسئله را بيان فرمائيد ؟\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nخوئى ( قدس سرّه ) : اگر تعداد مواردى كه به بچه شير داده است به 15 مرتبه كامل برسد كه هر دفعه از شير دادن موجب سيرى بچه شود ، رضاعى كه باعث حرمت مىشود محقق شده است و آنچه كه بين اين شير دادن فاصله شده ، اثرى ندارد ولى اگر اين دفعات كامل نبوده و يا اينكه بعضى كامل و بعضى ناقص باشد رضاعى كه باعث حرمت شود ، محقق نشده است و باعث حرمت مادر بر شوهرش نمىشود ، والله العالم .\r\nسؤال ( 602 ) زن يائسه‌اى كه بچه‌ى دختر خودش را شير داده است و شوهر دختر هم زنده است ، حكم اين صورت را بيان فرمائيد ؟\r\nخوئى ( قدس سرّه ) : شرط حصول تحريم به شير دادن آن است كه شير از ولادت باشد و در فرض ذكر شده ، شير دادن مادر دختر به پسر دخترش حرمتى نمىآورد ؛ زيرا مادرى كه شير داده ، يائسه بوده و حمل و ولادت در او راه ندارد ، والله العالم .\r\nسؤال ( 603 ) زنى كه بچه‌اى را شير داده و خود زن هم داراى فرزند مىباشد . آيا فرزند زن مىتواند با خواهر بچه‌اى كه از مادرش شير خورده ، ازدواج نمايد ؟\r\nبسمه تعالى : فرزندان زنى كه شير دهنده بوده ، مىتواند با خواهر فرزندى كه شير خورده ازدواج كنند زيرا آن خواهر ، خواهر رضاعى آنان محسوب نمىشود ، والله العالم .\r\nسؤال ( 604 ) در رساله‌ى مسايل منتخبه در مسئله‌سؤال سؤال ( 1053 ) فرموده‌ايد جايز نمىباشد كه پدر دختر و يا پسرى كه از زنى شير خورده با دختران صاحب شير چه دختران نسبى و چه رضاعى ازدواج كند . اكنون سؤال اين است كه آيا لازمه‌ى حرمت ازدواج با آنان جايز بودن نگاه به آنان مىباشد . لطفاً بعد از\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبيان نظر مبارك فتواى مرحوم آقاى خوئى ( قدس سرّه ) را بيان فرمائيد ؟\r\nبسمه تعالى : بنابر احتياط نبايد نگاه كند ولى مرحوم آقاى خوئى ( قدس سرّه ) نگاه را جايز مىداند ، والله العالم .\r\nسؤال ( 605 ) دختر بچه‌ى شيرخوارى كه از شير خاله‌اش نوشيده است ولى اين شير خوردن به اندازه‌اى نبوده كه باعث روييدن گوشت و محكم شدن استخوان باشد و به دفعات 15 مرتبه نرسيده است . اكنون خاله مىخواهد اين دختر را به ازدواج پسرش درآورده . آيا اين ازدواج مشكل شرعى ندارد ؟\r\nبسمه تعالى : در صورتى كه رضاع و شير خوردن واجد شرايط نباشد ، اثرى ندارد ، والله العالم .\r\nسؤال ( 606 ) برادر من برادر رضاعى پسر خاله‌ام مىباشد . آيا دختر خاله‌هاى من مىتوانند با برادرم ازدواج كنند و آيا واجب است دختر خاله‌هاى من خود را از برادرم بپوشانند ؟\r\nبسمه تعالى : دختر خاله‌هاى شما كه برادر شما از مادر آنان شير خورده ، خواهران رضاعى برادر شما مىشوند و با برادر شما محرمند و لازم نيست كه در مقابل او خود را بپوشانند ، والله العالم .\r\n\r\nاحكام نظر به زن‌هاى محرم\r\nسؤال ( 607 ) آيا انسان مىتواند به همسر پدر در صورتى كه از پدر طلاق گرفته و يا پدر از دنيا رفته ، نگاه نمايد ؟\r\nبسمه تعالى : اين زن از محارم انسان بوده ، مانند خواهر ، عمه و خاله كه مىتواند به او نگاه نمايد ، والله العالم .\r\nسؤال ( 608 ) در صورتى كه زنى به انسان حرام ابدى شود مثل آنكه با زنى كه\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nشوهر داشته ، زنا نمايد و يا اينكه با زنى كه در عدّه است ازدواج كند ، آيا مىتواند به آن زن نگاه نمايد و يا اينكه با او مصافحه كند ؟\r\nخوئى ( قدس سرّه ) : زن‌هايى كه به انسان حرام ابدى مىشوند ، به زن‌هاى محرم انسان در نظر و يا مصافحه ملحق نمىشوند ، والله العالم .\r\nسؤال ( 609 ) آيا انسان مىتواند به ربيبه‌اى كه به مادرش دخول نموده ، نگاه كند و در صورت عدم دخول به مادر ، چه حكمى دارد ؟\r\nبسمه تعالى : نظر و نگاه به ربيبه در صورت دخول به مادرش جايز است ، ولى در صورتى كه فقط مادرش را عقد نموده ، ولى به او دخول نكرده نگاه جايز نمىباشد ، والله العالم .\r\nسؤال ( 610 ) آيا انسان مىتواند به زن‌هاى محرم خود با قصد شهوت نگاه نمايد ؟\r\nبسمه تعالى : اين عمل حرام بوده و بايد كسى كه اين عمل را انجام داده ، توبه و استغفار كند ، والله العالم .\r\nسؤال ( 611 ) اگر زن در صورت نگاه به محارم خود ترس از وقوع حرام داشته و شهوت او تحريك مىگردد ، در اين فرض نگاه به محارم چه حكمى دارد ؟\r\nبسمه تعالى : در فرض ذكر شده در سؤال ، بنابر احتياط نگاه نكند ، والله العالم .\r\n\r\nنگاه به پسر و دختر مميز\r\nسؤال ( 612 ) الف - در صورتى كه پسر بچه و يا دختر بچه به سن تمييز رسيده ، ولى نمىتوانند خود را در هنگام خروج ادرار و مدفوع بشويند و يا اينكه توان رفتن به حمام را ندارند ، آيا مادر مىتواند آنان را شستشو داده و يا حمام ببرد با توجه به اينكه اين عمل مستلزم نظر به عورت بچه‌ى مميز مىباشد ؟\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبسمه تعالى : نگاه كردن به عورت بچه‌ى مميز در فرض ذكر شده ، خالى از اشكال نمىباشد ، مادر مىتواند با استفاده از دستكش و يا وسيله‌اى مانند آن بدون نگاه به عورت بچه او را تطهير و شستشو بدهد ، والله العالم .\r\nب - آيا مرد و يا زن مىتوانند به دختر و يا پسر خودشان كه از طريق غير شرعى متولد شده ، نگاه نمايند ؟\r\nبسمه تعالى : در فرض مذكور نگاه مانعى ندارد ، والله العالم .\r\nج - آيا انسان مىتواند به خواهر خود كه از راه زنا متولد شده ، نگاه كند ؟\r\nبسمه تعالى : همه‌ى احكام نسبت به غير از ارث در فرزندى كه از زنا متولد مىشود ، جارى است ، والله العالم .\r\n\r\nازدواج موقت\r\nسؤال ( 613 ) آيا انسان بايد درباره‌ى زنى كه مىخواهد او را به عقد موقت درآورد ، از او يا ديگران سؤال نمايد ؟ آيا بايد از او بپرسد كه شوهر داشته يا نداشته است ؟\r\nبسمه تعالى : در صورتى كه زن قبلًا شوهردار نبوده ، سؤال لازم نمىباشد ، والله العالم .\r\nسؤال ( 614 ) آيا ازدواج با زنى كه معلوم نيست ، عدّه نگه مىدارد يا نه ، جايز است ؟\r\nبسمه تعالى : در صورتى كه قبلًا شوهر داشته و مورد اتهام باشد ، نمىتوان با او عقد ازدواج موقت خواند ، مگر در صورتى كه يقين كند ، عدّه‌اش تمام شده و در غير اين صورت مثل صورتى كه شوهر نداشته و يا در معرض اتهام نباشد ، حرف او را مىتوان قبول نمود ، والله العالم .\r\nسؤال ( 615 ) اگر با زنى كه ازدواج موقت كرده و به او دخول نموده باشم ، آيا\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمىتوانم بقيه‌ى مدت را به او بخشيده ، سپس براى مدت طولانىترى او را عقد نمايم ؟\r\nبسمه تعالى : بعد از بخشيدن مدت ، عقد جديد مانعى ندارد ، والله العالم .\r\nسؤال ( 616 ) نظر مبارك را درباره‌ى انجام ازدواج موقت و انشاء عقد موقت به وسيله صحبت با اينترنت بيان فرمائيد و در صورت جواز اين كار ، صيغه‌ى آن چگونه خوانده مىشود ؟\r\nبسمه تعالى : اين عمل در صورتى كه طرفين كاملًا همديگر را بشناسند ، مانعى ندارد و صيغه‌ى عقد موقت مثل عقد دايم بوده ، با اين تفاوت كه در عقد موقت بايد حتماً مدت و مقدار مهر ذكر شود ، والله العالم .\r\nسؤال ( 617 ) آيا ازدواج موقت براى كسى كه همسر دايمى او با او مىباشد ، كراهت دارد ؟\r\nبسمه تعالى : دليلى براى كراهت نداريم ، والله العالم .\r\nسؤال ( 618 ) وقتى كه مسئله‌ى ازدواج موقت مطرح مىشود ، عدّه‌اى مىگويند ، آيا تو قبول مىكنى كه خواهر و يا دخترت متعه شود و آيا آن‌ها را به ازدواج موقت مىدهى ، در مقابل اين حرف چه جوابى بدهيم ؟\r\nبسمه تعالى : دختر باكره اگر امكان ازدواج دايم داشته و خواستگار ازدواج دايم دارد بر پدرش جايز نمىباشد كه او را به ازدواج موقت بدهد ؛ زيرا نكاح و ازدواج موقت در اين صورت به صلاح دختر نمىباشد ، والله العالم .\r\nسؤال ( 619 ) آيا خواندن عقد متعه و ازدواج با زنى كه در مذهب او ، ازدواج موقت مشروع نمىباشد مانند اهل سنت و يا اهل كتاب جايز است با توجه به اينكه هدف اين زن‌ها فقط به دست آوردن مال مىباشد ؟\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبسمه تعالى : در صورتى كه عقد را به زبان آورده و قصد معناى آن را هم بنمايد ، عقد صحيح مىباشد ، والله العالم .\r\n\r\nراز تعدد ازدواج موقت\r\nسؤال ( 620 ) در بعضى از رساله‌هاى عمليه ذكر شده كه انسان مىتواند همزمان هزار زن را به عقد موقت خود درآورد ، چگونه يك شخص عاقل و مسئول در مقابل اجتماع و خانواده و فرزندان خود اقدام به چنين عملى مىنمايد ؟ آيا توان جسمى و جنسى انسان به اين اندازه مىباشد كه بتواند در يك زمان هزار زن را به عقد موقت خود داشته باشد ؟ آيا اين فتوى و اين نظر با عقل و با ارتكازات عرفى مردم سازش دارد ، چگونه مىتوان اين فتوى را با عقل توجيح نمود ؟\r\nبسمه تعالى : ازدواج به صورت موقت با عدّه‌ى زيادى زن به شكل همزمان مانعى ندارد و غرض از ازدواج موقت تنها منحصر به مباشرت جنسى نمىباشد ، بلكه گاهى اوقات غرض رساندن مال و رسيدگى به امور زن‌هاى فقير و نيازمند به طريق مهريه و يا طرق ديگر مىباشد ، والله العالم .\r\nسؤال ( 621 ) مرحوم آية الله خوئى ( قدس سرّه ) زن‌هاى اهل كتاب را در بعضى از احكام با كنيزان مشترك مىداند ، مانند اينكه مثل كنيزان نمىتوان بيشتر از دو زن كتابى را عقد نمايد ، آيا اين حكم منحصر به ازدواج دايم است يا اينكه در موقت هم جريان دارد ؟\r\nبسمه تعالى : در ازدواج موقت بيشتر از دو زن مىتواند به عقد خود درآورد ، والله العالم .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nازدواج موقت با اهل كتاب\r\nسؤال ( 622 ) بعضى از خطبا و وعاظ از مرحوم آية الله خوئى ( قدس سرّه ) نقل نمود كه انسان نمىتواند با وجود ازدواج دايم با زن مسلمان ، با زن اهل كتاب ازدواج موقت كند ، مگر در صورتى كه از زن مسلمان اجازه بگيرد و در غير اين صورت بايد تازيانه بخورد ، آيا اين نقل صحيح مىباشد ؟\r\nبسمه تعالى : آنچه كه نقل شده ، صحيح مىباشد ، ولى در صورتى كه مدت زمان عقد موقت با زن كتابى به اندازه‌اى كم باشد كه عرفاً نگويند كه او دو زن دارد مثل اينكه به مدت يك ساعت و يا يك روز باشد نيازى به اجازه از زن مسلمان ندارد و در صورتى كه عرف شك كند ، آيا زمان تعيين شده در عقد به آن اندازه هست يا نه ، ازدواج بدون اجازه جايز نمىباشد ، والله العالم .\r\nسؤال ( 623 ) ازدواج با زن اهل كتاب بدون اجازه‌ى زن مسلمان جايز نمىباشد ، آيا در صورتى كه زن مسلمان را طلاق داده ، مىتواند در زمان عدّه‌ى او بدون اجازه‌ى زن مسلمان با زن كتابى ازدواج كند ؟\r\nبسمه تعالى : در صورتى كه طلاق رجعى باشد ، ازدواج در عدّه جايز نمىباشد و در صورت طلاق بائن مانعى نداشته و متوقف بر گذشت زمان عدّه نمىباشد ، والله العالم .\r\nسؤال ( 624 ) آيا اجازه‌ى همسر مسلمان در ازدواج دايم و يا موقت با زن كتابى لازم مىباشد و در صورتى كه اجازه لازم باشد ، آيا مىتوان به مجرد علم به رضايت اكتفاء نمود يا اينكه بايد حتماً اجازه‌ى او صريحاً احراز شود ؟\r\nبسمه تعالى : بله اجازه‌ى زن مسلمان بايد در ازدواج با زن كتابى چه به شكل دايم و چه موقت احراز گرديده و مجرد علم به رضاى زن مسلمان كفايت نمىكند ، والله العالم .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nتعيين زمان در عقد موقت\r\nسؤال ( 625 ) در صورتى كه شخصى اقدام به ازدواج موقت نموده و مهرى كه مشخص نموده 1000 تومان مىباشد ، ولى مدتى براى صيغه در ضمن عقد مشخص نشده است ، ولى زن شرط نموده كه مدت بيشتر از مقدار انزال نباشد و بعد از آن مرد ديگر حقى ندارد ، حكم اين مسئله را بيان نمائيد ؟\r\nبسمه تعالى : بايد در عقد ازدواج موقت - زمان - چه كم و چه زياد مشخص باشد ، والله العالم .\r\n\r\nعيوبى كه موجب خيار فسخ عقد مىباشد\r\nسؤال ( 626 ) در توضيح المسايل عيوب چهارگانه‌اى كه اگر در مرد باشد ، موجب خيار فسخ عقد براى زن مىباشد ، ذكر گرديده است . آيا اگر عيوب ديگرى غير از اين عيوب چهار گانه در مرد باشد ، شرعاً بايد قبل از عقد به زوجه بگويد ؟\r\nبسمه تعالى : بنابر احتياط در صورتى كه عيب از عيوبى است كه بدون اعلام معلوم نمىشود بايد قبل از عقد به زوجه بگويد ، ولى نگفتن آن باعث ثبوت خيار براى زن نمىباشد ، والله العالم .\r\n\r\nناتوانى جنسى\r\nسؤال ( 627 ) زن مسيحى كه با مرد مسيحى ازدواج نموده ، ولى اكنون اين زن علاقه‌اى به آن مرد نداشته و مىگويد اين مرد توانايى جنسى و قدرت دخول به زوجه را ندارد ، آيا طبق موازين اسلامى راه حلى براى نجات اين زن از شوهرش مىباشد با توجه به اينكه اين زن بعد از جدايى خواهان\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nازدواج با يك مرد مسلمان مىباشد ؟\r\nبسمه تعالى : مىتواند به قاضى مسلمان مراجعه نموده و او هم طبق حكم اسلامى حكم كند به اينكه شوهر اين زن را تا يك سال مهلت مىدهد اگر در اين يك سال مرد نتوانست ، نزديكى كند براى زن او خيار فسخ عقد نكاح ثابت مىشود چنانچه اين زن مىتواند به قضات دين خودش مراجعه نمايد ، والله العالم .\r\n\r\nمرض ايدز\r\nسؤال ( 628 ) در صورتى كه يكى از زوجين مبتلا به مرض ايدز باشد ، آيا ديگرى حق فسخ عقد نكاح را دارد ؟\r\nبسمه تعالى : بعيد نيست كه اين مريضى حكم جذام و برص را داشته باشد اگر چه بنابر احتياط با طلاق از هم جدا شوند ، والله العالم .\r\nسؤال ( 629 ) در صورتى كه زن مبتلا به ايدز نبوده ، ولى شوهر مبتلا است ، آيا زن مىتواند شوهرش را مجبور به طلاق كند ؟\r\nبسمه تعالى : در صورتى كه نجات زن و جلوگيرى از ابتلاى به ايدز متوقف بر طلاق باشد ، مىتواند شوهر را مجبور به طلاق كند ، والله العالم .\r\n\r\nحكم تدليس در ازدواج\r\nسؤال ( 630 ) آيا تدليس در ازدواج موجب خيار فسخ مىشود ؟\r\nبسمه تعالى : تدليس در ازدواج موجب خيار فسخ نمىشود ، مگر در عيوبى كه موجب فسخ عقد مىشود و تدليس ذكر شده در سؤال موجب مىشود كه مهر به عهده‌ى ولى دخترى باشد كه در ازدواج تدليس نموده است ، والله العالم .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nسؤال ( 631 ) مردى كه مبتلا به بيمارى التهاب كبد وبائى بوده و اقدام به ازدواج موقت نموده است و اين مريضى يك بيمارى خطرناك مسرى بوده و در بسيارى از موارد موجب مرگ شخص مبتلا مىشود و در اين حالت بيمارى شخص مريض نبايد اقدام به عمل جنسى نمايد ، زيرا موجب سرايت بيمارى به ديگرى مىشود . با اين فرض اگر اين مرد در هنگام ازدواج موقت به همسرش بگويد من از اين بيمارى نجات و بهبود يافته‌ام و زن هم گفته‌ى او را باور نموده و بعد از عقد موقت اقدام به عقد دايم نموده ، ولى بعد از عقد دايم متوجه شده كه مرد همچنان مبتلا به مريضى ذكر شده مىباشد . آيا اين زن حق اعمال خيار تدليس دارد و آيا مىتواند مطالبه‌ى مهر كند با توجه به اينكه مرد ذكر شده ، نزديكى هم داشته است ؟\r\nبسمه تعالى : اگر به وجه معتبر و صحيحى زن بفهمد كه مرد هنوز مبتلا به بيمارى مذكور مىباشد مثل اينكه از گفته‌ى پزشكان متخصص اين ابتلاء احراز شود ، زن مىتواند از انجام عمل نزديكى جلوگيرى نمايد و يا اينكه به طريقى رضايت به اين عمل دهد كه يقين داشته باشد خطر ابتلاء به آن طريق موجود نمىباشد و حق فسخ عقد را نداشته و مىتواند شوهرش را به هر شكلى كه ممكن است ، راضى به طلاق دادن او نمايد ، هر چند به اين شكل كه مهريه‌اش را كه مىتواند از مرد در هنگام طلاق بگيرد ، به او ببخشد و او را راضى به طلاق نمايد ، والله العالم .\r\n\r\nحكم حق همخوابى با زنان\r\nسؤال ( 632 ) حدود شرعى را كه براى بودن مرد در نزد زن مطرح شده ، بيان فرموده و مقدار و زمانى كه در همخوابى با او در شرع مقدّس تعيين گرديده را\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمرقوم فرمائيد . آيا مدت زمان يك ساعت كفايت مىكند و آيا مكان هم در اين مسئله دخالت دارد ، آيا اگر مرد در يك اتاق و زن در اتاق ديگر بخوابد مفهوم همخوابى و شب بودن با او محقق گرديده است ؟\r\nبسمه تعالى : آنچه كه شرعاً معتبر مىباشد آن است كه شب نزد زن رفته و همه‌ى شب را نزد او باشد و معتبر از همخوابى آن است كه با او در يك مكان مثل اتاق واحد بخوابد ، والله العالم .\r\nسؤال ( 633 ) عدالتى كه بايد بين دو همسر برقرار شود ، چيست ؟\r\nبسمه تعالى : عدالتى كه در اين مسئله اشاره شده ، يعنى شوهر بايد نفقه‌ى زن‌هاى خود را كه عبارت است از خوراك و لباس و مسكن كه مناسب شأن آنهاست ، برايشان فراهم نموده و نسبت به حق همخوابى و حق قسمتى كه هر كدام دارند ، بايد بين آنان طبق موازين شرعى عمل نمايد ، والله العالم .\r\nسؤال ( 634 ) اگر مردى در نزد يكى از دو همسرش شب را به سر برده ، آيا مىتواند شب‌هاى ديگر را هر گونه كه خودش صلاح ديد عمل نمايد ؟\r\nبسمه تعالى : بله مىتواند ، والله العالم .\r\n\r\nاحكام اولاد\r\nسؤال ( 635 ) در مواردى كه فرزندان به شكل دوقلو متولد مىشوند ، آيا فرزندى كه دفعه‌ى دوم از رحم مادر بيرون مىآيد از جهت سن بزرگتر است يا آنكه اول بيرون مىآيد ؟\r\nبسمه تعالى : احكام شرعيه مترتب مىشود به فرزندى كه اول متولد مىشود ، هرچند در روايت ضعيفه‌اى وارد شده كه هر كدام كه نطفه‌اش جلوتر منعقد گرديده ، فرزند دوم محسوب مىشود ، والله العالم .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nالحاق فرزند\r\nسؤال ( 636 ) زنى گمان مىكرده كه يائسه شده است و اعمال يائسه را انجام مىداده است ، او با شخصى اقدام به ازدواج منقطع نموده و بعد از اتمام مدت با دو شخص ديگر اقدام به ازدواج منقطع كرده است . بعد از اتمام اين سه ازدواج منقطع ، حامل و باردار گرديده است . در اين فرض فرزند به كدام يك از اين سه مرد ملحق مىشود ؟ آيا مىتوان در اين فرض به قرعه اكتفا نمود ؟\r\nخوئى ( قدس سرّه ) : در فرض ذكر شده در سؤال چون علاقه‌ى زوجيت مرد اول از اين زن قطع گرديده است فرزند به مرد اول ملحق نمىشود و اگر عقد مرد دوّم و سوّم هر دو در زمان عدّه زن از مرد اول بوده است هر دو عقد باطل مىباشد و نزديكى هردو مىشود وطى به شبهه ، و در اين فرض فرزند بين اين دو مرد مردد مىشود و بايد در تعيين آن به قرعه مراجعه شود و اگر هر دو عقد بعد از تمام شدن عدّه بوده هر دو صحيح مىباشد و فرزند تعلق به مرد سوم دارد .\r\nسؤال ( 637 ) مردى كه با زنى اقدام به ازدواج موقت نموده است و از اين امر خانواده‌ى زن اطلاع نداشته‌اند ، ولى اين مرد به زن دخول و نزديكى نكرده و فقط منى خودش را به روى شكم زن يا پشت او مىريخته و يقين داشته كه منى داخل فرج او يا به دهانه‌ى فرج نرسيده است و بعد از سه ماه زن ادعا نموده است كه حامله شده ، در اين فرض فرزند به چه كسى ملحق مىشود ؟\r\nبسمه تعالى : اگر شوهر اعتراف كند كه منى خود را به اطراف فرج ريخته است ، فرزند شرعاً به او ملحق مىشود ، والله العالم .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nب - اگر فرزند به اين مرد ملحق شود ، آيا زن مىتواند آن را سقط كند ، چون بقاى حمل باعث فتنه و خونريزى و كشته شدن زن مىشود ؟\r\nبسمه تعالى : سقط جايز نمىباشد و مىتواند اقدام به سفر از وطن خود نموده و در جاى ديگر زندگى نمايد تا فتنه‌اى محقق نشود ، والله العالم .\r\nج - آيا در صورتى كه اين زن در معرض كشته شدن باشد به شكلى كه خطر كشته شدن او جدى باشد ، حكم سقط تغيير نمىكند ؟\r\nبسمه تعالى : در فرض مذكور قبل از اينكه روح به جنين دميده شده باشد ، مىتواند جنين را سقط نمايد و كسى كه آن را سقط مىكند بايد ديه‌اش را بدهد هرچند شخص اسقاط كننده پزشك باشد ، والله العالم .\r\nد - در صورتى كه فرزند به اين مرد ملحق نشود ، اسقاط آن چه حكمى دارد ؟\r\nبسمه تعالى : در حكم ذكر شده فرقى بين الحاق و عدم آن وجود ندارد ، والله العالم .\r\nسؤال ( 638 ) آيا مرد مىتواند فرزند متولد از زناى خود را به خود نسبت داده و او را فرزند خود بخواند ؟ آيا براى از بين رفتن بىآبرويى و افتضاح اين عمل مىتواند به شكل قانونى براى او شناسنامه گرفته و آن را قانوناً فرزند خود بداند با توجه به اينكه فرزند ، اگر بعد از بزرگ شدن بفهمد كه فرزند نامشروع بوده ، مبتلا به مشكلات روحى و روانى بسيارى مىشود ؟\r\nبسمه تعالى : اين فرزند هر چند از راه زنا متولد شده ، شرعاً فرزند شخص زناكار محسوب شده و مىتواند از جهت قانونى هم او را به خود ملحق نموده و براى او شناسنامه بگيرد ، ولى اين فرزند از شخصى كه زنا كرده ، ارث نمىبرد و اگر پدر خواست كه بعد از مرگش از اموال خود ، چيزى به اين\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nفرزند برسد ، مىتواند از ثلث مال خود براى او وصيت كند ، والله العالم .\r\nسؤال ( 639 ) من دوستى دارم كه مثل برادر من به من نزديك مىباشد ، ولى در اين ايام مبتلا به مشكلى شده كه مىخواهد حكم شرعى آن را بداند . مشكل دوست من اين است كه او در هنگام نزديكى با همسرش به شكل غير اختيارى به فكر زن ديگرى مىافتد و اين عمل چند بار تكرار شده و اكنون همسر او باردار گرديده است . آيا نزديكى به كيفيتى كه گفته شد موجب حرام بودن نزديكى و تبعاً باعث حرام زاده بودن فرزند مىشود اين در حالى است كه اين رفيق من از بعضى از خطبا شنيده كه اين عمل مثل زنا مىشود و فرزند حلال زاده نمىشود ؟\r\nبسمه تعالى : بچه‌اى كه به اين كيفيت متولد شده ، حلال زاده بوده و ملحق به پدرش مىشود . بله نزديكى با همسر با فكر و خيال زن ديگر مكروه مىباشد و آنچه كه از بعضى از خطبا شنيده ، صحيح نمىباشد ، والله العالم .\r\nسؤال ( 640 ) مردى كه زنش را طلاق داده و بعد از مدتى از طلاق زن باردار شده و ادعا مىكند كه شوهر من در بين عدّه به من رجوع نموده و شوهر هم اين امر را انكار مىكند ، با توجه به اين مسئله جواب سؤالات زير را مرقوم فرمائيد ؟\r\nالف - حكم شرعى اين فرزند چيست ؟ آيا بر مرد طلاق دهنده ملحق مىشود ؟\r\nب - از چه زمانى حداقل مدت حمل محاسبه مىشود ؟ از زمان طلاق يا هنگام تمام شدن عدّه ؟\r\nج - آيا زن در اثناء عدّه شوهردار حساب مىشود يا خير ؟\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nالف - بسمه تعالى : اگر ثابت شود كه شوهر در عدّه رجوع نموده و در آن زمان به زن دخول نموده و يا اينكه منى خود را بر روى او ريخته ، فرزند به اين مرد ملحق مىشود و همچنين اگر رجوع شوهر ثابت نشود ، ولى شوهر از جلو نزديكى كرده و يا اينكه منى خود را در اطراف فرج زن ريخته و زن باردار شده و بچه‌دار شده و مدت باردارى كمتر از زمان اقل حمل نباشد ، در اين فرض دوم هم فرزند به مرد ملحق مىشود و در غير اين موارد بچه به مرد ملحق نمىشود .\r\nب - مدت اقل حمل از زمان دخول به زن و يا انزال در اطراف فرج زن محسوب مىگردد .\r\nج - زن در اثناء عدّه طلاق رجعى شوهردار محسوب مىشود ، ولى در زمان عدّه‌ى طلاق بائن شوهردار محسوب نمىشود و به شكل كلى فرزند به شوهر ملحق نمىشود ، مگر در صورتى كه مرد به او دخول نموده و يا اينكه منى خود را در اطراف فرج زن ريخته باشد و زمانى هم كه گذشته ، امكان الحاق فرزند در آن زمان به مرد ممكن باشد ، والله العالم .\r\n\r\nنام گذارى فرزند\r\nسؤال ( 641 ) آيا هنگام نام‌گذارى فرزند ، وجهى براى اولويت پدر در نام‌گذارى فرزند وجود دارد ؟ آيا مىتوان گفت كه اسم‌گذارى حق پدر و مادر هر دو مىباشد و در صورت تنازع كدام يك مقدم مىباشد ؟\r\nبسمه تعالى : نام‌گذارى حق پدر مىباشد ، والله العالم .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nختنه نمودن دختران\r\nسؤال ( 642 ) ختنه‌ى دختران چه حكمى دارد ؟ آيا مستحب مىباشد ؟\r\nبسمه تعالى : ختنه نمودن دختر واجب نمىباشد ، والله العالم .\r\n\r\nهديه‌هايى كه براى بچه‌ها مىآورند\r\nسؤال ( 643 ) هنگامى كه مادر فرزند را وضع حمل مىكند ، هدايايى به خانه‌ى مادر آورده مىشود كه بعضى از آن هدايا معلوم است كه براى مادر آورده شده و بعضى ديگر جهت نوزاد داده شده است . اگر بعضى از هدايا معلوم نباشد كه به مادر هديه شده يا به فرزند ، حكم شرعى اين قبيل هدايا چيست ؟ آيا ملك مادر است يا فرزند ؟\r\nخوئى ( قدس سرّه ) : اين هدايا به مادر داده مىشود ، والله العالم .\r\nسؤال ( 644 ) هنگام تولد نوزاد هدايايى براى پدر و مادر آورده مىشود كه بعضى از آن‌ها معلوم است كه به فرزند هديه شده ، ولى بعضى از هدايا مثل پول معلوم نيست كه مال مادر است يا نوزاد ؟ آيا اين هدايا به مادر داده شود يا براى نوزاد نگه‌دارى شود ؟\r\nبسمه تعالى : پول را اگر پدر براى فرزند قبض نموده ، ملك فرزند مىشود و اگر فرزند در مواردى نياز به مخارج ضرورى داشت ، پدر مىتواند آن را در مخارج فرزند خرج كند و اگر پدر پول را براى خودش گرفته ، مالك پول شده و اگر پول را مادر گرفته مىتواند آن را با اجازه‌ى پدر بچه و يا با اجازه‌ى كسى كه آن پول را داده ، آن را براى خودش بردارد ، والله العالم .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nاحكام شير دادن\r\nسؤال ( 645 ) مقدار و زمان شرعى شير دادن را كه نبايد از آن بيشتر و يا كمتر باشد ، بيان نمائيد ؟\r\nبسمه تعالى : زمانى كه شير دادن اثر شرعى ودليل شرعى دارد دو سال كامل مىباشد ، ولى شير دادن بچه بعد از دو سال هم مانعى ندارد ، چنانچه اگر كمتر از دو سال هم شير دهد ، همچنين مانعى ندارد ، والله العالم .\r\nسؤال ( 646 ) آيا شير دادن به مدت دو سال بر مادر واجب است ؟\r\nخوئى ( قدس سرّه ) : واجب نمىباشد ، والله العالم .\r\nسؤال ( 647 ) در صورتى كه مادر مبتلا به مرض ايدز باشد و شير دادن بچه براى او خطر جدى داشته باشد ، آيا وظيفه‌ى شير دادن به مدت دو سال براى اين مادر ثابت است ؟\r\nبسمه تعالى : در صورتى كه خوف ضرر براى بچه باشد ، مادر بايد در صورت وجود شخصى كه به بچه شير مىدهد ، از شير دادن خوددارى كند ، والله العالم .\r\n\r\nاحكام حضانت\r\nسؤال ( 648 ) در صورتى كه بچه نزد مادرى باشد كه به خاطر مريضى مادر اطمينانى به سالم ماندن بچه در نزد او نمىباشد ، آيا پدر مىتواند اين بچه را از مادرش بگيرد و نزد خود نگه دارد ، با توجه به اينكه سن بچه يك سال و نيم مىباشد و بچه هم شيرخوار مىباشد ؟\r\nبسمه تعالى : اگر پدر به وجه معتبرى بداند كه ماندن فرزند در نزد مادر براى پسر بچه ، صلاح او نبوده و بچه داراى امنيت نباشد ، مىتواند او را از مادر بگيرد ، والله العالم .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nسؤال ( 649 ) اگر مرد و زن بعد از طلاق تصميم بگيرند كه فرزندان نزد مادرشان باشند ، آيا عمل به اين تصميم واجب است ؟ آيا پدر مىتواند به اين تصميم عمل نكند و بچه را از مادرشان جدا كند و اگر اين تصميم لازم الاجرا باشد ، پس ولايت پدر كجا مىرود ؟\r\nبسمه تعالى : اگر اين تصميم را در ضمن عقد لازمى شرط كرده باشند ، نمىتوانند بر خلاف آن عمل نمايند ، والله العالم .\r\nسؤال ( 650 ) اگر مرد با همسرش تصميم بگيرند كه فرزندان بعد از طلاق نزد مادرشان باشند ، هر چند مادرشان ازدواج كند ، آيا اين تصميم براى مرد لازم الاجرا بوده و پدر نمىتواند بعد از تصميم فرزندان را نزد خود برگرداند ؟\r\nبسمه تعالى : اگر اين تصميم به شكل مصالحه بر حق شوهر و يا به شكل شرط در عقد لازم باشد ، صلح و شرط نافذ بوده و بايد مرد به آن عمل كرده و ملتزم باشد و در غير اين صورت وجوب التزام ندارد ، والله العالم .\r\n\r\nحكم فرزند پذيرى\r\nسؤال ( 651 ) زنى كه مدت طولانى از ازدواج او گذشته و صاحب فرزند نگشته ، آيا زن ديگرى مىتواند برادرش را به عنوان فرزند به اين زن بدهد ؟\r\nخوئى ( قدس سرّه ) : اين عمل جايز نمىباشد ، والله العالم .\r\nتبريزى ( قدس سرّه ) : هيچ اثر شرعى بر اين عمل مترتب نمىشود و نمىتواند برادر آن زن را فرزند خود بداند ، والله العالم .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nاسقاط جنين و ديه‌ى آن\r\nسؤال ( 652 ) در چه مواردى سقط جنين جايز مىباشد ؟\r\nخوئى ( قدس سرّه ) : در صورتى كه هنوز روح در فرزند دميده نشده و حمل جنين باعث ضرر باشد به شكلى كه مادر نتواند جنين را حمل نمايد ، مىتواند آن را ساقط كند . ولى اگر بعد از ولوج و دميدن روح باشد ، اگر بقاء جنين باعث مردن مادر شود ، مىتواند آن را ساقط نمايد ، ولى غير مادر حق اين عمل را بنابر احتياط ندارد و اگر بقاء جنين باعث هلاك و مرگ مادر نشود ، حق اسقاط ندارد ، والله العالم .\r\nسؤال ( 653 ) آيا زن مىتواند جنين خود را بدون سبب و فقط به خاطر مشكل بودن تربيت او ساقط نمايد ؟\r\nبسمه تعالى : در فرض مذكور اسقاط جايز نمىباشد ، والله العالم .\r\nسؤال ( 654 ) در رساله‌ى منهاج الصالحين ج 2 مسئله‌ى 1379 فرموده ايد : اسقاط جنين و حمل هر چند به شكل نطفه باشد ، جايز نمىباشد ، معناى نطفه را بيان فرمائيد ؟\r\nخوئى ( قدس سرّه ) : نطفه همان منى است و معناى حمل بودن يعنى به شكلى شود كه مبدأ پيدايش انسان باشد و اين حالت در زمانى است كه منى در ديواره رحم مستقر شده و شروع به رشد مىكند و بعد از مدتى علقه مىگردد ، والله العالم .\r\nسؤال ( 655 ) اگر باقى ماندن جنين در رحم زن حامل و باردار ، باعث مرگ او شود و به عبارت ديگر زنده ماندن فرزند متوقف بر مرگ مادر و زنده ماندن مادر متوقف بر از بين رفتن جنين باشد . در اين فرض مادر مىتواند جنين را اسقاط نمايد . آيا اشخاص ديگرى غير از مادر مىتوانند عمل اسقاط را\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nانجام دهند ؟ آيا حرف اطبا در تشخيص اين موضوع كه در سؤال گفته شد اعتبارى دارد ؟\r\nخوئى ( قدس سرّه ) : بله مادر مىتواند جنين را ساقط كند و كلام پزشكان تا زمانى كه اشتباه آنان معلوم نگشته ، اعتبار دارد و ديه را بايد كسى بدهد كه مباشر در اسقاط مىباشد .\r\nتبريزى ( قدس سرّه ) : مادر مىتواند با خوردن دارو جنين را كشته و اطبا و پزشكان آن را خارج سازند و در ثابت بودن ديه بر مادر اشكال است . آنچه كه گفته شد در موردى است كه روح در جنين دميده شده باشد ، ولى قبل از ولوج و دميده شدن روح ديه به گردن كسى است كه بچه را اسقاط كرده و فرقى بين مادر و غير او نمىباشد .\r\nسؤال ( 656 ) حكم اسقاط جنين در حالات ذكر شده ، در سؤال را ذكر نمائيد ؟\r\nالف - در صورتى كه بقاء جنين در رحم مادر باعث خطر جانى براى مادر باشد ، مثل موردى كه مادر مبتلا به مرض قلبى مىباشد .\r\nب - در صورتى كه با آزمايشات پزشكى معلوم شود ، طفل در رحم ناقص الخلقه بوده و بعد از تولد باعث مشقت و زحمت براى پدر و مادر و ايجاد مزاحمت براى اجتماع مىشود ؟\r\nخوئى ( قدس سرّه ) : الف - اگر بقاء حمل و جنين در رحم مادر باعث خطر بر حيات مادرش باشد ، اسقاط جايز مىشود و مادر بايد ديه بدهد .\r\nب - اسقاط جنين در تمام صور ذكر شده ، در اين سؤال جايز نمىباشد ، والله العالم .\r\nسؤال ( 657 ) چه زمانى روح در جنين دميده مىشود و از چه زمان ، ديگر نمىتوان جنين را سقط نمود ؟\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nبسمه تعالى : روح بعد از گذشت چهار ماه از عمر جنين دميده مىشود و اسقاط جنين بعد از انعقاد نطفه جايز نمىباشد ، هرچند از انعقاد آن يك لحظه گذشته باشد ، والله العالم .\r\nسؤال ( 658 ) همسر من در حالى است كه شك در حاملگى خود دارد ، آيا با اين شك مىتوان با عمل جراحى داخل رحم را پاكسازى كرده و يقين به عدم وجود حمل در داخل رحم پيدا نمايد با توجه به اينكه اين خانم مبتلا به مريضى التهاب كليه بوده و دو سال قبل هنگام حاملگى در معرض مرگ قرار گرفت كه به لطف خدا نجات پيدا نمود . اكنون با توجه به اين بيمارى به هيچ وجه باردارى به صلاح وى نبوده و زندگى او را به مخاطره جدى مىاندازد ، آيا عمل جراحى با اين شرايط جايز است ؟\r\nبسمه تعالى : در صورتى كه اين خانم مريض بوده و باردارى براى او ضرر دارد ، مىتواند با عملى كه در سؤال گفته شده ، در صورت شك در حاملگى اقدام نمايد ، بلكه در صورتى كه يقين به باردارى هم داشته باشد ، اگر هنوز روح در جنين دميده نشده است و چهار ماه آن كامل نشده ، مىتواند اين عمل را انجام دهد ، والله العالم .\r\nسؤال ( 659 ) در برخى موارد كه زن باردار را به بيمارستان مىبرند پزشكان به شوهر اين زن مىگويند كه مادر يا بچه بر اثر عمل جراحى از دنيا مىرود و شوهر را مخير مىكنند كه امضاء به بقاء يكى از آن دو و مرگ ديگرى بدهد ، وظيفه‌ى شرعى شوهر در اين حال چيست و پزشكان بعد از گرفتن امضاء از شوهر چه تكليفى دارند ؟\r\nبسمه تعالى : در صورتى كه احراز شود كه اگر عمل جراحى نشود ، مادر و بچه هر دو مىميرند در اين صورت شوهر مىتواند به زنده ماندن يكى از آن\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nدو امضاء دهد و همچنين طبيب مىتواند عمل جراحى را انجام دهد ، ولى اگر اين امر احراز نشود و اگر عمل جراحى نشود يكى از آن دو مىميرند ، شوهر نمىتواند به بقاء يكى از آن دو امضاء دهد و امضاى او هم اثرى ندارد ، ولى مادر مىتواند در صورتى كه بقاء حمل در رحم ، خطر مرگ براى او داشته باشد با خوردن دارو آن را از بين برده و بعد از مردن آن ، پزشكان با عمل جراحى آن را بيرون آورند ، والله العالم .\r\nسؤال ( 660 ) مقصود از دينار كه در مسئله ديه سقط جنين گفته شده ، چيست و اگر شوهر ديه‌ى جنين را به مادر نبخشيد و يا اينكه ورثه‌ى شرعى ديه ، مقدار ديه را به كسى كه جنين را سقط نموده ، ببخشند ، آيا دادن كفاره بر سقط لازم است ؟\r\nخوئى ( قدس سرّه ) : مقصود از دينار معين در ديه ، دينار مسكوك از طلا مىباشد كه مساوى با يك مثقال شرعى است و اگر صاحبان و وارثان ديه آن را ببخشند . چيزى به كسى كه جنين را سقط نموده ، واجب نمىباشد و كفاره هم در فرض سؤال بر شخص اسقاط كننده لازم نيست . و اگر شخص اسقاط كننده پدر باشد ، ديه بر عهده‌ى اوست ، والله العالم .\r\nسؤال ( 661 ) زنى كه باردار بوده و جنين او چهار ماهه مىباشد اين خانم اكنون مبتلا به خونريزى مستمر شده و به مدت يك ماه اين خونريزى ادامه دارد ، پزشكان اين خونريزى را براى مادر خطرناك دانسته و بقاء جنين را براى مادر موجب خطر مرگ مىدانند ، آيا در فرض مذكور سقط جنين جايز است ؟\r\nبسمه تعالى : در صورتى كه زن احتمال خطر جانى بدهد مىتواند با خوردن دارو جنين را از بين برده و پزشكان آن را از رحم خارج كنند ، والله العالم .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nسؤال ( 662 ) در صورتى كه خانمى باردار به دو جنين در رحم باشد و يكى از آن دو مرده و ديگرى زنده است ، در صورتى كه سقط منجر به مرگ ديگرى شود ، جايز است ؟\r\nبسمه تعالى : اگر ممكن باشد كه بچه‌ى مرده را با عمل جراحى بيرون آورند ، به شكلى كه جان مادر و بچه‌ى زنده در رحم به خطر نيفتد ، بايد اين عمل انجام شود . ولى اگر پزشكان حاذق و متبحر تشخيص دهند كه بقاى فرزند ديگر در رحم باعث مرگ مادر مىشود ، در اين فرض مادر مىتواند با خوردن دارو اقدام به از بين بردن جنين نموده ، سپس پزشكان آن را از فضاى رحم خارج كنند و در غير اين صورت اسقاط جنين جايز نمىباشد ، مگر در صورتى كه جنين خودش بميرد ، والله العالم .\r\nسؤال ( 663 ) نظر مبارك شما راجع به سقط جنين چيست ؟ آيا در صورت اسقاط ، كفاره‌ى قتل عمد بر شخص سقط كننده لازم مىشود ؟ آيا حرمت اسقاط جنين و يا جواز آن مشروط به زمان خاص و عمر محدودى از جنين مىشود ؟ آيا در موردى كه مادر مبتلا به مرض باشد كه به حسب تشخيص پزشكان بايد جنين سقط شود ، مىتوان جنين را سقط نمود ؟ آيا در اين مسئله مىتوان رجوع به غير شما ، از مراجع ديگر كه اين عمل را جايز مىدانند ، نمود ؟\r\nبسمه تعالى : اسقاط جنين جايز نمىباشد ، مگر در صورتى كه بقاء جنين در رحم مادر باعث خطر جانى براى مادر بوده و او را در معرض مرگ قرار دهد در اين حال فقط مادر مىتواند با خوردن دارو جنين را از بين برده ، و اگر مادر با خوردن دارو جنين را از بين ببرد ، پزشك مىتواند آن را با عمل جراحى از رحم بيرون آورد و اين مورد از مواردى است كه زن مىتواند\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبه پزشك مرد مراجعه نموده و بدن خود را ظاهر سازد ، والله العالم .\r\nسؤال ( 664 ) اگر مرد مسلمان زن غير مسلمان را به عقد موقت خود در آورد و اين زن باردار شود . آيا مىتوان قبل از دميدن روح در جنين آن را اسقاط نمود با توجه به اينكه اين فرزند بعد از تولد طبق مقررات كشورهاى اروپايى به مادر داده شده و بر اثر تربيت او مسيحى مىشود .\r\nبسمه تعالى : فرزند محكوم به اسلام بوده و قتل آن جايز نمىباشد ، چنانچه اسقاط جنين هم حرام است ، والله العالم .\r\n\r\n* حكم اسقاط جنين مريض يا ناقص\r\nسؤال ( 665 ) زنى كه بعد از باردارى و انجام آزمايشات پزشكى متعدد متوجه‌ى ناقص بودن فرزندش در رحم شده و پزشكان تشخيص داده‌اند كه اين فرزند از قسمت بالاى سر ناقص بوده و در صورت تولد مجنون و ديوانه مىگردد ، اكنون پزشكان به اين خانم پيشنهاد سقط اين جنين را نموده‌اند ، آيا اين تشخيص مجوز سقط جنين براى اين زن مىشود ؟\r\nبسمه تعالى : اسقاط جنين جايز نمىباشد ، ولى اگر نگهدارى فرزند در رحم مادر براى او موجب حرج و مشقت فراوان باشد و براى مادر خطر جانى داشته باشد ، فقط خود مادر مىتواند بچه را اسقاط نمايد ، والله العالم .\r\nسؤال ( 666 ) زن باردارى كه بعد از آزمايشات پزشكى معلوم شده كه فرزندش منگول مىباشد ، آيا به پيشنهاد پزشكان مىتواند جنين را اسقاط نمايد ؟\r\nبسمه تعالى : اسقاط حمل جايز نمىباشد و همچنين نمىتواند جهت اسقاط خود را در اختيار پزشك قرار دهد ، والله العالم .\r\nسؤال ( 667 ) يكى از خويشان ما نابينا مىباشد او داراى دو فرزند شده كه آن‌ها هم\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمانند خود او نابينا هستند . اكنون همسر اين شخص باردار به بچه‌ى سوم شده و پزشكان اين بچه را هم در صورت تولد نابينا تشخيص داده‌اند ، به همين جهت پزشكان به مادر فرزند سفارش كرده‌اند كه جنين را اسقاط نموده و خود را راحت كند . اين مادر هم جنين يك ماهه را سقط نموده و اكنون از كرده‌ى خود پشيمان است ، در اين فرض ديه به چه كسى واجب مىشود ؟\r\nبسمه تعالى : براى زن جايز نمىباشد كه خود را جهت اسقاط در اختيار پزشك قرار دهد . چنانچه كشف عورت هم در نزد پزشك در اين مورد جايز نيست و ديه‌ى اسقاط به عهده‌ى كسى مىباشد كه مباشر سقط جنين بوده است ، والله العالم .\r\nسؤال ( 668 ) من و همسرم حامل نوعى ژن وراثتى هستيم كه موجب كم خونى خطرناك در فرزند مىشود كه اين نوع بيمارى را امروز به ( تالاسمى ) نام‌گذارى مىكنند امكان تشخيص اين بيمارى سابقاً يك سال بعد از تولد او ممكن بود ، ولى علم پزشكى امروز مىتواند اين بيمارى را در رحم مادر تشخيص داده و معلوم كند كه آيا بچه در رحم مادر مبتلا به اين بيمارى مىباشد يا نه ؟ البته اين بيمارى زحمات و سختىهاى زيادى را بعد از تولد براى فرزند و براى پدر و مادر او به دنبال دارد . اكنون سؤال اين است كه آيا پدر و مادر بعد از احراز اين مريضى در جنين مىتوانند آن را اسقاط كنند . آيا اسقاط قبل از ولوج روح جايز مىباشد ؟ چه زمانى روح در جنين دميده مىشود ؟ امروزه با پيشرفت‌هاى پزشكى مىتوانند نطفه‌ى مرد و يا زن را خارج از رحم بارور نموده و بعد از آن با آزمايشات پزشكى به سالم بودن آن نسبت به بيمارى تالاسمى پىبرده و يا تشخيص دهند كه ژن\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nتالاسمى در آن وجود دارد يا نه ؟ آيا اين عمل شرعاً جايز است ؟ آيا بعد از پى بردن به ابتلاء نطفه به ژن تالاسمى مىتوان جنين خارج از فضاى رحم را از بين ببرند ؟\r\nبسمه تعالى : اسقاط جنين جايز نمىباشد ، چه روح در آن دميده شده باشد و چه نشده باشد ، هرچند مبتلا به مريضى ذكر شده باشد .\r\nو انجام آزمايشى كه در سؤال ذكر شده ، مانعى ندارد چنانچه بر نگرداندن نطفه به رحم مانعى ندارد ، ولى زن نمىتواند خود را در معرض ديد پزشك اجنبى قرار دهد ، مگر در صورتى كه پزشك موردنظر شوهرش باشد و حالت ذكر شده در سؤال ، مرض نمىباشد كه زن بتواند براى آن به پزشك مرد مراجعه نموده و خود را در معرض ديد او قرار دهد و كشف عورت در نزد پزشك فقط در صورتى كه زن در مقام معالجه‌ى مرض باشد ، جايز مىباشد چنانچه مرد هم نمىتواند عورت خود را به پزشك نشان دهد تا نطفه از او گرفته شود .\r\n\r\n* اسقاط جنين به خاطر اجبار شوهر\r\nسؤال ( 669 ) مردى به همسرش گفته كه بچه در رحمش را اسقاط كند ، زن هم گفته‌ى شوهر را عملى كرده و بعد از مراجعه به دكتر جنين را به وسيله دكتر سقط نموده است . در اين فرض ديه بر چه كسى واجب مىشود و بايد ديه را به چه كسى پرداخت كند ؟ آيا مىتواند ديه را به برادرانش بدهد اگر زن به دست خود با خوردن قرص جنين را ساقط كند ، ديه به عهده او مىباشد يا شوهر ؟\r\nبسمه تعالى : ديه به عهده‌ى كسى است كه مباشر اسقاط مىباشد مثل پزشك در فرض اول و خود زن در فرض اخير ، والله العالم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nسؤال ( 670 ) اگر شوهر همسرش را مجبور به سقط جنين كند و بگويد اگر بچه ات را سقط نكنى ، تو را طلاق مىدهم ، در اين صورت وظيفه‌ى شرعى زن چيست ؟\r\nبسمه تعالى : مجبور نمودن زن بر اسقاط جنين جايز نمىباشد و شوهر حق ندارد ، همسرش را مجبور به كار حرام نمايد و اكراه و اجبار شوهر هم مجوز سقط جنين براى زن نمىباشد ، والله العالم .\r\nسؤال ( 671 ) در صورتى كه شوهر همسر خود را مجبور به سقط جنين كند و زن هم گفته‌ى شوهر را عملى نموده و به پزشك مراجعه كرده و بچه را سقط كرده است ، در فرض مذكور ديه به عهده‌ى چه كسى است ؟\r\nبسمه تعالى : در صورتى كه خود زن اقدام به سقط نموده ، ديه بر او واجب شده و به شكل كلى هر كس مباشر در سقط جنين باشد ، ديه بر او واجب مىشود ، والله العالم .\r\nسؤال ( 672 ) زنى كه اقدام به سقط جنين چهار ماهه‌ى خود نموده و اين عمل به خاطر اجبار شوهرش بوده ، بعد از مدتى شوهر از دنيا رفته است . اكنون وظيفه‌ى زن براى برئ الذمه شدن شوهر چيست ؟\r\nخوئى ( قدس سرّه ) : ديه در فرض مسئله بر مادر واجب است ، چون مادر مباشر در اسقاط جنين بوده و شوهر فقط گناه كرده و براى او استغفار كنيد ، والله العالم .\r\n\r\n* سقط جنينى كه از زنا پديد آمده و ديه‌ى آن\r\nسؤال ( 673 ) در كتاب صراط النجاة ج 3 در سؤال 780 اين چنين آمده است : اگر زنى از راه زنا باردار گرديده ، آيا به خاطر ترس از بىآبرويى و رسوايى در\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nجامعه ، مىتواند جنين را سقط كند ؟ در جواب مرحوم آية الله خوئى ( قدس سرّه ) فرموده‌اند : ( سقط جنين جايز نمىباشد ، مگر در صورتى كه زن به آن اضطرار پيدا نمايد ) سؤال ما اين است كه آيا مراد مرحوم خوئى ( قدس سرّه ) كه فرموده‌اند قبل از ولوج روح در جنين ، اگر مادر اضطرار پيدا نمايد ، مىتواند سقط كند ، آيا اضطرار به خاطر ترس از بىآبرويى و رسوايى مىباشد يا اينكه مراد ترس از مريضى و ابتلايى است كه جان مادر را به خطر اندازد ؟ و بنابراين فرض كه شخص زانى با زنى كه باردار مىباشد ، اتفاق كنند كه جنين را سقط نمايند و بعد از اين تصميم به پزشك متخصص رجوع نموده و جنين را سقط كنند ، در اين فرض ديه بر چه كسى واجب مىشود و مقدار آن چقدر مىباشد با توجه به اينكه عمر جنين 6 يا 7 هفته مىباشد . و آيا فرقى بين ديه در حملى كه از زنا پيدا شده و حمل مشروع وجود دارد ؟\r\nبسمه تعالى : در حال اضطرار مانند ترس از خطر جانى در مادر يا ترس از بىآبرويى خانواده و رسوايى آنان قبل از آنكه روح به جنين دميده شده باشد ، سقط جايز بوده و ديه‌ى آن 100 دينار مىباشد و كسى كه مباشر در اسقاط بوده مانند پزشك در مورد سؤال ، بايد آن را بپردازد و بايد ديه را به حاكم شرع بدهد ، والله العالم .\r\nسؤال ( 674 ) مردى كه با زنى نامحرم زنا كرده و بر اثر اين آميزش زن باردار شده و تصميم به سقط جنين گرفته‌اند با توجه به اينكه عمر جنين دو ماه مىباشد و هر دوى آنان مباشر اسقاط بوده‌اند ، آيا اين اسقاط جايز است ؟ آيا حرج و سختى شديدى كه زن در اين باردارى مىبيند ، مجوز سقط مىشود ؟ آيا بعد از سقط كفاره بر زن و مرد واجب مىشود ؟ آيا ديه هم بر آن دو\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nواجب مىشود و بنابر وجوب ديه ، ديه‌ى جنين دو ماهه چقدر مىباشد ؟\r\nبسمه تعالى : اسقاط جنين جايز نمىباشد و اگر جنين را اسقاط كرده‌اند ديه به گردن كسى است كه مباشر در اسقاط بوده است و اگر دو نفر با هم جنين را اسقاط كنند ، ديه بر گردن هر دوى آنان مىباشد و بايد ديه را به حاكم شرع بدهند و مقدار ديه براى هر كدام از آن دو 40 دينار طلا مىباشد ، والله العالم .\r\nسؤال ( 675 ) در صورتى كه زنى بعد از زنا حامله شده و بعد از آن بچه‌اش را سقط نموده است ، آيا كفاره و ديه بر مادر واجب مىشود ، در صورتى كه شخص ديگرى سبب سقط شده باشد ؟ آيا ديه را بايد زن بدهد يا شخصى كه سبب بوده است ؟\r\nبسمه تعالى : ديه بر كسى واجب است كه مباشر در اسقاط حمل بوده است ، ولى كفاره‌اى بر هيچكدام ، چه شخصى كه اسقاط كرده و چه زن زنا داده نمىباشد ، والله العالم .\r\nسؤال ( 676 ) در صورتى كه زنى زنا داده و باردار شده است ، شخصى آمده و او را به نزد پزشك برده تا جنين را ساقط نمايد . آيا بعد از انجام سقط ، شخصى كه اين زن را به پزشك معالج برده و معرفى كرده ، ضامن ديه مىباشد ؟ يا اينكه فقط گناهكار مىباشد ؟\r\nخوئى ( قدس سرّه ) : بله گناهكار مىباشد ، ولى ديه به عهده‌ى كسى است كه مباشر اسقاط مىباشد و كفاره بر هيچكدام واجب نمىباشد ، والله العالم .\r\nسؤال ( 677 ) در صورتى كه زن از زنا باردار گردد ، آيا به خاطر ترس از بىآبرويى و افتضاح مىتواند آن را بعد از چهار ماهگى سقط كند و در صورت اسقاط ، آيا در اين صورت ديه واجب مىشود و بايد آن ديه را به چه كسى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nپرداخت كند ؟\r\nخوئى ( قدس سرّه ) : سقط جنين جايز نيست ، مگر در صورت اضطرار به آن و در صورت اسقاط ديه در صورتى كه خود زن مباشر در اسقاط بوده ، بر او واجب مىشود و بايد ديه را هم به حاكم شرع بدهد ، والله العالم .\r\nتبريزى ( قدس سرّه ) : آنچه در جواب گفته شده ، در زمانى است كه هنوز روح دميده نشده است ، اما در صورت دميده شدن روح ، سقط جايز نمىباشد ، والله العالم .\r\nسؤال ( 678 ) آيا اسقاط جنين در صورتى كه پيدايش آن از زنا باشد ، جايز است . آيا در صورت حرجى بودن و سخت بودن بقاء حمل كه موجب بىآبرويى براى مادر مىباشد ، سقط جايز مىشود و در فرض ذكر شده ، ديه به عهده‌ى او مىباشد ؟\r\nبسمه تعالى : در صورتى كه حمل از زنا بوده و حفظ حرمت و آبروى زن متوقف بر سقط باشد ، مثل اينكه نمىتواند به شهرهاى ديگر برود و در جاهاى ديگر زندگى كند ، در صورتى كه هنوز روح به جنين دميده نشده ، سقط جايز است .\r\nسؤال ( 679 ) آيا زن شوهردار يا زنى كه شوهر ندارد ، مىتواند جنين را سقط كند و همچنين آيا در جواز سقط ، فرقى بين تولد از زنا يا غير آن مىباشد ؟\r\nبسمه تعالى : اسقاط جنين مطلقاً جايز نمىباشد ، ولى در صورتى كه انعقاد جنين از زنا باشد و بقاء و نگهدارى جنين باعث حرج و سختى براى زن باشد ، قبل از دميدن روح مىتواند آن را ساقط كند ، ولى بعد از انعقاد روح مطلقاً اسقاط جايز نمىباشد و در اين حال زن مىتواند به شهر ديگرى رفته و در آنجا بچه را وضع حمل كند ، والله العالم .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nسؤال ( 680 ) زنى كه از راه زنا باردار شده ، ديه را به چه كسى پرداخت نمايد ؟\r\nخوئى ( قدس سرّه ) : بايد به حاكم شرع پرداخت شود .\r\n\r\nاحكام روابط جنسى بين زن و شوهر\r\nسؤال ( 681 ) آيا زن و يا مرد مىتوانند فقط با تماس بدنى ، مانند ماليدن دست به بدن يكديگر بدون انجام نزديكى باعث خروج منى يكديگر شوند با توجه به اينكه در بعضى از موارد زن نمىتواند با شوهرش عمل نزديكى داشته باشد ؟\r\nبسمه تعالى : عمل ذكر شده در سؤال مانعى ندارد ، هرچند موجب انزال منى شود ، والله العالم .\r\nسؤال ( 682 ) آيا جايز است كه مرد شهوت همسر خود را به وسيله‌ى ماليدن يك شىء خارجى به عضو تناسلى او برانگيخته و موجب خروج منى از او شود ؟\r\nبسمه تعالى : مانعى ندارد و بر زن ، در صورت انزال منى غسل لازم است ، والله العالم .\r\nسؤال ( 683 ) آيا استمناء با همسر با وجود مانعى بين جسم زن و مرد جايز است ؟\r\nبسمه تعالى : اگر به واسطه‌ى تماس دست زن و يا بدن او باشد ، مانعى ندارد ، والله العالم .\r\nسؤال ( 684 ) آيا زن و شوهر مىتوانند با اجتماع در يك محل واحد و بدون تماس بدنى و فقط به مجرد نگاه به بدن يكديگر و با ماليدن بدن خود در هنگام نظر به ديگرى منى خود را خارج سازند ؟\r\nبسمه تعالى : استمناء حرام است ، هرچند با نگاه به بدن زن و يا شوهر باشد ، والله العالم .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nسؤال ( 685 ) اجزايى كه مرد نمىتواند در بدن زن به آن‌ها نگاه كند كدام اعضاء هستند ؟ آيا زوجين مىتوانند به شكل كاملًا برهنه با يكديگر تماس جنسى داشته باشند ؟\r\nبسمه تعالى : شوهر مىتواند به همه‌ى بدن همسرش نگاه كند و نزديكى به شكل كاملًا برهنه مانعى ندارد ، هرچند مكروه مىباشد ، والله العالم .\r\nسؤال ( 686 ) نزديكى از عقب زن در صورت رضايت او چه حكمى دارد ؟\r\nبسمه تعالى : بنابر احتياط واجب نزديكى از عقب زن مطلقاً جايز نمىباشد ، والله العالم .\r\nسؤال ( 687 ) آيا نزديكى با زن در حال باردارى جايز است ؟\r\nبسمه تعالى : مانعى ندارد ، والله العالم .\r\nسؤال ( 688 ) آيا نوشيدن شير از سينه‌ى زن در حال نزديكى جايز است ؟\r\nبسمه تعالى : مانعى ندارد ، والله العالم .\r\nسؤال ( 689 ) حكم نزديكى با زن در روزها و شب‌هاى عيد چه حكمى دارد ؟\r\nبسمه تعالى : نزديكى با همسر در ايام ذكر شده ، مانعى ندارد ، والله العالم .\r\nسؤال ( 690 ) اگر مرد هنگام نزديكى با همسرش براى ازدياد قوه‌ى جنسى عسل بخورد ، اشكالى دارد ؟\r\nبسمه تعالى : مانعى ندارد ، والله العالم .\r\nسؤال ( 691 ) آيا زن مىتواند هنگام نزديكى با شوهرش شهوت او را با ذكر اسامى زن‌هاى ديگر و اعمالى كه زن‌هاى فاحشه و يا معروفه به فساد انجام مىدهند ، تحريك نمايد ؟ آيا زن مىتواند هنگام نزديكى به شوهر بگويد فلان خواننده و يا فلان هنرپيشه‌ى معروف را ببوس و خود را به جاى او قرار دهد ؟ آيا زن مىتواند در مقابل شوهر خود را با زن‌هاى ديگر مقايسه\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nكرده و مثلًا بگويد موى من از موهاى فلان زن زيباتر است و امثال اين كلمات ، آيا اين عمل جايز است ؟\r\nبسمه تعالى : تحريك شهوت شوهر به سوى اعمال حرام محل اشكال است ، چنانچه براى شوهر سزاوار نمىباشد كه همسرش را با شهوت به حرام تحريك نمايد ، والله العالم .\r\n\r\nاحكام نزاع زن و شوهر\r\nسؤال ( 692 ) شخصى كه همسرش را در بين جمع متهم به خيانت نموده است و زن هم منزل شوهر را ترك كرده و به خانه‌ى پدرى خود رفته ، بعد از مدتى شوهر براى برگرداندن او رفته ، آيا برگشتن زن به خانه‌ى شوهر واجب است ؟\r\nخوئى ( قدس سرّه ) : متهم نمودن زن به خيانت حق شوهر را در تمكين از گردن زن ساقط نمىكند ، بله شوهر در اين مسئله مشمول حكم قذف مىگردد كه در رساله‌ى عمليه ذكر گرديده است .\r\nتبريزى ( قدس سرّه ) : حق قذف حق كسى كه مورد اتهام واقع شده ، مىباشد و در فرض سؤال ، زن مىتواند به مقتضاى حق خود بر عليه‌ى شوهر اقدام كند ، چنانچه مىتواند شوهر را مورد عفو و بخشش قرار دهد .\r\nسؤال ( 693 ) در مسئله‌ى سابق ، اگر شوهر بخواهد همسر خود را در مكانى دور از خانواده‌ى زن ساكن كند ، مثل اينكه زن اهل كويت بوده و مرد مىخواهد او را به عراق ببرد ، آيا در صورتى كه زن اطمينان به مرد نداشته باشد ، بايد به امر شوهر و خواسته‌ى او در اين مسئله عمل كند ؟\r\nخوئى ( قدس سرّه ) : اختيار تعيين محل زندگى با شوهر مىباشد ، مگر در صورتى كه\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nزن احساس خطر نمايد كه در اين صورت مىتواند مكانى را انتخاب كند كه موجب رفع خطر از او گردد ، والله العالم .\r\nسؤال ( 694 ) در مسئله‌ى قبلى آيا زن مىتواند در صورت امتناع شوهر از خواسته‌ى زن ، از او درخواست طلاق نمايد ؟\r\nخوئى ( قدس سرّه ) : مجرد آنچه كه در سؤال ذكر شده ، موجب الزام زوج و شوهر به طلاق نمىشود ، بله اگر شوهر از دادن نفقه در صورت استحقاق زن امتناع نمود ، حاكم شرع او را ملزم به دادن نفقه و يا طلاق مىنمايد و اگر شوهر از هر دو امتناع نمود ، حاكم شرع زن را طلاق مىدهد و اين طلاق بائن بوده و شوهر در عدّه‌ى اين طلاق حق رجوع ندارد ، والله العالم .\r\nسؤال ( 695 ) در مسئله‌ى سابق ، اگر شوهر را مجبور به طلاق كنند ، آيا طلاق اجبارى صحيح است ؟\r\nخوئى ( قدس سرّه ) : طلاقى كه از روى اجبار شوهر باشد ، صحيح نمىباشد ، مگر در موردى كه در مسئله‌ى قبلى گفته شد ، والله العالم .\r\nسؤال ( 696 ) زن و شوهرى به مدت چند ماه اختلاف شديد پيدا نموده‌اند و نتوانسته‌اند با هم تفاهم پيدا كنند . و خانواده‌ى طرفين و بزرگان آن‌ها هم نتوانسته‌اند بين آنان صلح و دوستى برقرار كنند ، ولى اخيراً اين زن و شوهر براى رفع اختلاف يك گروه چهار نفرى را انتخاب نموده و همه امور خود را به آن‌ها تفويض نموده و حكم اين چهار نفر را بر خود نافذ دانسته‌اند و قراردادى را بين خود ترسيم نموده و امضاء كرده‌اند . اين گروه هم حكم خود را در مورد نزاع اين زن و شوهر گفته‌اند ، آيا حكم اين گروه حجت شرعى مىباشد ؟\r\nبسمه تعالى : قراردادى كه اين گروه چهار نفرى در آن ذكر شده‌اند ، هيچگونه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nالزامى براى زوجين شرعاً نمىآورد ، بله در صورتى كه اين گروه تصميمى گرفته و آن مخالف با احكام شرع نباشد و زوجين هم به آن راضى شدند و خود را ملزم به آن كردند ، اقدام طبق آن مانعى ندارد . اين در موردى است كه اختلاف در حكم شرعى و يا در موضوع حكم شرعى نباشد ، ولى در اين دو صورت بايد زوجين به شخصى مراجعه كنند كه صلاحيت قضاوت را داشته باشد ، هر چند شخص مذكور قاضى تحكيم باشد و حكم قاضى تحكيم ، اگر زوجين بر آن تراضى داشته باشند ، نافذ مىباشد ، والله العالم .\r\nسؤال ( 697 ) شخصى كه با خانمى ازدواج نموده و با او يك مرتبه نزديكى نموده است و آن زن از آن زمان تا به حال كه نزديك سه سال گذشته ، از عمل جنسى و نزديكى جلوگيرى مىنمايد و مبتلا به ترس و اضطراب گرديده است ، البته شوهر استمتائات و لذتهاى ديگر را مىتواند از اين خانم ببرد ، ولى در مسئله‌ى نزديكى زن بدون اختيار از اين عمل خوددارى مىكند . الآن مرد متحير مانده كه چه كند با توجه به اينكه زن به او ابراز محبت نموده و خواهان جدايى از مردش نمىباشد . با توجه به آنچه كه گفته شد ، سؤالاتى مطرح مىشود .\r\n1 - در صورت وقوع طلاق ، آيا مرد بايد همه‌ى مهر را به شكل كامل پرداخت نمايد ؟\r\n2 - در صورتى كه شخص فقير بوده و توان پرداخت فعلى مهر را ندارد ، آيا مىتواند زن را طلاق داده و مهريه او را به ذمه كشيده و خود را مديون زن نمايد ؟\r\n3 - آيا مرد مىتواند اين زن را به پزشك مرد يا زن معرفى نموده و براى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمعالجه‌ى او اقدام كند ؟ آيا اگر معالجه مستلزم نظر به عورت او باشد ، مجاز است ؟\r\n4 - آيا مرد مىتواند بدون نزديكى منى خود را در رحم زن داخل نمايد ؟\r\n5 - آيا اين زن محكوم به نشوز مىشود ؟ آيا شوهر مىتواند اين زن را مورد ضرب قرار دهد تا تمكين نمايد ؟\r\nبسمه تعالى : 1 - بايد مهر را به شكل كامل پرداخت نمايد ، والله العالم .\r\n2 - بله مىتواند طلاق داده و مهر در ذمّه‌ى او باقى مىماند ، والله العالم .\r\n3 - در صورت معالجه‌ى او ، مانعى ندارد ، والله العالم .\r\n4 - اگر خود شوهر اقدام به اين عمل نمايد ، مانعى نداشته و فرزند شرعاً منسوب به او مىشود ، والله العالم .\r\n5 - در اين فرض نشوز محقق نمىشود ، والله العالم .\r\nسؤال ( 698 ) من در اروپا زندگى مىكنم و خواهرى دارم كه با من زندگى مىنمايد . مدتى قبل براى اينكه خواهرم به اروپا برگردد او را به عقد شرعى مردى درآوردم كه او را به اروپا آورده و بعد از آنكه مبلغى جهت اجرت اين عمل دريافت نموده ، خواهرم را طلاق دهد ، وقتى كه خواهرم برگشت و شخص مذكور هم همه‌ى پول را گرفت ، با من تماس گرفته و گفت مىخواهد با خواهر من ازدواج كند . من هم با اين موضوع مخالفت نموده و آن شخص هم از طلاق دادن خواهرم استنكاف نمود . بعد از مدتى خواهرم با مرد ديگرى ازدواج نمود . آيا ازدواج قبلى شرعيت دارد ؟ آيا خواهر من مىتواند به اين مرد دوم كه به او علاقه دارد ، همبستر شود ؟\r\nبسمه تعالى : اگر عقد شرعى بين آن مرد و خواهر شما منعقد گريده ، جدايى خواهر شما از او متوقف بر طلاق شرعى مىباشد و مجرد اين امر كه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nغرض از عقد فقط همراهى با خواهر تا اروپا بوده ، ضررى به صحت عقد نمىزند .\r\nاما عقد دومى كه با مرد دوم بسته قبل از آنكه مرد اول طلاق بدهد ، باطل بوده و اگر مرد دومى با خواهر شما نزديكى نموده باشد ، بر مرد دوم حرام ابدى مىگردد ، والله العالم .\r\nسؤال ( 699 ) اگر زنى از شوهرش بخواهد كه او با زن ديگرى ازدواج نكند و تا زمانى كه اين زن در عقد اوست ، همسر مجدد انتخاب نكند و آن مرد هم قسم خورده كه اگر زن ديگرى گرفت ، آن زن اول را طلاق دهد يا آنكه حقيقت را به همسر اولش بگويد تا او در ادامه‌ى ازدواج و يا طلاق تصميم بگيرد . اكنون اين مرد اقدام به ازدواج موقت بدون طلاق زن اول نموده و الآن مىخواهد زن اول خود را طلاق دهد و زن اول هم مىگويد من فقط از مرد خود صدق و راستى خواسته و نمىخواهم بدنش به بدن آن زن ديگر بخورد . آيا قسمى كه زن و يا مرد در اين امر خورده‌اند ، اثر شرعى دارد ؟ آيا كفاره‌اى بر مرد و يا زن در صورت اقدام نكردن به طلاق متوجه‌ى مرد مىشود با توجه به اينكه آن دو داراى فرزند مىباشند ؟\r\nبسمه تعالى : قسم خوردن به طلاق اثرى ندارد ، والله العالم .\r\n\r\nمسايل متفرقه در ازدواج\r\n\r\nشروط عقد ازدواج\r\nسؤال ( 700 ) آيا زن مىتواند در ضمن عقد شرط كند كه طلاق به دست او باشد و آيا مىتواند در عقد شرط كند كه شوهر حق ازدواج دوم نداشته باشد ؟\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبسمه تعالى : زن مىتواند در ضمن عقد شرط كند كه از طرف مرد وكيل باشد ، در طلاق دادن خودش مطلقاً ، يا در بعضى از مواقعى كه با هم اتفاق نموده‌اند ، ولى نمىتواند شرط كند كه طلاق به دست او باشد ؛ زيرا طلاق شرعاً به دست مرد مىباشد و همچنين زن مىتواند با شوهر شرط كند كه مرد ازدواج مجدد انجام ندهد ، ولى نمىتواند شرط كند كه مرد حق تجديد ازدواج نداشته باشد ؛ زيرا اين حق را شرع مقدّس براى مرد قرار داده و شرط مخالف با آن باطل مىباشد ، والله العالم .\r\nسؤال ( 701 ) آيا شوهر مىتواند در ضمن عقد دايم شرط كند كه زن حق نفقه نداشته باشد و آن را ساقط نمايد ؟\r\nبسمه تعالى : اگر شوهر در ضمن عقد بر زن شرط كند كه او حق نفقه نداشته باشد ، اين شرط باطل است ، ولى اگر شرط كند كه زن مطالبه‌ى نفقه نكند و زن هم قبول نمايد ، مانعى ندارد ، والله العالم .\r\nسؤال ( 702 ) آيا زن مىتواند در ضمن عقد شروطى را كه مرقوم مىگردد ، بيان نمايد ؟\r\n1 - شوهر او را از شهرش به جاى ديگر منتقل نكند .\r\n2 - شوهر بايد او را در مسكن و خانه‌ى مستقل سكنى دهد .\r\n3 - شوهر براى او وسيله‌ى نقليه تهيه كند .\r\n4 - زن بايد درسش را تمام كند .\r\n5 - زن حق استخدام در دواير دولتى يا غير دولتى را داشته باشد و در خانه هم كارهاى آسان و راحت داشته باشد .\r\n6 - زن داراى حقوق ماهيانه از طرف شوهر باشد ، به مقدار مبلغى كه در زمان عقد بر آن توافق مىگردد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n7 - زن حق داشته باشد هر روز به خانه‌ى پدرش و يا برادران و خواهران خود رفته و مقدارى در آنجا نشسته و برگردد .\r\nالف : آيا قرارداد اين شروط در ضمن عقد جايز بوده و بر شوهر نافذ است ؟\r\nب : آيا شوهر مىتواند به اين شروط عمل نكرده و تخلّف نمايد ؟\r\nج : بنابر فرض جواز مخالفت شوهر ، آيا مىتواند شوهر به زن نفقه ندهد ؟\r\nد : آيا در بين اين شروط ، شرطى وجود دارد كه مخالفت با آن باعث بطلان عقد گردد ؟\r\nبسمه تعالى : شروطى كه در سؤال ذكر شده ، مانعى ندارد در ضمن عقد مطرح شود ، بله اگر شرط كند كه عمل نامشروعى را در خارج از منزل انجام دهد مثل اينكه بخواهد بدون حجاب به محل كار خود برود اين شرط باطل است و مراد از صحت اين شروط آن است كه اگر در ضمن عقد مطرح شود بر شوهر نافذ بوده و شوهر نمىتواند زن را از عمل به آن منع كند و زن مىتواند به آن عمل كند ، هر چند شوهر مانع شود و در صورتى كه زن به اين شروط عمل نمايد نفقه اش ساقط نمىشود و اگر شوهر به اين شروط عمل نكند ، عقد باطل نشده و فقط مرد كار حرامى انجام داده است ، البته اين شروط حق زن بر مرد مىباشد و زن مىتواند اين شروط را ساقط نمايد و بعد از اسقاط ، ديگر حقى بر شوهر ندارد ، والله العالم .\r\n\r\nاحكام ازدواج باطل\r\nسؤال ( 703 ) اگر زن مسلمان با شخصى ازدواج كند و شخص ديگرى بداند كه اين\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nازدواج باطل مىباشد مثل اينكه زن مسلمان با غير مسلمان ازدواج كرده باشد و يا اينكه شوهر او ناصبى باشد ، در اين فرض مىتوان با آن زن ازدواج نمود ؟\r\nبسمه تعالى : بعد از گذشت عدّه‌ى نزديكى به شبهه ، در صورتى كه شوهر قبلى با او نزديكى نموده باشد ، مىتوان با اين زن ازدواج نمود ، والله العالم .\r\nسؤال ( 704 ) در صورتى كه ازدواجى كه بين دو نفر انجام شده ، باطل و يا شبهه‌دار باشد ، آيا واجب است كه به آن دو اعلام نمود ؟\r\nبسمه تعالى : اعلام واجب نمىباشد ، مگر در صورتى كه مكلف بداند در صورت نگفتن اين امر ، اگر زوجين بعداً اين امر را بدانند موجب فساد و خونريزى مىگردد ، در اين صورت اعلام لازم است ، والله العالم .\r\n\r\nازدواج متعارف در كشورهاى غربى\r\nسؤال ( 705 ) زنان و مردانى كه طبق قوانين كشورهاى غربى ازدواج مىكنند ، آيا ازدواجشان صحيح مىباشد ؟ آيا شخص ديگرى مىتواند با اين زن كه به اين گونه ازدواج اقدام نموده ، ازدواج كند ؟ آيا در صورتى كه شوهر اين زن او را رها كرده و از او جدا شود ، اين جدايى طلاق محسوب مىگردد با توجه به اينكه عرف آن كشورها ، اين زن را در ازدواج مجدد مجاز مىداند و شوهر قبلى هم مىتواند هر وقت خواست به سراغ زن برود ؟\r\nبسمه تعالى : قوانين كشورهاى غربى اعتبارى ندارد و آنچه كه مطابق به دين آنان مىباشد ، اعتبار داشته و اگر ازدواج و يا طلاقى در دين آنان صحيح باشد ، مرد مىتواند به صحت آن نكاح يا طلاق ترتيب اثر بدهد ، والله العالم .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nازدواج زن شيعه با مرد سنى\r\nسؤال ( 706 ) بعضى از دختران و زنان اقدام به ازدواج با جماعت اهل سنت مىنمايند با توجه به اينكه اگر اين ازدواج زياد شود باعث كم شدن شيعيان اهل بيت ( عليهم السلام ) شده و خود اين زنان و دختران هم در معرض انحراف از مكتب حق قرار مىگيرند ، آيا اين ازدواج صحيح مىباشد ؟\r\nبسمه تعالى : اين ازدواج خالى از اشكال نمىباشد ؛ زيرا اين زنان و همچنين فرزندان آنان در معرض انحراف قرار مىگيرند ، والله العالم .\r\nسؤال ( 707 ) مردى سنّى با زنى شيعه ازدواج نموده و در هنگام خواستگارى گفته ، اگر چه من سنّى مىباشم ولى امامان و اهل بيت رسول خدا ( ص ) را دوست دارم . زن شيعه هم به اين خواستگارى جواب مثبت داده و عقد اجرا شده است ، ولى بعد از مدتى زن متوجه شده كه اين مرد ناصبى و دشمن اهل‌بيت ( عليهم السلام ) پيامبر مىباشد . زن بعد از آنكه مطلب را متوجه شده از تمكين خوددارى نموده و درخواست طلاق نموده است . آيا عقدى كه به اين شكل جارى شده ، صحيح بوده است ؟ آيا بر فرض صحت ، اين زن مىتواند با اين مرد مخالف و دشمن اهل بيت ( عليهم السلام ) زندگى كند .\r\nخوئى ( قدس سرّه ) : ازدواج با شخص سنّى مادامى كه دشمن اهل بيت ( عليهم السلام ) نبوده و ناصبى نباشد ، اشكال ندارد و در اين صورت بايد از شخص سنّى در صورت جدايى با طلاق جدا شود ولى اگر معلوم شود كه شخص سنّى ناصبى بوده و دشمن اهل بيت ( عليهم السلام ) مىباشد ، ازدواج صحيح نبوده و اگر بعد از عقد فهميده ، عقد باطل است و احتياجى به طلاق ندارد ، والله العالم .\r\nسؤال ( 708 ) در صراط النجاة جلد سوم اين گونه آمده است : در صورتى كه شوهر سنّى باشد ولى پيروى از مذهب حقه‌ى شيعه كند ، ازدواج با او مانعى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nندارد ولى در صورتى كه زن سنّى باشد ، هر چند موافق مذهب حق عمل نكند ازدواج با او اشكالى ندارد ، لطفاً دليل اين تفصيل را بيان فرمائيد ؟\r\nبسمه تعالى : فرق بين اين دو صورت به جهت حفظ تشيع و اعتقادات زوجه و فرزندانش مىباشد ولى در صورتى كه زن سنّى باشد ترسى از اين جهت براى مرد نمىباشد بخلاف عكس مسئله يعنى در صورتى كه زن شيعه و مرد سنّى باشد كه در اين صورت زن و فرزندانش در معرض خطر انحراف واقع مىشوند ، والله العالم .\r\nسؤال ( 709 ) در صورتى كه مرد از مخالفين و سنّى باشد آيا زن شيعه مىتواند با او ازدواج موقت نمايد و آيا مرد شيعه مىتواند با زن سنّى ازدواج موقت نمايد ؟ آيا ازدواج دايم هم حكم ازدواج موقت را دارد ؟\r\nبسمه تعالى : در صورتى كه زن شيعه با ازدواج موقت با مرد سنّى مورد اتهام به زنا واقع شود و يا اينكه مرد سنّى قصد ازدواج و عقد شرعى را نكرده ، بلكه غرض او ايجاد ارتباط نامشروع و استفاده نامشروع از زن شيعه مىباشد ، ازدواج موقت جايز نمىباشد ، اما ازدواج موقت مرد شيعى با زن سنّى در صورتى كه از زن سنّى وكالت گرفته و يا خود زن عقد را واقع كند ، مانعى ندارد اما ازدواج دايمى زن شيعه با مرد سنّى در صورتى كه دين و مذهب بچه‌هاى او در معرض خطر باشد ، محل اشكال بوده و در صورتى كه دين خود زن در معرض خطر باشد جايز نمىباشد ، والله العالم .\r\nسؤال ( 710 ) بنابر مشهور علماء ازدواج زن شيعه با مرد سنّى مكروه مىباشد به همين جهت علماى خليج از اين امر خوددارى مىكنند تا اينكه دختران شيعه از اين امر منصرف شده و اقدام به آن نكنند ولى در بعضى از موارد\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nديده مىشود كه زن و مرد به اين ازدواج اصرار داشته و ولى دختر مىگويد ازدواج بايد نزد يكى از علماى شيعه باشد و در اين اثناء خوددارى علماء از اجراى عقد باعث وقوع معصيت مىشود ، لطفاً نظر مبارك را بيان نمائيد ؟\r\nبسمه تعالى : آنچه كه مشهور علماى شيعه فرموده‌اند با ملاحظه حكم اولى مسئله است ، ولى در صورتى كه عناوين ديگرى بر اين موضوع مترتب شود ، ممكن است حكم اين مسئله از كراهت مبدل به حكم ديگرى شود ، مثل اينكه ملاحظه فرزندان زن شيعه شود كه در اين ازدواج دين فرزندان و مذهب آنان به انحراف كشيده شده و باعث جدايى آنان از مذهب اهل‌بيت ( عليهم السلام ) مىشود ، در اين فرض لازم است كه به امرى اقدام نكند كه باعث جدايى فرزندانش از اهل بيت ( عليهم السلام ) شود .\r\nسؤال ( 711 ) مردى سنّى از زن شيعه‌اى كه از شوهرش طلاق گرفته ، خواستگارى نموده و از او خواسته كه اقدام به ازدواج مسيار نمايند ، اين ازدواج طبق آنچه كه خود اهل سنت مىگويند عبارت از اين است كه به توافق زن و مرد نامه‌اى نوشته شده و در محكمه‌ى اهل سنت به قاضى و يا مسئول آن محكمه با حضور دو شاهد تحويل داده مىشود و ثبت مىگردد . اكنون اين زن و مرد در مسئله‌ى ما اقدام به اين ازدواج نموده ، ولى دو نفر شاهد هنگام عقد را نگرفته‌اند ، بلكه يكى از دو شاهد برادر زن بوده و در مذهب اهل سنت هم شهادت برادر زن مقبول نمىباشد ، اكنون سؤال اين است كه آيا اين ازدواج واقع شده است ، آيا ازدواج زن شيعه با مرد سنّى جايز مىباشد ؟\r\nبسمه تعالى : در صورتى كه زن شيعه از شوهر شيعه‌اش طلاق گرفته و طلاق او\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهم شرعى بوده است و يا اينكه از يك مرد سنّى طلاق صحيح گرفته است ، مىتواند بعد از اتمام عدّه با مرد ديگرى ازدواج كند ، ولى ازدواج بايد به عقد صحيح و با لفظ شرعى مخصوص انشاء شود و ازدواج زن شيعه با مرد سنى ، هرچند عقد با الفاظ صحيح انشاء شود ، محل اشكال است . اين نوع ازدواج عقايد زن را در خطر انحراف قرار مىدهد ، والله الموفق .\r\nسؤال ( 712 ) زنى كه در عدّه‌ى ازدواج موقت بوده و در اثناء آن اقدام به ازدواج موقت ديگرى كرده است ، مدت عقد دوم يك ماه بوده و شوهر گفته است كه بعد از يك ماه او را به عقد دايم خود درمىآورد ، آنان به يك محكمه سنّى رفته ، ولى قصد زن اجراء نكاح دايم نبوده است ، اكنون سؤال اين است كه اگر عقد اجرا شده در محكمه‌ى سنّى طبق موازين مذهب شيعه باشد ، آيا اين زن شوهردار محسوب مىگردد ؟\r\nبسمه تعالى : در اجراء عقد شيعه بودن عاقد معتبر نمىباشد و چون مرد دومى كه قصد ازدواج با او را دارد ، در اثناء عدّه‌ى اول اقدام به ازدواج نموده و دخول هم محقق شده ، زن بر مرد دوم حرام ابدى مىشود ، والله العالم .\r\n\r\nتعارض حق زن با پدر و مادر\r\nسؤال ( 713 ) در مورد تعارض خواسته‌ى زن با خواسته‌ى پدر ، خواسته‌ى كدام مقدم مىباشد ؟ مثلًا اگر زن از مرد بخواهد چيزى بخرد ، ولى پدر از خريد آن مخالفت نمايد ؟\r\nخوئى ( قدس سرّه ) : اگر آنچه كه همسر از شوهرش مطالبه مىكند جزء نفقه‌ى واجب او باشد يا اينكه از حقوق زن باشد ، بايد خواسته‌ى همسر را مقدم\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبدارد و اگر از اين امور نباشد ، نبايد پدر و مادر را غضبناك نمايد ، والله العالم .\r\nسؤال ( 714 ) اگر مادر به فرزندش بگويد بايد همسرت را طلاق بدهى ، آيا اطاعت او در اين صورت واجب است و در صورتى كه بگويد اگر همسرت را طلاق ندهى ، عاق من مىباشى ، آيا وظيفه دارد كه طلاق بدهد ؟\r\nخوئى ( قدس سرّه ) : اطاعت مادر در اين مسئله واجب نمىباشد و كلامى هم كه از مادر ذكر شده ، اعتبارى ندارد ، والله العالم .\r\nسؤال ( 715 ) اگر مادر بگويد كه اگر همسرت را طلاق ندهى ، شيرم بر تو حرام باشد ، آيا وظيفه‌ى شرعى به طلاق پيدا مىشود ؟\r\nبسمه تعالى : اطاعت مادر در اين امور لازم نمىباشد ، والله العالم .\r\n\r\nاجازه‌ى پدر در خروج از منزل\r\nسؤال ( 716 ) آيا بر دخترى كه هنوز ازدواج نكرده ، لازم است در هنگام خروج از منزل از پدرش اجازه بگيرد ؟\r\nخوئى ( قدس سرّه ) : اجازه گرفتن از پدر لازم نمىباشد ، ولى اگر پدر تشخيص دهد كه خروج از منزل باعث فساد دختر مىشود ، مىتواند از خارج شدن او بدون اجازه جلوگيرى كند ، والله العالم .\r\n* * *\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nاحكام طلاق\r\nطلاق بائن\r\nشروط صحت طلاق\r\nاحكام طلاق\r\nاحكام عدّه\r\nطلاق حاكم شرعى\r\nرجوع و احكام آن\r\nوكالت دادن در طلاق\r\nمسايل متفرقه طلاق\r\nطلاق خلعى\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n\r\nطلاق بائن\r\nسؤال ( 717 ) شخصى كه همسرش را بدون نزديكى با او طلاق داده است و بعد از مدتى گفته ، طلاق داده شده باطل بوده و تو الآن همسر من هستى ، ولى از باب احتياط يك بار ديگر با تو عقد ازدواج مىخوانم و براى بار ديگر عقد ازدواج خوانده ، زن هم به خاطر سادگى و ساده لوحى قبول نموده ، ولى بعداً متوجه شده كه مرد او را گول زده و مورد خدعه قرار داده است ، آيا در اين فرض ازدواج دوم صحيح مىباشد ؟\r\nبسمه تعالى : عقد دوم صحيح بوده ، ولى گول زدن و فريب دادن زن كار حرامى است و زن به خاطر عقد جديد مستحق مهر جديد مىباشد و در اين مسئله اگر مرد در عقد دوم در مهر چيز ناچيزى قرار داده و يا در عقد اول و دوم چيز ناچيزى قرار داده است ، زن در عقد دوم مستحق مهرالمثل مىباشد نه آنچه كه در ضمن عقد دوم مهر قرار داده است ، والله العالم .\r\nسؤال ( 718 ) مردى كه دختر باكره‌اى را به عقد خود درآورده ، سپس با اختيار خودش قبل از آنكه با او نزديكى كرده باشد ، او را طلاق داده است ، ولى بعد از مدتى مىگويد تو الآن هم زن من مىباشى و طلاق من به خاطر عصبانيت باطل بوده است ، ولى از باب احتياط يك بار ديگر مىخواهم تو را به عقد جديد خود درآورم ، او مجدداً عقد را خوانده است بعد از اين واقعه برادر اين دختر متوجه‌ى قضيه شده و بين اين دختر و همسرش نزاع\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nافتاده است و زن مىگويد من تمايل به ازدواج با اين مرد را ندارم . اكنون با توجه به اينكه اين مرد به اين زن دخول ننموده است ، آيا عقد دوم صحيح مىباشد ؟ آيا زن مىتواند با مرد ديگرى ازدواج كند ؟\r\nبسمه تعالى : اگر طلاقى كه در سؤال ذكر شده از روى قصد و اراده و اختيار محقق شده ، صحيح بوده و مجرد غضب و عصبانيت آن را باطل نمىكند ، بنابراين عقد دوم با وجود همه‌ى شرايط كه يكى از آن‌ها اجازه‌ى پدر مىباشد ، صحيح بوده و زن نمىتواند بدون تحقق طلاق با مرد ديگرى ازدواج كند و مستحق مهرى است كه در عقد دوم قرار داده شده ، مگر در صورتى كه قبل از دخول طلاق بگيرد كه مستحق نصف مىشود ، والله العالم .\r\nسؤال ( 719 ) مردى كه بكارت همسرش را با انگشت زايل نموده است و الآن مىخواهد او را طلاق دهد ، آيا بايد تمام مهر را بدهد يا اينكه به خاطر عدم تحقق دخول نصف مهر ثابت مىشود ؟\r\nبسمه تعالى : بله بايد تمام مهر را بدهد ، والله العالم .\r\n\r\nشروط صحت طلاق\r\n\r\nشرط بودن صيغه در تحقق طلاق\r\nسؤال ( 720 ) آيا طلاق احتياج به اجازه‌ى حاكم شرع دارد يا اينكه به مجرد يادگيرى صيغه و استعمال الفاظ صحيح آن كافى است ؟\r\nخوئى ( قدس سرّه ) : در طلاق اجازه‌ى حاكم شرع نياز نمىباشد و كسى كه صيغه‌ى طلاق را دانسته و معناى آن را هر چند اجمالًا مىداند ، مىتواند آن را جارى كند ، والله العالم .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسؤال ( 721 ) شخصى كه با زنى ازدواج نموده و قبل از نزديكى بين آن دو اختلاف شده و مرد زن را رها نموده است . با توجه به جهل به مسئله‌ى شرعى ، شوهر اقدام به طلاق ننموده و به گمان اينكه در فرض مذكور نيازى به طلاق نمىباشد ، از هم جدا شده‌اند و بعد از مدتى زن اقدام به ازدواج نموده و داراى فرزند مىباشد ، آيا ازدواج دوم صحيح مىباشد ؟ آيا مرد اول دوباره مىتواند به زن رجوع نموده و او را عقد نمايد ؟\r\nبسمه تعالى : ازدواج دوم باطل مىباشد و زن به مرد دوم حرام ابدى مىگردد و در زوجيت مرد اول باقى مانده است ، والله العالم .\r\n\r\n* سه طلاقه كردن زن\r\nسؤال ( 722 ) مردى كه با زنى سنّى ازدواج نموده و او را به يك لفظ واحد سه طلاق كرده است ، وقتى كه خواسته به آن زن رجوع كند زن از تمكين ممانعت نموده و مىگويد بايد يك نفر ديگر مرا به عقد خود در آورده و بعد از طلاق گرفتن از او با تو ازدواج كنم ، آيا شوهر مىتواند او را مجبور به آنچه كه مىخواهد ، نمايد ؟\r\nخوئى ( قدس سرّه ) : شوهر مىتواند آن زن را به آنچه كه از او مىخواهد مجبور نمايد و عقيده و مذهب آن زن نمىتواند مانع از مرد باشد ، والله العالم .\r\nسؤال ( 723 ) با توجه به مسئله‌ى قبلى ، اگر مرد سنّى بوده و زن شيعه باشد و مرد در لفظ واحد زن را سه طلاقه كند و بعد بخواهد رجوع كند ، آيا رجوع براى او جايز است يا اينكه زن بر او حرام شده است ؟\r\nخوئى ( قدس سرّه ) : در اين حالت زن مرد را ملزم مىكند به امتناع نمودن از ازدواج ، تا اينكه شوهر ديگرى او را به عقد خودش در آورد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nشرط عدالت شهود در طلاق\r\nسؤال ( 724 ) آيا عدالت معتبر در شروط طلاق ، عدالت واقعيه مىباشد يا ظاهريه ؟ اگر فسق شهود طلاق در واقعه‌اى معلوم گردد ، آيا مىتوانم آن زن را به عقد ديگرى درآورم ؟\r\nخوئى ( قدس سرّه ) : بله آنچه در شهود معتبر مىباشد عدالت واقعيه مىباشد و عدالت ظاهرى ، طريق براى احراز آن است و با علم به فسق شهود و عقد بر زن مطلّقه جايز نمىباشد ، والله العالم .\r\nسؤال ( 725 ) آيا مىتوان صيغه‌ى طلاق را در بين گروهى كه بعضى از آنان عالم به مسايل شرعيه و بعضى ديگر جاهل مىباشند ، جارى كرد ؟ با توجه به اينكه اگر از شوهر و يا وكيل او بپرسند ، آيا حاضرين را عادل مىدانى يا نه ، در جواب مىگويد بله يا مردد مىشود يا اينكه بعضى را مىشناسد و بعضى ديگر را نمىشناسد ؟\r\nخوئى ( قدس سرّه ) : اگر عدالت دو نفر از اين جماعت را بداند ، مىتواند در حضور آنان صيغه‌ى طلاق را جارى نمايد ، والله العالم .\r\nب : آيا واجب است كه از عدالت همه‌ى آن جماعت سؤال و جستجو كند ؟\r\nخوئى ( قدس سرّه ) : وظيفه‌ى شخص طلاق دهنده احراز عدالت دو نفر شاهد در طلاق مىباشد و اگر در هنگام طلاق عدالت آن دو نفر محرز باشد ، بعد از طلاق نيازى به فحص و جستجو نمىباشد ، والله العالم .\r\nسؤال ( 726 ) اگر شوهر دو نفر شاهد در طلاق يا يكى از آن دو را فاسق بداند ، ولى آن دو خود را عادل بدانند ، آيا طلاق نسبت به اين زوج واقع مىشود ؟\r\nخوئى ( قدس سرّه ) : طلاق در نزد شوهر صحيح نمىشود ، والله العالم .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nسؤال ( 727 ) آيا دو نفرى كه خود را فاسق مىدانند ، مىتوانند شاهد در طلاق باشند ؟ آيا لازم است كه فسق خود را بيان كنند ؟\r\nخوئى ( قدس سرّه ) : جايز نيست كه شاهد طلاق باشند ولى لازم نيست كه اقرار و اعتراف به فسق خود نمايند ، والله العالم .\r\nسؤال ( 728 ) اگر شخصى را جهت اجراى صيغه‌ى طلاق وكيل نمايند و وكيل هم در حضور عدّه‌اى صيغه‌ى طلاق را جارى سازد ، ولى موكل در حال اجراء صيغه‌ى طلاق شهود حاضر را عادل نداند ، آيا اين طلاق صحيح مىباشد ؟\r\nبسمه تعالى : اين طلاق در صورتى صحيح است كه موكل شهود را عادل بداند ، ولى در صورتى كه شك در عدالت آنان داشته باشد ، بايد عمل وكيل را حمل بر صحت نمايد ، والله العالم .\r\nسؤال ( 729 ) آيا عادل بودن شهود در هنگام اجراء صيغه‌ى طلاق فقط در نزد شخص طلاق دهنده و يا وكيل او معتبر است يا اينكه عدالت مطلقاً شرط صحت طلاق مىباشد ؟\r\nخوئى ( قدس سرّه ) : بايد عدالت دو شاهد در نزد شخصى كه اجراء صيغه‌ى طلاق مىكند ، محرز شود . چه آن شخص خودش صيغه‌ى طلاق را جارى كند و يا اينكه شخص ديگرى را وكيل نمايد ، والله العالم .\r\nسؤال ( 730 ) اگر تنها وكيل در اجراء صيغه‌ى طلاق دو شاهد را عادل دانسته ، ولى شوهر آن دو نفر را عادل نمىداند ، آيا شوهر مىتواند به اين طلاق اكتفا نمايد و آيا در صورت شك شوهر در عدالت دو شاهد ، حكم تغييرى مىكند ؟\r\nخوئى ( قدس سرّه ) : بله طلاق در صورت جهل شوهر به عدالت دو شاهد صحيح مىباشد ، ولى در صورت علم به عادل نبودن دو شاهد ، طلاق براى شوهر\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nصحيح نمىشود ، والله العالم .\r\nسؤال ( 731 ) اگر شخص طلاق‌دهنده و يا وكيل او بگويد من دو نفر شاهد را عادل مىدانم ، در حالى كه او معناى عدالت و شروط تحقق آن را نمىداند ، آيا طلاق او صحيح مىباشد ؟\r\nبسمه تعالى : در صورتى كه دو شاهد در واقع عادل باشند ، طلاق صحيح بوده ، هرچند شخص طلاق دهنده معنا و مفهوم عدالت و شروط آن را نداند ، والله العالم .\r\nسؤال ( 732 ) الف : اگر وكيل در نزد دو نفر شاهد طلاق را جارى نموده ، ولى شوهر هر دوى آنان يا يكى از آنان را فاسق مىداند و اين مسئله را شوهر نمىدانسته و بعد از گذشت مدتى اطلاع پيدا نموده است ، آيا اين طلاق واقع شده صحيح مىباشد ؟\r\nخوئى ( قدس سرّه ) : طلاق ذكر شده باطل است ، ولى اگر شوهر بعد از طلاق ادعاى فسق شهود را نمايد ، بايد آن را با بيّنه ثابت كند ، والله العالم .\r\nب : طبق مسئله‌ى قبلى وظيفه‌ى زنى كه او را طلاق داده‌اند ، در صورتى كه با مرد ديگرى ازدواج نموده ، چيست ؟\r\nخوئى ( قدس سرّه ) : اگر طلاقى كه واقع شده ، در واقع باطل بوده ، اين زن در زوجيت و همسرى شوهر اولش باقى است و نسبت به مرد دوم در صورتى كه با او نزديكى كرده ، حرام ابدى مىشود . ولى به حسب ظاهر اگر شوهر بعد از طلاق ادعاى فسق شهود را نمود ، حرف او اثرى ندارد ، مگر در صورتى كه ادعاى خود را ثابت نمايد . بنابراين بدون اثبات شوهر طلاق ظاهراً صحيح مىشود ، والله العالم .\r\nتبريزى ( قدس سرّه ) : أ - به جواب مرحوم آقاى خوئى ( قدس سرّه ) بايد اين عبارت اضافه شود :\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبله در صورتى كه مرد قبل از تمام شدن عدّه‌ى طلاق رجعى ادعا كند كه زن همراه او مىباشد اين ادعا رجوع به زوجه محسوب مىگردد .\r\n\r\nاشتراط طهر و پاكى در زنى كه او را طلاق مىدهند\r\nسؤال ( 733 ) اگر بعد از مدتى جدايى از زن و بدون جستجو از پاكى و يا حايض بودن زن او را طلاق دهد ، آيا طلاق واقع شده صحيح مىباشد ؟\r\nخوئى ( قدس سرّه ) : در صورتى كه استعلام و جستجو از زن ممكن بوده و اين عمل ترك شده ، طلاق باطل است ، مگر اينكه بعد از طلاق ثابت شود كه طلاق واجد همه‌ى شرايط بوده است ، والله العالم .\r\nسؤال ( 734 ) آيا طلاق زنى كه با او نزديكى شده و در مجلس طلاق هم حاضر نمىباشد ، ولى شوهر مىداند كه از پاكى و طهرى كه با او نزديكى كرده ، خارج شده و هنگام طلاق در طهر و پاكى است كه در آن نزديكى با او نشده است ، صحيح مىباشد ؟\r\nبسمه تعالى : بله در صورتى كه شوهر بداند كه از پاكى مقاربت به پاكى ديگرى منتقل شده ، مىتواند در صورتى كه زن حايض نباشد ، او را طلاق دهد ، والله العالم .\r\nسؤال ( 735 ) يكى از شروط صحت طلاق آن است ، زنى كه با او نزديكى شده ، در حال طلاق حايض نباشد ، با توجه به اين مسئله اگر زنى را كه ادعا كرده ، حايض نمىباشد طلاق بدهند ، ولى بعداً بگويد كه من در هنگام طلاق حايض بودم ، در اين صورت ادعاى دوم او مسموع است ؟\r\nخوئى ( قدس سرّه ) : ادعاى دوم اين زن اثرى ندارد ، مگر در صورتى كه با بيّنه ثابت كند كه در حال طلاق حايض بوده و در غير اين صورت بايد طبق ادعاى\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاولش عمل نمايند ، والله العالم .\r\nسؤال ( 736 ) آيا زن را مىتوان بدون سؤال از حال او ، نسبت به حايض بودن طلاق داد و در صورتى كه اين زن دو مرتبه طلاق داده شده و بين آن دو ده روز فاصله شده ، به صورتى كه يقين داريم كه در طهر و پاكى مىباشد ، آيا در اين فرض هم استعلام و فحص از حال او لازم است ؟\r\nخوئى ( قدس سرّه ) : در فرض مذكور مانعى ندارد ، والله العالم .\r\nسؤال ( 737 ) اگر زنى وضع حمل نموده و بعد از وضع حمل به مدت 7 ماه عادت ماهيانه نشده است ، اكنون شوهر اين زن مىخواهد او را طلاق دهد و در خلال اين 7 ماه هم با او نزديكى نموده است ، طلاق اين زن چگونه است ؟\r\nبسمه تعالى : حكم اين زن ، حكم زن مضطربه مىباشد ، يعنى شوهر اين زن بايد سه ماه بدون نزديكى با آن زن صبر نموده و بعد از گذشت اين زمان او را طلاق دهد و زن بايد بعد از طلاق سه ماه عدّه نگه دارد ، والله العالم .\r\nسؤال ( 738 ) در صورتى كه مرد با زنش در حالى كه حايض است ، نزديكى نموده ، آيا مىتواند بعد از اتمام حيض و پاكى بعد از حيض او را طلاق دهد يا اينكه بايد صبر كند تا اينكه دوباره حيض ديده و در پاكى كه با او نزديكى نكرده ، طلاق دهد ؟\r\nبسمه تعالى : در فرض مذكور طلاق صحيح نمىباشد ، بلكه بايد شوهر صبر كند تا اينكه زن دوباره حيض ديده و بعد از اتمام حيض و وارد شدن به ايام پاكى ، او را طلاق دهد ، والله العالم .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nاحكام طلاق\r\nسؤال ( 739 ) آيا زن و شوهر به مجرد اينكه به همديگر علاقه‌اى پيدا نكردند مىتوانند اقدام به طلاق نمايند و به شكلى كلى طلاق در چه صورتى رجحان دارد ؟\r\nبسمه تعالى : در صورتى كه نتوانند در زندگى توافق پيدا كرده و ديگران هم نتوانند آن دو را به توافق برسانند ، مىتوانند اقدام به طلاق نمايند ، والله العالم .\r\nسؤال ( 740 ) خانمى بعد از آنكه اقدام به ازدواج نموده ، بعد از گذشت دو هفته متوجه شده كه با شوهرش توافق لازم براى زندگى را ندارد ، او درخواست طلاق نموده است مستدعى است بيان فرمائيد كه اين زن مستحق چه مقدار از مهر مىباشد و آيا مصارفى را كه زن براى مجلس عروسى پرداخت نموده ، مىتواند از شوهر مطالبه كند ؟\r\nبسمه تعالى : اختيار طلاق به دست شوهر مىباشد و اگر زن از شوهر درخواست طلاق كند ، مىتواند شوهر را با بخشيدن مهر و يا مبلغ بيشترى به طلاق راضى سازد و در صورت طلاق شوهر بايد نصف مهر را به زن پرداخته و نسبت به آنچه كه در عروسى مصرف شده ، ضامن نمىباشد ، والله العالم .\r\nسؤال ( 741 ) در صورتى كه زنى را سه طلاقه نموده و بعد از مدتى شوهر ادعا كرد كه يكى از طلاق‌ها فاقد شرط صحت بوده و طلاق باطل واقع شده است . البته زن هم مرد را در اين ادعا تصديق نموده است . آيا مرد مىتواند بعد از طلاق سوم به اين زن رجوع نمايد با توجه به اينكه زن هنگام وقوع طلاق ، هر سه طلاق را صحيح مىدانسته است و بعد از آن شوهر را در باطل بودن يكى از سه طلاق تأييد نموده است ؟\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nخوئى ( قدس سرّه ) : در مفروض سؤال چون زن و شوهر هر دو اتفاق بر بقاى زوجيت دارند ، اثرى براى اقرار قبلى نمىباشد .\r\nسؤال ( 742 ) در صورتى كه طلاق به جهت فقدان يكى از شروط آن باطل باشد ولى زن مطلّقه بعد از تمام شدن عدّه‌ى طلاق ، دوباره با همسرش اقدام به خواندن عقد موقت نموده است و بعد از تمام شدن يك حيض به خاطر جهل به مسايل شرعى اقدام به ازدواج موقت با مرد ديگرى نموده و بعد از گذشت يك حيض با مرد سومى عقد موقت خوانده است و هر سه مرد با اين زن نزديكى كرده‌اند . آيا شوهر اين زن مىتواند دوباره اين زن را به عقد خويش درآورد . آيا مرد دوم و يا سوم مىتوانند با اين زن ازدواج شرعى داشته باشند ؟\r\nبسمه تعالى : با توجه به باطل بودن طلاق عقد موقتى كه بر زن واقع شده ، چه توسط شوهر و يا مرد ديگر ، باطل مىشود و اين خانم با توجه به باطل بودن طلاق ، همسر شوهرش محسوب شده و در نكاح او باقى است و دو مرد ديگر در صورتى كه با او نزديكى كرده‌اند ، زن بر آنان حرام ابدى مىشود هرچند در اين عمل جاهل به حكم شرعى بوده‌اند و مرد اول كه شوهر زن بوده ، مىتواند بدون عقد به همسر خود رجوع نمايد البته مرد قبل از رجوع به همسرش بايد صبر كند تا آنكه عدّه‌ى طلاق زن سپرى شود ، والله العالم .\r\nسؤال ( 743 ) در صورتى كه زن در محكمه ، طلاق بائن و يا خلعى و يا مبارات داده شود . آيا شوهر در صورت رجوع به زن مطلّقه بايد عقد جديد بخواند ؟\r\nخوئى ( قدس سرّه ) : در صورتى كه طلاق داراى شرايط شرعى بوده است . در صورت رجوع شوهر بايد قبل از آن اقدام به عقد نمايد ، والله العالم .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nطلاق در نزد مذاهب ديگر\r\nسؤال ( 744 ) در صورتى كه شخص سنّى همسرش را سه طلاقه كرده و بعد از مدتى از روى قصد و اعتقاد يا براى آنكه بتواند به همسرش رجوع نمايد شيعه شده است ، آيا در اين فرض با توجه به آنكه اين طلاق در مذهب شيعه باطل مىباشد ، مىتواند به همسرش رجوع نمايد ؟\r\nخوئى ( قدس سرّه ) : بله در صورت ذكر شده مىتواند به همسرش رجوع نمايد ، والله العالم .\r\nسؤال ( 745 ) مردى سنّى همسرش را كه او هم سنّى بوده ، سه طلاقه نموده است . قاضى سنّى با توجه به مذهبى كه دارند حكم به جدايى آن دو نموده و رجوع مجدد شوهر به همسرش را منوط به محلل دانسته است و اين زن و مرد هم اكنون شيعه شده‌اند . آيا طلاق‌هايى كه واقع شده ، باطل و بىاثر مىگردد ؟\r\nبسمه تعالى : در صورتى كه حقيقتاً شيعه شده‌اند و تشيّع آنان صورى و اسمى نباشد بر نكاح اولشان باقى بوده و در رجوع مرد به همسرش نيازى به عقد جديد نمىباشد البته اين مسئله در صورتى است كه طلاق‌هاى واقع شده جامع شروط طلاق در نزد شيعه نباشند ، والله العالم .\r\nسؤال ( 746 ) زن شيعه‌اى اقدام به ازدواج با مردى سنّى نموده و يكى از قاضيان سنّى عقد ازدواج را جارى ساخته است . اكنون اين مرد مدتى است كه زن شيعه را رها كرده و به شهر ديگرى رفته است . مدت سه سال است كه اين زن بىنفقه باقى مانده است بعد از اين مدت او به يك قاضى سنّى مراجعه نموده و درخواست طلاق داده است ، قاضى هم طبق شروط مذهبشان زن شيعه را طلاق داده است . آيا اين طلاق صحيح مىباشد . آيا راهى براى\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nنجات اين زن مؤمنه از اين گرفتارى وجود دارد ؟\r\nخوئى ( قدس سرّه ) : با توجه به اينكه حكم قاضى در نزد اهل سنت نافذ مىباشد طلاقى كه واقع شده صحيح و نافذ بوده و زن شيعه بعد از آن مىتواند با هر كه خواست ازدواج نمايد ، والله العالم .\r\n\r\nاحكام طلاق بائن\r\nسؤال ( 747 ) در صورتى كه زن در بين طلاق نهم با مرد ديگرى ازدواج دايم و يا موقت داشته و عمل نزديكى هم تحقق پيدا كرده است . آيا در فرض مذكور زن به شوهر قبلى حرام مؤبد مىشود ؟ آيا در صورتى كه عمل نزديكى محقق نشده باشد ، تأثيرى در مسئله دارد ؟\r\nبسمه تعالى : در صورتى كه بين طلاق نهم ازدواج دايم يا موقتى با مرد ديگرى صورت گرفته باشد چه نزديكى شده يا نشده باشد ، زن به همسر اولش حرام نمىشود البته بعد از تحقق سه طلاق نياز به محلل مىباشد و محلل هم بايد بعد از عقد دايم با زن نزديكى نمايد .\r\nسؤال ( 748 ) مردى كه مقلّد مرحوم آقاى خوئى ( قدس سرّه ) بوده و يا با اجازه‌ى شما بر تقليد آن مرحوم باقى مانده است اين مرد زن خود را يك بار طلاق داده ، سپس به او رجوع كرده و نزديكى نموده است براى مرتبه‌ى دوم او را طلاق داده و بعد از آن رجوع نموده است ولى با زن نزديكى نكرده است و بعد از اين رجوع براى مرتبه‌ى سوم طلاق داده است . آيا اين طلاق بائن محسوب مىشود يا اينكه به خاطر عدم تحقق نزديكى بعد از رجوع دوم ، طلاق سوم باطل مىگردد ؟\r\nبسمه تعالى : زن به شوهرش حلال نمىشود مگر در صورتى كه مرد ديگرى با آن\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nازدواج نمايد و در اين مسئله فرقى بين نظر ما و مرحوم آقاى خوئى ( قدس سرّه ) وجود ندارد ، مرحوم آقاى خوئى ( قدس سرّه ) در مسئله‌سؤال سؤال ( 1437 ) به آنچه كه در جواب گفته شد در احكام طلاق به كلمه‌ى ( مطلقاً ) اشاره فرموده‌اند ، والله العالم .\r\nسؤال ( 749 ) در صورتى كه مرد سنّى همسر سنّى خود را دو مرتبه طلاق داده ، سپس هر دو شيعه شده‌اند سپس بعد از شيعه شدن براى مرتبه‌ى سوم زن را طلاق داده است . آيا دو طلاقى كه قبل از شيعه شدن آن دو واقع شده ، صحيح مىباشد . آيا با انعقاد طلاق سوم اين زن سه طلاقه شده و نياز به محلل مىباشد ؟\r\nبسمه تعالى : در صورتى كه مرد همسرش را طلاق داده و در عدّه و يا بعد از آن به عقد جديد رجوع نموده است سپس براى مرتبه‌ى ديگر طلاق داده و رجوع نموده است . در اين فرض دو طلاق محقق شده و اگر مجدداً اقدام به طلاق همسر نمايد زن سه طلاقه محسوب شده و در رجوع مجدد به او ، نياز به محلل مىباشد ولى اگر زن را در يك مجلس دو مرتبه طلاق داده به اين شكل كه به زن بگويد ( انت طالق مرتين ) يك مرتبه محسوب شده و بعد از طلاق اخير نيازى به محلل نمىباشد ، والله العالم .\r\n\r\nاحكام تحليل\r\nسؤال ( 750 ) آيا در حلال شدن زن بعد از سه طلاقه شدن ، بايد شخص محلل بعد از عقد به شكل كامل نزديكى نمايد يا اينكه اگر به اندازه گردى سر آلت هم دخول محقق شود تحليل محقق مىگردد . آيا در تحليل انزال هم اعتبار دارد ؟\r\nبسمه تعالى : دخول به اندازه‌ى گردى سر آلت كافى است ولى بنابر احتياط\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nواجب بايد انزال محقق شود ، والله العالم .\r\nسؤال ( 751 ) آيا زن در صورت سه طلاقه شدن به طلاق خلع و يا مبارات براى حلال شدن به همسر طلاق دهنده نياز به محلل دارد ؟\r\nبسمه تعالى : در صورتى كه طلاق سه مرتبه محقق گرديده چه طلاق خلع و يا مبارات و يا رجعى باشد نياز به محلل بوده و مرد طلاق دهنده بدون محلل نمىتواند به آن زن رجوع نمايد ، والله العالم .\r\nسؤال ( 752 ) آيا زنى كه او را طلاق بائن داده‌اند ، مىتواند با مرد ديگرى اتفاق كند كه او اين زن را به نكاح دايم خود درآورده ، سپس بعد از مدتى او را طلاق دهد تا اين زن بتواند با همسر اولش ازدواج نمايد ؟\r\nبسمه تعالى : در ازدواج شخص محلل بايد ازدواج دايم باشد و در صورتى كه شخص محلل زن را طلاق داد ، مرد اول مىتواند بعد از گذشت عدّه‌ى طلاق مرد محلل با همسر سابقش ازدواج كند . البته زن مىتواند در ضمن عقد ازدواج با مرد محلل شرط كند كه وكالت در طلاق خويش داشته باشد به اين معنى كه هر وقت خواست خودش را طلاق دهد ، والله العالم .\r\n\r\nاحكام مهر زنى كه طلاق داده شده است\r\nسؤال ( 753 ) در صورتى كه زنى را قبل از دخول و نزديكى طلاق دهند بر اساس قانون شرع مقدّس بايد نصف مهر را به او پرداخت نمايند . در صورتى كه مهريه از امورى باشد كه قابل تقسيم و تنصيف نمىباشد مانند تعليم سوره‌اى از قرآن و امثال آن ، لطفاً بيان فرمائيد ، كيفيت تنصيف در اين گونه از مهر چگونه است ؟\r\nبسمه تعالى : در صورتى كه همه‌ى سوره را قبل از طلاق به زن آموخته باشد بعد\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاز طلاق مرد مىتواند نسبت به نصف اجرت تعليم سوره به زن مطلّقه رجوع نمايد و در صورتى كه قبل از طلاق سوره را به زن نياموخته باشد ، بايد نصف سوره را به او تعليم دهد ، والله العالم .\r\nسؤال ( 754 ) آيا زنى كه شوهرش مىخواهد او را طلاق دهد مىتواند از او مهر المثل زنان هم نوع خود را در زمان طلاق مطالبه كند با توجه به اينكه مهرى كه در هنگام ازدواج قبلًا مشخص شده بوده ، با گذشت زمان كم ارزش شده و اكنون چندان قيمتى ندارد ؟\r\nبسمه تعالى : اين عمل جايز نمىباشد ، والله العالم .\r\nسؤال ( 755 ) در بعضى از مناطق ، شوهر هنگام عقد ازدواج علاوه بر تعيين مهر و برپايى مجلس عقد مقدارى طلا به همسرش تقديم مىكند ، اكنون بعد از گذشت مدتى از مجلس عقد و تقديم هدايا مىخواهد زن را طلاق دهد . آيا مىتواند طلاهايى را كه به زن تقديم نموده ، مطالبه نمايد . آيا مىتواند مخارجى را كه در برپايى مجلس عقد و يا عروسى متحمل شده ، از خانواده‌ى زن مطالبه كند ؟\r\nبسمه تعالى : در صورتى كه طلاها را به اين شرط داده كه زوجيت و همسرى باقى بماند و زندگى متعارف تشكيل شود و اكنون اين شرط حاصل نگشته ، مىتواند آنچه را كه هديه نموده در صورتى كه آن هدايا باقى مانده است مطالبه نمايد ولى نسبت به مخارج مجلس عقد و يا عروسى حقى نداشته و نمىتواند از خانواده‌ى دختر مطالبه نمايد ، والله العالم .\r\n\r\nعدّه‌ى زن در ازدواج موقت\r\nسؤال ( 756 ) در صورتى كه زن در عادت ماهيانه‌ى خود داراى عادت منظمى نبوده به اين شكل كه برخى موارد تا چند ماه خون نمىبيند و در بعضى از موارد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدر يك ماه دوبار خون مىبيند ، تكليف اين زن نسبت به عدّه در ازدواج موقت چيست ؟\r\nبسمه تعالى : در صورتى كه اين زن مضطربه باشد بايد به اندازه‌ى گذشت دو حيض عدّه نگه دارد و در صورتى كه در بعضى از ماه‌ها حيض ديده و در بعضى ديگر نمىبيند ، بايد 45 روز عدّه نگه دارد ، والله العالم .\r\nسؤال ( 757 ) شخصى زنى را به مدت 15 دقيقه به عقد خود درآورده و بعد از گذشت 10 دقيقه به غرض خود از ازدواج رسيده است شخص ديگرى بلافاصله در پنج دقيقه بعد با اجراى عقد با اين زن نزديكى نموده است ، اكنون با توجه به اينكه زن يائسه بوده ، وظيفه‌ى شخص دوم چيست ؟\r\nبسمه تعالى : در صورتى كه مرد اول پنج دقيقه بعدى را به زن بخشيده باشد عقد دوم مانعى ندارد ولى در صورتى كه باقى مدت را نبخشيده باشد ، عقد دوم باطل بوده و در صورت دخول و يا نزديكى مرد دوم با اين زن براى او حرام ابد مىشود ، والله العالم .\r\nسؤال ( 758 ) در صورتى كه مرد در ازدواج موقت دو ماه قبل از آنكه مدت ازدواج تمام شود باقى مدت را به زن ببخشد و زن هم بعد از گذشت زمان تعيين شده در عقد موقت عدّه نگه داشته و دو مرتبه حيض ديده است ، سپس بعد از دو حيض به عقد مرد ديگرى درآمده است . آيا اين ازدواج اخير صحيح مىباشد ؟ با توجه به اينكه زن نمىدانسته كه مرد بقيه‌ى مدت عقد موقت را نبخشيده و به همين علت بعد از اتمام مدت عقد عدّه نگه داشته و اقدام به ازدواج با مرد ديگرى نموده است ؟\r\nبسمه تعالى : طبق فرضى كه در مسئله ذكر شده ، ازدواج اخير صحيح مىباشد ، زيرا عدّه‌ى وطى به شبهه كه از گذشت آخرين نزديكى شروع مىشود ، تمام شده بوده است ، والله العالم .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nسؤال ( 759 ) زنى بعد از آنكه يك حيض از ازدواج موقت قبلى او گذشته ، به عقد منقطع مرد ديگرى در آمده است او بعد از آنكه مسئله‌ى شرعى را فهميده ، فوراً از مرد دوم جدا شده است او بعد از گذشت دو حيض از آخرين نزديكى با مرد دوم ، دوباره به عقد منقطع شوهر قبلىاش درآمده است . آيا شوهر قبلى بعد از گذشت دو حيض مىتواند به همسرش رجوع كند يا اينكه زن بايد عدّه‌ى وطى به شبهه را از نزديكى مرد دوم نگه دارد . آيا همسر اول مىتواند به اين زن به طريق شرعى رجوع كند ؟\r\nبسمه تعالى : طبق آنچه كه در مسئله ذكر شده ، زن به هر دو مرد در صورتى كه هر دو عقد خوانده و با زن نزديكى كرده باشند ، حرام ابدى مىشود . زيرا ازدواج مرد دوم در زمان عدّه‌ى شوهر قبلى زن بوده و عقد شوهر قبلى هم در زمان عدّه‌ى وطى به شبهه مرد دوم واقع گرديده است ، والله العالم .\r\nسؤال ( 760 ) آيا در صورتى كه در ازدواج موقت نزديكى با زن از عقب محقق شده باشد ، عدّه بر زن واجب است ؟\r\nبسمه تعالى : بله زن بايد با ديدن دو حيض عدّه نگه دارد ، والله العالم .\r\nسؤال ( 761 ) در صورتى كه زنى را به عقد موقت خود درآورده ولى با او نزديكى نكرده‌ام ، نيازى به عدّه براى ازدواج مجدد زن با مرد ديگرى مىباشد ؟\r\nبسمه تعالى : در فرض مذكور اگر با زن هرچند به اندازه گردى سر آلت نزديكى نشده باشد ، عدّه واجب نمىباشد ، والله العالم .\r\nسؤال ( 762 ) در صورتى كه مردى زن را به عقد موقت خود درآورده و بقيه‌ى مدت را بعد از دخول به زن ببخشد ، سپس دوباره زن را در عدّه به عقد خود درآورده و بدون آنكه به او دخول نموده باشد ، بقيه‌ى مدت را به او بخشيده است ، در فرض مذكور ، آيا زن بايد عدّه‌ى اول را كامل نمايد و يا\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nآنكه بايد عدّه را از سر بگيرد ؟\r\nبسمه تعالى : در فرض مذكور زن بايد عدّه‌ى اول را تكميل نمايد و قبل از تكميل آن نمىتواند با مرد ديگرى ازدواج نمايد ، والله العالم .\r\nسؤال ( 763 ) در صورتى كه زن را به عقد موقت به مدت يك سال به عقد خويش درآورد سپس بعد از نزديكى با زن ، بعد از گذشت يك ماه از مدت ذكر شده او را به مدت دو ماه رها كرده ، سپس بقيه‌ى مدت را به او بخشيده است و قبل از آن يعنى در مدت دو ماه فقط با زن تماس تلفنى داشته است . آيا زن در فرض مذكور براى ازدواج مجدد بايد عدّه نگه دارد ؟\r\nبسمه تعالى : بعد از آنكه مرد بقيه‌ى مدت را به او بخشيد ، زن بايد عدّه نگه دارد ، والله العالم .\r\nسؤال ( 764 ) در صورتى كه با زنى ازدواج موقت نموده و با او نزديكى كرده است سپس بقيه‌ى مدت را به او بخشيده و براى مرتبه‌ى دوم بعد از آنكه حيض اول زن وقتش رسيده ، زن را به عقد خود درآورده و بدون نزديكى با او بعد از حيض دوم بقيه‌ى مدت را بخشيده است ، آيا زن بعد از ازدواج موقت دوم بايد عدّه نگه دارد ؟\r\nبسمه تعالى : در فرض مسئله زن بايد عدّه‌ى ازدواج اول را تمام كند و بعد از آن مىتواند ازدواج كند ، والله العالم .\r\nسؤال ( 765 ) الف - زنى كه به عقد موقت مردى درآمده و بعد از گذشت مدت عقد عدّه نگه داشته و در روز پنجم حيض دوم ، در حالى كه عادت او 7 روز بوده ، اقدام به ازدواج موقت ديگرى نموده است و بعد از گذشت مدت عقد دوم و بعد از تحقق نزديكى براى مرتبه‌ى دوم عدّه نگه داشته است . او بعد از آنكه دو حيض كامل را پشت سر گذاشته ، اقدام به ازدواج\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nدايم با مرد سومى نموده است . آيا ازدواج سوم شرعاً صحيح مىباشد ؟\r\nبسمه تعالى : اين زن بر مرد دوم كه در عدّه‌ى ازدواج موقت اقدام به عقد بر زن نموده ، حرام ابدى مىشود و همچنين بر مرد سوم به خاطر ايجاد عقد در زمان عدّه‌ى وطى به شبهه حرام ابدى مىشود و در اين مسئله فرق بين علم و يا جهل زن به مسئله‌ى شرعى نمىباشد ، والله العالم .\r\nب - در صورتى كه شوهر دوم به زن بگويد كه دو ماه قبل از اتمام مدت ازدواج موقت او ، بقيه‌ى مدت را به زن بخشيده است و زن هم بعد از اتمام زمان به دو حيض كامل عدّه نگه داشته است سپس با مرد سومى در ماه چهارم عقد خوانده و با او ازدواج نموده است . آيا اين ازدواج سوم صحيح مىباشد ؟\r\nبسمه تعالى : طبق آنچه كه در مسئله فرض شده ازدواج او با مرد سوم صحيح مىباشد زيرا عدّه‌ى وطى به شبهه كه بعد از آخرين نزديكى محقق شده پايان يافته است ، والله العالم .\r\nسؤال ( 766 ) اگر زنى را به مدت يك سال به ازدواج موقت خود درآورد سپس بعد از اولين نزديكى او را به مدت دو ماه ترك نمايد ، سپس باقى مدت را به او بخشيده باشد آيا زن بايد عدّه نگه دارد ؟\r\nبسمه تعالى : بعد از بخشيده شدن باقى مدت ، زن بايد عدّه نگه دارد ، والله العالم .\r\n\r\nعدّه‌ى وطى به شبهه\r\nسؤال ( 767 ) زنى كه اقدام به ازدواج موقت نموده ، در حالى كه اين ازدواج باطل و فاقد شرايط صحت بوده است ، زن با جهل به مسئله شرعى در 17 ماه رمضان با مرد عمل نزديكى داشته و در روز 10 شوال متوجه‌ى باطل بودن\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nعقد موقت خود گشته و از مرد مذكور جدا شده است ، اين زن دقيقاً در زمانى كه از مرد جدا شده ، مبتلا به حيض بوده و از آن زمان پاك شده و در روز 10 ذى القعده براى مرتبه‌ى ديگر حيض ديده و پاك شده و براى مرتبه‌ى ديگر در 10 ذى الحجه حيض شده و از آن پاك گرديده است او در روز 29 ذى الحجه با مرد ديگرى ازدواج نموده و عمل نزديكى محقق گرديده است . آيا اين ازدواج اخير شرعاً صحيح مىباشد ؟\r\nبسمه تعالى : ابتداى زمان عدّه‌ى وطى به شبهه از آخرين نزديكى و وطى به شبهه محسوب مىگردد و اگر زن بعد از آخرين نزديكى سه مرتبه پاكى و طهارت از حيض را درك نموده است چنانچه در سؤال ذكر شده است عدّه‌ى او تمام گرديده و عقدى كه بعد از اتمام آن خوانده ، صحيح مىباشد ، والله العالم .\r\nسؤال ( 768 ) آيا در عدّه‌ى وطى به شبهه كه عدّه‌ى آن همان عدّه‌ى طلاق مىباشد بايد مانند طلاق ، ابتداى عدّه در طهر و پاكى باشد كه در آن نزديكى صورت نگرفته است يا اينكه عدّه از آخرين نزديكى شروع مىشود هرچند بعد از آن زن مبتلا به حيض شده و مدت كمى از طهارت و پاكى اول را درك مىكند ؟\r\nبسمه تعالى : پاكى كه در آن نزديكى صورت نگرفته باشد در صحت طلاق معتبر مىباشد اما عدّه ، مقدار آن گذشت سه مرتبه پاكى مىباشد بنابراين وطى به شبهه اگر در زمان طهر و پاكى واقع شود به منزله‌ى طلاق بوده و طهر ذكر شده يكى از سه طهر و پاكى محسوب مىشود و اگر نزديكى در زمان حيض بوده است عدّه‌ى او سه پاكى بعد از تمام شدن حيض مىباشد ، والله العالم .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nسؤال ( 769 ) در موارد وطى به شبهه در صورتى كه مرد نزديكى كننده از دنيا رفته و بعد از مرگش معلوم شده كه وطى به شبهه بوده است ، آيا زن بايد عدّه‌ى وفات نگه دارد يا عدّه‌ى طلاق ؟\r\nخوئى ( قدس سرّه ) : در فرض مذكور عدّه‌ى او عدّه‌ى طلاق مىباشد و ابتداى آن بعد از آخرين نزديكى شروع مىشود ، والله العالم .\r\nسؤال ( 770 ) زنى كه او را طلاق رجعى داده‌اند ، او در عدّه با مرد ديگرى ازدواج نموده و بعد از آن توجه به باطل بودن عقد پيدا كرده و به وظيفه‌ى عدّه‌ى وطى به شبهه عمل كرده است . سپس بعد از اتمام عدّه و بعد از گذشت سه حيض دوباره با شوهر اولش عقد ازدواج بسته است با توجه به اينكه زن گمان مىكرده كه با گذشت 3 حيض عدّه تمام نشده و او مىتواند به عقد شوهر اولش درآيد . آيا اين ازدواج صحيح مىباشد و يا اينكه در زمان عدّه‌ى وطى به شبهه واقع شده و باطل مىباشد ، آيا دوره‌ى پاكى كه در آن نزديكى صورت گرفته ، در عدّه به شكل مستقل محسوب شده و يا دو طهر و پاكى ديگر مجموعاً سه طهر محقق شده و عدّه‌ى او صحيح مىباشد يا آنكه دوره‌ى پاكى كه در آن نزديكى صورت گرفته ، فايده‌اى نداشته و بعد از آن بايد زن سه طهر و پاكى كامل داشته باشد ؟\r\nبسمه تعالى : اگر در نزديكى اخير ، زن در حال پاكى و طهر بوده اين دوره‌ى پاكى كه يكى از طهرهاى سه گانه است در عدّه معتبر مىباشد و اگر زن حيض سوم را ديده ، عدّه‌اش تمام و ازدواج با شوهر اول صحيح مىباشد ولى اگر نزديكى در حال حيض بوده است اتمام عدّه متوقف است بر آنكه زن حيض چهارم را ببيند و اگر شوهر اول قبل از پايان حيض چهارم عقدى خوانده ، عقد باطل بوده و در صورت نزديكى با زن ، زن بر شوهر اول حرام ابدى مىشود ، والله العالم .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nاحكام عدّه\r\nسؤال ( 771 ) طبق آنچه كه در شرع مقدّس مقرر گرديده ، براى ازدواج دوم عدّه‌ى زن بايد تمام شده باشد . در صورتى كه خانمى داراى رحم نبوده و يا آنكه يائسه باشد . آيا در اين دو فرض ، زن بايد جهت صحت ازدواج دوّم عدّه نگه دارد ؟\r\nبسمه تعالى : عدّه‌ى وفات چهار ماه و ده روز مىباشد كه همه‌ى خانم‌ها بايد آن مدت را قبل از ازدواج سپرى كنند و در اين حكم فرقى بين موارد نبوده و دو مورد ذكر شده ، در سؤال را هم شامل مىشود ، اما در عدّه‌ى طلاق ، در صورتى كه خانمى در سن زن‌هايى است كه حيض مىبيند ولى به خاطر موانعى حيض نمىبينند مثل صورتى كه رحمش را درآورده‌اند . در اين صورت عدّه‌ى او سه ماه مىباشد . چنانچه اين خانم بايد سه ماه قبل از طلاق صبر نموده و عمل نزديكى با او محقق نشود ، سپس اقدام به طلاق نموده و بعد از آن به مدتى كه ذكر شد ، عدّه نگه دارد ، والله العالم .\r\nسؤال ( 772 ) در صورتى كه خانمى دو ماه از شوهرش جدا بوده و بعد از گذشت مدت مذكور شوهر اقدام به طلاق نموده است . لطفاً بفرمائيد مدت عدّه‌ى اين زن از چه زمانى شروع مىشود ؟\r\nبسمه تعالى : عدّه‌ى او از هنگام طلاق شروع مىشود ، والله العالم .\r\nسؤال ( 773 ) آيا نگاه كردن به زن در زمان عدّه‌ى ازدواج موقت براى مردى كه مىخواهد بعد از عدّه با او ازدواج كند جايز است . آيا خواستگارى از اين زن اشكال دارد ؟\r\nبسمه تعالى : در فرض مسئله ، در صورتى كه نگاه كردن از روى شهوت نباشد مانعى ندارد و تنها خواستگارى از زنى كه در عدّه‌ى طلاق رجعى باشد ،\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nجايز نيست ، والله العالم .\r\nسؤال ( 774 ) آيا زنى كه شوهرش او را طلاق رجعى داده ، مىتواند به شوهرش نگاه شهوانى داشته و يا انكه بدن شوهرش را لمس كند ؟\r\nبسمه تعالى : بله اين عمل اشكالى ندارد ، والله العالم .\r\nسؤال ( 775 ) خانمى كه از وطن خود به شهر ديگرى مسافرت نموده و براى مدت يك ماه به عقد ازدواج موقت مردى در آمده است و قبل از گذشت يك ماه از هم جدا شده ، ولى مرد باقى مدت را به زن نبخشيده است اما اين خانم گمان مىكند كه عدّه‌اش منقضى گرديده است . آيا عدّه‌ى اين زن از زمان شروع به سفر محسوب مىگردد ؟\r\nبسمه تعالى : بعد از گذشت يك ماه عدّه‌ى اين زن شروع مىشود و در صورتى كه عمل نزديكى و دخول محقق گرديده ، بايد به اندازه‌ى گذشت دو حيض عدّه نگه دارد ، والله العالم .\r\nسؤال ( 776 ) آيا زن زناكار عدّه دارد . آيا مىتوان قبل از گذشت مدت معينى او را به عقد خود در آورد ؟\r\nبسمه تعالى : عدّه‌اى براى زن زانيه وجود ندارد و كسى كه با او نزديكى نكرده ، مىتواند بدون عدّه او را به عقد در آورد ، والله العالم .\r\nسؤال ( 777 ) در صورت انجام بارورى مصنوعى ، آيا زن در صورتى كه بارورى او به واسطه‌ى منى شوهرش نباشد ، بايد عدّه نگه دارد ؟\r\nخوئى ( قدس سرّه ) : در فرض سؤال ، اگر زن بعد از عمل بارورى طلاق داده شده ، بايد عدّه‌ى طلاق نگه دارد ولى در صورتى كه عدّه از جهت طلاق نباشد . بايد به جهت بارورى مصنوعى عدّه نگه دارد ، والله العالم .\r\nسؤال ( 778 ) الف : من عدّه‌ى خود را طبق گذشت سه ماه محاسبه كردم در حالى كه\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nداراى عادت ماهيانه و منظم بودم و اين امر به جهت جهل به مسئله‌ى شرعى بود و اكنون متوجه‌ى مسئله شده‌ام . آيا با اين محاسبه عدّه‌ى من تمام شده است . آيا وظيفه‌ى شرعى خود را انجام داده‌ام ؟\r\nب : چون من گمان مىكردم كه عدّه‌ام طبق گذشت ماه محاسبه مىگردد و بعد از اتمام سه ماه عدّه‌ام تمام مىشود ، دو روز قبل از اتمام سه ماه اقدام به ازدواج با مردى نمودم . او وقتى راجع به عدّه من سؤال نمود ، به او گفتم دو روز از عدّه‌ام مانده است . او گفت چون اين مدت ناچيز مىباشد عقد موقت براى تو مانعى ندارد . آيا اين عقد موجب حرمت ابدى مىشود با توجه به جهل من و مرد مذكور به مسئله‌ى شرعى جواب مسئله را مرقوم فرمائيد .\r\nج : مردى كه با من عقد موقت خوانده ، همان مردى است كه مرا بعداً به عقد دايم درآورده و من اكنون با او زندگى مىكنم . آيا ازدواج من با اين مرد صحيح مىباشد ؟\r\nبسمه تعالى : در صورتى كه هر دو جاهل به مسئله شرعى بوده‌اند عقد اوّل موجب حرمت ابدى نمىگردد . اما راجع به عقد دوم در صورتى كه زن هر ماه يك مرتبه حيض مىديده ، بعد از گذشت سه ماه ، سه طهرى كه شرط صحت عقد بوده محقق شده و در اين صورت فرقى بين جهل زن به اينكه عدّه را به سه طهر نگه دارد يا به ماه ، نمىباشد ، والله العالم .\r\nسؤال ( 779 ) در چه سنّى زن به حد يائسگى رسيده و بعد از طلاق نيازى به عدّه ندارد ؟ آيا در نزد شما و مرحوم آقاى خوئى ( قدس سرّه ) سن يائسگى پنجاه سال مىباشد . آيا بين پنجاه سال تا شصت سال در صورتى كه زن خونى به صفات حيض ديد ، بايد احتياط نموده و در آن حال اقدام به طلاق نشود .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nآيا بين پنجاه سال تا شصت سال زن بايد بنابر احتياط واجب در صورتى كه شوهرش او را در طهر و پاكى كه با او نزديكى نكرده ، طلاق داد ، عدّه نگه دارد ؟\r\nبسمه تعالى : در صورتى كه مرد زنش را بين پنجاه تا شصت سالگى طلاق داد و زن هم خون داراى صفات حيض مىديده است ، بايد عدّه‌ى طلاق نگه دارد .\r\n\r\nگذشت زمان عدّه در منزل شوهر\r\nسؤال ( 780 ) زنى كه شوهرش او را از منزلش بيرون كرده و شخصى را وكيل نموده كه آن زن را طلاق رجعى دهد . آيا زن بايد به منزل شوهرش برگشته و عدّه‌ى طلاق را در منزل او به پايان رساند ؟\r\nبسمه تعالى : در صورتى كه شوهر ، زن را قبل از طلاق از منزلش بيرون كرده ، بايد بعد از طلاق او را به منزل برگرداند چنانچه بر زن لازم است كه در زمان عدّه به منزل شوهرش برگردد ، والله العالم .\r\n\r\nاحكام عدّه‌ى وفات\r\nسؤال ( 781 ) طبق آنچه كه در شرع مقدّس بيان شده ، خارج شدن زنى كه در عدّه‌ى وفات مىباشد از منزل ، مكروه مىباشد . آيا اين حكم شامل زن‌هاى پير و يا خانم‌هاى جوان هم مىشود ؟ آيا زن در حال مذكور مىتواند براى صله‌ى ارحام و يا عيادت مريض از منزل خارج شود ؟\r\nبسمه تعالى : در كراهت خروج زن در زمان عدّه‌ى وفات فرقى بين پير و جوان نمىباشد چنانچه حكم كراهت شامل مواردى كه در سؤال ذكر شده\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمىگردد ، والله العالم .\r\nسؤال ( 782 ) زنى كه شوهرش از دنيا رفته ، آيا در زمان حداد مىتواند در مجالس ائمه ( عليهم السلام ) چه مجالس عزادارى و يا مجالس ميلاد شركت كند ؟\r\nبسمه تعالى : خروج از منزل به خاطر شركت در اين مجالس مانعى ندارد ولى بهتر آن است كه هنگام شب از منزل خارج شود ، والله العالم .\r\nسؤال ( 783 ) در بعضى از مناطق زمانى كه در عدّه‌ى وفات به سر مىبرند در آخرين روز از عدّه چراغ‌هاى خانه را خاموش كرده و در فضاى تاريكى به سر مىبرند اين گروه بعد از اتمام نماز مغرب از محل خود خارج شده و براى اتمام عدّه غسل مىكند . آيا اين عمل جايز است ؟\r\nبسمه تعالى : اگر اين عمل را به عنوان عدّه محاسبه مىكنند جايز نبوده و تشريع محسوب مىگردد و خروج از عدّه هم نيازى به غسل ندارد ، والله العالم .\r\n\r\nطلاق توسط حاكم شرع\r\nسؤال ( 784 ) خانمى كه حدود 20 سال از ازدواج او مىگذرد و از اين ازدواج داراى دو دختر شده است ، شوهر اين خانم مردى بدرفتار و لاابالى بوده و از شرب خمر و اعمال حرام ابايى ندارد . اين زن به همين جهت از همسرش جدا شده و او هم هيچگونه نفقه و مخارج زندگى براى زن و دخترانش نمىدهد . اكنون با توجه به اينكه زندگى با اين كيفيت براى زن ممكن نمىباشد و او هم كسى را ندارد كه هزينه‌ى او و دخترانش را متحمل شود به قاضى مراجعه كرده و مطالبه‌ى طلاق نموده است . آيا طلاق او شرعاً صحيح مىباشد ؟\r\nخوئى ( قدس سرّه ) : در صورتى كه زن ناشزه نباشد و استحقاق نفقه و خرجى\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nزندگى را داشته باشد مىتواند از شوهرش مطالبه‌ى نفقه كند . همچنين شوهر بايد مسكن مناسب زن را كه خطر و ضرر و يا حقارتى براى زن نداشته باشد ، برايش تهيه نمايد و در صورتى كه مرد از آنچه كه گفته شد خوددارى كند ، زن مىتواند از او مطالبه‌ى طلاق نمايد و اگر از طلاق دادن زن خوددارى كرد ، زن به وكيل مرجع تقليد در امور حسبيه مراجعه كرده و او زن را طلاق مىدهد . البته اين طلاق ، بائن بوده و مرد نمىتواند در عدّه‌ى آن به زن رجوع نمايد و در اين مسئله اگر وكيل بداند كه به شوهر جهت پرداخت نفقه اخطار داده شده و او از طلاق دادن و نفقه خوددارى كرده ، مىتواند اقدام به طلاق زن نمايد ، والله العالم .\r\nسؤال ( 785 ) در صورتى كه حاكم شرع و يا وكيل او نتواند شوهر را مخير به پرداخت نفقه و يا طلاق نمايند ، ولى عدّه‌اى از موثقين شهادت داده‌اند كه مرد از هر دو امر يعنى نفقه و طلاق خوددارى مىكند . آيا در اين فرض وكيل مىتواند اقدام به طلاق دادن زن نمايد ؟\r\nخوئى ( قدس سرّه ) : بله در صورتى كه به طريق شرعى ثابت شود كه مرد از انفاق و طلاق خوددارى مىنمايد وكيل مىتواند اقدام به طلاق دادن زن نمايد ، والله العالم .\r\nسؤال ( 786 ) در زمانى كه زن علاقه‌اى به شوهرش ندارد و مىخواهد از او جدا شود او براى تحقق اين امر اقدام به بخشيدن مهر و يا مبلغى بيشتر از مهر به شوهرش نموده است . ولى شوهر از طلاق دادن زن خوددارى كرده و اقدام به طلاق نمىكند . اكنون با توجه به اينكه اين زن هيچ علاقه‌اى به شوهرش نداشته و زندگى براى او كاملًا دشوار مىباشد . آيا راهى براى نجات اين زن مىباشد ؟\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nخوئى ( قدس سرّه ) : آنچه كه در سؤال ذكر شده ، مجوز ترك حقوق واجبه‌ى شوهر توسط زن نمىشود و زن بايد به وظايف شرعيه‌ى خود در قبال شوهر اقدام كند يا آنكه شوهر را راضى به طلاق نمايد ، والله العالم .\r\n\r\nاحكام زنى كه شوهرش گم شده است\r\nسؤال ( 787 ) آيا مدتى كه براى فحص و جستجو از شوهرى كه گم شده و تعيين گرديده ، از زمان رجوع زن به حاكم شرع محسوب مىگردد چنانچه در رساله‌ى عمليه ذكر شده است ، يا آنكه گذشت اين مدت يا بيشتر از آن هرچند بدون مراجعه به حاكم شرع باشد كفايت مىكند . با توجه به اينكه گذشت اين مدت بعداً در نزد حاكم ثابت شده است ؟\r\nخوئى ( قدس سرّه ) : طبق آنچه كه در منهاج ذكر كرده‌ايم بعيد نيست كه گذشت چهار سال از گم شدن شوهر و جستجو از او كفايت نمايد هرچند گذشت اين مدت به دستور حاكم شرع نبوده باشد ولى در فرض مورد سؤال ، حاكم شرع دستور مىدهد مقدارى از شوهر جستجوى مجدد به عمل آمده سپس بعد از آنكه از او خبرى نشد او و يا وكيلش اقدام به طلاق دادن زن مىنمايد ، والله العالم .\r\nسؤال ( 788 ) شخصى با زنى ازدواج نموده و بعد از مدتى زن را رها كرده و هيچگونه خبرى از او نبوده است اين كيفيت به مدت 7 سال سپرى شده و بعد از مدتى ، آن زن اقدام به ازدواج با برادر شوهرش نموده است بعد از گذشت مدتى از ازدواج ، شوهر اولش پيدا شده و به زن مراجعه كرده ، اكنون وظيفه‌ى زن چيست ؟\r\nخوئى ( قدس سرّه ) : زن در صورتى كه شوهرش گم شده است و او نمىداند\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nشوهرش مرده و يا زنده است و نفقه‌اى هم براى زندگى نداشته باشد . ولى شرعى شوهر هم از مال شوهر يا مال خود نفقه‌ى او را ندهد ، بايد به حاكم شرع مراجعه كند در اين صورت حاكم زن را ملزم به جستجو از مرد به مدت چهار سال مىكند و بعد از اين مدت اگر جستجو نتيجه‌اى نداد حاكم ولى شرعى شوهر را مجبور مىكند كه زن را طلاق دهد اگر او از طلاق امتناع نمود . حاكم شرعى و يا وكيل او زن را طلاق مىدهد زن بعد از طلاق عدّه طلاق نگه داشته و بعد از اتمام عدّه ، اگر شوهر اولش رجوع نمايد اثرى نخواهد داشت .\r\nتبريزى ( قدس سرّه ) : ولى در صورت ذكر شده در سؤال ، بعد از مراجعه‌ى شوهر اول چون زن به شوهر دوم بدون تحقق طلاق ازدواج كرده ، عقد دوم باطل بوده و زن به برادر شوهرش حرام ابدى مىشود و زوجيت او نسبت به شوهر اول باقى مىباشد ، والله العالم .\r\nسؤال ( 789 ) الف : دختر عمه‌ى من در عراق ازدواج كرده و داراى سه فرزند مىباشد ، حكومت عراق او و سه فرزندنش را از عراق اخراج كرده و شوهرش را زندانى نموده است بعد از گذشت يك سال خبر زنده بودن شوهرش به او رسيده است ولى بعد از گذشت چهارده سال از آخرين خبر ، هيچگونه خبرى از زنده بودن و يا مرده بودن شوهر ندارد . زن در جستجوى شوهر به عراق رفته و هيچگونه خبرى از شوهر به دست نياورده است او اكنون مىخواهد اقدام به ازدواج مجدد نمايد و شديداً به آن احتياج دارد . وظيفه‌ى شرعى اين زن راجع به طلاق چيست ؟\r\nبسمه تعالى : بنابر احتياط واجب در صورتى كه زن كسى را دارد كه خرج زندگى او را بدهد بايد صبر كند تا مرگ شوهرش احراز شود ، والله العالم .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nب : در صورتى كه اين زن مانند زنى باشد كه شوهرش مرده است ، چگونه بايد عدّه نگه دارد و ابتداى شروع عدّه‌ى او از چه زمانى محسوب مىگردد ؟\r\nبسمه تعالى : ازدواج اين زن با مرد ديگر بعد از گذشت عدّه محل اشكال است و بنابر احتياط اين زن بايد صبر كند تا آنكه اطمينان به مرگ شوهرش پيدا نموده و يا آنكه ، كسى كه خبرش اعتبار شرعى دارد ، خبر مرگ او را به زن بدهد ، والله العالم .\r\nسؤال ( 790 ) زنى در عراق ازدواج نموده و بعد از گذشت مدتى شوهرش گم شده و هيچگونه خبرى از او نبوده است . بعد از گذشت 10 سال ، شوهرش را در يكى از كشورهاى اروپايى پيدا كرده و با تماس تلفنى به او گفته كه به زندگى خود برگشته و زن را از تنهايى نجات دهد . مرد از برگشت ممانعت كرده و از پرداخت نفقه هم امتناع مىكند . زن به همين جهت از مرد درخواست طلاق نموده و شوهر در جوابش گفته كه من مسيحى شده‌ام و در دين مسيح زن را طلاق نمىدهند مگر در صورتى كه اقدام به عمل منافى عفت كند . اكنون از اين مسئله 17 سال گذشته و اين مرد فقط براى دخترش ماهى 150 هزار تومان مىفرستد . آيا اين زن مىتواند خودش را طلاق داده يا آنكه بايد به حاكم شرع جامع الشرايط مراجعه نمايد ؟\r\nبسمه تعالى : بعد از آنكه ثابت شد كه مرد از پرداخت نفقه و يا طلاق دادن زن امتناع مىكند تنها حاكم شرع جامع الشرايط و يا وكيل او مىتواند اقدام به طلاق دادن زن نمايند و اگر در نزد حاكم شرع ثابت شود كه مرد خود را مسيحى خوانده است اين كلام امتناع از طلاق و نفقه محسوب گرديده\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nو در اين زمان حاكم شرع مىتواند زن را طلاق دهد ، والله العالم .\r\nسؤال ( 791 ) زنى كه شوهرش گم شده و او هرگز جستجويى از شوهرش ننموده و چهار سال هم صبر نكرده است . اين زن بدون مراجعه به حاكم شرعى و به خاطر جهل و نادانى به موضوع و حكم شرعى با مردى ازدواج نموده است با توجه به اينكه اين زن يقين دارد كه شوهرش در جنگ كشته شده است . حكم شرعى ازدواج اين زن را بيان فرمائيد ؟\r\nبسمه تعالى : ازدواج اين زن بعد از نگه داشتن عدّه محل اشكال است و بنابر احتياط اين زن بايد بقدرى صبر كند تا علم و يا اطمينان پيدا نموده و يا آنكه ، كسى كه خبرش شرعاً معتبر است خبر مرگ شوهرش را به او بدهد ، والله العالم .\r\nسؤال ( 792 ) تكليف همسر شخصى كه به مدت 10 سال هيچگونه خبرى از او نمىباشد ، در ازدواج مجدد چيست . آيا اين زن مانند زنى است كه شوهرش از دنيا رفته است با توجه به اينكه اين زن هيچگونه جستجوئى از شوهر گمشده خود نكرده است ؟\r\nخوئى ( قدس سرّه ) : همسر اين مرد گم شده مانند زنى كه همسرش از دنيا رفته نمىباشد مگر آنكه بعد از گذشت 10 سال طلاق داده شود و در صورت وقوع طلاق عدّه‌ى طلاق نگه داشته و از مرد گم شده جدا مىشود ، والله العالم .\r\nتبريزى ( قدس سرّه ) : بله اين زن حكم زنى را دارد كه همسرش مرده باشد البته اين حكم در صورتى است كه همسر او به مسافرتى رفته باشد كه دريائى محسوب شود اگرچه احتياط آن است كه از حاكم شرعى درخواست طلاق كند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nسؤال ( 793 ) من خواهرى دارم كه شوهرش 3 سال است گم شده است و اين زن فقط مىداند كه شوهرش مسافرت كرده و هيچگونه خبرى از او نمىباشد . اين زن اكنون در مشكلات متعددى به سر مىبرد . لطفاً وظيفه‌ى شرعى اين زن را در اين مشكل و اقدام به ازدواج بيان فرمائيد ؟\r\nبسمه تعالى : بايد از شخصى كه گم شده ، چهار سال در اماكنى كه احتمال وجود او مىرود ، جستجو كند و اگر در خلال اين مدت خبرى از او نشد و معلوم نشد كه او زنده است يا مرده و كسى نبود كه نفقه‌ى زن را پرداخت كند . حاكم شرع اين زن را طلاق مىدهد و بعد از طلاق و گذشت عدّه ( كه همان عدّه‌ى وفات مىباشد ) مىتواند با مرد ديگرى ازدواج كند و اگر سه سال جستجو نمود ، اين مدت از چهار سال محسوب گشته و بايد يك سال ديگر جستجو كند ، والله العالم .\r\nسؤال ( 794 ) زنى كه شوهرش مفقود گرديده و او هيچگونه جستجوئى از شوهرش نكرده و چهار سال هم صبر نكرده و به حاكم شرع هم مراجعه نداشته است و بخاطر جهل به مسايل شرعى با مردى ازدواج كرده است و بعد از گذشت مدتى پى به مسئله شرعى برده است . اكنون وظيفه شرعى اين زن با توجه اينكه ادعا مىكند ، هنگام ازدواج يقين به مرگ شوهرش در جنگ داشته است ، چيست ؟\r\nبسمه تعالى : در صورتى كه يقين به مرگ شوهرش داشته و ازدواجش بعد از گذشت عدّه‌ى وفات كه بعد از يقين به مرگ شوهرش شروع مىشود تحقق پيدا كرده ، ازدواجش صحيح مىباشد و در غير اين صورت عقد ازدواج باطل بوده و زن به مردى كه با او ازدواج نموده ، حرام ابدى مىشود ، والله العالم .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nاحكام زنى كه شوهرش زندانى مىباشد\r\nسؤال ( 795 ) زنى كه از جهت مالى بىنياز مىباشد و شوهرش مدتى طولانى محكوم به زندان گرديده است . اين زن جهت نفقه مشكلى ندارد ولى از جهت تنها و دور بودن از شوهر به مشكلات ديگرى مبتلا شده است و امكان دارد كه مرتكب معصيت خدا شود . وظيفه‌ى شرعى اين زن چيست ؟\r\nخوئى ( قدس سرّه ) : در فرض مذكور در سؤال ، اين زن مىتواند از شوهرش درخواست طلاق نمايد و غير از طلاق گرفتن از شوهر راهى ندارد ، والله العالم .\r\nسؤال ( 796 ) زنانى كه شوهرانشان مدتى طولانى زندانى بوده و هيچ گونه خبرى درباره‌ى مرگ و يا زنده بودنشان در دست نمىباشد . آيا مانند زنانى هستند كه شوهرانشان در جنگ مفقود گرديده يا با آنان فرق دارند ؟\r\nبسمه تعالى : بله حكم اين گروه از زنان مانند زنانى است كه شوهرانشان گم شده باشد . اين گروه بايد بعد از مراجعه به حاكم شرع چهار سال از شوهر خود فحص و جستجو نمايند و اگر خبرى نسبت به مرگ و يا زندگى شوهر خود به دست نياوردند حاكم شرع و يا وكيل او در صورتى كه زن كسى را كه نفقه‌اش را بدهد نداشته باشد ، او را طلاق مىدهد ، والله العالم .\r\nسؤال ( 797 ) آيا حاكم شرع و يا وكيل او مىتوانند زنى را كه شوهرش محكوم به حبس ابد بوده و قدرت پرداخت نفقه را نداشته و از طلاق دادن زن هم امتناع مىكند ، طلاق دهند ؟\r\nخوئى ( قدس سرّه ) : بله ، در صورتى كه به طريق شرعى ثابت شود كه شوهر از طلاق دادن امتناع مىكند ، مىتوانند زن را طلاق دهند ، والله العالم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nطلاق توسط قاضى سنى\r\nسؤال ( 798 ) اگر قاضى سنّى زنى را طلاق دهد بعد از آنكه زن با شوهرش اختلاف شديد داشته است . آيا اين طلاق صحيح است در صورتى كه مرد زن را رها كرده و از دادن نفقه‌ى او هم امتناع مىكند و راضى به طلاق دادن زن هم نمىشود و اين زن ناچار است كه مدتى طولانى بدون شوهر و نفقه به سر برد و شوهر هم از طلاق دادن زن در نزد قاضى شيعه امتناع مىكند ، اكنون وظيفه‌ى شرعى اين زن چيست ؟\r\nخوئى ( قدس سرّه ) : بايد طلاق را به شكل صحيح آن تكرار كرد و در صورتى كه شوهر از پرداخت نفقه و طلاق خوددارى مىكند ، حاكم شرع او را ملزم به يكى از آن دو راه مىكند و در صورت امتناع شوهر ، حاكم شرع و يا وكيل آن زن را طلاق مىدهند .\r\nسؤال ( 799 ) زن شيعه مذهبى كه با عقد صحيح ازدواج كرده است ، سپس بعد از مدتى با شوهرش اختلاف پيدا كرده و بعد از مراجعه به يك قاضى سنّى اقدام به طلاق كرده‌اند . قاضى سنّى هم طلاق را طبق مذهب خودش جارى ساخته است . اين زن بعد از طلاق با مرد شيعه مذهبى ازدواج كرده و مرد بعد از مدتى متوجه شده كه زن را قاضى سنّى طبق مذهبش طلاق داده است . اكنون مستدعى است با توجه به سؤال ذكر شده به موارد ذيل جواب عنايت فرمائيد ؟\r\n1 - آيا طلاق در نزد قاضى سنّى صحيح مىباشد با توجه به اينكه طلاق فاقد شرايط شرعى در مذهب شيعه مىباشد ؟\r\nخوئى ( قدس سرّه ) : طلاق ذكر شده باطل مىباشد و اثرى ندارد و هيچ مرد ديگرى نمىتواند با اين زن ازدواج كند .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n2 - آيا ازدواج دوم اين زن صحيح مىباشد با توجه به اينكه مرد شيعه هيچگونه التفات و توجهى به اين قضيه نداشته است ؟\r\nخوئى ( قدس سرّه ) : هر زنى كه ادعا كند ، شوهر ندارد و مرد هم او را نشناسد و علم به فساد ادعاى او نداشته باشد ، مىتوان با او ازدواج كرد .\r\n3 - آيا واجب است كه شوهر دوم او را طلاق دهد يا آنكه بدون طلاق زن از مرد جدا مىشود ؟\r\nخوئى ( قدس سرّه ) : مرد بايد از زن جدا شود و اين زن به مرد شيعه حرام ابدى مىشود و در جدايى از زن نيازى به طلاق نمىباشد ، زيرا اصل عقد واقع بر زن ، باطل و بى اثر بوده است .\r\n4 - آيا واجب است كه شوهر اول براى بار ديگر زن را طلاق دهد تا آنكه مرد دوم بتواند زن را دوباره به عقد خويش درآورد ؟\r\nخوئى ( قدس سرّه ) : اين زن در زوجيت مرد اول باقى مىباشد و همسر او محسوب مىگردد و واجب نيست كه شوهر اول دوباره او را طلاق دهد و مرد دوم هم نمىتواند با اين زن هرچند شوهر اول او را طلاق دهد ، ازدواج كند ، زيرا بر مرد دوم حرام ابدى شده است البته آنچه كه گفته شد در صورتى است كه مرد اول شيعه باشد ولى در صورتى كه شوهر اول سنّى بوده ، طلاق اول صحيح بوده و شوهر دوم نيازى به جدايى از زن ندارد ، والله العالم .\r\nسؤال ( 800 ) زن شيعه‌اى كه شوهر شيعه‌ى او اقدام به طلاق او را در محاكم سنّى نموده است . اين زن بعد از طلاق ، اقدام به ازدواج با مرد شيعه‌ى ديگرى نموده است ولى به شوهر دوم نگفته است كه طلاقش در محاكم سنّى و در نزد قاضى سنّى انجام گرفته است . شوهر دوم بعد از مدتى متوجه‌ى اين\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمسئله شده و با مراجعه به شوهر اول ، زن را در يكى از محاكم شيعى و طبق مذهب شيعه طلاق داده‌اند . آيا ازدواج مرد دوم بعد از طلاق صحيح دوم با اين زن صحيح مىباشد ؟\r\nبسمه تعالى : اگر معلوم نشود طلاقى كه قاضى سنّى داده ، واجد شرايط معتبر در طلاق در نزد شيعه مانند حضور دو شاهد عادل بوده است ، اين زن به شوهر دوم بعد از دخول حرام ابدى مىشود . اما شوهر اول كه زن را براى بار دوم در نزد قاضى شيعه طلاق داده است ، طلاقش صحيح مىباشد ، والله العالم .\r\nسؤال ( 801 ) آيا زنى كه شيعه بوده و در يك محكمه‌ى شيعى با مرد شيعه مذهبى ازدواج نموده ، مىتواند با مراجعه به يك محكمه‌ى سنّى از شوهرش درخواست طلاق نمايد ، البته اين زن هنگام مراجعه به محكمه سنّى ادعا كرده كه سنّى مذهب مىباشد ؟\r\nبسمه تعالى : زن حق مطالبه‌ى طلاق از شوهرش را ندارد چه رسد به آنكه بخواهد اين درخواست را در يك محكمه‌ى سنّى مطرح سازد و ادعاى سنّى بودن او هم اثرى ندارد ، والله العالم .\r\nسؤال ( 802 ) در مسئله‌ى گذشته اگر محكمه‌ى سنّى زن را طلاق دهد . آيا طلاق او واقع مىشود ؟\r\nبسمه تعالى : اگر مرد شيعه به قاضى سنّى در طلاق وكالت داده باشد و قاضى سنّى هم طلاق را طبق مذهب شيعه و با شرايط آن مانند حضور دو شاهد عادل از شيعه منعقد ساخته باشد ، طلاق واقع شده است و در كسى كه صيغه‌ى طلاق را جارى مىسازد ، در صورتى كه مراعات شرايط معتبر در نزد شيعه را نمايد ، شيعه بودن شرط نمىباشد ، والله العالم .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nاحكام رجوع\r\nسؤال ( 803 ) مردى زنش را طلاق داده و در اثناء عدّه به او رجوع نموده است ولى زن اين رجوع را انكار مىكند . مرد دو شاهد عادل اقامه نموده كه به زن رجوع نموده است . آيا اين زن همسر اين مرد محسوب مىگردد ؟\r\nبسمه تعالى : طبق مفروض مسئله رجوع محقق مىشود ، والله العالم .\r\nسؤال ( 804 ) آيا مردى كه مىخواهد به همسرش رجوع نمايد ، بايد تلفظ به لفظ خاصى بنمايد يا آنكه مجرد بعضى از اعمال كه دلالت بر رجوع مىكند ، كافى است ؟\r\nخوئى ( قدس سرّه ) : بله مىتواند مرد رجوع خود را با لفظ انشاء كند مثل اينكه بگويد رجعت بك وراجعتك وارجعتك الى نكاحى ؛ و همچنين با بعضى از اعمال مثل بوسيدن زن با شهوت رجوع محقق مىگردد ، البته در مورد دوم بايد مرد از انجام عمل قصد رجوع داشته باشد ، والله العالم .\r\nتبريزى ( قدس سرّه ) : ولى در صورتى كه رجوع با عمل به دخول و نزديكى باشد نيازى به قصد انشاء رجوع نمىباشد .\r\nسؤال ( 805 ) آيا بوسيدن و لمس كردن اعضايى از زن كه تنها شوهرش مىتواند به آن اعضاء نگاه كند در صورتى كه زن را طلاق رجعى داده باشند بدون آنكه شوهر قصد رجوع نمايد ، رجوع محسوب مىشود . آيا قصد شهوت و يا عدم آن در مفروض مسئله اثرى در تحقق رجوع دارد ؟\r\nبسمه تعالى : بوسيدن و لمس زنى كه او را طلاق رجعى داده‌اند براى شوهرش مانعى ندارد هرچند از اين عمل قصد شهوت داشته باشد ، ولى اين عمل در صورتى كه شوهر قصد رجوع نكرده باشد ، رجوع به مطلّقه محسوب نمىگردد . بله در صورتى كه شوهر با همسر مطلّقه عمل نزديكى و دخول\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nانجام دهد رجوع محقق شده و نيازى به قصد رجوع ندارد ، والله العالم .\r\nسؤال ( 806 ) آيا در تحقق رجوع مرد به زن مطلّقه ، حضور شاهد مانند تحقق طلاق معتبر مىباشد ؟\r\nخوئى ( قدس سرّه ) : در رجوع به زن مطلّقه نيازى به شاهد نمىباشد ، والله العالم .\r\nسؤال ( 807 ) آيا رجوع به زن مطلّقه قابل توكيل مىباشد چنانچه در طلاق اين مسئله قابل توكيل مىباشد . آيا مرد مىتواند كسى را وكيل كند كه او با لفظ ، رجوع مرد را به زن انشاء كند ؟\r\nخوئى ( قدس سرّه ) : بله مرد مىتواند كسى را وكيل كند كه با لفظ رجوع مرد را به زن انشاء نمايد مثلًا وكيل بگويد ( ارجعتك الى نكاح موكلى ) رجوع محقق شده است ، والله العالم .\r\nسؤال ( 808 ) طبق آنچه كه در شرع مقدّس مقرر گرديده ، بايد رجوع مرد به زن مطلّقه قبل از اتمام ايام عدّه باشد . اگر مرد به همسر مطلّقه رجوع نموده ، ولى زن ادعا مىكند كه ايام عدّه‌اش تمام شده است . آيا در اين فرض مرد مىتواند رجوع نمايد ؟\r\nخوئى ( قدس سرّه ) : در فرض مسئله ادعاى زن تصديق مىشود ، والله العالم .\r\nسؤال ( 809 ) اگر مردى زنش را طلاق رجعى داده و زن هم باردار بوده است . مرد هنگام زايمان در حالى كه فقط نصف بدن بچه از رحم بيرون آمده به همسر مطلّقه‌اش رجوع نموده است . آيا رجوع در اين وقت صحيح مىباشد ؟\r\nخوئى ( قدس سرّه ) : تا زمانى كه زايمان به شكل كامل محقق نشده باشد رجوع مرد صحيح مىباشد ، والله العالم .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nوكالت دادن در طلاق\r\nسؤال ( 810 ) مدت 6 سال است كه بين من و همسرم اختلاف پديد آمده و تا به حال دو مرتبه او را طلاق داده ، سپس به او رجوع نموده‌ام بعد از اين دو طلاق شخصى را وكيل نمودم تا آنكه بين من و همسرم و خانواده‌ى او رفع اختلاف نموده و صلح ايجاد كند ولى بعد از مدتى فهميدم كه وكيل ، همسرم را از طرف من طلاق داده و هيچ گونه سعى و تلاش براى ايجاد صلح و سازش نكرده است . من به اين طلاق اعتراض نموده ولى خانواده‌ى اين زن با داشتن ورقه‌اى از قاضى محكمه موضوع طلاق را مسلم مىدانند . اكنون من از اين زن داراى فرزند بوده و هر دو خواهان شروع زندگى جديدى مىباشيم و اين طلاق به هيچ وجه به اختيار و خواسته‌ى من نبوده وكيل از طرف خود اقدام به آن نموده است . لطفاً حكم شرعى اين طلاق واقع شده را بيان فرمائيد ؟\r\nبسمه تعالى : در صورتى كه شما به شخص در طلاق زوجه و همسر خود وكالت داده‌ايد و او هم استناداً به وكالت شما زن را طلاق داده است ، طلاق واقع شده و شما نمىتوانيد به زن رجوع نمائيد مگر آنكه شخصى با زن عقد دايم نموده و با او نزديكى كرده و او را طلاق دهد سپس بعد از گذشت عدّه ، شما مىتوانيد دوباره او را به عقد خود درآوريد ، والله العالم .\r\nسؤال ( 811 ) برخى موارد زوجين به محكمه مراجعه نموده و شوهر داراى رفتار نادرست و زشت با همسرش بوده و او را مورد ضرب و شتم و اهانت قرار مىدهد . اين وضع زندگى را براى زن دشوار نموده است در اين بين زن در محكمه مرد را متعهد مىسازد كه بايد بعد از اين رفتارش با زن صحيح بوده و هيچ گونه اهانتى به او روا ندارد و همچنين مرد را ملزم\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمىسازد كه با قاضى محكمه وكالت دهد كه هرگاه مرد به عهد خود عمل ننمود ، قاضى حق داشته باشد كه زن را بدون مراجعه به شوهر طلاق دهد . آيا با توجه به آنچه كه ذكر شد در صورتى كه به عهد خود عمل نكند قاضى مىتواند اقدام به طلاق زن نمايد . آيا طريقى وجود دارد كه زن وكالت از شوهر گرفته به شكلى كه مرد نتواند وكالت را به هم بزند و به اين طريق زن بتواند در صورتى كه مرد به عهدش عمل نكرد ، خود را مطلّقه سازد ؟\r\nخوئى ( قدس سرّه ) : زن مىتواند هنگام عقد ازدواج حق طلاق را براى خود ثابت سازد به اين معنى كه از شوهر وكالت بگيرد كه هر وقت خواست ، خود را مطلّقه سازد و اگر در هنگام ازدواج نتوانسته اين عمل را انجام دهد بعد از ازدواج مىتواند در ضمن عقد لازم ديگرى اين وكالت را براى خود شرط كند .\r\n\r\nمسايل متفرقه در طلاق\r\nسؤال ( 812 ) آيا زن مىتواند بعد از مرگ شوهرش به عكس‌هاى او نگاه كند و همچنين براى شوهر اين عمل در صورت مرگ همسرش جايز است . آيا در صورت طلاق هم نگاه زن و يا مرد به عكس همديگر جايز است ؟\r\nبسمه تعالى : نگاه به عكس بعد از طلاق جايز نمىباشد ، اما نگاه به عكس بعد از مرگ مانعى ندارد ، والله العالم .\r\nسؤال ( 813 ) در كشور آمريكا عقد ازدواج در محاكم و دادگسترىهايى كه در هر شهرى وجود دارد ثبت مىشود و اين دادگسترىها براى خود قوانين و ضوابطى دارند كه طبق آن عمل مىكنند . يكى از اين قوانين به اين شكل\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمىباشد ، در صورتى كه زن ميلى به ادامه‌ى زندگى با شوهرش نداشته باشد به اين مراكز مراجعه نموده و اين مراكز مرد را وادار به طلاق همسرش مىكنند و در صورت امتناع شوهر از اين امر او را مجبور به پرداخت نصف اموال و دارائى خود به همسر مىكنند زنانى كه عقد ازدواجشان در اين مراكز ثبت شده است از اين قانون به عنوان حربه و وسيله‌ى مناسبى براى طلاق گرفتن از شوهران خود استفاده مىكنند حكم شرعى اين مسئله در صورتى كه زن خواهان زندگى با شوهرش نباشد ، چيست . آيا اين قانون كه در آمريكا به آن عمل مىشود اعتبار شرعى دارد . آيا زن مىتواند با اتكا به اين قانون از حق خود در زندگى دفاع نمايد با توجه به اينكه بعضى از زنان قصدى براى بدست آوردن اين مال نداشته و تنها مىخواهند خود را از علقه‌ى زوجيت نجات دهند . آيا اين مال مىتواند به عنوان بذل در صورتى كه طلاق خلعى باشد محسوب گردد با توجه به آنچه كه ذكر گرديد زنان به مراجعه به اين مراكز درخواست طلاق نموده و اين مراكز هم شوهر را مجبور مىكنند كه به يكى از علماى دين اسلام مراجعه نموده و زن را طلاق دهد و براى مراجعه شوهر جهت طلاق وقت معينى را مشخص مىكنند و در صورت عدم حضور شوهر در وقت مقرر شده اين امر را به عنوان وكيل كردن آن عالم از طرف شوهر براى طلاق دادن همسرش محسوب مىكنند با توجه به اينكه اين عالمى كه متصدى طلاق زن مىباشد ، سنّى مىباشد و در برخى موارد شوهران به خاطر علل متعددى از حضور در وقت ذكر شده امتناع مىورزند . آيا طلاقى كه به اين شكل محقق مىشود اعتبار شرعى دارد ؟\r\nبسمه تعالى : ثبت ازدواج در اين مراكز مانعى ندارد ولى تهديد و اجبار شوهر به\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nپرداخت نصف دارائى خود در صورت امتناع از طلاق ، جايز نبوده و اين طلاق به خاطر اكراه و اجبار شوهر به آن باطل مىباشد چنانچه مراجعه به عالم دينى در صورتى كه مرد مجبور به آن باشد و طلاق در نزد آن عالم به جهت مجبور بودن شوهر به آن بى اثر مىباشد و عدم مراجعه به عالم در وقت تعيين شده به معناى وكالت دادن به آن عالم در اجراى طلاق محسوب نمىگردد در فرض ذكر شده در مسئله زن مىتواند هنگام خوانده شدن عقد ازدواج با رضايت طرفين شرط كند كه از طرف شوهر وكيل باشد كه هرگاه اراده كرد خود را طلاق دهد در اين صورت با تحقق اين شرط زن مىتواند با وكالتى كه از شوهرش گرفته در صورت ميل نداشتن به زندگى با شوهر ، خود را طلاق دهد و اين وكالت بعد از تحقق عقد با عزل شوهر زايل نمىگردد ، والله العالم .\r\nسؤال ( 814 ) در صورتى كه شخصى زنى را به عقد خود در آورده و عقد با تمام شرايط شرعى آن منعقد گرديده است . آيا شخص ديگرى مىتواند براى اين زن و مرد ايجاد مزاحمت كرده و شوهر شرعى اين زن را وادار به طلاق همسرش نمايد ؟\r\nبسمه تعالى : اين عمل حرام است ، والله العالم\r\nسؤال ( 815 ) آيا زنى كه او را طلاق رجعى و يا بائن داده‌اند مىتواند از منى همسرش كه آن را در بانك منى حفظ كرده‌اند بدون اجازه‌ى او استفاده نمايد . در صورتى كه زن اين عمل را انجام داده و اكنون باردار مىباشد . تكليف شرعى او نسبت به اين فرزند چيست ؟ آيا استفاده از منى در زمان عدّه طلاق رجعى و يا بعد از اتمام آن بدون اجازه‌ى شوهر جايز است ؟\r\nخوئى ( قدس سرّه ) : زنى كه او را طلاق رجعى داده‌اند مىتواند در بين ايام عدّه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nطلاق رجعى از منى همسرش هرچند بدون اجازه‌ى او باشد ، استفاده نمايد ولى در صورتى كه طلاق واقع شده بائن باشد حق اين عمل را ندارد زيرا نسبت به شوهرش نامحرم محسوب مىگردد و در فرض مسئله اگر اين عمل را هر چند حرام بوده انجام داده باشد تمام احكام شرعى فرزند بر بچه‌اى كه در شكم دارد مترتب مىگردد حتى اين فرزند بعد از او ارث مىبرد ؛ زيرا احكام ارث در فرضى مترتب نمىگردد كه فرزند از زنا متولد شده باشد و اين حمل ، حمل از زنا محسوب نمىشود ، والله العالم .\r\nسؤال ( 816 ) يكى از تجار و بازرگانان با دخترى كه در دانشگاه مشغول تحصيل بوده آشنا شده و بين آن دو علاقه‌ى عاطفى محكمى برقرار گرديده است و اين علاقه باعث ازدواج اين مرد با آن دختر شد ولى بعد از مدتى مرد تاجر متوجه شده كه اين دانشجو ، دختر او مىباشد اين مرد به بهانه آنكه كارى در كشورى ديگر دارد اين دختر را به نزد خانواده‌اش فرستاد و بعد از آنكه او به محل زندگيش رسيده با نوشتن نامه‌اى او را از واقع امر مطلع ساخته است دختر بعد از خواندن نامه اقدام به خودكشى نموده است . لطفاً تكليف شرعى مرد را در اين حادثه‌ى غم‌انگيز بيان فرمائيد ؟\r\nبسمه تعالى : در صورتى كه اين مرد كه پدر دختر است به حقيقت امر جاهل بوده است و بعد از آنكه متوجه شده ، هم با دختر نزديكى نكرده گناهى ندارد و تكليفى متوجه‌ى او نيست اما دختر خونش هدر رفته و در آخرت محتاج به رحمت خدا است ، والله العالم .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nشرطهاى طلاق\r\nسؤال ( 817 ) آيا شوهر مىتواند هنگام طلاق دادن همسرش با او شرط كند كه با مرد ديگرى بعد از طلاق ازدواج نكند ؟\r\nخوئى ( قدس سرّه ) : بله مرد مىتواند اقدام به اين شرط نمايد و زن واجب است به آنچه كه متعهد شده عمل نمايد ولى اگر به شرط ذكر شده وفا نكرد و اقدام به ازدواج نمود عقد و ازدواجش صحيح مىباشد ، والله العالم .\r\n\r\nطلاق زن غير مسلمان\r\nسؤال ( 818 ) بعضى از زنان مسيحى در اروپا طبق قانون كليسا ازدواج مىكنند ولى براى طلاق گرفتن از شوهران خود به دادگسترىهائى كه در هر شهرى وجود دارد مراجعه مىكنند . آيا اين طلاق دادگسترى با توجه به اينكه كليسا طبق آئين مسيح اين طلاق را حرام دانسته و مشروع نمىداند صحيح مىباشد . آيا بعد از وقوع اين طلاق زن مطلّقه محسوب مىگردد يا شوهردار ؟\r\nخوئى ( قدس سرّه ) : اگر اين طلاق در آئين و دين مسيح صحيح نباشد ، اثرى ندارد .\r\nسؤال ( 819 ) طبق آنچه كه معروف و شايع است اهل كتاب قانونى به عنوان طلاق ندارند با توجه به اين نكته ، زنانى كه در دادگسترىها اقدام به طلاق مىنمايند ، چه حكمى دارند ؟\r\nخوئى ( قدس سرّه ) : بله معروف و مشهور همان است كه در سؤال ذكر گرديده ولى در صورتى كه ، شوهرى كه از اهل كتاب مىباشد اعتراف كند كه طلاقى كه در دادگسترى داده مشروع بوده و با التفات به مشروعيت آن همسرش را طلاق داده طلاقش نافذ است ، همچين اگر مرد اهل كتاب به حكم\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nاسلام مراجعه كرده و يكى از مسلمانان همسرش را طبق موازين اسلامى طلاق داده باشد اين طلاق صحيح مىباشد و يا آنكه خود مرد با توجه به شرايط معتبر در طلاق طبق آئين اسلام زنش را طلاق دهد در همه‌ى اين موارد طلاق واقع شده صحيح مىباشد و در اين موارد زن بايد طبق آئين اسلام عدّه‌ى طلاق نگه دارد يعنى اگر باردار است تا زمان وضع حمل صبر نمايد و اگر باردار نمىباشد به حسب ايام پاكى و يا گذشت ماه‌ها عدّه نگه دارد و بعد از آن ازدواج كند ، والله العالم .\r\nتبريزى ( قدس سرّه ) : در صحت طلاق مرد كتابى لازم نيست كه اعتقاد به مشروعيت طلاقى كه مىدهد داشته باشد بلكه اگر زنش را بر اساس آئين اسلام و شرايط معتبر در فقه شيعه طلاق بدهد هرچند احتمال صحت آن را بدهد ، طلاق نافذ و صحيح مىباشد .\r\n\r\nطلاق صورى و غير واقعى در اروپا\r\nسؤال ( 820 ) زنى كه وكالت در فروش شراب را از شركتى گرفته و شوهرش هم اقدام به اخذ وكالت در امر ديگرى نموده است و طبق قوانين اين شركت دو وكالت به زن و شوهر داده نمىشود اكنون شركت اقدام به پس گرفتن يكى از وكالت‌ها نموده و در صدد ابطال يكى از آن دو مىباشد ولى در صورتى كه زنى از شوهرش طلاق بگيرد وكالت مستقل او بلامانع مىباشد . آيا مرد مىتواند براى ابقاى وكالت زن اقدام به طلاق صورى و ظاهرى او نمايد و ظاهراً تنها ورقه‌اى را به عنوان طلاق امضاء كند ؟\r\nخوئى ( قدس سرّه ) : دروغ حرام است و آنچه كه در سؤال ذكر شده مجوز كذب و دروغ نمىشود مضافاً به اينكه اقدام به آنچه كه در سؤال ذكر شده ، باعث\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبروز مفاسد و ضررهاى ديگرى هم مىشود .\r\nتبريزى ( قدس سرّه ) : وكالت گرفتن در فروش خمر و شراب باطل و و دروغ هم حرام است .\r\n\r\nافشاء كردن عيوب مرد بعد از ازدواج\r\nسؤال ( 821 ) مردى با زنى ازدواج نموده و زن قبل از تحقق عمل نزديكى متوجه شده كه مرد داراى بيمارى ضعف اعصاب بوده و داروى آرامش بخش مصرف مىكند البته مشكل عصبى او به حدّ جنون و ديوانگى نمىرسد تا زن اختيار فسخ عقد را داشته باشد . زن بعد از آگاهى از اين بيمارى مرد اقدام به درخواست طلاق نموده و مرد هم او را طلاق خلعى داده است . آيا زن مىتواند اين عيب و بيمارى مرد را بين مردم بازگو نمايد با توجه به اينكه اگر اين عيب در بين مردم فاش شود مردم گمان مىكنند كه آن مرد ديوانه است و اين امر به جايگاه مرد مذكور در جامعه لطمه مىزند ؟\r\nبسمه تعالى : افشاء عيب در بين مردم و در جامعه جايز نمىباشد ولى اگر زنى با اين خانم راجع به ازدواج به آن مرد مشورت نمود او مىتواند به آن زن بگويد كه ازدواج با مرد ذكر شده در سؤال به خاطر مريضى ذكر شده ، به صلاح او نمىباشد ، والله العالم .\r\n\r\nمنزل و مسكن زنى كه طلاق داده شده است\r\nسؤال ( 822 ) آيا بر شوهر واجب است كه بعد از اتمام عدّه‌ى طلاق رجعى براى زن مسكن و منزل تهيه نمايد با توجه به اينكه حضانت و نگهدارى فرزند با مادر بوده و فرزند نزد مادر زندگى مىكند . آيا مرد بايد وجهى در مقابل\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nتهيه‌ى مسكن فرزند به زن در صورتى كه او با خانواده‌اش زندگى مىكند ، پرداخت نمايد ؟\r\nبسمه تعالى : تهيه‌ى مسكن و منزل براى زن بعد از اتمام عدّه‌ى طلاق رجعى بر شوهر واجب نمىباشد ، والله العالم .\r\n\r\nطلاق خلع\r\n\r\nشرط بودن صيغه در صحت طلاق خلع\r\nسؤال ( 823 ) در رساله‌ى عمليه صيغه و لفظ خاصى براى تحقق طلاق خلع ذكر فرموده‌ايد ، اگر مردى صيغه‌ى طلاق خلع را در مقابل بخشش مهريه از طرف زن جارى سازد . آيا اين صيغه ذكر شده صحيح و نافذ مىباشد و طلاق خلعى محقق مىگردد ؟\r\nخوئى ( قدس سرّه ) : صيغه‌ى ذكر شده صحيح مىباشد و بعد از تحقق بخشش مهر از طرف زن مانعى ندارد چنانچه تفضيل آن در رساله‌ى عمليه ذكر شده است ، والله العالم .\r\nسؤال ( 824 ) در صورتى كه مرد همسرش را به صيغه‌ى « أنْتِ طالِقٌ » طلاق داده و بعد از آن معلوم شده كه طلاق از روى اكراه زن و بخشش او نسبت به مهرش بوده ، آيا اين طلاق خُلعى محسوب مىگردد ؟\r\nخوئى ( قدس سرّه ) : در فرض ذكر شده طلاق رجعى محسوب مىگردد .\r\nسؤال ( 825 ) در صورتى كه مرد طلاق همسرش را با گفتن « أنْتِ طالِقٌ » ايجاد نموده ولى بعداً معلوم شده كه زن براى طلاق از مرد مهريه‌اش را بخشيده و كراهت تنها از طرف او بوده است ، آيا اين طلاق رجعى محسوب مىشود يا خلعى ، آيا اين طلاق كه بدون تصريح به خلع و بخشش زن بوده رجعى\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمحسوب مىشود يا آنكه از اساس باطل بوده و هيچگونه طلاقى محقق نشده است ؟\r\nخوئى ( قدس سرّه ) : در صورتى كه صيغه‌ى طلاق مشتمل بر كلمه‌ى « على ما بذلت » نباشد ، طلاق واقع شده رجعى محسوب مىگردد .\r\n\r\nشرط بودن كراهت زوجه در طلاق خلعى\r\nسؤال ( 826 ) در صورتى كه زن از رفتن به شهر و وطن همسرش امتناع مىكند و اقدام به درخواست طلاق و بخشيدن تمام مهر خود به مرد نموده است ، شوهر به خاطر امتناع زن از رفتن به شهر و وطن او از زن كراهت داشته و در صورت نرفتن زن به وطن او ، به او علاقه‌اى ندارد . آيا طلاقى كه بين اين دو واقع مىشود با توجه به اينكه كراهت آن دو نسبت به همديگر طرفينى مىباشد خلع محسوب مىگردد يا مبارات ؟\r\nبسمه تعالى : طلاق در فرض ذكر شده به خاطر عدم كراهت زن نسبت به شوهرش خلعى محسوب نمىگردد ولى زن مىتواند با مرد شرط كند كه او حق ندارد در زمان عدّه به او رجوع نمايد و اگر در آن زمان به زن رجوع نمود زن هم مىتواند به آنچه به مرد بخشيده رجوع نمايد ، والله العالم .\r\nسؤال ( 827 ) در صورتى كه زن از مرد ، درخواست طلاق كند ولى اين درخواست به جهت كراهت زن نسبت به شوهرش نباشد ، آيا مرد مىتواند در مقابل طلاق زن از او درخواست مالى نمايد و در صورت جايز بودن اين عمل ، مرد به چه عنوانى مىتواند مال را از زن مطالبه نمايد ؟\r\nبسمه تعالى : در فرض ذكر شده طلاقى كه واقع مىشود خلعى نمىباشد و زن\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nمىتواند در مقابل پرداخت مال معينى به شوهر با او شرط طلاق نمايد ، والله العالم .\r\nسؤال ( 828 ) آيا در صحت طلاق خلع بايد كراهت زن نسبت به شوهر به اندازه‌اى باشد كه احتمال وقوع زن در حرام باشد ؟\r\nبسمه تعالى : مطلق كراهت زن نسبت به شوهرش مصحح طلاق خلع مىباشد هرچند به اندازه‌اى كه در مسئله ذكر شده نباشد ، والله العالم .\r\n\r\nطلاق مبارات\r\nسؤال ( 829 ) در صورتى كه زن و شوهر نسبت به هم كراهت داشته و علاقه‌اى به هم نداشته باشند و زن به خاطر جدايى از شوهر بخواهد مهرش را به شوهر ببخشد و شوهر هم امتناعى از پرداخت مهريه او به شكل كامل در فرض تحقق طلاق نداشته باشد ، چه نوعى از طلاق شرعاً واقع مىشود ؟\r\nخوئى ( قدس سرّه ) : در صورتى كه زن مهر خود را به شوهر نبخشد و شوهر هم بخواهد مهرش را به شكل كامل به او پرداخت نمايد تحقق طلاق رجعى مانعى ندارد ولى اگر زن مهريه‌ى خود را بخشيده و صيغه‌ى طلاق را به عبارت « طالق على ما بذلت » واقع ساختند طلاق مبارات محقق مىشود ، والله العالم .\r\nسؤال ( 830 ) الف - در صورتى كه زنى تمام مهريه‌ى خود يا بعضى از آن را به شوهر خود ببخشد به اين شرط كه شوهر اجازه دهد كه زن در زمان عدّه در خانه‌ى پدرش باشد . آيا اين ابراء و بخشش صحيح مىباشد با توجه به اينكه شوهر بعد از چند روز از تحقق طلاق به همسرش رجوع نموده است ؟\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nبسمه تعالى : اگر زنى كه طلاق داده شده بگويد مهريه‌ام را به تو بخشيدم به اين شرط كه به اجازه‌اى كه دادى پايبند باشى ، ابراء و بخشش باطل مىباشد ، والله العالم .\r\nب - در مواردى كه زن و شوهر در اين مسئله كه زن به چه دليل از شوهرش كراهت داشته و از او بدش مىآيد اختلاف دارند آيا ظلم و ستم شوهر مىتواند سبب بيزارى و كراهت زن از شوهرش باشد تا آنكه طلاق خلعى محقق شود ؟\r\nبسمه تعالى : ملاك در طلاق خلعى آن است كه زن از مرد خوشش نيايد و اين كراهت و بيزارى لازم نيست كه از منشأ و علت خاص باشد ، والله العالم .\r\n* * *\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nاحكام نذر و هبه\r\nاحكام نذر\r\nاحكام هبه\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nمسايل نذر\r\nسؤال ( 831 ) در صورتى كه خانمى نذر كرده اگر فرزندم سالم از سفر برگشت يك ماه روزه بگيرم . بعد از مدتى فرزندش سالم برگشته و اين خانم يك روز از روزه‌ى نذرى را گرفته و بعد از آن مريض شده و نتوانسته ماه را تكميل كند . وظيفه‌ى اين زن چيست ؟\r\nخوئى ( قدس سرّه ) : در صورتى كه نذر نموده ماه معينى را روزه بگيرد بايد بعد از رفع مرض آن را قضا نمايد و در صورتى كه روزه‌ى ماه غير معينى باشد بايد بقيه‌ى روزه‌ها را در وقت ديگرى گرفته و در اين صورت چيزى به گردن او نمىباشد .\r\n\r\nمسايل هبه و هديه\r\nسؤال ( 832 ) خانمى كه در زمان حيات و زندگى خود مزرعه‌اى را به يكى از نزديكان خود بخشيده ولى آن را به اسم او ننموده است ولى مزرعه را در اختيار او رها نموده و مانعى از تصرف او نبوده است ولى نيت داشته كه در آن مزرعه تصرف نموده و داخل آن شود . آيا اين عمل قبض هبه محسوب مىشود ؟\r\nبسمه تعالى : اگر زمين را به اختيار شخص هديه شده قرار داده و مانعى از\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nتصرف در آن مزرعه نبوده ، هبه صحيح مىباشد ، والله العالم .\r\nسؤال ( 833 ) در صورتى كه خانمى اموالى را از طريق ارث و يا هبه و مانند آن به دست آورده ، آيا مىتواند بدون اجازه‌ى شوهر در آن اموال تصرف نمايد و آيا شوهر مىتواند او را از تصرف در آن اموال منع نمايد ؟\r\nبسمه تعالى : زن مىتواند در اموالش تصرف نمايد و بهتر آن است كه با اجازه و مشورت شوهر باشد ، والله العالم .\r\nسؤال ( 834 ) آيا جايز است كه زن از آنچه كه در خانه موجود است بدون اجازه‌ى همسر به شخص ديگر بدهد ؟\r\nبسمه تعالى : جايز نمىباشد مگر در صورتى كه آنچه به ديگرى داده از اموال خود زن باشد ، والله العالم .\r\n* * *\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nاحكام ارث\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\nسؤال ( 835 ) كسى كه مفقود بوده و به مدت 10 سال خبرى از او نمىباشد . آيا مىتوان حكم به مرگ او نموده و اموال او را بين ورثه‌ى او تقسيم كرد . آيا در صورت تقسيم اموال و برگشت شخص مفقود حاكم شرع ضامن مىباشد ؟\r\nخوئى ( قدس سرّه ) : بله طبق آنچه كه در مسئله گفته شده تقسيم اموال بين كسانى كه در حال تقسيم وارث او مىباشند مانعى ندارد در صورتى كه تقسيم دقيقاً سر ده سال باشد و اگر تقسيم بعد از مدت مذكور شده باشد بايد بين وراثى كه سر ده سال موجود بودند ، تقسيم گردد و حاكم شرع هم ضامن نمىباشد .\r\nتبريزى ( قدس سرّه ) : تقسيم اموال شخص مذكور در صورتى كه سفر او به دريا بوده و مفقود گرديده مانعى ندارد . اما در صورتى كه سفر به دريا نبوده بايد مراعات احتياط شده تا اطمينان به مرگ شخص پيدا شود هرچند بعيد نيست كه حكم به مرگ او شود مانند شخصى كه در دريا مفقود گرديده است .\r\nسؤال ( 836 ) در صورتى كه مادرى از دنيا رفته و مقدارى زيورآلات داشته است فرزندان پسر و دختر اين مادر مىخواهند بدون آنكه زيور آلات را بفروشند عين آن را بين خود تقسيم كنند . لطفاً چگونگى تقسيم را بيان فرمائيد ؟\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nبسمه تعالى : در صورتى كه ورثه منحصر باشند به دختران و پسران بايد اموال او را به شكلى تقسيم كنند كه به هر پسر دو برابر دختر ارث برسد و اين كيفيت بايد بعد از قيمت گذارى اموال متوفى باشد هرچند نخواهند زيور آلات را بفروشند ، والله العالم .\r\nسؤال ( 837 ) آيا ممكن است در صورتى كه متوفى تنها يك دختر دارد نصف مال او را بدون كمى و يا زيادى ارث ببرد ؟\r\nبسمه تعالى : در صورتى كه دختر نصف اموال متوفى را بدون كمى و يا زيادى ارث ببرد وجود ندارد و آنچه كه در قرآن براى او به عنوان نصف ذكر گرديده بدان جهت است كه برخى موارد به سهم او نقص وارد مىشود مثل موردى كه سهام برتر كه افزونى پيدا نمايد . بايد فهميده شود كه عول و تعصيب از مذهب اهل بيت ( عليهم السلام ) نمىباشد و به همين جهت براى دختر تنها نصف مال متوفى مىباشد بالفرض نصف ديگر هم به او رد شود ، در نتيجه همه‌ى مال متوفى به او مىرسد ، والله العالم .\r\nسؤال ( 838 ) پدر من از دنيا رفته و علاوه بر مادر من كه همسر رسمى او بوده با خانم ديگرى هم در يكى از كشورهاى عربى ازدواج كرده ، ولى ازدواج دوم در محضر و در مراكز قانونى ثبت نشده است پدر من هنگام ازدواج با اين خانم ضمن مكتوبى كه فيما بين خود داشته‌اند با اين خانم قرار گذاشته‌اند كه او بعد از فوت پدرم ارثى از او نبرد . طبق استفتائى كه قبلًا از حضرتعالى نموديم ، فرموده‌ايد كه خانم دوم طبق موازين ارث حق كامل دارد مگر در صورتى كه از حق خود چشم‌پوشى كند . اكنون سؤال اين است اين زن دوم را در كدام مرتبه از مراتب ارث قرار دهيم . آيا اين زن طبق قرارى كه با پدرم داشته حق ارث دارد . آيا اين قرار داد در حكم تنزل\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nو چشم پوشى زن از حق خود مىباشد ؟\r\nبسمه تعالى : اين خانم حق ارث داشته و سهم شرعى خود را به شكل كامل مىبرد و قرار داد فيما بين او و پدر شما در صورتى كه ازدواج به شكل دايم بوده باطل است ، والله العالم .\r\nسؤال ( 839 ) آيا پسر و دخترى كه از ازدواج موقت متولد شده‌اند مستحق ارث مىباشند و در صورت استحقاق نسبت سهم دختر و پسر در اين مسئله نسبت به تركه چگونه است ؟\r\nبسمه تعالى : فرزندان از پدر و مادرشان طبق مراتب ارث سهم مىبرند و فرقى در اين مسئله بين فرزندان ازدواج دايم و منقطع نمىباشد بله زنى كه اقدام به ازدواج موقت نموده در صورتى كه شوهر بميرد ارث نمىبرد ، والله العالم .\r\nسؤال ( 840 ) آيا زوجه‌ى دايمى مسيحى از شوهرش ارث مىبرد ؟\r\nبسمه تعالى : كافر از مسلمان ارث نمىبرد و شخص كافر هم از كافر در صورتى كه كافر ورثه‌ى مسلمان داشته باشد ، ارث نمىبرد هرچند وارث مسلمان از طبقات بعدى باشد ، والله العالم .\r\n* * *\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nاحكام مسايل پزشكى\r\nحكم استنساخ و شبيه سازى\r\nاحكام بارورى مصنوعى و نسبت فرزندى كه از اين راه به دنيا مىآيد\r\nباردار شدن زن بىشوهر و يا زنى كه در عدّه‌ى طلاق رجعى است به وسيله‌ى بارورى مصنوعى\r\nبارور كردن نطفه‌ى زن و شوهر در خارج رحم\r\nجلوگيرى از باردارى\r\nتغيير جنس\r\nترميم پرده‌ى بكارت\r\nتشريح اعضاء\r\nعمل زيباسازى صورت و اعضاء\r\nاحكام نظر به نامحرم و يا لمس آن\r\nتنها بودن زن مريض با دكتر در مطب\r\nاستمناء براى معالجه مريضى\r\nضمان پزشك\r\nخوردن دارويى كه از عادت ماهيانه جلوگيرى مىكند\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n\r\nحكم استنساخ و شبيه سازى\r\nسؤال ( 841 ) امروزه در محافل علمى و پزشكى راجع به عمل شبيه سازى صحبت‌هاى زيادى مىشود و در اين زمينه سؤالاتى شرعى مطرح گرديده است :\r\nالف - آيا اين عمل جايز است ؟\r\nب - در صورت جايز بودن عمل ذكر شده ، آيا جواز عمل شامل اعضاى تناسلى هم مىشود ؟ آيا اين اعضاء منسوب به شخص خاصى مىباشند تا اينكه كشف و ظاهر كردن آن حرام باشد ؟\r\nج - آيا شبيه سازى انسان به اين طريق كه مقدارى از تخمك زنى را گرفته و آن را با اسپرم خود زن بارور نموده و جنينى كه درست مىشود دقيقاً شبيه خود آن زن مىگردد ، جايز مىباشد ؟\r\nالف - شبيه سازى اعضاى داخلى مانند كبد و كليه مانعى ندارد اما شبيه‌سازى اعضاى خارجى بدن قابل اشكال است ، والله العالم .\r\nب - شبيه سازى اعضاى تناسلى كه مستلزم كشف عورت باشد جايز نمىباشد ، والله العالم .\r\nج - عمل ذكر شده در سؤال جايز نمىباشد ، والله العالم .\r\nسؤال ( 842 ) لطفاً نظر مبارك را درباره سؤال‌هاى زير بيان فرمائيد :\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nآيا شبيه سازى انسان جايز است ؟\r\nدر صورت جواز اين عمل ، آيا در موارد معينى حلال بوده يا اختصاص به مورد خاصى نداشته و مطلقاً جايز مىباشد ؟\r\nچه نسبتى بين انسانى كه از او شبيه سازى شده و بين شبيه او وجود دارد ؟\r\nدر صورتى كه زنى صاحب تخمك و زن ديگر صاحب رحم باشد چه نسبتى بين انسان شبيه سازى شده و اين دو زن وجود دارد ؟\r\nتكليف مسئله‌ى ارث در انسان شبيه سازى شده شرعاً چگونه است . آيا اين انسان از شبيه خود ارث مىبرد ؟\r\nبسمه تعالى : شبيه سازى جايز نمىباشد ؛ زيرا اين عمل موجب بهم خوردن نسبت‌ها شده و به سبب آن نظام اجتماعى بهم مىخورد و همچنين در بسيارى از موارد حقوق اجتماعى افراد از بين رفته و ضايع مىگردد و هيچگونه نسبت و ارتباط شرعى مانند پدر و فرزندى و يا بين انسان برادر و خواهرى شبيه‌سازى شده با انسان‌هاى ديگر ايجاد نمىشود و همچنين احكام نفقه و يا ارث شامل انسانى كه از اين راه پديد مىآيد نمىگردد ، والله العالم .\r\nسؤال ( 843 ) مردى كه عقيم بوده و بچه‌دار نمىشود ، او تا به حال به پزشكان متعددى مراجعه نموده ولى نتيجه‌اى در اين موضوع نگرفته است . آيا مىتواند از طريق شبيه‌سازى داراى فرزند گردد با توجه به اينكه همسرش در اين زمينه مشكلى نداشته و قدرت بارورى دارد ؟\r\nبسمه تعالى : شبيه سازى جايز نمىباشد ؛ زيرا اين عمل موجب هرج و مرج در جامعه شده و نسبت‌ها به هم مىخورد و اگر اين عمل انجام شود هيچكدام از احكام شرعيه مترتب بر فرزند بر انسان شبيه‌سازى شده شامل\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nنمىگردد و همچنين اين فرزند شبيه‌سازى شده از كسى ارث نمىبرد ، والله العالم .\r\nسؤال ( 844 ) آيا عمل شبيه سازى انسان جايز است و فرزندى كه به اين روش متولد مىشود منسوب به چه كسى مىباشد و چه نسبتى با موارد زير دارد ؟\r\n1 - اگر مقدارى از اسپرم زوج و تخمك زن با هم بارور گردد .\r\n2 - اگر مقدارى از اسپرم مرد اجنبى گرفته شده و در تخمك زنى قرار داده شود .\r\n3 - در صورتى كه اسپرم از يك زن و تخمك از زن ديگرى باشد .\r\n4 - اگر اسپرم و تخمك هر دو از يك زن باشد .\r\n5 - اگر اسپرم انسانى را در تخمك حيوانى قرار دهند .\r\nبسمه تعالى : شبيه سازى جايز نمىباشد زيرا موجب اختلاف و بهم خوردن و اشتباه نسبت‌ها مىشود به شكلى كه موجب اختلاف و هرج و مرج در نظام اجتماعى مىگردد و در موارد ذكر شده در شبيه سازى ، آثار پدرى و فرزندى و يا برادرى و خواهرى و ساير نسب ديگر مترتب نگشته چنانچه فرزند شبيه سازى شده ، مشمول احكام ارث و يا وجوب نفقه نمىباشد و در صورتى كه اين عمل انجام گرفت اين فرزند به شوهر زنى كه اين عمل براى او انجام شده ، محرم نبوده و هيچ نسبتى با او ندارد مگر در صورتى كه نطفه‌ى مرد با تخمك زنش در خارج بارور شده و در رحم همسرش قرار گيرد البته به اين شرط كه شخصى كه اين عمل را انجام داده و نطفه بارور شده را در رحم زن قرار مىدهد ، خود زن و يا همسرش باشد ، والله العالم .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nاحكام بارورى مصنوعى و نسبت فرزندى كه از اين راه به دنيا مىآيد\r\nسؤال ( 845 ) نظر مبارك حضرتعالى درباره‌ى بارورى مصنوعى كه عبارت است از قرار دادن منى مرد نامحرمى به وسيله‌ى آمپول و يا وسايل ديگر در رحم زنى كه شوهر داشته ولى شوهرش عقيم مىباشد ، چيست ؟ و در صورت تحقق اين امر فرزند متولد شده ، آيا به زن و مردى كه صاحب نطفه مىباشد ، ملحق مىگردد ؟\r\nخوئى ( قدس سرّه ) : بعيد نيست كه اين عمل حرام باشد و بنابر فرض تحقق اين امر فرزند به مرد صاحب نطفه ملحق مىگردد ، والله العالم .\r\nسؤال ( 846 ) آيا بارورى مصنوعى كه به وسيله‌ى جمع نمودن منى مرد و همسرش و بارور كردن آن در خارج محقق مىگردد ، جايز است ؟\r\nخوئى ( قدس سرّه ) : اين عمل فى نفسه در صورتى كه مستلزم عمل حرام ديگرى نباشد مانعى ندارد ، والله العالم .\r\nسؤال ( 847 ) در صورتى كه بارورى نطفه‌ى شوهر با منى همسرش در خارج حلال باشد . آيا پزشك مىتواند اين نطفه‌ى بارور شده را در رحم زن قرار دهد ؟ با توجه به اينكه اين عمل مستلزم نگاه به عورت زن مىباشد ؟\r\nبسمه تعالى : اين عمل جايز نمى باشد ، والله العالم .\r\nسؤال ( 848 ) در صورتى كه شوهر و همسرش اشتياق فراوانى به فرزنددار شدن دارند و اين عمل منحصراً به وسيله‌ى بارورى مصنوعى نطفه‌ى زن و شوهرش و قرار دادن آن به وسيله‌ى پزشك انجام مىگيرد . آيا در فرض مذكور عمل بارورى بر فرض حرمت جايز مىباشد ؟ آيا مفروض مسئله از موارد اضطرار ، ارتكاب حرام محسوب مىگردد ؟\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nخوئى ( قدس سرّه ) : اشتياق به فرزنددار شدن از موارد اضطرار به ارتكاب حرام محسوب نمىگردد ، والله العالم .\r\nسؤال ( 849 ) يكى از طرق بارورى در بلاد غرب و كشورهاى اروپايى اين است كه منى شوهر را گرفته و با تخمدان همسرش پيوند زده و بارور نموده و آن را در رحم يك زن اجنبى قرار مىدهند . در اين مورد چند سؤال مطرح است ؟\r\n1 - حكم شرعى اين عمل را بيان فرمائيد ؟\r\n2 - مادر اين فرزند متولد شده ، آيا كسى است كه او را زائيده يا كسى است كه صاحب تخمدان بوده است ؟\r\n3 - چگونه مىتوان اين عمل را به شكل شرعى علاج كرد ؟\r\n4 - آيا زنى كه صاحب رحم بوده و بچه را زائيده مىتواند فرزند را مطالبه كند ؟\r\nخوئى ( قدس سرّه ) : 1 - انجام اين كار شرعاً محل اشكال مىباشد .\r\n2 - مادر بچه زنى است كه او را زائيده است .\r\n3 - كيفيت حلال شدن اين عمل به دو شكل مىباشد : اول به اين شكل كه زنى كه كنيز و مملوك مرد صاحب نطفه باشد و يا محلله براى او باشد و نطفه را بعد از تقليح در رحم او قرار دهند ولى اين فرض فعلًا بعيد مىباشد . دوم : به اين شكل كه زن بىشوهرى را به عقد موقت مرد صاحب نطفه درآورده و نطفه بارور شده را در رحم او قرار داده و براى اين زن هم اجرتى مشخص نمايند و در نظر ما شكل سومى براى تحليل اين عمل وجود ندارد .\r\n4 - بله مىتواند ، والله العالم .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nتبريزى ( قدس سرّه ) : 3 - در جواب سؤال سوم جواز در دو فرض ذكر شده اختصاص به موردى دارد كه شخصى كه منى را داخل رحم زن مىكند شوهر آن زن باشد ولى اگر پزشك اجنبى باشد در هر دو مورد جايز نمىباشد ، والله العالم .\r\nسؤال ( 850 ) در زمان حاضر بعضى از پزشكان اقدام به مخلوط نمودن منى مرد با منى همسرش كرده و آن را در يك شيشه در آزمايشگاه نگه مىدارند و در اين صورت از اين اختلاط تعدادى جنين كه مبدأ پيدايش انسان مىباشد به وجود مىآيد . اين در حالى است كه اين تلقيح با بارورى طبيعى در رحم فرق دارد ؛ زيرا در رحم معمولًا يك جنين يا دو و يا سه جنين به وجود مىآيد ولى در اين ظرف‌هاى شيشه‌اى تعداد فراوانى جنين به وجود مىآيد . آيا مىتوان همه‌ى اين جنين‌ها را در رحم زن كاشته و بارور كرد با توجه به اين كه اين عمل شايد منجر به مردن و هلاك مادر شود . آيا مىتوان يك جنين را منتقل كرده و بقيه را از بين برد . آيا در صورت از بين بردن بقيه ، ديه بر شخص از بين برنده واجب مىشود ؟\r\nخوئى ( قدس سرّه ) : در فرض ذكر شده در مسئله ، از بين بردن اين جنين‌ها اشكالى ندارد ؛ چون از بين بردن جنين در صورتى حرام است كه در رحم مادر باشد اما جنين كه در خارج از رحم مادر منعقد شده ، مانعى در تلف كردن آن نمىباشد ، والله العالم .\r\nتبريزى ( قدس سرّه ) : و همچنين ديه هم ندارد .\r\nسؤال ( 851 ) مردى كه نطفه‌ى خود را با وسايل پزشكى جديد در رحم زنى نامحرم قرار داده است در حالى كه با اين زن قرار بسته كه مقدارى پول به او داده و بعد از وضع حمل بايد اين زن بچه را به اين مرد تحويل دهد . اين عمل\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nبه جهت عدم بارورى همسر اين مرد انجام نشده ولى بعد از وضع حمل و اتمام دوره نه ماهه ، زنى كه رحم خود را اجاره داده ، از دادن فرزند امتناع مىكند . نظر مبارك را در اين مسئله بيان فرمائيد ؟\r\nخوئى ( قدس سرّه ) : زنى كه نطفه‌ى بارور شده را در رحمش قرار داده‌اند شرعاً مادر بچه محسوب مىشود و مادر فرزند ، زنى است كه بچه را زائيده است چنانچه آيه شريفه ( ان امهاتهم الا اللاتى ولدنهم ) به اين مطلب اشاره دارد و مرد صاحب نطفه پدر فرزند محسوب مىشود . اما همسر اين مرد مادر محسوب نمىشود بنابراين زنى كه بچه را در رحم خود پرورش داده و زائيده ، مادر محسوب شده و حق دارد تا دو سال از بچه نگهدارى كند ، والله العالم .\r\nسؤال ( 852 ) براساس سؤال قبلى : آيا اين فرزند مشمول قانون ارث از پدر و يا مادرش مىشود ؟\r\nخوئى ( قدس سرّه ) : تمامى احكام فرزند چه احكام مترتب بر نسب و چه احكام مترتب بر سبب نسبت به پدر و مادرش جارى مىشود ، والله العالم .\r\nسؤال ( 853 ) امروزه بيمارى تالاسمى به شكل وراثت از پدر و مادر به فرزند منتقل مىشود و داراى آثار و عواقب زيانبارى براى فرزندان مىگردد . مىتوان آثار شوم اين بيمارى را در سه احتمال به شكل مختصر بيان نمود :\r\n1 - تولد اطفال و فرزندان منگول و يا ناقص الخلقه كه داراى درك عقلى نبوده و در برخى موارد ديوانه‌اند .\r\n2 - تولد فرزندانى كه مبتلا به كم خونى شديد بوده به شكلى كه براى ادامه‌ى حيات و زندگى پيوسته نياز به تزريق خون دارند . اين بيمارى به مرور زمين گير شدن و از بين رفتن بعضى از حواس اين بيماران شده و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nگاهى موجب از بين رفتن قوه‌ى شنوائى و يا بينايى و يا قوه‌ى عقل و ساير اعضاء مىگردد كه در اين صورت شخص مبتلا زندگى بسيار سخت و مشكلى را بايد طى كند .\r\n3 - اين بيمارى موجب انتقال ويروس به فرزندان ديگر و موجب ابتلاء آنان مىشود .\r\nدر زمان ما با توجه به پيشرفت‌هاى پزشكى پزشكان متخصص مىتوانند با پيوند زدن تخمدان زن و منى مرد در خارج رحم و ايجاد يك جنين در خارج رحم و آزمايشات به روى آن معلوم كنند كه آيا مبتلا به اين بيمارى خطرناك مىباشد يا نه بعد از آزمايشات در صورت عدم ابتلاء به بيمارى ذكر شده آن را به رحم زن منتقل مىكنند و در صورت ابتلاء آن را از بين مىبرند . اكنون با توجه به آنچه كه ذكر شد سؤالاتى مطرح است ؟\r\nالف - آيا پزشك متخصص مىتواند اقدام به عمل ذكر شده در سؤال نمايد ؟\r\nبسمه تعالى : پزشك نمىتواند به بدن زن نامحرم و يا به عورت او نگاه نمايد و همچنين زن هم نمىتواند بدن خود را به پزشك اجنبى نشان دهد مگر در صورتى كه مبتلا به مرض باشد كه ناچار به اين امر شود ، والله العالم .\r\nب - آيا مادر مىتواند از قرار دادن جنين در رحم خود توسط پزشك ممانعت كند در صورت حق ممانعت در كدام يك از مراتب سه گانه‌ى بيمارى كه در سؤال ذكر شد ، اين حق را دارا مىباشد ؟\r\nبسمه تعالى : در صورتى كه تخمدان خارج رحم مادر بارور شده ، مادر مىتواند از قرار گرفتن آن در رحم ممانعت كند و در اين مسئله فرقى بين جنين سالم و مريض نمىباشد و شوهر حق اجبار او را بر اين عمل ندارد ، والله العالم .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nج - آيا آنچه كه پزشكان متخصص انجام مىدهند از قبيل تغيير خلقت خداوند نمىباشد ؟\r\nبسمه تعالى : اين عمل تغيير خلقت خداوند محسوب نمىشود . تغيير خلقت و تبديل آن مثل مرد نمودن زن و يا زن نمودن مرد مىباشد ، والله العالم .\r\nسؤال ( 854 ) مردى كه نطفه‌ى خود را در رحم زن نامحرم به وسيله‌ى تجهيزات پزشكى قرار داده و با آن زن قرار گذاشته كه در مقابل مبلغ معينى زن اين نطفه را در رحم گذاشته و بعد از 9 ماه فرزند اين مرد را به او تحويل دهد . آيا اين معامله صحيح مىباشد با توجه به اينكه اين مرد نطفه‌ى خود و منى همسر شرعى خود را در رحم زن مذكور قرار مىدهد . آيا اين زن مىتواند ادعائى درباره اين فرزند داشته باشد ؟\r\nبسمه تعالى : معامله‌اى كه مرد با زن نامحرم در خصوص اين مسئله انجام داده باطل است ؛ زيرا قرار دادن منى مرد اجنبى در رحم زن نامحرم حرام است و زن شرعى اين مرد مادر اين بچه نشده بلكه فقط به مرد ملحق مىشود و مادر بچه هم زنى است كه او را مىزايد و بچه را در رحم نگه داشته است ولى مادر حق حضانت ندارد ، زيرا ادله‌ى حضانت از تولد فرزند به اين شكلى كه در سؤال گفته شده انصراف دارد ، والله العالم .\r\nسؤال ( 855 ) آيا بارور نمودن نطفه‌ى زوجه به منى شوهرش و قرار دادن آن در رحم خود زن توسط پزشك زن در صورت ضرورت جايز مىباشد . آيا در صورتى كه اين امر مستلزم كشف عورت باشد ، حكم جواز باقى است ؟\r\nبسمه تعالى : بارور نمودن تخمدان زن با منى شوهرش فى نفسه اشكالى ندارد ولى كشف عورت براى دكتر زن در اين عملى كه در سؤال ذكر شده ، محل اشكال است بله در صورتى كه زن داراى مرض در رحم باشد كه\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nبراى معالجه‌ى آن ، پزشك ناچار به نگاه باشد مىتواند در اثناء اين معالجه نطفه‌ى بارور شده را در رحم زن قرار دهد ، والله العالم .\r\nسؤال ( 856 ) آيا زن مىتواند با استفاده از منى همسرش كه در آزمايشگاه‌ها نگهدارى مىشود اقدام به باردار كردن خود نمايد با توجه به اين كه همسرش از دنيا رفته است ؟\r\nبسمه تعالى : در صورتى كه جاسازى منى ذكر شده در رحم را خود زن انجام دهد مانعى ندارد ولى اگر شخص ديگرى انجام دهد جايز نمىباشد و در هر صورت فرزند متولد شده به اين شكل ، از پدرش كه مرد صاحب نطفه بوده ، ارث نمىبرد ، والله العالم .\r\nسؤال ( 857 ) خانمى كه بعد از گذشت 15 سال باردار نگرديده و جهت آن فاسد بودن تخمك‌هاى موجود در رحم اين زن مىباشد بعد از آزمايشات متعدد پزشكان به اين نتيجه رسيده‌اند كه تنها راه باردارى اين خانم استفاده از تخمك‌هاى خواهر او مىباشد به اين شكل كه تخمك‌هاى خواهرش را در رحم او قرار داده و آن را با منى همسر اين خانم نازا ممزوج مىكنند . آيا اين عمل جايز است . آيا فرزند متولد شده به اين شكل فرزند شرعى زن نازا محسوب مىگردد ؟\r\nبسمه تعالى : اين عمل در صورتى كه شخصى كه تخمك‌هاى خواهر را بيرون مىآورد شوهر خود خواهر باشد و كسى هم كه آن‌ها را در رحم نازا قرار مىدهد همسر زن نازا باشد بعيد نيست كه اشكالى نداشته باشد و همچنين در صورتى كه خواهر مبتلا به مرضى باشد كه درمان آن احتياج به عمل جراحى داشته باشد پزشك مىتواند تخمك را از رحم او بيرون آورد به هر تقدير شخصى كه تخمك را در رحم زن نازا قرار مىدهد بايد\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nشوهرش باشد و در فرض ذكر شده مردى كه صاحب نطفه است پدر فرزند متولد شده و خانمى كه او را مىزايد و تخمك و در رحمش قرار گرفته مادر او محسوب مىشود ، والله العالم .\r\nسؤال ( 858 ) مردى با خانمى ازدواج نموده كه اين خانم نازا مىباشد . اكنون براى اينكه اين خانم توان باردارى پيدا كند تخمك زن ديگرى را گرفته و در فضاى خارج رحم بارور نموده و در رحم زن نازا قرار داده‌اند . آيا فرزندى كه از اين طريق متولد مىشود تعلق به زنى دارد كه او را زائيده و يا به زن صاحب تخمك تعلق دارد ؟\r\nبسمه تعالى : اين عمل جايز نمىباشد و فرزند هم به كسى منسوب مىشود كه او را باردار بوده و زائيده است ، والله العالم .\r\nسؤال ( 859 ) در صورتى كه در فرض سؤال سابق اين عمل جايز باشد پدر و مادر اين فرزند چه كسانى هستند ؟\r\nبسمه تعالى : مردى كه صاحب نطفه مىباشد پدر فرزند و زنى كه او را باردار شده و زائيده است مادر اوست ، والله العالم .\r\nسؤال ( 860 ) در بارورى مصنوعى ، آيا نسبت‌هاى شرعى به هم نمىخورد ؟\r\nبسمه تعالى : نسبت‌هاى شرعى بهم نمىخورد ؛ زيرا مرد صاحب نطفه پدر بچه و زنى هم كه او را باردار شده و زائيده است مادر او محسوب مىشود ، والله العالم .\r\nسؤال ( 861 ) در برخى موارد پزشكان براى انجام عمل بارورى مصنوعى به خانم‌هايى كه به آن‌ها مراجعه مىكنند توصيه مىكنند كه مراجعه آن‌ها براى عمل در هنگام عادت حيض باشد ؛ آيا رجوع به پزشك در هنگام عادت حيض جايز است ؟\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nبسمه تعالى : اين عمل جايز نمىباشد و در اين جواب فرقى بين ايام عادت و غير آن وجود ندارد ، والله العالم .\r\nسؤال ( 862 ) در صورتى كه هنگام بارورى مصنوعى اشتباهاً منى زن يا منى مردى غير از شوهرش بارور شده باشد ، فرزند متولد شده منسوب به چه كسى است ؟ آيا فرزند از كسى كه شرعاً به او ملحق مىشود ارث مىبرد ؟\r\nبسمه تعالى : فرزند به مردى ملحق مىشود كه صاحب منى بوده و اين فرزند مانند ساير فرزندانش از او ارث مىبرد ، والله العالم .\r\nسؤال ( 863 ) آيا زن مىتواند به كمك منى مرد اجنبى اقدام به باردارى نمايد با توجه به اينكه نطفه‌ى بارور شده را شوهر زن در رحمش قرار مىدهد ؟\r\nبسمه تعالى : اين عمل جايز نمىباشد . والله العالم\r\nسؤال ( 864 ) آيا زن مىتواند اقدام به عمل باردارى مصنوعى نمايد ( يعنى مخلوط كردن منى مرد و تخمك زن در خارج رحم و بارور نمودن آن ، سپس قرار دادن آن در داخل رحم ) با توجه به اينكه اين عمل مستلزم كشف عورت زن در مقابل پزشك نامحرم مىباشد . اكنون اين مرد و زن تحت فشار خويشان و نزديكان بوده و مشكلاتى را در اين زمينه تحمل مىكنند البته در اين مسئله مرد عقيم بوده و زن مشكلى ندارد ؟\r\nبسمه تعالى : زن مىتواند عورت خود را تنها براى شوهر و يا براى پزشكى كه قصد معالجه‌ى مرضى را دارد كه آن مرض هم در رحم زن مىباشد ، ظاهر سازد ، والله العالم .\r\nسؤال ( 865 ) آيا در صورتى كه بارورى به جهت بارور ساختن تخمك زن با تخمك زن و مرد ديگرى صورت بگيرد ، جايز است ؟ آيا فرزند متولد شده متعلق به زن صاحب تخمك است يا زنى كه او را مىزايد ؟\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nبسمه تعالى : در صورتى كه هر دو زن همسر يك مرد بوده و با تخمك يك زن ، زن ديگر را بارور سازند و مباشر اين عمل هم شوهر آن دو باشد اين عمل مانعى ندارد و فرزند ملحق به زنى مىشود كه او را زائيده است ، والله العالم .\r\nسؤال ( 866 ) اكنون بعضى از پزشكان اقدام به مخلوط نمودن منى مرد با منى همسرش مىنمايند و اين تركيب را در ظروف آزمايشگاهى نگه مىدارند حاصل اين تركيب پيدا شدن جنين‌هاى متعدد و فراوانى مىباشد كه هر كدام مىتواند مبدأ پيدايش انسانى گردد در حالى كه در بارورى طبيعى از اين تركيب در رحم ، فقط مقدار محدودى جنين توليد مىشود . آيا بر پزشكان واجب است كه همه‌ى اين جنين‌هاى بوجود آمده را در رحم زن قرار دهند با توجه به اينكه اين عمل براى زن ضرر داشته و ممكن است در برخى موارد موجب مرگ او شود يا آنكه مىتوانند يكى از آن جنين‌ها را نگه داشته و بقيه را از بين ببرند . آيا در صورت از بين بردن بقيه‌ى آن‌ها ، ديه بر پزشكان واجب مىشود ؟\r\nبسمه تعالى : مانعى ندارد كه پزشك بعضى از اين جنين‌ها را حفظ كرده و بقيه را از بين ببرد و در اين صورت ديه بر كسى واجب نمىشود ، والله العالم .\r\nسؤال ( 867 ) مردى منى خود را همراه با تخمك همسرش در رحم زن نامحرمى قرار داده است و در مقابل اين عمل مبلغى به عنوان اجرت به آن زن پرداخت كرده است و علت اين عمل نازا بودن همسر شرعى اين مرد مىباشد . آيا در اين فرض همسر شرعى مرد مادر فرزند مىباشد يا زنى كه او را زائيده است ؟\r\nبسمه تعالى : عمل ذكر شده جايز نمىباشد ، و عقد اجاره‌اى هم كه مرد با زن\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nنامحرم منعقد ساخته است باطل است ، والله العالم .\r\nسؤال ( 868 ) الف - بعضى از شوهران به اين جهت كه همسران آنان تخمك ندارند و به همين علت مبتلا به نازائى مىباشند ناچار مىشوند كه از همسران خود جدا شوند و يا اينكه مبتلا به مشكلات روحى و عصبى فراوانى مىگردند . آيا اين مردان مىتوانند از تخمك زن ديگرى طبق روشهاى علمى جديد استفاده نموده و با مخلوط نمودن آن با منى خود در خارج از رحم زن و بارور كردن ، آن را در رحم زن قرار دهند تا بدين وسيله داراى فرزند گردند ؟\r\nب - آيا مردى كه عقيم مىباشد مىتواند با قرار دادن نطفه‌ى مرد ديگرى در رحم همسرش داراى فرزند شود ؟\r\nج - زنى كه شوهرش به جنگ رفته و منى او در مركز مخصوصى نگه‌دارى گرديده است . اين زن مىتواند بعد از مرگ شوهرش با كمك گرفتن از منى او خود را باردار سازد ؟\r\nبسمه تعالى : الف - در صورتى كه بارورى از منى مرد و تخمك زن ديگر صورت گرفته و گرفتن تخمك زن و منى مرد از طريق مباح بوده يعنى از طريقى مانند استمناء و يا مباشرت مرد نامحرم نبوده است زن مىتواند منى شوهرش را كه با تخمك زن ديگر بارور شده در رحم خود قرار دهد و اين عمل را تنها خود زن و يا شوهرش مىتوانند انجام دهند ، والله العالم .\r\nبسمه تعالى : ب - قرار دادن نطفه مرد نامحرم در رحم زن جايز نمىباشد و در صورت انجام اين عمل ، زنى كه او را زائيده مادر او مىباشد و مرد صاحب نطفه هم پدرش محسوب مىشود .\r\nبسمه تعالى : ت - اين عمل در صورتى كه خود زن اقدام به جاسازى منى\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nشوهرش در رحم نمايد جايز است و فرزند متولد شده از اين راه فرزند شرعى اين زن و مرد صاحب منى مىباشد ولى از آن مرد ارث نمىبرد ، والله العالم .\r\nسؤال ( 869 ) من زنى هستم كه به مدت 7 سال است ، ازدواج نموده‌ام و تا به حال صاحب فرزند نشده‌ام و معالجاتى كه تا به حال انجام داده‌ام ثمره‌اى نداشته است . در اثناء معالجه‌ى پزشك خانمى به من پيشنهاد باردارى از راه بارورى مصنوعى را كه جديداً رايج شده است ، نمود و مرا به آن ترغيب كرد ولى من با اين فكر موافق نبوده و آن را عملى نساختم از اين قضيه به مدت 2 سال گذشت و من از معالجه‌ى خود مأيوس گرديدم و امر خود را به خداوند واگذار كردم . اكنون وظيفه‌ى من در اين مسئله چيست . آيا مىتوانم اقدام به اين عمل نمايم و خود را از ناراحتى روانى و فكرى نجات دهم ؟\r\nبسمه تعالى : اگر اين عمل مستلزم كشف عورت در نزد پزشك زن و يا مرد باشد جايز نيست و كشف عورت تنها در صورتى جايز است كه مرضى در آن عضو باشد كه بدون كشف عورت معالجه‌ى آن ممكن نباشد و نازائى زن مريضى محسوب نمىگردد ، والله العالم .\r\nسؤال ( 870 ) مدتى است كه من مشغول تحقيق درباره‌ى مسئله‌ى بارورى مصنوعى مىباشم ولى متأسفانه تا به حال دسترسى به فتاوى و انظار علماء و مراجع در اين موضوع نداشتم به همين منظور خواهشمندم كه جواب سؤالاتى كه در اين موضوع مطرح مىشود ، بيان فرمائيد ؟\r\n1 - حكم باردار شدن زنى كه شوهر ندارد به وسيله‌ى منى مرد اجنبى .\r\n2 - حكم باردار شدن زن شوهر دار به وسيله‌ى منى مرد اجنبى .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n3 - در صورت تحقق باردارى به شيوه‌ى مذكور چه نسبتى بين اين فرزند و زنى كه او را زائيده و مرد صاحب نطفه پيدا مىشود . از نظر شرع مقدّس پدر و مادر اين فرزند چه كسانى بوده و در مسئله‌ى ارث از چه كسانى ارث مىبرد .\r\nدر صورتى كه تخمك بارور شده از يك زن و رحم از زن ديگرى باشد فرزند متولد شده به كدام يك منسوب مىگردد ؟\r\nبسمه تعالى : باردار شدن زن به منى مرد اجنبى جايز نمىباشد و در اين مسئله فرقى بين زن شوهردار و يا بىشوهر وجود ندارد و در صورت انجام عمل ذكر شده ، فرزند متولد شده ملحق به مردى است كه صاحب منى مىباشد و مادر او هم زنى است كه او را زائيده است و همه‌ى احكام شرعيه نسبت به اين فرزند و زن و مرد ذكر شده برقرار مىشود و همچنين او از آن دو ارث برده و آنان هم از اين فرزند ارث مىبرند ، والله العالم .\r\nسؤال ( 871 ) آيا باردار شدن زنى كه شوهردار مىباشد ، به وسيله‌ى منى مرد اجنبى جايز است ؟\r\nبسمه تعالى : اين عمل به هيچ وجه جايز نمىباشد ، والله العالم .\r\nسؤال ( 872 ) آيا مىتوان منى مرد اجنبى را در رحم زنى كه شوهر داشته ولى باردار نمىشود ، قرار داد . آيا در اين فرض فرزند متولد شده فرزند شوهر اين زن محسوب مىشود . آيا اين فرزند از مرد صاحب منى ارث مىبرد ؟\r\nبسمه تعالى : اين عمل جايز نمىباشد و در صورت تحقق آن ، فرزند به مرد صاحب منى ملحق مىشود و او از آن مرد ارث مىبرد ؛ زيرا مرد صاحب منى پدر شرعى فرزند محسوب مىشود و همچنين مرد ذكر شده از اين\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nفرزند ارث مىبرد زيرا پدر او مىباشد ، همچنين نسبت مادر و فرزندى بين اين فرزند و زنى كه او را زائيده برقرار مىشود ، والله العالم\r\nسؤال ( 873 ) در صورتى كه شوهرى اقدام به جاسازى و انتقال منى خود به رحم زن نامحرمى نموده و بر اثر اين عمل فرزندى متولد شده است . آيا اين فرزند ، فرزند مشروع اين شوهر محسوب مىگردد ؟\r\nبسمه تعالى : احكام شرعى فرزند بر نوزادى كه از اين طريق به دنيا مىآيد مترتب نمىگردد ولى اين فرزند زنازاده هم محسوب نمىشود ، والله العالم .\r\n\r\nباردار شدن زن بىشوهر و يا زنى كه در عدّه‌ى طلاق رجعى است به وسيله‌ى بارورى مصنوعى\r\nسؤال ( 874 ) آيا زنى كه شوهرش از دنيا رفته ، مىتواند از منى شوهرش كه در بانك منى نگه دارى مىشود استفاده كرده و اقدام به باردارى مصنوعى نمايد ؟\r\nبسمه تعالى : اين عمل خالى از اشكال نمىباشد و در صورت تحقق اين عمل مردى كه مرده ، پدر فرزند محسوب شده و زنى كه اقدام به اين عمل كرده ، مادر مىباشد ولى در اين فرض فرزند از پدرش ارث نمىبرد ، والله العالم .\r\nسؤال ( 875 ) آيا زنى كه در عدّه‌ى طلاق رجعى مىباشد مىتواند از منى شوهرش جهت باردارى استفاده نمايد و آيا بعد از تحقق اين عمل دوباره به شوهرش بر مىگردد با توجه به اينكه اين عمل با اجازه و اذن شوهرش بوده است ؟\r\nبسمه تعالى : اين عمل در اثناء عدّه‌ى طلاق رجعى خالى از اشكال نمىباشد و در صورت تحقق اين عمل عدّه‌ى او به وضع حمل تمام مىشود و در\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nصورتى كه اين عمل با اجازه‌ى شوهر بوده و او با اين اجازه قصد رجوع به زن را داشته ، رجوع محقق مىشود و در غير اين صورت مجرد اذن شوهر رجوع محسوب نمىشود ، والله العالم .\r\n\r\nبارور كردن نطفه‌ى زن و شوهر در خارج رحم\r\nسؤال ( 876 ) آيا مخلوط نمودن منى زن و مرد و پرورش آن در آزمايشگاههاى پزشكى ، سپس قرار دادن آن در رحم زن جايز است ؟\r\nبسمه تعالى : عمل ذكر شده در سؤال جايز نمىباشد مگر در صورتى كه خود زن و شوهر اقدام به اين عمل نموده و شوهر خودش بدون دخالت پزشك اجنبى نطفه‌ى بارور شده را در رحم همسرش قرار دهد ، والله العالم .\r\nسؤال ( 877 ) آخرين موفقيتى كه علم پزشكى جديد به آن دست يافته است و با اين موفقيت مشكل بسيارى از همسرانى كه بچه‌دار نمىشوند بالخصوص مردانى كه قدرت بر بارور كردن نداشته و فاقد منى فعال و موثر بودند حل شده ، به اين شكل است كه پزشك مقدارى از اسپرم موجود در بيضه‌ى شوهر را گرفته و آن را با تخمك زوجه‌اش در خارج رحم او بارور نموده و بعد از مدتى آن را دوباره در رحم زوجه قرار مىدهد تا در رحم ثابت گشته و به شكل جنين درآيد اين عمل تا به حال در چند نقطه‌ى عالم انجام شده و به حمد لله در كشور سعودى يك پزشك مسلمان در بيمارستان شهر جدّه موفق به انجام آن شده و مجله‌ى معروفى هم عكس پزشك مذكور را انداخته و اين خبر را به عنوان ( تولد بچه‌اى بدون وجود منى مؤثر از پدرش ) چاپ كرده است . اين عمل پزشكى در عربستان با موافقت مجمع فقهى مطابق با شرع اسلامى انجام شده و وقتى كه از پزشك سؤال\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمىشود ، آيا اين عمل نوعى از استنساخ و شبيه‌سازى مىباشد او مىگويد اين عمل هيچ ربطى به شبيه سازى ندارد . اكنون سؤال اين است كه نظر حضرتعالى در اين مسئله چيست . آيا اين عمل جايز است با توجه به اينكه با اين عمل مشكل نازائى بسيارى از همسران حل شده و آنان هميشه از خداوند مىخواستند كه طريقى براى حل مشكلشان پيدا شود و در صورتى كه شما اين عمل را جايز مىدانيد . آيا مباشرت پزشك نامحرم در مورد بارور كردن تخمك‌هاى زن و نبودن پزشك زن مشكلى ايجاد مىكند و در صورتى كه اين عمل مستلزم كشف عورت نباشد . آيا اشكال دارد ؟\r\nبسمه تعالى : در صورتى كه آنچه از بيضه‌ى شوهر گرفته شده بعد از بارورى مبدل به منى شده ، فرزند متعلق به صاحب منى مىباشد و در صورتى كه تبديل به منى نگردد در الحاق فرزند به صاحب آن اشكال است . بله زنى كه او را زائيده مادر او محسوب مىگردد و انجام اين عمل فقط براى شوهر جايز مىباشد يعنى تنها او مىتواند منى بارور شده را در رحم همسرش قرار دهد و كشف عورت در مقابل غير و همچنين كشف عورت براى زن در مقابل نامحرم جايز نمىباشد مگر در صورتى كه خود شوهر اقدام به اين عمل كند چنانچه پزشك هم حق نگاه به عورت ديگرى را ندارد مگر براى معالجه‌ى مرض ، والله العالم .\r\nسؤال ( 878 ) مدت زمانى است كه ما در بيمارستان‌ها با مشكلى به نام نازائى روبرو بوده و اين مشكل حدود ده سال است كه قلب ما را آتش زده و بعد از مراجعه به پزشكان متعدد آخر الامر به اين نتيجه رسيديم كه طريقى براى باردارى و بدست آوردن فرزند در نظام پزشكى وجود دارد كه به آن بارورى مصنوعى گفته مىشود به اين شكل كه پزشك مقدارى از نطفه‌ى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nشوهر را گرفته و آن را بارور نموده و آن را در رحم زن و همسر او قرار مىدهد . لطفاً نظر مبارك رادر اين مسئله مرقوم فرمائيد ؟ با توجه به اينكه مرحوم خوئى ( قدس سرّه ) اين عمل را جايز نمىداند .\r\nبسمه تعالى : نظر ما در اين مسئله موافق نظر مرحوم استاد ( قدس سرّه ) مىباشد و از خداوند مىخواهيم كه همسر شما را در صورتى كه نازا مىباشد شفا و عافيت عنايت فرمايد و بدان هر چه خداوند براى بنده‌ى مؤمنش تقدير فرمايد به خير و صلاح او مىباشد و بنده بايد در همه حال راضى به تقدير خدا باشد ، والله العالم .\r\n\r\nجلوگيرى از باردارى\r\nسؤال ( 879 ) آيا كنترل و تحديد نسل جهت بهتر شدن تربيت فرزندان و به خاطر اغراض ديگر جايز است ؟\r\nبسمه تعالى : استفاده كردن از داروهاى ضدباردارى در صورتى كه موجب ضرر مهمى نباشد ، مانعى ندارد ، والله العالم .\r\nسؤال ( 880 ) آيا زن مىتواند از قرص‌هاى ضد باردارى براى كنترل نسل استفاده نمايد ؟\r\nبسمه تعالى : در صورتى كه استعمال اين قرص‌ها براى زن ضرر مهمى نداشته باشد ، مانعى ندارد ، والله العالم .\r\nسؤال ( 881 ) آيا زن مىتواند بدون اجازه‌ى شوهرش از باردار شدن خود جلوگيرى كند ؟\r\nخوئى ( قدس سرّه ) : بله جايز است .\r\nسؤال ( 882 ) آيا زن مىتواند بدون اجازه‌ى شوهرش قرص ضد باردارى\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمصرف‌كند ؟\r\nبسمه تعالى : در صورتى كه مصرف قرص‌هاى ذكر شده باعث نازايى دايمى شود جايز نيست ولى در صورتى كه زن داراى بچه بوده و از قرص‌هاى ضد حمل براى مدت معينى استفاده كند مانعى ندارد ، هر چند شوهر راضى نباشد ، والله العالم .\r\nسؤال ( 883 ) آيا زن مىتواند اقدام به عمل جراحى بستن رحم براى جلوگيرى از باردارى نمايد ؟ يا اين كه هيچ گاه باردار نشود با توجه به اين كه باردارى ضررى بر او ندارد ؟\r\nبسمه تعالى : در صورتى كه زن داراى فرزند بوده و عمل مذكور در نزد پزشك زن باشد و مستلزم كشف عورت هم نباشد مانعى ندارد و در غير اين صورت جايز نبوده مگر اين كه به خاطر معالجه مرض ناچار به اين عمل گردد ، والله العالم .\r\nسؤال ( 884 ) در سابق بستن لوله‌ها موجب عدم باردارى به شكل دايم مىگرديد ولى الآن با توجه به پيشرفت علم پزشكى حتى با بستن لوله‌ها امكان باردارى موجود بوده به اين شكل كه تخمك‌ها را خارج رحم بارور نموده و سپس آن را مجدداً در رحم قرار مىدهند با توجه به اين كه اين گونه بارورى فقط 20 درصد و يا 30 درصد امكان حصول حمل در رحم را داشته و بيشتر از اين مقدار امكان انعقاد حمل موجود نمىباشد . آيا با توجه به اين نكته بستن لوله‌ها براى جلوگيرى از باردارى كه موجب عقيم شدن هميشگى مىشود جايز است ؟\r\nبسمه تعالى : در صورتى كه زن مبتلا به مرضى نباشد كه معالجه‌ى آن موجب بستن لوله‌ها به شكل دايمى شود ، عمل ذكر شده در سؤال خالى از اشكال نمىباشد ، والله العالم .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nسؤال ( 885 ) آيا بستن لوله‌هاى زن براى جلوگيرى از باردارى در هنگام ضرورت مثل مواردى كه حمل موجب ضرر براى زن و يا به خطر افتادن او مىشود ، جايز است ؟ با توجه به اين كه اين عمل به شكل موقت بوده و بعد از مدتى مىتوان توسط عمل جراحى آن‌ها را دوباره باز نمود ؟\r\nبسمه تعالى : در صورتى كه عمل مذكور نزد پزشك زن بوده و مستلزم كشف عورت نباشد ، مانعى ندارد ، والله العالم .\r\nسؤال ( 886 ) در صورتى كه استفاده از قرص يا وسايل متعارف ديگر براى پيشگرى از حاملگى براى زن باعث سختى و مشقت باشد ، مىتواند براى جلوگيرى به پزشك مراجعه كرده و از اسباب و وسايلى كه مستلزم كشف عورت مىباشد ، استفاده نمايد ؟ با توجه به اين كه حاملگى براى زن مستلزم گرفتارى و مشقت فراوان است ؟\r\nبسمه تعالى : اين عمل در نزد پزشك مرد جايز نمىباشد اما در صورتى كه پزشك زن باشد در صورتى كه زن مراجعه كننده مبتلا به مرض در رحم باشد كه معالجه‌ى آن مبتنى بر بستن لوله‌ى او باشد ، مىتواند اين عمل را نزد پزشك زن انجام دهد ، والله العالم .\r\nسؤال ( 887 ) آيا زن براى جلوگيرى از باردارى مىتواند اقدام بر بستن لوله‌ها و يا اعمال ديگرى كه از حمل جلوگيرى مىكند با توجه به اين كه اين عمل مستلزم كشف عورت در نزد پزشك زن و يا مرد باشد و آيا در اين مسئله فرقى بين حال اضطرار و يا غير آن وجود دارد و در صورتى كه در حال ضرورت جايز باشد ، مقدار ضرورت را بيان فرماييد ؟\r\nبسمه تعالى : در صورتى كه زن مبتلا به مرضى باشد كه آن مرض از باردارى زن جلوگيرى مىكند و معالجه‌ى آن هم مستلزم كشف عورت در نزد پزشك\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nزن مىباشد عمل مذكور اشكالى ندارد ، والله العالم .\r\nسؤال ( 888 ) آيا بستن لوله‌ها براى جلوگيرى از باردارى جايز است ؟ با توجه به اين كه اين عمل به دو گونه دايم و موقت انجام مىگيرد و در صورت موقت زن مىتواند دوباره با مراجعه به پزشك لوله را باز نمايد و باردار شود ؟\r\nبسمه تعالى : در صورتى كه زن داراى فرزندانى باشد مثل فرض ذكر شده در سؤال هر چند به شكل دايم باشد ، اگر مستلزم كشف عورت نباشد مانعى ندارد و همچنين در صورت كشف عورت ، اگر كسى كه اقدام به عمل ذكر شده مىنمايد شوهر زن باشد مانعى ندارد ، والله العالم .\r\nسؤال ( 889 ) در صورتى كه زن در دوران باردارى مبتلا به سختىهاى زيادى شده و داراى چهار فرزند مىباشد ، آيا مىتواند عمل جراحى منع باردارى انجام دهد و آيا مىتواند از اسباب ديگر براى جلوگيرى از باردارى استفاده نمود ؟\r\nبسمه تعالى : استفاده از قرص ضد باردارى مانعى ندارد ، اما عمل جراحى در صورتى كه مستلزم كشف عورت باشد جايز نمىباشد ، مگر در صورتى كه آن عضو مبتلا به مرض باشد و معالجه‌ى مرض متوقف بر كشف آن عضو باشد ، والله العالم .\r\nسؤال ( 890 ) در مورد استفاده از وسايل جلوگيرى از حاملگى گفته مىشود كه اگر حاملگى باعث حرج و مشقت باشد استفاده از اسباب ذكر شده جايز است ، مقصود از حرج و مشقت چيست ؟\r\nبسمه تعالى : مراد و مقصود از اين دو كلمه اين است كه زن به اندازه‌اى ضعيف و ناتوان و يا مريض است كه بدنش تحمل باردارى را ندارد و ممكن است در برخى موارد باردارى موجب مرگ او شود ، والله العالم .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nسؤال ( 891 ) آيا بستن لوله‌هاى زن براى جلوگيرى از باردارى در صورتى كه باردارى براى او خطرناك بوده و زندگى او را تهديد مىكند جايز است . با توجه به اينكه اين بستن به شكل موقت بوده و زن مىتواند بعداً آن را با مراجعه به پزشك باز نمايد ؟\r\nخوئى ( قدس سرّه ) : در صورتى كه بتواند دوباره آن را باز كند ، مانعى ندارد ، والله العالم .\r\nسؤال ( 892 ) در صورتى كه جلوگيرى از وسايل و طرق مجاز براى جلوگيرى از باردارى كه متعارف است براى زن باعث گرفتارى و مشقت باشد و زن براى جلوگيرى از خطرات باردارى مجبور باشد كه اقدام به طرقى نمايد كه مستلزم كشف عورت در نزد پزشك مىباشد ، آيا اين عمل جايز است ؟\r\nخوئى ( قدس سرّه ) : در صورتى كه حمل و باردارى براى زن باعث مشقت و حرج باشد مانعى ندارد و در صورتى كه بتواند به پزشك زن مراجعه كند نمىتواند به پزشك مرد مراجعه كند ، والله العالم .\r\nتبريزى ( قدس سرّه ) : در صورتى كه باردارى براى زن مستلزم مشقت و سختى فراوان باشد به شكلى كه اين مشقت در باردارى زن عادى و متعارف نباشد مانعى ندارد ، والله العالم .\r\nسؤال ( 893 ) آيا زن و مرد مىتوانند براى هميشه خود را عقيم نمايند به شكلى كه هميشه از فرزنددار شدن محروم شوند ؟\r\nخوئى ( قدس سرّه ) : اين عمل جايز نمىباشد ، والله العالم .\r\nتبريزى ( قدس سرّه ) : اين عمل در صورتى كه جنايت بر نفس نباشد مثل شخصى كه داراى فرزندان متعددى باشد مانعى ندارد ، والله العالم .\r\nسؤال ( 894 ) زنى كه باردار به بچه‌هاى ناقص مىشود . آيا مىتواند بدون اجازه‌ى\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nشوهر از قرص‌هاى ضد باردارى استفاده كند ؟\r\nخوئى ( قدس سرّه ) : بله زن مىتواند از اين قرص‌ها به شكل موقت استفاده كند هر چند شوهرش راضى نباشد ولى نمىتواند كارى كند كه خود را براى هميشه عقيم و نازا نمايد ، والله العالم .\r\nسؤال ( 895 ) آيا زن مىتواند عمل بستن لوله‌ها را براى جلوگيرى از حمل انجام دهد ، در صورتى كه زن خيلى ضعيف بوده و حمل مجدد او را به سختى مىاندازد . او 33 ساله بوده و تا به حال 8 فرزند آورده است و آيا شوهر اين زن مىتواند عمل بستن لوله‌ها را براى خود انجام دهد تا همسرش باردار نگردد ؟\r\nبسمه تعالى : در صورتى كه حمل و باردارى براى زن موجب سختى و مشقت فراوان باشد و بر طرف كردن آن متوقف بر بستن لوله‌ها باشد ، جايز است كه زن اين عمل را انجام دهد و براى شوهرش جايز نمىباشد ، والله العالم .\r\n\r\nبكارگيرى دريچه براى جلوگيرى از باردارى\r\nسؤال ( 896 ) جديداً وسيله‌اى در علم پزشكى ايجاد شده كه به كمك آن از انعقاد نطفه جلوگيرى مىشود . اين وسيله را داخل رحم جايگزين نموده و به كمك آن از لقاح تخمك زن با نطفه‌ى مرد جلوگيرى مىشود . اگر اين عمل مستلزم نظر به عورت باشد ، از نظر شرعى چه حكمى دارد ؟\r\nبسمه تعالى : در صورتى كه اين عمل موجب نظر به عورت باشد جايز نمىباشد ، والله العالم .\r\nسؤال ( 897 ) بنا به گفته‌ى بعضى از پزشكان استفاده از وسايل پزشكى كه براى منع\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nاز حاملگى به كار مىرود باعث مىشود كه نطفه بعد از گذشت 6 روز از انعقاد آن از بين برود . در صورتى كه خانمى متوجه‌ى اين مسئله باشد ، مىتواند از اين وسايل استفاده نمايد و اگر استفاده نمود ، آيا اين عمل سقط جنين بوده و موجب ديه مىگردد ؟\r\nبسمه تعالى : در صورتى كه از اول بداند ، استفاده از اين وسيله جايز نبوده و بنابر فرض آنچه كه در سؤال گفته شده بر او پرداخت ديه هم واجب مىشود ، والله العالم .\r\nسؤال ( 898 ) در قسمت مسايل طبى و پزشكى ( مسأله 996 ) نسبت به استفاده از وسايل جلوگيرى و قرار دادن آن در رحم زن جواب داده ايد كه اگر اين عمل مستلزم نظر به عورت باشد ، جايز نمىباشد . آيا در صورتى كه پزشك خانم كافره بوده و يا اينكه داراى سن بالايى باشد ، باز هم اين عمل جايز نمىباشد ؟\r\nبسمه تعالى : حرام بودن كشف عورت در نزد پزشك ربطى به سن پزشك ندارد ، والله العالم .\r\nسؤال ( 899 ) يكى از طُرقى كه جديداً براى پيش گيرى استفاده مىشود وسيله‌اى است كه جلوى رحم گذارده مىشود و بنا به گفته‌ى پزشكان در اين مورد عمل تلقيح در رحم انجام شده ولى به خاطر قرار دادن اين وسيله دوباره به خارج برگردانده و در رحم قرار نمىگيرد . آيا به كار بردن اين وسيله براى جلوگيرى از حاملگى مجاز است . آيا استفاده از قرص‌هاى ضد باردارى كه باعث كشته شدن و از بين رفتن موجودات زنده‌ى منى قبل از تلقيح آن با منى زن مىشود ، جايز است . آيا در صورتى كه استعمال اين قرص‌ها باعث اذيت و ناراحتى زن باشد . استفاده‌ى آن‌ها چه حكمى دارد ؟\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nخوئى ( قدس سرّه ) : استفاده از وسيله‌ى ذكر شده مانعى ندارد و زن مىتواند از آن استفاده نكند خصوصاً در صورتى كه باعث ناراحتى و يا اذيت او شود ، والله العالم .\r\nتبريزى ( قدس سرّه ) : در صورتى كه ، شخصى كه وسيله‌ى ذكر شده را در محل قرار مىدهد خود زن و يا شوهرش باشد ، مانعى ندارد .\r\nسؤال ( 900 ) نوعى از وسايل جلوگيرى از حمل باعث از بين بردن نطفه بعد از گذشت چند روز از انعقاد آن مىشود ، آيا استفاده از اين گونه وسايل جلوگيرى شرعاً مجاز است ؟\r\nبسمه تعالى : اسقاط حمل بعد از انعقاد جايز نمىباشد ، والله العالم .\r\nسؤال ( 901 ) در صورتى كه پزشكان از حاملگى زن به خاطر تولد فرزندان عقب مانده و يا ناقص جلوگيرى كند . آيا زن مىتواند از وسايل جلوگيرى استفاده نمايد . با توجه به اينكه اين عمل مستلزم كشف عورت در نزد پزشك مىباشد ؟\r\nبسمه تعالى : اين عمل جايز نمىباشد ، والله العالم .\r\nسؤال ( 902 ) زنى كه مبتلا به كم خونى شديد بوده و باردار شدن براى او و يا فرزندش خطرناك باشد . آيا جهت جلوگيرى مىتواند از وسايل جلوگيرى استفاده كرده و با مراجعه به پزشك زن مسلمان يا مسيحى وسيله‌ى مذكور را داخل رحم خود قرار دهد ؟\r\nبسمه تعالى : كشف عورت در نزد پزشك جايز نمىباشد مگر در صورت معالجه از مرض و آنچه كه در سؤال ذكر شده مرضى نمىباشد كه زن بتواند به خاطر معالجه‌ى آن در مقابل پزشك كشف عورت نمايد ، والله العالم .\r\nسؤال ( 903 ) استفاده از وسايل جلوگيرى از باردارى در صورتى كه مستلزم كشف\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nعورت باشد جايز نمىباشد . آيا در صورتى كه خانمى به علت جهل به مسئله‌ى شرعى از اين وسيله استفاده نموده و اكنون مىخواهد آن را بردارد ، براى برداشتن آن مىتواند به پزشك مراجعه نموده و كشف عورت نمايد ؟\r\nبسمه تعالى : خارج نمودن وسيله‌ى ذكر شده جايز نمىباشد مگر در صورتى كه وجود آن در رحم باعث حرج و سختى فراوان براى زن بوده و يا آنكه موجب ضررى براى او باشد مثل اينكه مرضى دارد كه معالجه‌ى آن متوقف بر خارج كردن وسيله‌ى مذكور باشد ، والله العالم .\r\n\r\nتغيير جنس\r\nسؤال ( 904 ) 1 - آيا عمل جراحى تغيير جنسيت جايز است . آيا مرد و يا زن مىتوانند با اين عمل مردانگى يا زنانگى خود را به جنس مخالف تغيير دهند ؟\r\n2 - آيا بعد از انجام عمل ذكر شده بايد احكام جنسيت جديد را مراعات كنند يا اينكه موظف به انجام وظائف جنسيت قبلى خود مىباشند ؟\r\nبسمه تعالى : اين عمل جايز نمىباشد و در صورتى كه اين عمل انجام شده و باعث تغيير جنسيت شود شخص مذكور بايد نسبت به احكام زنان و مردان احتياط نمايد مانند خنثى مشكل ، والله العالم .\r\nسؤال ( 905 ) در مورد خنثى كاذبه ( يعنى شخصى كه در داخل بدن خود داراى آلت مردانه بوده ولى در ظاهر بدن فاقد آن مىباشد ) آيا مىتواند به وسيله‌ى عمل جراحى مشكل خارجى را تغيير داده و آلت واقعى داخل را ظاهر ساخت ؟\r\nخوئى ( قدس سرّه ) : مانعى ندارد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nترميم پرده‌ى بكارت\r\nسؤال ( 906 ) در زمان حاضر عملى انجام مىشود كه به وسيله‌ى آن پرده‌ى بكارت ترميم شده و يا آنكه به جاى پرده‌ى زايل شده پرده‌ى ديگرى ايجاد مىشود . آيا اين عمل شرعاً جايز است ؟\r\nبسمه تعالى : اين عمل به جهت كشف عورت نزد پزشك جايز نمىباشد ، والله العالم .\r\nسؤال ( 907 ) در صورتى كه دخترى اقدام به عمل ترميم پرده‌ى بكارت نمايد . آيا خانواده‌ى او بايد اين مسئله را به خواستگاران او بگويند ؟\r\nبسمه تعالى : در صورتى كه خواستگار از باكره بودن دختر سؤال نمايد خانواده او نمىتوانند خلاف واقع حرف بزنند ولى اگر چيزى سؤال نكند خبر دادن به اينكه دختر باكره نمىباشد واجب نيست ، والله العالم .\r\nسؤال ( 908 ) در صورتى كه دخترى مىگويد كه من اشتباه كرده و يك بار با عمل نامشروع بكارت خود را از دست داده‌ام و يا اينكه به خاطر بعضى از كارهاى ديگر بكارت او زايل شده و اگر خانواده‌اش بفهمند او را مىكشند . آيا مىتوان در اين فرض پرده‌ى بكارت را ترميم نمود . آيا شرع مقدّس ترميم بكارت را به شكل كلى جايز مىداند ؟\r\nبسمه تعالى : در صورتى كه از دست دادن بكارت به خاطر خطا و اشتباه باشد مثل پريدن و امور مانند آن و اين عمل باعث حرج و سختى شديد براى دختر بوده و باعث بدنامى و بىآبرويى او در جامعه باشد و رفع اين امر متوقف بر انجام ترميم باشد اين عمل مانعى ندارد و در صورتى كه اين شخص براى عمل ترميم بتواند به پزشك زن مراجعه نمايد بنابر احتياط واجب مراجعه به پزشك مرد جايز نمىباشد ، والله العالم .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nتشريح اعضاء\r\nسؤال ( 909 ) خواهر من از مقلّدين جنابعالى بوده و در دانشگاه مشغول تحصيل مىباشد . در اين دانشگاه در ضمن تحصيل از دانشجويان درخواست مىشود به خاطر بعضى از آزمايشات پزشكى بدن بعضى از حيوانات را تشريح نموده و آنان بعد از بىهوش نمودن اين حيوانات بدن آن‌ها را تشريح مىنمايند و اين عمل در برخى موارد باعث درد در بدن حيوان و اذيت آن شود . آيا اين عمل شرعاً جايز است . آيا اين عمل در شرع مقدّس گناه تلقى مىشود ؟\r\nبسمه تعالى : انجام تشريح بر بدن حيوان براى امورى كه در سؤال ذكر شده مانعى ندارد ، والله العالم .\r\n\r\nعمل زيبا سازى صورت و اعضاء\r\nسؤال ( 910 ) آيا جراحى بر روى صورت جهت زيبا سازى آن مانند كوچك كردن بينى و يا امور ديگر جايز است ؟\r\nبسمه تعالى : در صورتى كه جراحى و عمل ذكر شده براى بر طرف كردن نقصى در بدن باشد مانعى ندارد ، البته در اين عمل نبايد از اجزاء بدن مردار و يا حيوان نجسى استفاده شود ، والله العالم .\r\nسؤال ( 911 ) آيا عمل جراحى زيبا سازى در انسانى كه هيچ نقص و يا زشتى در صورت ندارد بلكه مىخواهد زيباتر گردد ، جايز است . آيا اين عمل تغيير و تبديل خلقت خداوند محسوب مىگردد ؟\r\nبسمه تعالى : اين عمل مانعى ندارد ولى نبايد از موادى استفاده شود كه بر روى پوست چسبيده و مانع از رسيدن آب به بدن در وضو و غسل مىباشد ، والله العالم .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nسؤال ( 912 ) من پزشكى هستم كه سعى دارم در مرحله‌ى تخصص در جراحى زيبا سازى بدن فارغ التحصيل شوم و در اين زمينه سؤالاتى دارم كه خواهشمندم حضرتعالى جواب دهيد .\r\nعمل جراحى زيبا سازى در مواردى است كه مرد و يا زن به خاطر زيباسازى و ايجاد تناسب در اعضاى بدن خود انجام مىدهند مثل مواردى كه در ناحيه شكم داراى چربى زياد و يا در ران‌ها و سينه‌ها كه موجب زشتى بدن شده و جمال و زيبائى انسان را از بين مىبرد و يا اينكه در خانم‌ها به خاطر كوچكى سينه و يا در صورت به خاطر بزرگ بودن بينى و به شكل كلى نامتناسب بودن اعضاى بدن شخص انجام مىگيرد . اين عمل در زنان به خاطر ايجاد شدن بسترى نامناسب براى ازدواج و جذب خواستگار دلخواه و در زنان شوهر دار جهت ايجاد رغبت و جذابيت بيشتر در شوهران صورت مىگيرد با توجه به اينكه در بعضى از موارد اشخاص مراجعه كننده مبتلا به حوادثى مثل سوختگى و يا غير از آن شده‌اند كه براى از بين بردن زشتى و نامرغوبى صورت بايد اين عمل را انجام دهند . اكنون سؤال اين است كه آيا اين عمل و انجام آن بر روى اشخاصى كه به پزشك متخصص رجوع مىكنند جايز است . آيا مالى كه پزشك معالج از اين عمل بدست مىآورد حلال مىباشد . آيا با اين مال شخص پزشك مىتواند به سفر حج رفته و يا براى نماز لباس تهيه كند ؟\r\nبسمه تعالى : اجراء اين عمل و جراحى زيبا سازى بر زنان اگر مستلزم كشف بدن در مقابل پزشك نامحرم باشد ، حرام است ولى اگر براى اين منظور به پزشك زن مراجعه شود مانعى ندارد ، والله العالم .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nاحكام نظر به نامحرم و يا لمس آن\r\nسؤال ( 913 ) بعضى از پزشكان روان شناس مدعى هستند كه در برخى موارد پزشك متخصص براى پيدا كردن بيمارى روحى و عصبى شخص بايد مدتى به صورت او خيره شود . آنان مىگويند بعضى از بيمارىهاى روحى به شكلى است كه اثرش در صورت شخص بيمار و در كيفيت نگاه او ظاهر مىشود در اين صورت پزشك معالج با اين نگاه مستقيم به صورت بيمار پى به نوع بيمارى او مىبرد . در اين فرض آيا زن مىتواند براى معالجه ، صورت خود را در مقابل پزشك معالج ظاهر سازد ؟\r\nخوئى ( قدس سرّه ) : كشف صورت به مقدارى كه معالجه متوقف بر آن است مانعى ندارد ، والله العالم .\r\nتبريزى ( قدس سرّه ) : در صورتى كه زن عرفاً مريض محسوب شده و پزشك مرد در درمان مريضى از پزشكان زن حاذق‌تر و زبده‌تر باشد ، والله العالم .\r\nسؤال ( 914 ) در بعضى از بيمارستان‌ها اشخاص مريض تحت پرستارى و مداواى پرستاران زن قرار مىگيرند . در اين دوره درمان پرستار زن نبض مريض مرد را گرفته و يا اينكه براى او سرم وصل مىكند و اين عمل مستلزم لمس بدن مرد نامحرم مىباشد .\r\nالف - آيا بر مريض مرد واجب است كه از لمس پرستار نامحرم جلوگيرى نمايد ؟\r\nب - در مواردى كه وجود پرستار مرد كم و دسترسى به او مشكل باشد ، وظيفه‌ى شرعى مريض مرد چيست ؟\r\nج - در مواردى كه مريضى شامل اعضاى تناسلى مرد مىشود مثل مواردى كه پرستار بايد موضع مذكور را پماد مالى نموده و يا ضد عفونى كند . آيا\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبا نبود پرستار مرد اين عمل به شكل مباشرت جايز است ؟\r\nد - وظيفه‌ى زن مريض در موارد ذكر شده در صورتى كه پرستار زن نباشد ، چيست ؟\r\nخوئى ( قدس سرّه ) : در صورتى كه مريض مىتواند پرستار نامحرم را مجبور كند كه دست خود را به وسيله‌ى دست كش و يا حائلى مانند آن بپوشاند بايد اين عمل را انجام دهد و در غير اين صورت در موردى كه پرستارى ضرورى بوده و مريض در حال اضطرار واقع شده باشد مانعى ندارد و در غير اين مورد جايز نبوده و حرام است و همچنين آنچه در مسئله‌ى لمس گفته شده ، در مورد نگاه و نظر هم جارى است .\r\nتبريزى ( قدس سرّه ) : در مقام معالجه و پرستارى آنچه در سؤال ذكر شده در صورتى كه پرستار مرد نباشد مانعى ندارد و يا آنكه پرستار زن داراى تبحر و مهارت بيشترى باشد ولى پرستار زن و يا مرد بايد عورت شخص مريض را با دستكش و يا چيزى كه حائل باشد لمس كند چنانچه پرستار زن بايد در مواضع ديگر بدن مرد هم لمس را با دستكش و يا حائل انجام دهد .\r\nسؤال ( 915 ) در بعضى از موارد سينه‌ى زن مبتلا به مرض سرطان به آزمايشگاه آورده شده و طبيب براى تشخيص و آزمايش روى آن بدن به آن نگاه نموده و يا آن را لمس مىكند . آيا اين عمل شرعاً جايز است ؟\r\nبسمه تعالى : در صورتى كه معالجه‌ى زن مبتلا به سرطان متوقف بر نظر و يا لمس آن باشد مانعى ندارد ، همچنين در صورتى كه عضو از زن غير مسلمان باشد ، والله العالم .\r\nسؤال ( 916 ) آيا انسان مىتواند در مواردى كه مىخواهد از سلامت جسمى خود\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nمطمئن شود ، عورتش را در مقابل پزشك ظاهر سازد ؟\r\nبسمه تعالى : در صورتى كه معالجه‌ى بيمارى متوقف بر كشف عورت باشد مانعى ندارد ، والله العالم .\r\nسؤال ( 917 ) در صورتى كه عمل جراحى در زن به خاطر ضرورت بوده و اين عمل مستلزم كشف عورت در نزد پزشك مىباشد . آيا با وجود پزشك زن در عمل جراحى و يا پرستار زن در انجام خدمات درمانى مىتوان به پزشك مرد و يا پرستار مرد مراجعه نمود ؟\r\nبسمه تعالى : در صورتى كه پزشك مرد در معالجه‌ى مرض حاذق‌تر از پزشك زن نباشد ، مراجعه به او در معالجه جايز نمىباشد ، والله العالم .\r\nسؤال ( 918 ) آيا زنى كه بعد از گذشت چند سال از ازدواج بچه‌دار نشده ، براى رفع اين مشكل مىتواند به پزشك زن يا مرد مراجعه نمايد ، با توجه به اينكه اين عمل مستلزم كشف عورت در مقابل پزشك مىباشد ؟\r\nخوئى ( قدس سرّه ) : جايز نمىباشد .\r\nتبريزى ( قدس سرّه ) : در صورتى كه اين زن به خاطر وجود مرض در رحمش ترسيده و براى اينكه مطمئن شود ، حامله نشدن به خاطر مريضى در رحم نمىباشد به پزشك مراجعه كند و قصد او از اين مراجعه معالجه‌ى مريضى احتمالى در رحم باشد مانعى ندارد .\r\nسؤال ( 919 ) در صورتى كه شخص احتمال مىدهد كه عقيم باشد به همين جهت به پزشك مراجعه نموده و پزشك هم براى تشخيص اين موضوع گفته بايد مقدارى از منى شخص را گرفته و مورد آزمايش قرار دهد با توجه به اينكه اين مسئله مستلزم كشف عورت مىباشد ، آيا شرعاً اين عمل جايز است ؟\r\nخوئى ( قدس سرّه ) : عمل ذكر شده جايز نمىباشد مگر در صورتى كه ترك آن\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nباعث حرج و مشقت فراوانى باشد كه در عرف عقلاء تحمل آن بسيار دشوار مىباشد ، والله العالم .\r\nسؤال ( 920 ) آيا زن مىتواند جهت رفع مشكل باردارى بدن خود را در معرض ديد پزشك مرد يا زن جهت آزمايشات پزشكى قرار دهد و آيا در اين مسئله فرقى بين حالت معالجه و غير آن وجود دارد در صورتى كه باردار نشدن زن به جهت مرضى در بدن او باشد ، مىتواند بدن خود را در معرض ديد پزشك قرار دهد ؟\r\nخوئى ( قدس سرّه ) : كشف عورت در معرض ديد پزشك جايز نمىباشد مگر در صورتى كه بخاطر معالجه‌ى مرض باشد ، والله العالم .\r\nسؤال ( 921 ) بعضى از زنان باردار وقتى جهت وضع حمل به بيمارستان مىروند نمىدانند كه پزشك معالج آنان زن مىباشد يا مرد ، آيا مىتوانند جهت وضع حمل به اين بيمارستان‌ها رجوع كنند ؟\r\nبسمه تعالى : در صورتى كه در رفتن به اين بيمارستان‌ها ناچار بوده و نتواند پزشك معالج را معين نموده و در تعيين آن اختيارى ندارد اشكال ندارد و در صورتى كه ناچار نباشد رفتن به اين بيمارستان‌ها جايز نبوده مگر در صورتى كه مباشر براى وضع حمل پزشك زن باشد ، والله العالم .\r\nسؤال ( 922 ) در صورتى كه زن بداند كه در تعيين پزشك معالج در باردارى اختيارى نداشته و پزشك يا زن مىباشد يا مرد . آيا مىتواند به اين بيمارستان مراجعه نمايد . آيا در صورت مراجعه‌ى زنان باردار ، پزشك مرد مىتواند اين عمل را انجام دهد ؟\r\nخوئى ( قدس سرّه ) : در صورتى كه زن در رفتن به اين بيمارستان ناچار بوده و نتواند پزشك هم جنس را انتخاب كند مىتواند به اين بيمارستان برود\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nولى پزشك معالج در صورتى كه ناچار نبوده و يا پزشك زن براى انجام اين عمل باشد ، نمىتواند متصدى اين عمل بشود .\r\nسؤال ( 923 ) بعضى از مؤمنين هنگامى كه به بيمارستان‌ها مراجعه مىكنند به پرستاران و يا پزشكان زن برخورد مىكنند و اين برخوردها در برخى موارد مستلزم اين است كه پرستار و يا پزشك به بدن و يا عورت آنان نگاه نمايند . آيا اين مراجعه با وجود پزشكان و يا پرستاران مرد مجاز است ؟\r\nبسمه تعالى : در جواب‌هاى قبلى معلوم شد كه بايد به پزشك هم جنس مراجعه نمايند ، والله العالم .\r\nسؤال ( 924 ) همچنين بعضى از زنان مؤمنه هنگام مراجعه به بيمارستان با پرستاران و يا پزشكان مرد برخورد مىكنند و اين مراجعه مستلزم كشف بدن و يا در بعضى از موارد كشف عورت در نزد آنان مىباشد . آيا اين مراجعه با وجود پزشك و يا پرستار زن جايز مىباشد ؟\r\nبسمه تعالى : جواب اين مسئله از جواب‌هاى قبلى معلوم مىشود ، والله العالم .\r\nسؤال ( 925 ) آيا نگاه به عورت زن در هنگام وضع حمل براى پزشك مرد و يا زن و يا پرستاران و دانشجويان پزشكى در حال تعليم جايز است ؟\r\nبسمه تعالى : اگر زن كافره باشد نگاه به عورت او بدون قصد التذاذ و شهوت مانعى ندارد .\r\nبله در صورتى كه زن كافره براى اين موضوع يافت نگردد ، نگاه فقط براى زنان جايز بوده و براى مردان حرام است .\r\nسؤال ( 926 ) آيا زن مىتواند در يك بيمارستان دولتى كه پزشك زن وجود ندارد براى كشيدن دندان به پزشك مرد مراجعه نمايد با توجه به اينكه پزشك زن در بيمارستان‌هاى خصوصى بوده و مراجعه به اين بيمارستان‌ها مستلزم\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nصرف هزينه‌ى بيشترى مىباشد ؟\r\nبسمه تعالى : در صورتى كه پزشك مرد در معالجه‌ى مرض حاذقتر و ماهرتر از پزشك زن نباشد مراجعه به پزشك مرد جايز نمىباشد ، والله العالم .\r\nسؤال ( 927 ) در صورتى كه پزشك مرد حاذق‌تر و ماهرتر از پزشك زن باشد . آيا مىتوان به او مراجعه كرده و آيا كشف و ظاهر نمودن بدن و يا عورت در نزد اين پزشك مرد جايز است ؟\r\nبسمه تعالى : در صورتى كه پزشك مرد حاذقتر و خبيرتر از پزشك زن باشد و اين امتياز پزشك مرد واضح و آشكار باشد ، مىتوان به او مراجعه نمود ، والله العالم .\r\nسؤال ( 928 ) بعضى از زنان مؤمنه مبتلا به ريزش شديد موى سر مىباشند و اين ريزش امرى طبيعى نبوده و احتمالًا به جهت وجود مرضى در بدنشان مىباشد . آيا اين گروه مىتوانند براى معالجه به پزشك مرد مراجعه كرده و موى سر را در مقابل پزشك مرد ظاهر سازند ؟\r\nخوئى ( قدس سرّه ) : در صورتى كه تحمل اين بيمارى موجب حرج و سختى براى اينان مىباشد ، مراجعه به پزشك مرد و كشف موى سر مانعى ندارد ، والله العالم .\r\nسؤال ( 929 ) در مواردى كه جنين به شكل طبيعى در رحم قرار نمىگيرد و اين مسئله در برخى موارد باعث خونريزى داخل و عوارض كليوى و در برخى موارد موجب فوت مادر مىگردد . آيا زنى كه حالت طبيعى داشته و دردى هم احساس نمىكند ولى به خاطر اينكه اطمينان نمايد كه فرزندش به شكل طبيعى در رحم قرار گرفته مىتواند جهت سونوگرافى به پزشك مرد مراجعه كند . آيا در صورتى كه دردهاى پى در پى در خود احساس\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nكرده و با مراجعه به پزشك به او تاكيد شده كه عمل سونوگرافى را انجام دهد . آيا با توجه به اينكه اين عمل مستلزم كشف عورت مىباشد . اين زن شرعاً مجاز به اين عمل مىباشد .\r\nبسمه تعالى : در صورتى كه زن مريض باشد و احتمال بدهد كه منشاء اين مرض طبيعى نبودن وضع جنين در رحم باشد ، مىتواند به آنچه كه در سؤال ذكر شده اقدام نمايد ، والله العالم .\r\nسؤال ( 930 ) در چه صورتى زن مىتواند بدن خود را در نزد پزشك ظاهر سازد ؟\r\nبسمه تعالى : در صورتى كه مريض باشد و معالجه متوقف بر كشف بدن باشد ، والله العالم .\r\nسؤال ( 931 ) آيا بر طرف نمودن نازائى ، مرض و بيمارى محسوب مىشود تا اينكه پزشك مرد براى رفع آن بتواند به زن مبتلا به آن نگاه نمايد و بنابر فرض حرمت ، آيا در صورتى كه باقى ماندن زن به اين حال موجب سختى و ناراحتى براى او باشد ، حكم مسئله تغيير مىكند ؟\r\nبسمه تعالى : تجويز دارو و راهنمايى مريض به استفاده از دارو مانعى ندارد ولى زن نمىتواند در اين مورد بدن خود را به پزشك نشان دهد و كشف بدن و عورت در صورتى جايز است كه جهت معالجه مرض باشد و آنچه كه در سؤال گفته شده مرض نمىباشد ولى اگر نازائى به خاطر وجود مرضى در رحم زن باشد در صورت نبودن پزشك زن ، مىتوان براى معالجه‌ى آن مرض به پزشك مرد مراجعه نمود ، والله العالم .\r\n\r\nتنها بودن زن مريض با دكتر در مطب\r\nسؤال ( 932 ) آيا زن بيمار مىتواند براى معالجه ، تنهايى به پزشك مراجعه كند . آيا بودن\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nزن مريض در مطب دكتر به طور تنهايى مصداق خلوت با اجنبى مىباشد ؟ با توجه به اينكه اين خانم مىتواند شوهر و يا برادرش را همراه خود ببرد . آيا واجب است زن از پزشك زن جستجو نموده و به او مراجعه كند ؟\r\nبسمه تعالى : در صورتى كه در مراجعه به پزشك مرد ناچار باشد و در محيط امنيت داشته باشد مىتواند به پزشك مرد مراجعه كند چنانچه در صورت ناچارى مىتواند بدون جستجو از پزشك زن به پزشك مرد مراجعه كند ، والله العالم .\r\n\r\nاستمناء براى معالجه‌ى مريضى\r\nسؤال ( 933 ) آيا خارج كردن منى به طريق غير شرعى در موردى كه براى آزمايش به آن نياز باشد ، مجاز مىباشد ؟\r\nخوئى ( قدس سرّه ) : در صورتى كه مضطر و ناچار باشد ، مانعى ندارد .\r\nتبريزى ( قدس سرّه ) : اين عمل جايز نمىباشد بلكه استمناء مطلقاً حرام بوده و اضطرار به آزمايش در نزد پزشك رفع تكليف نمىكند .\r\n\r\nضمان پزشك\r\nسؤال ( 934 ) آيا سقط جنين در صورتى كه پزشك آن را براى زن مسلمان انجام دهد موجب ضمان براى طبيب مىباشد . در صورتى كه زن مسلمان نبوده و از اهل كتاب مىباشد ، آيا اسقاط جنين او براى پزشك جايز است ؟\r\nخوئى ( قدس سرّه ) : ضامن نمىباشد مگر در صورتى كه پدر بچه مسلمان بوده و يا اينكه اسقاط جنين بعد از ولوج روح بوده و مادر هم اهل ذمه باشد .\r\nتبريزى ( قدس سرّه ) : مگر در صورتى كه پدر بچه مسلمان بوده و يا اينكه اسقاط جنين بعد از ولوج روح بوده و مادر هم اهل ذمه باشد .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nخوردن دارويى كه از عادت ماهيانه جلوگيرى مىكند\r\nسؤال ( 935 ) آيا خوردن دارويى كه از عادت ماهيانه جلوگيرى مىكند ، جايز است ؟\r\nبسمه تعالى : خوردن اين داروها در صورتى كه ضررى براى مكلف نداشته باشد ، جايز است ، والله العالم .\r\nسؤال ( 936 ) در صورتى كه پزشكان از مصرف قرص‌هاى ضد عادت ماهيانه جلوگيرى نمايند ، آيا زن مىتواند از آن‌ها استفاده كند ؟\r\nبسمه تعالى : در صورتى كه مصرف اين قرص‌ها موجب ايجاد ضرر قابل توجهى بر مكلف باشد به شكلى كه جنايت بر نفس تلقى گردد ، جايز نمىباشد البته حالات زنان در اين مسئله مختلف مىباشد ، والله العالم .\r\n* * *\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nمسايل متفرقه\r\nاحكام نگاه\r\nاحكام لمس بدن نامحرم\r\nاحكام لباس زن و حجاب او\r\nاحكام زينت و آرايش زن\r\nاحكام عكس بردارى از زن\r\nاحكام اسب سوارى براى زن‌ها\r\nاحكام رانندگى براى زنان\r\nاحكام زنان كافره\r\nاحكام عكس بردارى از زن\r\nاحكام شنيدن صداى زن\r\nاحكام غناء ، موسيقى و رقص\r\nسن بلوغ و تمييز\r\nسن رشد\r\nاستمناء\r\nاستعمال دخانيات\r\nاختلاط زن و مرد\r\nصحبت و نامه نگارى بين زن و مرد\r\nدست دادن زن و مرد\r\nسحر\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\n\r\nاحكام نگاه به نامحرم\r\nسؤال ( 937 ) معناى عبارت معروفى كه گفته شده ( نگاه اول به نامحرم مانعى نداشته و نگاه دوم حرام است ) چيست ؟ آيا مىتوان نگاه اول را طولانى نموده و آن را به صرف نگاه اول بودن جايز دانست ؟\r\nبسمه تعالى : نگاه اول به نگاهى گفته مىشود كه بدون اختيار و به شكل اتفاقى به نامحرم صورت مىگيرد ولى در صورت طولانى بودن نگاه ، چون توأم با قصد و اراده مىباشد ، اگر از روى شهوت والتذاذ باشد جايز نمىباشد ، والله العالم .\r\nسؤال ( 938 ) آيا عمدى بودن نگاه اول به صورت زن و كف دست‌هاى او ، اگر از روى شهوت و التذاذ نباشد ، مانعى دارد ؟\r\nبسمه تعالى : در صورتى كه از روى لذت و شهوت نباشد ، مانعى ندارد ، والله العالم .\r\nسؤال ( 939 ) آيا صحبت نمودن زن و مرد با يكديگر ، اگر از روى شهوت و التذاذ نبوده و فقط به خاطر نيازهاى اجتماعى و اقتضاى زندگى اجتماعى بين انسان‌ها باشد مانعى دارد ، مثلًا اگر زن و يا مرد در ادارات دولتى هر دو كارمند بوده و به خاطر مناسبات شغلى با هم صحبت مىنمايند . آيا اين نوع از صحبت هم حرام مىباشد ؟\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبسمه تعالى : مجرد صحبت كردن با زن نامحرم اگر توأم با حرام ديگرى نباشد مانعى ندارد ولى در مواردى كه تكلم از روى التذاذ و شهوت بوده و يا مستلزم نگاه به اعضايى از نامحرم باشد كه نگاه به آن مطلقاً حرام است و يا اينكه نگاه به صورت او به قصد التذاذ باشد ، اين گونه صحبت و نگاه حرام است ، والله العالم .\r\nسؤال ( 940 ) آيا باسَن جزء عورت انسان محسوب مىشود و آيا نظر به آن حرام مىباشد ؟\r\nبسمه تعالى : داخل در عورت نبوده ولى بنابر احتياط ، زن بايد مقدار ما بين ناف تا سر زانو را از محارم خود بپوشاند ، والله العالم .\r\nب : آيا نگاه به اعضاى داخلى زن ، اگر به وسيله‌ى وسايل پزشكى باشد مانعى دارد ؟\r\nبسمه تعالى : در غير صورت معالجه جايز نمىباشد ، والله العالم .\r\nج : آيا نگاه به صورت و عكس بزرگ از هيكل و جسم زن كه به واسطه‌ى اشعه گرفته مىشود در صورتى كه بيننده آن زن را بشناسد ، مانعى دارد ؟\r\nبسمه تعالى : در صورتى كه شخص بيننده صاحب عكس را نشناسد مانعى ندارد ، والله العالم .\r\nسؤال ( 941 ) آيا اعضاى باطن و داخلى زن هم عورت محسوب مىشود ؟\r\nبسمه تعالى : زن باطن و ظاهرش عورت محسوب مىگردد ، والله العالم .\r\nسؤال ( 942 ) آيا نگاه به عورت و يا بدن زن‌هايى كه مكشفه و بىحجاب مىباشند چه مسلمان و چه غير مسلمان جايز است ؟\r\nبسمه تعالى : نگاه به عورت مطلقاً حرام است و به ساير اعضاى بدن هم ، اگر از روى شهوت و التذاذ باشد جايز نيست ، والله العالم .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nسؤال ( 943 ) در صورتى كه انسان بدون قصد به زنى نگاه نمايد مثل اينكه صورتش را به طرفى برگرداند و اتفاقاً نگاهش به زنى بيفتد ، سپس در نفس خود احساس التذاذ و شهوت كند . آيا گناهى انجام داده است . آيا در اين مسئله اختلافى بين علماء وجود دارد ؟\r\nبسمه تعالى : نگاه به زن در غير از صورت و كف دست جايز نمىباشد و صورت و كف دست‌ها اگر نگاه با قصد شهوت و التذاذ باشد ، جايز نمىباشد و اگر در بين نگاه كردن به فكر لذّت و شهوت بيفتد ، بايد فوراً نگاه را ترك نمايد و اگر ترك نكند مرتكب حرام شده است ، والله العالم .\r\nسؤال ( 944 ) در كتاب صراط النجاة ج 3 ص 406 در جواب فرموده‌ايد : نگاه به آن زن بنابر احتياط واجب ، بلكه بنابر اظهر جايز نمىباشد . اكنون سؤال اين است كه آيا در حكم مذكور فرقى بين موردى كه آن زن مراعات حجاب مىكند و موردى كه مراعات حجاب نمىنمايد ، وجود دارد ؟\r\nبسمه تعالى : آنچه در جواب آمده ، فرقى بين صورتى كه حفظ حجاب كند يا موردى كه حفظ نمىنمايد ، وجود ندارد ، والله العالم .\r\nسؤال ( 945 ) برخى اوقات در بازارها و اماكن عمومى نگاه انسان بدون اختيار به زن‌هاى بىحجاب مىافتد . حكم شرعى اين گونه نگاه‌ها چيست ؟\r\nبسمه تعالى : اگر نگاه عمدى نبوده چنانچه مفروض سؤال است ، مانعى ندارد ، والله العالم .\r\nسؤال ( 946 ) آيا نگاه به زن‌هاى بىحجاب كه حجاب آنان توأم با زينت و رنگ‌هاى مختلف مىباشد ، جايز است و به تعبير ديگر اگر حجاب زن به شكلى باشد كه جمال او را افزايش داده و او را زينت مىدهد با وجود اين حجاب ، نگاه به او مانعى دارد ؟\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبسمه تعالى : بر زن واجب است كه لباس زينت خود را از نامحرمان پوشانده و بر مردان هم جايز نيست كه به اين گونه لباس‌ها نگاه نمايند ، والله العالم .\r\nسؤال ( 947 ) آيا نگاه كردن به صورت زن مسلمان با حجابى كه از لوازم آرايشى استفاده نموده و يا اينكه به ناخن‌هاى خود لاك مىزند و در اماكن عمومى ظاهر مىشود ، بدون قصد شهوت و التذاذ جايز است ؟\r\nبسمه تعالى : چنانچه قبلًا گفته شد زن بايد زينت و آرايش خود را از مردان نامحرم بپوشاند و همچنين بر مردان نامحرم هم جايز نيست به صورت او نگاه كنند ، والله العالم .\r\nسؤال ( 948 ) آيا نگاه به صورت و يا بدن زن مسلمان بدون شهوت و التذاذ ، بلكه فقط به خاطر درك زيبائى او مانند نگاه به درخت و گياهى زيبا به جهت زيبائى آن جايز است ؟\r\nبسمه تعالى : نگاهى كه در سؤال گفته شده ، نظر التذاذى است و جايز نمىباشد ، والله العالم .\r\nسؤال ( 949 ) آيا حرمت و عذاب نگاه به زن نامحرم در اماكن متبركه مانند مساجد و حسينيه‌ها و يا حرم امامان معصوم ( عليهم السلام ) بيشتر مىباشد ؟\r\nبسمه تعالى : بله حرمت و عذاب بيشتر مىباشد ؛ زيرا اين عمل مستلزم هتك و بىاحترامى به اين اماكن مقدّسه مىباشد و اين عمل حرام ديگرى است كه مستلزم عقاب مضاعف مىباشد ، والله العالم .\r\n\r\nنگاه زن به مردان و زنان\r\nسؤال ( 950 ) مقدار مجاز از نگاه مرد به زن و بالعكس را بيان فرمائيد ؟\r\nبسمه تعالى : نظرى كه از روى التذاذ و شهوت باشد حرام است ، والله العالم .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nسؤال ( 951 ) آيا زن مسلمان مىتواند براى نگاه به بدن مردهاى نامحرم به اماكنى مثل كنار دريا و يا پارك‌هاى عمومى برود ؟\r\nبسمه تعالى : نگاه به بدن مرد نامحرم به قصد التذاذ حرام بوده و در اين مسئله فرقى بين اماكن نمىباشد ، والله العالم .\r\nسؤال ( 952 ) آيا بنابر اينكه زنى مىخواهد شوهر دلخواه خود را انتخاب كند و آن مرد هم معين و مشخص باشد ، مىتواند به غير عورتين به همه‌ى اعضاى بدن او نگاه كند تا اينكه اطلاع بيشترى از آن مرد داشته باشد . آيا اين نگاه با توجه به اينكه قهراً جداى از قصد لذّت نمىباشد ، جايز است ؟\r\nبسمه تعالى : تا زمانى كه عقد شرعى بين آن دو واقع نشده آن مرد مانند ساير مردان نامحرم مىباشد ، والله العالم .\r\nسؤال ( 953 ) آيا زن مىتواند به بدن مرد نامحرم به استثناى مواضعى كه نوعاً مردان آن را نمىپوشانند نگاه نمايد ، بنابراين آيا زن مىتواند به بدن مرد نامحرم آمپول تزريق نمايد يا اينكه اين مسئله فقط در صورتى است كه آمپول زن مرد نبوده و يا ضرورتى در بين باشد ؟\r\nبسمه تعالى : در حال ضرورت و اضطرار مانعى ندارد ، والله العالم .\r\nسؤال ( 954 ) تا چه اندازه جايز است كه زن به عكس زن‌هاى ديگر نگاه نمايد ؟\r\nبسمه تعالى : نگاه به عورت ديگران جايز نيست و براى زن جايز نيست كه به عكس زنان ديگر به قصد شهوت و التذاذ نگاه نمايد ، والله العالم .\r\n\r\nنگاه به دختر مميزه\r\nسؤال ( 955 ) آيا زن مسلمان مىتواند به عورت دخترى كه به سن تمييز رسيده ، بدون شهوت نگاه كند ؟\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبسمه تعالى : فرقى بين دختر بالغه و دخترى كه به سن تمييز رسيده ، بنابر احتياط واجب نمىباشد بلكه حرمت بعيد نيست ، والله العالم .\r\n\r\nنگاه به زن ديوانه\r\nسؤال ( 956 ) آيا نگاه نمودن به موى زنى كه ديوانه است و يا دست دادن با او و يا دست دادن با مرد نامحرم ديوانه جايز است ؟\r\nبسمه تعالى : نگاه نمودن به قصد شهوت و التذاذ به بدن و يا موى زن ديوانه جايز نمىباشد هر چند مو و يا بدن آنان پوشيده نبوده و ظاهر باشند همچنين مصافحه و دست دادن با زن ديوانه جايز نبوده و زن نمىتواند به بدن مرد ديوانه نگاه نموده و با او مصاحفه نمايد ، والله العالم .\r\nسؤال ( 957 ) آيا مجرد نگاه كردن به موى زن ديوانه اگر خوف وقوع در حرام نباشد ، جايز است ؟\r\nبسمه تعالى : نگاه التذاذى به بدن و يا موى زن ديوانه حرام است و اين حرمت مشروط به وقوع در حرام نمىباشد ، والله العالم .\r\n\r\nنگاه دانشجويان به همديگر در دانشگاه‌ها و مدارس\r\nسؤال ( 958 ) در دانشگاه‌هاى پزشكى يكى از مواردى كه دانشجويان موظف به انجام آن هستند ، آزمايش روى مرد و يا زن مريض مىباشد و اين آزمايشات در برخى موارد مستلزم نگاه به عورت مريض و يا لمس بدن او مىباشد . آيا اقدام به اين گونه آزمايشات براى دانشجويان جايز است ؟\r\nخوئى ( قدس سرّه ) : اين عمل جايز نمىباشد ولى اگر حفظ جان انسان‌هاى مسلمان متوقف بر انجام اين عمل باشد هر چند نياز به اين عمل در آينده باشد ،\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nمانعى ندارد و همچنين نسبت به پزشكان معالج هم همين حكم جارى است .\r\nتبريزى ( قدس سرّه ) : آنچه در سؤال ذكر شده جايز نمىباشد مگر در صورتى كه حفظ جان مسلمان متوقف بر آن بوده و يا اينكه حفظ كيان و عزت مسلمين در دنيا متوقف بر آن باشد .\r\nسؤال ( 959 ) در دانشگاه‌ها برخى موارد استاد مرد براى تدريس وارد كلاس مىشود كه دانشجويان دختر در آن كلاس مشغول تحصيلند . آيا نگاه به صورت استاد و معلم مرد در صورتى كه نگاه بدون قصد شهوت و التذاذ باشد ، مانعى دارد ؟\r\nبسمه تعالى : نگاه به صورت مرد بدون التذاذ و شهوت مانعى ندارد ، والله العالم .\r\nسؤال ( 960 ) آيا دانشجو مىتواند در اثناء درس در كلاس به صورت معلمى كه زن مىباشد ، بدون هيچ گونه قصد التذاذ و شهوت نگاه كند ؟\r\nبسمه تعالى : در صورتى كه نگاه توأم با قصد لذت وشهوت نباشد مانعى ندارد ، والله العالم .\r\n\r\nنظر به عكس نامحرم\r\nسؤال ( 961 ) آيا مىتوان به عكس شخصى كه او را مىشناسيم و در آن عكس مواضعى است كه در غير عكس نگاه به آن جايز نيست ، نگاه نمود ؟\r\nبسمه تعالى : جايز نمىباشد ، والله العالم .\r\nسؤال ( 962 ) در صورتى كه مىدانيم كه زن مسلمان راضى است كه به صورت او نگاه كنيم در حالى كه ساير بدنش پوشيده است . آيا اين نگاه جايز است ؟\r\nبسمه تعالى : در صورتى كه نگاه التذاذى باشد جايز نيست ، والله العالم .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nسؤال ( 963 ) آيا مىتوان عكس زن نامحرم را در موبايل حفظ نمود ؟\r\nبسمه تعالى : حفظ عكس زن و يا دختر نامحرم در موبايل جايز نمىباشد ولى حفظ عكس مرد ، اگر به قصد لذّت و شهوت نباشد مانعى ندارد ، والله العالم .\r\nسؤال ( 964 ) آيا مرد نامحرم مىتواند به عكس زنى كه با حجاب بوده ولى موهاى او در عكس معلوم مىباشد ، بعد از مرگ آن زن نگاه كند ؟\r\nبسمه تعالى : بنابر احتياط واجب نگاه جايز نمىباشد ، والله العالم .\r\nسؤال ( 965 ) تصاوير زنانى كه برهنه بوده ولى صورت به شكل نقاشى بوده و واقعيتى ندارد . آيا نگاه به اين عكس‌ها بدون شهوت جايز است ؟\r\nبسمه تعالى : نگاه به صورت زنى كه وجود خارجى داشته يا نگاه به عكس او مطلقاً حرام است اما نگاه به عكسهاى خيالى كه صاحب عكس وجود خارجى ندارد مانند صورت زن‌هايى كه در نقاشىها كشيده مىشود اگر توأم با برانگيخته شدن شهوت نباشد مانعى ندارد ، والله العالم .\r\nسؤال ( 966 ) آيا نگاه به عكس زن‌هاى برهنه و به عورت مردهاى نامحرم ، به قصد لذت جايز است ؟\r\nبسمه تعالى : نگاه به آنچه كه موجب تحريك شهوت به حرام و يا باعث انتشار فساد در اجتماع مسلمين باشد جايز نيست ، والله العالم .\r\nسؤال ( 967 ) آيا نگاه به عكس زنى كه معروف نمىباشد در حالى كه بدون لباس و يا نيمه عريان باشد ، جايز است ؟\r\nبسمه تعالى : نگاه به آنچه كه موجب ترويج فساد و فحشا در جامعه‌ى اسلامى مىشود جايز نيست و مورد سؤال از همين قبيل مىباشد ، والله العالم .\r\nسؤال ( 968 ) آيا نگاه به عورت زن و يا مرد در اينترنت جايز است ؟\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nبسمه تعالى : در صورتى كه تحريك شهوت بر حرام شود جايز نيست بلكه در صورتى كه آن زن و يا مرد را بشناسد مطلقاً حرام است ، والله العالم .\r\nسؤال ( 969 ) آيا مىتوانم به صورت خواهر زنم در حالى كه بدون حجاب است ، نگاه بدون شهوت نمايم ؟\r\nبسمه تعالى : جايز نمىباشد ، والله العالم .\r\nسؤال ( 970 ) آيا هر عضوى كه نگاه به آن حرام است ، نگاه آن در آينه و آب صاف هم حرام است ؟\r\nبسمه تعالى : بله حرام است ، والله العالم .\r\n\r\nنگاه به زن غير مسلمان\r\nسؤال ( 971 ) آيا مىتوان به بدن زن غير مسلمان در حالى كه عريان يا نيمه عريان است نگاه نمود ؟\r\nبسمه تعالى : نگاه شهوت انگيز به زن غير مسلمان جايز نمىباشد ، والله العالم .\r\nسؤال ( 972 ) نظر حضرتعالى درباره نگاه به اعضايى كه زن غير مسلمان معمولًا نمىپوشانند ، چيست ؟\r\nبسمه تعالى : در صورتى كه نگاه به قصد شهوت والتذاذ جنسى باشد جايز نمىباشد ، والله العالم .\r\nسؤال ( 973 ) آيا در حكم نظر و نگاه به زن‌هاى كافره و غير مسلمان فرقى بين اصناف آنان وجود دارد . آيا نظر به زنان اهل كتاب با نگاه به زن‌هاى مشركه مانند هندوها و يا زن‌هاى كمونيست فرقى دارد ؟\r\nبسمه تعالى : فرقى بين كفار در حكم نمىباشد ، والله العالم .\r\nسؤال ( 974 ) آيا نگاه به مواضعى كه زنان اهل كتاب نوعاً نمىپوشانند بنابر احتياط\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nواجب حرام است ؟\r\nبسمه تعالى : نگاه با شهوت والتذاذ جايز نمىباشد ، والله العالم .\r\nسؤال ( 975 ) در بعضى از بلاد و مناطق شاهد وجود خانواده‌هاى غير مسلمان بوده و زنان آنان بدون حجاب در محلات و خيابان‌ها ظاهر مىشوند آيا نگاه اشخاصى كه از اين محلات و خيابان‌ها عبور مىكنند به زن‌هاى ذكر شده با اين احتمال كه ممكن است بين آنان زن‌هاى مسلمان باشد جايز است ؟\r\nبسمه تعالى : در صورتى كه نگاه از شهوت و التذاذ نباشد مانعى ندارد ، والله العالم .\r\nسؤال ( 976 ) آيا نگاه كردن به تصوير زن‌هاى اهل كتاب به شكل برهنه در تلويزيون يا وسايل ديگر به جهت مجرد كنجكاوى و عدم لذت جنسى جايز است ؟\r\nبسمه تعالى : نظر توأم با شهوت و التذاذ به زن‌هاى اهل كتاب جايز نمىباشد اما نگاه كردن در تلويزيون و يا وسايل غير آن در صورتى كه زنى را كه به اندام او نگاه مىكند بشناسد حكم نظر به او ، همان حكم نظر به بدن زن نامحرم در خارج بوده و حرام است و اگر آن زن را نشناسد مانعى ندارد هرچند احتياط در آن است كه مطلقاً اين عمل را ترك نمايد ، والله العالم .\r\n\r\nاحكام نگاه كردن به فيلم‌هايى كه از شبكه‌هاى تلوزيونى پخش مىشود\r\nسؤال ( 977 ) در بعضى از كشورهاى عربى مانند لبنان و بحرين در صفحه تلويزيون فيلم‌هايى پخش مىشود كه آن‌ها را به زبان عربى دوبله نموده و به شكل سريال در معرض ديد بينندگان قرار مىدهند اين فيلم‌ها بعضى از كشور مكزيك و بعضى ديگر از كشورهاى اروپايى مىباشد در اين حال بعضى از طلاب علوم دينى و جمعى از موثقين كه در زمينه‌ى مسايل مذهبى و\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nفرهنگى در جامعه فعاليت دارند مىگويند نگاه به اين فيلم‌ها باعث كم رنگ شدن عقايد مذهبى و مروج لاابالى گرى در بين مردم جامعه مىباشد . آيا نگاه به اين گونه فيلم‌ها حرام است ؟\r\nبسمه تعالى : هر چيزى كه وسيله براى نشر فساد در جامعه اسلامى باشد ، استفاده از آن و شنيدن و نگاه كردن به آن حرام است ، والله العالم .\r\nسؤال ( 978 ) آيا نگاه نمودن به زن‌هاى برهنه در تلويزيون بدون قصد شهوت جايز است ؟\r\nبسمه تعالى : بنابر احتياط اين عمل ترك شود تا اينكه شيطان راهى براى گمراهى انسان پيدا نكند ، والله العالم .\r\nسؤال ( 979 ) در بعضى موارد در تلويزيون مسابقات ورزشى آزاد مردان را نشان مىدهند كه در اين مسابقات بدن مردها برهنه مىباشد . آيا زنان مىتوانند به اين مسابقات نگاه كنند ؟\r\nبسمه تعالى : بنابر احتياط نگاه به اين مسابقات ترك شود ، والله العالم .\r\nسؤال ( 980 ) آيا زن مىتواند به مسابقات كشتى مردان كه در آن بدن مرد برهنه مىباشد ، نگاه كند ؟\r\nبسمه تعالى : نگاه به بدن مرد اگر به قصد التذاذ جنسى باشد جايز نيست ، والله العالم .\r\n\r\nنگاه به فيلم‌هاى مبتذل\r\nسؤال ( 981 ) آيا نگاه نمودن به فيلمهاى مبتذل چه با قصد لذت و يا بدون آن جايز است ؟\r\nبسمه تعالى : نظر به آنچه كه شهوت انسان را به سوى حرام تحريك مىكند و يا\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nموجب ترويج فساد در جامعه‌ى اسلامى مىشود جايز نيست ، والله العالم .\r\nسؤال ( 982 ) حكم شرعى نگاه زن و شوهر به فيلمى كه در هنگام نزديكى از خود گرفته‌اند جهت رفع سرد مزاجى و يا تحريك نيروى جنسى در طرفين چيست ؟\r\nبسمه تعالى : چون ممكن است كه اين فيلم به دست ديگران افتاده و موجب ترويج فساد گردد جايز نيست . بله نگاه زن و شوهر به بدن يكديگر در آينه و آب صاف مانعى ندارد هر چند در حال نزديكى مكروه مىباشد ، والله العالم .\r\nسؤال ( 983 ) بعضى از شبكه‌هاى ماهواره‌اى اقدام به پخش فيلمهايى مىكنند كه در آن تمام بدن زن و مرد به استثناى عورت نشان داده مىشود با توجه به آنچه گفته شده جواب مسايل را مرقوم فرمائيد ؟\r\nالف - آيا مشاهده‌ى اين فيلم‌ها مطلقاً جايز است ؟\r\nب - آيا زن و شوهر مىتوانند به تنهايى به اين فيلم‌ها نگاه كنند ؟\r\nج - آيا مشاهده‌ى اين فيلم‌ها براى مردى كه ازدواج كرده جايز است ؟\r\nد - مراد از مفسده‌اى كه باعث حرام شدن نگاه به اين فيلم‌ها مىشود ، چيست . اگر نگاه كننده مطمئن باشد كه به انحراف نمىافتد ، مىتواند به آن نگاه كند ؟\r\nه - - سفارش حضرتعالى به مؤمنينى كه در برخى موارد ، اقدام به فروختن اين گونه فيلم‌ها و برنامه‌ها مىكنند ، چيست ؟\r\nو - معناى برانگيخته شدن شهوت حرام چيست ؟\r\nبسمه تعالى : الف و ب - نگاه به اين فيلم‌ها به اين جهت كه موجب ترويج فساد و بىبند و بارى در جامعه مىشود جايز نمىباشد ، والله العالم .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nج - نگاه كردن حتى براى مردى كه ازدواج نموده جايز نمىباشد ، والله العالم .\r\nد - آنچه گفته شد دافع حرمت نمىباشد هر چند شخص بيننده از خودش مطمئن باشد و نگاه به اين فيلم‌ها موجب ترويج آن‌ها در جامعه شده و فساد را در جامعه توسعه مىدهد ، والله العالم .\r\nه - - اين مؤمنين را سفارش مىكنيم كه فروختن اين فيلم‌ها را ترك نموده و از فروش هر چيزى كه باعث ترويج فساد و بى بند و بارى در جامعه مىشود ، خوددارى كنند و در كسب خود مراعات تقواى الهى را بنمايند . خداوند در قرآن مىفرمايد هر كس با تقوا باشد ، خداوند براى او از سختىها راه خلاصى قرار داده و از راهى كه گمانش را هم نمىكند روزى او را مىرساند . اين مؤمنين وسايل و فيلم‌هاى مباح را خريد و فروش نمايند ، والله العالم .\r\nو - معناى عبارت ذكر شده ؛ يعنى چيزى كه باعث تحريك شهوت انسان بر حرام باشد كه البته هر انسانى خودش را از ديگران بهتر مىشناسد ، والله العالم .\r\nسؤال ( 984 ) مشاهده‌ى فيلم‌هاى علمى كه در آن عورت زن و يا مرد به شكل واضح نشان داده مىشود ، چه حكمى دارد . آيا با قصد شهوت و يا بدون آن حكم تغيير مىكند ؟\r\nبسمه تعالى : اگر غرض از نگاه به آنچه گفته شده ، يادگيرى مسايل پزشكى بوده و اين نگاه هم ضرورتى داشته باشد مانعى ندارد ، والله العالم .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\nمعناى اصطلاحاتى كه در نگاه وارد شده است\r\nسؤال ( 985 ) آيا معناى ريبه ترس از وقوع در حرام مىباشد ؟\r\nبسمه تعالى : نظر و نگاه با ريبه ؛ يعنى نگاهى كه به طمع و شوق به حرام باشد و حكم همين موضوع را دارد نگاهى كه به قصد شهوت باشد و در حرام بودن نگاه مجرد التذاذ جنسى بدون خصوصيت ريبه كفايت مىكند ، والله العالم .\r\nسؤال ( 986 ) معناى اثاره بر حرام چيست ؟\r\nبسمه تعالى : يعنى تحريك و برانگيختن شهوت بر عمل حرام ، والله العالم .\r\nسؤال ( 987 ) معناى مفاهيم نگاه با شهوت و نگاه با ريبه و خوف وقوع در حرام و افتتان را بيان فرمائيد ؟\r\nبسمه تعالى : افتتان يعنى واقع شدن در حرام و تحريك شهوت بر حرام از مصاديق افتتان مىباشد و ريبه يعنى طمع و شوق واقع شدن در حرام مىباشد ، والله العالم .\r\n\r\nاحكام لمس\r\nسؤال ( 988 ) آيا مىتوان به شكل يك قانون كلى گفت كه هر موردى كه لمس بدن حرام باشد نگاه هم حرام بوده و هر كجا كه لمس حلال باشد نگاه هم حلال مىباشد ؟\r\nبسمه تعالى : آنچه كه گفته شد به شكل قانون كلى درست نمىباشد مثلًا براى مرد جايز نمىباشد كه بدن مرد ديگر را بدون رضايت او لمس كند ولى نگاه به او چه راضى باشد و چه نباشد مباح است و همچنين در برخى موارد لمس به خاطر ضرورت معالجه مباح بوده ، ولى نگاه جايز نمىباشد ، والله العالم .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nسؤال ( 989 ) آيا بنابر احتياط واجب نبايد بدن دختر 9 ساله لمس شود ؟\r\nبسمه تعالى : در صورتى كه شخص لمس كننده نامحرم باشد بنابر احتياط واجب نمىتواند بدن دختر 9 ساله را لمس كند هر چند قصد شهوت و التذاذ نداشته باشد ، والله العالم .\r\nسؤال ( 990 ) آيا لمس نمودن عورت ديگرى از روى لباس حرام است ؟\r\nبسمه تعالى : لمس عورت ديگرى از روى لباس اگر به قصد شهوت و التذاذ باشد حرام است ، والله العالم .\r\n\r\nلباس زن و حجاب او\r\nسؤال ( 991 ) از حضرتعالى خواهشمندم كه كيفيت حجاب شرعى كامل را براى من مرقوم فرمائيد ؟\r\nبسمه تعالى : بر زن مسلمان واجب است كه تمام بدن خود را به استثناى صورت و دو كف دست خود را در مقابل نامحرمان بپوشاند و بايد لباسى كه مىپوشد در عرف مردم لباس زينت نبوده و موجب جلب نظر نامحرمان نشود ، والله العالم .\r\nسؤال ( 992 ) مقدارى را كه زن بايد بدن خود را بپوشاند بيان فرموده و معناى حجاب شرعى كامل را مرقوم فرمائيد . آيا حجاب زنانى كه در كشورهاى اروپايى زندگى مىكنند با حجاب ساير زنان فرقى دارد ؟\r\nبسمه تعالى : بر زن واجب است كه تمام بدن را به استثناى صورت و دو كف دست از نامحرمان پوشيده و همچنين بايد آنچه كه در عرف در بدن به عنوان زينت حساب مىشود مانند لباسى كه حجم بدن زن را نشان مىدهد به شكلى كه باعث توجه‌ى نامحرمان مىشود بپوشاند ، والله العالم .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nسؤال ( 993 ) لطفاً حدود حجاب شرعى را به شكل يك قانون كلى و شخصى بيان فرموده و آيا پوشاندن صورت واجب است يا نه ؟\r\nبسمه تعالى : بر زن واجب است كه تمام بدن و موهاى خود را به استثناى مقدارى كه در نماز پوشاندن آن واجب نمىباشد از نامحرمان بپوشاند ، والله العالم .\r\nسؤال ( 994 ) چه زمانى دختران بايد حجاب شرعى را مراعات كنند ؟\r\nبسمه تعالى : در صورتى كه 9 سال آنان كامل شده ، بايد حجاب شرعى را مراعات كنند و والدين بايد دختران خود را از 9 سالگى بلكه قبل از آن به حجاب شرعى عادت دهند ، والله العالم .\r\nسؤال ( 995 ) مواضع عورت را در بدن مرد و زن بيان فرمائيد ؟\r\nبسمه تعالى : عورت در مرد قُبلُ 
  ] آلت تناسلى و دو بيضه از قسمت جلوى مرد [ و از عقب مرد دُبرُ 
  ] محل خروج مدفوع مىباشد [ اما زن بايد تمام بدن را به استثناى صورت و دو كف دست از نامحرمان بپوشاند و همچنين زن بايد اعضاى ما بين ناف تا سر زانو را از مردان محرم خود بپوشاند ، والله العالم .\r\nسؤال ( 996 ) در كتاب شريف بحارالانوارسؤال سؤال ( 43 - 91 حديث 16 ) نقل شده كه حضرت زهرا سلام الله عليها در جواب سؤال رسول خدا ( ص ) كه از او سؤال نمود كه چه زمانى زن به خدا از زمان‌هاى ديگر نزديكتر است . حضرت در جواب پدرش فرمود نزديك‌ترين حالات زن به خدا زمانى است كه زن ملازم خانه و منزل خود شده و از آن بيرون نيايد . در اين زمان پيامبر فرمود به راستى فاطمه‌ى پاره تن من مىباشد .\r\nاين حديث به چه چيزى اشاره دارد : آيا اين حديث در مقام بيان حكم\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nشرعى براى زنان مىباشد يا فقط معناى آن بهتر بودن عدم اختلاط زنان با مردان است ؟\r\nبسمه تعالى : اين حديث يك كلمه‌ى شرعى استحبابى را براى زنان بيان مىكند كه مراعات عفاف نموده و كامل‌ترين مراتب آن زمانى است كه مردان نامحرم آنان را نبينند ، والله العالم .\r\nسؤال ( 997 ) محدوده‌ى شرعى لباس دختر را در مقابل دختران هم سن خود و همچنين در مقابل مردان محرم بيان فرمائيد ؟\r\nبسمه تعالى : لباس دختر بالغ و همچنين دخترى كه به سن تمييز رسيده بايد به شكلى باشد كه در مقابل مردان نامحرم همه‌ى بدنش را به استثناى صورت و دو كف دست بپوشاند اما لباس او در مقابل مردان محرم و دختران هم سن او بايد به شكلى باشد كه مناسب وقار و شأن زن مؤمنه باشد ، والله العالم .\r\nسؤال ( 998 ) آيا زنى كه مشمول آيه‌ى شريفه ( والقواعد من النساء ) مىباشد ، بايد موها و سر خود را از نامحرم بپوشاند ؟\r\nبسمه تعالى : واجب نمىباشد مگر در صورتى كه شك كند كه آيا به اين مرحله از سن رسيده است يا نه ، در اين حالت بنابر احتياط واجب بايد مقدار ذكر شده در سؤال را بپوشاند ، والله العالم .\r\nسؤال ( 999 ) در صورتى كه مرد مىداند كه در مكانى زن‌هاى بىحجاب وجود داشته و اگر به آن مكان برود ، نگاهش به آنان مىافتد . آيا رفتن به آن مكان به قصد نگاه به آنان جايز است ؟\r\nبسمه تعالى : جايز نمىباشد ، والله العالم .\r\nسؤال ( 1000 ) آيا پوشيدن لباسى كه مانند پالتو بوده و از سر تا پا بدن را مىپوشاند\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nبراى زنان مجاز است با توجه به اينكه بعضى از علماء در قم آن را حرام دانسته‌اند ؟\r\nبسمه تعالى : در صورتى كه پوشيدن اين لباس زينت براى زن محسوب شود ، واجب است كه آن را از ديد نامحرم بپوشاند ، والله العالم .\r\nسؤال ( 1001 ) آيا پوشيدن مانتو كه حجم بدن را در مقابل نامحرم نمايان مىكند ، جايز است ؟\r\nبسمه تعالى : بر زن لازم است كه بدن و زينت خود را از نامحرم بپوشاند و لباسى كه در سؤال ذكر شده در صورتى كه لباس زينت محسوب شده و جلب نظر نامحرم نمايد بايد پوشيده شود ، والله العالم .\r\nسؤال ( 1002 ) لباس مانتو در زنان لباس و پوششى است كه تمام بدن زن را پوشانيده و مىتوان آن را به عنوان يك ساتر مناسب براى زنان مسلمان در نظر گرفت ولى در برخى موارد در صورت سرعت حركت و يا وزش باد شديد اين لباس به بدن چسبيده و حجم بعضى از اعضاى بدن زن كه محل جلب نظر نامحرمان مىباشد معلوم مىگردد . آيا براى بر طرف شدن اين حالت واجب است كه عبا بپوشد و حجم بدن را در موارد ذكر شده بپوشاند ؟\r\nبسمه تعالى : واجب است در موارد ذكر شده عبا بر تن نمايد ، والله العالم .\r\nسؤال ( 1003 ) لطفاً جواب سؤالات زير را كه مربوط به حجاب شرعى زنان مىباشد ، مرقوم فرمائيد ؟\r\n1 - در صورتى كه لباس زن همه‌ى بدنش را پوشانده ، ولى حجم بدن و ظرافتهاى بدن او معلوم بوده و باعث جلب نظر مىگردد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n2 - در صورتى كه لباس زن بدن او را پوشانده ولى به خاطر خصوصياتى كه اين لباس دارد زينت محسوب شده و باعث ايجاد شهوت در مرد نگاه كننده مىباشد ؟\r\n3 - در صورتى كه لباس بدن را پوشانيده ولى اين لباس مورد استفاده زن‌هاى منحرف و فاسد مىباشد ؟\r\n4 - در صورتى كه لباس از قسمت پائين داراى بريدگى و شكافى است كه قسمت ساق پا در آن معلوم بوده و يا اينكه حجم ساق پا در آن مشخص مىباشد ؟\r\n5 - در صورتى كه لباس به خاطر زينتى كه در آن به كار رفته و يا به خاطر بوى خاصى كه دارد و يا به خاطر رنگ خاص باعث جلب نظر نامحرمان مىشود .\r\nآنچه در موارد بالا ذكر شده راجع به روسرى و يا مقنعه و يا نقاب و يا لباس زن مىباشد كه مستدعى است جواب عنايت فرمائيد ؟\r\nبسمه تعالى : هر لباسى كه عرفاً و در نزد مردم لباس زينتى محسوب گردد به صورتى كه نگاه نامحرمان را متوجه‌ى زن نمايد ، پوشيدنش جايز نبوده و بايد آن را از ديد نامحرمان بپوشاند و همچنين براى زن مؤمنه جايز نيست لباسى بپوشد كه موجب سبكى وى شده و با كرامت و ارزش زن مسلمان منافات داشته باشد و از آنچه كه گفته شد جواب همه‌ى سؤال‌هاى ذكر شده معلوم مىگردد ، والله العالم .\r\nسؤال ( 1004 ) لباسى كه عادى و متعارف بوده و تمام بدن زن را به استثناى صورت و كف دو دست را مىپوشاند ، حجاب شرعى محسوب مىگردد ؟\r\nبسمه تعالى : در صورتى كه تمام بدن را پوشانده و لباس زينتى نباشد مانعى ندارد ، والله العالم .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nسؤال ( 1005 ) دختر 14 ساله‌اى كه ملتزم به حجاب شرعى بوده ، ولى اكنون مبتلا به مرضى در سر شده كه پزشكان معالج به او سفارش كرده‌اند براى نجات از اين بيمارى بايد حجاب را كنار بگذارد . بعد از مدتى به پزشك ديگرى مراجعه نموده و او هم همان دستور اول را تاييد نموده و اين دختر را به ترك حجاب و پوشش سر سفارش كرده است . آيا اين دختر براى بر طرف شدن مريضى مىتواند با سر برهنه در اماكن عمومى ظاهر شود ؟\r\nبسمه تعالى : آنچه كه در سؤال ذكر شده وجوب حجاب را بر طرف نكرده بالخصوص در صورتى كه اين دختر بتواند مراتب پائين تر حجاب را مراعات نمايد چنانچه مىتواند تا آنجا كه مىتواند از منزل خارج نشده و در معرض ديد نامحرمان قرار نگيرد ، والله العالم .\r\nسؤال ( 1006 ) من زنى هستم كه ملتزم به حجاب اسلامى بوده و لباسى مىپوشم كه فقط صورتم را نمىپوشاند ولى شوهرم مىگويد حجاب تو صحيح نبوده ؛ زيرا در بعضى از موارد قسمتى از گردن تو نمايان مىشود ، البته اين قضيه بدون قصد و اختيار من بوده و من عادت دارم كه روسرى خود را به زير گردن گره زده و مىبندم ولى شوهرم از اين پوشش راضى نمىباشد . وظيفه‌ى شرعى من را بيان فرمائيد ؟\r\nبسمه تعالى : در صورتى كه لباس زن به گونه‌اى است كه نظر نامحرمان را به او جلب مىكند بايد آن را از ديد نامحرم بپوشاند ، والله العالم .\r\nسؤال ( 1007 ) نصيحت و سفارش حضرتعالى به دختران و زنان مؤمنه در حفظ حجاب شرعى كامل چيست با توجه به اينكه در زمان حاضر بعضى از زنان مسلمان در منطقه‌ى خليج از لباس‌هايى استفاده مىكنند كه جلب نظر نامحرمان كرده و يا از عطرهايى استعمال مىكنند كه مهيج و محرك\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمىباشد و يا بعضى ديگر از عباى مشكى رنگ استفاده مىكنند ولى بعضى از اين عباها به شكلى است كه موجب جلب نظر نامحرم مىشود من با صحبت‌هايى كه با همسرم داشته‌ام به او گفته‌ام كه بايد عبايى بپوشد كه جلب نظر ننموده و همچنين براى پوشاندن پا از جورابى استفاده كند كه نازك نباشد و همچنين به او گفته‌ام كه كفش و ساير لباس‌هاى زن مؤمنه نبايد جلب نظر نمايد . لطفاً معيار شرعى لباس و حجاب زن مؤمنه را بيان فرمائيد ؟\r\nبسمه تعالى : بايد پوشش و حجاب زن به گونه‌اى باشد كه در برخورد با نامحرمان تمامى بدن و زينت زن را بپوشاند و بهترين نوع حجاب همان عباى سياه مىباشد كه بين زنان مؤمنه پوشيدن آن متعارف است ، والله العالم .\r\nسؤال ( 1008 ) خيلى از فقهاى بزرگوار مىفرمايند كه پوشيدن پالتو در حالى كه بدن را بپوشاند براى زنان جايز است و تشخيص اينكه پالتو پوشاننده‌ى بدن بوده يا نه ، موكول به فهم عرف و تشخيص عرف مىباشد ولى در بحرين پالتوها و يا عباهايى كه دختران و بعضى از بانوان مىپوشند به شكل كامل پوشاننده بدن آن‌ها نبوده و بعضى از مواضع تحريك كننده بدن آنان مثل سينه‌ها و برجستگىهاى بدن مشخص مىباشد . آن‌ها صرفاً به جهت فتواى بعضى از علماء به جواز پوشيدن پالتو و يا مانتو اقدام به اين پوشش مىكنند . لطفاً نظر مبارك را درباره‌ى پوشش اين گونه پالتوها و يا لباس‌هاى از قبيل آن مرقوم فرمائيد ؟\r\nبسمه تعالى : پوشيدن عبا و يا لباسى كه باعث سبكى زن مؤمن بوده و يا موجب جلب نظر نامحرمان به او باشد و باعث ترويج فساد در جامعه‌ى اسلامى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمىشود حرام است ، والله العالم .\r\nسؤال ( 1009 ) در بسيارى از موارد پوشش اسلامى كامل و رعايت آداب اسلامى در لباس در كشورهاى غربى باعث ترويج اسلام و دعوت به اين آئين مقدّس مىشود . رعايت حجاب در اين كشورها در ذهن عامه‌ى مردم از فلسفه حجاب و علت آن سؤال نموده و نقطه‌ى ايجاد بحث و گفتگو با مسلمانان راجع به ساير احكام اسلامى مىشود با توجه به آنچه گفته شد نظر مبارك و توصيه‌ى خود را به برادران مسلمان در كشورهاى غربى مرقوم فرمائيد ؟\r\nبسمه تعالى : مؤدب بودن به آداب اسلامى در پوشيدن لباس و مراعات حجاب شرعى كه شرع مقدّس جهت زن و مرد بيان فرموده است عملى است كه به آن امر شده و در اين قضيه فرقى بين مسلمانان در كشورهاى غربى و غير آن وجود ندارد ، والله العالم .\r\nسؤال ( 1010 ) حكم زنانى كه به علت كهولت سنى زمين گير هستند راجع به مراعات حجاب اسلامى چيست ؟ آيا مىتوانند صورت و موهاى خود را ظاهر سازند ؟\r\nبسمه تعالى : در صورتى كه پيرزن بوده و به علت ناتوانى قدرت به مراعات كامل حجاب را ندارند مانعى ندارد ، والله العالم .\r\nسؤال ( 1011 ) بعضى از زنان در مراعات حجاب سهل انگارى نموده و علت اين سهل انگارى را شوهر دار بودن خود ذكر كرده و مىگويند ، شوهر داشته و به اين جهت به حرام مبتلا نمىشويم و بعضى ديگر مىگويند چون ما شوهر نداريم براى پيدا شدن شوهر و خواستگار مناسب اقدام به اين عمل مىكنيم ، آيا در وجوب حجاب فرقى بين زنان وجود دارد ؟\r\nبسمه تعالى : بر زن واجب است كه تمام مو و بدن خود را در مقابل نامحرم\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nبپوشاند مگر مقدارى از صورت كه در نماز پوشاندن آن لازم نمىباشد و همچنين جايز نيست ، لباسى بپوشد كه موجب توجه‌ى مردان نامحرم به او شده ، هرچند آن لباس بدنش را پوشانده باشد و در آنچه گفته شد فرقى بين زنان وجود ندارد ، والله العالم .\r\nسؤال ( 1012 ) آيا پوشيدن عبا براى زنان وجوب شرعى دارد . آيا زن مىتواند به جاى استفاده از عبا اقدام به پوشيدن چادر نمايد و به شكل كلى پوشيدن لباسى كه تمام مو و بدن را به استثناى صورت و دو كف دست مىپوشاند در رعايت حجاب شرعى كافى است ؟\r\nبسمه تعالى : مراعات حجاب شرعى كامل منحصر در پوشيدن عبا نبوده و پوشيدن چادر و يا لباس‌هاى ديگرى كه همه‌ى بدن زن را پوشانيده و لباس زينت ( مانند لباس‌هاى تنگ و چسبان ) نباشد و توجه‌ى نامحرمان را به او جلب نكند ، كافى است و زن مؤمنه بايد عفاف و ارزش خود را از هر عملى كه منافات با آن دارد چه در لباس و چه در گفتار و عمل حفظ نمايد ، والله العالم .\r\nسؤال ( 1013 ) ما حسينيه‌اى داريم كه از دو قسمت جدا از هم براى آقايان و بانوان ساخته شده به شكلى كه اين دو محل توسط ديوار و در بزرگى از هم جدا شده و در مناسبت‌هاى مختلف اقدام به برگزارى مجالس عمومى براى برادران و خواهران نموده و بالخصوص در ماه مبارك رمضان اين مجالس هر شب برگزار شده و رونق بيشترى دارد با توجه به ازدحام جمعيت در ماه مبارك رمضان مسئولين اين حسينيه اقدام به گشودن درها نموده تا در هنگام جماعت اتصال صفوف جماعت محقق شده و خواهران هم بتوانند از اين برنامه‌هاى مذهبى استفاده كنند ولى در برخى موارد صداى صحبت\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nنمودن خواهران به شكل همهمه به گوش آقايان رسيده و اين سؤال مطرح شده كه آيا شنيدن اين صداى عمومى بانوان ضررى به شرعى بودن اين مجالس نمىزند . آيا ايجاد و تشكيل اين مجالس با توجه به سؤال گفته شده مجاز است ؟\r\nبسمه تعالى : آنچه در سؤال ذكر شده در صورتى كه بانوان حجاب شرعى كامل خود را مراعات نموده و مقيّد به احكام شرعيه باشد مانعى ندارد ، والله العالم .\r\nسؤال ( 1014 ) در صورتى كه لباس‌هاى زن نازك بوده ولى به شكلى نيست كه بدن را نشان داده و يا شفاف باشد . آيا با اين حال پوشيدن عبا و يا چادر بر روى آن لباس در شهرهايى كه پوشيدن عبا و يا چادر متعارف است واجب است ؟\r\nبسمه تعالى : در صورتى كه لباس مذكور در سؤال لباس زينتى در زنان محسوب شود بايد آن را بپوشاند ، والله العالم .\r\nسؤال ( 1015 ) من شخصى هستم كه ازدواج نموده و همسرم در شركتى جهت كار انتخاب شده ولى طبق قوانين آن شركت نبايد از عبا و يا چادر استفاده كند ولى پدر او با اين مسئله مخالفت نموده و اين عمل موجب اختلاف بين من و همسرم گرديده است . آيا كار در مكان و يا شركتى كه طبق اين قانون اقدام به استخدام مىكند ، جايز است ؟\r\nبسمه تعالى : در صورتى كه برداشتن چادر و يا عبا در آن شركت موجب وهن و يا سبكى زن مؤمنه باشد بايد دنبال كار ديگرى رفته كه اين محذور را نداشته باشد . خداوند در قرآن مىفرمايد هر كس تقواى خدا را داشته باشد خداوند براى او از مشكلات و سختىها راه نجات عنايت فرموده و از راهى كه گمان ندارد روزيش را مىرساند ، والله العالم .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nلباس زينت و تجمل\r\nسؤال ( 1016 ) در صورتى كه حجاب و پوشش زن داراى زيور و يا رنگى است كه جذاب بوده و جلب توجه مىكند . آيا اين گونه پوشش حجاب شرعى محسوب مىگردد . آيا زن مىتواند با بدن عطر آگين و خوشبو از منزل خارج شود . آيا پوشيدن جوراب‌هايى كه همرنگ با رنگ بدن مىباشد براى زنان جايز است ؟ آيا پوشيدن كفشى كه پاشنه‌هاى بلند داشته و هنگام راه رفتن بر روى زمين صدا مىدهد و جلب توجه نامحرم را مىكند جايز است ؟\r\nبسمه تعالى : آنچه كه در لباس زن به عنوان زينت محسوب مىشود و همچنين لباسى كه رنگ بدن و يا حجم آن را به نامحرم نشان مىدهد بايد پوشيده شود و زنان نبايد اقدام به عملى نمايند كه موجب جلب توجه و نگاه نامحرمان به آن‌ها شود ، والله العالم .\r\nسؤال ( 1017 ) آيا بايد لباس زن در مقابل نامحرمان فقط بدن را بپوشاند يا اينكه رنگ و كيفيت دوخت و يا زينت‌هاى به كار رفته در لباس هم در مفهوم حجاب شرعى دخالت دارند ؟\r\nبسمه تعالى : در صورتى كه لباس زن به گونه‌اى است كه به عنوان زينت و تجمل در زن دانسته مىشود بايد آن را مثل بدنش از نامحرم بپوشاند ، والله العالم .\r\nسؤال ( 1018 ) آيا لباس‌هاى رنگارنگ و يا شفاف و براق كه در بعضى از كشورهاى عربى و غير آن پوشيدن آن‌ها متعارف شده ، حجاب شرعى محسوب مىگردد ؟\r\nبسمه تعالى : پوشيدن لباسى كه موجب هتك حرمت و يا سبكى زن مؤمنه شده و توجه‌ى نامحرمان را به او جلب مىنمايد جايز نيست ، والله العالم .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nسؤال ( 1019 ) آيا پوشيدن شنل‌هاى شفاف و زر بافت كه در مقابل نامحرمان جلب توجه مىكند و يا شلوارهايى كه به شكل زينتى دوخته مىشوند و هنگام راه رفتن و بالا رفتن چادر معلوم مىگردد ، حجاب محسوب مىشود ؟\r\nبسمه تعالى : پوشيدن لباس‌هايى كه موجب جلب توجّه نامحرمان مىگردد جايز نمىباشد ، والله العالم .\r\nسؤال ( 1020 ) در مواردى كه عرف ، مرجع در تشخيص موضوعات بوده و بايد به فهم عرف اتكا نمود . اگر اين عرف در تشخيص موضوع اختلاف نموده و مكلف نتوانست از فهم عرف برداشتى داشته باشد ، وظيفه چيست ؟ مثلًا در عرف اگر لباس و پوششى را در زن عدّه‌اى لباس زينت و تجمل دانسته و عدّه‌ى ديگر آن را لباس زينت ندانند . در اين مورد ، آيا پوشاندن اين گونه از لباس‌ها به عنوان لباس زينت واجب است ؟\r\nبسمه تعالى : در صورتى كه در زينت بودن لباس شك شود هرچند به خاطر اختلاف در برداشت عرف باشد ، پوشاندن آن لباس واجب نمىباشد ، والله العالم .\r\n\r\nپوشيدن شلوار بنطلون ( شلوارهاى تنگ و چسبان )\r\nسؤال ( 1021 ) حكم پوشيدن شلوار بنطلون را در سؤالات زير مرقوم فرمائيد ؟\r\n1 - پوشيدن آن در حال نماز و بدون چادر يا عبا با توجه به اينكه مرد نامحرمى در اتاق نمىباشد ؟\r\n2 - پوشيدن آن در منزل چگونه است ؟\r\n3 - پوشيدن آن در اماكن عمومى با مانتو و يا بدون آن با توجه به اينكه مانتو كوتاه بوده و فقط تا روى زانو را مىپوشاند ؟\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nبسمه تعالى : بنطلون لباس زينت بوده و بايد در مقابل نامحرمان آن را بپوشاند همچنين پوشيدن آن در مقابل مردان محرم در صورتى كه باعث ايجاد فساد و تحريك شهوت باشد جايز نمىباشد ، اما پوشيدن در نماز اگر بدن را به شكلى كه در نماز معتبر است بپوشاند و نامحرمى هم نباشد مانعى ندارد ، والله العالم .\r\nسؤال ( 1022 ) آيا پوشيدن بنطلون جايز است ؟\r\nبسمه تعالى : پوشيدن آن مانعى ندارد ولى بايد در مقابل نامحرمان آن را بپوشاند زيرا اين لباس براى زنان زينت محسوب مىشود ، والله العالم .\r\nسؤال ( 1023 ) آيا دختران مىتوانند از شلوار بنطلون و يا لباس‌هايى كه شفاف مىباشد ، استفاده كنند ؟\r\nبسمه تعالى : پوشيدن اين لباس در مقابل مردان نامحرم جايز نمىباشد و بايد آن را از نامحرم بپوشانند ، والله العالم .\r\nسؤال ( 1024 ) در كشور لبنان پوشيدن نوعى لباس در بين زنان جوان مرسوم شده كه به آن بطلون گفته مىشود اين لباس حجم بدن زن را نشان داده و مورد جلب توجّه نامحرمان مىباشد . آيا اين لباس را مىتوان به عنوان حجاب زن مسلمان مناسب دانست ؟\r\nبسمه تعالى : پوشيدن آن در صورتى كه باعث جلب توجه نامحرمان باشد جايز نيست و بايد آن را از نامحرم بپوشاند ، والله العالم .\r\n\r\nاستفاده از موى مصنوعى\r\nسؤال ( 1025 ) آيا زن مىتواند براى پوشاندن موى سر از موى مصنوعى استفاده نمايد با توجه به اينكه اين وسيله تمامى موى اصلى زن را پوشانده و فقط\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nصورت زن معلوم مىباشد . آيا در صورتى كه اين موى مصنوعى را به قصد زينت و آرايش استفاده نكنند ، استفاده از آن اشكالى دارد ؟\r\nبسمه تعالى : استفاده از موى مصنوعى در مقابل نامحرمان جايز نمىباشد ، والله العالم .\r\nسؤال ( 1026 ) آيا زنى كه ازدواج نموده ، مىتواند در مقابل شوهرش از موى مصنوعى استفاده نمايد ، آيا در صورتى كه اين مو از موى زن ديگرى ساخته شده باشد شوهر زنى كه از آن استفاده مىكند ، مىتواند به اين مو نگاه نمايد ؟\r\nبسمه تعالى : استفاده از موى سر مصنوعى مقابل شوهر و يا محارم ديگر مانعى ندارد ، والله العالم .\r\n\r\nپوشش زن در مجالس زنانه\r\nسؤال ( 1027 ) آيا پوشيدن لباس‌هاى برهنه كه بعضى از بانوان در مجالس زنانه از آن استفاده مىكنند ، جايز است ؟\r\nبسمه تعالى : در صورتى كه در اين مجالس ، نامحرمى نبوده و حتى پسر بچه‌ى مميز هم نباشد ، استفاده از اين لباس‌ها اگر ما بين ناف و سر زانو را پوشيده باشد مانعى ندارد ، والله العالم .\r\nسؤال ( 1028 ) در بسيارى از مناسبت‌ها مانند مجالس عروسى و يا عقد و مانند آن ديده مىشود كه خانم‌هاى جوان ودختران از لباس‌هايى استفاده مىكنند كه قسمت پشت بدن آن‌ها تا كمر و در بعضى اوقات قسمت جلوى آن‌ها تا سر سينه برهنه مىباشد . اين لباس‌ها در بسيارى از بازارهاى خليج و حتى در ايران به فروش رسيده و بانوان از اين لباس‌ها در مجالس و محافل\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nاستفاده مىكنند . آيا پوشيدن اين گونه لباس‌ها براى زنان مؤمنه جايز است ؟\r\nبسمه تعالى : در صورتى كه پوشيدن اين گونه لباس‌ها باعث ايجاد شهوت حرام در زنان حاضر در آن مجالس باشد ، پوشيدن آن جايز نبوده و در غير اين فرض هم زن مؤمنه بايد لباسى بپوشد كه مناسب وقار و شأن او باشد ، والله العالم .\r\nسؤال ( 1029 ) در اجتماع ما لباس‌هايى مرسوم شده كه عدّه‌اى از بانوان از آن استفاده مىكنند . اين لباس‌ها برخى از اعضاى بدن اين بانوان را كاملًا نشان داده و يا اينكه اين لباس‌ها به قدرى نازك است كه رنگ بدن و خصوصيات بدن زن را نشان مىدهد . آيا پوشيدن اين گونه لباس‌ها در مجالس زنانه جايز است ؟\r\nبسمه تعالى : در صورتى كه باعث تحريك شهوت بر حرام حتى در بين زنان باشد جايز نبوده و زنان مؤمنه وظيفه دارند در همه‌ى مجالس لباسى بپوشند كه مناسب وقار و شأن آنان باشد ، والله العالم .\r\n\r\nپوشاندن قدم‌ها\r\nسؤال ( 1030 ) آيا پوشاندن روى پا در صورتى كه پوشيدن جوراب باعث ايجاد حساسيت در پا باشد ، واجب است ؟\r\nبسمه تعالى : پوشاندن ظاهر پا از مردان نامحرم بنابر احتياط واجب لازم است و در صورتى كه پوشيدن آن براى بدن زن ضرر داشته باشد مىتواند به مقدارى كه ضرر بر طرف گردد آن را نپوشاند ، والله العالم .\r\nسؤال ( 1031 ) آيا پوشاندن ظاهر قدم‌ها و قسمت روى پا از مرد نامحرم واجب است ؟\r\nبسمه تعالى : بنابر احتياط واجب بايد بپوشاند ، والله العالم .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nسؤال ( 1032 ) آيا پوشيدن جوراب براى زنان واجب است ؟\r\nبسمه تعالى : بنابر احتياط واجب بايد ظاهر قدم‌ها را از مرد نامحرم بپوشاند ، والله العالم .\r\nسؤال ( 1033 ) تا به حال جوراب نپوشيده ام و پوشيدن آن براى من سخت مىباشد بالخصوص در ايام حج پوشيدن جوراب برايم خيلى دشوار مىباشد . لطفاً حكم شرعى من نسبت به پوشيدن آن را مرقوم فرمائيد ؟\r\nبسمه تعالى : در صورتى كه پوشيدن جوراب ضررى باشد واجب نيست ولى بايد ساير اعضاى بدن مانند ساق پا را از نامحرمان بپوشاند و در اين صورت حج او هم صحيح مىباشد ، والله العالم .\r\nسؤال ( 1034 ) آيا براى زنان نامحرم پوشيدن جورابى كه پوست بدن را نشان مىدهد در مقابل مردان ، جايز است ؟\r\nبسمه تعالى : در صورتى كه پوست بدن را نشان داده و يا زينت زن محسوب شود جايز نيست ، والله العالم .\r\nسؤال ( 1035 ) آيا در اسلام رنگ خاصى براى جوراب زنان معين شده يا اينكه زن مىتواند با هر رنگى كه خواست ، جوراب بپوشد ؟\r\nبسمه تعالى : در صورتى كه پوشيدن جوراب رنگى موجب جلب توجه نامحرمان شود ، پوشيدن آن جايز نبوده و زن بايد آن را بپوشاند ، والله العالم .\r\n\r\nپوشاندن صورت و استفاده از پوشيه و نقاب\r\nسؤال ( 1036 ) آيا پوشيدن پوشيه و استفاده از آن واجب است ؟\r\nبسمه تعالى : در صورتى كه باز كردن صورت باعث وهن و سبكى زن مؤمنه بوده و يا اينكه موجب جلب توجه مردان نامحرم باشد ، بايد صورت را بپوشاند ، والله العالم .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nسؤال ( 1037 ) آيا براى زن پوشاندن صورت بهتر است يا بازگذاشتن آن ؟\r\nبسمه تعالى : در صورتى كه باز گذاشتن صورت موجب جلب توجه نامحرمان باشد ، بايد آن را بپوشاند ، والله العالم .\r\nسؤال ( 1038 ) نظر مبارك را راجع به پوشاندن صورت در زنان مرقوم فرمائيد ؟\r\nبسمه تعالى : پوشاندن مقدارى كه در نماز باز گذاشته مىشود واجب نمىباشد ولى در صورتى كه بازگذاشتن آن باعث جلب توجه نامحرمان باشد ، بايد آن را بپوشاند ولى در حال احرام پوشاندن صورت به چيزى كه به صورت بچسبد جايز نمىباشد ، والله العالم .\r\nسؤال ( 1039 ) آيا پوشاندن صورت براى زن در صورتى كه صورتش جذاب و زيبا باشد ، واجب است ؟\r\nبسمه تعالى : در صورتى كه موجب جلب توجه نامحرمان باشد بايد بنابر احتياط واجب بپوشاند ، والله العالم .\r\nسؤال ( 1040 ) 1 - آيا بر زن پوشاندن صورت و كف دست‌ها از نامحرمان در صورتى كه در آن‌ها انگشترى مىباشد و يا حنا استفاده نموده و يا در صورتش از كرم‌هاى زيبايى استفاده نموده باشد ، واجب است . آيا كوتاه نمودن ابروها زينت محسوب مىگردد ؟\r\nبسمه تعالى : آنچه كه در زن زينت محسوب مىشود بايد از نامحرمان پوشانده شود ، والله العالم .\r\n2 - در صورتى كه زن مىداند كه مرد نامحرم با شهوت به كف دستهاى او نگاه مىكند ولى زن قصد ندارد كه او را به اين حرام انداخته و جلب توجه او را بنمايد . آيا در اين صورت پوشاندن آن لازم است و در صورتى كه زن قصد جلب توجه نامحرم را داشته باشد ، حكم شرعى را مرقوم فرمائيد ؟\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبسمه تعالى : بنابر احتياط واجب بايد كف دست‌ها را از نامحرم در فرض اول پوشانده و در فرض دوم بنابر اظهر پوشاندن واجب است ، والله العالم .\r\nسؤال ( 1041 ) در منطقه‌ى ما عرف مردم حجاب كامل در زن را علاوه بر آنچه كه در بلاد ديگر هم متعارف مىباشد به زدن پوشيه و پوشاندن صورت مىداند . اكنون سؤال اين است كه آيا در اين موارد مخالفت با عرف جايز است ؟ آيا عفت و حجاب كامل زن ربطى به پوشيه زدن و پوشاندن صورت دارد با توجه به اينكه كشف صورت هم در برخى موارد موجب تحقق فساد و تحريك نامحرمان مىباشد . اكنون وظيفه چيست ؟ آيا زنان اهل بيت ( عليهم السلام ) صورت خود را مىپوشاندند . نظر مبارك شما درباره‌ى روايت معروف كه از حضرت زهرا ( عليها السلام ) نقل شده كه بهترين حالات براى زن آن است كه مردان او را نديده و او هم مردان را نبيند ، چيست ؟ و در روايت ديگر حضرت صورت و بدن خود را از مرد كور پوشانيده و فرمود اگر چه او چشم ندارد ولى ممكن است عطر بدن مرا استشمام نمايد ، آيا اين روايات دلالت بر وجوب پوشاندن صورت مىكند ؟\r\nبسمه تعالى : پوشاندن صورت واجب نمىباشد ولى در صورتى كه باز نگه داشتن صورت مستلزم هتك و يا سبكى زن مؤمنه در عرف عام مردم باشد بايد صورت را بپوشاند ، اما آنچه كه از حضرت زهرا ( سلام الله عليها ) نقل شده در كتاب مكارم الاخلاق و مستدرك الوسايل وجود داشته ولى سند اين در روايت هر چند ضعيف مىباشد ولى مضمون آن دو در روايات ديگر وجود داشته و سيره و روش زنان اهل بيت ( عليهم السلام ) هم بر اين بوده كه صورت را از نامحرمان مىپوشاندند ، والله العالم .\r\nسؤال ( 1042 ) در صورتى كه پوشيدن صورت باعث ايجاد حرج و سختى و يا اينكه\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nدر نزد مذاهب و اديان ديگر صورت خوش آيندى نداشته باشد ، تكليف شرعى زن چيست ؟\r\nبسمه تعالى : در صورتى كه كشف و باز نگه داشتن صورت باعث جلب توجه نامحرمان شود ، بايد پوشيده شود و ناخوشايند بودن در نزد نامحرمان و يا مردم ديگر و يا اديان و مذاهب ديگر اهميتى ندارد ، مسلمان بايد تابع احكام شرع و دين باشد ، والله العالم .\r\nسؤال ( 1043 ) آخرين رأى و نظر حضرتعالى راجع به باز نگه داشتن صورت در زنان چيست ؟ در صورتى كه حرام باشد نظر حضرتعالى راجع به استفاده از نقاب كه فقط دو چشم زن پوشيده نشده و باقى صورت پوشيده مىشود ، چيست ؟ و آيا در حال احرام و حج ، زن مىتواند از آن استفاده نمايد ؟\r\nبسمه تعالى : در صورتى كه باز نگه داشتن صورت موجب جلب توجه نامحرمان باشد بايد صورت پوشيده باشد و همچنين اگر استفاده از نقاب باعث جلب توجه نامحرمان باشد حق استفاده از آن را ندارد ولى در حال احرام مىتواند جمع بين پوشاندن صورت و باز بودن صورت در احرام بدين صورت كه پارچه و يا ساترى را كه به صورت مىاندازد به صورت نچسبيده ، بلكه به وسيله‌اى آن را با فاصله از صورت نگه دارد ، والله العالم .\r\nسؤال ( 1044 ) آيا حضرتعالى استفاده از نقاب را هر چند به خاطر ناچارى باشد حرام مىدانيد ، من شنيده‌ام كه بسيارى از شيوخ و علماء استفاده از نقاب را براى زنان حرام دانسته و شديداً با آن مخالفت مىكنند ، لطفاً نظر مبارك را مرقوم فرمائيد ؟\r\nبسمه تعالى : سزاوار است كه زن مؤمنه صورت خود را به شكلى كه ساير زنان\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمؤمنه مىپوشانند ، بپوشانند ولى به شكلى كه موجب جلب توجه نامحرمان باشد جايز نيست ، والله العالم .\r\nسؤال ( 1045 ) نظر حضرتعالى راجع به استفاده از نقاب كه فقط دو چشم زن از آن معلوم مىماند ، چيست ؟\r\nبسمه تعالى : استفاده از لباسى كه باعث جلب توجه نامحرمان شود جايز نمىباشد ، همچنين استفاده از لباسى كه با كرامت و مقام زن مؤمنه منافات داشته باشد بايد ترك شود ، والله العالم .\r\nسؤال ( 1046 ) زن مىتواند در هنگام رانندگى به جهت بهتر مشاهده شدن مسير مقابل خود از نقاب استفاده كند ؟\r\nبسمه تعالى : در هنگام رانندگى براى محفوظ ماندن از حوادث راه مانعى ندارد ، والله العالم .\r\nسؤال ( 1047 ) هنگامى كه با همسرم براى زيارت و گردش به كشورهاى ديگر مىروم ، همسرم ملبس به حجاب اسلامى بوده و فقط صورت او باز مىباشد ولى باقى بدن كاملًا پوشيده شده است با توجه به اينكه در قطيف عادت زنان مؤمنه به پوشانيدن صورت مىباشد ، آيا اين عمل جايز است ؟\r\nبسمه تعالى : باز نگه داشتن صورت در صورتى كه موجب جلب توجه نامحرمان نباشد مانعى ندارد ، والله العالم .\r\nسؤال ( 1048 ) آيا پوشاندن صورت در مناطقى كه زنان آن مناطق عادت به پوشاندن صورت دارند ، واجب است ؟\r\nبسمه تعالى : در مواردى كه باز گذاشتن صورت موجب اتهام زن به بى عفافى و بدحجابى در مقابل نامحرمان باشد ، بايد صورت را بپوشاند ، والله العالم .\r\nسؤال ( 1049 ) آيا باز نگه داشتن صورت و همچنين دست‌ها تا مچ جايز است و آيا\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nدر اين مسئله فرقى بين موردى كه بيننده زن را مىشناسد و غير اين صورت وجود دارد و آيا در اين حكم فرقى بين عرف مناطق و اماكن مختلف مىباشد . بعنوان مثال زنان در منطقه‌ى احساء صورت خود را مىپوشانند . آيا مىتوان در احساء با توجه به مخالفت عرف صورت را باز گذاشت ؟\r\nبسمه تعالى : زن مؤمنه بايد صورت خود را به شكلى كه زنان صالحه و مؤمنه مىپوشانند ، بپوشاند و باز گذاشتن صورت در صورتى كه موجب جلب توجه‌ى نامحرمان باشد ، جايز نيست و عرف اماكن و مناطق با هم اختلاف دارد ، والله العالم .\r\nسؤال ( 1050 ) ما در قطيف عربستان زندگى مىكنيم ، حضرتعالى در بعضى از استفتاءات فرموده‌ايد كه بنابر احتياط مستحب بايد صورت و دو كف دست را زنان بپوشانند و اين جواب طبق حكم اولى مسئله بوده و طبق حكم ثانوى در برخى موارد واجب مىشود ، لطفاً بيان فرمائيد كه در چه مواردى پوشيدن آنچه ذكر شد ، واجب مىشود ؟ آيا مىتوان گفت كه در منطقه‌ى قطيف پوشاندن صورت واجب است ؟\r\nبسمه تعالى : در صورتى كه باز نگه داشتن صورت هر چند به مقدارى كه در نماز باز نگه داشتن آن جايز است موجب وهن و سبكى زن مؤمنه بوده و نظر نامحرمان به او جلب مىگردد ، بايد صورت را بپوشاند چنانچه در شهرهاى شما مسئله همانگونه است كه ذكر شد ، بنابراين بر زن‌هاى مؤمنه در شهرهاى شما بنابر احتياط واجب لازم است كه صورت خود را بپوشانند ، والله العالم .\r\nسؤال ( 1051 ) آيا چانه‌ى زن جزء صورت محسوب مىشود و بايد پوشانده شود ؟\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nبسمه تعالى : قسمت زير چانه جزء صورت نبوده و بايد از نامحرمان پوشيده شود و قسمت بالاى آن بنابر احتياط مستحب پوشانده شود ، والله العالم .\r\n\r\nپوشاندن بدن از زن‌هاى غير مسلمان\r\nسؤال ( 1052 ) در صورتى كه زن غير مسلمان از كفار اهل ذمه بوده و آنچه را كه از زيبايىهاى زنان مسلمان مىبيند براى مردان نامحرم بازگو مىكند . آيا واجب است كه زنان مسلمان بدن را از آنان بپوشانند ؟\r\nبسمه تعالى : بله بايد بپوشانند ، والله العالم .\r\nسؤال ( 1053 ) آيا در مقابل زنان خدمت كار غير مسلمان كه در منزل مسلمانان خدمت مىكنند ، مراعات حجاب لازم است ؟ آيا زن مسلمان مىتواند موهاى جلوى سر و آرايش خود را به آنان نشان دهد ؟\r\nبسمه تعالى : جايز نمىباشد ، والله العالم .\r\n\r\nپوشاندن بدن از بچه مميز\r\nسؤال ( 1054 ) در چه سنى زنان بايد در مقابل پسر بچه حفظ حجاب نمايند ؟\r\nبسمه تعالى : در صورتى كه پسر بچه مميز باشد بنابر احتياط واجب بايد زنان نامحرم بدن خود را از او بپوشانند ، والله العالم .\r\nسؤال ( 1055 ) آيا براى خواهران بالغه‌ى من واجب است كه خود را از پسر خاله‌هاى من كه داراى سن 11 يا 13 سال مىباشند ، بپوشانند ؟\r\nبسمه تعالى : بايد حجاب خود را در مقابل پسر خاله‌ها حفظ كنند ؛ زيرا در اين سن آن‌ها مميز مىباشند ، والله العالم .\r\nسؤال ( 1056 ) آيا پوشاندن بدن در مقابل پسرهايى كه در آستانه‌ى بلوغ هستند ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nواجب است ؟\r\nبسمه تعالى : بر دختران واجب است كه بدن خود را در مقابل نامحرمان و كسانى كه در آستانه‌ى بلوغ شرعى هستند بپوشانند ، والله العالم .\r\n\r\nحكم حجاب در مدارسى كه از حجاب اسلامى جلوگيرى مىشود\r\nسؤال ( 1057 ) در بعضى از كشورهاى اسلامى از حضور دختران با حجاب در مدارس جلوگيرى شده و دختران با حجاب جهت مراعات حجاب مورد مؤاخذه قرار مىگيرند با توجه به اينكه منع از تحصيل باعث ايجاد مشكل در ازدواج آنان مىشود ؛ زيرا جوانان اين مناطق حاضر نمىباشند با دختران بىسواد و يا تحصيل نكرده ازدواج نمايند به همين جهت زندگى اين دختران مبتلا به مشكلاتى مىشود . آيا اين دختران مىتوانند فقط در فضاى مدرسه حجاب را كنار بگذارند ؟\r\nبسمه تعالى : بر مسلمانان واجب است كه در اين مناطق و اماكن اقدام به ساختن مدارس نموده و اجازه ندهند كه دختران آنان در اين مدارس رفته و با ساختن مدارس كرامت مسلمانان را حفظ نمايند . البته اهل خير در بين مسلمانان در مناطق اسلامى بسيارند . خداوند در قرآن مىفرمايد ( والذين جاهدوا فينا لنهدينّهم سبلنا ) ، والله العالم .\r\n\r\nمسايلى راجع به زينت و آرايش زنان\r\nسؤال ( 1058 ) آيا زن مىتواند از انگشتر و يا دستبند طلا استفاده نموده ولى آن را نپوشاند و با همين زيور آلات در بازارها و يا در مجالس فاميلى ظاهر شود با توجه به اينكه استفاده از اين آلات صرفاً جهت زينت مىباشد ؟\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nبسمه تعالى : زن بايد مواضع زينت و آرايش خود را از نامحرم بپوشاند ولى اگر انگشترى كه بدست كرده ، باعث جلب توجه نامحرمان نمىشود و جنبه‌ى زينتى نداشته باشد پوشاندش لازم نمىباشد ، والله العالم .\r\nسؤال ( 1059 ) آيا اشيايى كه زنان به عنوان وسايل زينتى و آرايشى استفاده مىكنند مانند عينك‌هاى آفتابى و يا كرمهاى نرم كننده‌ى پوست و مانند آن و همچنين زيور آلاتى مانند انگشتر و يا دستبند بايد از مردان نامحرم بپوشند و همچنين مردان نامحرم مىتوانند بدون شهوت به آن مواضع نگاه كنند ؟\r\nبسمه تعالى : در مسايل قبلى گفته شد كه زن بايد مواضع زينت خود را از نامحرمان بپوشاند مگر انگشترى كه جنبه‌ى زينتى نداشته و جلب توجه نامحرمان را نكند ، والله العالم .\r\nسؤال ( 1060 ) آيا ظاهر ساختن حلقه‌ى ازدواج در دست زنان كه جنبه‌ى آرايشى و تزئينى ندارد ، جايز است ؟\r\nبسمه تعالى : در صورتى كه زينت محسوب نشده و موجب جلب توجه‌ى نامحرمان نشود پوشاندن آن لازم نمىباشد ، والله العالم .\r\nسؤال ( 1061 ) اگر زنى در صورت خود از لوازم و مواد آرايشى كه در زمان حاضر متعارف است استفاده كند ، آيا مىتواند در اجتماعات حاضر شود و يا با نامحرمان برخورد داشته باشد ؟\r\nبسمه تعالى : آرايش و زينت نمودن صورت در معرض ديد نامحرمان جايز نمىباشد و بايد آنچه را كه زينت اوست بپوشاند مگر انگشترى كه جنبه‌ى زينت نداشته و يا سرمه‌اى كه جلب توجه‌ى نامحرمان نكند ، والله العالم .\r\nسؤال ( 1062 ) زنى كه در صورت خود مقدار كمى از كرمهاى آرايشى استفاده نموده و با همان آرايش خفيف در انظار مردم در اجتماع ظاهر مىشود ، هر\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nچه به او تذكر داده‌ايم او مىگويد آرايش خفيف مانعى نداشته و پوشاندن آن لازم نمىباشد . آيا پوشاندن اين گونه آرايش لازم است ؟\r\nبسمه تعالى : پوشاندن صورت هر چند مقدار كمى از آن آرايش شده باشد واجب است ، والله العالم .\r\nسؤال ( 1063 ) آيا در صورت استفاده از عطر و يا ادكلن ، زن مىتواند در مجامع عمومى حاضر شود ؟\r\nبسمه تعالى : استعمال عطر و يا ادكلن هنگام خروج از منزل و يا حضور در مجالسى كه نامحرمان حضور دارند اگر موجب جلب توجه‌ى نامحرمان به آن زن گردد جايز نيست ، والله العالم .\r\nسؤال ( 1064 ) آ يا زن مىتواند در ماه رمضان قبل از خارج شدن از منزل از مواد خوشبو كننده استفاده نمايد ؟\r\nبسمه تعالى : استفاده از عطر و يا اشياء خوشبو كننده‌ى ديگر در زنان ، چون غالباً موجب جلب توجه‌ى نامحرمان به آنان مىشود جايز نمىباشد ، والله العالم .\r\nسؤال ( 1065 ) آيا برداشتن ابرو كه در بين زنان امرى متعارف مىباشد زينت و يا آرايش محسوب مىگردد ؟\r\nبسمه تعالى : اگر آنچه گفته شده ، امرى متعارف در بين همه‌ى زنان حتى پير زنان باشد پوشاندن آن لازم نمىباشد ، والله العالم .\r\nسؤال ( 1066 ) آيا معناى زينت و مراد از آن هر چيزى است كه عرف مردم آن را زينت و تجمل بداند ؟\r\nبسمه تعالى : بله معنا همان است كه در سؤال ذكر شده است ، والله العالم .\r\nسؤال ( 1067 ) آيا پوشيدن كفشى كه هنگام راه رفتن ايجاد صدا نموده و موجب\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nجلب توجه‌ى نامحرمان مىشود ، جايز است ؟\r\nبسمه تعالى : بنابر احتياط واجب زن بايد از پوشيدن هر چيزى كه موجب جلب توجه‌ى نامحرمان به او مىشود خوددارى كند ، والله العالم .\r\nسؤال ( 1068 ) آيا استفاده‌ى مرد از لوازم آرايشى زنانه و يا برداشتن ابرو مانند زنان ، براى مرد جايز است ؟\r\nبسمه تعالى : جايز نمىباشد ، والله العالم .\r\nسؤال ( 1069 ) آيا جايز است كه زن ناخن‌هاى خود را بلند نموده و مراعات بهداشت و نظافت آنان را هم بنمايد و آيا روايتى كه در آن به زنان سفارش شده كه جهت زينت ناخن‌هاى خود را بلند نمايند ، صحيح مىباشد ؟\r\nبسمه تعالى : بلند نمودن ناخن براى زنان مانعى ندارد و در روايت معتبر از رسول خدا ( ص ) نقل شده كه حضرت به مردان فرمودند ناخن‌هاى خود را كوتاه نموده و به زنان فرمودند ناخن‌هاى خود را كوتاه نكنيد كه باعث زينت شماست ولى در زمان حاضر سزاوار است كه زن‌هاى مؤمنه ناخن‌هاى خود را بلند نكنند ، والله العالم .\r\nسؤال ( 1070 ) نظر مبارك حضرتعالى درباره زنانى كه در مجالس زنانه خود را آرايش نموده و با اين آرايش به تفاخر و خود نمايى مىپردازند و غرضشان از اين امر آن است كه خود را از همه‌ى زنان ديگر زيباتر جلوه دهند و برخى موارد ، اگر براى شوهران خود هم آرايش كنند قصد تفاخر و خودنمايى دارند ، آيا اين عمل جايز است ؟\r\nبسمه تعالى : ظاهر شدن با آرايش و زينتى كه مناسب شأن زنان باشد در مجالس زنانه مانعى ندارد چنانچه زن مىتواند براى شوهر خود اقدام به آرايش كند ولى فخر فروشى و خودنمايى در اين مسايل مورد رضايت شارع مقدّس نمىباشد ، والله العالم .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nسؤال ( 1071 ) آيا زن مىتواند موى سر خود را كوتاه نمايد . آيا اين عمل جايز مىباشد . آيا مقدار مشخصى براى كوتاه كردن مو در روايات وارد شده است ؟\r\nبسمه تعالى : كوتاه كردن موى سر اگر به شكلى باشد كه زن را از صورت زن‌هاى مؤمنه خارج نكند مانعى ندارد و حد و اندازه‌اى در شرع مقدّس براى آن وارد نشده است ، والله العالم .\r\nسؤال ( 1072 ) آيا دختران مىتوانند موى سر خود را زايل كرده و يا آن را كوتاه كنند ؟\r\nبسمه تعالى : مانعى ندارد ، والله العالم .\r\n\r\nعكس بردارى از زن\r\nسؤال ( 1073 ) آيا عكس انداختن زنان در سالن عكاسى ( استوديو ) جايز است ؟ اگر در منزل عكس بدون حجاب انداخته شود ، آيا مىتوان آن را جهت ظاهر شدن به عكاسى برده در حالى كه عكاس و يا كارمند عكاسى نامحرم بوده و به آن عكس نگاه مىكند ؟\r\nبسمه تعالى : زن نمىتواند عكس بدون حجاب خود را به عكاس و يا نامحرم ديگرى در استوديو بدهد ، والله العالم .\r\nسؤال ( 1074 ) آيا زن مىتواند از عكس بدون حجاب خود در صورت اضطرار در گذرنامه استفاده نمايد ؟\r\nبسمه تعالى : در صورتى كه عكاس از محارم او بوده و امكان مراجعه به او براى انداختن عكس باشد بايد به محرم مراجعه كند در غير اين صورت در حال اضطرار رجوع به غير مانعى ندارد ، والله العالم .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nاسب سوارى زنان\r\nسؤال ( 1075 ) آيا زن مىتواند اقدام به ورزش اسب سوارى نمايد ؟\r\nبسمه تعالى : عملى كه موجب جلب توجه‌ى نامحرمان به زن مىباشد جايز نمىباشد ، والله العالم .\r\n\r\nاحكام فراگيرى رانندگى براى زنان\r\nسؤال ( 1076 ) آيا زن مىتواند در آموزشگاه رانندگى با راننده‌اى كه نامحرم بوده اقدام به فراگيرى رانندگى نمايد با توجه به اينكه حجاب كامل خود را مراعات نموده و مواظب عفاف خود مىباشد ؟\r\nبسمه تعالى : اگر يكى از محارم زن همراه او باشد مانعى ندارد ، والله العالم .\r\nسؤال ( 1077 ) آيا زن مىتواند با صورت و دست باز در خيابان‌ها و جاده‌ها اقدام به رانندگى نمايد ؟\r\nبسمه تعالى : در صورتى كه رانندگى به شكل ذكر شده موجب جلب توجه‌ى نامحرمان باشد مانند خيابان‌ها و ميادين عمومى شهرها جايز نمىباشد ولى اگر مستلزم جلب توجه‌ى نامحرم نباشد و زن پوشش شرعى خود را مراعات نمايد مانعى ندارد ، والله العالم .\r\n\r\nحكم زن‌هاى غير مسلمان\r\nسؤال ( 1078 ) آيا مىتوان در حال حاضر زنان اهل كتاب را در كشورهاى كفر جزء كنيزان محسوب نمود ؟\r\nبسمه تعالى : جزء كنيزان نمىباشند ، والله العالم .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nبازيگرى زنان\r\nسؤال ( 1079 ) نظر مبارك را راجع به هنرپيشگى و بازيگرى زنان مانند فيلم‌هايى كه در ايران ساخته مىشود ، بيان فرمائيد ؟\r\nبسمه تعالى : در صورتى كه زن حجاب شرعى خود را مراعات نموده و عمل او مستلزم هيچ عمل حرام ديگرى نباشد مانعى ندارد ، ولى نفس انسانى و هواهاى نفسانى او را به بدىها مىكشاند ، والله العالم .\r\nسؤال ( 1080 ) آيا زن مىتواند در مجالس زنان براى به تصوير كشيدن مصايب معصومين ( عليهم السلام ) به شكل مرد در آمده و نقش مردان را بازى كند ؟\r\nبسمه تعالى : اگر موجب وهن و يا توهين به معصوم ( عليهم السلام ) باشد جايز نيست ، والله العالم .\r\nسؤال ( 1081 ) آيا دختران مىتوانند زندگى امام معصوم ( عليهم السلام ) را به صحنه آورده و در مجالس زنان نشان دهند ؟\r\nبسمه تعالى : عملى كه موجب توهين به معصوم ( عليهم السلام ) شود جايز نيست ، والله العالم .\r\n\r\nصداى زنان\r\nسؤال ( 1082 ) آيا زن مىتواند بعضى از دعاها و يا خطبه‌ى حضرت زهرا ( سلام الله عليها ) را در حالى كه مردان صداى او را مىشنوند بر شبكه‌ى اينترنت در يك برنامه‌ى عمومى كه به آن پالستوك گفته مىشود بخواند اين برنامه مانند يك مجلس عمومى در يك محل واحد مىباشد با توجه به اينكه اين برنامه را يك گروه شيعه مذهب به عهده دارند ؟\r\nبسمه تعالى : زن مىتواند دعاها و يا خطبه‌ها را بخواند ولى مردان نمىتوانند به\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nآن صدا به قصد لذت گوش دهند ، والله العالم .\r\nسؤال ( 1083 ) آيا زن مىتواند در يك مجلس مردانه اقدام به سخنرانى نمايد ؟\r\nبسمه تعالى : اگر اين عمل موجب جلب توجه‌ى نامحرمان شود جايز نمىباشد . بله اگر ضرورت دينى در بين بوده كه مربوط به حفظ اصل دين و شريعت باشد مانند خطبه حضرت زهرا سلام الله عليها و حضرت زينب كبرى سلام الله عليها سخنرانى و خطبه خواندن واجب مىگردد ، والله العالم .\r\n\r\nاحكام غنا ، موسيقى و رقص\r\n\r\nاحكام غناى زن و رقص او براى شوهرش\r\nسؤال ( 1084 ) آيا غناى زن بدون آلات موسيقى براى شوهرش جايز مىباشد . آيا زن مىتواند جهت تحريك شوهرش و يا خوشحال نمودن او در مقابلش اقدام به رقص نمايد ؟\r\nخوئى ( قدس سرّه ) : غناء جايز نمىباشد ولى رقصيدن مانعى ندارد ، والله العالم .\r\nسؤال ( 1085 ) آيا زن مىتواند در مقابل شوهرش برقصد ؟\r\nخوئى ( قدس سرّه ) : مانعى ندارد ، والله العالم .\r\nسؤال ( 1086 ) آيا رقص مقابل زنان و يا مردان نامحرم جايز است ؟\r\nخوئى ( قدس سرّه ) : در مقابل شوهر و زنان مانعى ندارد ولى در مقابل مردان چه محارم باشند يا غير محارم جايز نمىباشد ، والله العالم .\r\nسؤال ( 1087 ) آيا رقص زن براى شوهر و رقص شوهر براى همسرش جايز است ؟\r\nبسمه تعالى : رقص زن براى شوهرش مانعى ندارد ولى رقص شوهر براى\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nهمسرش در صورتى كه منافى با وقار و شأن مؤمن نباشد مانعى ندارد و در غير اين صورت سزاوار است كه مؤمن آن را ترك نمايد ، والله العالم .\r\n\r\nحكم غناى زنان در عروسىها\r\nسؤال ( 1088 ) غناى زنان در عروسىها جايز است در صورتى كه حرام ديگرى در بين نباشد . آيا اين غناء با توجه به بودن داماد در بين زنان ، جايز است ؟\r\nخوئى ( قدس سرّه ) : جواز غناى زنان در عروسىها مشروط به نبودن نامحرم در مجلس مىباشد و در نامحرم فرقى بين داماد و اشخاص ديگر وجود ندارد ، والله العالم .\r\nسؤال ( 1089 ) آيا جواز غناء براى زنان اختصاص به مجالس عروسى دارد و در مجالس ديگر جايز نيست ؟\r\nخوئى ( قدس سرّه ) : بله اختصاص به مجالس عروسى دارد ، والله العالم .\r\nسؤال ( 1090 ) آيا زنان مىتوانند در مجالس عروسى اقدام به خواندن غناى مطرب نمايند ؟\r\nبسمه تعالى : غناء در مجلس عروسى براى زنان تا زمانى كه مشتمل بر باطل نباشد مانعى ندارد ، والله العالم .\r\nسؤال ( 1091 ) آيا حداء خواندن براى شتر و غناى زنان در مجالس عروسى از موارد استثناى غناء محسوب مىشود ؟\r\nبسمه تعالى : غناى در عروسىها در صورتى كه مشتمل بر استعمال آلات موسيقى نبوده و اختلاط زن و مرد در آن نباشد و مجلس اختصاص به زنان داشته باشد مانعى ندارد ولى حداء خواندن براى شتر در صورتى كه به شكل غناى حرام باشد بنابر احتياط بايد ترك شود و در غير اين صورت مانعى ندارد ، والله العالم .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nاحكام عروسىها\r\nسؤال ( 1092 ) بعد از گذشت ماه صفر ازدواج در مناطق مختلف شروع شده و در بعضى از اين مجالس زنان اقدام به زدن طبل و غناء خوانى و رقص مىكنند . البته اين مجالس دور از چشم نامحرمان مىباشد . آيا انعقاد اين مجالس و شركت زنان مؤمنه در اين محافل جايز است ؟\r\nبسمه تعالى : استفاده از آلات و وسايل لهو و لعب هر چند در مجالس اختصاص زنان باشد ، جايز نبوده و شركت زنان ديگر هم در اين مجالس ، چون ترويج و تاييد حرام مىباشد جايز نمىباشد ، والله العالم .\r\nسؤال ( 1093 ) در بعضى از مجالس عروسى ديده مىشود كه بعضى از حاضرين به جاى استفاده از طبل از ظروف استفاده مىكنند كه صداى شبيه به صداى طبل دارد . آيا اين عمل جايز است ؟\r\nبسمه تعالى : مانعى ندارد ، والله العالم .\r\nسؤال ( 1094 ) آيا تهيه‌ى نوار توسط بعضى زنان از مجالس عروسى كه اختصاص به زنان داشته و در آن مجالس اقدام به غناء خوانى شده و نگاه كردن به آن در آينده به جهت تجديد خاطره و يا زنده شدن ياد كسانى كه در آن مجالس بوده و فعلًا نمىباشند ، جايز است ؟\r\nبسمه تعالى : شنيدن غناء در غير مجلس عروسى جايز نمىباشد و در اين حكم فرقى بين شنيدن غناء بدون واسطه و يا با واسطه پخش آن در نوار و امثال آن نمىباشد هر چند غناء مختص به مجالس زنان در عروسى باشد ، والله العالم .\r\nسؤال ( 1095 ) آيا داماد در شب عروسى مىتواند در حضور خواهران و پسر عمه‌هاى خود در حالى كه مشغول غناء مىباشند بنشيند ، اين در حالى\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nاست كه زنان نامحرم ديگرى هم در مجلس بوده ولى اقدام به غناء نمىكنند و فقط شنونده‌ى آن هستند ؟\r\nبسمه تعالى : جايز نمىباشد ، والله العالم .\r\nسؤال ( 1096 ) در بسيارى از مجالس عقد در زمان ما شخص داماد وارد مجلس شده و براى نشستن در نزد عروس به محل خاص مىرود كه زنانى در آن مجلس هستند كه محرم با او نبوده و در برخى موارد اين زنان متوجه‌ى حضور شخص داماد نشده و مراعات حجاب كامل را نمىكنند و يا اينكه فقط موى سر را پوشانده و ساير بدن پوشش مناسبى ندارد . آيا داخل شدن داماد در اين مجالس جايز است ؟\r\nبسمه تعالى : در صورتى كه داماد در مجلسى داخل مىشود كه همسر و محارم او در آن مجلس هستند مانعى ندارد و در غير اين صورت بايد قبل از حضور داماد زنان نامحرم را باخبر كنند تا آنان خود را بپوشانند ، والله العالم .\r\nسؤال ( 1097 ) آيا رقصيدن مرد براى مرد و يا زنان براى يكديگر در عروسىها جايز است . آيا زدن به ظروفى مانند قابلمه و يا دبه در عروسى اشكال دارد ؟\r\nبسمه تعالى : رقص زنان براى زنان در عروسى در صورتى كه مشتمل بر امر حرامى مانند استفاده از موسيقى و يا مانند آن نباشد و دور از چشم نامحرمان هر چند پسر بچه‌ى مميز باشد مانعى ندارد و همچنين زن مىتواند براى شوهرش برقصد ولى رقص مرد براى مرد چون امرى لهوى بوده براى شخص مؤمن سزاوار نيست كه اقدام بر آن نموده و باعث سبكى و بىارزشى خود گردد اما استفاده از ظروفى كه وسيله و آلت لهو\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nو لعب نباشد مانعى ندارد ، والله العالم .\r\nسؤال ( 1098 ) به چه وسيله‌اى انسان مىتواند خود را از شنيدن غناء و موسيقى و يا رقص در عروسىها نجات دهد ؟\r\nبسمه تعالى : خلاص شدن از مجالس رقص ، غناء و امثال آن به اين است كه خود را مشغول به كار ديگرى نموده و يا در فضاى ديگرى مشغول صحبت با ديگران گردد ، والله العالم .\r\nسؤال ( 1099 ) آيا زينت نمودن ماشين عروس و داماد در صورتى كه موجب جلب توجه‌ى مردم باشد ، جايز است ؟\r\nبسمه تعالى : در صورتى كه تزيين ماشين عروس موجب جلب توجه‌ى نامحرمان به ان باشد چنانچه در زمان ما متعارف شده جايز نمىباشد ، والله العالم .\r\n\r\nسن بلوغ و تكليف\r\nسؤال ( 1100 ) آيا سن بلوغ در دختران نسبت به همه‌ى واجبات شرعيه يكسان مىباشد يا اينكه در بعضى از واجبات سن خاصى دخالت دارد مثلًا مىتوان گفت كه سن بلوغ در مسئله‌ى مراعات حجاب زمانى است كه دختر به حيض و عادات ماهيانه مىرسد ؟\r\nبسمه تعالى : در صورتى كه دخترى كه 9 سال قمرى را تمام كرده ، بالغه بوده و بايد احكام نماز ، روزه و حجاب را مانند ساير زنان مراعات كند و در بين واجبات فرقى در سن ذكر شده وجود ندارد ، والله العالم .\r\nسؤال ( 1101 ) دخترى كه 9 سال قمرى او تمام شده ولى در برخى موارد در خواندن نماز در اول وقت سهل انگارى مىنمايد . آيا بايد مانند اشخاص بزرگسال او را مورد مواخذه قرار داد و يا اينكه به او مهلت داد تا تدريجاً\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nعادت به خواندن نماز به شكل كامل پيدا كند ؟\r\nبسمه تعالى : در صورتى كه ياد دادن نماز به شكل صحيح متوقف باشد بر آنكه با دختر سهل انگارى نموده تا آنكه از روى شوق و رغبت نماز را بخواند سهل انگارى مانعى ندارد و همچنين نبايد با قهر و غضب به شكلى برخورد شود كه از نماز بيزار شده و يا به خاطر ترس و وحشت نماز بخواند ، والله العالم .\r\nسؤال ( 1102 ) دخترى كه 9 سال قمرى او تمام شده ولى در نماز صبح نمىتواند در وقت آن نماز را بخواند ولى بعداً آن را قضا مىكند . آيا واجب است كه به او تذكر داده و يا او را وادار به بلند شدن از خواب نمود ؟\r\nبسمه تعالى : بايد به شكلى برخورد شود كه ترك نماز صبح عادت او نشود ، والله العالم .\r\nسؤال ( 1103 ) در چه سنى مىتوان دختر را به خاطر ترك عمدى نماز مورد مؤاخده قرار داد ؟\r\nبسمه تعالى : مؤاخذه بر ترك نماز حتى قبل از بلوغ او بر ترك نماز جايز است ، والله العالم .\r\nسؤال ( 1104 ) مراد از سن تمييز را بيان فرمائيد ؟\r\nبسمه تعالى : سن تمييز در دختر تقريباً به گذشت 6 سال محقق مىشود ، والله العالم .\r\nسؤال ( 1105 ) در صورتى كه در رسيدن پسر و دختر به سن بلوغ شك شود ، نگاه به بدن آنان جايز است ؟\r\nبسمه تعالى : در صورت شك بنابر احتياط نگاه ترك شود ، والله العالم .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\nسن رشد\r\nسؤال ( 1106 ) مراد از كلمه‌ى رشيده در دختران چيست ؟\r\nبسمه تعالى : مقصود دخترى است كه 9 سال او تمام شده و نفع و ضرر خود و يا خير و شر را در وقت ازدواج بداند ، والله العالم .\r\nسؤال ( 1107 ) چگونه مىتوان دختر رشيده را در اين زمان شناخت ؟\r\nبسمه تعالى : رشيده به دخترى گفته مىشود كه صلاح و فساد خود را تشخيص داده و شهوت و احساسات مانع از تشخيص خير و يا شر در او نمىشود ، والله العالم .\r\nسؤال ( 1108 ) چه برهه از زمان نزديك سن رشد مىباشد ؟\r\nبسمه تعالى : معمولًا سن رشد بعد از سن بلوغ محقق مىشود ، والله العالم .\r\n\r\nاحكام استمناء\r\nسؤال ( 1109 ) زنى كه تقريباً 50 سال از عمرش گذشته و تا به حال امكان ازدواج براى او پيدا نشده است . آيا براى اين زن به خاطر رفع شهوت استمناء جايز است ؟\r\nبسمه تعالى : استمناء مطلقاً حرام است ، والله العالم .\r\nسؤال ( 1110 ) دخترى كه مبتلا به استمناء بوده و بعد از آن اقدام به غسل نكرده است و برخى موارد اين عمل در ماه رمضان اتفاق افتاده و اين دختر چون گمان داشته كه استمناء اختصاص به مردان دارد ، اقدام به غسل نمىكرده است . آيا نماز و روزه‌هاى او صحيح مىباشد ؟\r\nبسمه تعالى : بايد نمازهايى را كه بدون غسل هر چند غسل حيض خوانده ، قضا كند و همچنين بايد روزه‌هايش را كه با اين حال گرفته قضا نمايد ولى\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nكفاره بر او واجب نمىشود اين در صورتى است كه از او منى انزال شده است ولى در صورت عدم انزال فقط روزه را بايد قضا نمايد ، والله العالم .\r\nسؤال ( 1111 ) دخترى كه هنوز ازدواج نكرده و ملتزم به حجاب كامل اسلامى مىباشد ولى در برخى موارد بدون اراده در خواب صحنه‌هاى تحريك كننده ديده و در برخى موارد لرزشى در بدن پيدا شده و برخى موارد مايعاتى از او خارج مىشود . آيا اين عمل استمناء حساب مىشود كه موجب غسل گردد با توجه به اينكه اين دختر از مشاهده‌ى صحنه‌هاى تحريك كننده در بيدارى خوددارى مىكند ؟\r\nبسمه تعالى : آنچه در سؤال ذكر شده استمناء محسوب نشده و موجب غسل نمىگردد مگر در صورتى كه موجب جنايت گردد ، والله العالم .\r\nسؤال ( 1112 ) آيا استمناء زن در صورتى كه شوهرش در نزدش نيست و يا در موقعى كه با شوهرش در بستر خوابيده ، جايز است ؟\r\nبسمه تعالى : استمناء حرام بوده و فرقى بين زن و مرد نمىباشد ، والله العالم .\r\nسؤال ( 1113 ) آيا مكلف مىتواند با فكر كردن به زن و يا مردى شهوت خود را تحريك نمايد با توجه به اينكه اين تحريك به مرحله‌ى انزال نمىرسد ؟\r\nبسمه تعالى : تا زمانى كه انزال نشده حرام نيست ولى اگر قصد انزال نموده و انزال هم محقق شود حرام است و اگر انزال محقق نشود تجرى كرده است ، والله العالم .\r\n\r\nاستعمال دخانيات\r\nسؤال ( 1114 ) آيا استعمال دخانيات و يا استعمال معسل جايز است ؟\r\nبسمه تعالى : استعمال آنچه كه ذكر شده مانعى ندارد ولى سزاوار است كه\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمؤمنين بالخصوص جوانان خود را معتاد به آن نكنند ، والله العالم .\r\nسؤال ( 1115 ) در صورتى كه معتاد به دخانيات نباشد ، آيا ابتلا به آن حرام است ؟\r\nبسمه تعالى : استعمال دخانيات مانعى ندارد ، هر چند بهتر آن است كه ترك شود ، والله العالم .\r\nسؤال ( 1116 ) آيا استفاده از دخانيات در صورتى كه موجب ضرر در آينده باشد ، جايز است ؟\r\nبسمه تعالى : ضرر حرام ضررى است كه موجب جنايت بر نفس گردد و تا زمانى كه مكلف اين ضرر را احراز ننموده ، استفاده مانعى ندارد ، والله العالم .\r\nسؤال ( 1117 ) چگونه مىتوان تشخيص داد كه دخانيات براى انسان ضرر دارد يانه ؟\r\nبسمه تعالى : اين مسئله مربوط به تشخيص پزشكان حاذق مىباشد و در صورتى كه مكلف از استعمال دخانيات ترس ضررى داشته باشد كه جنايت بر نفس مىباشد ، بايد بنابر احتياط واجب ترك كند ، والله العالم .\r\nسؤال ( 1118 ) شخصى فتواى به حرمت استعمال دخانيات داده و گفته كه استعمال دخانيات مانند خود كشى تدريجى مىباشد . نظر حضرتعالى در اين مسئله چيست ؟\r\nبسمه تعالى : فتوى به شكل مطلق به حرمت دخانيات دليلى ندارد بله اعتياد به استعمال ترياك حرام است ، والله العالم .\r\nسؤال ( 1119 ) استفاده از تنباكو چه حكمى دارد ؟\r\nبسمه تعالى : اگر استفاده از آن به شكل تدخين باشد مانند استفاده از قليان مانعى ندارد ، والله العالم .\r\nسؤال ( 1120 ) آيا زن باردار مىتواند از دخانيات استفاده كند با توجه به اينكه اين\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nاستعمال باعث ضرر زدن به جنين مىباشد ؟\r\nبسمه تعالى : فرقى بين باردار و غير او نمىباشد حكم در مسايل سابقه گفته شده است ، والله العالم .\r\nسؤال ( 1121 ) امروز با توجه به تحقيقات پزشكى ثابت شده كه سيگار عامل ايجاد سرطان و امراض ديگر در انسان مىباشد به شكلى كه در سال قريب به 3 ميليون نفر از استفاده‌ى سيگار جان مىدهند و از جهت ديگر مقدار زيادى از اين سيگارها در كشور آمريكا تهيه شده و خريد اين سيگارها باعث جلب مقدار زيادى درآمد براى دشمن آمريكايى مىگردد . آيا با توجه به اين دو نكته استعمال سيگار جايز است ؟\r\nبسمه تعالى : استعمال دخانيات به عنوان اولى مانعى ندارد و بهتر است كه ترك شود ، والله العالم .\r\nسؤال ( 1122 ) نظر مبارك را راجع به استعمال دخانيات و مواد مخدر مانند ترياك بيان فرمائيد ؟\r\nبسمه تعالى : مواد مخدر اگر خشك و جامد باشد پاك است و بنابر احتياط واجب نبايد اعتياد به آن‌ها پيدا كند و فروختن و يا خريدن آن‌ها جهت مداوا زير نظارت قوانين حكومتى مانعى ندارد ، والله العالم .\r\nسؤال ( 1123 ) آيا استفاده‌ى ترياك براى اشخاص كه اعتياد به آن ندارند جايز است ؟\r\nبسمه تعالى : اعتياد حرام است بلكه واجب است كه معتاد آن را ترك نمايد ، والله العالم .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nاحكام اختلاط زن و مرد\r\nسؤال ( 1124 ) نظر حضرتعالى درباره‌ى اختلاط زن و مرد چيست ؟\r\nبسمه تعالى : در صورتى كه اختلاط مرد و زن باعث نشر فساد در اجتماع و از بين رفتن عفت و پاكدامنى زن باشد جايز نيست ، والله العالم .\r\nسؤال ( 1125 ) آيا مىتوان با دختر هم كلاسى خود در دانشگاه به عنوان هم كلاس صحبت نمود ؟\r\nبسمه تعالى : معاشرت با زن نامحرم چه به عنوان دوستى و يا غير آن جايز نمىباشد ، والله العالم .\r\nسؤال ( 1126 ) آيا با هم بودن زنان و مردان و اجتماع آنان براى برگزارى سرودهاى حماسى و جنگى و يا سرودهاى دينى و مذهبى كه در برخى موارد توأم با كيفيت و سبك خاص مىباشد ، جايز است ؟\r\nخوئى ( قدس سرّه ) : در صورتى كه به اين اجتماع و يا به كيفيت خواندن آن حرامى مترتب نشود اشكالى ندارد ، والله العالم .\r\nسؤال ( 1127 ) آيا مىتوان در دانشگاه با زن نامحرم در محل عمومى صحبت نمود ؟\r\nبسمه تعالى : اگر با التذاذ جنسى باشد جايز نيست ، والله العالم .\r\nسؤال ( 1128 ) آيا مىتوان در كلاسى حاضر شد كه معلم آن خانم بوده و نگاه به او هم از روى لذت و شهوت نمىباشد ؟\r\nبسمه تعالى : اگر توأم با شهوت و لذت باشد جايز نيست ، والله العالم .\r\nسؤال ( 1129 ) آيا حاضر شدن مرد در دانشگاه‌هاى مختلط كه زنان و دختران در آن مراكز مراعات حجاب را نمىكنند جايز است با توجه به اينكه بدست آوردن مدرك تحصيلى منوط به حضور در اين دانشگاه‌ها مىباشد ؟\r\nخوئى ( قدس سرّه ) : در صورتى كه حضور در اين دانشگاه‌ها باعث وقوع در حرام و\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nتحريك شهوت بر حرام گردد ، جايز نمىباشد و در غير اين صورت مانعى ندارد ، والله العالم .\r\nسؤال ( 1130 ) نظر مبارك درباره‌ى حضور دختران در دانشگاه‌هاى مختلط چيست ؟\r\nخوئى ( قدس سرّه ) : يادگيرى دروس دانشگاهى مانعى ندارد ولى اختلاط با نامحرمان حرام است ، والله العالم .\r\nتبريزى ( قدس سرّه ) : و بر مسلمانان واجب است كه مراكزى را براى فراگيرى علوم احداث كنند كه مشكل اختلاط در آن مدارس نباشد ، والله العالم .\r\nسؤال ( 1131 ) آيا براى زن جايز است كه در دانشگاه‌هاى مختلط كه در آن فساد و بىبند و بارى به چشم مىخورد حاضر شود در حالى كه مراعات كامل حجاب را نموده و جو و محيط ذكر شده تاثيرى در او ندارد ؟\r\nبسمه تعالى : در صورتى كه امكان تاثير در محيط را در خودش بدهد هر چند اين تأثير در آينده باشد ، حضور و درس خواندن در آن دانشگاه خالى از اشكال نمىباشد ، والله العالم .\r\nسؤال ( 1132 ) نظر حضرتعالى راجع به حضور در كلاس‌هاى دانشگاه كه مرد و زن در يك اتاق به درس استاد گوش فرا داده و زنان در يك طرف و مردان در يك طرف ديگرى مىنشينند و زنان شركت كننده حجاب شرعى كامل را مراعات مىنمايند ، چيست ؟\r\nبسمه تعالى : در صورتى كه درسى كه زنان در آن درس شركت مىكنند مورد احتياج زنان مؤمنه مىباشد . در صورتى كه حجاب و عفاف خود را مراعات كنند مانعى ندارد ، والله العالم .\r\nسؤال ( 1133 ) آيا خارج شدن زنان جهت ديدن دسته‌هاى عزادارى چنانچه در زمان ما متعارف شده ، جايز است ؟\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبسمه تعالى : نگاه زن به دسته‌هاى عزادارى در صورتى كه توأم با لذت جنسى نباشد مانعى ندارد ، والله العالم .\r\nسؤال ( 1134 ) آيا حضور در مراكزى كه زن و مرد در آن شنا مىكنند با عدم خوف وقوع در حرام جايز است ؟\r\nبسمه تعالى : حضور در مراكزى كه انسان در معرض گناه و معصيت واقع مىشود جايز نمىباشد ، والله العالم .\r\nسؤال ( 1135 ) در بحرين در بعضى از حسينيه‌ها متعارف است كه عدّه‌اى براى گرفتن خون و كمك به بيمارهاى كه محتاج به خون مىباشند اقدام به تأسيس نهادى نموده و نام آن را در يكى از اين حسينيه‌ها به اسم امام زمان ( ع ) نهاده‌اند در اين مراكز عدّه‌اى پرستار جهت گرفتن خون حاضر مىشوند ولى متأسفانه بعضى از آن‌ها بىحجاب و يا بد حجاب مىباشند . نظر حضرتعالى راجع به حضور زنان ذكر شده در اين اماكن چيست ؟\r\nبسمه تعالى : اين عمل جايز نمىباشد ؛ زيرا حضور زنان بى حجاب و يا بد حجاب در حسينيه منافى با حرمت و شأن حسينيه بوده و وهن به آن مكان محسوب مىگردد ، والله العالم .\r\nسؤال ( 1136 ) آيا زن مىتواند در محيط كارى با مرد نامحرم كار كند با توجه به اينكه بعضى از مردان ملتزم به مراعات احكام شرعى نمىباشند ؟\r\nبسمه تعالى : اگر وجود زن با مرد نامحرم در مكان كار خلوت با نامحرم باشد جايز نيست و در غير اين صورت مانعى ندارد ولى اين عمل در معرض كيد و نيرنگ شيطان براى زن و مرد مىباشد ، والله العالم .\r\nسؤال ( 1137 ) آيا نشستن در اتوبوسى كه انسان مىداند در آن با زن نامحرم برخورد نموده و موجب تماس با او مىشود ، جايز است ؟\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nبسمه تعالى : در صورتى كه سوار شدن اين وسايل از روى اضطرار بوده و تماس با نامحرم هم اختيارى نبوده و بدون قصد شهوت و لذت جنسى است مانعى ندارد ، والله العالم .\r\nسؤال ( 1138 ) در صورتى كه يكى از دوستان و يا خويشان به منزل انسان آمده و در يك مكان با هم نشسته و با مراعات حجاب كامل شرعى زنان هم با ما مىنشينند و در برخى موارد با مراعات كامل حجاب بر سر يك سفره مىنشينند ، آيا اين عمل جايز است ؟\r\nبسمه تعالى : در صورتى كه نشستن با مردان با حجاب كامل شرعى بوده و توأم با حرام ديگرى مثل نگاه التذاذى و يا غير آن نباشد مانعى ندارد ، والله العالم .\r\n\r\nصحبت و نامه نگارى بين زن و مرد\r\nسؤال ( 1139 ) آيا صحبت با نامحرم به شكل نوشتن در اينترنت با زن نامحرم در صورتى كه مخل آداب نباشد ، جايز است ؟\r\nبسمه تعالى : صحبت با نامحرم هر چند به شكلى كه در سؤال فرض شده ، اگر موجب انحراف و وقوع در حرام و يا اينكه توأم با شهوت و التذاذ جنسى باشد حرام است ، والله العالم .\r\nسؤال ( 1140 ) آيا دوستى با جنس مخالف به طريق اينترنت به شكلى كه بعداً با آن شخص ملاقات صورت گرفته و يك دوستى عادى محقق مىشود ، جايز است ؟\r\nبسمه تعالى : جايز نمىباشد ، والله العالم .\r\nسؤال ( 1141 ) آيا نامه نگارى اينترنتى بين پسر و دختر جايز است ؟\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nبسمه تعالى : اگر غرض از اين كار تحريك شهوت بر حرام باشد جايز نيست ، والله العالم .\r\nسؤال ( 1142 ) من دخترى 14 ساله مىباشم كه دوست دارم ، مردم را به سوى خداپرستى و محبت خدا دعوت نمايم . جهت اين امر از طريق اينترنت استفاده نموده و با دختران و يا پسرانى كه وارد اين شبكه‌ها براى بازى و يا كارهاى خلاف مىشوند صحبت نموده و تا به حال عدّه‌اى از آنان را توانسته‌ام با ارشاد و نصيحت متوجه سازم ولى عدّه‌اى اين كار را حرام دانسته‌اند و اين عمل را جايز نمىدانند . لطفاً نظر خود را در اين مسئله مرقوم فرمائيد ؟\r\nبسمه تعالى : لازم است كه زنان مؤمنه از هر كارى كه آنان را در معرض فساد و انحراف هرچند در آينده قرار مىدهد اجتناب نمايند ، والله العالم .\r\nسؤال ( 1143 ) نظر حضرتعالى راجع به استخدام و كارگيرى مسنجر و غير آن جهت صحبت و مكالمه با ديگران چيست با توجه به اينكه در اين عمل دختران و پسران با هم آشنا مىشوند . آيا مىتوان در اينترنت در شبكه‌هايى كه نمايانگر عكس‌هاى مبتذل و غير اخلاقى است وارد شد و يا در شبكه‌هايى كه در آن مسايل اعتقادى باطل و عقايد انحرافى ترويج مىگردد ؟\r\nبسمه تعالى : وظيفه‌ى مؤمن آن است كه كاملًا محافظ دين و اعتقادات خود بوده و درهاى ترويج فساد و انحراف در اجتماع را به روى خود و جامعه‌ى اسلامى ببندد ، والله العالم .\r\nبه همين جهت بايد از همه‌ى آنچه كه در سؤال ذكر شده اجتناب نمايد ، والله العالم .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nسؤال ( 1144 ) آيا استفاده از مسنجر و ارتباط اينترنتى با شخصى كه نامحرم بوده ولى داراى اطلاعاتى در زمينه‌ى دين و اعتقادات مذهبى مىباشد و غرض از اين ارتباط كه به شكل كتابت و نوشتارى است آگاه شدن دختران با مسايل مذهبى و شرعى بوده و اين دختران كاملًا در انتخاب افراد ذكر شده مواظبت نموده و طرفين بدون هيچ قصد و غرض غير اخلاقى به اين گفتگو اقدام مىكنند . آيا اين عمل جايز است ؟\r\nبسمه تعالى : در صورت كه غرض فقط يادگيرى دين و مسايل حقه باشد مانعى ندارد ، والله العالم .\r\nسؤال ( 1145 ) آيا صحبت با زن نامحرم كه مسيحى مىباشد به وسيله‌ى اينترنت كه به سبب گفتار نبوده و به شكل نوشتارى است ، جايز است و آيا مىتوان آن زن را به عقد موقت خود درآورد ؟\r\nبسمه تعالى : كلام با التذاذ جنسى با نامحرم حرام است و در اين حكم فرقى بين اقسام تكلم نمىباشد و در صحبت ازدواج شرط است كه طرفين همديگر را به شكل متعارف بشناسند و بعد از شناخت هم بايد زوجيت از طرف يكى انشاء شده و ديگرى قبول كند ، والله العالم .\r\nسؤال ( 1146 ) آيا مىتوان با دخترى از اهل كتاب از طريق اينترنت صحبت نموده و اظهار محبت نمود . آيا مىتوان به وسيله‌ى اينترنت و يا تلفن او را به عقد موقت در آورد ؟\r\nبسمه تعالى : صحبت با زن نامحرم به قصد شهوت و لذت حرام است و اجراء عقد به وسيله‌ى تلفن مانعى نداشته ولى با اينترنت و كتابت در آن باطل است . ولى اگر شخص مسلمان زن مسلمان دارد نمىتواند زن اهل كتاب را به عقد خود در آورده مگر با اجازه‌ى زن مسلمانش ، ولى اگر مدت\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nصيغه كم باشد مثل يك روز و يا دو روز بدون اجازه هم مىتواند زن كتابى را عقد نمايد ، والله العالم .\r\nسؤال ( 1147 ) نظر حضرتعالى درباره‌ى صحبت تلفنى بين زن و مرد چيست ؟\r\nبسمه تعالى : اين عمل اگر موجب تحريك شهوت و يا واقع شدن در حرام باشد جايز نيست ، والله العالم .\r\nسؤال ( 1148 ) آيا مىتوانم قبل از تحقق عقد ازدواج با دخترى كه قصد ازدواج با او را دارم ، مكالمه‌ى تلفنى داشته باشم ؟\r\nبسمه تعالى : تا زمانى كه عقد شرعى محقق نشده آن دختر نامحرم است و جايز نيست كه انسان با زن نامحرم بيشتر از مقدار ضرورت صحبت نموده و مكالمه كند ، والله العالم .\r\nسؤال ( 1149 ) آيا در غير موارد درس و يا كار در محيط كارى صحبت با دختران نامحرم جايز است ؟\r\nبسمه تعالى : صحبت با نامحرم در صورتى كه موجب تحريك شهوت بر حرام باشد حرام است . و در صورتى كه ضرورى و بدون قصد لذت باشد مىتواند به مقدار ضرورت با نامحرم تكلم نمايد ، والله العالم .\r\nسؤال ( 1150 ) آيا مجرد آرامش نفسانى در هنگام صحبت با نامحرم در حرمت آن كافى است ؟\r\nبسمه تعالى : اگر توأم با شهوت و التذاذ جنسى باشد اشكال دارد ، والله العالم .\r\nسؤال ( 1151 ) در شركتى كار مىكنيم كه بعضى از پرسنل آن زن مىباشند . آيا خارج از زمان كار مىتوانم با آنان صحبت كنم . آيا اگر در پارك و يا مراكز غير كارى همكار زن خود را مشاهده كنيم مىتوانم با او هم صحبت شوم ؟\r\nبسمه تعالى : صحبت با زن نامحرم در صورتى كه توأم با شهوت و التذاذ باشد\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nجايز نيست و در موارد ضرورت مىتواند به مقدار ضرورت و بدون التذاذ و شهوت صحبت نمايند ، والله العالم .\r\nسؤال ( 1152 ) آيا دوستى با جنس مخالف در صورتى كه اطمينان به عدم تحقق حرام باشد جايز است و در اين امر ، آيا دوستى به وسيله‌ى اينترنت و يا در دانشگاه با هم فرقى دارد ؟\r\nبسمه تعالى : صحبت با زن نامحرم در صورتى كه توأم با شهوت و التذاذ باشد حرام است و تا زمانى كه عقد شرعى بين زن و مرد اجراء نشده ، حق دوستى و يا ارتباط دوستانه و صحبتى كه با شهوت و التذاذ باشد ندارد ، والله العالم .\r\nسؤال ( 1153 ) آيا صحبت دختر نامحرم با مرد نامحرم به قصد تعليم و فراگيرى دروس و يا ايجاد دوستى بدون شهوت و عمل منافى عفت جايز است ؟\r\nبسمه تعالى : صحبت با دختر نامحرم جايز نيست مگر در هنگام ضرورت ، والله العالم .\r\nسؤال ( 1154 ) برخى موارد بين دختران و پسران نامه‌هايى رد و بدل مىشود كه غرض از آن اطلاع از حال طرف مقابل بوده و طرفين همديگر را برادر و خواهر يكديگر مىدانند . آيا اين نامه نگارى جايز است ؟\r\nبسمه تعالى : در صورتى كه نامه نگارى ضرورى بوده و توأم با قصد شهوت و التذاذ نباشد مانعى ندارد و در غير اين صورت حرام است ، والله العالم .\r\n\r\nاحكام دست دادن با نامحرم\r\nسؤال ( 1155 ) آيا مىتوان در هنگام سلام كردن با زنان نامحرم كه داراى سن زيادى هستند ، دست داد ؟\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبسمه تعالى : دست دادن با نامحرم چه جوان باشد و چه پير جايز نمىباشد ، والله العالم .\r\nسؤال ( 1156 ) من پزشكى هستم كه در استراليا زندگى مىكنم كه با دو مشكل روبرو هستم كه اميدوارم جواب آن را مرقوم فرمائيد ؟\r\nاولًا : در برخى موارد بايد هنگام معاينه پزشكى به بدن زنان نامحرم دست زده و نگاه كنم .\r\nدوم : در بيمارستان‌ها ناچار مىشوم كه با بعضى از پرسنل زن بيمارستان دست دهم .\r\nاما در مشكل اول تشخيص صحيح منوط به لمس و نظر مىباشد و اما در مشكل دوم اگر اقدام به مصافحه نكنم باعث اذيت و يا بىاحترامى شخص مقابل شده و در برخى موارد موجب محروميت از كار مىشود ؟\r\nبسمه تعالى : دست زدن به زن حرام است و اگر با دستكش و يا حائل ديگرى بدون قصد شهوت دست دهد مانعى ندارد و مىتواند به عذرى كه در نزد پزشكان مقبول است از آنان عذر خواهى نمايد و همچنين لمس بدن زن نامحرم اگر ضرورى باشد مثل موردى كه پزشك زن حاذق نباشد مانعى ندارد ، والله العالم .\r\nسؤال ( 1157 ) پدر زن من دو همسر دارد يكى مادر زن من و ديگرى خانم ديگرى ، آيا مىتوانم با زن دوم او دست دهم ؟\r\nبسمه تعالى : جايز نمىباشد ؛ زيرا زن دوم به شما نامحرم است ، والله العالم .\r\nسؤال ( 1158 ) در بعضى از كشورهاى اروپايى مرسوم است ، شخص كه وارد مجلس مىشود با همه‌ى حاضرين حتى مردان دست مىدهد و اگر شخص وارد شده با زنان نامحرم دست ندهد موجب توهين به آنان شده و اين\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nعمل را نوعى بىادبى مىدانند . آيا در فرض مذكور مىتوان اقدام به دست دادن با آنان كرد ؟\r\nبسمه تعالى : اين عمل جايز نمىباشد حرام بودن دست دادن با زن نامحرم از احكام دين اسلام بوده و بايد به آن عمل نموده و آن را حفظ كرد ، والله العالم .\r\nسؤال ( 1159 ) نظر حضرتعالى راجع به دست دادن با زنان نامحرم در صورتى كه ترك آن حرج شديد داشته باشد ، چيست ؟\r\nبسمه تعالى : دست دادن با زنان نامحرم حرام است و واجب است كه شخص مسلمان ديانت خود را به احكام دين در مقابل ديگران نشان داده و از آنان با بيانى مناسب عذر خواهى نمايد ، والله العالم .\r\nسؤال ( 1160 ) در صورتى كه زن نامحرم دست خود را جهت دست دادن بسوى انسان دراز نمايد . آيا مىتوان در صورت حرج و بىاحترامى با او ، با او دست داد ؟\r\nبسمه تعالى : جايز نيست ، والله العالم .\r\n\r\nسحر و جادو\r\nسؤال ( 1161 ) آيا نوشتن عباراتى بر روى كاغذ و يا اشياء ديگر جهت ازدياد محبت و يا ايجاد آن ، بين زن و مرد كه بعضى از اشخاص خاص اقدام به آن مىكنند ، مشروعيت دارد . آيا در دين چنين دستورى رسيده است . اگر روايت و يا حديثى در اين مورد وارد شده ، از كجا مىتوان آن را بدست آورد ؟\r\nخوئى ( قدس سرّه ) : صحت آن در نزد ما ثابت نمىباشد ولى استفاده از بعضى دعاها\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nبه قصد رجاء مانعى ندارد ، ولى نوشتن آنچه كه در سؤال گفته شده اگر به شكل سحر و جادو باشد جايز نبوده و اگر به شكل دعا و خواهش از خداوند باشد مانعى ندارد ، والله العالم .\r\nتبريزى ( قدس سرّه ) : اگر عمل ذكر شده به غير سحر باشد و توسل به شياطين و يا ترويج امور باطله نباشد مانعى ندارد ، والله العالم .\r\n* * *\r\n\r\n\r\n","description":"","footnote":"","page_name":" 464 ","page_number":464}
  ]