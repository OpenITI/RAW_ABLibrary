[
  {"content":"\r\n\r\nروش جديد\r\nاخلاق اسلامى\r\nچاپ سوم\r\nتأليف :\r\nحضرت آية الله محمد آصف محسنى\r\nمؤسسه علمى فرهنگى خاتم النبييت ( ص )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمشخصات كتاب\r\nنام كتاب : روش جديد اخلاق اسلامى\r\nمؤلف : حضرت آيت الله محمد آصف محسنى\r\nنوبت چاپ :\r\nچاپ اول 1364 ، چاپ دوم 1368 ، چاپ سوم 1387\r\nناشر : مؤسسه علمى فرهنگى خاتم النبيين ( ص )\r\nآدرس : كابل سرك دار الامان حوزه علميه خاتم النبيين ( ص )\r\nو سرك اول كارته چهار ، دفتر مؤسسه\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nعنوان صفحه\r\nپيشگفتار 11\r\nمقدمه 15\r\n1 - تعريف اخلاق 15\r\nعناصر اخلاق اسلامى 17\r\nعنصر اول - كوشش و حركت 17\r\nعنصر دوم - اعتماد به نفس 20\r\nعنصر سوم - ايمان 24\r\n2 - دواعى تهذيب و خود سازى 27\r\nجواب يك اعتراض مهم 32\r\nنظريات تك بعدى انسان 35\r\n3 - شناخت حسن و قبح 38\r\n4 - مكتب‌ها و روشهاى اخلاقى 47\r\nاول - اخلاق انتفاعى : 47\r\nدوم - اخلاق اقتصادى : 49\r\nسوم - اخلاق سياسى 50\r\nچهارم - اخلاق محيطى و اجتماعى 51\r\nپنجم - اخلاق طبيعى 55\r\nششم - اخلاق علمى 57\r\nهفتم - اخلاق يونانى 63\r\nهشتم - شعبه‌هاى ديگر اخلاق 68\r\nنهم - اخلاق دينى 72\r\n5 - روشهاى ضد اخلاق 76\r\n6 - آيا تربيت مفيد است ؟ 83\r\nشقاوت و سعادت 86\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n7 - آيا تربيت پذيرى لازم است ؟ 88\r\n8 - غرائز و تصعيد آن 93\r\n9 - اراده 98\r\nقاطعيت در تصميم 100\r\n10 - ملكه شدن صفات 103\r\n11 - اسباب تحصيل اخلاق نيك يا زمينه سازى آن 105\r\nياد خدا 105\r\nمحبت خدا 105\r\nهمت عالى 107\r\nتفكر زياد 108\r\nمطالعه 109\r\nتقوى 110\r\nدورى از مهيجات 110\r\nرفاقت با افراد صالح 110\r\nمجازات نفس 111\r\nنظارت خارجى 111\r\nتوجه به بدگوئيها 112\r\nتربيت پذيرفتن 112\r\nمطالعه روانشناسى و طب 112\r\nمراقبت از خارج 113\r\n12 - حالات دل يا قلب 114\r\nخاطرات قلب 121\r\nقسمت اول : اخلاق انسان با خداوند 127\r\nمحبت و دوستى با خداوند 127\r\nدام خطرناك مصائب 130\r\nياد خدا 135\r\nاخلاص 137\r\nريا ، سمعه و تكلف 139\r\nيقين داشتن 141\r\nتوكل بر خداوند عزوجل 145\r\nتفويض و سپردن كاربه خدا 149\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nتسليم به خدا 149\r\nرضايت از خداوند 152\r\nشكر گزارى 154\r\nخشوع و تواضع 157\r\nحياء 159\r\nخشيت 160\r\nخوف ، رجا ، عدم يأس و عدم ايمنى از مكر 162\r\nگمان خوب 166\r\nوفادارى بعهد 167\r\nخود را در همه چيز محتاج دانستن 168\r\nتوبه نمودن 169\r\nنظر اندازى آخر 170\r\nقسمت دوم : اخلاق فردى انسان 173\r\nتفكر 173\r\nخوشبينى به زندگانى 177\r\nتعلم 178\r\nزهد 180\r\nباز هم درباره زهد 192\r\nزهد در روايات معتبر 195\r\nدوست نداشتن جاه و شهرت 196\r\nبغض معصيت 200\r\nطرفدارى از حق 202\r\nقناعت 203\r\nعلو همت 205\r\nصبر و خويشتندارى 208\r\nچند روايت معتبر السند 211\r\nاثر بيمارى در زوال گناه 214\r\nعفت 216\r\nحفظ زبان از بدى 218\r\nعجب و خود پسندى 221\r\nتزكيه نفس 223\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nشجاعت 224\r\nوقار 226\r\nحلم و بردبارى 228\r\nغرور نيافتن 228\r\nسخاوت 233\r\nايثار 237\r\nفايده 238\r\nهدف و وسيله 242\r\nقسمت سوم : اخلاق انسان با ديگران 247\r\nفصل اول : در اخلاق انسان با همه مردم 247\r\nخوش خلقى 248\r\nمدارا كردن 251\r\nانصاف 251\r\nبى نيازى از مردم 252\r\nغضب ننمودن 254\r\nعفو و گذشت 255\r\nخوبى و احسان 257\r\nدفع بدى به نيكى 259\r\nدورى از حسد 260\r\nاسباب حسد 261\r\nحكم فقهى حسد 262\r\nتواضع و عدم تكبر 263\r\nقابل توجه 267\r\nترك مراء 269\r\nراستگوئى 270\r\nعدالت 271\r\nركون بر ستمگران 274\r\nفصل دوم : اخلاق انسان با اصناف گوناگون 275\r\nالف - با مسلمانان و مؤمنان 275\r\nب - با كفار 281\r\nج - با اشرار و ناپاكان 283\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nد - با والدين 287\r\nه - با اولاد 289\r\nو - با خويشاوندان 290\r\nز - همسايگان 291\r\nح - با اهل علم 291\r\nط - با بزرگسالان 292\r\nى - با زن و مرد 293\r\nك - با دولت و ملت 296\r\nپايان كتاب 297\r\nاول - پاره‌اى از آيات اخلاقى 297\r\nدوم - بعضى از روايات 301\r\nسوم - قصص اخلاقى 304\r\nچهارم - درباره دعا 310\r\nاقسام دعا 315\r\nاول - شرايط دعا 316\r\nدوم - سخنى درباره شروط دعا 319\r\nسوم - دعاى كسانى كه قبول يا رد مىشود . 322\r\nچهارم - علت قبول نشدن دعا 323\r\nتأخير اجابت دعا : 325\r\nپنجم - در ذكر خدا 328\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nالحمدللّه رب العالمين و هادي المجاهدين و الصلاة و السلام علي رسوله صاحب الخلق العظيم و علي آله الذين اذهب اللّه عنهم الرجس و طهر نفوسهم تطهيرا و علي اصحابه الذين هم اشداء علي الكفار رحماء بينهم تريهم ركعا سجدا يبتغون فضلا من اللّه و رضوانا و علي جميع المتأدبين بادابهم .\r\nدر اوايل سال جارى ( 1364 ) جمعى از نگارنده خواستند كه روزهاى جمعه در شهر قم مطالبى از علم اخلاق را براى آنان بيان دارد ، پس از جلسه اول تصميم بر اين شد كه يادداشتها ، به شكل كتاب ، جمع آورى گرديده تا اگر چاپ شود امكان استفاده براى ديگران نيز ميسر گردد . هم اكنون خداوند توفيق تأليف اين كتاب را به اينجانب لطف فرموده است و از ذات مقدس او تشكر مىشود .\r\nغرض اين كتاب ، بيان اخلاقى است كه از نظر اسلام خوب به حساب آيد تا بتوان آن را به مسلمانان عرضه كرد و آنان را به تحصيل چنين اخلاقى سفارش نمود .\r\nبراى تبيين مباحث اخلاق اسلامى رعايت دو نكته مهم لازم است :\r\nاولًا : اخلاق اسلامى را بايد بدور از اخلاق يونانى و گرايشات تصوف و عرفاء و تخيلات افراد ، معرفى نموده و چارچوبه آن را مشخص كرد و اين امر ، جز در پناه آيات قرآنى و احاديث معتبر ميسر نمىشود .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nثانياً : براى اثبات مسائل و مباحث اخلاقى از استناد و استدلال به روايات و احاديث ضعيف السند و غير معتبر جدا خوددارى شود و متأسفانه كه در اين ميان از سوى بسيارى از مؤلفين كتابهاى اخلاقى تسامحات و سهل انگارىهايى صورت گرفته است در حالى كه مباحث و مسائل اخلاقى اهميت شايانى دارد چون زير بناى مسائل اجتماعى ، سياسى ، اقتصادى و ساير شئونات اسلامى مىباشد . و ممكن است سهل انگارى در اين زمينه لطمات و ضررهاى زيادى به امور اجتماعى ، اقتصادى و سياسى جهان اسلام وارد نمايد .\r\nنگارنده اميدوار است به لطف خداوند مهربان به غرض و هدف فوق الذكر خود رسيده باشد و همچون ساير نوشته هايش از استناد و استدلال به احاديث و روايات غير معتبر بدور بماند .\r\nاخلاق خوب و تزكيه باطن ، باعث كمال و ترقى روح مؤمن و بلندى درجات آدمى و سبب نزديك شدن او به خداوند مىشود و از امتيازات متعالى آخرت برخوردار مىگردد .\r\nاخلاق نيكو ، زندگانى انسان را از زندگانى عادى ساير مردم در اين دنيا متين‌تر ، گواراتر و حداقل كم رنج‌تر مىگرداند و پايدارى او را در مقابل حوادث ناگوار بيشتر مىكند . چنانچه وقار آدمى را در موقع كاميابى ازدياد مىبخشد ، و بالأخره نقش اخلاق در زندگانى اجتماعى بسيار جالب توجه است ، و حتى اگر مبالغه نشود تنها زير بناى اساسى اصلاح مفاسد اجتماعى ، فضايل اخلاقى و تصفيه صفات انسانى مىباشد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدانشمند و قدرتمند و ثروتمند و تنومند پرىچهره بد اخلاق چون قبريست پوسيده و يا مزبله‌اى است گنديده كه ظاهر آن مزين و معطر باشد .\r\nتربيت يافته سليم النفس كه به جهل و مرض و عجز و فقر مبتلا باشد همچون جوهريست كه در آب گنديده و يا خاك شوريده افتاده باشد .\r\nشناخت كامل صفات نفسانى و اخلاق باطنى پس از عقل بر شناخت فقه و تفسير و حديث و رجال و طب و روانشناسى و روانكاوى و پاره‌اى از مسايل اعتقادى و غيره توقف دارد . ولى تحصيل مكارم اخلاق موقوف بر ايمان به خدا و جديت در تصميم و قاطعيت در اراده است .\r\nدر پايان بطور جدى از خوانندگان عزيز تقاضا مىشود چنانچه به نقصى يا نقايصى برخورند - كه مسلما اين كتاب از آنها خالى نيست - حتماً نگارنده را با انتقاد و اعتراض خويش ارشاد نمايند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nكتاب حاضر متضمن مباحث پنج گانه است :\r\n1 - مقدمه‌اى مشتمل بر مطالب بسيار سودمند .\r\n2 - قسمت اول : اخلاق انسان با خدا .\r\n3 - قسمت دوم : اخلاق انسان در زندگانى خصوصى او .\r\n4 - قسمت سوم : اخلاق انسان با ديگران .\r\n5 - پايان كتاب درباره دعا و چند مطلب ديگر .\r\nايران قم\r\nمحمد آصف محسنى\r\n1364 ه ش\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nدر اين مقدمه ، قبل از بيان مطالب مقصود اخلاق اسلامى ، لازم است به يك سلسله از مطالب سودمند ديگر اشاره شود تا بصيرت و آگاهى خواننده به هدفش بيشتر گردد . و اين مطالب در دوازده عنوان گردآورى شده است .\r\n\r\n1 - تعريف اخلاق\r\nبرخى در تعريف علم الاخلاق « 1 » گفته‌اند : « فنى است كه از ملكات انسانى مربوط بقوه نباتى و قوه حيوانى و قوه انسانى بحث مىكند . و فضايل را از رذايل تميز مىدهد تا به اتصاف انسان به فضائل ، سعادت علمى خود را به كمال رساند و آنگهى اعمالى انجام دهد كه تحسين عمومى و ثناى جميل را كسب نمايد . » « 2 »\r\nاخلاق ، مطلق خويهاى نفس است كه منشأ اعمال گوناگونى\r\n\r\n\r\n","description":"","footnote":"\r\n( 1 ) - الخلق - بضم الخاء - هو الذين و الطبع و السجية و حقيقة انه لصورة الانسان الباطنة و هي نفسه و اوصافها و معانيها المختصة بها منزلة الخلق - بفتح الخاء - لصورته الظاهرة و اوصافها و معانيها و لهما اوصاف حسنة و قبيحة و قد روي : حسن الخلق ( بالضم ) للنفس و حسن الخلق ( بالفتح ) للبدن هكذا قيل .\r\n( 2 ) - درباره هدف بودن تحسين عمومى در آينده صحبت خواهد شد و خواننده به بى پايگى آن متوجه خواهد گرديد . بهر حال بايد پذيرفت كه ملكات نفسى و اعمال بدنى مكمل همديگرند و هر كدام بدون ديگرى عادتا قابل دوام نيست و به تعدد مراتب اشكال دور بر طرف مىگردد .\r\n","page_name":" 15 ","page_number":15},
  {"content":"\r\n\r\nمىشوند ولى مراد ما از اخلاق اسلامى ملكات فاضله و مكارم صفات از نظر اسلام است ، كه مىشود در تعريف آن گفت : « جهت دهى صحيح نفس « 1 » در تخلق وآثار آن به قدرت خود در پناه دين » .\r\nو غرض از اين جهت دهى ، امتثال خواست خداوند و رسيدن به مقام والاى انسانى و خلافت ربانى مىباشد . و يا حصول درجات اخروى و يا دورى از عقاب در فرض حرام بودن تخلق از نظر فقهى .\r\nو ممكن است كه علم اخلاق اسلامى را چنين تعريف كنيم : « شناخت صحيح از ملكات خوب نفس و فضايل اخلاقى از رذايل و ملكات بد و تلاش در اتصاف به اول و اجتناب از اخير به قصد عبوديت » .\r\nدقتهاى علمى در طرد و عكس تعريف لازم نيست ، غرض فهم مقصود است كه به همين مقدار حاصل مىشود و آنچه كه لازم بدقت است عناصريست كه در تعريف اخلاق اسلامى به كار رفته است كه ذيلا مورد ارزيابى و بررسى قرار مىگيرد .\r\n\r\n\r\n","description":"","footnote":"\r\n( 1 ) - مراد از كلمه صحيح جنبه نظرى اخلاق اسلامى است كه در اين كتاب از آن بحث مىشود و هدف از به كار بردن كلمه جهت دهى در اول بجاى كلمه شناخت و معرفت اين است كه در اين فن جنبه عملى آن مهمتر و دشوار تر از جنبه نظرى آنست .\r\n","page_name":" 16 ","page_number":16},
  {"content":"\r\n\r\n\r\nعناصر اخلاق اسلامى\r\n\r\nعنصر اول - كوشش و حركت\r\nجهت دهى و تلاش ، عنصر اول اخلاق اسلامى است . زيرا تا مراقبت و رياضت خود فرد پس از تحصيل آگاهى كافى و دقيق در بين نباشد تكامل و تصفيه باطن ميسور نيست . چنانچه براى تحصيل رزق سعى و زحمت لازم است براى تحصيل مكارم اخلاق و آداب آن نيز زحمت و حركت لازمست .  لَيْسَ لِلْإِنْسانِ إِلَّا ما سَعى \r\nكسانى كه در تحصيل مقاصد مادى و معنوى سعى نمىورزند و تنها به انتظار معجزه آسمانى بسر مىبرند و انجام همه امور را منحصرا از خداوند توقع دارند و گاهى براى فريب خود و ديگران توكل به خداوند را عنوان مىكنند سخت در اشتباهند . توكل ، اعتماد به خداوند پس از تهيه اسباب است نه با ترك اسباب . آيا اين دسته در حال گرسنگى به ياد دارند كه به جاى غذا خوردن براى دفع گرسنگى ، توكل نموده باشند ؟ !\r\nآرى همانگونه كه درباره تحصيل رزق ، امر به سعى و تلاش شده است .  فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  درباره تزكيه باطن نيز چنين ارشادى شده است .   قَدْ أَفْلَحَ مَنْ زَكَّاها وَ قَدْ خابَ مَنْ دَسَّاها  \r\nجمعى در همه كارها كوشش و پيكار را بيهوده مىدانند و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبراى اين پندار بى معنى و حتى مخالف برهان و عيان ، سه عذر مىآورند :\r\nالف - شيطان در گمراهى انسانها نقش قوى دارد و پايدارى در مقابل او بيهوده است .\r\nجواب : شيطان جز وسوسه اثر بيشترى ندارد . لذا روز قيامت به پيروان خود مىگويد : من بر شما تسلطى نداشتم جز وسوسه نمودن مرا ملامت نكنيد . نفسهاى خودتان را ملامت نمائيد . آرى  إِنَّ كَيْدَ الشَّيْطانِ كانَ ضَعِيفاً  مكر او ضعيف است . باز هم در قرآن مجيد آمده است .  إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ  تو بر بندگان من تسلطى ندارى مگر بر گمراهانى كه از تو پيروى كنند .\r\nب - همه چيز تابع قضا و قدر الهى مىباشد و انسان در سرنوشت خود نقشى ندارد .\r\nاين شبه براى عوام و حتى جمعى از اهل علم مبتدى و متوسط گمراه كننده بوده است . انسان طبعا ميل ندارد مسؤليت اعمال خود را بذمه بگيرد و قضا و قدر بهترين راه فرار است كه همه تقصيرات خود را به آن نسبت دهد ، زهى نادانى .\r\nواقع اينست كه قدر و قضا به معنى صحيح آن « 1 » با آزادى و\r\n\r\n\r\n","description":"","footnote":"\r\n( 1 ) - بعقيده نگارنده باستناد روايات معتبر معناى قدر و قضا واضح است ( قدر مقدم بر قضا است ) دانشمندان فلسفه و كلام در تفسير آن به بيراهه رفته‌اند و مردم را سر گردان ساخته‌اند تاجائيكه امروز اين دو كلمه به شكل معما در آمده است خواننده محقق بصراط الحق مراجعه كند .\r\n","page_name":" 18 ","page_number":18},
  {"content":"\r\n\r\nاراده و اختيار انسان و قانون عليت و نتيجه دادن كار و تلاش و تكاپو و پويائى او هيچ منافاتى ندارد . زيرا قدر و قضا در سلسله طولى علل قرار دارد نه اينكه از علل عرضى باشد تا اينكه گفته شود : يا قضا يا اختيار بنده .\r\nمثلًا محال است كه يك انسان در عرض واحد دو مادر داشته باشد حتماً مادر او يك زن است ولى مىشود او صد مادر طولى داشته باشد همانطور كه همه ما صدها مادر طولى داريم كه مادر مادر تضادى با مادر ندارد بلكه مكمل اوست به همين ترتيب قدر و قضاى ( يعنى اندازه گيرى و حكم كردن ) خداوند با اراده انسان و آزادى عمل او تضادى ندارد كه مكمل اوست .\r\nاگر در همين بيان كوتاه دقت شود مشكلات علمى زيادى از ذهن شما بر طرف مىشود .\r\nج - ما از خود در مقابل اراده حق و علل غير اختيارى ، آزادى در عمل نداشته ، مضطر و مجبور ميباشيم .\r\nولى اين شبهه مخالف ضرورت و وجدان هر انسان عاقلست زيرا مىداند آزاد و مختار و داراى اراده است . بر علاوه اگر ما مجبور مىبوديم خداوند ما را مكلف نميكرد . ارسال رسل و انزال كتب نمايانگر آزادى ماست . توجه عقلاى جهان به تربيت اولاد و مربوطين به بطلان جبر شهادت مىدهد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاراده خداوند در افعال اختيارى ما به معناى افاضه قوت و توانائى ماست كه اختيار ما در استعمال آن قوه به خير و شر محفوظ است . . اگر فرضا اراده حق تعالى بوجود فعل و يا بعدم فعل ما مستقيما تعلق گيرد فعل ضرورى الوجود يا ضرورى العدم مىشود فعل مذكور فعل اللّه مىشود نه فعل العبد . و اين گونه موارد ازمحل بحث ما كه افعال اختيارى انسان است خارج مىباشد .\r\n\r\nعنصر دوم - اعتماد به نفس\r\nتمام ابزار خود سازى و تحصيل اخلاق اسلامى در باطن ما قرار داده شده و ما در جهت دهى نفس خود به خارج از خود ( بجز لطف عام خدا نيازمند نيستيم و بايد در اين راه از خدا استمداد كنيم . ما چه از نظر تاريخ و چه از نظر مشاهدات خود مىدانيم كه در بين افراد انسان اشخاص مهذب ، جا رسيده ، كامل ، متخلق باخلاق حميده وجود داشته و دارند ، وعده آنان هم كم نيست ، گو اينكه خودكامگان نالايق و جامانده‌هاى بى هدف به مراتب از آنان بيشتر مىباشد .\r\nبلى اين سروران جهان معنويت با اتكاى به خويشتن و يارى جستن از استعداد خدا دادى خود سعى و تلاش نموده‌اند تا به قله پيروزى نسبى رسيده‌اند و درين پيروزى هيچ معجزه‌اى به سراغ آنان نيامده است و نه خداوند درباره آنان از ابتداى كار الطاف\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخاص بيشتر از ديگران داشته است « 1 »  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً \r\n قومى به جد و جهد گرفتند وصل دوست * قوم دگر حواله به تقدير مىكنند \r\nاگر جمعى به مرض خودبينى و بزرگ بينى گرفتارند و همين مرض باعث هلاكت معنوى آنان شده است ، گروه‌هاى بى شمارى از عدم اعتماد به خويشتن و نديدن و يا ضعيف ديدن ( كم بينى ) خود خسارتهاى مهمى ديده‌اند و از وصول به كمال باز مانده اند .\r\nانسان اگر مقام خليفة اللهى و جانشينى خدائى خود را بدرستى مىدانست هيچ گاه در زندان و اسارت هوسهاى حيوانى نمىماند . و تا اين اندازه بر حقارت و پستى خود اصرار نمىورزيد و كاميابى كاملين ابناى نوع خود را بمعجزه و خرق عادات نسبت نمىداد .\r\nحقيقت اين است كه رمز پيروزى آدمى در زندگانى معنوى - روحى و اخلاقى - زندگانى مادى - سياسى اقتصادى ، اجتماعى ، نظامى و غيره - اعتماد به نفس و باور داشتن به خود است و پيكار و تلاش انما الحيوة عقيدة و الجهاد\r\nدانشمندان متنفذ ما اگر اين مطلب رابه ملتهاى مسلمان و\r\n\r\n\r\n","description":"","footnote":"\r\n( 1 ) - ولى پس از قبول هدايت اولى و تداوم راه عبوديت الطاف خاصه حق شامل حال روندگان مىشود و بر اين امر قرآن مجيد دلالت دارد .  « وَ الَّذِينَ اهْتَدَوْا زادَهُمْ هُدىً   إِنَّهُمْ فِتْيَةٌ آمَنُوا   بِرَبِّهِمْ وَ زِدْناهُمْ هُدىً » \r\n","page_name":" 21 ","page_number":21},
  {"content":"\r\n\r\nاصناف گوناگون آنان بقبولانند مسلما اوضاع زندگانى آنان در صحنه بين المللى تغيير مىكند « 1 » .\r\nدر سال 1357 مسلمانان ايرانى پس از ساليان زياد درد و رنج و حيله گريهاى استعمار و مستكبرين ملحد با اتكاى بخويشتن و سياست نه شرقى و نه غربى خواستند نظام اسلامى را دركشورشان برقرار سازند كه توانستند و سپس براى بثمر رساندن آن درين چند سال سرسختانه كوشيده‌اند و نتايجى بدست آورده اند .\r\nو در همان سال هنگامى كه ظلمت كمونيزم كشور اسلامى افغانستان را فرا گرفت و ابرهاى سياى آن از سر حدات شمالى به فضاى روشن شهرها و قصبات آن منطقه سرازير شد . چه كسى گمان مىكرد مردم مستضعف و بلارسيده آن ديار مشعل جهان اسلام را در سنگر مقدم جهاد بين المللى اسلامى بدست گيرند ؟\r\nبلى مسلمانان افغانى خود را نباختند و به خودى خويش اعتماد\r\n\r\n\r\n","description":"","footnote":"\r\n( 1 ) - امروز در حوزه علميه قم شايد بيشتر از 1300 تن محصل علوم افغانى و صدها تن پاكستانى و هندى و غيره وجود دارد ولى متأسفانه يا بدبختانه شماره افرادى كه بدرجه اجتهاد يا اقلا بدرجه تسلط خوبى بر عقايد و معارف اسلامى و فروع فقهى رسيده باشد بسيار اندك است ، چرا ؟ آيا افغانيها و پاكستانىها و غيرهما استعداد مقام اجتهاد را ندارند ؟ گمان نمىرود عاقلى پيدا شود كه بگويد نه ، اگر دقت كافى شود شايد علت عمده اين پسمانى را در ضعف اعتماد بنفس يابيد . اينان وصول بدرجه اجتهاد مطلق و مقامات عاليه علمى را براى خود غير ميسور و يا غير ممكن مىدانند و لذا كمتر براى رسيدن به آن همت مىگمارند و استعداد خود را تضييع مىكنند و اما اينكه چرا اين عزيزان به اين حالت گرفتار شده‌اند مطلبى است كه تحليل آن از غرض اين كتاب خارج است . « واللّه الهادى و الموفق »\r\n","page_name":" 22 ","page_number":22},
  {"content":"\r\n\r\nنمودند ، قدرت و صولت و توپ و تانك و طياره روسهاى پليد آنان را مضطرب و هراسان نساخت و با وقار و طمأنينه كه شايسته اخلاق اسلامى بود مقاومت كردند تاكنون صدها هزار قربانى را سخاوتمندانه تقديم قرآن و اسلام نمودند و از كرامت اخلاقى و عظمت معنوى خود چشم پوشى ننموده اند .\r\nتعجب آور است كه پس از هفت سال جهاد و پيكار و تحمل تلفات و ضايعات باور نكردنى و با تمام فشارهاى نظامى و ترفندهاى گوناگون تبليغاتى شيطانى پايدارى و اعتماد بنفس آنان بيشتر شده است و پيروزى خود را يك امر مسلم مىدانند و براى روسهاى خونخوار و ابرقدرت روزگار هيچ ارزشى قايل نيستند . واقعا كه چه شاهكار حيرت آور !\r\n ما رهروان بخلوت شب چون سفر كنيم * بر تاج خسروان بحقارت نظر كنيم \r\nاز ايران و افغانستان به لبنان برويد و از حماسه آفرينى مسلمانان جنوب لبنان متعجبانه درس بگيريد يك مشت نوجوان متدين متكى به خود كه شايد تعداد آنان باساس شهادت مطلعين به هفتصد تن نرسد چگونه امريكاى ابر قدرت و فرانسه متجبر و فخور و اسرائيل لجوج را كه به دروغ و حيله خود را شكست ناپذير معرفى كرده بود رسوا ساختند و باكمال ذلت و سر افكندى آنان را با تمام قدرت شيطانى و افسانه‌اى شان از كشور خود خارج ساختند . و امروز تاريخ در لبنان ورق نوينى را گشوده است .\r\nالجزائريها فرانسه و ويتناميها امريكا را براساس اعتماد بنفس\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبالأخره شكست دادند . و موازين نظامى را زير و رو كردند و شهريان لنينگراد با سر سختى خود بر اراده هيتلر پيروز شدند آيا ما بيدار نشويم و آيا هنوز از قدرت اعتماد نفس و كوشش پى گير خود غافل باشيم ؟\r\nغربيها و جهان صنعتى بر اساس تلاش و جديت و اعتماد به خويشتن در ترقى صنعتى و علمى و مطلق جهات مادى به جائى رسيدندكه زمينه استثمار بين المللى را براى خود فراهم كردند و امروز سايه شوم استعمارى آنان بر همه جا گسترده است .\r\nهنر بزرگ استعمارچيان و استثمار كنندگان غربى و شرقى اين است كه ملتهاى كوچك و دربند را از نظر روانى تضعيف كنند و به آنان بقبولانند كه بسيار عقب مانده‌اند و قدرت ترقى در علوم صناعات را ندارند و بايد هميشه دنباله رو آنان باشند و تنها همين تقليد كوركورانه است كه باعث راحتى آنان مىشود و بدين ترتيب اعتماد آنان را ازخود سلب و روح تكامل آنان را خفه و ابتكار و پيشرفت را از آنان مىگيرند تا ريزه خوار سفره بيگانگان باقى بمانند . و ثروتهاى خدادادى آنان در اختيار گردن كلفتان بين المللى قرار گيرد !\r\nوظيفه منورين دلسوز ما اينست كه يأس و نااميدى را از دلهاى مردم ما بيرون برند . و اميد و كاميابى و تكامل مادى و معنوى را در آنها زنده بدارند .\r\n خدا آن ملتى را سرورى داد * كه تقديرش بدست خويش بنوشت \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n به آن ملت سر و كارى ندارد * كه دهقانش براى ديگرى كشت \r\n\r\nعنصر سوم - ايمان\r\nتزكيه باطن ، تربيت پذيرى و جهت دهى نفس و امثال اين الفاظ متحد المعنى با هوس‌هاى آدمى مزاحمت دارد و پيروزى اخلاقى بدون تحمل ناگوارىها و سختىها به آسانى ميسور نيست ، لذا انسانها بجز افراد نادر براى رسيدن بدين مقصد عالى محتاج بضامن اجرائى و پشتوانه قوى هستند ، اين ضامن اجرائى كه رونده را در تصميم و اراده‌اش قوى نگه دارد چيست ؟\r\nعلم ؟ كه امتحان خود را داده است و امروز مسلم شده كه علم بى ايمان راههاى فساد را بهتر كشف مىكند و مشكلات اخلاقى و اجتماعى انسان را بيشتر ! « 1 »\r\nعقل و پرورش آن كه در مقابل طوفان غرايز انسان تاپ پايدارى را ندارد .\r\nصنعت كه نتيجهء توسعهء آن پايه‌هاى اخلاق را سست نموده است .\r\nدولت كه بر فرض صالح بودن اعضاى آن هيچ نقشى در\r\n\r\n\r\n","description":"","footnote":"\r\n( 1 ) - گفته شده كه شعار سقراط و افلاطون ، اخلاق در سايه علم بوده است ، آنان معتقد بودند كه هر كسى علم داشته باشد بديها را ترك و خوبيها را انجام مىدهد و اگر جاهل باشد بديها را انجام مىدهد و خوبيها را ترك مىكند و علم براى تهذيب باطن كافى است ولى امروز محسوس است كه علم در مقابل غرايز سركش عاجز است .\r\n","page_name":" 25 ","page_number":25},
  {"content":"\r\n\r\nصفات باطنى مردم ندارد .\r\nهگل اخلاق را در پيروى از قوانين ميداند . فرد با اخلاق به نظر او كسى است كه در نيت مطيع قانون باشد از او نقل شده كه اگر اراده شخصى با حق كه عبارت از اراده كل است كنار بيايد و منافاتى پيدا نكند اخلاق تحقق مىيابد .\r\nبلى حق كه خارج از ذات است وقتى درون ذاتى و داخلى شد اخلاق مىشود . ولى بايد به هگل گفت كه كدام قانون و به چه كيفيت و از طرف چه مقننى است ؟ قوانين اخلاقى بمراتب عالى تر و مهم تر از قوانين وضعى اجتماعى است كه غرض عمده آن ضرر نرسانيدن به ديگرانست .\r\nاقتصاد كه طغيان بشر را بيشتر مىكند و با تمايلات عالى انسانى اگر تضاد نداشته باشد مناسبتى هم ندارد گو اينكه موجب يك سلسله آدابى مىشود كه پاره‌اى از آنها خوب است ولى پاره ديگر بد .\r\nبنابراين جز ايمان - اعتقاد به خدا و روز قيامت - چيز ديگرى صلاحيت ضمانت اجرائى را براى اخلاق پسنديده و تحكيم تمايلات عالى انسانى در مقابل هوسهاى مهار نشده حيوانى ندارد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n2 - دواعى تهذيب و خود سازى\r\nآنچه كه مىتواند براى اصلاح اخلاق و اشراق باطن داعى و سبب شود چند چيز است :\r\n1 - رسيدن به كمال نفس ، چون كمال فى حد نفسه براى آدمى مطلوب و محبوب است ، در اين مورد بايد گفت : شايد جمعى از افراد بخاطر كمال بتوانند زحمات تكامل را ولو بخاطر خصوصيت مزاجى اى كه دارند قبول نمايند ولى به تجربه قطعى ثابت شده است كه چنين افراد بسيار نادر و انگشت شمارند ، و اكثريت مطلقه محتاج بضامن اجرائى ديگرى هستند .\r\n2 - پاداش دنيوى ، مانند مدح و احترام مردم و موقعيت عالى در جامعه ، مثلًا قناعت سبب عزت و عظمت آدمى در چشم ديگران مىشود . و طمع سبب ذلت ، علم باعث حل مشكلات و آبرومندى در پيش مردم است و نادانى كورى و درماندگى و شجاعت و سخاوت موجب نيكنامى و محبوبيت است . جبن و بخل باعث شرمندگى و حتى پاره‌اى از صفات محبت شخص را پس از مردن در دلها نگه مىدارد و نام او را جاويدان و گاهى لعنت و نفرين را براى او در طول قرنها حفظ مىكند .\r\nشكى نيست كه امور فوق از منافع و فوايد اخلاق نك . هيده است ولى در اينكه اين امور حيثيت انگيزه بودن و داعى بودن را پيدا كند و بعنوان علت غايى در تحصيل مكارم اخلاقى موثر باشتد محل ترديد و حتى يك نوع ايده آل و مجرد تمناى بدور از واقعيت\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاست غرايز حيوانى ادنى آنقدر قوى است كه غالب انسانها را به سوى خود مى كشاند و فوايد مذكور را مغلوب و حداقل كم تاثير مى گرداند . و اين موضوع تا اندازه زياد در خارج حسى مى باشد .\r\n3 - دين است كه سه گونه داعى دارد :\r\nالف : ترس از عقاب و عذاب جهنم در جائى كه اخلاق سيئه از نظر فقهى حرام باشد .\r\nب : طمع ثواب و نعمتهاى بهشت در قرآن مىخوانيم :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ   تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً   وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ . . .    أُعِدَّتْ لِلْمُتَّقِينَ الَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ   « 1 »\r\nاين دو داعى براى عموم مردم مفيد و حتى براى اكثريت لازم است .\r\nج : وجه اللّه و رضا و محبت خداوند : يعنى غايت از تهذيب اخلاق نه منافع دنيوى باشد و نه طمع ثواب و ترس از عذاب اخروى و نه كمال نفس بلكه غرض تنها تقرب به حضرت حق باشد ، زيرا هر عملى كه از انسان سر مىزند يا براى عزتى است كه آن را توقع دارد و يا براى قدرت و قوتى است كه از آن ترس و هراس\r\n\r\n\r\n","description":"","footnote":"\r\n( 1 ) - پاداش صبر كنندگان بى حساب است ، بهشت براى كسانى است كه اراده علو و فساد در روى زمين را ندارندو بهشت براى متقينى كه در راحتى و تنگدستى انفاق مىكنند و خشم خود را فرو مىبرند و از مردم عفو مىكنند آماده شده است .\r\n","page_name":" 28 ","page_number":28},
  {"content":"\r\n\r\nدارد . ولى مرد موحد از گفتار قرآن اعتقاد پيدا نموده است كه عزت و قوت همه از آن خداوند است .  فَإِنَّ الْعِزَّةَ لِلَّهِ جَمِيعاً  و  أَنَّ الْقُوَّةَ لِلَّهِ جَمِيعاً  .\r\nبا اين اعتقاد موضوعى براى خوف و طمع نسبت به غير خدا باقى نمىماند . و نه سببى براى ريا و تملق و تذلل و اميد . اساساً بجز خدا كسى عزت و ذلت نمىدهد .  تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ  و از اينجاست كه همه رذايل منتفى به انتفاء موضوع مىشود اصولًا با ملاحظات آيات زيادى كه مالكيت همه چيز را براى خدا اثبات مىدارد و اينكه همه موجودات مقهور و مراد و مملوك خداوند است و هيچ چيز در ذات و صفات و افعال خود استقلال ندارد تا انسان كامل طالب او باشد بلكه خدا در همه آنها متجلى است و او محبوب و مطلوب است . و هر چه كه بخواهيم بايد از او بخواهيم و موجود مستقلى غير از خدا وجود ندارد تا مراد و مطلوب باشد يا از او چيزى خواسته شود .\r\nبعضى از دانشمندان معاصر ادعا مىكنند كه داعى اخير روش مخصوص به قرآن كريم است كه بر توحيد خالص ( نه بر تكاليف عامه دينى و ثواب و عقاب اخروى ) استوار است و در هيچ يك از كتابهاى آسمانى و تعليمات انبياى گذشته ( عليهم السلام ) و كلمات و معارف فلاسفه الهى كه به ما رسيده است يابيده نمىشود .\r\nولى اين ادعا درست نيست . زيرا مالكيت عامه و انحصار\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعزت و قوت در اختيار خداوند از معارف بسيار پيچيده‌اى نمىباشد كه منحصر به اسلام و قرآن باشد . بسيار بعيد است كه در كتب آسمانى و تعاليم انبياى گذشته بيان نشده باشد . و يا مؤمنين هوشمند امتهاى گذشته آن را نفهميده باشند . در سوره كهف در داستان دو مردى كه داراى باغ بودند آمده است كه : مرد مؤمن به رفيقش گفت چرا وقتى كه داخل باغت شدى نگفتى ما شاء اللّه لا قوة الا بالله . همه چيز به مشيت خداوند است و قوتى نيست مگر به خدا . و گمان قوى بر اين است كه داستان متعلق به مردم قبل از اسلام است . « 1 »\r\nاصل استدلال او نيز چندان روشن نيست زيرا اقرار داشتن به اينكه قوت و عزت همه در اختيار خداوند است و موجودات با تمام شئونات مادى و معنوى آنها مملوك اوست . منافاتى با اسباب و مسببات و قوت داشتن پاره‌اى از موجودات ندارد ، مثلًا خداوند بمؤمنين عزت داده است  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  « 2 »\r\nو به عبارتى روشنتر : درست است كه مطلق عزت و قدرت تنها براى خداوند است و او مالك همه موجودات است ولى در عين حال خداوند براى رسيدن بعزت و قدرت اسبابى قرار داده كه\r\n\r\n\r\n","description":"","footnote":"\r\n( 1 ) - في الحديث الصحيح عن الصادق عن رسول الله ( ص ) ان آدم شكي الي اللّه عزوجل ما يلقي من حديث النفس و الحزن فنزل عليه جبرئيل فقال له يا آدم قل : لا حول و لا قوة الا بالله ، فقالها فذهب عنه الوسوسة و الحزن ( بحارالانوار ص 186 ج 93 )\r\n( 2 ) - سوره يوسف / آيه 61 .\r\n","page_name":" 30 ","page_number":30},
  {"content":"\r\n\r\nهركس - چه كافر بغيض و چه مؤمن شريف - مىتواند بوسيله آن بعزت و قدرت برسد چه اين توسل حرام باشد چه حلال ،  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً . \r\nمستقل نبودن موجودات در وجود تكوينى شان دليل مستقل نبودن آنها از نظر خواست و نيازمنديهاى محدود ما نمىشود .\r\nتوحيد خالص را نبايد به غبار ايده آليزم و انكار واقعيتهاى محسوس مكدر كنيم و تفصيل و تحقيق اين بحث بايد در محل ديگرى بيان گردد .\r\nبهر حال محبت خداوند را مىتوان بعنوان بهترين غايت براى تهذيب اخلاق بيان نمود . و در تصحيح آن به مقدماتى كه ذكر شد نيازى نداريم .\r\nدر حديث صحيح هارون ، امام صادق مىفرمايد : بندگان سه دسته‌اند : دسته‌اى خدا را از ترس جهنم مىپرستند ، اين عبادت عبادت بردگان است و دسته‌اى او را بطمع ثواب مىپرستند و اين عبادت عبادت تجار و بازرگانان است و دسته‌اى او را از روى محبت مىپرستند و اين عبادت آزادگان است . ولى اين داعى و انگيزه براى دسته جات خاصى است كه نفوس خود را در مراحل ابتدايى تا حدودى به انگيزه ترس از جهنم و طمع در بهشت تصفيه كرده باشند و دوستى حق در دلهاى آنان به وسيله علوم ( فلسفه و كلام و علوم تجربى ) و عبادت مستقر شده باشد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nداعى دوم ( پاداش دنيوى و احترام مردمى ) را به علم الاخلاق قدماى يونان نسبت داده‌اند و اينكه فلاسفه يونانى فضايل اخلاقى را بر اساس منافع دنيوى آن پذيرا مىشدند و به مردم تلقين مىنمودند .\r\nولى اين داعى ريشه‌اى نيست . زيرا تهذيب نفس هميشه مبتلا و مصادم با اميال شهوانى و غرائز است و تحمل محروميت‌ها و ناگوارىها براى منافع دنيوى احتمالى در آينده ، بعيد به نظر مىرسد خصوصاً كه موقعيت‌هاى اجتماعى و مدح و جزاى عقلائى هميشه از راه اخلاق سالم بدست نمىآيد و حتى ثروت و قدرت و حكومت وغيره بيشتر از مكارم اخلاق و تحصيل علم براى پاداش‌هاى دنيوى سببيت دارد . لذا مىبينيم كه از هزاران تن يك تن به جهت دهى نفس در متن فضايل اخلاقى به منظور پاداش دنيائى رغبت پيدا نمىكند .\r\n\r\nجواب يك اعتراض مهم\r\nخوانندگان گرامى شايد درين مقام اعتراض نمايند كه آنچه درباره ضمانت اجرائى دين گفته شد مبالغه و گزافه گوئى است . زيرا مردمانى هستند كه اعتقاد دينى ندارند اما به علل گوناگون ديگر زحمتها و رنجها و محروميتها را پذيرا مىشوند و حتى در راه اهداف خويش از جان شيرين خود با سهولت مىگذرند .\r\nمرتاضان هندى براى اغراض غير دينى متحمل زحمات طاقت فرسائى مىشوند جنگجويان ويتنامى و غيره كه به دين و جاودانگى روح\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nقايل نيستند تنها براى بقاى نام يا حب وطن و يا دشمنى امپرياليزم و غيره سى سال جنگيدند و صدها هزار قربانى دادند . در جهاد اسلامى افغانستان همانگونه كه مسلمانان به استقبال مرگ و شهادت مىروند . روسها و كمونيستهاى افغانى هم تا حدودى بسوى خطر مىروند ، صدام عراقيها را بنام وطن و يا قوميت عربى به جبهات جنگ اعزام مىدارد و آنان همانند ايرانيان كه با اعتقاد به ثواب و حقانيت اسلام مىجنگند وارد كارزار و پيكار مىشوند .\r\nدر جواب اين اعتراض ميگوئيم كه بلى بشر تا امروز بنام قوم ، نژاد ، وطن ، منطقه ، كمك به ملت و پيروزى حزب و غيره بپاخاسته و حتى جان داده‌اند ولى اين دواعى عقلانى و منطقى نيست و فقط تلقيناتى بوده كه آنان را فريب داده است مانند تلقينات والدين اطفال خردسال را كه بنام‌هاى مختلف آنان را آرام مىكنند . يا خوشحال و يا مىترسانند ولى تلقينات مذكور پس از تميز و رشد نسبى اطفال كاملًا بى اثر و حتى خنده آور مىشود .\r\nبلى تا امروز دواعى مذكور مؤثر بوده است ولى وقتى كه انسانها دوران طفوليت و غرور جوانى را پشت سر بگذارند و بدوران بلوغ فكرى و جوانى كامل معنوى خود برسند ممكن نيست كه جان شيرين خود را بنام خاك و قوم و ساير عناوين پوچ از دست بدهند و يا حتى ساليانى تحمل رنج و ناملايمات را نمايند .\r\nوقتى مىرسد كه بشر سر عقل آمده و بگويد كه چرا از عمر خود كه فقط يك بار به من داده‌اند صرف نظر كنم و يا خودم را اذيت كنم و بخاطر عناوين هيچ و پوچ بخودم ضرر برسانم . ولى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاعتقاد به خدا و قيامت كه اولًا روى براهين عقلى و ادله علمى استوار است و روز بروز اين دلائل و براهين بسيار روشن تر و بيشتر مىشود . و ثانياً صدها برابر اعمال خير و عبادات و خودسازى و جانبازى مزد و پاداش و ثواب اخروى به آنان بر مىگردد . يك داعى عقلى و منطقى مىباشد كه پيشرفت فكرى و روانى و عقلى و تجربى بشر ، آن را روز به روز واضح تر و اساسى تر مىگرداند « 1 » .\r\nكوتاه نظرى و فريب دادن اشتباه است ، تحريك انسانها براى مبارزه و هر نوع اقدام ديگر و براى تصفيه باطن بايد از هدف معقول و منطقى برخوردار باشد كه مقطعى و قلابى و دروغين و زودگذر كه دير يا زود در مسير تكامل فكرى نوع انسانى ارزش و اعتبار خود را از دست مىدهد نباشد ( دقت كنيد ) حقيقت اينست كه انسان در تكامل معنوى و اخلاقى انسانى خود از دو جهت به دين نياز مبرم دارد :\r\nاول - از جهت ضمانت اجرائى و پشتوانه تحمل زحمتها كه تاحدى بيان شد .\r\nدوم - از جهت راهنمائى و ارشاد صفات پسنديده اخلاقى و تحديد دقيق تمايلات عالى انسانى تا مانند اكثر مكتب‌ها انسان يك بعدى ملاحظه نشود كه سبب خسارتهاى جبران ناپذيرى بعالم\r\n\r\n\r\n","description":"","footnote":"\r\n( 1 ) - يكى از دانشمندان كافر كه هميشه تربيت بدور از دين را سفارش مىكرد . پس از جنگ جهانى اول به اشتباه نظر خود متوجه شده صريحا اعتراف كرد : علم و شعور انسانى به آن مقدار نرسيده كه اخلاق را بجاى مذهب و تربيت رابجاى دين بپذيرد ! و گمان نمىرود در آينده همچنين كارى بشود .\r\n","page_name":" 34 ","page_number":34},
  {"content":"\r\n\r\nانسانيت مىشود .\r\n\r\nتجربه و شكست\r\nدر آخر قرن نوزدهم جمعى از غربيها براى احياى اصول اخلاقى بدور از نفوذ مذهب بپاخاستند . اين نهضت اخلاقى ابتداء در امريكا شروع شد و سپس به انگلستان و ساير قاره‌ها كشيده شد . اصل اساسى اين نهضت جديد اخلاقى اهميت دادن به اخلاق و موقعيت مهم آن در روابط و شئون زندگى فردى و اجتماعى - ملى و دولتى - بدون كوچكترين تأثير دخالت عقايد مذهبى و انديشه‌هاى متافيزيك و استحكام آن در نفوس بود ، جمعيت هواداران اخلاق مىگفتند انسان در انديشه‌ها و حيات اخلاقى خود نيازمند دين نيست كه بحقيقت جهان و آفريننده آن و به زندگى پس از مرگ معتقد باشد .\r\nافراد انسان طورى تربيت شوند كه حق را شناخته و به آن علاقمند باشند و در همه حال به آن پايبند باشند و تمام اينها بايد با وسايل كاملًا طبيعى و با استمداد از فطرت و غرايز بشرى انجام گيرد ، كه اصلًا نيازى به دين نباشد .\r\nخوب ، خواننده عزيز خود مىداند كه اين نظريه يك نوع بسيار روشن ايده آليزم و يا خيال پردازى كودكانه و حتى آرزوى احمقانه است كه بدون شناخت واقعى از اخلاق و بدون اعتقاد به ضامن اجرائى آن تمنا مىشود كه بشر كذائى از زمين هوسها به آسمان مكارم و محاسن اخلاقى برسد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nنظريات تك بعدى انسان\r\nجمعى انسان را بعنوان يك حيوان شهوانى مطالعه مىكنند و تنها او را در همين بعد راهنمائى مىكنند . گروهى او را بعنوان اسير ماشينهاى توليد مىشناسند وانسانيت او را درآينه اقتصاد مطالعه مىكنند .\r\nدسته‌اى او را به عنوان يك موجود روحانى صرف مىپندارند كه براى بهبودى او تصوف و يا رياضت هندويزم را سفارش مىكنند .\r\nاين مكتبها و نظاير آن‌ها كه انسان را يك بعدى مىپندارند هيچگاه صلاحيت تدوين اخلاق و وضع ضوابط جهت دهى نفس را ندارند .\r\nاندازه‌هاى روش اخلاقى - بلكه كل برنامه زندگانى آدمى - بايد توسط معيارهاى اصيلى مشخص گردد كه با فطرت انسانى بيگانگى نداشته باشد . انسانى كه شهوت دارد غضب دارد احساسات دارد روحانيت دارد معنويت مىخواهد اجتماعى مىباشد و مسئوليت اجتماعى دارد و داراى ابعاد گوناگون است بايد او طورى تربيت و راهنمائى شود كه به همه نيازهاى طبيعى و اصلى خود آگاه و راغب گردد .\r\nممكن است تصوف و رياضت هندى يك نوع آرامش فكرى به انسان بدهد . اضطرابهاى روانى را از سالك دور گرداند ولى در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمقابل او را از سائر غرايز نهادى دور مىگرداند .\r\nولى قرآن از يك طرف آرامش دلها را به ياد خدا مربوط مىداند از جانب ديگر به ساير نيازهاى انسانى سفارش مىكند .  فَانْكِحُوا ما طابَ لَكُمْ مِنَ النِّساءِ   فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ . . .   فَادْرَؤُا عَنْ أَنْفُسِكُمُ . . .   قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ . . .   وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ . . .   صابِرُوا وَ رابِطُوا . . .  و آتيكم من كل ما سألتموه . . .  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ . . .  « 1 »\r\nو بدين ترتيب قرآن تمام ابعاد انسانى انسان را مد نظر داشته و برنامه متعادل و متوازن و هماهنگى را براى او تدوين نموده است و بدين جهت است كه ما اخلاق اسلامى را بهترين راه تكامل معنوى او مىدانيم و حتى ساير روشهاى اخلاقى را مردود مىدانيم . خلاصه اين بحث اينكه عناصر تشكيل دهنده اخلاق اسلامى چهار چيز\r\n\r\n\r\n","description":"","footnote":"\r\n( 1 ) - زنان پاكيزه را نكاح كنيد ، پس از نماز براى طلب روزى در زمين پراكنده شويد ، از خودتان دفاع كنيد ، بگو كى زينت و رزقهاى پاكيزه خدا را كه براى بندگانش بيرون آورده است حرام نموده ؟ بايد دسته‌اى از شما امر به معروف و نهى از منكر كنند ، مصابرت و مراقبت نمائيد ، خداوند از هرچه كه خواسته‌ايد به شما داده است با كسانى كه به خدا و پيامبر او ايمان ندارند و بحلال و حرام خدا پايبند نيستند بجنگيد .\r\n","page_name":" 37 ","page_number":37},
  {"content":"\r\n\r\nاست :\r\n1 - حركت و تلاش .\r\n2 - اعتماد به نفس و استمداد از استعداد خود .\r\n3 - گرفتن فضايل اخلاقى از قرآن و سنت .\r\n4 - باور داشتن به آفريدگار جهان و روز قيامت « 1 » .\r\n\r\n\r\n","description":"","footnote":"\r\n( 1 ) - دو عنصر اول شرط عقلى است . كه اسلام به آن ارشاد نموده است و اين دو نه تنها شرط تهذيب كه شرط تحصيل تمام مقاصد است . شرط چهارم براى همه دين داران مفروغ عنه است . و بزرگترين مميز اخلاق اسلامى شرط سوم آن است .\r\n","page_name":" 38 ","page_number":38},
  {"content":"\r\n\r\n\r\n3 - شناخت حسن و قبح\r\nدر سراسر علم اخلاق به دو كلمه حسن و قبح ( نيكى و زشتى - خوبى و بدى ) بر مىخوريم زيرا تمام ملكات نفسى و آثار آن يا خوب و حسن است يا بد و قبيح . « 1 »\r\nاكنون بايد به شناخت و درجه اعتبار اين دو حكم پرداخت كه سرنوشت علم اخلاق به اعتبار اين دو حكم ( حسن و قبح ) وابسته است ، و چنانچه اعتبار آن مورد ترديد و يا انكار قرار گيرد ، علم اخلاق اعتبار خود را از دست خواهد داد . و بايد به يكى از روشهاى ديگر اخلاقى كه بعدا به آنها اشاره مىشود روى آورد .\r\nعقل آدمى دو گونه ادراك دارد يكى ادراك چيزى كه سزاوار است كه دانسته شود . مانند ادراك حاصل جمع و ضرب دو در دو چهار مىشود . كل از جزءخود بزرگتر است هر حادثه داراى سببى است و . . . ديگرى ادراك چيزى كه سزاوار بجا آوردن و ترك نمودن است . مانند اينكه عدل نيكوست و ظلم بد است .\r\nادراك اول را عقل نظرى و ادراك دوم را عقل عملى مىگويند و صحيح است كه بگوئيم اولى از امكان و وجوب و امتناع بحث مىكند دومى از حسن و قبح .\r\n\r\n\r\n","description":"","footnote":"\r\n( 1 ) - حسن و قبح تنها محمولات مسايل علم اخلاق مىباشند مانند احكام شرعى ( تكليفى و وضعى ) كه محمولات موضوعات در مسايل فقه مىباشد بلى علم اخلاق از حسن و قبح ملكات و آثار آن بحث مىكند .\r\n","page_name":" 39 ","page_number":39},
  {"content":"\r\n\r\nادراكات اول را اگر از نظر فهم و درك محتاج به فكر نباشد ضروريات مىنامند . و اداراكات دوم را مشهورات ( بالمعنى الاخص در مقابل مشهورات بالمعنى الاعم كه هر دو نوع ادراك را شامل مىشود . )\r\nدر تعريف مشهورات گفته‌اند : قضايائى است كه آراى عقلا بر آن مطابقت و موافقت نموده است و انسان بواسطه شهرتش آن را قبول مىكند و مانند ضروريات نيست كه آدمى آن را بدون توجه به شهرت و اجتماع ، و اولًا و ابتداء تصديق مىكند ( مثل كل بزرگتر از جز خود است ) بلى تا انسان در اجتماع نباشد نمىتواند بعنوان موجود مخلوق الساعة تصديق به نيكوئى عدل و زشتى ستم نمايد .\r\nعلت توافق عقلا بر حسن و قبح بعضى از امور ملاحظه مصلحت عمومى براى حفظ نظام زندگانى و بقاى نوع انسانى مىباشد .\r\nمشهورات بر دو گونه است : يكى مشهورات مطلق كه همه انسانها ( يا اقلا 95 % ) آنها را قبول دارند و ديگر مشهورات محدوده كه يك قوم و يا يك ملت و يا يك صنف خاص آن را مىپذيرند ، مانند قبح خوردن گوشت گاو نزد هندوها و قبح دو زن داشتن نزد غربيها و . . .\r\nنوع دوم مشهورات كه از جمله عادات و رسومات به حساب مىرود هيچ اعتبارى از نظر عقل ندارد و بايد اعتبار آن در ميزان\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدليل سنجيده شود ، و آنچه كه قابل اعتماد است قسم اولست . « 1 » مانند حسن عدل و احسان و نوع دوستى و رد امانت و راست گفتن و امثال آن و قبح ظلم و خيانت و قتل نفس و فريب دادن و نظاير آن . « 2 » زيرا احتمال اشتباه تمام عقلاى جهان را عقل آدمى مردود و باطل مىداند ولى اشتباه يك ملت را هر چند يك ميليارد و 700 ميليون نفوس داشته باشد را بعيد نمىداند ، زيرا عادات و تقاليد از كثرت طرفدار ، حقيقت را كسب نمىكند .\r\nبهر حال حسن و قبح عقلى ( عقل عملى ) كه مورد تسالم همه عقلاى جهان بوده واجب القبول است ، حسن و نيكو يعنى امرى كه صاحب آن مستحق مدح است و قبيح و زشت يعنى امرى كه صاحب آن مستحق مذمت و ملامت است ، و حتى گاهى مستحق مجازات .\r\n\r\n\r\n","description":"","footnote":"\r\n( 1 ) - به علماى منطق نسبت داده شده كه مشهورات را به دو گونه تقسيم كرده اند : يكى تاديبات صلاحيه كه عبارت از قضايائى است كه آراى عقلاء بخاطر مصلحت عمومى بر آن مطابقت دارد ، ديگرى خلقيات كه نيز مورد تطابق آراى عقلاء است ولى بخاطر تقاضاى خلق انسانى مانند حسن شجاعت و سخاوت و قبح ترس و بخل و وجوب حفظ ناموس و وطن ولى بعضى از صاحب نظران ايراد نموده‌اند كه اخلاق خوب در تمام انسان‌ها وجود ندارد . در حالى كه حسن شجاعت و سخاوت و قبح ترس و بخل را همه قبول دارند ، پس خوبست كه در تعريف خلقيات بجاى خلق انسانى كلمه وجدان ( ضمير ، دل ، عقلى عملى ، عقل مستقيم ، حس سليم ) را ذكر كنيم .\r\n( 2 ) - حتى ظالمان و ستمگران معروف دنيا تظاهر بظلم و بيدادگرى نمىكردند و از شنيدن كلمه ستمگر ، بيدادگر ، متجاوز خشنود نميشدند بلكه ناراحت مىشدند و مظالم خود را به نحوى توجيه مىكردند .\r\n","page_name":" 41 ","page_number":41},
  {"content":"\r\n\r\nنگارنده در مورد حكم عقل عملى در مسايل علم اخلاق نظرى دارد كه شايد بخواندنش بيارزد .\r\nاولًا : عقل ، تمام مسايل اخلاقى را نمىتواند درك كند و لذا دائره تحسين و تقبيح او محدود است .\r\nثانياً : در پاره‌اى از موارد قابل درك خود داراى شعاع زيادى نيست . مثلًا بارزترين حكم او حسن عدل و قبح ظلم است ، وقتى عدل را بوصول حق به صاحب حق تعريف كنيم و از حق و استحقاق بحث شود . عقل نمىتواند حدود آن را مشخص نمايد ، و لذا بايد براى تحديد آن بسوى دلايل ديگرى رفت مثلًا آيا ارزش اضافى حق سرمايه دار است يا حق كارگر تا ظالم بودن يك طرف مشخص گردد ( كارگر يا سرمايه دار ) حسن عدل و قبح ظلم سؤال فوق را جواب نمىدهد .\r\nثالثاً : مجرد حسن و قبح عقلى در مجموع موارد فاقد ضمانت اجرائى مىباشد . غالب افراد را از چنگ و جاذبه غرايز سركش باطنى آن نجات داده نمىتواند و اين مطلب تقريباً مجرب و محسوس مىباشد . بنابراين تربيت ضامن معتبر اجرائى مىخواهد . « 1 »\r\n\r\n\r\n","description":"","footnote":"\r\n( 1 ) - دين اسلام هم ضامن اجرائى مىباشد و هم بيانگر تمام مسايل اخلاقى و حقوقى و هم اعتبار دهنده به حسن و قبح عقلى به قاعده ملازمه كه در علم اصول فقه و علم كلام ثابت شده است . قاعده ملازمه مىگويد هر چيزى كه عقل به آن حكم كند شرع نيز به آن حكم مىكند و اين قاعده در خصوص مشهورات مطلقه ثابت است نه مشهورات محدوده و نه خلقيات و نه در آثار غيرت و حميت و رقت و غيره . تفصيل آن در ص 176 - 190 ج 2 صراط الحق .\r\n","page_name":" 42 ","page_number":42},
  {"content":"\r\n\r\n\r\nآراى ديگران در اين مسأله\r\n1 - حسن و قبح مربوط به دين است ، وعقل عملى حكمى در اين مورد ندارد .\r\nجواب : در علم كلام ثابت شده كه اين نظريه مخالف عقل و قرآن بلكه مخالف ضرورت است .\r\n2 - منشأ حسن و قبح ، انديشه يك ملت و جامعه است ، ملتها گاهى در حسن و قبح يك امر اختلاف دارند و حتى گاهى يك قوم در دو وقت درباره يك چيز دو نظر متفاوت پيدا مىكند . بنابرين حسن و قبح نسبى است نه مطلق .\r\nجواب : از گذشته فهميديم كه حسن و قبح ناشى از عادات و تقاليد يك ملت يا چند ملت ، مورد بحث و اعتبار نيست بلكه مقصود حسن و قبحى است كه همه عقلاى جهان آن را قبول دارند و بعبارت ديگر اين نظريه بين مشهورات مطلقه و مشهورات محدوده خلط نموده است .\r\n3 - حاكم به حسن و قبح عواطف انسان است . يعنى هرچيزى كه از نظر عاطفه نيكو شمرده شود . نيكوست . و اگر زشت شمرده شود زشت است . چون دل خطا نمىكند .\r\nمراد از عاطفه و احساسات ( هيجانات ) انفعالاتيست كه از چيزى يا كسى حاصل آيد . مانند : مهر ، كينه ، شادى ، غم ، خوف ، اميد ، يأس ، خشم ، نفرت ، رغبت ، حيا و رقت ، و همين احساسات\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nرابطه فرد و ديگران است و اخلاق خوب در پيروى احساسات است .\r\nجواب : اين گوينده براى اعتبار احساسات دليلى اقامه ننموده است و به مجرد ادعا اكتفاء كرده كه قابل قبول نيست ، بر علاوه كه عواطف انسانى گاهى با مصالح عمومى سازگارى ندارد ، مثلًا انتقام از نظر عدالت اجتماعى و حدود تعزيرات براى امنيت اجتماعى مفيدو لازمست ولى رقت و عاطفه با آنها مخالف است  وَ لا تَأْخُذْكُمْ بِهِما رَأْفَةٌ فِي دِينِ اللَّهِ » \r\n4 - هر صفتى كه نتيجه خوب داشته باشد خوب است و اگر نتيجه بد داشته باشد بد است و بدين ترتيب حسن و قبح هر چيز وابسته به نتايج آن است .\r\nجواب : ولى گوينده بايد بگويد كه خوبى و بدى نتيجه از چه راهى بدست مىآيد . و براى آن چه معيارى وجود دارد .\r\n5 - هر خلقى كه براى جامعه مفيد باشد خوب و نيكو است و اگر براى جامعه مضر باشد بد و زشت است چه براى فرد مفيد باشد چه مضر ، فرد بايد خواهان سعادت عموم باشد كه سعادت عموم در نهايت شامل سعادت فرد هم مىشود .\r\nجواب : تا ميزان خوبى و بدى مشخص نگردد مفيد و مضر نيز بدرستى فهميده نمىشود مثلًا تشويق به بى عفتى براى جمع زيادى مفيد است . سلب آزادى از ملتها براى حكومتها مفيد است ، مصادره\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nسرمايه براى مستمندان مفيد است و نيز سفارش افراد به چشم پوشى از مصالح فردى و توجه بمنفعت جامعه يك نوع خيال پردازى و ايده الزامى مىباشد كه هيچ اثر علمى ندارد .\r\n6 - حسن و قبح اخلاقى ، فطرى و فرمان سرشت آدمى مىباشد ، و در نهاد هر انسان قوه‌اى وجود دارد كه در مورد افكار و اعمال پس از بررسى آن ، حكم به خوبى و بدى مىكند و به او دستور مىدهد كه خوبيها را انجام داده و بديها را ترك كند . و از انجام خوبيها شاد و از عمل بديها شرمسار مىگردد . اين قوه كه نامهاى متعددى دارد ( دل ، وجدان ، ضمير ، عقل سليم ، نفس لوامه و غيره ) فطرى آدمى مىباشد هرچند تغيير پذير و قابل ضعف و قوت است .\r\nطرفداران اين نظريه مىگويند : كه هر فردى دو وجدان اخلاقى دارد . يكى فطرى كه ريشه طبيعى دارد و تفاوتى هم ميان افراد ندارد . مانند حسن اداى امانت ، وفاى بعهد ، ايثار و . . . ديگرى تربيتى كه بر اساس مبانى تعليمى اقوام و قبائل در طول قرون و اعصار مظاهر مختلفى يافته است .\r\nولى جمعى از صاحب نظران به پيروى از فرويد اين نظريه را رد مىكنند . و ادعا دارند كه وجدان اخلاقى فطرى وجود ندارد . بلكه پديده ايست خارجى كه در روح آدمى نفوذ مىكند . و به تعبير ديگر وجدان اخلاقى يك امر ذاتى و عميق روح بشرى نيست ، بلكه درون بينى ساده و منهيات اجتماعى مىباشد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفرويد بدنباله اين ادعايش مىگويد : نه در تاريخ بشر و نه در تاريخ فرد تصورات ابتدائى خوب و بد وجود ندارد و اين تصورات منحصرا از محيط اجتماعى پديدار مىشود .\r\nنگارنده مىگويد : فطرى بودن وجدان اخلاق محتاج به تأمل و اقامه دليل است .\r\nاگر مراد از فطرى بودن همان حكم عقل عملى است كه اعتباريست ما بعد الاجتماع و براى مصلحت عمومى همه افراد پذيراى امورى شده‌اند كه قابل ترديد نيست و بايد آن را پذيرفت و اگر مراد اين باشد كه ميل به خوبىها در سرشت و فطرت آدمى بوديعت گذاشته شده كه حتى بدور از تأثير تربيت در روان آدمى شكوفا است و همچون حب بذات ماقبل الاجتماع است ، بايد آن را بدون دليل و برهان ذكر ننمود كه پذيرفتنى نيست .\r\nآنچه نگارنده عاجلا از قرآن مجيد استفاده نموده اينست كه خداوند خوبى و بدى را بنفس آدمى نمايانده است  فَأَلْهَمَها فُجُورَها وَ تَقْواها  و  هَدَيْناهُ النَّجْدَيْنِ  و از اين دو آيه بر نمىآيد كه آدمى به تقوى و نجد خير ( راه خوب ) فطرتا علاقه دارد بلكه ممكن است از دو آيه ديگر استفاده شود كه ميل انسان به شر بيشتر از ميل او بخير است :\r\n1 -    وَ الْعَصْرِ إِنَّ الْإِنْسانَ لَفِي خُسْرٍ    انسان ( بطبع اولى خود ) در زيان است مگر آنانيكه ايمان آورده‌اند و كارهاى خوب انجام\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمىدهند .\r\n2 -  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  تا لطف خداوند نباشد نفس آدمى بسيار علاقمند ببدى مىباشد ، ولى گاهى در اثر عوامل خارجى نفس ، آدمى را بر بديها سرزنش مىكند .  لا أُقْسِمُ بِالنَّفْسِ اللَّوَّامَةِ \r\nبلى مىشود ادعا كرد كه خداشناسى و توحيد فطرى انسان است ،  فِطْرَتَ اللَّهِ الَّتِي فَطَرَ النَّاسَ عَلَيْها . . .  و روايات معتبرى در تفسير اين آيه دلالت دارد كه انسان با فطرت خدا شناسى آفريده شده است .\r\nبهر حال نقصى كه درباره حسن و قبح عقلى گفته شد درباره وجدان اخلاقى ( اگر دو چيز باشد ) نيز مىآيد و در مقابل غرايز باطنى از جذب نفس آدمى بسوى تهذيب عاجز است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n4 - مكتب‌ها و روشهاى اخلاقى\r\nبه منظور اجتناب از اشتباه و بيراهه رفتن و به منظور شناخت بهتر اخلاق مورد نظرو متانت آن و اگاهى يافتن به معايب و روشهاى اخلاقى ديگران لازمست كه مكتبها و روشهاى اخلاقى ديگر را بطور خلاصه و فشرده بفهميم :\r\n\r\nاول - اخلاق انتفاعى :\r\nدر جوامع صنعتى امروز مردم به يك سلسله آداب و عادات مقيدند كه غالباً از آن تخطى نمىكنند ، همانند تقيد مقدسين مذهبى بدستورات دينى ، مثلًا در معاملات دروغ نمىگويند ، غش و خيانت نمىكنند ، صداقت و امانت دارند ، از خلف وعده دورى مىروزند و خوشرو هستند .\r\nولى التزام آنان به اين آداب نه بر اساس ارزشهاى معنوى كه بخاطر منافع مادى مىباشد . غرض آنان تكميل نفس نيست كه تحصيل ثروت و كسب آبرو و شهرت است ولذا همين افرادى كه از خيانت و دروغ و هر امرى كه به بى اعتبارى و يا كم اعتبارى آنان منجر گردد سخت دورى مىكنند . براى تحصيل مواد خام از كشورهاى كوچك و مهيا نمودن بازار فروش در بلاد و يا براى بدر بردن رقيب از صحنه رقابت به صدها جنايت هولناك دست مىزنند .\r\nحكومتهائى كه براى اجراى عدالت و تأمين امنيت داخلى به\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخاطر زدن يك سيلى يا نزاع صد دلار سخت گيرى مىكنند و به آزادى فردى و عمومى ايمان راسخ دارند بر اساس تبعيت سياست از اقتصاد گاهى براى فروش اسلحه و ساير صنايع توليدى خود در بازارهاى جهان از هيچ جنايت شرم آور و عمل خلاف انسانى خوددارى نمىكنند و براى رونق اقتصاد كشورشان ملتهاى مستضعف را در بند اسارت مىكشند و ثروتهاى ملى آنان را استثمار مىكنند و در مقابل كشتن صدها هزار انسان بى گناه و نابودى ميليونها پول ملت و كشورهاى ديگر از مجالس سنا و شوراى ملى خود مدال تقدير مىگيرند و افتخار مىكنند ولى اگر صد دلار از بيت المال كشورش را به خيانت بردارد بايد محاكمه و محكوم شود اينست تمدن امروزى بشر مادى بى روحانيت و معنويت و متخلق به اخلاق مادى !\r\n\r\nنمونه ديگر :\r\nمردمى را در محيط خود مىبينيد كه مهمانيهاى مجللى بر پا ميدارند كه حكايت از سخاوت آنان مىكند از مسافران و مريضانى ديدار و عيادت به عمل مىآورند كه گوئى رحم و مروت و محبت دارند ، بدوستان قرض مىدهند و با آنان همكارى مىكنند ، ولى نه با همه بلكه با آن كسانى كه از آنان توقع مقابله به مثل را در آينده دارند « 1 » . و يا در گذشته از او نفعى برده اند . اينان در همه كارها ترازوى مادى را جلوى روى خود گذاشته همه چيز را با آن وزن و\r\n\r\n\r\n","description":"","footnote":"\r\n( 1 ) - بطور نمونه اوايل كتاب آئين دوست يا بى ، ديل كارنگى را مطالعه كنيد .\r\n","page_name":" 49 ","page_number":49},
  {"content":"\r\n\r\nتعديل مىكنند و به معنويت آشنائى ندارند . و لذا در مقابل يك عده نرم ، متواضع سخى و مهربان و در مقابل عده ديگر خشن بى رحم حريص بخيل متكبر و بى تفاوت‌اند .\r\nبسيارى از اشخاصى كه مىپندارند براى تقرب به خدا و يا شرافت انسانى خود قدم برداشته اند ، پس از دقت فهميده مىشود كه جز تجارت و بهره بردارى در آينده كارى انجام نداده‌اند زهى نادانى و بى خردى . « 1 »\r\n\r\nدوم - اخلاق اقتصادى :\r\nبندگان خاضع ابزار توليد و بردگان ماركسيزم درباره اخلاق نظرى دارند كه هم خنده داراست و هم اسفناك . آنان مىگويند :\r\nما كمونيستها مىگوئيم هر تئورى اخلاقى كه تاكنون وضع شده در مرحله نهائى نتيجه اوضاع اقتصادى جامعه بوده است از نقطه نظر ماركسيزم اخلاق نيز مانند تمام مظاهر ايدئولوژيك اجتماع بر پايه عوامل اقتصادى جامعه قرار دارد . و به گفته انگلس : افراد دانسته يا ندانسته ، نظريات حقوقى خود را از شرائط اقتصادى اخذ مىنمايند مكتب ماركسيسم مفهوم اخلاق را از درك مادى تاريخ نتيجه مىگيرد اخلاق در حقيقت مظهرى از مظاهر آن وجدان اجتماعى است كه روابط توليد ، مشخص كنندهء خصوصيات آن مىباشد .\r\n\r\n\r\n","description":"","footnote":"\r\n( 1 ) - البته ما منكر حسن جزا و پاداش خوب نيكوكاران نيستيم و  هَلْ جَزاءُ الْإِحْسانِ إِلَّا الْإِحْسانُ  . ولى آن را جزئى از اخلاق مىدانيم نه محور عمده و اصلى آن .\r\n","page_name":" 50 ","page_number":50},
  {"content":"\r\n\r\nاخلاق نيز مانند علم ، فلسفه ، مذهب ، هنر ، حقوق و ساير عناصر ( ايدئولوژى ) اجتماع تابع خصوصيات اقتصادى جامعه مىباشد به نحوى كه اگر در زندگانى مادى افراد تحولاتى ايجاد گردد . در نقش و كيفيت اخلاق نيز هماهنگ با تحولات اقتصادى تحول پيدا مىشود كردار و رفتار افراد و همچنين نظريات اخلاقى دانشمندان هر عصر معرّف خصوصيات رژيم اجتماعى و اوضاع اقتصادى آن عصر است .\r\nمكتبى كه انسان را بعنوان يك موجود باركش و خورنده برانداز كند از اين بهتر نظرى درباره اخلاق نخواهد داشت افراط ماركسيزم درباره اقتصاد همانند افراد فرويديسم درباره غريزه جنسى مىباشد .\r\n\r\nسوم - اخلاق سياسى\r\nابن الوقتهاى فرصت طلب براى پيشبرد مقاصد خود و اقناع و فريب مردم تنها از اخلاقى ترويج مىكنند كه منافع شخصى و گروهى آنان را تضمين كند .\r\nطالبان قدرت در موقع انتخابات ، اخلاق انسانى پيدا مىكنند از ضعفاء حمايت مىكنند . طرفدار استقلال و حاكميت ملى و عاشق آزادى و عدالت اجتماعى مىشوند ولى پس از رسيدن به مراد ماسك مصنوعى از چهره شان برداشته مىشود اكثرا تندخو ظالم متكبر ، مستبد و وطن فروش و خائن و . . . از آب در مىآيند .\r\nبطور كلى بايد به اخلاق رسمى و سياستمداران فريب نخورد و از پذيرش تبليغات رسمى دولتها شديدا خوددارى كرد ، غالباً\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدولتها در ترويج آداب و اخلاق ، تنها بقاى حكومت و منافع شخصى خود و اغفال ملتها و يا بدتر از همه اغراض شوم قدرتهاى خارجى را مد نظر دارند و به هيچ اصل انسانى پايبندى ندارند ، و لذا در رسانه‌هاى گروهى ، روزنامه ها ، مجلات ، كتب ، راديو ، تلويزيون ، سينما ، راهپيمائىها و غيره مبالغه و مغالات آنان به جائى مىرسد كه كوه را كاه و كاه را كوه جلوه مىدهند و در پاره‌اى از امور گاهى در نظريات و تحليلهاى خويش در رابطه با اخلاق و عادات اجتماعى صد و هشتاد درجه تغيير موضع مىدهند و هيچ خجالتى هم نمىكشند .\r\nو تا روزى كه ملتها ، خوش باور و گوسفند منش باشند طبعا دولتها گرگ درنده و روباه مكار باقى خواهند ماند . « 1 »\r\n\r\nچهارم - اخلاق محيطى و اجتماعى\r\nشكى نيست كه هر محيط و قومى داراى يك سلسله عادات و آدابى هستند كه در زندگانى آنان حاكميت و حتى گاهى احترام دارد ، و تخلف از آنها - ولو اينكه احمقانه باشد - زشت و بى بندوبارى و بدخلاقى شمرده مىشود .\r\nمثلًا در بعضى از محيطها سر برهنه بودن ، پابرهنه راه رفتن ، خنديدن ، كم نخوردن پايدارى در راه حقوق و امثال آن بد اخلاقى شمرده مىشود . سر به زير انداختن ، آهسته حرف زدن مداخله نكردن\r\n\r\n\r\n","description":"","footnote":"\r\n( 1 ) - اگر فرض شود كه دولتى مسلمان و صالح در منطقه‌اى بوجود آمده است البته كه وظيفه مردم نسبت به آن طور ديگر مىشود .\r\n","page_name":" 52 ","page_number":52},
  {"content":"\r\n\r\nدر كارهاى اجتماعى انزوا و بى تفاوتى ، ژوليده بودن ، سكوت در مقابل ظالم نشانه‌هاى اخلاق خوب و حتى علائم تقدس و كمال زهد است .\r\n\r\nبدبختى دامنگير\r\nجمعى از جوانان تحصيل كرده مسلمان كه به علت نقشه‌هاى استعمارى و ملحوظات سياسى داخلى و فساد رژيمهاى حاكم ، از شناخت معارف و اخلاق اسلامى بدور مانده‌اند و تنها منبع معلومات دينى آنان افكار و اخلاق و گفتار والدين ، بزرگسالان محله يا ملاهاى نادانى كه از ملائى فقط اسم و لباس آن را دارا هستند مىباشد و در نتيجه از اسلام فاصله مىگيرند ، و گاهى از بى ميلى به بدبينى و حتى به الحاد و سقوط در دام مكتبهاى استعمارى شرق و غرب خصوصاً كمونيزم مىرسند .\r\nچند سال قبل به يك جوان افغانى گفتم براى مبارزه با رژيم شاهى لازم نيست در حزب شعله جاويد به روى و حلقه اسارت چينيها را به گردن اندازى ، تو مىتوانى بعنوان يك مسلمان متعهد و علاقمند به استقلال كشور عليه نظام موجود مبارزه كنى ، گوئى كه آن جوان حرف تازه و يا باور نكردنى را مىشنيد !\r\nبهرحال خلط اخلاق اسلامى با اخلاق و رسوم عاميانه ضررهاى زيادى را حتى براى خواص بار مىآورد گو اينكه انقلاب اسلامى ما امروز بسيارى از مجهولات را روشن و پاره‌اى از مجهولات را باطل نموده است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nسياست و عادات عوام\r\nسياستمداران امروزى براى حفظ مقام خود نه تنها عادات و رسومات گوناگون ملتها را از زاويه عقل و دين مورد بررسى قرار نمىدهند كه به ترويج آنها هم مىپردازند و حتى عرفيات و مدها را كه مورد قبول عوام است هرچند كه مفاسد آن محرز باشد منشاء قانون قرار ميدهند . و بدين ترتيب اكثر قوانين تحت الشعاع همين رسومات و عادات قرار مىگيرد كه در انحطاط مردم خالى از تأثير نيست . مثلًا درين اواخر در مترقى ترين كشورهاى صنعتى لواط و همجنس بازى به خاطر ارضاى هوسهاى حيوانى مردم شكل قانونى را به خود گرفته است . بدين وسيله تصور مىشود كه ساينس و صنعت در طرف مقابل اخلاق و معنويت قرار مىگيرد .\r\nبر صحت اين روش گاهى استدلال هم مىشود كه حسن و قبح در خارج از ذهن مردم وجود ندارد ، بنابراين آنچه را كه اكثريت ملت خوب دانستند خوب است و بعبارت ديگر حسن و قبح عقلائى است نه عقلى ، پس بايد به آراى مردم تسليم شد و آن را منبع قانونى قرار داد .\r\nخلاصه كلام اينكه حقوق و اخلاق بايد از عرف گرفته شود چنانچه قواعد صرف و نحو از استعمالات اهل لغت گرفته مىشود و منبع ديگرى ندارد كسانى كه مىگويند عرف بايد از قانون گرفته شود و قانون از عقل دراشتباهند زيرا عقل نظرى قادر به قانون گذارى نيست و مسايل قانونى - حقوقى ، جزائى ، مدنى اخلاقى مانند مسايل فلسفه و منطق قابل ادراك او نيست و بايد به عقل\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nعملى كه مشهورات و آراى محموده است مراجعه شود .\r\nدربحث سابق گفته شد كه آنچه مورد اعتبار است آراى عمومى عقلاى جهانست نه آراى يك ملت و يك طائفه كه گاهى خرافى و لازم به مبارزه و اصلاح است ، بنابراين حقوق از قانون ، قانون و اخلاق از مشهورات مطلقه ( آراى همه عقلاء ) و دين گرفته مىشود .\r\nدسته‌اى مىگويند دستورات اخلاقى را بايد از واقعيتهاى اجتماعى گرفت زيرا ارزش ، مخلوق روابط اجتماعى است نه مخلوق ذهن اين و آن و به تعبير ديگر ، انبياء و حكماء و صلحا نمىتوانند مصدر خيرآموزى به مردم باشند بلكه اين بافت جامعه است كه مفاهيم اخلاقى را خلق مىكند و آنان به نوبه خود زائيده اجتماع و پيرو محيطاند اگر برده فروشى ديروز خوب و امروز بد بود اگر حجاب ديروز خوب بود و امروز غير اخلاقى بايد سرّ آن را در تار و پود جامعه يافت .\r\nاگر در جامعه‌اى ازدواج و اختصاص دو تن به يكديگر رواج يافت آن وقت زنا قبيح مىشود و الا نكاح و سفاح ( زنا ) فرقى ندارند و بالأخره هر چه رواج اجتماعى داشته باشد جواز اخلاقى هم دارد مثل معروف « خواهى نشوى رسوا هم رنگ جماعت شو » چندان هم بى اساس نيست . كمونيست‌ها كه براى ترويج مكتب قلابى و مقاصد خرافى خود بدون در نظر داشت به صحت و سقم مطالب بهر نوع ممكن بهره بردارى مىكنند در ين جا اين نغمه را سر داده‌اند كه :\r\nاصولًا روابط اجتماعى رو بنائى هستند و زيربناى همه آنها\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nروابط توليدى و مناسبات اقتصادى مىباشند و بالأخره همه ارزشهاى اخلاقى به آنها منتهى مىشود مثلًا در اجتماع بورژوائى رباخوارى ، سود جويى و تجاوز به حقوق ، مفاهيم خاص خود را دارد كارگر خوب كسى است كه به اجرت خود قانع باشد و از ارزش اضافى چيزى مطالبه نكند ! سخاوت يعنى كه كارفرما قدرى بيشتر مزد كارگر را به او بدهد ، طمع مذموم ، اينكه كارگر از مزد خود مقدار زيادترى را بخواهد ربا هيچ قبحى ندارد .\r\nدانشمندان ، اين نوع اخلاق اجتماعى را مردود ميدانند زيرا قبح و حسن اخلاقى تابع ارزشهاى خاص خود مىباشد نه تابع واقعيتهاى اجتماعى و طبيعى ، ارزشهاى اخلاقى هيچگاه از « هست‌هاى حقيقى و اعتبارى گرفته نمىشود و روابط اجتماعى مصدر « بايدها » و « نبايدها » ي اخلاقى واقع نمىشود بلكه لازم است اين روابط و اوضاع بر اساس ارزش‌هاى مستقل اخلاقى ارزيابى شود ، آنگهى خوبها انتخاب و بدها طرد شود ، و حتى براى طرد آنها از مبارزه هم دريغ نشود .\r\n\r\nپنجم - اخلاق طبيعى\r\nجمعى از دانشمندان كه يا به خداوند اعتقاد نداشته‌اند و يا بنيانگذارى اخلاق را بر اساس ايمان به خدا و روز قيامت بدور از روش روشنفكرانه دانسته اند ! براى تحكيم اصول اخلاقى به خيال‌پردازى مىپردازند .\r\nاينان مىگويند : در انسانها وجدان اخلاقى فطرى و غرايز اجتماعى بوديعت نهاده شده است و ادعا دارند كه غرايز اجتماعى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nقوى تر از غرايز فردى مىباشد و بدين وسيله مكارم اخلاق بدون تأثير مذهب بوجود مىآيد و نام اين اخلاق را اخلاق طبيعى ( در مقابل اخلاق مذهبى ) گذاشته اند .\r\nيكى از طرفداران اين نظريه مىگويد : كه پايه اخلاقيات و خلاف اخلاقيات درطبيعت انسانى است و دواعى اجتماعى و خودپرستى و غرايز حفظ نوع و حفظ نفس هر دو در آن موجود است و حتى غرائز اجتماعى دگردوستى - ايثار و غيره - از غرايز نگهدارى نفس قويترند .\r\nمىشود كه براى تقويت اين نظريه شواهدى از زندگانى خانوادگى كه گاهى عشق و علاقه و ايثار پدر و مادر براى اولادش محسوس مىشود اقامه نمود ولى در بيرون از چهار چوب خانواده جز در حالات نادر شاهد ندارد بلكه جريان حوادث تقريباً بطور كلى برعكس آن شهادت مىدهد .\r\nراستى اخلاق طبيعى ، مهربانى ، فداكارى ، محبت ، جوانمردى ، ايثار و شرافت و كرامت را چگونه تضمين خواهد كرد ؟ سؤالى كه شايد هرگز جواب نداشته باشد ، تجربه چندين قرن گذشته خصوصاً دو قرن اخير به خوبى ثابت كرد كه تعليم و تربيت نمىتواند وجدان اخلاقى و غرايز اجتماعى بشر را بهره ور و با ثمر سازد و غرايز فردى و تمايلات نفسانى را تعديل نمايد .\r\nپيشرفت تمدن اگر رذايل اخلاقى را بيشتر نكند - كه بالعيان چنين نموده است - مكارم اخلاقى را بوجود نمىآورد ، تا بمرور زمان از صورت اكتسابى به صورت فطرى در آيد و طبيعت ثانوى او گردد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nما نمىتوانيم اين ادعا را بپذيريم كه بشريت به طور طبيعى و فيزيولوژيك تكامل مىيابد . تا اينكه عاليترين غرايز نهاد بشرى بر طبيعت او مسلط گردد .\r\nاگر انسان امروز به سختى مىتواند اوامر جامعه را بپذيرد بدين جهت است كه هنوز نيمه متمدن است و از لحاظ اخلاقى هنوز راه درازى را در پيش دارد ( احيانا چند صد سال ديگر تا آنكه بسرحد كمال برسد بالأخره بايد مطمئن بود كه محتواى تمدن بدون اينكه در مجموعه ارثى انسان ثبت شود بوسيله تغيير عادات و غرائز در جنس بشر تثبيت مىگردد .\r\nولى بعضى ازدانشمندان مىگويند دلائل زياد تجربى ثابت نموده كه خواص اكتسابى بدنى و اخلاقى از والدين به اولاد منتقل نمىشود تمدن نه در گذشته خميره انسان را تغيير داده و نه در آينده چنين معجزه‌اى را انجام خواهد داد .\r\nو بالأخره اخلاق طبيعى يك نوع ايده‌آليستى و خواب خوشى است كه مردم ساده لوح را سرگرم نمايد . و از واقعيت بدور است .\r\n\r\nششم - اخلاق علمى\r\nدسته‌اى از مردم مغرب زمين كه از يك سو به اديان آسمانى باور ندارند و از جانب ديگر بتمايل باطن خود نتوانسته‌اند ارزشهاى اخلاقى را بطور كلى نفى كنند راه ديگرى را انتخاب كرده‌اند و خواسته‌اند اخلاق را بر اساس علوم طبيعى و شناخت خويش استوار سازند . به نظر اينان علم اخلاق كه مركب از يك سلسله بايد و نبايد است احتياجى بضامن اجرائى جداگانه مستقل ندارد بلكه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمىشود آنها را از هست‌ها و حقايق علمى بدست آورد بلى علوم حقايقى را بدست مىدهد و در پناه آن اخلاق دستور ميدهد كه بايد بكنيم يا نكنيم و چيزى كه از نظر علمى ثابت نشود اخلاقى در آن صورت نخواهد بود . علم مىگويد فلان ماده مرض مىآورد اخلاق مىگويد بايد از آن اجتناب كرد ، علم مىگويد فلان ماده ضد فلان مرض است اخلاق مىگويد بايد آن را به كار بست شناخت ميگويد فلان نظام ستمگر و استبدادى و غير قانونى است اخلاق مىگويد بايد با ان مبارزه نمود علم مىگويد نژادهاى انسانى نه تنها ازنظر رنگ كه از نظر خصوصيات فيژيولوژيك با هم تفاوت دارند وحتى ساموئل كارت سياهان را از نظر حس بويائى بحيوانات پست بسيار نزديك مىداند كه تنها با بو كردن مار را تمييز مىدهند !\r\nنژادپرستان مىگويند اخلاق علمى اينست كه بايد با نژادها رفتار مختلف داشته باشيم هيتلر از همين اخلاق استفاده مىكرد آفريقا تا به امروز بر اساس همين اخلاق علمى در حلقه استعمار در بند است و . . .\r\nبراساس همين اخلاق علمى بعضى از مراقبت و معالجه ضعفا و بيماران لاعلاج توسط دكتران ناراحتند زيرا طبيعت مىگويد ضعيف مردنى است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاخلاق مىگويد پس نبايد او را نگهداشت « 1 » بلكه مرگ بعنوان يك حقيقت طبيعى در بين جانداران وجود دارد و يك واقعيت در طبيعت است و بر اساس اخلاق علمى نبايد از آن گريخت و راه چاره جست !\r\nزورگويان ستمگر ادعا مىكنند ، طبيعت تحميل گر و ضعيف كش و قوى پرور است پس ما بايد تحميل گر و ضعيف كش باشيم .\r\nنژاد پرستان مىگويند طبيعت بين ما فرق گذاشته بايد ما همچنين باشيم .\r\nكمونيستها مىگويند : در طبيعت مبارزه و كشمكش اضداد است بايد با هم مبارزه و دشمن كش باشيم تاريخ سوسياليزم را مىطلبد ( ماترياليزم تاريخى - سوسياليزم علمى ) بايد سوسياليست شد .\r\nو يكى هم از آنان متوجه نشده‌اند كه از ( است ها ) بايدها و نبايدها اثبات نمىشود و از نظر منطق استدلال مذكور عقيم و بى اساس است ، و بعبارت ديگر علوم تجربى نمىتواند به تنهايى نتيجه اخلاقى بدهند و بايد براى اين نتيجه ، مقدمه غير علمى ( از نظر\r\n\r\n\r\n","description":"","footnote":"\r\n( 1 ) - به نظر نگارنده ترك تداوى مريضانى كه قطعا مردنى هستند غير اخلاقى نيست و حتى ممكن است اعدام آنان در فرضى كه از حيات چند روز باقيمانده در رنج و شكنجه باشند نيز بلا مانع باشد ولى از نظر فقهى ( حقوقى ) اسلامى نمىشود چنين فتوائى را صادر نمود . زيرا اطلاقات مثبت حرمت اعدام است بلى وجوب حفظ نفس محترمه براى دو سه روز با علم قطعى به مردن او پس از آن حتى از نظر شرعى محل ترديد است .\r\n","page_name":" 60 ","page_number":60},
  {"content":"\r\n\r\nفلسفه و اخلاق و دين ) ارائه نمود .\r\nدرين اخلاق مهربانى و كمك بضعفا و احترام به حقوق ديگران و امثال آن كاملًا غير اخلاقى و مذموم است زيرا تنها قدرتمند است كه در ميدان تنازع در بقا مىتواند باقى بماند و مراد از بقاى اصلح بقاى زورمنديست كه ديگران را از صحنه بيرون كرده و خود تاب مقاومت آورده است نه بقاى اصلح به معناى شايسته ، هيتلر يكى از شاگردان همين مكتب است كه مىگويد : اگر ما به قانون طبيعت احترام نگذاريم و اراده خود را به حكم قوى تر بودن به ديگران تحميل نكنيم روزى خواهد رسيد كه حيوانات وحشى ما را خواهند دريد و آنگاه حشرات نيز حيوانات را خواهند خورد و چيزى بر زمين نخواهد ماند ! بوسيله تنازع ، طبقه شايسته همواره تجديد خواهد شد ، قانون طبيعى و بقاى اصلح اين تنازع مستمر را توجيه مىكند مسيحيت قيامى است عليه قوانين طبيعت و خود طبيعت ، مسيحيت در نهايت امر چيزى نيست جز فرهنگ شكست بشريت .\r\nاگر به اخلاق ماركسيزم هم مراجعه شود تقريباً شبيه همين مطالب را ارائه ميدهند ماركسيزم دياليكتيك كه تضاد و كشمكش را در همه چيز مىبيند مىگويد طبيعت ستيزه جو و پيكار طلب است ، پس ( از نظر اخلاق علمى ) انسان هم بايد مبارزه و پيكار طلب باشد ، و به پيروى از طبيعت ستيزه جو و ستيزه طبع باشد !\r\nاولين ايرادى كه بر اين نظريه گرفته‌اند اين است كه هر حقيقت خارجى دو گونه انتخاب دارد انتخاب بجا آوردن و انتخاب\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nترك كردن ( بايد و نبايد ) و ترجيح هر كدام بر ديگرى از خود حقيقت طبيعى بدست نمىآيد زيرا ترجيح بلا مرجح است ، پس حتماً بايد تابع ارزش مستقلى جدا از خود طبيعت باشد كه بدين ترتيب اخلاق علمى باطل مىشود .\r\nدر مثالهاى گذشته وقتى علم ثابت كند فلان ماده مرض زا است تا ارزش ديگرى مورد قبول نباشد وظيفه انسان مشخص نخواهد شد كه آيا بايد اجتناب كند يا نبايد اجتناب كند آيا در مقابل مرگ ضعيفان ايستاد يا نه ؟\r\nانتخاب هر طرف محتاج بدليل و ارزش خاص و جداگانه‌ايست . « 1 »\r\nبا سياه پوستان چگونه رفتار نمود آيا رفتارمان با آنان برمبناى تساوى كامل حقوق باشد يا نه ؟ بايد براى پاسخ به اين سؤال به يك طرف ، عقب ارزشها رفت نه به سوى هست‌هاى طبيعى . گاهى دو طرف متناقض يك قضيه هر دو طبيعى و داراى واقعيت خارجى مىباشد و ممكن نيست كه هر دو طرف ( فعل و ترك ) را اخلاق بدانيم . مثلًا مردن و زنده بودن هر دو حقيقت طبيعى است و ممكن نيست كه مرگ پذيرى و مرگ گريزى و حيات خواهى هر دو اخلاقى باشد و اين مطلب باعث شكسته شدن شيشه اخلاق علمى مىگردد !\r\nبلى اين تناقض طبيعى موارد فراوانى دارد مانند كهنه كردن و\r\n\r\n\r\n","description":"","footnote":"\r\n( 1 ) - باصطلاح منطق از وجود صغرى بدون وجود كبرى نتيجه گرفتن غلط و غير ممكن است .\r\n","page_name":" 62 ","page_number":62},
  {"content":"\r\n\r\nنو آفرينى ، بتكامل رفتن و به انحطاط رفتن ، تعاون و همكارى بين اجزاء و تضاد بين اجزاء ، وجود خوب و بد و امثال اينها پيروان اخلاق علمى درين مثالها جز تحير هيچ راهى ندارند .\r\nبعضى از نويسندگان در رد اخلاق كمونيستى كه اسم آن را اخلاق تكاملى نهاده‌اند مىگويد : بين اين دو قضيه ( در طبيعت نزاع است ، پس ما هم بايد نزاع و مبارزه كنيم ) صرف نظر از بى ربطى هر ( بايد ) بهر ( هست ) بى ربطىهاى ديگرى نيز در آن وجود دارد مثلًا كلمه ( ما ) معلوم نيست در مقدمه دوم از كجا پيدا شده است ؟ بعلاوه كلمات نزاع و مبارزه كه در هر دو قضيه به كار رفته‌اند داراى معانى كاملامتفاوت اند و دست كم چنين است كه در ديگرى چنين مفهومى موجود نيست ( مغالطه از باب اشتراك لفظ )\r\nاز اين گذشته باز هم معلوم نيست كه با چه مبارزه كنيم ؟ با ظلم يا با عدل ؟ يا با نژادهاى ديگر يا باطبقات ديگر يا با هر انسان ديگر ؟ پيداست كه صرف وجود تضاد در طبيعت معين نمىكند كه طرف مبارزه ما چه چيز باشد .\r\nبهتر است براى اصلاح استدلال كمونيست‌ها مقدمه ديگرى را اضافه‌كنيم و آن را چنين بيان داريم : در طبيعت و جهان تضاد و ستيز ديده مىشود . ما نيز جزو جهان و طبيعتيم . پس بايد ما هم مبارزه كنيم . ولى اين بيان نيز نتيجه مذكور را نمىدهد بلكه نتيجه منطقى آن اين مىشود كه در ما هم تضاد و ستيز ديده مىشود و البته وجود تضاد در ميان مردم با وجوب مبارزه با استثمار مثلًا فرسنگها\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nفاصله دارد يكى توصيف است و ديگرى تكليف بعلاوه كه كلمه تضاد در نتيجه و در دو مقدمه به دو معناى متفاوت به كار رفته است .\r\nو اينهم تفاوت علم و اخلاق :\r\nعلم - اخلاق\r\nتوصيف - تكليف\r\nشناخت واقعيت ها - شناخت ارزشها\r\nبحث از طبيعت - بحث از فضيلت و رذيلت\r\nهست و نيست ( اخبار ) - بايد و نبايد ( انشاء )\r\nطبع - وضع\r\nحقيقت - اعتبار\r\nفرضيه - فريضه\r\nواقعيت - تصميم و تدبير\r\n\r\nهفتم - اخلاق يونانى\r\nاز سقراط كه در حدود 400 سال قبل از ميلاد مسيح ( ع ) مىزيسته است حكايت شده است : تا كسى به خوبى كار خود آگاه نباشد نمىشود عملش را خوب خواند و اساسا خوبى جز علم و بدى جز جهل چيز ديگرى نيست ، هر كسى بدى كند حتماً جاهل است و علم سرچشمه معرفت خدا ، حكمت ، شجاعت ، عفت و عدالت ( كه اصول فضايل است ) مىباشد .\r\nاو مىگويد : هرگاه هوسهاى نفسانى تعديل شود و سعادت ديگران در نظر گرفته شود شخصى به هدف اصلى خود كه سعادت باشد مىرسد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nافلاطون متوفاى 347 ق . م نيز باصول پنجگانه استادش ( معرفت خدا ، حكمت ، شجاعت ، عفت و عدالت ) اعتقاد داشته است .\r\nاز او نقل شده است كه سر ، جاى عقل و سينه محل عواطف شكم محل شهوتست ، او گفته فضيلت سر ، حكمت و فضيلت سينه و دل شجاعت و فضيلت شكم عفت است . او مجموع اين فضايل سه گانه را عدالت ناميده است .\r\nارسطو متوفاى 322 ق . م گفته است : انسان داراى سه قوه است : ( قوه غضبيه ، قوه شهويه ، قوه ناطقه ) كه بايد توسط عقل از افراط و تفريط به حد اعتدال در آيند .\r\nو اصول فضايل به نظر او چهار مىباشد : حكمت ، شجاعت ، عفت و عدالت ، او برعلاوه به ضرورت تمرين و ممارست نيز معتقد بوده و صفات اخلاقى را بوسيله تعلم و تربيت قابل انتقال مىدانسته كه علم به صورت عادت و طبيعت در آيد و به آسانى و شوق انجام گيرد . او معتقد بود كه فضايل اخلاقى نبايد از دائر عقل خارج باشد .\r\nممكن است بين اين سه دانشمند در اصول اخلاقى تفاوت\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nزيادى وجود نداشته باشد . « 1 »\r\nبنابراين مؤسس اين مكتب اخلاقى كه بعدها مورد قبول بسيارى از دانشمندان مسلمان قرار گرفت . « 2 » سقراط است و شايسته است كه اخلاق مذكور را اخلاق سقراطى يا اخلاق يونانى بناميم .\r\nشايد خداشناسى را سقراط بعنوان زير بناى اخلاق نيكو ذكر كرده باشد و ممكن است كه افلاطون و ارسطو نيز مخالف آن نباشند . تمرين و ممارستى را كه ارسطو معتبر دانسته گمان نمىرود كه دو استادش آن را رد كنند ، و اساسا قابل رد نيست زيرا كه تحقق ملكه غالباً راهى بجز تكرار عمل ندارد .\r\nدر تحكيم اين نظريه گفته‌اند كه تمام افعال صادره از انسان يا\r\n\r\n\r\n","description":"","footnote":"\r\n( 1 ) - يكى از تفاوت هائى كه ميان نظريه سقراط و افلاطون و نظريه ارسطو نقل شده است اين است كه دو تن اول معرفت و حكمت را براى جنبه علمى و عملى اخلاق كافى مىدانند و انحرافهاى اخلاقى را معلول جهل و نادانى مىدانند ، سقراط گفته : فضيلت بطور مطلق بجز علم و معرفت چيزى نيست . ولى تجربه مىگويد : كه معرفت و فضيلت نه يكى هستند و نه علت و معلول بلكه فضيلت بر علاوه معرفت انگيزه ديگرى مىخواهد كه قبلًا بيان شد ، ارسطو اخلاق را فنى ميداند كه تا بدستور عقل مورد استفاده عملى قرار نگيرد بدست نخواهد آمد .\r\n( 2 ) - شايد اولين دانشمند مسلمانى كه بروش يونانيها اخلاق نوشت احمد بن محمد بن مسكويه متوفاى 430 ق . ه باشد ، كتاب او طهارة النفس و تطهير الاعراق نام دارد ، و محقق طوسى كه خود مؤلف كتاب نفيس اخلاق ناصرى است در مدح كتاب بن مسكويه گفته است .\r\n بنفسى كتابا حازكل فضيلة * وصار لتكميل البريه ضامنا \r\nفداى كتابى شوم كه جامع فضايل است و ضامن بكمال رسيدن مردم گرديده است .\r\n","page_name":" 66 ","page_number":66},
  {"content":"\r\n\r\nبه منظور جلب منفعت است همانند خوردن و آشاميدن و پوشيدن و . . . و يا براى دفع ضرر ، مانند دفاع از نفس و ناموس و آبرو و مال ، و يا مربوط بتصور و تصديق مىباشد مانند تأليف قياس و استدلال ، نوع اول از قوه شهويه و نوع دوم از قوه غضبيه و نوع سوم از قوه نطقيه فكريه صادر مىشود . « 1 »\r\nگويا ذات انسان ازين سه قوه تركيب يافته است كه از اين تركيب افعال خاص نوعى صادر مىشود سعادت انسان در اينست كه هر سه قوه را از افراط و تفريط ( زياده روى و پسمانى ) باز دارد .\r\nاسم قوه‌افراطتفريطحد وسط\r\nقوى شهوى - شره - خمود - عفت\r\nقوى غضبى - تهور - جبن - شجاعت\r\nقوه فكرى - جربزه - بلادت - حكمت\r\nمجموع - ظلم - انظلام - عدالت\r\nاين سه قوه اصول تمام صفات خوب و بد نفاسى مىباشد كه در\r\n\r\n\r\n","description":"","footnote":"\r\n( 1 ) - اقسام خالى از تداخل نيست ، مثلًا خوردن دوا مىشود كه دافع ضرر باشد و مىشود كه جالب منفت و همچنان حسد و غيره ، بحث عمده اينست كه قوه فكريه را نبايد جداگانه ذكر نمود چه تفكرات تصور و تصديق غالباً يا براى دفع ضرر است و يا براى جلب منفعت كه ريشه هر دو حب بذات است .\r\n","page_name":" 67 ","page_number":67},
  {"content":"\r\n\r\nكتب اخلاقى بيان شده است . اين مكتب اخلاقى كه شايد از تمام روشهاى اخلاقى گذشته صحيح تر و اساسى تر است داراى نواقصى هم هست .\r\n1 - غايتى كه براى تهذيب و تعديل اخلاق بيان داشته اند ( مدح و نيكنامى ) گذشته از بى پايگى و بى ارزشى آن ضمانت اجرائى و داعويت آن نيز ضعيف است كه قبلًا به آن اشاره شد .\r\n2 - حد وسط كه معيار خوبى و بدى صفات قرار گرفته از افراط و تفريط تميز داده نشده و تا جائى كه نگارنده تتبع نموده است به بيان مقنعى بر نخورده است . « 1 » رقصيدن مردان با زنان شوهردار و بيگانه ، زنا با رضايت زن بىشوهر و يا با زن شوهر دار با جلوگيرى از حمل و يا اختلاط نسب ، چند زن عقدى داشتن ، كينه ورزيدن با بعضى از انسانها ، ترس ، محبت ، آشتى ناپذيرى و دهها عنوان ديگر آيا از نظر اخلاق يونانى قبيح شمرده مىشود و يا حسن و چرا ؟ و به تعبير ديگر اينها و امثال آنها بكدام حد وسط معتبر سنجيده مىشود ؟\r\nهر مذهب و هر مكتب و يا هر ملت آراى خاصى دارند . عادات و رسومات مختلف با آنكه افراط و تفريط غالباً در نظر همه مذموم است ، ولى حد وسط نه امر روشنى است و نه دليل ديگرى بر آن دلالت دارد .\r\n\r\n\r\n","description":"","footnote":"\r\n( 1 ) - مرحوم نراقى در جامع السعادات ص 59 ج 1 چاپ جديد بحثى درباره افراط و تفريط و حد وسط نموده كه به جائى نرسيده است .\r\n","page_name":" 68 ","page_number":68},
  {"content":"\r\n\r\nامروز غربيها رقصيدن و زنا و لواط را قانونى مىدانند و شايد مدتى بعد فاحشه‌هاى خود فروش غربى بتوانند قوهء مقننه را قانع كنند كه حرفه آنها مانند ساير حرفه‌ها محترم شمرده شود ولى دو زن منكوحه داشتن را جرم و غير اخلاقى مىدانند .\r\nكمونيست‌ها سرمايه دار را مستثمر و ظالم و نسبت به كار گران او را در ارزش اضافى غاصب ميدانند و كاپيتاليستها درست در نقطه مقابل آن استدلال مىكنند . اصولًا بايد پرسيد حق چيست تا ظلم و انظلام مشخص شود ؟ متأسفانه نه اتفاق نظر بر ان وجود دارد و نه از يك دليل عقلى برخوردار است !\r\nمسلمانان رقص و زنا و لواط و حتى مقدمات بعيد زنا و لواط را غير اخلاقى و بسيار زشت مىدانند ولى تعدد زوجات را قانونى و غير منافى با اخلاق مىپندارند .\r\nكينه همدينان خود را قبيح و كينه غير آنان را اقلا غير قبيح مىدانند ترس از مردم را بد و ترس از خدا را پسنديده و محبت به خدا و مؤمنين را نيكو محبت كفار را زشت و محرم مىدانند و هكذا در نظائر اينها .\r\n3 - از مطالب گذشته معلوم مىشود كه در بسيارى از موارد اخلاق يونانى عاجز از حكم كردن است و نمىتواند اخلاق جامع و كاملى را براى مردم عرضه بدارد ، و لازمست متدينين در تدوين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاخلاق بسراغ دين خود بروند . « 1 »\r\n\r\nهشتم - شعبه‌هاى ديگر اخلاق\r\nاكنون پس از نقل و نقد نظريه سه دانشمند يونانى و پيروان آنها بسراغ نظريات ديگران مىرويم :\r\nاول - زنون كه در حدود 300 سال قبل از ميلاد زندگى مىنموده و در يكى از رواق‌هاى شهر آتن يونان مشغول تدريس بوده و به همين مناسبت او را رواقى و پيروان او را رواقيون مىنامند ، فضيلت را تنها در نيت و اراده مىدانسته و بعبارت ديگر خير و خوبى را در خود طلب مىپنداشته است نه در طلب خير .\r\nرواقيون انسان را جزئى از عالم كبير مىدانند و لذا آنچه كه بنفع كل عالم است او بايد بپذيرد و از فرمان عقل بيرون نرود ، و اخلاق نيكو آن است كه جنبه عمومى او بروز و ظهور كند ، و در خدمت همه انسان‌ها باشد .\r\nو نيز نقل شده است كه اينان مىگويند انسان نبايد از حوداث روزگار بترسد ، بلكه به آغوش باز تمام ناملائمات را بپذيرد زيرا هرچه از دوست مىرسد نيكوست ، و چنانچه لازم شود بايد\r\n\r\n\r\n","description":"","footnote":"\r\n( 1 ) - اگر بناء شود علم الاخلاقى تدوين كنيم كه اغلب ملل هوشيار جهان و يا متدينين باديان معروف جهان آن را بپذيرند و يا لااقل دليل مقبول عقلى بر آن اقامه بتوانيم تا در جمله مشهورات محسوب گردد ، تا چه اندازه پيشرفتى بدست خواهد آمد ، و توفيق تا كجا رفيق خواهد بود سؤاليست كه پاسخ آن كار ساده‌اى نيست و محتاج به همكارى جمع كثيرى از هوشمندان دنيا مىباشد .  « وَ لا يَزالُونَ مُخْتَلِفِينَ   إِلَّا مَنْ رَحِمَ رَبُّكَ وَ لِذلِكَ خَلَقَهُمْ   إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ . . . \r\n","page_name":" 70 ","page_number":70},
  {"content":"\r\n\r\nخودكشى نمايد « 1 » .\r\nدرباره اين نظريه بايد گفته شود كه بلى نيت خير خير است ، هرچند عمل مورد نيت خير نباشد ولى حسن فاعلى مربوط بحسن فعلى نيست . حسن فعلى در خير بودن خود عمل است نه در حسن نيت آن مثلًا كشتن انسان بى گناه با اعتقاد بمفسد بودن و يا قاتل بودن و مضر بودن او براى جامعه حسن فاعلى دارد و كشنده آدم خوب گفته مىشود ولى عملش زشت و قبيح مىباشد . چنانچه قتل حيوان موذى به اعتقاد قتل انسان بى گناه كار خوب است ولى قاتل آدم بد به حساب مىآيد . « 2 » در حساب نمودن انسان بعنوان جزئى از عالم كبير ، يك نوع روشن فكرى آنان مشاهده مىشود ولى كيفيت برقرارى رابطه بين انسان و جهان را نه آنان بيان كرده‌اند و نه واضح و آشكار است و همچنان بودن فرد در خدمت كل بايد با حقوق فرد و حقوق پروردگار مشخص گردد .\r\nاستقبال از حوادث و نهراسيدن از آنها اگر پس از چاره جوئى باشد كه نظريه بسيار خوبى است كه در اخلاق اسلامى جاى بلندى دارد و اگر به معناى ترك مبارزه با حوادث باشد خلف عقل و منطق است ، و خودكشى را عقل بشرى در بسيارى از موارد تقبيح مىكند ودين آسمانى آن را مطلقا ممنوع مىدارد ولى اگر مراد ، گذشتن از\r\n\r\n\r\n","description":"","footnote":"\r\n( 1 ) - اين جملات بسيار كوتاه است و نمايان گر بسيار كمى از نظريات اين دسته است و بايد خواننده كاوشگر بدنبال بدست آوردن نظريات تفصيلى آنان برود و نگارنده اطلاع درستى از انظار رواقيون و حتى سقراط و و ارسطو و افلاطون و غير هم ندارد و حتى در صحت نسبت به آنچه كه در اين كتاب از آنان نقل شده و يا بعدا نقل مىشود اطمينان ندارد و اللّه العالم .\r\n( 2 ) - يعنى در ين مثال حسن فعلى و قبح فاعلى وجود دارد .\r\n","page_name":" 71 ","page_number":71},
  {"content":"\r\n\r\nجان براى اثبات حقيقت و حمايت از بيچارگان باشد تعليمات اسلامى آن را قبول دارد .\r\nدوم - انتيس تن متوفاى 370 ق . م راهنماى كلبيون است كه دو نظريه متفاوت به آنان نسبت داده شده است يكى انكار اخلاق و رد آن ديگرى ضرورت شباهت پيدا كردن انسان به صفت بى نيازى خداوند ، كه حتى المقدور آدمى از همه وسايل مادى بايد استغناء حاصل كند ، و متكى به خود باشد « 1 » . ولى اينان بايد جواب دهند كه خداوند اين طيبات را براى چه آفريده است ؟\r\nاصولًا تشبه بصفات خداوندى براى بندگانش مطلقا روا نيست و تابع دليل خاص است مثلًا خدا متكبر است ، در حالى كه تكبر براى بندگان او نارواست ، خداوند مميت ( كشنده ) است اما براى بندگان او از بزرگترين زشتيها است .\r\nممكن است در نقض اين نظريه گفته شود كه بر بندگان لازم است در جمع وسايل مادى بكوشند و تا اندازه ممكن بر هر چيز قدرت و تسلط پيدا كنند . و بصفت قدرت و قادريت خداوند شباهت پيدا كنند .\r\nسوم - اپيكور متوفاى 270 قبل از ميلاد مكتبى بنام سعادت فرد دارد ، او مىگويد انسان سعادت طلب است و سعادت در جمع لذتها و دورى از رنجهاست ولى بايد متوجه اهم و مهم بود ، چه\r\n\r\n\r\n","description":"","footnote":"\r\n( 1 ) - هيپىها هم به خاطر لج بازى با تمدن خسته كننده غرب از وسايل مادى به طرز مسخره‌اى صرف نظر كرده‌اند و عرفا و صوفيه نيز بادعاى محبت خدا و بى ارزشى دنيا و جمعى بخاطر تنبلى و كسالت .\r\n","page_name":" 72 ","page_number":72},
  {"content":"\r\n\r\nبسيار لذتهاى موقتى و جزئى كه دردهاى شديد و طولانى را در پى دارد ، و سعادت انسان نه در اختيار اين لذتها كه در ترك آنهاست . و همچنين از رنجى كه لذت بادوام را در پى دارد نبايد دورى كرد . لذتهائى است كه مقام آدمى را خدشه دار مىكند و بايد از آن دورى كرد . و همچنين از تمايلات غير طبيعى مانند قمار ، شراب و مخدرات و امثال آنها و تنها بايد به تمايلات طبيعى لازم مانند خوردن آشاميدن پرداخت ، و تمايلات طبيعى غير لازم مانند رياست طلبى و تفوق جوئى بايد شرايطى مراعات شود .\r\nاو برعلاوه اينها به لذت روحانى معتقد بوده و سفارش نموده است كه از راه كنترل غرايز و پاى بندى به فضايل اخلاقى بايد بسوى آن شتافت كه بادوام تر از لذت جسمانى مىباشند .\r\nالبته اكثر كلمات او كه متضمن يك سلسله كليات است شايد مورد قبول اكثر صاحب نظران واقع شود ولى وقتى كه نوبت بذكر مصاديق و بيان جزئيات برسد مسلما افكار متفاوت خواهد شد .\r\n\r\nنهم - اخلاق دينى\r\nمسائل اخلاق دينى چه از نظر غايت و ضمانت اجرائى و چه از نظر استدلال بر تمام تفصيلات آن دچار اشكال نمىشود ، متدين به علت ثواب اخروى و يا رضاى خدا ، و محبت به او مىتواند هرگونه رنج و محروميت را در راه تصفيه باطن و اخلاق اجتماعى تحمل كند ، و از نصوص دينى بر صحت آن استدلال كند .\r\nو اما كافى بودن مسايل اخلاق دينى بر تمام نيازمنديهاى معنوى و روحانى و اجتماعى ، مربوط به صحت دينى مىشود كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمورد قبول سالك است .\r\nنگارنده از مسايل اخلاقى اديان ديگر اطلاعى ندارد . ولى بجرئت مىگويد كه اسلام از نظر مسايل اخلاقى بسيار غنى و پرمحتواست حتى اگر مانند اشاعره ، حسن و قبح عقلى را به طور كلى انكار كنيم باز هم به مشكلى بر نمىخوريم و مسايل اخلاقى را به حد كافى و حتى فوق الكفايه از قرآن و سنت استخراج مىتوانيم  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ \r\nبهر حال اخلاق اسلامى از قرآن و سنت و عقل عملى ( مشهورات مطلقه و قضاياى مورد تطابق و توافق آراى همه عقلاى جهان گرفته مىشود . هر چند كه نيازى به عنصر سوم نداريم .\r\nدر تدوين اخلاق اسلامى توجه خوانندگان و دانش مندان بايد به يك موضوع بسيار مهم جلب شود و آن اينكه از اعتماد كردن بروايات ضعيفه شديدا خوددارى كنند ، و به روايات تنها از ناحيه خوبى مضامين آنها ننگرند كه اولًا بايد متوجه ارزش روايتى يك روايت باشند و دقت كنند كه آيا سند روايت از نظر علم رجال معتبر است يا نه ؟\r\nآنچه كه تاكنون در ميان علما و نويسندگان علم اخلاق معمول و رائج بوده استدلال به تمام روايات اخلاقى مىباشد و هيچ كس در پى تحقيق اسناد آنها بر نيامده و حتى بسيارى از نويسندگان و مولفان قدرت تشخيص صحت يا ضعف اسناد روايات را نداشته و اساسا هيچ اطلاعى از علم رجال نداشته‌اند و خودسرانه و دون شايستگى دست به تأليف و ارشاد زده‌اند و نگارنده داستانهاى تلخ\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو مضحكى از مرشدين و مولفين بى سواد و نويسندگان جاه طلب و نادان به ياد دارد كه واقعا عبرت انگيز است .\r\nمتأسفانه در زبان جمعى از اهل علم شايعه است كه براى اثبات مسايل اخلاقى روايات ضعيف‌السند كافى مىباشد . چه مسايل اخلاقى به علت وضوح و يا كم اهميتى كه دارد نيازى بروايات معتبر السند ندارد .\r\nاين طرز فكر ، اشتباه و حتى خطرناك است مسايل اخلاقى زير بناى مسايل اجتماعى ، اقتصادى ، سياسى و حتى زير بناى تكامل معنوى و ستون شخصيت انسان است ، و چنانچه از عادات و تقاليد محيط بدور شويم آن دسته از مسايل كه بعقل عملى ثابت شود زياد نيست ، بنابراين تدوين اخلاق و معرفى آن بعنوان نظر اسلام و دالان و كانال خدائى براى رسيدن بكمال آدميت و تكوين شخصيت خداشناس بسيار بسيار محتاج بدقت است و نبايد منقولات راويان دروغگو و دين فروش و يا راويان مجهول الحال را بخورد مسلمانان غافل داد و روزگار آنان را سياه نمود و در نتيجه خود و ديگران را گمراه ساخت ،  آللَّهُ أَذِنَ لَكُمْ أَمْ عَلَى اللَّهِ تَفْتَرُونَ \r\nاين تسامح نه تنها بعلم اخلاق ضرر رسانيده كه علم فقه و علم تفسير و حتى علم اصول فقه نيز از آن زيان و ضرر ديده است و بدتر اينكه علم كلام و عقايد نيز از آن مصون نمانده است ، و بالأخره همه علوم اسلامى تا حدى از رواج روايات ضعيف رنج مىبرد . نگارنده بحث اين مطلب را در كتب فقهى و رجالى بيان\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nداشته است و اين كتاب جاى تحقيق آن نيست . « 1 »\r\nبهرحال نويسندگان اخلاق اسلامى بايد از ذكر آراء و خيالات خود و ديگران و از ذكر قصص جعلى و بى پايه صوفيان و مطالب غير واضح عرفان و هر جمله معقول و غير معقول بنام فرموده پيغمبر و فرموده امام خوددارى كنند و نبايد آن را به مردم مسلمان بعنوان اخلاق اسلامى ارائه نمايند كه در حقيقت يك نوع از خيانت و اضلال است ، و تنها به آنچه كه از ظواهر قرآن مجيد و روايات معتبر الاسناد بدست مىآيد اكتفا كنند و به عبارت ديگر تا به تفسير و رجال و حديث وارد نباشند نبايد در اخلاق و هيچ علمى از علوم اسلامى چيزى بنويسند .\r\nاين بود روش اخلاقى كه در نه نوع بيان گرديد ، هر چند بعضى از آنها به روش ضد اخلاقى يا غير اخلاقى نزديكتر است تا به روش اخلاقى .\r\nبعضى از نويسندگان منابع پاره اى از روشهاى اخلاقى را چنين بيان داشته اند :\r\n1 - منبع اخلاق راسيسم ، نژاد .\r\n2 - منبع اخلاق سوسياليزم ، طبقه .\r\n3 -\r\n\r\n\r\n","description":"","footnote":"\r\n( 1 ) - درين جا بحثى بين همه دانشمندان اسلامى بنام تسامح در ادله سنن و يا باضافه مناقب و فضايل وجود دارد كه بايد در پناه روايات معتبر مشهور بروايات من بلغ نقد و بررسى شود و نظريات دانشمندان شيعه و سنى مورد ارزيابى و تحقيق قرار گيرد . ولى اين كتاب كه درباره اخلاق اسلامى بحث مىكند محل مناسبى براى امثال اين مباحث علمى نمىباشد و بايد به اصول فقه و علم فقه و علم رجال و حديث مراجعه نمود .\r\n","page_name":" 76 ","page_number":76},
  {"content":"\r\n\r\nمنبع اخلاق ماركسيزم ، تاريخ و اقتصاد .\r\n4 - منبع اخلاق نائوراليسم ، علم .\r\n5 - منبع اخلاق پوزيتوليسم ، اجتماع .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n5 - روشهاى ضد اخلاق\r\nاول - بعضى از شاگردان سقراط روش لذت جوئى را از نظر عقل معتبر مىداند ، او مىگويد : تا انسان مىتواند بايد از درد و رنج دورى نموده و در پى لذات باشد .\r\nبعضى از غربيها مىگويند : آدم بايد بطبيعت خود بپردازد و خودش را قوى نمايد و نبايد بخاطر ديگران و يا تحصيل اخلاق فاضله خود را تضعيف كند كه نابود مىشود .\r\nآدمى بايد لذت ببرد ولو بوسيله تجاوز به ديگران و خون ريزى باشد ، اعتقاد به مبدأ و معاد از بيچارگى بشر پيدا شده است و صفات اخلاقى از عجز و فرومايگى و بى همتى .\r\nكالكليس ، اخلاق را زنجيرى مىداند كه ضعفا براى دربند كشيدن اقويا ساخته اند . او سفارش مىكند كه آدم بايد نداى غرايز را اجابت كند تا لذت و خوشى يابد ، چه مبادى اخلاق مشتى موهومات است و بدور از دليل !\r\nنيچه ، خودخواهى و خودپرستى را توصيه مىكند به نظر او بيچارگان و ناتوانان را بايد ناديده گرفت تا نابود شوند و مزاحم توانمندان نگردند .\r\nراسل انگليسى ، اصول اخلاق را تابو و بيهوده و موهوم ميداند او معاشقه زنان شوهر دار را با اجانب محكوم نمىكند زيرا كه علت قبح آن اختلاط نسب بود و طب امروز به وسيله آزمايشات خون نوزادان و جماع كنندگان با مادران مىتوانند نوزاد را به پداران\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nملحق كنند ، بنابرين دليلى براى منع آزادى زن باقى نمىماند ! او اخلاق فردى را رد مىكند و تنها اخلاق بد را در ضرر رسانيدن به ديگران خلاصه مىكند .\r\nماكيا ولى كه در سال 1527 ميلادى درگذشته است ادعا مىكند بسيارى از فضايل باعث تباهى كشور و بسيارى از رذايل موجب رفاه مردم و عمران كشور مىشود . دولت براى اداره مردم بايد ديكتاتور و بى رحم و سخت دل باشد و بعهد و پيمان خود پايبند نگردد . و تنها مصلحت روز را مراعات كند ، دولت بايد مردم را بمكارم اخلاق دعوت كند ولى خود به آن ملتزم نباشد .\r\nاصولًا سياستمداران بى دين هميشه دين و اخلاق را در استخدام سياست قرار داده‌اند و از آن براى فريب ملتهاى خود و يا ديگران استفاده برده اند « 1 » .\r\nدر واقع اين بيان حتى نظريه هم نيست زيرا در فرض عدم اعتقاد بدين روش مذكور براى مردم عوام هم قابل درك است ، و تمام بى دينان جهان از روز اول به همين روش عمل كرده‌اند و مطلب محتاج بدليل نيست تا مخصوص علما و صاحب نظران باشد .\r\nاگر دين نباشد طبعا مردم بدنبال سعادت مادى خود مىروند ولو اينكه به ديگران ضررهاى مهمى برسد فضايل اخلاقى درين مرحله به صورت خرافات در مىآيد حتى اگر جمعى آن را بر اساس\r\n\r\n\r\n","description":"","footnote":"\r\n( 1 ) - براى تحقيق و تفصيل بطلان اين نظريه به تفسير الميزان ص 375 ج 1 مراجعه شود .\r\n","page_name":" 79 ","page_number":79},
  {"content":"\r\n\r\nتصديقات عقلى بپذيرند و به حكم سرشت و وجدان خود از صاحبان اخلاق نيكو تقدير به عمل آورند . باز هم التزام عملى به آنها محتاج به ضمانت اجرائى است كه وجود ندارد و جز افراد محدود به آن متصف نشوند .\r\nبلى حكومتها براى اداره نظم زندگانى و امنيت اجتماعى مجبورند قوانينى را وضع و اجراء كنند و مردم از روى ناچارى و ترس به آنها پايبند شوند ولى در مواردى كه تخلف قابل اثبات نباشد از هزار تن يك تن هم بقوانين مذكور اعتنا نمىكنند و حق هم با آنان است .\r\nاما اگر به خدا و روز قيامت قايل شديم و خلقت انسان را بهدف تكامل قبول كرديم موضوع صد در صد عوض مىشود .\r\nنكته مهمى كه در اين جا لازم به دقت مىباشد اين است كه گفتار ( آدم بايد لذت ببرد و عمرش را بخوشى بگذراند و بى خودى در تحصيل فضايل اخلاقى باستقبال رنج و محروميت نرود ) يك شعار ميان خالى و پندار كودكانه است . و در برابر آن اين سؤالات مطرح مىشود .\r\n1 - آيا هزاران انسان مريض از اين شعار آرامشى به دست مىآورند ؟\r\n2 - ميليونها آدم تهيدست و تنگدست و نيازمند چگونه خود و اطفال خود را به اين شعار سرگرم نگهدارند ؟\r\n3 - موقف پيران و زندانيان و اسيران و معلولين جنگى و سپاهيان جنگى كه بعنف و جبر در ميدان نبرد اعصابشان خرد شده\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو هر آن بيم كشتن آنان ميرود چه خواهد بود ؟\r\n4 - ميليون‌ها كارگر بيچاره و خسته كه با صرف تمام نيرو اقل ما يحتاج خود را تهيه نمىتوانند چگونه ازين روش انسانى ! اين طرفداران خوشبختى بشر استفاده كنند و آرامش خود را بدست آورند .\r\n5 - ملتهائى كه منابع ثروت آنها توسط ديگران به غارت برده شده و جنگ خانمانسوز بر آنان تحميل گرديده چگونه خوش بگذرانند .\r\n6 - اطفال و جوانانى كه براى آينده خود و كشور خود مجبورند جوانى خود را در مدارس ، كتابخانه‌ها ، دانشگاه ، لابراتوارها و مطالعات خسته كننده بگذرانند چگونه لذت جوئى و كامرانى كنند آيا درس و بحث را ترك بگويند ؟ !\r\n7 - در موقع طغيان فقراء و غارت اموال اغنياء چگونه اغنيا لذت ببرند ؟ « 1 »\r\nبلى بشريت براى آرامش باطن و صفاى ضمير خود به مكارم اخلاق نيازمند است و روش لذت جوئى تنها به درد يك عده عياش پولدار و انگلهاى گردن كلفت و تنبلهاى بى هدف مىخورد و بس .\r\n\r\n\r\n","description":"","footnote":"\r\n( 1 ) . افراط ماركسيزم و نابوديها ميليونها تن در هشتاد سال حكومت آن يك نوع واكنشى در برابر لذت جويى غربيها و افراط سرمايه داران بود .\r\n","page_name":" 81 ","page_number":81},
  {"content":"\r\n\r\nدوم - فرويد يهودى اطريشى كه در سال 1939 چشم از جهان بست مىگويد آدمى يك سلسله غرايز « 1 » دارد كه لازمست آنها را اعمال كند ، ارضاى اين غرايز نه تنها مخالف اصول انسانيت نيست كه تنها راه خوب زيستن و رسيدن بخوشبختى مىباشد ، او از همه غرايز غريزه جنسى را در زندگانى انسان موثر مىداند . « 2 »\r\nزمانى كه آداب اخلاقى و اصول اعتقادى و قيود مذهبى از عملى شدن اين تمايلات جلوگيرى كند تمايلات مذكور واپس زده به شكل ضمير مخفى در روان آدمى در مىآيد و آهسته آهسته عقده‌اى مىشود كه طوفان را در پى دارد و حتى به صورت فلج و جنون و غيره از امراض جسمى و روانى در مىآيد و يا منجر به انحراف اخلاقى مانند بدبينى ، تكبر ، حسد ، خيانت ، فساد و ظلم و\r\n\r\n\r\n","description":"","footnote":"\r\n( 1 ) - عاطفه جنبه انفعال دارد كه پس از ادراك حاصل آيد و غريزه جنبه فعلى دارد ، غريزه طبيعت است كه باعث كارهائى مىشود كه بدون تروى و تفكر صادر مىشود و در حيوانات بهتر مشهود است آثار غريزه هميشه ثابت و غير متغير است و در يك جهت خاص اثر دارد ولى عقل چنين نيست .\r\n( 2 ) - بعضىها مىگويند غرايز و احساسات را خدا داده است تكاليف و وظايف را بشر وضع كرده است و ما بايد فرمان تكوينى خدا را انجام دهيم نه اينكه از مقررات انسانها پيروى كنيم ، البته هر عاقل مىداند كه اين ادعا مكر و خدعه و نيرنگ است .\r\n","page_name":" 82 ","page_number":82},
  {"content":"\r\n\r\nخود فروشى و امثال آن مىشود . اگر مردم در انجام تمايلات غريزى خصوصاً در هوسهاى غريزه جنسى آزاد باشند طبعا افراد سالم بار مىآيند و از امراض جسمى و روانى و اخلاقى نجات مىيابند .\r\nفرويد نه تنها قيود مذهبى و آداب اخلاقى را مانع خوشبختى مىداند كه تمدن را نيز متهم و محكوم مىكند گويا او ميل دارد كه بشر براى ارضاى كامل غرايز جنسى خود به حالت توحش و ابتدائى خود برگردد تا همچون حيوانات از آزادى عمل بيشترى برخوردار باشد .\r\nفرويد نه تنها معتقد است كه تمدن اصولًا غرائز را سركوب مىنمايد بلكه عقيده دارد كه در اين كار افراط مىشود . و به همين جهت تمدن را شديدا متهم مىكند او ادعا مىكند جلوگيرى از غرايز آنقدر ناشيانه و بطريق ابتدائى انجام مىگيرد كه بالأخره اين غرايز با لجام گسيختگى تظاهر مىنمايد و موجب بروز جنگ مىگردد .\r\nبعقيده فرويد تمام انواع و اقسام انحرافات و عدم تعادلهاى روحى از غريزه جنسى آغاز مىگردد و معالجه كننده روح بايد به تمام كيفيتهائى كه شخص در دوران گذشته خود تحصيل كرده است مطلع شود .\r\nدين دست نخورده آسمانى با ارضاى غرايز انسانى مخالف نيست و بايد موافق هم باشد زيرا خدائى كه دين فرستاده است غرايز را نيز او آفريده است ولى آنچه كه قابل توجه بلكه اهتمام به\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nآن لازمست اين است كه :\r\n1 - آيا الغاى همه قيود در ارضاى غرايز اشتهاى كاذب را تقويت نمىكند كه در نتيجه به خرابى بدن و نيروهاى جسمانى منتهى مىشود ؟\r\n2 - آيا غرايز در مرحله ارضا با هم تضادى پيدا نمىكنند ؟ كه مسلما چنين است طريق تعديل غرايز بطور معقول وظيفه كيست ؟ جز خالق غرايز كى قاضى خوبى خواهد بود ؟\r\n3 - آيا ارضاى غرايز فرد بدون تزاحم با ارضاى غرايز ديگران ممكن است ؟ و آيا نظام اجتماعى و امنيت عمومى برهم نمىخورد و وقوع صدها جنايت وحشتناك روزانه كشورهاى غربى و شرقى گواه صادقى بر آن نيست ؟\r\nبنابراين قيود مذهبى و آداب اخلاقى تعديل كنندهء طوفان‌هاى غرايز فرد و نظم دهندهء رابطه غرايز افراد در خارج است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n6 - آيا تربيت مفيد است ؟\r\nبعضى از علوم مانند فلسفه و منطق نظرى صرف مىباشد و پاره‌اى از علوم هم نظرى و هم عملى و تجربىاند مانند علم طب و غيره . اخلاق هم نظر مىخواهد و هم عمل . ولى بحث مهم اينجاست كه آيا مردم خوب يا بد آفريده نشده‌اند ؟ و يا اينكه بعضى بد و بعضى خوب خلق نشده‌اند ؟ و در هر صورت آيا اخلاق قابل تغيير است تا تربيت مفيد باشد ؟ و يا قابل تغيير نيست تا تربيت بيهوده و لغو باشد ؟\r\nاز حكماى رواقى نقل قول شده است كه تمام مردم از آغاز با فطرت و طبيعت خير آفريده شده‌اند و اگر به بديها آغشته مىشوند به علت همنشينى با بدان و عدم تربيت و مبتلا شدن به شهوتها مىباشد .\r\nجماعتى از پيشينيان گفته‌اند كه مردم از طينت پست و طبيعت كثيف آفريده شده‌اند و كدورات در ماده آنها به كار برده شده لذا طبيعت شر در نهاد آنان وجود دارد و تمايل بخير به علت تعليم و تربيت است ولى جمعى هم هيچ گاه بخير علاقه‌اى نشان نمىدهند چون شر آنها بسيار شديد است .\r\nاز جالينوس نقل كرده‌اند كه بعضى بر طبع اهل خير و بعضى بر طبع اهل شر و ساير مردم بطبع ميانه و متوسط بين اهل خير و اهل شر خلق شده اند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاو گفته است كه ما به چشم مىبينيم كه جمع قليلى خوبند و هيچگاه بد نمىشوند و عده زيادى بد هستند كه به هيچ وجه خوب نمىشوند و بقيه مردم متوسط هستند كه از هم نشينى خوبان خوب و از مخالطت با اشرار بد مىشوند . او مىگويد : اگر همه خوب آفريده مىشدند بد پيدا نمىشد و اگر بد آفريده مىشدند خوب پيدا نمىشد ، و از اين جهت او دو نظريه اول را باطل مىداند .\r\nبعضى از اشعار سعدى هم با اين نظر و نظر دومى ملائمتى دارد او مىگويد :\r\n شمشير نيك ز آهن بد چون كند كسى * ناكس به تربيت نشود اى حكيم كس\r\nباران كه در لطافت طبعش خلافت نيست * در باغ لاله رويد در شوره زار خس\r\nزمين شوره سنبل بر نياورد * در او تخم عمل ضايع مگردان « 1 » \r\nدسته‌اى از علماء ، اخلاق انسان را قابل زوال و انتقال نمىدانند و نسبت اخلاق را به نفس آدمى همانند نسبت حرارت به آتش\r\n\r\n\r\n","description":"","footnote":"\r\n( 1 ) - ولى او اشعارى ديگرى نيز دارد :\r\n گلى خوشبوى در حمام روزى * رسيد از دست محبوبى بدستم\r\nبه دو گفتم كه مشكى يا عبيرى * كه از بوى دلاويز تو مستم\r\nبگفتا من گل ناچيز بودم * و لكن مدتى با گل نشستم\r\nكمال همنشين در من اثر كرد * و گرنه من همان خاكم كه هستم \r\n","page_name":" 86 ","page_number":86},
  {"content":"\r\n\r\nميدانند ، گروهى پاره‌اى از صفات اخلاق را طبيعى و غير قابل تغيير و قسمتى از آن را عادى ( ناشى از عادات ) و قابل اكتساب و زوال مىدانند .\r\nبه نظر نگارنده ظاهراً مردم از نظر تمايل بخوبيها و بديها يكسان آفريده نشده‌اند بلكه تفاوتهائى در ماده اولى ( طينت ) آنان وجود دارد و دليل اين نظريه روايات زيادى است كه در اين موضوع وارد شده است و نظرياتى هم در پيرامون اين روايات وجود دارد كه خالى از ايراد و نقص نيست و تفصيل و تحقيق آن در جزء دوم صراط الحق ص 302 - 321 مذكور است . « 1 »\r\n\r\n\r\n","description":"","footnote":"\r\n( 1 ) - اين روايات در اوايل جزء سوم اصول كافى ترجمه دار و جزء پنجم بحار الانوار طبع جديد مذكور است بعضى از دانشمندان مىگويند افراد انسان از لحاظ كيفيت و تعداد كروموزوم‌هايى كه دارند مختلفند بعضىها دو كروموزوم دارند كه طبيعى و سالم و عادتا با فضيلت هستند و بعضى ديگر داراى كروموزوم اضافى ( سه كروموزوم ) هستند كه غير طبيعى و عادتا فاسد الاخلاق هستند ، و نيز مىگويند كه غدد بدن ، ماده شيميايى بنام هورمون ترشح مىكند خون هورمون‌ها را مىگيرد و به اندام‌ها و بافتهاى بدن مىرساند و اوضاع جسمى و روحى افراد بسته به كار غدد و ترشح هورمون است مثلًا اگر غدد سالم بطور اعتدال هورمون ترشح كند ، رفتار اخلاقى او خوب خواهد بود و اگر بعلتى ترشح مذكور دچار اختلال گردد باعث تغييرات اخلاقى مىشود گويند وقتى غده تيروئيد از ترشح تروكسين خوددارى كند و ماده تيروكسين در خون وارد نشود نه عقل وجود خواهد داشت و نه احساس خوبى و بدى و نه مذهبى يكى ديگر از دانشمندان نوشته است : قسمتى از بيماريهاى روانى و اخلاقى مربوط به ناموزونى غدد ترشحى رحم است اين بيمارى بوسيله نمودهاى تحريكى كينه ، دشمنى هذيان و آزار مشخص مىشوند و در پاره‌اى از موارد توانسته‌ايم توازن تحريكات هذيانى يا تهاجمى را با جارى شدن ترشحات غدد بنحو محسوسى مشاهده كنيم . بعضى از حيوانات چون با ترشحات غدد رحمى مسموم شوند پس از آن دوره كوتاه شهوت شديد و تحريك جنسى را گذراندند حالت تهاجمى پيدا مىكنند و با حيوانات بجنگ مىپردازند . ورم مغزى تغييرات اخلاقى را مىآورد .\r\n","page_name":" 87 ","page_number":87},
  {"content":"\r\n\r\nآنان كه از طينت عليين آفريده شده‌اند تمايل آنان به خوبى بيشتر و آنانى كه از طينت سجين آفريده شده‌اند تمايلشان ببدى زيادتر است . « 1 »\r\nولى طينت هر چند علت تمايل است لكن تمايل موجب كار بد يا خوب نيست . بلكه نوع اقتضائى دارد كه بوسيله تربيت و غيره قابل زوال است ، غاية الامر صاحبان طينت سجين كمى مشكل تر و صاحبان طينت عليين زودتر اصلاح پذيرند و در نتيجه اخلاق جميع افراد انسان از تربيت خوب و يا بد تغيير مىيابند و متأثر مىشوند . و لذا عموم عقلا براى سعادت اولاد و متعلقين خود متوجه تربيت آنان مىشوند و به آن سخت اهتمام مىورزند . و اديان آسمانى هم بر اساس صحت تربيت تشريع شده است .\r\n\r\n\r\n","description":"","footnote":"\r\n( 1 ) - الجمع بين قوله تعالي :  فِطْرَتَ اللَّهِ الَّتِي فَطَرَ النَّاسَ عَلَيْها  بضميمة ما ورد في تفسيره من خلقهم علي التوحيد و بين قوله    وَ الْعَصْرِ إِنَّ الْإِنْسانَ لَفِي خُسْرٍ    فيمكن ان يحصل بان الانسان بفطرته متمايل الي ايمان باللّه تعالي و لكنه متمايل الي ما فيه هواه الباطل ايضا ، او بان بالانسان و ان كان فيه مبدأ الخير - الايمان و التقوي - و الشر لقوله تعالي :  وَ هَدَيْناهُ النَّجْدَيْنِ   فَأَلْهَمَها فُجُورَها وَ تَقْواها  ، لكنه اذا لم يومن و يعمل صالحا - حسب هداية الشريعة - يغلب شره علي خيره و هذا معني خسره و اللّه العالم .\r\n","page_name":" 88 ","page_number":88},
  {"content":"\r\n\r\n\r\nشقاوت و سعادت\r\nجمعى از دانشمندان شقاوت و سعادت را ذاتى افراد انسان مىدانند و تكاليف آسمانى را نسبت به انسانهاى سعيد و خوشبخت براى تاكيد و نسبت به اشقيا براى اتمام حجت مىدانند . صاحب كفايه اين مطلب را دركتاب كفايه الاصول بيان داشته است . « 1 » ولى شقاوت و سعادت معلول اطاعت و عصيان است نه علت آن و ذاتى بودن اين دو صفت از نظر عقل باطل است زيرا اگر مراد از ذاتى ، ذاتى باب برهان باشد بايد در همه افراد يكسان باشد . يا همه شقى باشند و يا همه سعيد و تخلف آن محال است در حالى كه ما بالعيان مىبينيم كه گاهى شقى سعيد مىشود و گاهى سعيد شقى و اگر ذاتى باب ايساغوجى باشد لازم مىآيد كه دو فرد خوب و بد مختلف الحقيقه باشند كه بطلان آن احتياجى به اثبات ندارد . « 2 »\r\nبنابراين سرنوشت انسانها و شخصيت آنها به تعليم و تربيت بسته است و ساير عوامل شخصيت عبارتند از محيط ، توارث ، ساختمان جسمى و روحى ، ترشحات غدد ، غذا ، مطالعه و غذاى\r\n\r\n\r\n","description":"","footnote":"\r\n( 1 ) - احتمال مىرود كه او در اين نظريه تحت تأثير حكيم لاهيجى در گوهر مراد و غيره قرار گرفته باشد .\r\n( 2 ) - بجزء دوم صراط الحق درين مورد مراجعه شود .\r\n","page_name":" 89 ","page_number":89},
  {"content":"\r\n\r\nفكرى ، تلقين ، وضع زندگانى اجتماعى ، كسب و كار ، حكومت ، اقتصاد ، رسانه‌هاى گروهى و غير ذلك .\r\nممكن است محيط را شامل محيط جغرافيايى ( آب ، هوا ، كوه ، خاك ، حرارت و برودت و غيره ) و محيط اجتماعى ( خانواده ، مدرسه ، بازار و جامعه ) و محيط داخلى ( كيفيت آفرينش « 1 » ، غذا و مزاج ) و محيط سياسى ( حكومت و توابع آن ) بدانيم .\r\n\r\n\r\n","description":"","footnote":"\r\n( 1 ) - مىشود كه در كيفيت مذكور حلال بودن نطفه و حرام بودن آن را داخل دانست .\r\n","page_name":" 90 ","page_number":90},
  {"content":"\r\n\r\n\r\n7 - آيا تربيت پذيرى لازم است ؟\r\nاز بحث گذشته فهميديم كه تربيت براى هر انسانى مفيد است چون هر خلقى چه به آسانى و چه با كمى سختى قابل زوال و انتقال است ، در اين جا اين سؤال پيش مىآيد كه آيا اين تربيت مستحب است يا واجب ؟\r\nو بعبارت ديگر جهت دهى نفس و تهذيب او و ازاله اوصاف ناپسند و تحصيل ملكات عاليه و فضايل اخلاقى بر همه مكلفين واجب است يا واجب نيست ؟ بلكه راجح و مستحسن است ؟ به دلائل زير توجه كنيد :\r\n1 - اخلاق حسنه ، كمال است و تحصيل كمال به حكم عقل و فطرت واجب است .\r\n2 - فقدان اخلاق نيكو ، سبب اذيت و ضرر افراد در زندگانى اجتماعى از همديگر مىشود و دفع ضرر واجب فطرى است .\r\nيكى از دانشمندان مىنويسد : مورچه‌ها و زنبورهاى عسل به غريزه طبيعى به كارهاى جامعه خود مىپردازند و احتياجى بقوانين اخلاقى ندارند و ظاهراً هيچگاه درخود وسوسه‌اى براى ارتكاب گناه احساس نمىكنند . در نوع انسان بين فرد و جامعه پيوسته نزاع و كشمكش و درگيرى است ، هر انسانى شخصا احساس مىكند كه در يك زمان هم فرد مستقل است و هم عضو جامعه . و چون اين هر دو حس از طبيعت او سرچشمه مىگيرد به مقررات اخلاقى و دستورات قانونى محتاج است . نادرستى روابط مردم با يكديگر از\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاين جهت است در مواردى كه نفع شخصى با نفع جامعه مخالف است محركهاى شخصى بر محركهاى اجتماعى غلبه مىكنند .\r\n3 - زندگى هيچ كس از بلاها و مصائب جسمى و روحى خالى نيست . افراد خام و ضعيف النفس و جامانده ازين حوادث هميشه در غم و اندوه و ناراحتى شديد بسر مىبرند ، و حتى بعضى از مصائب مثل مرگ عزيزى و يا نرسيدن به معشوقه‌اى اگر باعث خودكشى نشود بعضىها را تا ساليان زيادى در رنج و عذاب نگه‌مىدارد . ولى صاحبان اخلاق عالى و خود ساختگان كار كشته از كنار حوادث مذكور با تأثر سطحى مىگذرند و در نتيجه از آرامش و راحتى روانى بيشترى برخوردار مىشوند . « 1 » و تحصيل آن طبعا مهم است .\r\n4 - تباهى اخلاق همانند تخلف از قوانين وضعى رسمى بلكه همانند قوانين طبيعى مستلزم پى آمدهاى بد ، اجتناب ناپذير مىباشد . كسى كه قوانين طبيعى را مراعات نكند حتماً بيمارى و گاهى مرگ بسراغش مىآيد و نبايد منتظر سلامتى باشد ، و تخلف از قوانين رسمى تعقيب و جزا را در عقب خود دارد . بر همين منوال اخلاق فاسد مصائب و مصاعبى را براى آدمى در پى دارد كه\r\n\r\n\r\n","description":"","footnote":"\r\n( 1 ) - از حضرت امير نقل كرده‌اند كه پس از ضربت خوردن گفت : فزت برب الكعبه .\r\n بحلاوت بخورم زهر كه شاهدباقيست باقيست * بارادت بكشم درد كه درمانم از اوست\r\nبى غمى بر دل من درد دل آزارى بود * غم درد تو بنازم كه دوا كرد مرا \r\n.\r\n","page_name":" 92 ","page_number":92},
  {"content":"\r\n\r\nاجتناب ناپذير است .\r\nفرد و يا قوم فاسد الاخلاق هميشه بدنام ، اسير ، ذليل ، ناراحت و در حال كشمكش است و همچون بدن مريض و ضعيف مورد تاخت و تاز مكروبهاى مضر است  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ . \r\nدر جنگهاى ديروز و امروز به اثبات رسيده است كه سربازان عياش و سبكسر فاسد الاخلاق شكست خورده‌اند و جنگهاى فردا نيز چنين است و واقعيت است كه انضباط نفسانى و مديريت در اراده در زندگانى پيروزمندانه آدمى نقش اساسى دارد .\r\nاگر تباهى اخلاق اكثر پادشاهان بنى اميه و پادشاهان بنى عباس نمىبود . آيا امروز اسلام عزيز بر كره زمين سايه پر بركت خود را نمىگسترد .\r\nشما اخلاق اصحاب حضرت پيغمبر اكرم ( ص ) را بررسى كنيد  « أَشِدَّاءُ عَلَى الْكُفَّارِ رُحَماءُ بَيْنَهُمْ   تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ   وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ   وَ الَّذِينَ آمَنُوا أَشَدُّ حُبًّا لِلَّهِ   وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً   لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ . . .   لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ . . .   تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ » \r\nو آن را با اخلاق دربارى بنى اميه و بنى عباس و اخلاق زمامداران فاسد و بى دين كشورهاى اسلامى امروز مقايسه كنيد آن\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nوقت سر ترقى و انحطاط اسلام بشما معلوم مىشود . « 1 »\r\nخلاصه كلام اينكه يا تهذيب اخلاق و يا ذلت و اسارت و مسلما حكم عقل انتخاب شق اول و اجتناب از شق دوم مىباشد .\r\n5 - شكى نيست كه مكارم اخلاقى و دورى از صفات رذيله ، انسان را به طاعت نزديك و از گناه دور مىدارد و چيزى كه مقرب به طاعت و مبعد از معصيت باشد به اصطلاح علماى علم الكلام لطف ناميده مىشود و متكلمين ، لطف را واجب مىدانند .\r\nلكن وجوب لطف بدليل معتبرى ثابت نشده و در صراط الحق ج 2 دلايل متكلمين بر وجوب اين مورد مناقشه قرار گرفته و رد شده است .\r\n6 - تزكيه نفس علت بعثت پيامبر بزرگوار اسلام ( ص ) بوده است .  بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ  ترك تزكيه مخالف عملى با غرض بعثت رسول اكرم ص است كه حرام است .\r\nبلى رستگارى دنيا و آخرت در تزكيه نفس است  قَدْ أَفْلَحَ مَنْ \r\n\r\n\r\n","description":"","footnote":"\r\n( 1 ) - تاريخ حكايت مىكند كه معتصم خليفه عباسى نامه‌اى براى حاكم موصل نوشت و از او خواسته بود جمعى از زنان نوازنده و خواننده براى خوشى خاطر امير المومين ! بفرستد و در همين اوقات پيغام ديگرى هم از جانب هلاكو خان سردار مغول كه مشغول نابودى مسلمانان و تسخير سرزمينهاى اسلامى بود به حاكم موصل ميرسد و از او مىخواهد كه به صورت فورى تعدادى منجنيق و آلات قلعه كوبى براى او تهيه و بفرستدو بدر الدين حاكم موصل به حاضرين مجلس خود مىگويد اين دو نامه را مطالعه كنيد و بر مسلمانان بگرييد . خليفه مسلمانان از من زنان رقاصه مىخواهد و سردار كافر مغول اسباب پيروزى !\r\n","page_name":" 94 ","page_number":94},
  {"content":"\r\n\r\n  زَكَّاها وَ قَدْ خابَ مَنْ دَسَّاها   ولى ممكن است كه مراد از تزكيه در اين دو آيه آماده نمودن نفس براى امتثال احكام الزامى فقهى باشد .\r\n7 - بهشت براى كسانى قرار داده شده است كه اراده علو در زمين و فساد را نداشته باشند .  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً  « 1 »\r\nاگر از نظر وجوب و حرمت فقهى بحث شود حق اينست كه بعضى از اخلاق سيئه ، حرام است ، و بعضى مكروه و بعضى مستحب و بعضى از اخلاق واجب است . « 2 » بعضى از امور اخلاق ، مقدمه وظايف واجب است كه از باب مقدمه بودن واجب مىشود و اما وجوب تحصيل مطلق اخلاق نيك و حسنه و ملكات عاليه نفسانى واجب نيست چرا كه تحصيل تعدادى از فضائل و ملكات نفسانى موجب عسر و حرج است . بله تحصيل آنها مستحب و پسنديده مىباشد زيرا كمال انسانى محسوب مىشوند .\r\n\r\n\r\n","description":"","footnote":"\r\n( 1 ) - اولًا ان عدم جعل الجنة لايدل علي الحرمة و ثانياً الجمع بين النصوص يقتضي حمل الدار الاخرة علي بعضي مراتبها العالية و ثالثاً لاعموم في الاية فيمكن ان يلتزم بحرمة قصد العلو و الفساد و لا سيما ان قصد العلو نوع من الكبر فتأمل .\r\n( 2 ) - بحدود الشريعة كه متكفل بيان واجبات و محرمات شرعى مىباشد و چهار جزء است . مراجعه شود .\r\n","page_name":" 95 ","page_number":95},
  {"content":"\r\n\r\n\r\n8 - غرائز و تصعيد آن\r\nبعضى از روانشناسان مىگويند : غريزه در انسان با اعمالى كه بوسيله هوش و عقل انجام مىشود كاملًا تفاوت دارد زيرا هوش و عقل ، بد و خوب را تمييز مىدهند . اما غريزه يك استعداد خودكار است هوش پديده ايست انفعالى يا استعداديست كه انسان را در زندگى رهبرى مىنمايد بعقيده دانشمندان ، هوش مانند فرماندهى است توانا كه حالات انفعالى و روانى و ارادى انسان را اداره مىكند .\r\nبنحو مختصر مىتوان گفت : انسان از نظر كلى يك موجود غريزى تنها نيست زيرا او با فكر درست و تعقل كامل مىتواند غرايز طبيعى را هر قدر شديد باشد تعديل كند و آنها را با رعايت مصلحت اعمال كند و اين درست است كه گفته اند : حيوان با غرايز ، و انسان با تخيل و عقل خود زندگى مىكند .\r\nمك دو گال در روانشناسى اجتماعى مىگويد : غرائز محركهاى اولين هر گونه فعاليت آدمى هستند و هرگاه آنها را از ميان ببرند بدن از هر گونه فعاليت عاجز خواهد ماند . غرائز نيروهائى هستند كه حيات افراد و جوامع را مىسازند .\r\nمك دو گال ، غرايز را نوعى آمادگى فطرى وصف مىكند كه بدن را به ادراك و توجه به چيزى وا مىدارد و سبب مىشود كه بدن در قبال آن شىء تحريك انفعالى خاص حس كند و به عمل\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپردازد يا كششى بسوى عمل در خود احساس نمايد كه به صورت نوعى رفتار مخصوص در مقابل آن شىء ظاهر گردد . بدين ترتيب هر غريزه داراى سه جنبه است :\r\n1 - جنبه ادراكى .\r\n2 - جنبه انفعالى .\r\n3 - جنبه حركتى .\r\nبعقيده مك دوگال رابطه ميان غريزه و هيجان داراى اهميت خاصى است .\r\nيكى ديگر مىنويسد : با بررسى و تعميق در مسئله غرائز اجمالا ميتوان گفت كه مقاصد و موضوعهاى اصلى آنها غالباً با زندگى اجتماعى ناسازگارند . « 1 » و براى رفع اين اشكال از لحاظ نظرى سه راه در اختيار داريم :\r\n1 - از ميان بردن غريزه ها .\r\n2 - از ميان بردن تظاهر غريزه ها .\r\n3 - تغيير شكل دادن بغريزه ها .\r\nاما از بين بردن غريزه‌ها نه تنها عملا امكان ندارد بلكه از لحاظ تئوريك و نظرى هم قابل قبول نيست ، زيرا غريزه‌ها منبع انرژى انسان هستند ، و زايل ساختن آنها الزاما خفقان هر نوع نيرو را موجب خواهد شد .\r\n\r\n\r\n","description":"","footnote":"\r\n( 1 ) - در نظر ما اين دستورات دين است كه بايد معيار تعديل غرايز قرار گيرد و غرائز سازگار با آنها بايد تصعيد گردد .\r\n","page_name":" 97 ","page_number":97},
  {"content":"\r\n\r\nاز بين بردن تظاهرات غريزى ممكن است ، و اين همان عملى است كه پس راندن به آن مربوط مىشود ولى نتيجه‌اى كه از آن حاصل مىشود خصوصاً از لحاظ صرف نيروهاى روحى مضر و زيانبار است ، جان ديوئى مىگويد : بايد اين نكته را بخاطر داشت كه واپس زدن و محو كردن يك فعاليت غريزى نابودى آن غريزه را معنى نمىدهد زيرا يك نيروى روحى هرگز نابود شدنى نيست . و هر گاه غريزه‌اى ناگزير بدرون آدمى روى آورد . در خفاء حيات مزورانه و زيانبخش در پيش خواهد گرفت و ممكن است منشأ انواع بيمارىهاى روحى و ناراحتيهاى فكرى گردد .\r\nبنابراين فقط يك راه حل براى ما باقى مىماند و آن عبارت است از اينكه تحريكهاى غريزى را از مسير خودش بگردانيم . و در راهى كه مورد قبول جامعه باشد به كار اندازيم . وقتى موضوع جانشين ، نمايانگر يك هدف معنوى برتر است . اين نوع جابجائى تصعيد ( برتر ساختن ) ناميده مىشود . و گرايش انرژى شخص به اشتغالات معنوى ، انسان دوستى فرهنگى و هنرى همه نمونه هائى از تصعيد است .\r\nدر اين موارد تظاهر مستقيم غريزه جنسى و غريزه تجاوز و تعرض به اشكال و رفتارى ظاهراً غير جنسى و غير متجاوز تبديل مىگردد .\r\nبسيارى از هنرمندان ، شاعران و نويسندگان كسانى هستند كه از انحرافها ، بيمارىهاى روانى ، واعمال ضد اجتماعى فرار كرده و\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nتمايلات غريزى خويش را در آثارشان تصعيد نموده اند .\r\nزمينه ديگر تصعيد بوسيله فعاليتهاى حرفه‌اى فراهم مىشود مثلًا يك نفر علاقه‌مند به مردم‌آزارى ( ساديسم ) ممكن است تمايلات خود را بر حسب سطح فرهنگى و شرائط زندگى خويش بطريق ديگرى ارضاء كند يعنى اگر داراى معرفت و فرهنگ اندكى باشد شغل قصابى را اختيار نمايد و اگر داراى تحصيلات عالى باشد بشغل جراحى بپردازد و بدينسان تمايلات ناشى از رغبت او به آزار ديگران بطريق سمبوليك عملى خواهد شد .\r\nبنابراين ، نتيجه مىگيريم كه تمدن فعلى اگر بخواهد به نقائص و بحرانهاى اخلاقى خود فائق آيد بايد از راه تصعيد حرفه‌اى وارد شود .\r\nبراى توضيح زنى را در نظر مىگيريم كه تكامل روانى جنسى او ناقص مانده و بعلل خارجى از مهر ورزى محروم است چنانچه اين زن ، مهر ورزى خود را به جانب جانورانى از قبيل گربه و يا سگ معطوف دارد ، يك عمل تغيير مكان غريزه جنسى انجام شده است ولى برعكس اگر همين زن ، ليبيدوى خود را بجانب كودكان منعطف سازد يعنى يا كودكى را به فرزندى قبول كند و يا در يك كار اجتماعى مربوط به كودكان داخل شود در اين صورت بجاى آنكه مثل حالت نخست غريزه او صرف كار بيهوده‌اى شده باشد به عمل مفيدى پرداخته است و همين عمل است كه ما آن را تصعيد مىناميم .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nفرويد ضمن بيان مزاياى تصعيد ، اين طور مىنويسد :\r\nمىتوان با حفظ تمايل غريزى ولى با هدايت آن به طرف مقاصد و موضوعهاى ديگر به قسمى در مقابل رنج ممنوعيت و محروميت از خود دفاع نمود با اتخاذ اين رويه ديگر جهان خارجى با اجراى تمايلات انسان مخالفت نخواهد كرد عمل مزبور كه عبارت از تغيير شكل دادن بهدفهاى نخستين غرايز است تصعيد خوانده مىشود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n9 - اراده\r\nدر تفسير اراده و تعداد مقدمات آن بحث طولانى و نظريات گوناگونى وجود دارد كه در كتب كلامى و فلسفى بيان شده است و نگارنده آنچه را كه درين باب صحيح مىداند بطور خلاصه بيان ميدارد .\r\nصدور افعال اختيارى انسان بر چهار مقدمه موقوف است كه مقدمه چهارمى آن اراده و قصد است ، بنابراين مقدمات اراده سه ، و مقدمات عمل بشمول خود اراده چهار مىباشد :\r\nاول - تصور و توجه و التفات . چون مجهول مطلق مورد اراده قرار نمىگيرد .\r\nدوم - تصديق بنفع ، زيرا انسان تا به نفع كارى - ولو خيالى - معتقد نشود آن را نخواهد خواست آدمى به فطرت خود طالب نفع و دافع ضرر است .\r\nسوم - شوق به ايجاد كه ترتب آن بر تصديق به نفع ، قهرى و طبيعى مىباشد .\r\nچهارم - اراده ، قصد ، جزم و عزم كه پس از شوق بوجود مىآيد ولى نه قهرى و اضطراى . پس از اراده حركت و عضلات بدن محقق مىشود و عمل انجام مىگيرد .\r\nدر رسيدن به ملكات نفسانى و فضايل اخلاقى بايد متوجه اراده و مقدمات آن باشيم . كه راه ديگرى براى بشر غالباً وجود\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nندارد .\r\nلذا بايد به تفكر بپردازيم و آگاهى يا بيم و ديگران را وادار بتفكر نمائيم و به آنان آگاهى دهيم كه بدين وسيله دو مقدمه فعل ( تصور و تصديق ) را پشت سر مىگذاريم و در تحصيل مقدمه سوم به چيزى نياز نداريم . زيرا ترتب شوق بر تصديق بنفع قهرى و تخلف ناپذير است ولى تحقق اراده و ترتب آن بر شوق ، قهرى نيست زيرا ما بالوجدان در مىيابيم كه به بسيارى از امور مشتاقيم و حتى گاهى شوق ما بسيار شديد است ولى به ملاحظات دينى و يا اجتماعى و يا روانى مانند تنبلى و كسالت و يا ترس و غيره از آن صرف نظر مىكنيم . و اراده انجام آن را نمىكنيم . و از اينجاست كه علم تنها باعث عمل نمىشود و چه بسا دانشمندانى كه بر خلاف علم خود عمل مىكنند . « 1 »\r\nاراده آدمى در صورتى تحقق مىيابد كه شوق ديگرى از قبيل شوق لذات عاجل و يا شوق راحت طلبى و مزاج و غيره مزاحم با شوق مذكور نباشد .\r\nبنابراين درمورد تربيت نفس و فضايل اخلاقى كه غالباً با رنج و محروميت و تضاد هوسها همراه است شوقى كه از تصديق بنفع تربيت پيدا مىشود آنقدر ضعيف و مبتلا به معارض است كه\r\n\r\n\r\n","description":"","footnote":"\r\n( 1 ) - لبنيتيس مىگويد : اگر اصول هندسه بر خلاف شهوات و منافع ما بود برغم دلائل اقليدس و ارشميدس حقايق محسوس هندسى را انكار مىكرديم و مىگفتيم كه آنها يك سلسله موهومات و قياسات باطلى بيش نيستند تا چه رسد به اصول اخلاقى .\r\n","page_name":" 102 ","page_number":102},
  {"content":"\r\n\r\nنمىتواند اراده آدمى را بوجود آورد و در اين جاست كه نقش دين ( اعتقاد به خدا و روز قيامت ) بعنوان مهمترين عامل عرض اندام مىكند كه در گذشته بيان شد . « 1 »\r\nنتيجه اين شد كه در پيروزى همه جانبه و خصوصاً پيروزى اخلاقى كه مورد بحث است به دو عامل نيازمنديم :\r\nاول : آگاهى و معرفت :\r\nدوم : تدين .\r\nو لذا جاهل متدين و عالم بى دين و از همه بدتر نادان بى دين بسيار كم از فضايل اخلاقى بهره ور ميشوند .\r\nمسلما هر قدر ايمان و آگاهى عميق تر باشد رشد اخلاقى نيز زيادتر خواهد بود .  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ \r\n\r\nقاطعيت در تصميم\r\nشكى نيست كه شتاب و عجله در تصميم گيرى كار عاقلانه نيست و ضررهائى دارد ، تدبر و تفكر در عاقبت و كيفيت كار قبل از انجام آن فايده بيشترى دارد ، چنانچه تنبلى و سستى در انجام كارهائى كه نفع آن مشخص شده مذموم است امام هفتم در حديث صحيحى\r\n\r\n\r\n","description":"","footnote":"\r\n( 1 ) - البته بايد توجه نمود كه اعتقاد مذكور نيز هميشه اراده را همراه ندارد چه بسا متدينينى كه بى تربيت اند و دين عامل اضطرار و جبر ارادى نيست ولى اگر اعتقاد و آگاهى قوى شود تخلف نادر مىگردد .\r\n","page_name":" 103 ","page_number":103},
  {"content":"\r\n\r\nمىفرمايد :\r\n« واياك و الكسل و الضجر فانهما يمنعانك حظك من الدنيا و الاخره » « 1 »\r\nاز كسالت و خستگى و بى حوصلگى دور شو كه مانع نفع دنيا و اخروى تو است .\r\nعجله بعد از تشخيص خوبى كار بسيار خوب « 2 » ولى قبل از تشخيص ناپسند است لذا مثل معروف است كه : العجلة من الشيطان ولى تا قاطعيت در تصميم وجود نداشته باشد شانس موفقيت خيلى قوى نيست . كسانى كه به ضعف در تصميم‌گيرى و ترديد در اراده و فسخ عزم مبتلا هستند نبايد منتظر كاميابى باشند . زيرا هر موقع كه بخواهند بعزم توبه استخاره سحرى كنند فورا خود را در بهار توبه شكن مىيابند !\r\nطالب اخلاق نيكو بايد جدى و مرد عمل باشد و عمر خود را در محتملات علمى بيهوده و وسوسه‌هاى اين و آن صرف نكند . « 3 » پس از آگاهى لازم و يا كافى بايد تصميم قاطع و جدى بر عدم تخلف از ضوابط اخلاقى و التزام به فضايل اخلاقى بگيرد كه بفضل حق زود موفق مىشود ( عشق را ناممكن ما ممكن است ) و لذا در\r\n\r\n\r\n","description":"","footnote":"\r\n( 1 ) - ص 320 ج 11 الوسائل .\r\n( 2 ) - كلينى در اصول كافى ص 211 ج 3 بابى را در تعجيل كار خوب عنوان كرده و ده روايت را در آن نقل كرده است كه يكى از آنها صحيح زراره از امام باقر ( ع ) « ان اللّه يحب من الخير ما يعجل . » مىباشد .\r\n( 3 ) -\r\n عقل در پيچاك چوكات علل * عشق چوگان باز ميدان عمل\r\nعقل گويد شاد شو آباد شو * عشق گويد بنده شو آزاد شو \r\n","page_name":" 104 ","page_number":104},
  {"content":"\r\n\r\nگذشته بر اعتماد به نفس تأكيد شد « 1 » .\r\nجان كلام اينست كه مؤمن بايد انضباط نفسى و مديريت در اراده و مريديت در اداره داشته باشد كه تنها كانال پيروزى همين است و بس ، و فلسفه لزوم اجتناب از خوردن و آشاميدن و نزديكى با زوجه و ساير امورى كه در ماه رمضان و بالاتر از آن در احرام حج و عمره ممنوع قرار داده شده است تقويت همين انظباط نفسى مىباشد .\r\n\r\n\r\n","description":"","footnote":"\r\n( 1 ) - امروز كه نگارنده اين مطلب را مىنويسد روز 7 / 2 / 64 روزيكه سياهترين روز در تاريخ جهان اسلام در دهه‌هاى اخير است ، روزيكه روسها افغانستان را به قصد نابودى اسلام در اختيار خود در آوردند و دنيا همه چيز را درين كشور تمام شده دانست ولى تصميم قاطع مردم مسلمان افغانى بر اغاز و ادامه مبارزه مسلحانه با دست خالى به منظور دفاع از اسلام و اعاده استقلال كشور دنيا را به تعجب وا داشت و موازين معمولى را كه بر اساس قدرتهاى مادى استوار بود بر هم زد ، انقلاب اسلامى اين مردم متدين فيلمى شده است كه صدر اسلام را در اواخر قرن بيستم بنمايش گذاشته است و برادران لبنانى آنان در لبنان معجزه ديگر قاطعيت اراده را نشان مىدهند درود بر همه مجاهدين غيور و قاطع مسلمان در همه جا درود .\r\n","page_name":" 105 ","page_number":105},
  {"content":"\r\n\r\n\r\n10 - ملكه شدن صفات\r\nفضايل اخلاقى موقعى قابل اعتماد و مورد پسند و ميل سالك مىشود كه به حد ملكه برسد و عادت شود .\r\nيكى از اسباب تحصيل ملكات تكرار و تداوم افعال مناسب آنها است و اين سبب مجرب و قطعى و ترديد ناپذير است ، ولذا در صحيح زراره امام مىفرمايد :\r\n« احب الاعمال الي اللّه عزوجل ما دام عليه العبد وان قل » « 1 »\r\nيعنى محبوبترين كارها نزد خداوند عزوجل كارى ( نيكى ) است كه بنده بر آن مداومت كند هرچند كه اندك باشد .\r\nمزاج افراد سبب ديگرى براى پاره‌اى از صفات اخلاقى است زيرا محسوس است كه بعضى از افراد بحسب طبع اولى و قطع نظر از عوامل خارجى صفاتى دارند مثلًا بعضىها سخت دل بعضىها نازك دل بعضىها زود رنج و اندك رنج بعضىها عبوس بعضىها خنده رو بعضىها عصبى بعضىها خوش خلق بعضىها زرنگ بعضىها كودن و غبىاند . حتى دو برادر در يك محيط برابر داراى اخلاق متفاوتند لذا مىگويند كه مردم همانند معادن طلا و نقره\r\n\r\n\r\n","description":"","footnote":"\r\n( 1 ) - ص 129 ج 3 اصول كافى ترجمه دار . بايد دانست كه اصول كافى طبع جديد دو جزء دارد ولى بعضى مؤمنين آن را با ترجمه فارسى آن در چهار جزء چاپ كرده اند . و نزد نگارنده همين چاپ موجود است نه چاپ بى ترجمه .\r\n","page_name":" 106 ","page_number":106},
  {"content":"\r\n\r\nمختلفند .\r\nهانرى دانشمند غربى مىگويد : اخلاق دو قسم است . يكى اخلاقى كه طبيعت آن را براى مصالح عمومى و حفظ هيئت اجتماعى بفشار ايجاب مىكند . ديگر اخلاقى كه نفوس قدسيه بر اثر جاذبه ايكه از بالا مىرسد ايجاد مىكند اولى اخلاق سكونى و دومى اخلاق حركتى است .\r\nالبته مزاج يا طينت علت تامه خلق نيست بلكه تربيت مزيل اثر آنست . تربيتى كه بر اساس مشاهدات حسى در حيوانات زبان بسته موثر است تا چه رسد در حق انسان . البته تأثير تربيت گاهى سهل و آسان است و گاهى همراه با مقدارى از دشوارى ، قد افلح من زكيها و قد خاب من دسيها و الذين جاهدوا فينالنهدينهم سبلنا .\r\nبهر حال دانستيم كه صفات اخلاقى دو گونه است : طبيعى و اكتسابى و ملكه شدن . دومى از راه تكرار عمل و اثر آنهاست ملكه شدن اول به مجرد عدم مخالفت عملى با اقتضاى آن است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\n11 - اسباب تحصيل اخلاق نيك يا زمينه سازى آن\r\nبراى سريع رسيدن به اخلاق نيك و حسنه امور زير بسيار مفيد است كه سالك بايد از آنها استفاده ببرد و غفلت ننمايد .\r\n\r\n1 - ياد خدا\r\nياد خدا روح و عصارهء كل نظام اخلاقى اسلام است و تمام عبادات انسان از آن سرچشمه مىگيرد چون قدرت روحى و معنوى انسان مؤمن از ياد خدا ناشى مىشود لذا تمامى معاصى و رذائل اخلاقى نيز بخاطر غفلت از ياد خداست . خداوند متعال مىفرمايد :  يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً  اى كسانى كه ايمان آورديد خدا را بسيار ياد كنيد . « 1 » ياد مكرر خداوند عزوجل ، بنده را از صفات بد و افعال ناپسند بدور مىدارد . و ترس از خدا نيز عامل مؤثرى در تربيت آدمى است . قرآن مىفرمايد :  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ  مانند كسانى نباشيد كه خدا را فراموش كردند و خدا هم خود آنان را از ياد خودشان برد . بلى فراموشى خداى متعال سبب فراموشى خود نفس مىشود .\r\n\r\n2 - محبت خدا\r\nمحبت يك حالت روحى و نفسانى است كه در دل انسان نسبت به\r\n\r\n\r\n","description":"","footnote":"\r\n( 1 ) - سوره احزاب / آيه 41 .\r\n","page_name":" 108 ","page_number":108},
  {"content":"\r\n\r\nآنچه كه ملايم و هماهنگ با خواسته‌ها و اميال اوست بوجود مىآيد . چون محبت انسان را به سوى محبوب مىكشاند قهراً از آنچه موجب رنجش و نارضايتى محبوب مىگردد دورى خواهد كرد .\r\nمحبت و عشق به خداوند نيروئى است كه بنحو چشمگيرى در رفتار و گفتار انسان تأثير گذاشته و او را بسوى پيروى دين الهى بنحو مطلوبى به پيش مىبرد .\r\nاگر توفيق دوست داشتن خداوند مهربان شامل حال بنده گردد مسلما محبت خدا بنحو انقلابى مانع از بديها و داعى به خوبيها مىشود و اين مقام بس شامخ و اسرار آميز است .\r\n از در خويش خدايا به بهشتم مفرست * كه سر كوى تو از كون و مكان ما را بس \r\nتجربه گواه است كه دوست براى دوست خود فداكارى مىكند و حاضر است از بسيارى خواهش‌هاى نفسى خود بگذرد و براى رضاى او رنجهائى را تحمل نمايد ، كيست كه آثار محبت مادر به فرزندش را نديده باشد ؟ كيست كه آمادگى گذشت عاشق را از همه چيز در راه وصال معشوقه‌اش نفهميده باشد ؟ اگر ما به خدا محبت بورزيم و به او مهر داشته باشيم . زشتىهاى اخلاق ما به مكارم اخلاق بدل خواهد شد .\r\n\r\n3 - ياد مرگ و فناى دنيا\r\nتوجه به نيستى خود و زوال دنيا تا حدود زيادى از حرص و طمع\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو بخل و حسد و دشمنى و اندوه و امثال آن جلوگيرى مىكند ولى بايد متوجه بود كه ياد مرگ موجب پسمانى آدمى در ماديات و معنويات او نگردد و بهانه‌اى براى تنبلى و بى عرضگى او نشود بلى براى دنياى خود و جامعه اسلامى بايد طورى فعال باشيم كه گويا هميشه زنده‌ايم و براى آخرت و تكامل نفس آنقدر جدى و مشتاق باشيم كه گويا فردا مىميريم . « 1 »\r\n\r\n4 - همت عالى\r\nتحصيل اين صفت هر چند كه خود محتاج به امورى است ولى اگر همت بلند و عالى در انسان بوجود آيد باعث بسيارى از مكارم اخلاقى ودورى از رذايل اخلاقى مىشود ، و تجربه قطعى شاهد صادق آن است ،\r\n غلام همت آنم كه زير چرخ كبود * زهر چه رنگ تعلق پذيرد آزاد است\r\nما رهروان بخلوت شب چون سفر كنيم * برتاج خسروان بحقارت نظر كنيم\r\nنظر آنان كه نكردند در ين مشت خاك * الحق انصاف توان داد كه صاحب نظرند \r\n\r\n\r\n","description":"","footnote":"\r\n( 1 ) - حديث معروف از امام حسن مجتبى ( ع ) : « كن لدنياك كانك تعيش ابدا و كن لاخرتك كانك تموت غدا » و چون سند آن ضعيف بود ، لذا بعنوان روايت نقل نشد .\r\n","page_name":" 110 ","page_number":110},
  {"content":"\r\n\r\n\r\n5 - تفكر زياد « 1 »\r\nفكر كردن زياد و تأمل در عواقب خوب و بد كارها از نظر مادى ومعنوى و روانى تا حدود زيادى در موفقيت همه جانبه آدمى خصوصاً تصفيه نفس مفيد است و براستى بالاترين سرمايه آدمى فكر اوست « 2 » . و اگر ميسر شود كه براى آدمى عادت تفكر - ولو چند لحظه در روز و حتى چند لحظه در چند روز - پيدا شود كه درباره رابطه خود با خدا و با جهان بينديشد مسلما به نتايج خوبى خواهد رسيد .\r\nامام هشتم ( ع ) در صحيح معمر بن خلاد مىفرمايد : عبادت در زيادتى نماز و روزه نيست . تنها ( سبب اساسى و ريشه اى ) عبادت تفكر در كار خداوند عزوجل است\r\nليس العبادة كثرة الصلاة و الصوم ، انما العبادة التفكر في امر اللّه عزوجل . » « 3 »\r\nدرباره تفكر آيات قرآن بسيار زياد است كه اهميت آن را به خوبى روشن مىسازد و اين تفكر را فلاسفه به علت مزيد اهميت آن جزء\r\n\r\n\r\n","description":"","footnote":"\r\n( 1 ) - اصل تفكر از اسباب اساسى است نه از مقربات و لذا عنوان تفكر زياد قرار داده شد .\r\n( 2 ) - گاهى كه نفس سركش نگارنده ( كه اگر از مكارم اخلاقى نصيبى داشته باشد ، كه نصيبش اندك است ) خواسته است در موردى باكسى حسد كند فكر كرده است كه مورد ، شايسته حسد نيست رهبر چين شايسته حسد است كه كافر و مضل است و بر بيشتر از 1000 ميليون انسان حكومت مىكند مسلمان بيچاره كه نعمت جزئى به او رسيده نبايد محسود واقع شود ، اين تفكر تا حدى مفيد بوده است .\r\n( 3 ) - ص 92 ج 32 اصول كافى ترجمه دار .\r\n","page_name":" 111 ","page_number":111},
  {"content":"\r\n\r\nحقيقت انسان به حساب آورده‌اند و او را بعنوان حيوان متفكر ( ناطق ) تعريف كرده اند .\r\nدر يك آيه آمده است كه بشارت بده بندگانى را كه بسخن گوش مىدهند ( ولى ) خوبترين را پيروى مىكنند آنان كسانى اند كه خداوند هدايتشان كرده ، و صاحبان عقلند . در آيه ديگر مىخوانيم  وَ لا تَقْفُ ما لَيْسَ لَكَ بِهِ عِلْمٌ  كور كورانه و از روى تقليد و بدون تفكر به چيزى كه علم ندارى عمل نكن .\r\nبسا اتفاق مىافتد كه آدمى در اثر تقليد ، ساليان زيادى را به عادات خرافى سپرى نموده و ناگهان بوسيله چند لحظه تفكر متوجه سخافت آنها مىشود و جز شرمسارى عايدى ندارد . چنانچه از اول تفكر مىداشت عمر گرانقدرش بهدر نمىرفت .\r\nدر روايت صحيح از امير المؤمنين ( ع ) آمده است . عيسى بن مريم ( ع ) فرموده است :\r\n« طوبي لمن كان صمته فكرا و نظره عبرا و وسعه بيته و بكي علي خطيئته و سلم الناس من يده و لسانه » « 1 » ،\r\nخوشابحال كسى كه سكوت او فكر و نظر او عبرت باشد و در خانه‌اش باشد و بر گناه خود بگريد و مردم از دست و زبانش در امان باشند .\r\n\r\n6 - مطالعه\r\nمطالعه كتب اخلاق و تفسير و معارف اسلامى و درجات بهشت و\r\n\r\n\r\n","description":"","footnote":"\r\n( 1 ) - ص 330 ج 93 بحارالانوار نقلا عن الخصال .\r\n","page_name":" 112 ","page_number":112},
  {"content":"\r\n\r\nدركات نار و خصوصاً مطالعه حال مردان كامل مانند انبياء و اولياء و صلحا در تحرك و تحول معنوى نقش بسزائى دارد .\r\n\r\n7 - تقوى\r\nمواظبت بر واجبات و ترك محرمات و حتى اهميت دادن بمستحبات بلى تقوى و انجام وظايف فقهى تأثير عظيمى در اشراق باطن و تصفيه نفس دارد .  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  نماز از فحشاء و زشتى نماز گزار باز مىدارد .\r\nسالكان راه اخلاق و تربيت و تكامل نفس نبايد از اين راه پرفيض غافل بمانند كه مسلما از اين راه زودتر به سرمنزل مقصود مىرسند .\r\n\r\n8 - دورى از مهيجات\r\nمطالعه نكردن كتابهاى عشقى ، جنائى ، سكسى و شهوانى و گوش ندادن به آوازهاى محرك شهوت و بالأخره دورى نمودن از تمام مظاهر مهيج صفات حيوانى مذموم ، در يك روايت معتبر آمده است :\r\n« النظرة بعد النظرة تزرع في القلب شهوة و كفي بها لصاحبه فتنه\r\nنگاه پس از نگاه ( نگاه پى در پى مرد بزن جوان و يا نگاههاى زنان و دختران جوان به مردان جوان ) شهوت را در قلب مىكارد و به حد كافى نظر كننده را بفتنه مبتلا مىسازد .\r\n\r\n9 - رفاقت با افراد صالح\r\nرفاقت با افراد صالح و متدين و خداترس و حضور در مجالس موعظه و تبليغ و دور شدن از دوستان بد و فاسد و الاخلاق رذيل و كم عقل و فاسق .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n10 - مجازات نفس\r\nمىشود كه براى تنبيه و جلوگيرى از كارها و صفات ناپسند اخلاقى ، نفس را بوسيله بعضى از كارهاى سخت مجازات نمود مثلًا بوسيله نذر و يا قسم چند ركعت نماز ، و يا روزه و يا رفتن نزد شخصى كه در معرض دشمنى و حسد اوست و عذر خواستن از او را بر خود واجب نمود يا طرف را مهمان نمود و يا مالى را به فقراء و جهات عامه داد و امثال اين امور واجب و مستحب و مباح .\r\nولى توهين نمودن نفس و حتى ارتكاب بعضى از محرمات كه بعضى از صوفيه و ساده لوحان نادان براى كوچكى نفس نزد مردم به آن سفارش كرده‌اند غلط است و مسلمان از راه حرام نبايد تحصيل اخلاق كند كه اگر ممكن هم باشد حماقت است .\r\n\r\n11 - نظارت خارجى\r\nانسان فطرتا خودش را دوست دارد ، و همه چيز خود را نيكو مىداند و كمتر متوجه معايب خود مىشود خوب است اگر دوستان فهميده‌اى دارد از آنان بخواهد كه ناظر وضع او باشند و معايب اخلاق و تخلفات شرعى او را بى پرده برايش بازگو كنند .\r\nو دوست بايد حيثيت آئينه را براى دوست خود داشته باشد . « 1 »\r\n\r\n\r\n","description":"","footnote":"\r\n( 1 ) -\r\n اى غزالى گريزم از يارى * كه اگر بد كنم نيكو گويد\r\nمخلص آن شوم كه عيبم را * همچو آئينه روبرو گويد\r\nنه كه چون شانه با هزاران زبان * پشت سر رفته مو بمو گويد \r\n","page_name":" 114 ","page_number":114},
  {"content":"\r\n\r\n\r\n12 - توجه به بدگوئيها\r\nمثلى است معروف كه عدو شود سبب خير اگر خدا خواهد ، مناسب است انسان به اعتراضات و بدگوئى منتقدين و لو اينكه از دشمنان باشند توجه كند ، و همه خرده گيرىهاى آنان را از جهل و يا عداوت معترضين نداند و احتمال دهد كه اقلا بعضى از آن اعتراضات حق باشد تا پس از اصلاح جواب عملى به آنان داده باشد . بهر حال هر انسانى علم اجمالى به صحت انتقادات ديگران نسبت به خود دارد و بايد به اين علم مذكور توجه نموده و به آن ترتيب اثر داد .\r\n\r\n13 - تربيت پذيرفتن\r\nعادتاً آدمى بدون تربيت مربيان لايق نمىتواند به جائى برسد اخلاقى كه از راه وراثت يا طبيعت و مزاج و غيره حاصل مىشود نادر است و تربيت والدين بلكه مطلق ولى و سپس تربيت معلمين در دوره طفوليت تا حدود زيادى سر نوشت ساز است لذا بچه‌هاى يهود يهودى و بچه‌هاى نصارى نصرانى و بچه‌هاى مسلمين مسلمان مىشوند و تخلف از اين روند ، معلول عوامل ديگر است .\r\nاولياء طفل بايد در تربيت اولادشان حداكثر دقت را بنمايند كه اولاد و اطفال وابستگان خود را با اخلاق عالى بار بيارند .\r\n\r\n14 - مطالعه روانشناسى و طب\r\nاگر قدرت علمى دارد مقدارى از مسايل روانشناسى و روانكاوى را مطالعه كند ، يا درس بگيرد زيرا فهم آنها به مسايل اخلاقى كمك\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفراوانى مىكند و نيز از آثار و خواص پاره‌اى از غذاها و بعضى از بيماريها و رابطه آنها با اخلاق و تمايلات آدمى با اطلاع باشد . « 1 »\r\n\r\n15 - مراقبت از خارج\r\nدر اوضاع زندگانى پدر و مادر و پدر پدر و جدات و اجداد خود حتى المقدور مطالعه كند ، صفات زشت اخلاقى آنان را بررسى كند و آنگهى متوجه خود شود كه آيا بر اساس قانون توارث چيزى از آنها به او سرايت كرده است يا نه ؟ لقمان را گفتند ادب از كى آموختى ؟ گفت از بى ادبان هرچه از ايشان در نظرم زشت آمدى از آن اجتناب كردمى .\r\nو همچنين در اوضاع سياسى و اجتماعى محيط بزرگ و كوچك خود مراقبت داشته باشد تا غفلتاً تحت تأثير شرايط وفضائى كه ديگران براى اغراض شوم خود بوجود آورده‌اند نرود و مسلمان زرنگ بايد باوضاع جهان خود بصيرتى داشته باشد .\r\n\r\n\r\n","description":"","footnote":"\r\n( 1 ) - بدبختانه نگارنده اطلاعى از روانشناسى طب و خواص غذاها و نظاير آن ندارد .\r\n","page_name":" 116 ","page_number":116},
  {"content":"\r\n\r\n\r\n12 - حالات دل يا قلب\r\nشبهه‌اى نيست كه آدمى بجز از بدن مادى جوهر نورانى ديگرى هم دارد كه بنام‌هاى نفس ، روح ، قلب ، جان و روان ناميده مىشود « 1 » . بر خلاف انكار ماديين ، آدميت آدمى و مركز كمالات و ترقى و تنزل او همان جوهر غير محسوس اوست ، چه مجرد باشد كه دلايل آن در كتاب‌هاى فلسفه ذكر شده و چه جسم لطيف كه جمعى از متكلمين به آن معتقدند . « 2 »\r\nچنان كه علم طب مربوط به بدن آدمى است علم اخلاق مربوط بروح او مىباشد ، گو اينكه تأثير و انتقال بعضى از حالات روح و بدن به يكديگر قابل انكار نيست .\r\n\r\n\r\n","description":"","footnote":"\r\n( 1 ) - في الصحيح سال عبداللّه بن سنان الصادق ( ع ) : الملائكة افضل ام بنو آدم ؟ فقال : فقال امير المؤمنين ( ع ) ان اللّه ركب في الملائكة عقلا بلا شهوة و ركب في البهائم شهوة بلاعقل و ركب في بني آدم كلتيهما فمن غلب عقله شهوته فهو خير من الملائكة و من غلب شهوته عقله فهو شر من البهائم ( ص 164 ج 11 الوسائل )\r\nعلى ( ع ) مىفرمايد : ملائكه عقل دارند و بهائم شهوت و اولاد آدم هم عقل دارد و هم شهوت اگر عقل او بر شهوتش غالب شد بهتر از ملائكه است و اگر شهوت او بر عقلش چيره شد شريرتر از بهائم است .\r\n( 2 ) - تجرد نفس بر خلاف پندار بعضى از مفسرين و اهل معقول از قرآن مجيد استفاده نمىشود چنانچه جسمانيت آن نيز از قرآن استفاده نمىشود و بحث بايد روى دلايل عقلى استوار گردد و ادعاى اجماع بر نفى تجرد مضحك است ، به تفسير موضوعى نگارنده بنام ( فوايد دمشقى ) مراجعه شود .\r\n","page_name":" 117 ","page_number":117},
  {"content":"\r\n\r\nنفس نسبت به حواس ظاهرى و باطنى و اعضاى بدن كه بوجود آورنده افعال است دو حالت متفاوت دارد : از يك طرف حالت عليت و تأثير را دارد . زيرا تمامى ادراكات و حركات ، اثر نفس است چون توسط حواس و اعضاء تحقق مىگيرد . و از جانب ديگر ادراكات و افعال آدمى بر نفس و ملكات او تأثير دارد ، و مراتب و درجات زياد حيرت‌آور نفوس در سلسله صعودى ( خير البريى و بهترين مخلوقات ) و نزولى ( شر البريى و بدترين مخلوقات ) جز از همين ادراكات و افعال از جاى ديگر محقق و مشخص نمىشود .\r\nبهر حال مناسب است در اينجا به بعضى از حالات نفس و قلب از نظر قرآن مجيد براى اطلاع خوانندگان عزيز اشاره شود .\r\nشواهدى در قرآن مجيد وجود دارد كه مراد از قلب ( دل ) نفس ناطقه است . « 1 » هر چند دلالت بعضى از آيات مربوطه خالى از تأمل واشكال نيست . « 2 » و اينكه چرا نفس بلفظ قلب اراده شود و چه مناسبتى بين اين دو است ؟ درست معلوم نيست . در زبان فارسى لفظ دل همانگونه كه بر قطعه گوشتى كه كارش تلمبه زدن و تصفيه خون است اطلاق مىشود بر جوهر باطنى انسان كه مخزن حب و\r\n\r\n\r\n","description":"","footnote":"\r\n( 1 ) - اين بحث بطور مبسوطى در فوايد دمشقيه كه در تفسير موضوعى قرآن مجيد تأليف شده بيان گرديده است .\r\n( 2 ) - مثلًا در سوره حج آيه 46 مىخوانيم .  « فَتَكُونَ لَهُمْ قُلُوبٌ يَعْقِلُونَ بِها أَوْ آذانٌ يَسْمَعُونَ بِها فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ . » \r\n","page_name":" 118 ","page_number":118},
  {"content":"\r\n\r\nبغض و قوت و خوف و عشق و نفرت و . . . است نيز اطلاق مىشود ، و شايد ترقى علوم تجربى خصوصاً فيزيولوژى در آينده بوضوح اين معما و دلالت آيات قرآن كريم كمك كند .\r\nبهر حال قلب و روح آدمى داراى اوصافى مىشود كه قرآن مجيد به آن اشاره مىكند :\r\n1 - قلب لاهى ( دل مشغول بلهو )  ما يَأْتِيهِمْ مِنْ ذِكْرٍ . . .    وَ هُمْ يَلْعَبُونَ لاهِيَةً قُلُوبُهُمْ .   ( انبياء 3 )\r\n2 - قلب زايغ ( كج )  فَأَمَّا الَّذِينَ فِي قُلُوبِهِمْ زَيْغٌ   فَلَمَّا زاغُوا أَزاغَ اللَّهُ قُلُوبَهُمْ  ، زيغ ميل از استقامت است .\r\n3 - قلب غافل ( مغفل )  وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا . \r\n4 - صدر ضيق و مشروح ( سينه تنگ و سينه باز )  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً  .\r\n5 - قلب قسى ( سخت دل )  ثُمَّ قَسَتْ قُلُوبُكُمْ   وَ جَعَلْنا قُلُوبَهُمْ قاسِيَةً . \r\n6 - قلب و نفس اماره ( امر كننده به بديها )  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي . \r\n7 - قلب مريض ،  فِي قُلُوبِهِمْ مَرَضٌ  .\r\n8 - قلب مقفول ( قفل شده )  أَمْ عَلى قُلُوبٍ أَقْفالُها  .\r\n9 - قلب مكنون ( پوشيده شده )  وَ جَعَلْنا عَلى قُلُوبِهِمْ أَكِنَّةً أَنْ \r\n\r\n","description":"","footnote":"","page_name":" 119 ","page_number":119},
  {"content":"\r\n\r\n يَفْقَهُوهُ . \r\n10 - قلب مختوم ( مهر شده )  خَتَمَ اللَّهُ عَلى قُلُوبِهِمْ  .\r\n11 - قلب مطبوع - سوره اعراف آيه 99 - 100 ، سوره يونس آيه 74 ، سوره روم آيه 58 ، سوره مؤمن آيه 35 . اگر هوشمند متعمق به آيات قرآن در موارد فوق مراجعه كند مىفهمد كه سبب اين حالات و اوصاف ده يا يازده گانه كه بر قلب عارض مىشود كفر و عنادو نفاق و عصيان خود مكلفين است نه چيز ديگر و تطهير قلب ازين اوصاف مهلكه جز به ايمان و تقوى به چيز ديگر ميسر نيست .\r\n12 - قلب وجل ( ترسان )  الَّذِينَ إِذا ذُكِرَ اللَّهُ وَجِلَتْ قُلُوبُهُمْ  .\r\n13 - قلب خاشع ( آرام و متواضع )  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ . \r\n14 - قلب منيب ( رجوع كننده )  مَنْ خَشِيَ الرَّحْمنَ بِالْغَيْبِ وَ جاءَ بِقَلْبٍ مُنِيبٍ  ترس و خشوع از ياد حساب و جزاء براى عامه مردم قابل حصول است ، و همچنين انابه پس از معصيت و مخالفت .\r\n15 - قلب مطمئن ( با آرامش )  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  ، بلى ياد خدائى كه به همه چيز عالم و بر هر چيز آن قادر و مهربان و حكيم و دائم الفضل و الاحسان است ، دل را آرامش و وقار مىدهد و متانت را زياد مىكند ، قلب مطمئن دل قوى است كه از حوادث روزگار خيلى نلرزد و بمسخره و استهزاء بى هدفان سبك نشود ، و هيچ چيز او را از هدفش دور ندارد ، آه كه اين آيه چه اندازه عميق و شيرين است\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n وَ لا يَسْتَخِفَّنَّكَ الَّذِينَ لا يُوقِنُونَ  دسته بى هدف و سلوك صراط انسانيت ترا سبك نسازند و وقارترا نربايند بلكه بايد استقامت نمائى كه سنگينى معنويت تو آنان را از پرتگاه سبكسرى و بى بند و بارى و بى هدفى به سوى كمال انسانيت جذب نمايد و آنان را در محور حق بگردش در آورد .\r\nامام باقر ( ع ) در موثقه زراره مىفرمايد :\r\n« المؤمن اصلب من الجبل ، الجبل يستقل منه و المؤمن لايستقل من دينه شيء »\r\nص 399 ج 3 اصول كافى .\r\nمؤمن از كوه سخت تر است زيرا از كوه چيزى برگرفته شود ولى از دين مؤمن چيزى برگرفته نشود .\r\nبهر حال قلب مطمئن در زندگانى اخلاقى و اجتماعى و سياسى و مادى و روحانى نقش مهمى را ايفا مىكند و همين است وقار كه ثمرات زيادى دارد و اللّه المستعان .\r\nدر قرآن مىخوانيم .  إِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ  « 1 » « هنگامى كه دور مىشديد ( فرار مىكرديد ) و به كسى توجه نداشتيد ( تا آنجا كه ) پيامبر ( هم ) شما را ( به يارى ديگران ) مىخواند ( و به آن توجه نكرديد ) خداوند بپاداش ( اين بى ثباتى ) غمى بر غم شما افزود تا از اين پس براى از دست\r\n\r\n\r\n","description":"","footnote":"\r\n( 1 ) - سوره آل عمران / آيهء 135 .\r\n","page_name":" 121 ","page_number":121},
  {"content":"\r\n\r\nرفتن چيزى و يا رسيدن چيزى بشما محزون نشويد . »\r\nبه اين آيه توجه نمائيد تا بدانيد كه روح مؤمن نبايد از حوادث ناملائم شديدا متأثر شود ، يا از هر حادثه ناراحت شود .\r\nدر آيه ديگر مىخوانيم :  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ   لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  .\r\nهر مصيبتى كه بشما مىرسد قبلًا نوشته شده است ، تا بر چيزى كه از شما فوت شده ناراحت نشويد و به چيزى كه خدا بشما داده است خوش نشويد .\r\nممكن است مراد ناراحتى و خوشى زياد باشد كه منجر به يأس و شكست و غرور و تكبر و امثال آن بگردد چون يك مقدارش براى اكثريت مطلقه مردم قهرى و غير اختيارى مىباشد و اللّه العالم . « 1 »\r\nبهر حال اين مقام بسيار عالى و عزيز است و رسيدن به آن و حتى فهميدن آن براى نگارنده و امثال او بسيار مشكل است .  وَ اللَّهُ يَهْدِي مَنْ يَشاءُ \r\nدر پايان بايد متذكر بود كه بالاترين اثر اطمينان راضى بودن او از خداوند عزوجل و رضايت خداوند از نفس مطمئنه است و در نهايت رفتن به بهشت   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ  \r\n\r\n\r\n","description":"","footnote":"\r\n( 1 ) - و اما ارتباط العلة ( الكتابة او الاخبار بالكتابة ) بالمعلل ففيه نوع غموض و لابد من التأمل و التدبر فيه .\r\n","page_name":" 122 ","page_number":122},
  {"content":"\r\n\r\n   راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي   \r\n16 - قلب سليم .   يَوْمَ لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ .  \r\nهر دلى كه به مرض معصيت و نفاق و شرك و كفر مبتلا نباشد سليم و سالم است .\r\nدر موثقه ابى بصير آمده است : هرگاه مرد گناهى كند در دلش نقطه سياهى برآيد . « 1 » پس اگر توبه كند محو شود و اگر بر گناه بيفزايد آن سياهى افزايش يابد تا بر دلش غالب آيد سپس هرگز رستگار نشود . ( ص 373 ج 3 اصول كافى ) .\r\n17 - نفس لوامه : بسيار سرزنش كننده - وجدان -  وَ لا أُقْسِمُ بِالنَّفْسِ اللَّوَّامَةِ  نفس ملامت كننده بهتر از نفس اماره و پائين تر از نفس مطمئنه مىباشد .\r\nدر صحيح ثمالى از امام باقر ( ع ) آمده است :\r\n« القلوب ثلاثة قلب معكوس لايعثر علي شيء من الخير ، و هو قلب الكافر ، و قلب فيه نكتة سوداء فالخير و الشر فيه يعتلجان ، فما كان منه اقوي غلب عليه و قلب مفتوح فيه مصباح يزهر فلا يطفأ نوره الي يوم القيامة و هو قلب المؤمن . » « 2 »\r\nدلها بر سه گونه است ، دل سرچپه ( واژگونه ) كه گنجايش هيچ خيرى را ندارد يا هيچ خيرى را نمىفهمد و آن دل كافرست و دلى\r\n\r\n\r\n","description":"","footnote":"\r\n( 1 ) - مراد نقطه سياه محسوس نيست .\r\n( 2 ) - ص 51 ج 70 بحار الانوار نقلا عن معانى الاخبار .\r\n","page_name":" 123 ","page_number":123},
  {"content":"\r\n\r\nكه در آن نقطه سياه است كه خير و شر در آن بنبرد مشغولند هر كدام قويتر بود بر صاحب خود غالب آيد و دل باز كه در آن چراغ روشن است و خاموش نشدنى تا روز قيامت و آن دل مؤمن است .\r\n\r\nخاطرات قلب\r\nخاطر بد را وسوسه و خاطر خوب را الهام نامند « 1 » .   وَ نَفْسٍ وَ ما سَوَّاها فَأَلْهَمَها فُجُورَها وَ تَقْواها   « قسم بجان آدمى و هم آهنگ كننده آن كه به آن بدى و خوبى او را الهام كرد واضح است كه دل به بسيارى از خوبيها و بديها علاقه دارد و هميشه مركز خطورات خوب و بد است ، گو اينكه گاهى از تصور آنها رنج مىبرد ، تا چه رسد كه به آن راضى باشند . و فى صحيح حماد عن الصادق ( ع )\r\n: ما من قلب الا و له اذنان علي احمد هما ملك مرشد و علي الاخري شيطان مفتن هذايا مره هذا يزجزه ، الشيطان يامره بالمعاصي و الملك يزجزه عنها . . .\r\nالخ « 2 » . هيچ دلى نيست كه دو گوش نداشته باشد بر يكى فرشته ارشاد كننده و بر ديگرى شيطان رهزن مسلط است اين امر مىكند و آن باز مىدارد ، شيطان او را بگناهان امر مىكند و فرشته او را نهى مىكند .\r\n\r\n\r\n","description":"","footnote":"\r\n( 1 ) - اصطلاحى است از طرف بعضى علماى اخلاق و نيز قبول خاطره بد را اغوا و قبول خاطره خوب را توفيق گويند :\r\n( 2 ) - ص 33 ج 70 بحار الانوار نقلا عن الكافي و آخر الرواية الذي لم ننقله لا يخلو عن اشكال و لعله من احد الرواة مراد از دل روح است و مراد از دو گوش مجارى خاطرات خير و شر ( الهام و وسوسه )\r\n","page_name":" 124 ","page_number":124},
  {"content":"\r\n\r\nوفى صحيح ابان عن الصادق ( ع ) :\r\nما من مؤمن الا و لقلبه اذنان في جوفه اذن ينفث فيها الوسواس الخناس و اذن ينفث فيها الملك فيؤيد اللّه المؤمن بالملك و ذلك قوله و ايده بروح منه . « 1 »\r\nتا جائى كه ميسر باشد هميشه خطورات نفسى را از خاطرات خوب انتخاب كنيم كه اثر خوب دارد حتى اگر فعلًا قدرت انجام آنها را نداشته باشيم .\r\nدر صحيح ابى بصير از امام مىفرمايد :\r\n« ان العبد المؤمن الفقير ليقول يا رب ارزقني حتي افعل كذا و كذا من البر و وجوه الخير فاذا علم اللّه عزوجل ذلك منه بصدق نية كتب اللّه له من الاجر مثل ما يكتب لو عمله ان اللّه واسع كريم » « 2 »\r\nبنده مؤمن فقير گاهى از خداوند مالى مىخواهد تا پاره‌اى از كارهاى خوب و خير را انجام دهد ( اسلحه براى جهاد بخرد كتابخانه دائر كند حج برود به فقرا و ايتام كمك كند و امثال آن ) اگر او نيت راست داشته باشد و در آرزوى خود صادق باشد خداوند به او مزد آن خير را مىدهد ( هرچند كه آن را انجام نداده است ) بهر حال آدمى بايد متوجه باشد كه شيطان سوگند خورده است كه باستثناى بندگان خالص همه بندگان خدا را اغوا كند و آشكارا گفته است كه در كمين آنانست و آنان را از راه راست منحرف مىكند و از چهار طرف او به گمراهى آنان اقدام مىنمايد .\r\n\r\n\r\n","description":"","footnote":"\r\n( 1 ) - ص 267 ج 70 بحار الانوار .\r\n( 2 ) - ص 199 ج 70 بحار الانوار .\r\n","page_name":" 125 ","page_number":125},
  {"content":"\r\n\r\nولى تمام وسايل گمراهى او در وسوسه و القاى خاطرات بد و دعوت بسوى بديهاست و علاج آن ياد خداى عزوجل « 1 » و پناه بردن به اوست اعوذ باللّه من الشيطان الرجيم و لاحول و لاقوه الا باللّه العلي العظيم        قُلْ أَعُوذُ بِرَبِّ النَّاسِ مَلِكِ النَّاسِ إِلهِ النَّاسِ مِنْ شَرِّ الْوَسْواسِ الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ        . « 2 »\r\nياد خدا و مداومت بر آن ، موجب صفاى دل ، احساس امنيت و آرامش روحى مىشود و انسان زمانى كه در ياد خداوند است خود را به درگاه الهى نزديكتر احساس مىكند زيرا حمايت و سرپرستى بارى تعالى را با جان و روان خود درك مىنمايد و اين درك و حس ، سبب غلبه انسان بر حوادث و مشكلات دردناك زندگى مىگردد . قرآن كريم مىفرمايد :  فَاذْكُرُونِي أَذْكُرْكُمْ  « 3 » « به ياد من باشيد تا به ياد شما باشم »\r\nدر پايان بايد بدانيم كه آرزو كردن معصيت و اراده آن در نفس يك نوع تجرى مىباشد كه عقلًا حرام است و حتى بعيد نيست كه شرعاً نيز حرام باشد . « 4 » ولى تصور معصيت ، حرام نيست هر چند كه بد است .\r\n\r\n\r\n","description":"","footnote":"\r\n( 1 ) - و من يعش عن ذكر الرحمن نقيض له شيطانا فهو له قرين .\r\n( 2 ) - اين سوره ناظر ببلاهاى داخلى است كه وسوسه نفس است و سوره قل اعوذ برب الفلق ناظر ببلاهاى خارجى مىباشد .\r\n( 3 ) - سوره بقره / آيه 152 .\r\n( 4 ) - بجزء اول حدود الشريعه به ماده تجرى در حرف جيم و بجزء دوم بماده نية مراجعه شود .\r\n","page_name":" 126 ","page_number":126},
  {"content":"\r\n\r\nپايان مقدمه\r\nبعضى از نويسندگان مىگويند : روش جديد نويسندگان علم اخلاق امروزى اينست كه فضايل اخلاقى را در سه قسمت ذكر مىكنند .\r\n1 - فضايل شخصى .\r\n2 - فضايل اجتماعى .\r\n3 - فضايل دينى .\r\nقسمت اول شامل ضبط نفس : ( فرو نرفتن در لذتها كه معناى عفت است ، تحمل ناگواريها كه معناى شجاعت است ) و تهذيب نفس ( پيروى از حكم عقل كه معناى حكمت است ) مىباشد .\r\nو قسمت دوم متضمن اداى حقوق ديگران ( عدالت ) و تأمين نيازهاى غير حقوقى ( احسان ) مىباشد و قسمت سوم شامل معتقدات و عبادات و خصايلى كه از طرف دين مشخص مىگردد مىشود .\r\nبعضىها حقوق حيوانات را قسم چهارم قرار داده اند . نگارنده اخلاق اسلامى را منقسم به سه قسمت نموده و مطالب اين كتاب را در سه قسمت مذكور بيان مىدارد كه با روشهاى فوق مباينت كامل دارد ،  « وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ . » \r\n1 - اخلاق انسان با خدا .\r\n2 - اخلاق فردى انسان .\r\n3 - اخلاق انسان با ديگران .\r\nو منبع تفاصيل هر سه قسمت دين اسلام است . و اللّه الهادى .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبسم اللّه الرحمن الرحيم\r\nالحمد للّه و الصلاة على الانبياء و الائمة لا سيما محمد و آله ، و السلام على اصحابه المهتدين و علينا و على جميع الصالحين .\r\nحالا كه به حمد اللّه تعالى از بيان عناوين دوازده‌گانه مقدمه فراغت حاصل آمد بذكر اصل مقصد كه اخلاق اسلامى با روش جديد آن استمى پردازيم .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nقسمت اول : اخلاق انسان با خداوند\r\nبدانكه ارتباط انسان با پروردگار از نظر اخلاقى تا جائى كه نگارنده كم اطلاع توفيق فهم آن را داشته است در بيست امر زير خلاصه مىشود ، و بنده مؤمن بايد واجد و متصف به آنها باشد . و هميشه تلاش نمايد كه مراتب بيشتر و بالاتر آنها را تحصيل نمايد .\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ \r\n\r\nاول - محبت و دوستى با خداوند\r\n وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ وَ الَّذِينَ آمَنُوا أَشَدُّ حُبًّا لِلَّهِ  « 1 » « بعضى از مردم غير خدا را همچون خدا گيرند و دوست مىدارند آنها را مانند دوست داشتن خدا ( ولى ) مؤمنان خدا را بيشتر دوست دارند . »\r\nدر آيه 24 سوره توبه چنين آمده است : « اگر پدران و پسران و برادران و زنان و خويشاوندان و اموالى كه كسب كرده‌ايد و تجارتى كه از كساد آن مىترسيد و منازلى را كه مىپسنديد نزد شما دوست داشتنى تر از خدا و رسولش وجهاد در راه او باشد در انتظار باشيد\r\n\r\n\r\n","description":"","footnote":"\r\n( 1 ) - سوره بقره / آيه 165 .\r\n","page_name":" 129 ","page_number":129},
  {"content":"\r\n\r\nكه خداوند امرش را بياورد . »\r\nبر اساس اين آيه مؤمن بايد خدا و رسول و دين « 1 » او را از همه كسان خود و از مال خود بيشتر دوست داشته باشد ، و كمال او به جائى برسد كه جز خواست او خواستى نداشته باشد  وَ ما تَشاؤُنَ إِلَّا أَنْ يَشاءَ اللَّهُ  . امام پنجم در صحيح ابو حمزه مىفرمايد :\r\n« قال اللّه عزوجل : و عزتي و جلالي و عظمتي و بهائي و علو ارتفاعي لايؤثر عبد مؤمن هواي علي هواه في شيء من امر الدنيا الا جعلت غناه في نفسه و همته في آخرته و ضمنت السموات و الارض رزقه و كنت له في وراء تجاره كل تاجر » « 2 » .\r\nبعزت و جلال و عظمت و حسن و بلندى مقامم سوگند كه هيچ بنده‌اى خواست مرا برخواست خو مقدم ندارد مگر اينكه او را در نفس خودش بى نياز گردانم . و كوشش او را در آخرتش قرار دهم . و روزى او را در آسمانها و زمين تهيه نمايم و به او نفع برسانم .\r\nبهر حال محبت به خدا از نظر دين اسلام رجحان دارد ، و مؤمن در عمق جانش شايسته است خدادوست باشد .\r\nمحبت با خداوندى كه محسوس نيست از دو راه قابل حصول است :\r\n1 - از راه كمال و اينكه خداوند كمال مطلق و مكمل هر كامل و منبع هر كمالست .\r\n\r\n\r\n","description":"","footnote":"\r\n( 1 ) - خصوصاً اصل ايمان را و لكن حبيب اليكم الايمان و زينه في قلوبكم .\r\n( 2 ) - ص 82 ج 70 بحار الانوار ، نقلا عن الكافى .\r\n","page_name":" 130 ","page_number":130},
  {"content":"\r\n\r\n2 - از طريق احسان و كرم ، زيرا او دائم الفضل و الانعام و باسط اليدين بالعطيه است .\r\nواضح است كه هر انسان ، شخص منعم و رؤف و مهربان و نيكوكار را دوست دارد چنانچه فرد كامل را به خاطر كمالش .\r\nپروردگار واجب الوجود كه مصدر جميع كمالات و افاضه كننده جميع نعمتها است ، - نعمتهائى كه قابل شمردن نيست بايد محبوب موحدين باشد .\r\nاز آثار دوستى با خداوند بزرگ جل جلاله :\r\nاولًا دوستى با دوستان او و به آنچه كه محبوب خداوند است مىباشد ، دوستان خدا ، انبياء و ائمه و اوليا و علماى ربانى را دوست دارند . دين خدا را دوست دارند و براى حفظ آن از جان خود مىگذرند و شيرين ترين چيزها در نظر آنان رضاى محبوب است .\r\n عاشقان كشته گان معشوقند * برنيايد زكشته گان آواز \r\n اى دوست اگر جان طلبى جان به تو بخشم * از جان چه عزيز است بگو آن به تو بخشم \r\nمجاهدين سنگرنشين كه براى حفظ اسلام و جلوگيرى از كفر و الحاد و شيوع فسق و فحشاء حاضر بجانبازى هستند واقعا كه اولياء اللّه اند .\r\nثانياً طلب وصال و جلب رضاى او را و بر همه دنيا مقدم دانستن .\r\n نيست ما را بجز از وصل تو ديگر هوسى * اين تجارت زمتاع دو جهان ما را بس \r\n\r\n","description":"","footnote":"","page_name":" 131 ","page_number":131},
  {"content":"\r\n\r\n يار با ماست چه حاجت كه زيادت طلبيم * دوست صحبت آن مونس جان ما را بس \r\nثالثاً قدرت دادن بر اصلاح ضربتى و سريع نفس و تهذيب انقلابى باطن ، راههاى اصلاح تدريجى نفس گاهى دراز و خسته كننده خواهد بود ، ولى اگر محبت خدا جان آدمى را احاطه كند بطور انقلابى و ضربتى خودش را ربانى مىسازد و در اين خود سازى ناراحتى زيادى را احساس نمىكند .\r\nرابعاً دشمنى با دشمنان او و آنچه كه مبغوض اوست و در قرآن محبت با كفار از مهمترين گناهان شمرده شده است و در فقه رضاى به حرام حرام گرديده است .\r\nخامساً پيروى از خاتم النبيين ( ص ) .  « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي . »  « بگو اگر خدا را دوست داريد از من پيروى نمائيد . » « 1 »\r\n\r\nدام خطرناك مصائب\r\nهر انسان در زندگانى دنيا با يك سلسله ناملائمات مانند مرض ، مرگ عزيزان ، ضرر مالى ، نقص بدنى ، اتهام و ظلم و محروميت بر مىخورد ، شيطان با تمام قوا كوشش مىكند رابطه بنده را با پروردگارش ضعيف كند و دوستى خود را از دلش بيرون آورد . و\r\n\r\n\r\n","description":"","footnote":"\r\n( 1 ) - دشمنى با خدا و انبياء و ملائكه از مهلكات است .  مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ وَ جِبْرِيلَ وَ مِيكالَ فَإِنَّ اللَّهَ عَدُوٌّ لِلْكافِرِينَ  ( سوره بقره / آيه 98 ) هركس دشمن خدا و فرشتگان و رسولان باشد محققاً خدا ( نيز ) دشمن كافرين است .\r\n","page_name":" 132 ","page_number":132},
  {"content":"\r\n\r\nحتى گاهى او را وسوسه مىكند كه زبان به اعتراض بگشايد . و از خدا شكوه كند ، گاهى اين اعتراض بمرحله خطرناكى مىرسد .\r\n خلقت من در جهان يك وصله ناجور بود * من كه خود راضى به اين خلقت نبودم زور بود\r\nخلق از من در عذاب من خود از اخلاق خويش * از عذاب خلق و من يا رب چه ات منظور بود ؟ \r\nولى موحد روشندل همه چيز را در نظام كل نيكو ميداند و به جهان خرم از آنم كه جهان خرم از اوست .\r\nلازمست متوجه شد تمام بلاها و مصيبتها از خود علل و اسبابى دارد و خداوند با هيچ بنده‌اى نامهربان و كم لطف و يا دشمن نيست و در اينجا به جهت خدشه دار نشدن محبت بنده با خدايش و فهميدن رمز بلاها و بدبختيها عللى از آنها بيان مىشود تا شيطان علاقه ما را به خدا در موقع مصيبت كم نگرداند .\r\n1 - پاره‌اى از مصيبتها انتقام از جرم و عصيان بنده است كه مسلما سبكتر و كمتر از عذاب قيامت است در قرآن مىخوانيم :  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ  « فسادى كه در زمين و در دريا پديدار گشته از عمل مردم است تا نتيجه بعضى كارهاى خود را بچشند و شايد از عمل خود بر گردند . »\r\nمى بينيد كه اين نوع مصيبتها براى تطهير نفس و براى ارشاد خطاكار است كه به راه راست بگردد و اين خود نوعى لطف است .\r\n وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ \r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمصيبتى كه بشما مىرسد از دست خود شماست و خدا از بيشتر مجازات عفو مىكند و فى الصحيح عن الباقر ( ع ) :\r\n« ما من نكبة تصيب العبد الا بذنب و ما يعفو اللّه عنه اكثر » « 1 » .\r\nهيچ بدبختى به بنده نرسد مگر بگناهى و آنچه را كه خدا عفو مىكند بيشتر است .\r\n2 - گاهى پاره‌اى از مصيبتها ، منافع و يا رفع ضررهاى زيادى را در پى دارد كه مصيبت وارده در مقابل آن ناچيز مىنمايد .  عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  « شايد از چيزى بدتان بيايد در حالى كه براى شما خير است » ،   إِنَّ الْإِنْسانَ لَيَطْغى أَنْ رَآهُ اسْتَغْنى   « آدمى اگر خود را بى نياز يابد طغيان و سركشى مىكند . »  فَخَشِينا أَنْ يُرْهِقَهُما طُغْياناً وَ كُفْراً  براى اينكه پسر ، پدر و مادر را كافر نسازد او را كشتيم .\r\nمريضى كوتاه مدت گاهى باعث ترحم ديگرى بر مريض مىشود كه منفعت دراز مدتى دارد و يا مانع از تصادف او با وسائل نقليه در بازار مىشود كه منجر به كشته شدن او مىگردد .\r\n3 - اثر ندانم كاريهاى ديگران نيز گاهى دامن گير انسان مىشود زيرا هر فرد جزء اجتماع و محكوم و متأثر از اجتماع خود است چه خود مقصر باشد يا نه شما هر اندازه كه نظافت را در منزل و بيرون مراعات كنيد وقتى همسايه شما كثافات را در منزل و در كوچه بيندازد بوى بد آن به دماغ شما مىرسد و ميكروب آن بچه كوچك شما را كه در كوچه بازى مىكند مىگيريد ، و بى تقصيرى شما در\r\n\r\n\r\n","description":"","footnote":"\r\n( 1 ) - ص 371 ج 3 اصول كافى ترجمه دار .\r\n","page_name":" 134 ","page_number":134},
  {"content":"\r\n\r\nجلوگيرى بوى بد و ميكروب مضر نقشى ندارد . در قرآن كريم مىخوانيم :  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  از فتنه‌اى كه ( بلاى آن ) تنها به ستمگران شما نمىرسد ( و بيگناهان شما را هم در بر مىگيرد ) بپرهيزيد البته بى گناهان بلارسيده روز قيامت عوض داده خواهد شد تا ظلمى بر كسى واقع نگردد .\r\nگاهى مصيبت نتيجه ندانم كارى و اشتباهات خود ماست ( هرچند كه گناه نبوده باشد ) جهالت و بى پروائى ما است كه بطور طبيعى عكس العمل عمل ما دامن گير خود ما و حتى دامن گير اولاد ما مىشود . و نقص روحى يا بدنى نصيب اولاد ما مىگيرد .\r\n وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ  « خداوند بر آنان ستم ننموده است ، خودشان بر خود ستم مىكنند . »\r\n4 - گاهى يك حادثه براى اجتماع و جامعه بطور كلى مفيد است ولى براى جمعى مضر و مصيبت است و همه مىدانيم كه در فرض تزاحم مصلحت عمومى بر مصلحت فردى مقدم است مثلًا بادى كه در تابستان بسيار گرم باعث نجات جان هزاران و حتى مليونها انسان هندى مثلًا مىشود . ممكن است ديوار كسى را خراب و خانه پاك ديگرى را كثيف و لباس سومى را مفقود و بالأخره چراغ بيوه زنى را خاموش نمايد .\r\n قضا ديگر نشود با هزار ناله و آه * بشكر يا به شكايت بر آيد از دهنى\r\nفرشته‌اى كه وكيل است بر خزاين باد * چه غم ورا كه بميرد چراغ بيوه زنى \r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبالأخره سنت خدا بر تأثير اسباب در مسببات جارى شده و به لحاظ مصلحت كلى هيچگاه اين سنت تبديل و تحويلى نخواهد يافت . لذا هركسى در آتش بيفتد مىسوزد و يا در آب غرق مىشود و از ميكروب مريض مىشود . نمىشود كه نظم عمومى جهان بخاطر اين و آن به هم بخورد . بطور نمونه اگر قانون عليت بخاطر بنده‌هاى مؤمن بهم مىخورد معجزات انبياء ديگر عنوان فوق العاده بودن را پيدا نمىكرد و مطابق العاده مىشد . آن وقت نبوت آنها براى كسى ثابت نمىشد ، و اديان آسمانى از اعتبار ساقط مىشد كه در اين فرض در تمام خيرات بر بشريت بسته مىشد و حتى اصل آفرينش او مورد سؤال قرار مىگرفت . « 1 » ولى بايد متوجه بود هر بلائى كه از ناحيهء تقصير خود بلا رسيده نباشد براى او اجر و پاداش دارد . در قرآن است كه ما شما را به چيزى از گرسنگى و ترس و نقص جانى و مالى مبتلا سازيم و بشارت بده صبر كنندگانى را كه در موقع مصيبت ( ذليل و بى حوصله نشده و بر خداوند اعتراض نمىگيرند ) و مىگويند  إِنَّا لِلَّهِ وَ إِنَّا إِلَيْهِ راجِعُونَ  صلوات و رحمت پروردگار بر اينان باد و اينان پذيرفتگان هدايتند .\r\nاگر ايمان و علاقه ما به خداوند بر اساس عقل و فكر استوار باشد مصيبتها نمىتواند آن را ضعيف و متأثر گرداند . و اگر ايمان و محبت ما بر اساس عاطفه بوجود آمده باشد . نتيجه‌اش اين مىشود كه در موقع عافيت خدا دوست باشيم و در موقع مصيبت دوستى خدا را از دست بدهيم . و حتى گاهى در ايمان ما نيز خللى بوجود\r\n\r\n\r\n","description":"","footnote":"\r\n( 1 ) - دقت كنيد كه مطلب باريك و مهم است .\r\n","page_name":" 136 ","page_number":136},
  {"content":"\r\n\r\nآيد ( نعوذ بالله ) مؤمن سالك بايد ازين دام خطرناك خودش را برهاند .\r\nانسان موحد بايد بداند كه او مملوك خداوند است ، و خداوند بدخواه مملوك و مخلوق خود نيست او هميشه مهربان ، كريم و دوست داشتنى است ، نعمتهاى او بى پايان و كمال او لايتناهى است و مؤمن دوستى خود را به جائى برساند كه بپروردگار با عظمتش هميشه عرض كند كه اگر مرا در آتش بياندازى و فرضا بر عذاب تو صبر كنم چگونه بر فراق تو صبر توان كرد ؟ « صبرت علي عذابك فكيف اصبر علي فراقك » اگر مرا در دوزخ بياندازى بدوزخيان خبر مىدهم كه ترا دوست دارم .\r\n« اللهم اجعلنا من الذين يحبونك و تحبهم اذلة علي المؤمنين اعزة علي الكافرين بمحمد و آله الطاهرين »\r\n\r\nدوم - ياد خدا\r\nقرآن در به ياد آوردن و به ياد داشتن خدا تأكيد فراوانى نموده است و مسلما بنده هرچه بيشتر خداى خود را ياد كند در تحصيل صفات و افعالى كه موجب رضاى اوست موفق تر و بخداى خود نزديكتر مىشود . و اين مطلب پر واضح است .\r\n يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً  « اى مؤمنين خداوند عزوجل را زياد ياد كنيد . »  أَلا بِذِكْرِ اللَّهِ تَطْمَئِنُّ الْقُلُوبُ  جانهاى شما در بحران دنياى متلاطم با ياد خدا آرامش مىيابد . امام\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nصادق ( ع ) در صحيح ابى عبيده مىفرمايد :\r\n« من اشد ما فرض اللّه علي خلقه ذكر اللّه كثيرا ثم قال : لا اعني سبحان اللّه و الحمدللّه و لا إله الا اللّه و اللّه اكبر و ان كان منه و لكن ذكر اللّه عند ما احل اللّه و حرم فان كان طاعة عمل بها و ان كان معصية تركها . » « 1 »\r\nاز جمله سخت ترين فرايض خداوند بر بندگانش ياد كردن خداوند است مقصودم ذكر زبانى نيست هرچند كه از افراد ذكر است ، بلكه مرادم ياد خدا در موقع انجام حلال و حرامست كه واجب را بجا آورد و حرام را ترك كند .\r\nبلى ياد قلبى خدا از صفات مهم مسلمان است و غفلت از خداوند باعث بدبختى .\r\n وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً  . « اطاعت كسى را كه دلش را از ياد خود غافل كرده‌ايم و پيرو هوا و هوس خودش است منما . »\r\n فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ أُولئِكَ فِي ضَلالٍ مُبِينٍ  « واى برسخت دلان از ياد خدا آنان در گمراهى آشكارى بسر مىبرند . »\r\n« قال رسول الله ( ص ) في حسنة داود : من اكثر ذكر اللّه عزوجل احبه اللّه و من ذكر اللّه كثيرا كتب له برأتان : برأة من النار و برأة من النفاق » « 2 »\r\nهركسى كه خدا را زياد ياد كند خدا دوستش مىدارد و دو\r\n\r\n\r\n","description":"","footnote":"\r\n( 1 ) - ص 127 ج 3 اصول كافى .\r\n( 2 ) - ص 259 ج 4 اصول كافى .\r\n","page_name":" 138 ","page_number":138},
  {"content":"\r\n\r\nبرائت براى او مىنويسد برائت از آتش و برائت از نفاق .\r\nمؤمن بايد عادت كند كه در خانه و دكان و بازار و محل كار و حتى در بيت الخلاء در دل به ياد خدا باشد چه ذكر زبانى داشته باشد چه نه .\r\n\r\nسوم - اخلاص\r\nمسلمان بايد تمام اعمال خود را براى خدا انجام دهد و غير از خدا كسى را در اعمالش مد نظر قرار ندهد . اخلاص اخراج خلق از معامله با حق است و يا تنزيه عمل از بهره خلق در آن .\r\n وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ  « 1 »\r\n وَ ادْعُوهُ مُخْلِصِينَ لَهُ الدِّينَ  « 2 »\r\n وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  در وظايف شرعى نبايد براساس نفع و ضرر مادى به آنها رغبت نمود بلكه فقط بعنوان فرمان و قانون ربوبيت و عبوديت آنها را بايد انجام داد . « 3 »\r\n\r\n\r\n","description":"","footnote":"\r\n( 1 ) - سوره نساء / آيه 45 .\r\n( 2 ) - سوره اعراف / آيه 28 .\r\n( 3 ) - حتى جمع كثيرى از دانشمندان شيعه و سنى بجا آوردن عبادات را به قصد ثواب و يا ترس از عقاب باطل دانسته اند ، فعن البهائي ( ره ) ذهب كثير من العلماء الخاصةو العامة الي بطلان العبادة اذا قصد بفعلها الثواب او الخلاص من العقاب ، و عن الرازي اتفاق المتكلمين علي البطلان في تفسير قوله  ادْعُوا رَبَّكُمْ تَضَرُّعاً وَ خُفْيَةً  ( سورا الاعراف / آيه 55 )\r\nلكن الحق صحة العبادة به قصد طمع الثواب او خوف العقاب و تحقيقه في محل آخر .\r\n","page_name":" 139 ","page_number":139},
  {"content":"\r\n\r\nتأكيد مكرر اسلام در كتاب و سنت بر اين امر بسيار زياد است كه نمىشود نصوص آن را نقل كرد ولى مناسب است كه به يكى از لوازم و مراتب اخلاص توجه شود كه در زندگانى مفيد است .\r\nمرحوم برقى در كتاب « محاسن » خود بسند صحيح از امام صادق ( ع ) نقل مىكند كه\r\n« من احب للّه و ابغض للّه و اعطي للّه و منع للّه فهو ممن يكمل ايمانه » « 1 »\r\nهر كسى براى خدا محبت كند و براى خدا دشمنى كند و براى خدا بدهد و براى خدا جلوگيرى كند ( همه روابط قلبى و عملى او با مردم خالصا للّه تعالى باشد ) كامل الايمان است .\r\nدر صحيح فضيل سؤال مىشود كه حب و بغض از ايمان است ؟ امام جواب مىدهد كه مگر ايمان جز حب و بغض چيزى است ؟ « 2 »\r\nامام سجاد ( ع ) در صحيح ثمالى مىفرمايد : چون خداوند همه مردم را جمع نمايد جارچى برخيزد و به آوازى كه مردم بشنوند مىگويد دوستى كنان در راه خدا كجايند ؟ جمعى از مردم برخيزند و به آنها گفته شود كه بدون حساب ببهشت رويد ! فرشتگان به آنها برخورند و گويند كجا ؟ گويند بسوى بهشت بدون حساب . گويند : شما چه صنفى از مردميد ؟ گويند : ما براى خدا دوستى مىكرديم و\r\n\r\n\r\n","description":"","footnote":"\r\n( 1 ) - ص 248 ج 70 بحار الانوار\r\n( 2 ) - ص 190 ج 3 اصول كافى\r\n","page_name":" 140 ","page_number":140},
  {"content":"\r\n\r\nبراى او دشمنى مىورزيديم . گويند : چه نيكوست پاداش اهل عمل . « 1 »\r\n  قُلْ إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ   رسول من بگو كه نماز و عبادات و زندگى و مردن من براى پروردگار جهانست كه شريكى ندارد و به همين روش مخلصانه مامور شده‌ام و من اولين مسلمانم .\r\n\r\nريا ، سمعه و تكلف\r\nبجا آوردن عبادات بغرض ديدن مردم و شنيدن آنان حتى اگر اين غرض جزء علت عمل باشد و جزء ديگرش تقرب باشد بلكه اگر غرض مذكور تبعى باشد ، حرام و موجب بطلان عمل است و مسلمان بايد از اين جريمه خبيثه خودش را بدور نگهدارد .\r\n فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  « 2 » « هركسى اميد ملاقات پروردگارش را دارد بايد كار خوب انجام دهد . و هيچ كسى را در عبادت پروردگارش شريك نسازد . »\r\nپيامبر بزرگوار اسلام فرموده است مردانى را بجهنم مىبرند و خداوند به ملك مىگويد به آتش بگو قدمهاى آنان را مسوزان كه بسوى مساجد مىرفتند و روهاى آنان را مسوزان كه\r\n\r\n\r\n","description":"","footnote":"\r\n( 1 ) - ص 191 المصدر\r\n( 2 ) - سوره كهف / آيه 110 .\r\n","page_name":" 141 ","page_number":141},
  {"content":"\r\n\r\nوضوى كامل مىگرفتند و دستان آنان را مسوزان كه بدعا بلند مىكردند و زبان آنان را مسوزان كه قرآن را زياد مىخواندند مالك خزانه دار جهنم به آنان مىگويد : اى شقىها كار و حال شما چه بوده ؟ جواب دهند : براى غير خدا عمل مىكرديم\r\n« كنا نعمل لغير اللّه عزوجل » « 1 »\r\n« وفى صحيح آخر عن الصادق ( ع )\r\nفاجتنبوا الرياءفانه شرك باللّه ان المرائي يدعي يوم القيامه باربعة اسماء يا كافر يا فاجر يا غادر يا خاسر حبط عملك و بطل اجرك و لاخلاق لك اليوم . . . » « 2 »\r\nريا كار خودپرست است نه خداپرست ريا كار بدتر از تارك عمل است مثلًا كسى كه نماز نمىخواند ترك واجب كرده كسى كه با رياء مىخواند هم ترك واجب كرده و هم فعل حرام بجا آورده است زهى بدبختى لذا روز قيامت او را به چهار نام صدا مىزنند كافر ، فاجر ، غادر خاسر ، و پاداشى به او نمىدهند « اللهم انا نعوذ بك من الرياء و السمعة »\r\nدر پايان بايد متوجه بود كه تكلف براى دوستان و حفظ رسومات عرفى عادت خوبى نيست . و رواياتى در مذمت آن وارد شده است كه چون عاجلا در ميان آن صحيح السندى نيافتم از نقل آن خوددارى كردم ولى در مجموع از روايات معتبره و از مذاق شرع فهميده مىشود كه مسلمان نبايد تكلف گر باشد و سادگى و\r\n\r\n\r\n","description":"","footnote":"\r\n( 1 ) - ص 101 مقدمه جامع الاحاديث ، صحيح علي بن جعفر عن اخيه عن ابيه عن آبائه .\r\n( 2 ) - المصدر و ص 238 ج 1 حدود الشريعه فى محرمتها الطبعة الاولى .\r\n","page_name":" 142 ","page_number":142},
  {"content":"\r\n\r\nاعتدال را از دست دهد . تكلف نوعى از رياكارى در معاملات است . « 1 » كه ممكن است گاهى منجر به رياى حرام گردد .\r\n تكلف گر نباشد خوش توان زيست * تعلق گر نباشد خوش توان مرد \r\nمصرع دوم بيت بسيار دقيق و عالى مى باشد .\r\n\r\nچهارم - يقين داشتن\r\nمجرد اقرار زبانى بوحدانيت خداوند و نبوت خاتم الانبياء ( ص ) و به معاد و عدم انكار ضروريات اسلامى براى مسلمان بودن كفايت مىكند و لو اين اقرار با شك قلبى « 2 » همراه باشد . ولى مؤمن كسى است كه قلبا تصديق و اذعان هم داشته باشد ،  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  « بيابانيها گفتند ايمان آورديم بگو كه ايمان نياورده ايد ، و بگوئيد كه اسلام آورديم ، هنوز ايمان داخل دلهاى شما نشده است . »\r\nاعتقاد قلبى از خود مراتب و درجاتى دارد كه شايد پست ترين مراتب آن بناى قلبى و آخرين آن يقين باشد .  وَ اعْبُدْ رَبَّكَ حَتَّى يَأْتِيَكَ الْيَقِينُ  « پروردگارت را پرستش كن تا يقين برايت\r\n\r\n\r\n","description":"","footnote":"\r\n( 1 ) - ريا تنها در عبادت حرام است يا در معاملات نيز حرام است ؟ كسى را در فقه نديده‌ام كه متعرض مسأله شود بجز محقق همدانى در ص 18 ج 1 مصباح الفقه كه بعدم حرمت حكم كرده است .\r\n( 2 ) - حتى بعضىها اقرار با انكار قلبى را كافى دانسته‌اند و گفته‌اند حضرت پيامبر ( ص ) با منافقين كه لسانا شهادتين را ميخواندند معامله مسلمانان را مىنموند و جاى اين بحث علم فقه است .\r\n","page_name":" 143 ","page_number":143},
  {"content":"\r\n\r\nبيايد . »\r\nدر دو روايت صحيح السند از حضرت رضا ( ع ) نقل شده است كه تقوى برتر از ايمان و يقين برتر از تقوى است و چيزى كمتر از يقين بين مردم تقسيم نشده است . « 1 » در صحيح حناط و ابن سنان از امام صادق ( ع ) آمده است :\r\n« من صحة يقين المرء المسلم ان لايرضي الناس بسخط اللّه و لا يلومهم علي ما لم يؤته اللّه فان الرزق الروح و الراحة في اليقين و جعل الهم و الحزن في الشك و السخط » « 2 »\r\nدر اين روايت از آثار يقين سه اثر ذكر شده است :\r\n1 - راضى نساختن مردم به غضب خداوند يعنى معصيت نكردن بخاطر خوشنودى مردم .\r\n2 - ملامت ننمودن مردم به آنچه كه خداوند به آنان داده است .\r\n3 - راحت بودن چه غم و اندوه در شك و سخط است در صحيح هشام آمده است كه عمل دائم از روى يقين نزد خدا بهتر از عمل زياد بدون يقين است . « 3 » در صحيح جمال از امام صادق ( ع ) مىفرمايد :\r\n« لا يجد عبد طعم الايمان حتي يعلم ان ما اصابه لم يكن ليخطئه و ان ما اخطأه لم يكن ليصيبه و ان الضار النافع هو الله » « 4 »\r\nهيچ بنده‌اى مزه ايمان را نچشد تا اينكه بداند كه آنچه به او\r\n\r\n\r\n","description":"","footnote":"\r\n( 1 ) - ص 88 ج 3 اصول كافى .\r\n( 2 ) - ص 95 مصدر سابق\r\n( 3 ) - ص 96 .\r\n( 4 ) - ص 97 همان مصدر .\r\n","page_name":" 144 ","page_number":144},
  {"content":"\r\n\r\nرسيده از او رد نمىشده و آنچه كه به او نرسيده رسيدنى نبوده و ضرر و نفع تنها از جانب خداوند است ، ولى بايد متوجه بود كه انسان وظيفه دارد در مقابل حوادث چاره جوئى نمايد ، و براى جلب نفع و دفع ضرر اقدام نمايد .\r\nاما وقتى كه اراده‌اش مغلوب حوادث شد ، نبايد كه ناراحت باشد و بداند كه حادثه مذكور حتمى الوصول بوده است .\r\nو في صحيح آخر في تفسير الكنز الذي هو تحت الجدار\r\n: « لا إله انا من ايقن بالموت لم يضحك سنه و من ايقن بالحساب لم يفرح قلبه و من ايقن بالقدر لم يخش الا الله » « 1 »\r\nكسى كه بمرگ يقين دارد نمىخندد و كسى كه به حساب يقين درد دل شاد نمىشود و كسى كه به قدر يقين دارد جز از خدا خشيت ندارد .\r\nراستى كسى كه بوجود خداوند عالم و محيط به همه اسرار و بواطن و بعظمت و جلال و رحم و قهر او و به قدرت و قوت او و به نعمتهاى بى پايان و به عذاب دردناك او يقين بلى يقين نه اعتماد تقليدى نه اعتقاد ظنى و نه اعتقاد متزلزل و در حال نوسان نه تبانى قلبى ، و غيره بلكه يقين فعلى نه متلبس به غفلت داشته باشد آيا به همين درجاتى كه در روايات بيان شده نمىرسد ؟\r\n\r\n\r\n","description":"","footnote":"\r\n( 1 ) - ص 97 همان مصدر .\r\n","page_name":" 145 ","page_number":145},
  {"content":"\r\n\r\nپس بايد از همه جلوتر عقب يقين رفت و آن را از دو طريق بدست آورد . اول تفكر در معارف اسلامى و مبدأ و معاد دوم عبادتكه آورنده يقين است .  وَ اعْبُدْ رَبَّكَ حَتَّى يَأْتِيَكَ الْيَقِينُ  . « 1 »\r\nدر قرآن مجيد دو بار كلمه حق اليقين و يك بار كلمه علم اليقين و يك بار كلمه عين اليقين ذكر شده است كه احتمال مىرود كلمه « عين » و « حق » و « علم » تأكيد كلمه « يقين » باشد ولى بعضى از دانشمندان علم اليقين را علمى مىدانند كه از راه دليل حاصل مىشود مانند علم به آتش از ديدن دود و حق اليقين را علمى مىدانند كه از مشاهده حاصل مىشود ، مانند مشاهده آتش و عين اليقين را حاصل از لمس دانند مثل داخل شدن در آتش .\r\nوفي المعتبرة عن الصادق ( ع ) : « في تفسير قوله تعالي :\r\nلو تعلمون علم اليقين قال المعائنه » « 2 »\r\nبهر حال يكى از آثار يقين نفى آثار معاصى در زمان قبل از اسلام است كه امام باقر ( ع ) در صحيح ابى عبيده مىفرمايد : « كه جمعى نزد حضرت پيامبر اسلام ( ص ) پس از مسلمان شدن مشرف\r\n\r\n\r\n","description":"","footnote":"\r\n( 1 ) - بطور نمونه سلمان فارسى و بوعلى سينا را با هم مقايسه كنيد اولى از نظر علم دومى از نظر عبادت با هم قابل مقايسه نيستند ولى يقين سلمان بمراتب بيشتر از يقين طرف اوست در مثال اصرار نمىشود ابوذر يا مقداد را با فارابى يا سهروردى قياس كنيد يا ميثم تمارا با فخر رازى . . .\r\n( 2 ) - ص 176 ج 70 بحار الانوار\r\n","page_name":" 146 ","page_number":146},
  {"content":"\r\n\r\nشدند عرض كردند آيا بخاطر اعمالى كه در زمان جاهليت ( كفر ) از ما سر زده عقاب مىشويم . حضرت فرمود : كسى كه اسلام او نيكو گردد ، و يقين ايمانش صحيح گردد . خداوند او را بكردار گذشته‌اش نگيرد\r\n. « و من سخف اسلامه و لم يصح يقين ايمانه اخذه اللّه تبارك و تعالي بالاول و الاخر » « 1 »\r\nاز اين حديث استفاده مىشود كه فى الجمله ، اسلام واقعى موجب پوشش اعمال گذشته انسان مىشود .\r\n\r\nپنجم - توكل بر خداوند عزوجل\r\nاعتماد نفس در كارها بر خداوند و حواله نمودن كارها به او معناى توكل است كه مسلمان بايد خدا را وكيل بگيرد و توكل از نظر فقهى واجب است .\r\nامام كاظم ( ع ) در يك روايت معتبره در تفسير آيه  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « هر كسى بر خدا توكل كند خدا او را بس است . » مىفرمايد توكل بر خدا درجاتى دارد ، از آن جمله توكل نمودن بر او در همه كارها است ، و هرچه خداوند درباره ات اجراء فرموده راضى باشى .\r\nتوكل يكى ديگر از صفاتى است كه قرآن مجيد بر آن تأكيد\r\n\r\n\r\n","description":"","footnote":"\r\n( 1 ) - ص 201 - 202 ج 4 اصول كافى\r\n","page_name":" 147 ","page_number":147},
  {"content":"\r\n\r\nعجيبى دارد و در چند جا بندگان را به آن امر فرموده است . « 1 »\r\n إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ  « مؤمنين فقط كسانى اند كه وقتى خدا ياد شد دلهاى شان بهراسد و در موقع تلاوت آيات خدا برايشان ايمانشان زياد گردد . و بر پروردگارشان اعتماد ( توكل ) كنند . »\r\n فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ  « وقتى تصميم گرفتى بر خداوند توكل كن همانا خداوند متوكلين را دوست دارد . »\r\n إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ  « 2 » « اگر به خدا ايمان آورده‌ايد بر او توكل كنيد اگر مسلمان هستيد ! »\r\n\r\nسخنى پيرامون توكل\r\nتوكل با تلاش و سعى در بدست آوردن مسببات از راه اسباب آن منافاتى ندارد . و اسلام مردم را به تحصيل اسباب امر فرموده است لذا مىگويد : وقتى ( برمبناى موازين عقلائى ) تصميم گرفتى توكل كن .\r\nجان كلام در اين است كه توكل ترك اسباب نيست بلكه نفس استقلال اسباب و اعتماد اصلى بر اراده پروردگار است كه مسبب\r\n\r\n\r\n","description":"","footnote":"\r\n( 1 ) - سوره آل عمران / آيه 132 - 160 ، سوره مائده / آيه 11 ، سوره / توبه 51 ، سوره ابراهيم / آيه 11 و سوره مجادله / آيه 10\r\n( 2 ) - سوره يونس / آيه 84 .\r\n","page_name":" 148 ","page_number":148},
  {"content":"\r\n\r\nالاسباب است .\r\nمثلًا تا مىتوانيم بنا به امر قرآن بايد براى دفع شر كفار قوه و نيرو آماده سازيم . ولى نبايد به اين قوه اعتماد كامل در پيروزى خود داشته باشيم . بلكه پيروزى از طرف خداوند است  . وَ مَا النَّصْرُ إِلَّا مِنْ عِنْدِ اللَّهِ \r\nتوكل براى اين است كه توجه به اسباب ، ارتباط بنده را با خدايش ضعيف نگرداند . و باور داشته باشد كه خداى متعال قادر است اسباب را با اسباب قوى ترى به هم بزند و همه چيز باذن او صادر مىشود . و اسباب ظاهرى ( و لو اينكه مخلوق و مقدر حضرت اوست ) استقلال و تأثير نهائى در مسببات را ندارد « 1 » . و يكى از فوايد توكل از بين رفتن شك و ترديد است ، كه تصميمات آدمى را نافذ مىگرداند  فَإِذا عَزَمْتَ فَتَوَكَّلْ عَلَى اللَّهِ  .\r\nاسباب ، گاهى از قدرت انسان مانند باران بيرون است و انتظار آن از طريق توكل صحيح و معقول است ، و گاهى بوسيله سعى و تلاش مقدور است ولى تأثير و سببيت آن گاهى قطعى و گاهى ظنى و گاهى محتمل است كه گاهى احتمال مذكور عقلائى مىباشد و گاهى موهوم و غير عقلائى بعضى از دانشمندان توجه به اسباب موهومه غير عقلائى را مبطل توكل دانسته‌اند كه بايد عقب آنها نرفت و به خدا توكل نمود .\r\n\r\n\r\n","description":"","footnote":"\r\n( 1 ) - اشتباه نشود مراد انكار عليت تامه علل مادى نيست بلكه مراد از انكار استقلال علل امكان تزاحم آنها با علل قوى تر مىباشد ، كه قهرا بر آنها غالب خواهند شد .\r\n","page_name":" 149 ","page_number":149},
  {"content":"\r\n\r\nدر بعضى از كتابهاى اخلاق براى توكل سه درجه بيان كرده‌اند :\r\nاول - اعتماد بنده بر خدا ، مانند اعتماد انسان برشخص وكيل او باشد و اين درجه كثير الوقوع و قابل دوام است و با اصل تدبير منافاتى ندارد .\r\nدوم - حال بنده با خدا حال طفل با مادرش باشد ، فرق اين درجه با درجه اول در اين است كه بنده در اول متوجه توكل خود است ولى در دوم تنها متوجه متوكل عليه است . و از توكل خود غافل است و اين نوع توكل از يكى دو روز بيشتر دوام نمىآورد و با تدبير نيز منافات دارد مگر تدبير رجوع به خدا بدعا و زارى مانند تعلق طفل بمادرش .\r\nسوم - مانند مرده پيش غسال باشد ، و حتى دعا هم نمىكند و زبان حالش اينست كه :\r\n ارباب حاجتيم و زبان سؤال نيست * در حضرت كريم تمنا چه حاجت است \r\nو اين درجه از آن صديقين است كه اعتمادشان از تمام اسباب سلب شده و جز خدا مؤثرى نمىبينند .\r\nترديدى نيست كه خداوند بر همه چيز قادر است . و لا حول و لا قوة الا بالله همه چيز مقهور اراده او و رشحه‌اى از فيض اوست ، ولى بحث اينجاست كه خداوند سبب ساز و حكيم تا چه اندازه وكالت بندگان خود را قبول مىكند و تا چه اندازه به بندگان خود اجازه توكل داده است كه زايد بر آن فضولى و تنبلى و حتى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nحماقت باشد ؟\r\nبا وجود امر به سعى و تحصيل اسباب در كتاب و سنت خصوصاً آيه مباركه  لَيْسَ لِلْإِنْسانِ إِلَّا ما سَعى  و با تجربه‌هاى قطعى ممكن است به اين نتيجه رسيد كه خداوند تنها درجه اول از توكل را قبول دارد ، و به آن امر فرموده است ، و دو درجه ديگر زائيده خيال مردم خيال پرداز بوده و باخلاق اسلامى ارتباطى ندارد .\r\nبنابراين تاپاى شتر را نبندى توكل نكن كه فضولى است ، ولى وقتى كه پاى او را بستى به اين بستن مغرور نشوى كه اسباب مبتلا به تزاحم و كسر و انكسار اند . و تأثير نهائى مستند به اقوى العلل و خداوند هم مسبب الاسباب است . ( بسيار دقت كنيد . )\r\n\r\nششم - تفويض و سپردن كاربه خدا\r\nشايد معناى تفويض بسيار نزديك به معناى توكل باشد و لذا در قرآن مجيد تنها در يك مورد آن هم از زبان مؤمن آل فرعون نقل شده است :  وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ  ولى از پاره‌اى روايات كه در بحث رضا مىآيد ظاهر مىشود كه تفويض غير از توكل است . و مىشود كه تفويض را لازم توكل دانست .\r\n\r\nهفتم - تسليم به خدا\r\n فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  « 1 » « قسم به پروردگارت كه ايمان نمىآورند ( و مؤمن شمرده نمىشود ) تا داورى ترا در آنچه كه اختلاف دارند قبول كنند و ترا حَكَم قرار دهند ) و در دلهاى خود حرج و مشقتى را از قضاوت تو نيابند و از دل و جان تسليم باشند . »\r\nمؤمنين در اين آيه تأمل زياد نمايند . تا هوى و هوس را در مقابل اوامر خداوندى و احكام شريعت از دل نابود نمايند كه تنها عمل كردن كافى نيست كه تسليم نفس هم لازم است ، خداوند به همه ما چنين توفيقى عنايت فرمايد :  وَ ما زادَهُمْ إِلَّا إِيماناً وَ تَسْلِيماً  . بهر حال براى هيچ مرد و زن با ايمان پس از اينكه خداوند و رسولش حكم فرموند در كارشان اختيارى نيست . ( و بايد تسليم باشند ) ( سوره احزاب آيه 36 ) . يكى از علماى معاصر كه از محل دورى با نگارنده تلفنى در مشهد مقدس صحبت مىكرد مىگفت وقتى آدم به خدا تسليم نشد و رضاى او را نخواست مجبور مىشود به بسيارى از بندگان تسليم شود و ذليلانه رضاى آنان را بدست آورد .\r\nبلى آدمى كه هواى خود را خداى خود بداند ببندگى بسيارى از ناكسان مجبور مىشود و اگر براى او تواضع نكنيم . حتماً براى ديگران بايد تذلل و تملق نمائيم . آزادى ما در تسليمى به خداوند متعال است .\r\n\r\n\r\n","description":"","footnote":"\r\n( 1 ) - سوره نساء / آيه 65 .\r\n","page_name":" 152 ","page_number":152},
  {"content":"\r\n\r\nاز آثار تسليمى به خدا شكايت نكردن از مصائب به غير او است لذا حضرت يعقوب مىفرمايد :  إِنَّما أَشْكُوا بَثِّي وَ حُزْنِي إِلَى اللَّهِ »  از غم و اندوه خود تنها به خدا شكايت مىكنيم ( نه به غير او ) در تفسير اين آيه جابر از حضرت باقر عليه السلام نقل مىكند كه راهبى از يعقوب سؤال كرد . به نظر بزرگسال مىآيى ( در حالى كه جوانى ) يعقوب گفت : از غم و درد ، از عقبه در ، دور نشده بود كه خداوند به او وحى كرد : يعقوب از من به بنده‌ها شكايت كردى ؟ يعقوب به سجده افتاد و گفت پروردگارا ديگر چنين نكنم ، وحى رسيد ترا آمرزيدم دوباره چنين كارى نكنى . . . چون سند روايت در نظرم مورد شبهه بود تمام روايت را نقل ننمودم . « 1 »\r\nبلى بلا و مصيبت از مؤمن جدا شدنى نيست و مؤمن بايد براى پذيرائى آن آمادگى داشته باشد ففي الصحيح :\r\nسئل رسول اللّه ( ص ) من اشد الناس بلاء في الدنيا ؟ فقال النبيون ثم الا مثل فالامثال و يبتلي المؤمن بعد علي قدر ايمانه و حسن اعماله فمن صح ايمانه و حسن عمله و اشتد بلائه و من سخف ايمانه و ضعف عمله قل بلائه ، و في الصحيح آخر »\r\n: همانا در بهشت منزلتى است كه بنده به آن نمىرسد مگر به مبتلا شدن در بدنش « 2 » و في الصحيح الثالث عن الصادق ( ع ) ايضا :\r\nالمؤمن لا يمضي عليه اربعون ليلة الا عرض له امر يحزنه يذكر به « 3 » و الروايات في ذلك كثيرة .\r\n\r\n\r\n","description":"","footnote":"\r\n( 1 ) - ص 262 ج 2 تفسير برهان .\r\n( 2 ) - ص 906 ، ج 2 ، الوسايل\r\n( 3 ) - ص 907 ، ج 2 ، الوسائل\r\n","page_name":" 153 ","page_number":153},
  {"content":"\r\n\r\n\r\nهشتم - رضايت از خداوند\r\nاز كمال نفس مسلمان رضاى او از پروردگارش مىباشد و در چند آيه مباركه اين جمله شيرين تكرار شده  رَضِيَ اللَّهُ عَنْهُمْ وَ رَضُوا عَنْهُ  « خداوند از آنان و آنان از خداوند راضيند . »\r\n  يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   « اى نفس با آرامش بسوى پروردگارت خشنود و پسنديده برگرد . »\r\nامام رضا ( ع ) مىفرمايد : « 1 » ايمان فوق اسلام است و تقوى بالاتر از ايمان و يقين بالاتر از تقوى و ميان مردم كمتر از يقين چيزى تقسيم نشده است . راوى سؤال مىكند يقين چيست ؟ امام ( نشانه آن را چنين بيان مىفرمايد : توكل بر خدا ، تسليم به خدا ، رضاى به قضاى خدا ، و التفويض الي الله .\r\nدر روايت صحيحه‌اى امام رضا ( ع ) به نقل پدرش مىفرمايد : در يكى از جنگها جماعتى را نزد رسول خدا ( ص ) بردند فرمودند كيانند ؟ گفتند : مؤمنان هستند ، فرمود : ايمان شما به چه پايه‌اى رسيده است ؟ عرض كردند : صبر هنگام بلا ، شكرگزارى موقع نعمت و آسايش ، و راضى بودن به قضاى خدا ، حضرت فرمود : اينان حليمان و عالمان‌اند ، كه از كثرت دانش نزديك پيامبرانند ، اگر چنانچه گفتند\r\n\r\n\r\n","description":"","footnote":"\r\n( 1 ) - ص 88 ، ج 3 ، اصول كافى و ص 138 ، ج 70 ، بحار الانوار و سند روايت صحيح است و روايات در اين باب زياد است به ص 130 تا 184 ، ج 70 ، بحار الانوار مراجعه شود .\r\n","page_name":" 154 ","page_number":154},
  {"content":"\r\n\r\nهستند جائى را كه منزل نمىكنيد ( براى خود ) نسازيد و چيزى را كه نمىخوريد جمع نكنيد از خدائى كه بسويش بر مىگرديد بپرهيزيد « 1 » .\r\nدرباره رضا به قضاى الهى كه آخرين جزء علت فعل خدا مىباشد ( مشيت ، اراده ، تقدير ، قضا ) روايات زيادى وارد شده است « 2 » .\r\nعدم رضاى ما به حوادث ناملائم منافاتى با رضاى ما به قضاى خداوند ندارد ، يك حادثه از نظر اينكه منافى طبع و مضر به حال ماست مكروه و مبغوض است ، ولى از نظر اينكه مقضى خداوند است و او خواسته است و به آن حكم فرموده و مورد انفاذ اوست مرضى و پسنديده مىباشد .\r\nعلامه حلى ( ره ) اجماع عدليه را بر وجوب رضا به قضاى خداوند ادعا كرده است كه به نظر نگارنده درست نيست ، بلى سخط و خشم بر قضاى الهى از نظر فقهى حرام مىباشد .\r\nدر روايت صحيحه امام صادق ( ع ) مىفرمايد : اساس اطاعت خدا رضا به كار خدا است ، چه دوست داشته باشد يا نه ، و خداوند هيچ كارى را براى بنده‌اش انجام نداده مگر آنكه به خير و صلاح او بوده است .\r\nرأس طاعة اللّه الرضا بما صنع اللّه فيما احب و فيما يكره و لم يصنع اللّه بعبد شيئا الا و هو خير له . » « 3 »\r\n\r\n\r\n","description":"","footnote":"\r\n( 1 ) - ص 81 ، ج 3 ، اصول كافى .\r\n( 2 ) - براى تحقيق مقدمات فعل خدا كه ظاهراً جائى از آن بحث نشده است به جزء اول صراط الحق مراجعه شود .\r\n( 3 ) - ص 139 ، ج 71 ، بحار الانوار .\r\n","page_name":" 155 ","page_number":155},
  {"content":"\r\n\r\n\r\nنهم - شكر گزارى\r\nدرباره شكر نمودن بنده از خداوند آيات و روايات زيادى وارد شده است بطور نمونه به پاره‌اى از آيات توجه كنيد :\r\n كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ  « 1 » « از رزقهاى پاكيزه بخوريد و براى خدا سپاس گذارى كنيد اگر او را مىپرستيد . »\r\n لَئِنْ شَكَرْتُمْ لَأَزِيدَنَّكُمْ  « اگر شكر كنيد ( نعمت خود را ) بر شما زياد مىكنيم . »\r\n وَ اشْكُرُوا نِعْمَتَ اللَّهِ   وَ مَنْ يَشْكُرْ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ حَمِيدٌ  « هر كسى شكر گزارى كند به نفع خود شكر مىكند و اگر كفران نمايد خدا بى نياز و ستوده است . »\r\nقال ابوالحسن ( ع ) في صحيح معمر :\r\n« من حمد اللّه علي النعمة فقد شكره و كان الحمد افضل من تلك النعمة » .\r\nو قال الصادق ( ع ) في صحيح الجمال :\r\nما انعم اللّه علي عبد بنعمة صغرت او كبرت ، فقال الحمدللّه الا ادي شكره » « 2 »\r\nحمد كردن خدا بر نعمت اداى شكر اوست حمد افضل از نعمت است روايات آنقدر زياد است كه كلينى مرحوم در كتاب\r\n\r\n\r\n","description":"","footnote":"\r\n( 1 ) - سوره بقره / آيه 172 .\r\n( 2 ) - ص 31 - 32 ، ج 71 ، بحار الانوار .\r\n","page_name":" 156 ","page_number":156},
  {"content":"\r\n\r\nكافى سى روايت را ذكر نموده است . مؤمن هميشه بايد حمد و شكر خداوند را بنمايد و متوجه باشد كه شيطان غافلش نگرداند ، الحمدللّه كما هو اهله الحمدللّه عدد ما في علمه .\r\n\r\nتفسير شكر\r\nراغب در مفردات گفته است : شكر تصور نعمت و اظهار آنست . « 1 » و گفته شده كه شكر مقلوب كشر است كه به معناى كشف است و ضد شكر كفر است كه فراموشى و پنهان نمودن نعمت است .\r\nمحقق طوسى قدس اللّه روحه گفته است كه شكر مقابله نعمت بگفتار و كردار و نيت است . و شكر سه ركن دارد :\r\n1 - معرفت منعم و صفات او و معرفت نعمت .\r\n2 - خضوع و تواضع و مسرت بنعمتها بعنوان اينكه هديه ايست كه از عنايت منعم حكايت مىكند .\r\n3 - حصول نشاط بكارى كه موجب قرب به منعم باشد ، و اين كار به دل و زبان و اعضاء تعلق دارد . « 2 »\r\nدر المنجد آورده است : شكر شكرا و شكورا الرجل و له ( و باللام افصح ) : اثني عليه . . . شكر اللّه سعيك اي اثابك . . . تشكر له بمعني\r\n\r\n\r\n","description":"","footnote":"\r\n( 1 ) - قال اللّه تعالى :  وَ أَمَّا بِنِعْمَةِ رَبِّكَ فَحَدِّثْ  : اي فحدث بدينه و ما اعطاء اللّه و ما انعم به عليه ، موثقة البقباق ص 149 ج 3 اصول كافى .\r\n( 2 ) - كان رسول اللّه عند عائشة ليلتها ، فقالت يا رسول اللّه لم تتعب نفسك و قد غفر اللّه لك ما تقدم من ذنبك و ما تأخر ؟ فقال يا عائشة الا اكون عبدا شكورا . . . ص 150 ، ج 3 ، اصول كافي ، لكن في السند و هيب بن حفص و لم يثبت صدقه .\r\n","page_name":" 157 ","page_number":157},
  {"content":"\r\n\r\nشكر له . . . الشكور كثير الشكر ، الشكور في اسمائه تعالي المعطي الثواب الجزيل .\r\nظاهراً كلام المنجد درست باشد و معناى شكر چه در لغت و چه در اصطلاح عرف عام كه آيات قرآن بر آن حمل مىشود ثنا است وقتى انسان بگويد خدا را شكر ، اداى شكر نعمت شده است ولى بهتر اينست كه شكر به صيغه الحمدللّه باشد ، و البته اين ثنا پس از قدر دانى نعمت و دانستن آن از جانب منعم آنست . و مرتبه كامله شكر آنست كه عملا مشكور را راضى ساخت و نعمت را صرف رضاى منعم نمود لكن دو مطلب در اين جا قابل تأمل است :\r\n1 - آيا شكر بدون ثناى لفظى تحقق مىيابد يا به هر حال تلفظ معتبر است ؟\r\n2 - آيا شكر گزارى خداوند واجب شرعى است يا نه ؟ نگارنده به ياد ندارد كه كسى از فقهاء شكر را واجب دانسته باشد ولى ظاهر پاره‌اى از آيات مانند آيه 172 سوره بقره وجوب شكر است - شكرى كه به معناى ثنا و اظهار نعمت است نه شكرى كه به معناى ايمان باشد .\r\nعقل عملى نيز شكر منعم را فى الجمله واجب مىداند « 1 » و نگارنده به آن براساس حسن و قبح عقلى باور دارد ولى در\r\n\r\n\r\n","description":"","footnote":"\r\n( 1 ) - ولى براى غير خدا از منعمين صحيح نيست كه از منعم عليه خود تقاضاى شكر كند . زيرا كه تقاضاى مذكور يك نوع منت نهادن و گاهى ايذاء است كه مبطل صدقات است و حتى بايد توقع شكر را هم نكند .  « لا نُرِيدُ مِنْكُمْ جَزاءً وَ لا شُكُوراً » \r\n","page_name":" 158 ","page_number":158},
  {"content":"\r\n\r\nخصوص واجب الوجود قبولى آن مشكل است و تحقيقه فى محله .\r\nبهر حال يكى از مراتب شكر گزارى بيان كردن نعمت‌هاى خداوند و عدم كتمان آنها است  وَ أَمَّا بِنِعْمَةِ رَبِّكَ فَحَدِّثْ \r\n\r\nدهم - خشوع و تواضع\r\nقال اللّه تعالى  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ . . .  « 1 » آيا وقت آن براى مؤمنين نرسيده كه دلهاى شان براى ياد خدا و چيزى كه نازل نموده خاشع گردد و مانند اهل كتاب پيشين نباشند كه پس از گذشت مدتى قسى القلب شدند .\r\n وَ يَخِرُّونَ لِلْأَذْقانِ يَبْكُونَ وَ يَزِيدُهُمْ خُشُوعاً  « 2 » بر روى خود به خاك عبوديت افتاده مىگريند و خشوع ايشان بيشتر مىگردد .\r\n   قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ    مؤمنانى كه در نماز خاشعند رستگارانند ، راغب مىگويد : خشوع به معناى ضراعت ( تضرع ) است خشوع اكثرا در مورد اعضا و جوارح استعمال مىشود و ضراعت اكثرا در دل .\r\nولى خشوع در دو آيه اول و حتى در آيه آخر ظاهراً همان خشوع نفس است كه باعضاء و جوارح سرايت مىكند .\r\nمراد از خشوع و خضوع همان تواضع و فروتنى و بيچارگى\r\n\r\n\r\n","description":"","footnote":"\r\n( 1 ) - سوره حديد / آيه 16 .\r\n( 2 ) - سوره اسرى / آيه 109 .\r\n","page_name":" 159 ","page_number":159},
  {"content":"\r\n\r\n( مسكنت ) در مقابل خداست كه در نماز حسن بيشترى دارد .\r\nامام صادق ( ع ) در صحيح معاويه مىفرمايد : ان فى السماء ملكين موكلين بالعباد فمن تواضع للّه رفعاه من تكبر وضعاه » « 1 » يعنى هركسى براى خدا تواضع كند توسط دو فرشته بلند مىرود « 2 » .\r\nدر روايت صحيحه عبدالرحمن امام صادق ( ع ) مىفرمايد : رسول خدا ( ص ) يك شب پنجشنبه براى افطار در مسجد قبا بود و فرمود آيا آشاميدنى هست ؟ اوس بن خولى شير مسكه با عسل ( بعس مخيض بعسل ) را خدمتش آورد ، چون به دهان گذاشت دورش كرد . فرمود : دو آشاميدنيست كه با يكى از آنها از ديگرى بى نيازى حاصل مىشود نه او را مىآشامم و نه تحريمش مىكنم ولى براى خداوند تواضع مىكنم كسى كه براى خدا تواضع كند خدا بلندش مىسازد و كسى كه تكبر كند پستش مىكند ، هركه در زندگانى اقتصاد نمايد خدا روزيش دهد و هر كه اسراف و زياده روى كند محرومش مىسازد ،\r\n« و من اكثر ذكر الموت احبه الله . » « 3 »\r\nاز اين حديث شريف استفاده مىشود كه گذشتن از لذات حلال نفسانى يك نوع از تواضع و خضوع است  ذلِكَ فَضْلُ اللَّهِ يُؤْتِيهِ مَنْ يَشاءُ \r\nو به عبارت ديگر تواضع دو نوع است : گاهى در مقابل خدا\r\n\r\n\r\n","description":"","footnote":"\r\n( 1 ) - ص 185 ، ج 3 ، اصول كافى .\r\n( 2 ) - ممكن است كه مراد تواضع براى مردم باشد بخاطر خدا نه تواضع براى خدا كه در روايت بعدى مراد است .\r\n( 3 ) - ص 185 ، ج 3 ، اصول كافى .\r\n","page_name":" 160 ","page_number":160},
  {"content":"\r\n\r\nو گاهى در مقابل مسلمانان به امر خدا .\r\nوفي صحيح محمد بن مسلم قال : سألت ابا جعفر ( ع ) عن قول اللّه عزوجل :\r\nفما استكانوا لربهم و مايتضرعون . فقال الا ستكانه هو الخضوع و التضرع هو رفع اليدين و التضرع بهما « 1 » .\r\nمراد خداوند از استكانت خضوع است و تضرع بلند بردن دو دست و زارى كردن به آنها و دعا كردن مىباشد .\r\n\r\nيازدهم - حياء\r\n« في صحيح عن الصادق ( ع ) عن آبائه عن رسول اللّه ( ص )\r\nاستحيوا من اللّه حق الحياء قالوا و مانفعل يا رسول الله ؟ قال : فان كنتم فاعلين فلايبين احدكم الا و اجله بين عينه و ليحفظ الرأس و ما حوي و البطن و ما عوي و ليذكر القبر و البلي و من اراد الاخرة فليدع زينة الحياة الدنيا . « 2 »\r\nحضرت رسول اكرم ( ص ) فرمود : از خدا حياء كنيد ( حياى راستى ) عرض كردند چكار كنيم يا رسول الله ؟ فرمود : اگر عمل مىكنيد شب را به صبح نياوريد مگر آنكه اجل و مرگ را مد نظر داشته باشيد ، سر و تفكرات و شكم و خوردنيها را مراعات كنيد قبر\r\n\r\n\r\n","description":"","footnote":"\r\n( 1 ) - ص 230 ، ج 4 ، اصول كافى .\r\n( 2 ) - ص 333 ، ج 71 ، بحار الانوار .\r\n","page_name":" 161 ","page_number":161},
  {"content":"\r\n\r\nو پوسيدگى را ياد كنيد ، كسى كه آخرت را مىخواهد زينت دنيا را ترك مىكند .\r\nظاهراً مراد از حياء ترك معاصى و مخالفت نكردن با حضرت حق است و مسلمان بايد بواجبات و محرمات شرعى پايبند باشد .\r\nدر روايتى از ثمالى آمده است : چهار چيز است اگر در كسى باشد اسلامش كامل است و به ايمانش كمك مىشود و گناهانش پاك مىشود : وفا به آنچه كه براى خدا برخود قرار مىدهد ، راستى گفتار با مردم ، حيا از آنچه كه نزد خدا و مردم قبيح است ، خوش‌خلقى با اهل خانه و مردم . ( ص 260 ، ج 71 ، بحار الانوار )\r\n\r\nدوازدهم - خشيت\r\nاهميت خشيت از خداوند متعال از آيات زياد قرآن مجيد استفاده مىشود بطور نمونه به ترجمه سه آيه توجه نمائيد :\r\n1 - خداوند سزاوارتر است كه از او خشيت داشته باشيد اگر مؤمن هستيد .\r\n2 - تنها از بندگان خدا ، دانشمندان خشيت دارند\r\n3 - از مردم خشيت نداشته باشيد از من خشيت داشته باشد .\r\n\r\nمعناى خشيت\r\nمحقق طوسى در محكى رساله اوصاف الاشراف مىگويد :\r\nخوف و خشيت هر چند كه در لغت يك معنى دارند لكن در نظر ارباب قلوب ( عرفا و اوليا ) بين اين دو فرقى است . خوف تألم\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nنفس از مكروهى است كه انتظار برده مىشود به خاطر معصيت و خوف براى اكثر مردم حاصل مىشود و خشيت حالت نفس است كه از آگاهى بعظمت خدا و هيبت او پيدا مىشود و اين حالت حاصل نشود جز براى كسى كه بر جلال كبريا اطلاع يافته و لذت قرب را چشيده باشد .\r\nولى از كلام راغب پيدا مىشود كه لفظ خوف و خشيت در لغت نيز از نظر معنى تفاوت دارند او مىگويد : خشيت خوفى است كه تعظيم همراه اوست الخشية خوف يشوبه تعظيم و اكثر ما يكون ذلك عن علم بما يخشي منه »\r\nبنابراين وجه ، مىشود خشيت را بترسى كه از عظمت پروردگار حاصل مىشود تفسير كرد ، و اللّه العالم « 1 » . و اگر چنين باشد خشيت به ترسى كه از گناه پيدا شود محصور نمىماند بلكه فراگير معصومين و اولياء هم مىشودوهر اندازه كه علم انسان به عظمت خداوند بيشترشود . خشيت او نيز بيشتر ميگردد . قرآن مجيد مىگويد :  إِنَّما يَخْشَى اللَّهَ مِنْ عِبادِهِ الْعُلَماءُ \r\nولى بهر حال اساس خشيت را بايد احتمال تقصير تشكيل دهد و گرنه رحمت و عدل او موجبى براى هراس باقى نمىماند . ( بيشتر تأمل شود ) .\r\n\r\n\r\n","description":"","footnote":"\r\n( 1 ) - بعضى گفته‌اند خوف براى گناهكاران ، خشيت براى دانشمندان ، جل بيا مخبتين ، رهبت براى عابدين و هيبت براى عارفين است ، تفصيل آن در خصال صدوق مذكور است كه مجلسى آن را در صفحه 380 ، جلد 70 ، بحار الانوار نقل كرده است .\r\n","page_name":" 163 ","page_number":163},
  {"content":"\r\n\r\n\r\nسيزدهم تا شانزدهم - خوف ، رجا ، عدم يأس و عدم ايمنى از مكر\r\nبنده از تقصير و گناه بدور نيست ، بنابراين بايد از عذاب نسبت بمعاصى انجام شده و بالاتر از آن نسبت به معاصى آينده خوف داشته باشد .\r\nاگر از معاصى گذشته توبه كرده و فرض كنيم كه گناه پس از توبه سببى براى خوف نمىشود ولى خوف بنده در سه مورد ديگر ضرورى مىباشد .\r\n1 - عبادت او مردود نشود  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ \r\n2 - اگر معصيت كند خدا او را در دنيا يا در آخرت عقاب مىكند ، و موضوع خوف ، احتمال عذاب است كه منافاتى با رحمت خداوند عزوجل ندارد .\r\nبلى او بايد بترسد كه لذت گناه شايد او را از توبه دور گرداند ، و حالت پشيمانى براى او روى ندهد و يا ممكن است كه خداوند قبل از توبه او را عذاب كند و . . .\r\n3 - نفس او را از حالت خوبى كه پيدا كرده بدر نبرد و شيطان اغوايش نكند ، آدمى بهر مقامى كه برسد قابل سقوط است  وَ اتْلُ عَلَيْهِمْ نَبَأَ الَّذِي آتَيْناهُ آياتِنا  قرآن به پيامبر بزرگوارش مىگويد :\r\nداستان كسى را بر امت خود تلاوت كن كه به او آيات خود را داديم ولى او خودش گمراه شد . اگر مىخواستيم او را به همان آيات ( نعمتهاى معنوى ) بلند مىساختيم ولى او بر زمين ( طبيعت و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nپستى ) خودش را محكم گرفت و پيروى هواى خود را نمود مثل او مثل سگ است كه چه بر او حمله كنى يا نه زبانش را مىكشد ، و اين مثل همه كسانى است كه آيات ما را تكذيب مىكنند .\r\nعبداللّه بن سنان بسند صحيح از امام صادق ( ع ) نقل مىكند كه‌ام سلمه در نيمه‌هاى شب پيغمبر اكرم را در بستر نيافت ، به جستجويش پرداخت تا او را در جائى در حال قيام يافت كه صداى نازنينش بلند است و با خدا مناجات مىكند :\r\nاللهم لا تكلني الي نفسي طرفة عين ابدا .\r\nولاتنزع مني صالحا ما اعطيتني ابدا .\r\nولاتردني الي سوء استنقذتني منه ابدا .\r\nولاتشمت بي عدوا و لا حاسدا ابدا .\r\nخداوندا مرا به اندازه يك چشم به هم زدن به خودم وامگذار .\r\nو چيزى شايسته‌اى ( اعتقاد ، عمل ، صفت ) كه به من عطا فرموده‌اى از من مگير .\r\nو مرا بسوى بدى ايكه از آن نجات داده‌اى دوباره برمگردان .\r\nو مرا به شماتت دشمن و حسد كننده مبتلا مساز .\r\nام سلمه از شنيدن اين جملات ( خصوصاً جمله اول ) به گريه افتاد . حضرت متوجه شد ، فرمود : چرا گريه مىكنى عرض كرد : با اين سخنانى كه مىگوئى چگونه گريه نكنم ، حضرت فرمود : چگونه نگويم ، خداوند يك لحظه برادرم يونس را به خودش واگذاشت او كرد آنچه كه كرد ( تا آنكه در شكم ماهى رفت ) .\r\nخواننده محترم ترا به خدا قسم يك بار ديگر اين حديث شريف\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nرا با مضمون آيه مباركه بخوان و تأمل كن ، كه راه ما بسيار ترسناك است .\r\nبلى در آيات زيادى وارد شده است كه  فَلا خَوْفٌ عَلَيْهِمْ وَ لا هُمْ يَحْزَنُونَ  ( خوفى بر مؤمنين نيست و نه غم و حزنى دارند ) ولى ممكن است كه مراد تنها خوف از معصيت باشد چون در مورد آيات مذكور معصيت فرض نشده بلكه طاعت فرض شده است . ولى ترس از رد اعمال صالحه و ترس از انحراف آينده و حتى ترس از معصيت در آينده براى همه وجود دارد و ممكن است كه مراد از آيات مذكوره نفى خوف در قيامت باشد ، و اللّه العالم .\r\nآخرين روايت معتبر درباره خوف : هر چشمى روز قيامت گريان است مگر سه چشم : چشمى كه از محرمات ( چيزهائى كه ديدن آنها حرام است ) بهم نهاده شده و چشمى كه در طاعت خدا شب بيدار مانده و چشمى كه در دل شب از خشيت خدا گريسته باشد . ( ص 234 ، ج 4 ، اصول كافى )\r\nدر روايتى آمده است : اگر گريه ندارى به شكل گريه كننده در بيا ( تباكى كن )\r\nولى بهر حال خوف از گناهان نبايد به حد يأس و نااميدى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nانجامد كه از جمله گناهان كبيره شمرده شده بلكه از حديث صحيح و مشهور عبدالعظيم ( رض ) ظاهر مىشود كه يأس از رحمت خدا كه در قرآن مجيد هم مورد نكوهش قرار گرفته پس از شرك از همه گناهان كبيره بزرگتر است . « 1 »\r\nيأس حتى در فرض عجز از پرداخت حقوق الناس نيز غلط است زيرا خداوند در اين دنيا طريقى براى تخلص از آن قرار داده كه استغفار براى مظلوم مىباشد . و ممكن است خدا در قيامت طرف را راضى نمايد ، و در حقوق اللّه راه توبه باز است ونااميدى جز كفر و گمراهى سببى ندارد .  إِنَّ اللَّهَ يَغْفِرُ الذُّنُوبَ جَمِيعاً . \r\nمسقطات عقاب در جزء چهارم « حدود الشريعه فى واجباتها » مفصلا ذكر شده است و پاره‌اى از آنها عبارت از توبه ، شفاعت ، عفو ، مصائب ، پاره‌اى ازعبادات واجب و مستحب ، حسن خلق و استغفار مىباشد .\r\nبهر حال قباحت نااميدى از رحمت خداوند رؤوف و مهربان كه رحمتش بى پايان است چه از نظر قرآن و روايات و چه از نظر روانى و اخلاقى و اجتماعى بسيار شديد است ، كه بايد از آن دور شد .\r\nولى همانگونه كه يأس و قنوط از رحمت خدا از بزرگترين\r\n\r\n\r\n","description":"","footnote":"\r\n( 1 ) - ص 390 ، ج 3 ، اصول كافى .\r\n","page_name":" 167 ","page_number":167},
  {"content":"\r\n\r\nگناهان كبيره است . ايمن شدن از عذاب خدا نيز در دو روايت صحيح از كباير شمرده شده است . « 1 »  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  از مكر خدا جز مردم زيان كار ايمن نشوند . و كرم خدا او را مغرور نگرداند  يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  وقتى يأس از رحمت و مكر از نقمت هر دو حرام موكد و كبيره شد « 2 » . نتيجه آن خوف و رجاء است ، در نفس مؤمن حالتى بوجود مىآيد كه هم از خداوند ترسناك باشد و هم به او اميدوار .\r\n وَ اعْلَمُوا أَنَّ اللَّهَ شَدِيدُ الْعِقابِ  و  إِنَّ اللَّهَ غَفُورٌ رَحِيمٌ   فَمَنْ يَعْمَلْ مِثْقالَ ذَرَّةٍ خَيْراً يَرَهُ  و  مَنْ يَعْمَلْ مِثْقالَ ذَرَّةٍ شَرًّا يَرَهُ   إِنَّ اللَّهَ يَغْفِرُ الذُّنُوبَ جَمِيعاً \r\n إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ  تنها مؤمنين كسانى اند كه وقتى خدا ياد مىشود دلهاى شان مىترسد و مىلرزد وقتى آيات ما بر آنها خوانده مىشود ايمانشان زياد مىشود و بر پروردگارشان توكل مىكنند .\r\n\r\nهفدهم - گمان خوب\r\n الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ  « 3 »\r\n\r\n\r\n","description":"","footnote":"\r\n( 1 ) - ص 379 ، ص 390 مصدر سابق .\r\n( 2 ) - وفي حرمة اليأس في الامور العاجلة ممااثبتت التجربة صعوبتها محل نظر لابد من الرجوع الي اطلاق النصوص و اللّه العالم .\r\n( 3 ) - سوره فتح / آيه 6\r\n","page_name":" 168 ","page_number":168},
  {"content":"\r\n\r\nاز فرمايش حضرت پيامبر اكرم ( ص ) بر منبرش :\r\nقسم به خداى يگانه به مؤمن خير دنيا و آخرت هرگز داده نشده مگر بحسن ظن او به خدا و اميدوارى او به خدا و حسن خلق او و جلوگيرى او از غيبت نمودن مؤمن قسم به خداى يگانه كه خداوند بنده مؤمن را پس از توبه و استغفار عذاب نمىكند . مگر به گمان بد او به خدا و تقصير او در اميدواريش و بدخلقى و غيبت نمودن او مؤمن را . قسم به خدائى كه جز او معبودى نيست ، هيچ بنده مؤمنى گمان خوبى به خدا پيدا نكند مگر اينكه خدا نزد گمان خوب او ( حاضر ) است ، چون خدا كريم است ، و خيرات بدست اوست . حياء مىكند كه بنده مؤمنش به او گمان خوب داشته باشد و او گمان و اميد او را بر هم زند ، و خلاف آن صورت گيرد ، به خدا گمان خوب داشته باشيد و بسوى او رغبت نمائيد . « 1 »\r\nو في الصحيح عن الرضا ( ع )\r\n« احسن الظن باللّه فان اللّه عزوجل يقول انا عند حسن ظن عبدي المؤمن بي ان خيرا فخير و ان شرا فشر » « 2 »\r\nبه خدا گمان نيكو داشته باشيد ، كه خداوند مىفرمايد : من نزد گمان بنده مؤمن به خود مىباشم . اگر گمانش خوب باشد به او خير مىرسانم و اگر شر باشد شر مىرسانم .\r\nبلى سوء ظن به خدا از جمله محرمات شرعى است و حسن\r\n\r\n\r\n","description":"","footnote":"\r\n( 1 ) - ص 366 ، ج 70 ، بحار الانوار عن الكافى و روايت صحيح السندى ديگرى را نيز با مضمون عالى در اين مورد از تفسير قمى نقل كرده است . ص 384 ، ج 70\r\n( 2 ) - ص 366 همان مصدر\r\n","page_name":" 169 ","page_number":169},
  {"content":"\r\n\r\nظن بحضرتش از كمالات با بركت .\r\n\r\nهجدهم - وفادارى به عهد\r\n أَوْفُوا بِعَهْدِي  بعهد من وفا كنيد .  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ  بعضى از مؤمنين ( نه همه آنان ) مردانى هستند در عهدى كه با خدا بسته بودند صداقت پيشه كردند برخى از اينان در گذشته‌اند و برخى منتظرند و هيچ تبديلى نكردند .\r\nاگر ما بواجبات و محرمات عمل كنيم و مقدسات مهم اخلاقى را مراعات كنيم مسلما بعهد خدا وفا كرده ايم .\r\n\r\nنوزدهم - خود را در همه چيز محتاج دانستن\r\nممكنات در حدوث و بقا و در همه شئونات وجود خويش بواجب الوجود محتاجند .\r\n گر فيض تو يك لحظه بعالم نرسد * معلوم شود بود و نبود همه كس \r\nقرآن مىفرمايد : مردم ! شما فقيران بسوى خدائيد و خدا بى نياز است مسلمان بايد فقط از خدا كمك بخواهد و اياك نستعين و به ساير موجودات بعنوان وسيله و ابزار كار نگاه كند لذا دعا كردن بسيار مورد تاكيد قرار گرفته و كتاب و سنت به آن توجه خاصى نموده است . و اين تأكيدات راجع به دعاء دليل و نشانه نياز و\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاحتياج انسان به خداوند است .\r\nبلى انسان بشمول همه مخلوقات در وجود و صفات و افعال خود تا چه رسد بدست يا بى به آرزوها و مقاصد خود در اين كره كوچك خاكى و محل تزاحم تقاضاها و علتها ، در تمام لحظات محتاج افاضه خداوند است .\r\nتمام اسباب و امورى كه براى ادامه حيات و و براى رفع نيازمندى و وصول به آرزوهاى ما مفيداند نبايد كه از اهميت تكوينى آنها غافل بود و بايد عقب آنها رفت ولى بايد ملتفت بود كه اولًا همه آنها مقهور اراده پروردگار ماست ، و ثانياً همه آنها محدود و در شرايط خاصى قابل استفاده مىباشند .\r\nلذا با حفظ اهميت اسباب هميشه بايد خود را به خدا فقير و محتاج دانست و رشته سؤال و خواست از او را متصل و مستمر نگهدارى نمود .\r\n\r\nبيستم - توبه نمودن\r\nپشيمانى و ندامت از گناهان يكى ديگر از صفات اخلاقى و واجبات فقهى مىباشد كه رابطه عبد را با پروردگارش مستحكم مىگرداند .  وَ تُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ  اى مؤمنين همه شما بسوى خدا ( بوسيله پشيمانى ازگناه ) بازگشت نمائيد . تا رستگار شويد . توبه داراى مسايل و مباحث زيادى است كه بحمداللّه در جزء سوم حدود الشريعه فى واجباتها ( ص 108 تا ص 131 ) مفصلا ذكر شده است و اهل تحقيق به آنجا مراجعه كنند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nقضاى عبادات و رد اموال مردم و اعاده حيثيت آنانى كه متهمشان نموده است نوعى از توبه است توبه واجب فورى مىباشد .\r\nيكى از فوايد مهم توبه تبدل بديهاى گناهكار به خوبىها مىباشد ،  إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً \r\nاين هم چهار روايت معتبر الاسناد است :\r\n1 - خوشى خداوند ( لابد مراد از فرح خدا ثواب او است ) به توبه بنده‌اش بيشتر از خوشى كسى است كه توشه و مركب سفر خود را در شب تاريك گم كرده باشد و دوباره بيابد .\r\n2 - هيچ مؤمنى نيست كه گناهى بكند مگر اينكه خداوند هفت ساعت از روز را به او مهلت دهد چنانچه توبه كرد چيزى بر او ننويسند و اگر توبه نكرد يك گناه بر او نوشته شود .\r\n3 - وقتى خداوند به ابليس نيرو و قوت داد ، آدم عرض كرد : خدايا ابليس را بر اولاد من مسلط كردى « واجريته منهم مجري الدم في العروق » ( مانند جريان خون در رگها ) براى من و فرزندانم چه دادى ؟ فرمود : براى تو و فرزندانت اينست كه بدى يك جزا دارد و خوبى بده برابر پاداش . عرض كرد زياد بفرما ؟ فرمود : توبه را در اختيار آنان قرار دادم و عرض كرد زياد بفرما ؟ فرمود : مىآمرزم و باكى ندارم ، عرض كرد مرا كافيست !\r\n4 - پيامبر بزرگوار اسلام فرموده است : اگر بر كسى ظلم نموده است و اكنون نمىتواند از او حليت بخواهد برايش استغفار كند كه استغفار كفاره ظلم اوست . ( ص 343 جلد 11 ، وسايل الشيعه ) . چاپ متوسط 20 جزءاى .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nنظر اندازى آخر :\r\nدر اين قسمت 20 صفت بعنوان اخلاق اسلامى بنده در رابطه با خداى بزرگش ( ج ) بيان شد .\r\n1 - محبت با خدا ، 2 - ياد خدا ، 3 - اخلاص ، 4 - يقين ، 5 - توكل ، 6 - تفويض ، 7 - تسليم ، 8 - رضا ، 9 - شكر گزارى ، 10 - خشوع و تواضع ، 11 - حياء 12 - خشيت ، 13 - خوف 14 - رجاء ، 15 - عدم يأس ، 16 - عدم ايمنى از مكر ، 17 - گمان خوب ، 18 - وفادارى به عهد ، 19 - محتاج دانستن ، 20 - توبه .\r\nاين بيست صفت را از نظر سهولت و صعوبت تحصيل مىتوان به سه دسته تقسيم نمود :\r\nدسته اول : صفاتى كه سهل الحصول است و مجرد توجه نفس براى تحقق آن كفايت مىكند و تنها سالك بايد غفلت را از خود دور كند ، مانند خوف و رجاء و عدم يأس و عدم ايمنى از مكر و ياد خدا و شكر گزارى و محتاج دانستن خود .\r\nدسته دوم : كه تا حدى صعب الحصول و محتاج بطلبيدن اسباب آنها مىباشد مانند محبت به خدا ، يقين ، تسليم به رضاى خدا و وفادارى به عهد .\r\nمحبت بايد از توجه مستمر به دو سببى كه قبلًا بيان شد بدست آيد گو اينكه محبت داراى مراتب متفاوتى است كه براى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبدست آوردن مراتب بالاى آن مطالعه فيزلوژى انسان و توجه به فضاى بى منتهى با ميلياردها ستاره آن ، و عالم طبيعت مفيد است ، يقين از راه استدلال و مطالعه براهين گوناگون و دلايل متفاوت « 1 » و عبادت نمودن حاصل مىشود ، در راضى بودن از خدا تا حدود زيادى بايد از عقل استفاده نمود كه علل فقر ، مرض ، محروميتها و بدبختيها را تا حد كافى تحليل نمايد و از تعلق قضاى الهى به آنان ناراحت نگردد و فهم اين مسايل بر علاوه استقامت ذهن و خوبى سليقه محتاج به مطالعات زيادى است كه اكثر طلاب علوم در رسيدن به آنها ناموفق بوده‌اند .\r\nوفادارى به عهد بالمعنى الاعم همان عدالت است و عبارت از بجا آوردن واجبات و ترك محرمات است كه فقط تصميم جدى و مردانه مىخواهد كه يا از ترس عقاب و طمع در ثواب و يا از دوستى خدا مثلًا نشئت مىگيرد و كار آسانى نيست .  وَ قَلِيلٌ مِنْ عِبادِيَ الشَّكُورُ \r\nدسته سوم : كه شامل بقيه صفات است حد متوسط را دارد . بهر حال براى حصول اين صفات اولًا بايد به حفظ آنها از طريق تكرار همت گمارد و غفلت نورزيد كه فراموش نشود و ثانياً توجه\r\n\r\n\r\n","description":"","footnote":"\r\n( 1 ) - يك دانشمند زرنگ مىتواند شاگردان مبتدى خود را از راه تلقين به حد يقين رساند ، ولى محصلين فهميده را نمىشود از راه تلقين به جائى رساند و بايد به قناعت عقل او پرداخت .\r\n","page_name":" 174 ","page_number":174},
  {"content":"\r\n\r\nرا بسوى اسباب آنها نمود كه وصول به آنها نه زياد مشقت دارد و نه زياد دراز مدت است .  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  اسلام در تكامل انسانها نه از روش ايده آليزم استفاده كرد و نه پيروان خود را به عسر و حرج مادام العمرى مبتلا كرده است دينى است سهل ، آسان و فطرى .\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nقسمت دوم : اخلاق فردى انسان\r\nآدمى ولو تنها زندگى كند از نظر شريعت اسلام شايسته است داراى اخلاق و صفات زير باشد : « 1 »\r\n\r\nاول - تفكر\r\nچنانچه پرواز طياره بدون به حركت در آوردن و روشن كردن موتور آن ميسر نيست ، تكامل انسان هم بدون به حركت در\r\n\r\n\r\n","description":"","footnote":"\r\n( 1 ) - قرآن مىفرمايد :  لِمَ تَقُولُونَ ما لا تَفْعَلُونَ  چرا مىگوييد چيزى را كه خودتان آن را بجا نمىآوريد ، بلى اول بايد آدمى خود را اصلاح كند بعد براى ديگران درس بگويد و كتاب بنويسد ، بدبختانه نگارنده اين اوراق ، از پاره‌اى از صفات خوب اخلاقى كه در اين دو قسمت بيان مىشود عارى و خالى مىباشد « عامله اللّه و جميع المؤمنين بلطفه الخفي » .\r\nلذا مؤلف مقصر از خداوند تبارك و تعالى معذرت مىطلبد و به منظور مخالفت نكردن با آيه مباركه فوق بمطالعه كنندگان اين كتاب صريحا اعلام مىدارد كه در بيان آن صفاتى كه در نفس خام و ناقص نگارنده وجود ندارد ( در هر سه قسمت ) غرض ، تذكر نفس سركش خود اوست نه سفارش به خوانندگان عزيز ، استغفراللّه الذي لااله الا هو الحي القيوم و اتوب اليه ، توبة عبد ذليل خائف مسكين مستكين لايستطيع لنفسه نفعا و لا ضرا و لا حيوة و لا موتا و لا نشورا و استشفع بمحمد و آله الطاهرين صلوات اللّه عليهم اجمعين .\r\n","page_name":" 177 ","page_number":177},
  {"content":"\r\n\r\nآوردن فكر او تحقق نمىپذيرد ، تفكر ، مركب انسانيت انسان و سرنوش ساز شخصيت اوست .\r\nتفكر آنچنان مقام والائى دارد كه دانشمندان دقيق النظر در تعريف انسان آن را بجاى جزء ذات انسان گذاشته اند ( وضع اخص اللازم مكان ملزومه ) و هيچ يك از صفات و غرايز را همرديف او در تعريف انسان ذكر نكرده اند . و تنها او را بعنوان حيوان ناطق ( متفكر ) نشان داده اند .\r\nدر قرآن مجيد آيات زيادى درباره تفكر ، تدبر ، تعقل و نظر وارد شده است و مكررا اهميت آن را گوشزد فرموده است تا جائى كه امر فرموده است : در خلقت آسمانها و زمين و آنچه ميان آنها ست تفكر نمائيد كه بر حق آفريده شده اند .\r\nحسن بن الجهم به امام عرض مىكند مردمى را مىبينم كه محبت دارند ولى عزم درستى ندارند و رهبرى شما را قبول دارند ( احساسات بى تعهد ) امام فرمود : اينان از جمله كسانى كه مورد عتاب خداوند واقع شده‌اند نيستند . خداوند تنها به صاحبان بصيرت و آگاهى و اهل فكر فرموده است كه عبرت بگيريد . « 1 »\r\nاز مراتب تفكر ، محاسبه و مراقبت است . يعنى با نفس خود در اعمال و كردار خويش در حساب باشد . اگر وقتى را براى اين محاسبه معين كند بهتر است چنانچه كار خوب كرده بود ، خدا را شكر نموده خواهان مزيد آن شود ، و اگر كار بدى را بجا آورده بود\r\n\r\n\r\n","description":"","footnote":"\r\n( 1 ) - اوايل اصول كافى .\r\n","page_name":" 178 ","page_number":178},
  {"content":"\r\n\r\nاستغفار نمايد ، و اگر قابل جبران است جبران نمايد و نفس را سرزنش نمايد و تصميم بر ترك آن در آينده بگيرد . و مهم تر اينكه فكر كند كه در مدت كم عمر آينده چه كارى كه بنفع واقعى اوست انجام دهد ، و چگونه رابطه خود را با خدا و مخلوق او بهبودى بخشد ، چه بسا كه تفكر يك ساعت موجب بركات مستمرى بشود .\r\nمراقبه يعنى هميشه مواظب ظاهر و باطن خود باشد كه انحراف نيابد و بداند كه خداوند عزوجل هم مراقب او است .   إِنَّ اللَّهَ كانَ عَلَيْكُمْ رَقِيباً  \r\nامام كاظم ( ع ) در صحيح ابراهيم مىگويد :\r\n« ليس منا من لم يحسب نفسه في كل يوم فان عمل حسنا استزاد الله ، و ان عمل سيئا استغفر اللّه منه و تاب اليه\r\nاز ما نيست كسى كه هر روز با خود حساب نكند اگر كار خوبى كرده بود بدنبال بيشتر آن باشد ، و اگر كار بدى كرده بود استغفار و توبه نمايد .\r\nبهر حال اگر علم را سرمايه و ثروت فرض كنيم . تفكر تجارت و معامله است ، سرمايه بدون معامله در معرض نابودى و بسر رسيدن است ، و هر آدم عاقل مىتواند توسط فكر مجهولاتى را كشف كرده و در خزانه معلومات خود آنها را اضافه نمايد . « 1 »\r\nبه اين آيه مباركه دقت كافى بنمائيد كه تفكر نكردن چه\r\n\r\n\r\n","description":"","footnote":"\r\n( 1 ) - تعريف فكر را از علم منطق ( مانند منطق مظفرى ) بدست آورديد و علم اخلاق محل بحث آن نيست .\r\n","page_name":" 179 ","page_number":179},
  {"content":"\r\n\r\nعاقبت بدى دارد ؟  وَ يَجْعَلُ الرِّجْسَ عَلَى الَّذِينَ لا يَعْقِلُونَ  به كسانى كه نمىفهمند ( و يا فكر نمىكنند ) پليدى مىرسد !\r\n\r\nقابل توجه !\r\nبسيار عجيب است كه اسلام تمام وسايلى را كه مانع از تفكر و انديشه باشد حرام نموده است مثلًا شراب و مطلق مسكرات مانع از تعقل است و اسلام مبارزه شديدى را عليه آن به كار انداخته و مضامين عجيبى درباره آن وارد شده است نه تنها درباره شرب آن كه درباره خريد و فروش آن و حمل و نقل آن و مقدمات بعيده آن ، حتى نشستن سر سفره‌اى كه در آن شراب نوشيده مىشود . و حتى خوردن غذاى حلال و طيب از آن سفره هرچند كه از دور دست دراز كند و بر سر آن سفره ننشيند حرام قرار داده شده است . البته آشاميدن شراب در همه شرايع حرام بوده است . ( ص 237 ، ج 17 ، الوسايل ) .\r\nاشتغال به امور لهوى كه در دنياى ما بزرگترين مانع تفكر انسانهاست در فقه اسلامى حرام شده است . « 1 »\r\nبهر حال اهميت تفكر بسيار زياد است و هر چه درباره آن گفته شود اندك است .\r\n\r\n\r\n","description":"","footnote":"\r\n( 1 ) - بحدود الشريعه فى محرماتها مراجعه شود .\r\n","page_name":" 180 ","page_number":180},
  {"content":"\r\n\r\n\r\nدوم - خوشبينى به زندگانى\r\nمسلمان به لحاظ اسلام و ايمان خود انسان با هدف و با رسالت است و كسى كه بى هدف باشد مؤمن نيست و اين موضوع در اين جا قابل بحث نيست ، آنچه كه در اين جا لازم به تذكر مىباشد اينست كه مؤمن نبايد به زندگانى بدبين باشد و از اصلاح خود و ديگران و خدمت به حق و حقيقت مأيوس باشد كه در نتيجه آدم كسل و بيكاره و باطل بار مىآيد درست است كه آدم نبايد بسيار خوش باور باشد ولى بدبينى بدتر از خوش باوريست . نااميدى خطرناكتر از آرزوهاى دور و دراز . ما بايد باور داشته باشيم كه بوسيله زبان ، قلم و قدم مىتوانيم مطابق فهم و علم خود در حدود شرايط موجوده به ديگران خدمت كنيم . و تحصيل علم و كمال و لو براى خودش مفيد است و مىتواند كه به جائى برسد و جا رسيدگان كامل حالات استثنائى و كرامات فوق العاده‌اى نداشته اند .  وَ أَنْ لَيْسَ لِلْإِنْسانِ إِلَّا ما سَعى   وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  .\r\nمأيوس شدن و بدبين بودن چرخهاى اراده و تصميم آدمى را فلج مىسازد و او را از غايات و مقاصد دينى و دنيوى خودش بدور نگه ميدارد . اعتماد بنفس ، خوشبينى آدم را به جهان و جريانات آن تا حدودى تضمين مىكند خصوصاً كه مؤمنين به حكمت خداوند ايمان دارند . و همه جهان و حوادث آن را به آخرين درجه كمال و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاتقان مىدانند . « 1 »\r\nيكى از آثار خوشبينى ، جديت و پر كارى است كه داراى بركات و خيرات زياد است بلى عمده ترين عامل كم كارى و كسالت و سستى و تنبلى همان ضعف اعتماد بنفس و اعتقاد نداشتن به پيشرفت كار و رسيدن به مقصد است وقتى يأس و بدبينى بر آدمى مسلط گردد از فعاليت او مىكاهد . و در نتيجه عمر او بهدر مىرود .\r\n\r\nسوم - تعلم\r\nنادانى از بزرگترين بلاهاى انسانيت است ، اكثر بدبختيهاى اخلاقى و روانى و اجتماعى و خصوصى از نادانى بروز مىكند ، شايد هيچ دينى و قانون و مكتبى به اندازه اسلام به آموختن علم و اهميت علم و علماء سفارش ننموده باشد . بلى مدح علم و علما و نكوهش جهل و نادانى در حد بىنظيرى در قرآن و سنت وجود دارد . و مسأله آنقدر واضح است كه نقل نصوص دينى را تقريباً غيرمفيد مىسازد و براى تبرك بذكر يك روايت اكتفا مىشود :\r\nكلينى مرحوم در اول اصول كافى بسند صحيح نقل كرده است :\r\n« عالم ينتفع بعلمه خير من سبعين الف عابد\r\nعالمى كه به علمش نفع ببرد ( يا نفع برده شود ) از هفتاد عابد بهتر است .\r\n\r\n\r\n","description":"","footnote":"\r\n( 1 ) - به صراط الحق و متافيزيك از نظر رئاليزم و ساير كتب كلامى و فلسفه مراجعه شود .\r\n","page_name":" 182 ","page_number":182},
  {"content":"\r\n\r\nآنچه كه در اين مقام به فكر ناقص نويسنده مىرسد به خوانندگان عزيز سفارش مىكند كه بايد به آن توجه نمايند واللّه الموفق .\r\n1 - تعميم سواد آموزى حتى در دوره پيرى ، بدبختانه مسلمانان با آن همه سفارشات دينى شان از اكثر ملتهاى امروز بيشتر بى سواد دارند و بيشتر به سرطان جهالت گرفتارند و چه خجالت بزرگى .\r\n2 - مطالعه كتب مذهبى ( اخلاقى ، فقهى ، اعتقادى ) و علمى و سياسى و مواظبت روزانه بر آن همچون مواظبت بر غذا خوردن است .\r\n3 - عادت نمودن بر مطالعه كتاب كوچك در يك هفته و كتاب بزرگ در يك ماه .\r\n4 - نوشتن و ياد داشت نمودن مطالب مفيد از كتابها و روزنامه‌ها و مجلات .\r\n5 - تشكيل انجمن‌هاى چند نفرى به منظور بحث و تحليل و تحقيق موضوعات علمى به اندازه توانائى .\r\n6 - تأليف كتابهاى كوچك مطابق نياز روز مردم چه به صورت فردى و چه به صورت دسته جمعى مانند تأليف كتابى كه داراى چندين مقاله از چندين نفر باشد .\r\n7 - اداره مجالس سخنرانى و سمينارهاى علمى .\r\n8 - تمرين سخنرانى و مقاله نوشتن .\r\n9 - احترام علما و تواضع داشتن در آموختن علم و پى گيرى علوم تا حد وصول به حد تخصص و خجالت نكشيدن از سؤال .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدر اين جا لازمست توجه خوانندگان را به يك موضوع بسيار مهم جلب كنم و آن اينكه سر تنزل اسلام و دور شدن آن از زندگانى اجتماعى و سياسى و اقتصادى و نظامى مسلمانها و رسيدن آنان به اين وضع رقت بار امروزى ، جهالت و عدم پاىبندى زمامداران به اصول و فروع اسلامى بوده است . اگر خلفاى بنى اميه و بنى عباس و ساير زمامداران ، علماى متعهد مىبودند و اگر پادشاهان و خلفا و رئيس‌هاى جمهور و حكام بلاد مسلمين از طبقه دانشمندان متقى انتخاب مىشدند آيا موقعيت اسلام در جهان تاكنون بكجا مىرسيد ؟ آيا اسلام هشتاد يا نود درصد كره زمين را فتح نمىكرد ؟ خدا جهالت و نادانى و فسق را لعنت كند كه كرده است .\r\n\r\nچهارم - زهد\r\nمراد از زهد ترك دنيا در تعلق قلبى و استفاده خارجى مىباشد براى اينكه محبت دنيا - در بعضى از روايات غير معتبر اصول كافى سرچشمه هر خطا معرفى شده است - و تحصيل دنيا و بهره جستن از آن بطور دقيقى از نظر دستورات شرعى مشخص شود به مطالب زير عميقانه توجه نمائيد ، چه اين مسأله نه تنها يك موضوع اخلاقى است كه در سرنوشت زندگانى اجتماعى و اقتصادى مسلمانان تاثير بسزائى دارد .\r\nمطلب اول - حيات دنيا به معناى زندگانى حاضر ( عاجله ) و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nفعلى « 1 » مورد مذمت و سرزنش شديد و مكرر قرآن مجيد قرار گرفته است .\r\nانسان تنها براى زيست در اين جهان محسوس خلق نشده او براى زندگانى در جهان ديگر آفريده شده است ، و وظيفه اساسى انسان در اين دنيا عبادت و تكامل است .\r\n ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ   إِلَّا مَنْ رَحِمَ رَبُّكَ وَ لِذلِكَ خَلَقَهُمْ  « 2 »\r\nزندگانى دنيا ( خوردن و آشاميدن و لذت بردن و . . . ) با زندگانى ديگر ( زندگانى عالى كه در راه تكامل نفس و تقرب به حق تعالى صرف مىشود ) منافات دارد ،  مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ  بنابراين محبت حيات دنيا و اختيار نمودن ، آن ترك مراسم عبوديت و خروج از خط تكامل و ميل بسوى انحطاط و دورى از حق تعالى است .\r\n الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ وَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً أُولئِكَ فِي ضَلالٍ بَعِيدٍ  كفارى كه زندگانى دنيا را نسبت به آخرت دوست دارند . در گمراهى آشكارند .\r\n\r\n\r\n","description":"","footnote":"\r\n( 1 ) - دنيا مانند كبرى افعل التفضيل مؤنث است و صفت حيات ، دنيا به معناى جهان نيست و در هيچ جاى قرآن مضاف اليه از براى حيات استعمال نشده است ، الحياة الدنيا به معناى زندگى در جهان نيست بلكه معناى زندگانى نزديك تر و احتمالا پست تر مىباشد . ( دقت كنيد )\r\n( 2 ) - جن و انس را جز براى عبادت نيافريده ام . . . مردم در اختلافند مگر آنانيكه خدا بر آنها رحم نمايد و براى همين رحمت آنان را آفريده است .\r\n","page_name":" 185 ","page_number":185},
  {"content":"\r\n\r\n وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلَّا مَتاعٌ  « 1 »\r\nبه زندگانى دنيا شاد شدند در حالى كه زندگانى دنيا در ( جنب ) سراى ديگر بهره اندكى است و به تعبير ديگر زندگانى در اين جهان قبل از مردن بر دو گونه است : « 2 »\r\n1 - زندگانى دنيا و پست\r\n2 - زندگانى آخرت ( طيبه و عليا ) .\r\nاولى عبارت از فعاليتهائى است كه براى خدا و آن جهان ديگر صورت نگرفته باشد .  « وَ مَا الْحَياةُ الدُّنْيا إِلَّا لَعِبٌ وَ لَهْوٌ »  زندگانى دنيا جز لهو و لعب چيزى نيست .\r\n اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ . . .  موكدا زندگانى دنيا بازى و لهو و زينت و فخر نمودن بر همديگر و اندوختن و زياد نمودن مالها و ثروت و يا بسيار لاف زدن درباره مال و بفكر زياد بودن اولاد و شوكت ظاهرى است .\r\nدومى عبارت از اعمالى است كه در آن لعب و لهو و آنچه كه ذكر شد نباشد .\r\n\r\n\r\n","description":"","footnote":"\r\n( 1 ) - سوره رعد / آيه 26 .\r\n( 2 ) - يعنى الحياة الدنيا گاهى به معناى زندگانى ما بعد از ولادت و قبل از مرگ كه جامع زندگانى خوب و بد مىباشد ، در قرآن استعمال شده است كقوله تعالى :  « إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا  و قوله  إِنَّ الَّذِينَ قالُوا رَبُّنَا اللَّهُ . . .   نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ »  ( اى دار الاخرة ) كه در مقابل زندگانى پس از قيامت و يا پس از مردن است و گاهى به معناى زندگانى حاضر و پست در مقابل زندگانى طيبه و يا عاليه ( عليا ) است كه هردو در همين كره زمين است .\r\n","page_name":" 186 ","page_number":186},
  {"content":"\r\n\r\n مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  « 1 » هركس عمل نيكى بجا آورد و مؤمن باشد او را زنده بداريم به زندگانى طيبه و جزاى بهتر از عمل شان به آنان بدهيم .\r\nعبداللّه بن يعفور به امام صادق ( ع ) عرض مىكند : ما دنيا را دوست داريم ( مراد از دنيا ثروت است ) فرمود : به آن چه كار مىكنى ؟ عرض كرد زن مىگيرم ، حج بجا مىآورم و بر نان خوران خود انفاق مىكنم و به برادرانم كمك مىرسانم و صدقه مىدهم ، فرمود : اين از دنيا نيست ، از آخرت است . « 2 »\r\nمطلب دوم - مقدار استفاده و انتفاع ما از اشياى طبيعى و مصنوعى بر سه نوع است :\r\n1 - به مقدار ضرورت و حفظ زندگى و يا به مقدار واجب شرعى .\r\n2 - به مقدار حاجت بحسب مزاج و عادات و شئونات عرفى .\r\n3 - به مقدار امكان و هوس .\r\nشكى نيست كه نوع اول لازم است ، و الا منجر به هلاكت و يك نوع خودكشى مىشود و نيز شكى نيست كه نوع سوم چه از راه حلال باشد و چه از راه حرام مذموم است و مشمول اطلاقات\r\n\r\n\r\n","description":"","footnote":"\r\n( 1 ) - سوره نحل آيه 97\r\n( 2 ) - متن روايت در ص 62 وص 106 ج 7 بحار الانوار است و سند آن در محل ديگر است كه فعلا به نظرم نمىآيد ولى سند مذكور صحيح است .\r\n","page_name":" 187 ","page_number":187},
  {"content":"\r\n\r\nآيات و روايات ذامه مىباشد . « 1 »\r\nبحث در نوع دوم است كه با فرض حلال بودن شرعى آن آيا از حيات طيبه است يا از حياة الدنيا كه پست و مذموم است ، آيا توجه و تلاش براى آن زشت است يا نه ؟\r\nنگارنده نظرى بطور قطعى ندارد ولى بعيد نيست كه آن را بنوع اول ملحق كنيم و بيرون از مذمت آيات و روايات ، هر چند كه صرف زايد بر ضرورت در امور اخروى بهتر است و دليل عمده اين نظريه زندگانى اكثر ائمه عليهم السلام است كه مسلما از نوع اول نبوده است « 2 » .\r\nبهر حال اگر نوع سوم به تأكيد و اصرار اسلام از زندگانى مسلمانها حذف مىشد و زهد اسلامى مورد عمل قرار مىگرفت فوايد زير را براى فرد و جامعه به ارمغان مىآورد :\r\nالف : آرامش خاطر افراد و عدم خستگى مفرط در تحصيل ثروت و جاه .\r\nب : توجه بيشتر به امور آخرت .\r\nج : مخالفت كمتر با وظايف شرعى ( واجبات و محرمات ) و\r\n\r\n\r\n","description":"","footnote":"\r\n( 1 ) - سوره آل عمران / آيه 14 - 15 ، سوره انعام / آيه 32 ، سوره يونس / آيه 24 - 58 ، سوره شورى / آيه 36 ، سوره حديد / آيه 20 ، سوره منافقون / آيه 9\r\n( 2 ) - بلى مطالعه مجموع زندگانى ائمه ( ع ) بجز حضرت امير ( ع ) مطالعه كننده را به اين نتيجه مىرساند كه امامان ما به سد رمق و اندازه و ضرورت مقيد نبوده‌اند و نمىشود كه زهد را از آنان سلب كرد بنابراين اگر نصى يابيده شود كه ظاهرش الحاق قسم دوم به قسم سوم باشد بايد تاويلش نمود و نيز محتاج به تأكيد نيست كه مقدار حاجت بحسب اختلاف زمانها و مكانها در حال نوسان و اختلاف است .\r\n","page_name":" 188 ","page_number":188},
  {"content":"\r\n\r\nنزديكتر بودن به ضوابط اخلاقى .\r\nد : بوجود نيامدن فاصله عميق طبقاتى بين اصناف جامعه از نظر اقتصادى زيرا ثروتى كه مصرف آن تعادل اقتصادى را بر هم بزند و فقر را در بين اكثريت مردم عميق مىگرداند آن ثروتى نيست كه در رفع ضروريات و احتياجات ثروتمندان به مصرف مىرسد بلكه ثروتى است كه در راه هوسها و افراط در شهوتها و افكار شيطانى مصرف مىشود و بدبختانه قسمت هنگفت ثروت امروزى در تجملات و هوسهاى بچگانه مصرف مىشود .\r\nاگر محبت خداوند و توجه به آخرت در دل ما به اندازه لازم وجود مىداشت و فناى دنيا و ياد مرگ و حساب و كتاب را هميشه بخاطر مىسپرديم مسلماً از استفاده نوع سوم تا حدود زيادى دورى مىجستيم و در عوض متوجه نيازمندان و نيازمندىهاى جامعه خود مىشديم و در نتيجه زندگانى براى همه گوارا و يا حداقل تحمل پذير مىشد . و از وضع رقت بار كنونى كه براى اكثريت مردم طاقت فرسا است بيرون مىرفت اگر به اين فوايد و امثال آن توجه شود سر مذمت محبت مال و ثروت و الحياة الدنيا و مدح زهد كه در نصوص اسلامى آمده است به خوبى روشن مىشود .\r\nمطلب سوم - موجوداتى كه در اطراف خويش مانند زن و فرزند و نزديكان و دوستان ، مردم ، طلا و نقره و ساير فلزات و فرش و ظرف و مسكن و لباس و ماشين و . . . مىبينيم بد نيستند و اساسا اعيان اشياء متصف به بدنى و خوبى نمىشوند بلكه از جهت اينكه مخلوق خدا هستند خوبند ،\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n بجهان خرم از آنم كه جهان خرم از اوست * عاشقم بر همه عالم كه همه عالم از اوست \r\nاز دو جهت است كه پاى خوبى و بدى و مدح و ذم در رابطه با موجودات اطراف و مورد ابتلاى ما به ميان مىآيد :\r\nاول : از نظر انتفاع و تحصيل كه تا حدودى آن را بيان داشتيم .\r\nدوم : از نظر علاقه و ميل باطنى و محبت قلبى .\r\n زُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ ذلِكَ مَتاعُ الْحَياةِ الدُّنْيا وَ اللَّهُ عِنْدَهُ حُسْنُ الْمَآبِ   قُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ وَ اللَّهُ بَصِيرٌ بِالْعِبادِ \r\n« محبت شهوتها از زنان و پسران و مالهاى زياد از طلا و نقره و اسبان نشاندار و چهارپايان و زراعت براى مردم آرايش يافته و زينت داده شده ، اينها برخوردارى از حيات دنياست ، و نزد خدا نيكوئى بازگشت است بگو كه به بهتر از اين شهوتها شما را بيآگاهانم براى متقيان نزد پروردگار شان بهشتهائى است كه در آن نهرها جاريست و جفت‌هاى پاكيزه و خشنودى خدا . . . . »\r\n أَ رَضِيتُمْ بِالْحَياةِ الدُّنْيا مِنَ الْآخِرَةِ . . .   الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ . . .    كَلَّا بَلْ تُحِبُّونَ الْعاجِلَةَ وَ تَذَرُونَ الْآخِرَةَ  \r\nآيا به زندگانى حاضر از زندگانى ( عالى ) راضى شديد . . . . نه شما زندگانى عاجله را دوست داريد و زندگانى آن سراى را ترك مىكنيد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nالبته محبت به اين اعيان و موجودات بر دو گونه است ، يكى اينكه باعث دورى از خدا و باعث ترك مراسم عبوديت شود و انسان را به خود مشغول بدارد ، اين گونه محبت حرام و مذموم است و گاهى موجب كفر مىشود و انسان وظيفه دارد كه از اين گونه علاقه باطنى دلش را خالى گرداند و بسيارى از آيات از آن نهى كرده است :\r\nدر روايتى آمده است كه ضرر دو گرگ درنده كه از دو طرف گله بى شبان داخل شوند بيشتر از ضرر محبت مال و محبت شرف در دين مسلمان نيست . « 1 »\r\nظاهراً مراد از شرف در اين روايت خود خواهى و اشراف منشى و خوى اعيانى است ، و همين مضمون بسند معتبر دربارهء محبت رياست نيز وارد شده است كه مراد يا رياست باطل و يا رياست من حيث رياست است و در قرآن مىخوانيم كه بهشت براى كسانى قرار داده شده كه اراده بلندپروازى و فساد را در زمين نداشته باشد .\r\nآرى : محبت رياست و تلاش براى تحصيل آن به منظور اقامه حكم خداوند و جلوگيرى از فساد و انحراف عبادت است .\r\nاما محبتى كه مانع از امتثال احكام شرعى نشود اگر به كافر\r\n\r\n\r\n","description":"","footnote":"\r\n( 1 ) - اين روايت سه سند دارد كه مىشود بر مجموع آن اعتماد كرد هرچند كه هر سند آن به تنهائى ضعيف مىباشد رجوع شود به اول جزء چهارم اصول كافى ترجمه دار .\r\n","page_name":" 191 ","page_number":191},
  {"content":"\r\n\r\nتعلق گيرد حرام است « 1 » و اگر به مؤمن تعلق گيرد نيكو است و اگر به زن و شوهر ( منظور شهوت ) و ثروت ( طلا و نقره ) ، مسكن ، خيل و حشم ، زمين ، باغ و سرمايه و غيره تعلق گيرد . ممكن است بر اساس آيه اول  زُيِّنَ لِلنَّاسِ . . .  مرجوح باشد هرچند كه ممنوع نيست بلكه تا حدى طبيعى و غير اختيارى نيز مىباشد ولى نفوسى هستند كه بنعمتها فرحت نيابند و به فوت آنها محزون نگردند .  لِكَيْلا تَحْزَنُوا عَلى ما فاتَكُمْ   وَ لا تَفْرَحُوا بِما آتاكُمْ \r\nمطلب چهارم - لازم بتوجه است كه براساس بيانات فوق كه دنيا ناپايدار و بى ارزش است و جز به مقدار حاجت نبايد به آن پرداخت و بايد تمام فكر و توجه آدمى به تحصيل معارف و اخلاق و مراسم عبوديت باشد و به تعمير جهان ديگر بپردازد ، قهرا علاقه مسلمانان از تحصيل علوم مادى و ثروت و ابتكارات اگر به كلى از بين نرود بسيار ضعيف خواهد شد و در نتيجه بازارهاى بلاد ما در اشغال صادرات كفار در مىآيد و جوانان ما براى كسب علوم راهى ديار دشمنان ما مىشوند . كه پس از مدتى اگر كافر نشوند به دين خود بى علاقه مىشوند و اسلام را مانع دنيا خواهند دانست و در پى مبارزه با اسلام برخواهند خواست . « 2 »\r\n\r\n\r\n","description":"","footnote":"\r\n( 1 ) - به جزء اول حدود الشريعة فى محرماتها براى تحقيق اين مسأله مراجعه شود .\r\n( 2 ) - از همين جاست كه در قرن بيست حكومتهاى كشورهاى اسلامى قوانين اسلامى را غير رسمى نمودند و حتى آنها را خرافى پنداشتند و قوانين وضعى كفار غربى و شرقى را بنام قوانين مترقى در همه شئونات مسلمانها تطبيق نمودند و آنها را رسما معتبر دانستند و در نهايت اسلام را تحت شعار جدائى دين از سياست از زندگانى اجتماعى مردم مسلمان بيرون بردند و اين حكومتها از كفار اصلى بيشتر به اسلام ضربه زدند و خبيث تر بودند و هستند .\r\n","page_name":" 192 ","page_number":192},
  {"content":"\r\n\r\nبالأخره ناتوانى مادى مسلمانان سبب مىشود كه سرزمينهاى اسلامى يكى پس از ديگرى در تصرف و استثمار در آيد و دين و دنياى ما هر دو تباه شود ، و بدين ترتيب از پيروى يك اصل اخلاقى نتيجه صد در صد معكوس بدست مىآيد . « 1 »\r\nو اين موضوع در تاريخ اسلامى ما بتجربه قطعى ثابت شده است ، به حدى كه انكار و يا ترديد در آن يك نوع خيانت و حماقت به حساب مىآيد تا قداست و زكاوت .\r\nشما به كلمات دانشمندان اخلاقى ما توجه كنيد كه در سفارش اصول اخلاقى چگونه ابعاد سياسى و اقتصادى و بالأخره جهات مادى و روابط بين المللى جامعه را ناديده گرفته‌اند و تنها به بعد اخلاقى افراد اهتمام ورزيده‌اند و تحت تأثير افكار تصوف از حفظ توازن كوتاهى كرده اند .\r\nبطور نمونه اين عبارت را كه از يك كتاب مشهور اخلاقى نقل مىشود بخوانيد « و يجب ان يكون سعيه في امور الدنيا به قدر الضرورة و يحرم علي نفسه تحصيل الزايد لانه لاشقاوة اشد من صرف الجوهر\r\n\r\n\r\n","description":"","footnote":"\r\n( 1 ) - و بعبارت ديگر اين امر اخلاقى مستحب و راجح است نه واجب و محتوم و از مسلمات است كه مستحبات تزاحمى با واجبات ندارند مثلًا وقتى نماز شب ، اطعام مؤمن ، اذكار و درس خواندن مستلزم ترك واجبى شود بايد آنها را ترك نمود حتى واجبات نيز در فرض تزاحم قابل سقوطند و مهم در مقابل اهم تاب مقاومت آورده نمىتواند ، مثلًا اگر در بين نماز يا روزه و حفظ نفس تزاحم واقع گردد . دومى ( حفظ نفس ) مقدم است و اول از وجوب خود ساقط مىگردد .\r\n","page_name":" 193 ","page_number":193},
  {"content":"\r\n\r\nالباقي النوراني في تحصيل الخزف الفاني الظلماني الذي يفوت عنه و ينتقل الي اعدائه من الوارث و غيرهم » يعنى واجب است كوشش آدمى در كارهاى دنيا به اندازه ضرورت باشد و تحصيل زايد بر آن را بر خود حرام سازد ، زيرا شقاوتى بالاتر از صرف جوهر ابدى نورانى ( نفس و روح ) در راه بدست آوردن سفال تاريك ( ماديات ) نيست كه بالأخره روزى از اختيار او بيرون شده به ورثه‌اش منتقل ميگردد . اگر نويسنده محترم اكنون زنده مىبود و اوضاع فلاكت بار جهان اسلام را در ابعاد اقتصادى و سياسى و اجتماعى و نظامى مىديد و بيدادى استعمار كفار و تسلط جوامع صنعتى را مشاهده مىكرد مسلما نظريه او تغيير مىيافت و از ذكر عبارات فوق شديدا پشيمان مىشد .\r\nما بايد اين موضوع مسلم را بپذيريم كه در جهان امروزى حفظ دين و اجراى احكام اسلامى حتى در زندگانى انفرادى موقوف بر قدرت نظامى و سياسى و اقتصادى ( صنعتى ، تجارى و زارعى . . . ) مىباشد و نمىشود كه ماديات را ناديده گرفت قرآن هم در اين مورد مىفرمايد :  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ »  هر اندازه كه مىتوانيد براى دفع كفار نيرو آماده نمائيد . « 1 »\r\nبهر حال توجه به دنيا و تحصيل علوم تجربى و ثروت هر\r\n\r\n\r\n","description":"","footnote":"\r\n( 1 ) - در اين دو آيه دقت كافى لازم است . \"  انْظُرُوا ما ذا فِي السَّماواتِ وَ الْأَرْضِ  \" \"  قُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ  \" در آسمان‌ها و زمين نظر اندازيد كه چه دارند بگو در زمين سير نمائيد و نظر كنيد كه خلقت چگونه آغاز شده است ؟\r\n","page_name":" 194 ","page_number":194},
  {"content":"\r\n\r\nچند فى نفسه مرجوح باشد ولى وقتى كه حفظ دين بر آن توقف پيدا مىكند ، رجحان مىيابد و حتى لازم مىشود و بايد نسل جوان را با تشويق به تدين و اخلاق ، به كسب علوم تجربى و ثروتمندان را به تأسيس كارخانجات توليدى و توسعه صنعت و زراعت و غيره تشويق نمود گو اينكه جمعى در دام محبت دنيا گرفتار آيند . « 1 »\r\nراه ديگرى كه براى جمع بين دو امر مهم مختلف - زهد و تحصيل دنيا - به نظر نگارنده مىرسد اينست كه در چهار چوب مقررات اسلامى و موازين فقهى تا جائى كه ميسر باشد تجارت خارجى و صنايع سنگين توليد توسط حكومت اداره شود كالا به بودجه بيت المال خريدارى و مورد استفاده و بهره بردارى قرار گيرد . و از دست افراد خارج گردد ( به شرطى كه اين كار زير پوشش اسلام و بدور از تأثير وسوسه چپيها و سوسياليزم باشد ) اين روش از يك طرف اقتصاد كشور را تقويت مىكند و از جانب ديگر موجب حب مال و دنيا پرستى و طمع و حرص و بخل و حسد و تكبر افراد نمىشود و البته كه اين امر در فرض وجود حكومت\r\n\r\n\r\n","description":"","footnote":"\r\n( 1 ) - چنانچه مناسب است براى حفظ زنان و دختران از سقوط در دامن بى دينان شرقى و غربى آنان را در تشكيلات سياسى و اجتماعى و ادارى در چار چوب مقررات اسلامى راه داد و حتى تشويق شان به تحصيل علوم نمود و جلوگيرى آنان از اين راه از خوف اينكه اخلاق چند تن از مردان و زنان جوان خراب نشود ، عقلائى نيست زيرا اولًا فسادى كه از جهالت ناشى مىشود بيشتر است ، ثانياً ستون پنجم و يا فريب خوردگان داخلى نه تنها از راههاى ديگر و بنامهاى مختلف اخلاق آنان را تباه مىسازند كه دين و شرف آنان را نيز خراب مىكنند و تربيت اسلامى را از اساسش در جامعه برهم مىزنند .\r\n","page_name":" 195 ","page_number":195},
  {"content":"\r\n\r\nاسلامى در كشور است .\r\nولى باز اين سؤال باقيست كه آيا حكومتها مانند ملاك خصوصى مىتوانند رونق اقتصادى را حفظ كنند و به تعبير ديگر آيا پيشرفت اقتصادى بدون يك رقابت سالم ميسر است يا نه ؟ جواب آن را بايد از اهل فن آن سؤال نمود گو اينكه تجربه و مشاهدات نگارنده در گذشته در بعضى از كشورها روش ملى كردن صنعت و تجارت را از جانب حكومتها ناتوان يافته است .\r\n\r\nباز هم درباره زهد\r\nگفته شده است كه زهد ترك دنيا بوسيله دل و اعضاى بدن است مگر به اندازه ضرورت .\r\nبنابراين اگر ترك دنيا با تمايل قلبى به دنيا و با مشقت باشد زهد نيست كه تزهد است ( زهد را به خود بستن ) « 1 »\r\nو اگر ترك دنيا با سهولت و بدون ميل باطنى به دنيا و براى آخرت باشد مرتبه متوسط زهد است . « 2 »\r\nو اگر ترك دنيا از روى شوق و بخاطر حقارت و بى ارزشى دنيا باشد نه اينكه آن را مهم دانسته و بخاطر آخرت كه مهمتر است ترك كند ، بلكه دنيا را چون مگس مرده‌اى بداند و آخرت را يك دانه ياقوت گرانبها كه از ترك مرده مگس و گرفتن ياقوت مقابله ومعامله‌اى متصور نشود ، و اين را مرتبه اعلاى زهد گفته اند .\r\n\r\n\r\n","description":"","footnote":"\r\n( 1 ) - در گذشته گفتيم كه ترك مازاد بر حاجت بعيد نيست . كه مصداق زهد باشد و زندگانى ائمه را بر آن شاهد آورديم .\r\n( 2 ) - شايد درجه آخر زهد شرعى همين باشد .\r\n","page_name":" 196 ","page_number":196},
  {"content":"\r\n\r\nتقسيم دوم\r\n1 - اگر تنها محرمات را ترك كند زهد فرض است .\r\n2 - اگرمحرمات و مشتبهات را با هم ترك كند زهد سلامت است .\r\n3 - اگر زايد از مقدار ضرورت را ( هرچند از حلال ) ترك كند زهد ثقل است ولو اينكه از استفاده مقدار ضرورت لذت ببرد .\r\n4 - و اگر از مقدار مذكور لذت نبرد و از باب ناچارى به آن اقدام كند و حتى مانند خوردن مردار از آن تنفر داشته باشد زهد عالى مىباشد .\r\n5 - و اگر جميع ما سوى اللّه حتى جان و بدن خود را نيز ترك كند آخرين درجه زهد است .\r\nتقسيم سوم\r\nاگر ترك دنيا بخاط نجات از عذاب آخرت باشد زهد الخائفين است و اگر بخاطر ثواب باشد زهد الراجين است . و اگر بخاطر اللّه باشد زهد العارفين است .\r\nاين بود خلاصه آنچه كه نراقى مرحوم در كتابش « جامع السعادات » آورده است .\r\nدر تقسيم سوم حرفى نداريم و مجرد اصطلاح است ، عمده اين است كه ترك دنيا براى دنيا نباشد ، بعضى از كم عقلان سفيه به آن مبتلا مىشوند ( خسر الدنيا و الاخرة )\r\nبحث عمده در تقسيم دوم است كه به نظر نگارنده نوع چهارم آن غلط است تا چه رسد بنوع پنجم آن و احتمال عقلائى نمىرود\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nكه انبياء و اولياء مثلًا وقتى غذا خورده‌اند ( حتى به مقدار حاجت و زايد بر مقدار ضرورت ) حالت خوردن ميته را در تنفر قلبى داشته‌اند و شايد هيچ انسانى به اين حالت نرسد و قرآن اسم غذاى حلال را طيبات ( پاكيزه ها ) گذاشته است نه ميته ها .\r\nبلى دنيا نزد خداوند از بزغاله گوش بريده مرده كه در مزبله‌اى افتاده است پست تر است . « 1 » ولى اين دليل نمىشود كه نزد انسانها نيز چنين باشد .\r\nبلى مسلمان كامل اگر از همه دنيا براى خدا مىگذرد نبايد به او سخت بگذرد چنانچه جمعى براى رضاى دوستان و افراد مورد علاقه خود از مقادير زياد مال مىگذرند و با محبت مال به آنان سخت تمام نمىشود بلكه مسرور هم مىشوند .\r\nامام صادق در صحيح جمال مىفرمايد :\r\n« لايجد عبد طعم الايمان حتي يعلم ان ما اصابه لم يكن ليخطئه و ان ما اخطأه لم يكن ليصيبه و ان الضار النافع هو اللّه عزوجل » .\r\nبنده مزه ايمان را نچشد مگر اينكه بداند كه آنچه بااو رسيده قابل تخلف نبوده و آنچه كه به او نرسيده نمىشد كه به او برسد و نفع و ضرر فقط از جانب خداوند است .\r\nو شايد مراد از آيه مباركه  لِكَيْلا تَأْسَوْا عَلى ما فاتَكُمْ وَ \r\n\r\n\r\n","description":"","footnote":"\r\n( 1 ) - اين مضمون بسند صحيح از حضرت رسول اكرم ( ص ) نقل شده است ص 196 ج 3 اصول كافى .\r\n","page_name":" 198 ","page_number":198},
  {"content":"\r\n\r\n لا تَفْرَحُوا بِما آتاكُمْ  « 1 » بدى و شادى زياد باشد تا منافاتى با محبت دنيا ( فى الجمله ) نداشته باشد و براى اين احتمال دو شاهد را مىتوان اقامه كرد .\r\nاول آيه مباركه  وَ يُطْعِمُونَ الطَّعامَ عَلى حُبِّهِ مِسْكِيناً  با اينكه طعام را دوست دارند آن را به بيچاره و يتيم و اسير مىدهند . « 2 » و آيه  « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ »  مخصوص اهل بيت نبوده شامل همه مسلمانان است .\r\nدوم شكر نعمت بر بندگان حتى اولياء و انبياء لازم است ، اگر آنچه كه خدا به بنده‌اش مىدهد محبوب او نباشد . و حتى مانند مردار منفور باشد ، نعمت نخواهد بود ، و شكر وجهى ندارد .\r\n\r\nزهد در روايات معتبر\r\n1 - امير المؤمنين ( ع ) :\r\n« ان من اعون الاخلاق علي الدين الزهد في الدنيا » « 3 »\r\nبهترين اخلاقى كه بدين كمك مىكند زهد است .\r\n2 - امام ( ع ) : زهد زاهد در اين دنيا آنچه را كه خدا براى او قسمت كرده كم نخواهد كرد و حرص حريص آن را زياد نخواهد نمود . مغبون كسى است كه از بهره آخرت محروم گردد .\r\n3 - امام پنجم ( ع ) : مرگ را بسيار ياد كن زيرا آدمى ياد مرگ را\r\n\r\n\r\n","description":"","footnote":"\r\n( 1 ) - تا بر آنچه كه از شما فوت شده ناراحت نشويد و به آنچه كه خداوند به شما داده شاد نشويد .\r\n( 2 ) - بناء علي رجوع الضمير في حبه الي الطعام دون اللّه تعالي .\r\n( 3 ) - ص 194 ، ج 3 ، اصول كافى ترجمه دار .\r\n","page_name":" 199 ","page_number":199},
  {"content":"\r\n\r\nزياد نكند مگر آنكه در دنيا زهد نمايد . « 1 »\r\n4 - امام صادق ( ع ) نقل از رسول اكرم ( ص ) : در طلب نمودن دنيا ضرر به آخرت است و در طلب آخرت ضرر به دنيا ( مراد فرض تزاحم و دنياى حرام است ) به دنيا ضرر برسانيد كه سزاواتر با آنست . « 2 »\r\n5 - امام سجاد ( ع ) فى حديث\r\n« الا ان الزاهدين في الدنيا / تخذوا الارض بساطا و التراب فراشا و الماء طيبا و قرضوا الي الدنيا تقريضا » « 3 »\r\nاين مضمون و امثال آن مخالف زندگانى خود ائمه ( عليهم الصلوات و السلام ) است و لذا بايد تاويل برده شوند مثلًا مراد اين باشد كه زهاد بفرش و غذا مقيد نيستند گاهى بر خاك خوابيده‌اند وقتى كه غذا نيافتند تنها به آشاميدن آب اكتفا كرده‌اند و از دنيا بريده اند ، و اللّه العالم و له الحمد .\r\n\r\nپنجم - دوست نداشتن جاه و شهرت « 4 »\r\nجاه يعنى بدست آوردن دلهاى ديگران به منظور تعظيم و اطاعت آنان از انسان ، و به تعبير ديگر نفوذ در دلها براى تحصيل موقعيت اجتماعى .\r\n\r\n\r\n","description":"","footnote":"\r\n( 1 ) - ص 198 همان مصدر\r\n( 2 ) - ص 198 همان مصدر\r\n( 3 ) - ص 119 همان مصدر - و لاحظ شبهه فى صفحه 312 ج 70 بحار الانوار .\r\n( 4 ) - اين بحث هم جزو مباحث زهد است ، كه بخاطر اهميت آن جداگانه عنوان گرديده است .\r\n","page_name":" 200 ","page_number":200},
  {"content":"\r\n\r\nعلت تحقق جاه و شهرت اعتقاد مردم به صفت فرديست كه آن را بعنوان كمال قبول دارند مانند علم ، تقوى ، شجاعت ، ثروت ، جمال ، قدرت ، منصب و نظاير اينها كه موجب توجه و حتى خضوع و انقياد مردم مىشود .\r\nانسان به حكم فطرت و سرشت خويش بذاتش علاقه داردلذا دوستدار هرچيزى است كه براى او مفيد بوده و مخالف هر چيزى است كه براى او مضر باشد ، بنابراين طبعاً دوستدار جاه و شهرت خودش است .\r\nاز نظر فقهى رضاى به حرام ، حرام است و محبت رياست و جاه و شهرت كه منتهى به مبغوض خداوند شود جايز نيست و اگر منتهى به مكروه شرعى شود مذموم است .\r\nو اگر جاه و شهرت و تحصيل رياست براى حفظ دين و اجراى احكام اسلامى و يا دفع ضرر از مسلمان و يا كمك رسانيدن به آنان باشد . حب آن ممدوح و حتى طلب آن گاهى واجب مىشود يوسف صديق ( ع ) بزمامدار عصرش مىگويد : اجعلني علي خزائن الارض اني حفيظ عليم مرا بر خزانه‌هاى زمين كشور خود سرپرست قرار بده همانا من نگهدارنده و دانايم . او بوسيله تعريف از خود مىخواهد دل حاكم را بدست آورد تا مسوليت و سرپرستى خزانه را از آن خود نمايد .\r\nخلاصه جاه و رياست و شهرت از نظر حكم فقهى و اخلاقى تابع غايت مقصود است اگر غايت مقصود خوب بود طلب جاه و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمقام نيز خوب « 1 » و اگر بد بود بد است .\r\nبحث اينجاست كه حب و جاه و شهرت كه غايت مقصود آن مباح باشد از نظر شرعى مذموم است يا نه ؟ و اساسا طلب چنين منزلت و مقام قطع نظر از حب آن چگونه است ؟ براى جواب اين سؤال به اين نصوص معتبره توجه نماييد :\r\n1 -  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  « 2 » آن سراى آخرت را براى كسانى قرار مىدهيم كه اراده علو و فساد را در زمين نداشته باشند .\r\nآيه مباركه بر اساس وقوع نكره در سياق نفى مفيد عموم است ، پس اراده هر علوى مذموم است منتهى اراده آن علوى كه براى اجراى احكام دينى يا كمك به مسلمان باشد از اين عموم مستثنى شده است ، و بقيه تحت عموم مىماند .\r\nممكن است ذكر كلمه فساد قرينه شود كه مراد از علو علو باطل باشد ، و علو مباح را شامل نشود و بنابر اين ، اراده و حب آن مذموم نباشد ، خصوصاً كه آيه مباركه در تتمه داستان قارون واقع شده است .\r\n2 - اطلاق آياتى كه بر مذمت حيات دنيا دلالت دارد چون جاه و شهرت نيز از حيات دنيا و زينت آنست و طبعا حب آن نيز مذموم است .\r\n\r\n\r\n","description":"","footnote":"\r\n( 1 ) - وقتى طلب آن خوب بود محبت آن نيز مانعى ندارد .\r\n( 2 ) - سوره قصص / آيه 83 .\r\n","page_name":" 202 ","page_number":202},
  {"content":"\r\n\r\n3 - روايتى كه قبلًا نقل شد كه : « ضرر حب مال و شرف در دين مسلم بيشتر از ضرر دو گرگ درنده در گله بى چوپان است » حب شرف حب جاه و شهرت را نيز شامل مىشود .\r\n4 - در صحيح معمر امام مىفرمايد : ضرر دو گرگ درنده در گله بى شبان بيشتر از ضرر رياست در دين مسلمان نيست . « 1 »\r\nدر رجال كشى بنقل بحار چنين است : ضرر دو گرگ درنده در گله بى چوپان بيشتر از حب رياست در دين مسلمان نيست\r\nلكن صفوان لايحب الرئاسة . « 2 »\r\n5 - در صحيح محمد بن مسلم امام ( ع ) مىفرمايد : آيا مىپندارى كه خوبان و بدان شما را نمىشناسم چرا به خدا قسم بدان شما كسانى اند كه دوست دارند پشت سرشان راه بروند ، بناچار بايد دروغگو يا ناتوان در رأى باشند . « 3 »\r\n6 - در صحيح عبداللّه بن مسكان ( من غير جهة البرقى ) امام صادق ( ع ) مىفرمايد : بپرهيزيد از رئيسانى كه رياست را بر خود مىبندند به خدا قسم كفشها دنبال سر مردى صدا نكند جز آنكه هلاك شود و ديگران را هلاك گرداند « 4 » .\r\nاطلاق اين روايات طلب و حب رياست وجاهى را كه بغرض\r\n\r\n\r\n","description":"","footnote":"\r\n( 1 ) - ص 405 ، ج 3 ، اصول كافى . و فى البحار « من طلب الرئاس »\r\n( 2 ) - ص 154 ، ج 73 ، بحار الانوار .\r\n( 3 ) - ص 407 ج 3 اصول كافى و براى تحليل جمله اخير روايت به ص 152 ج 73 بحار الانوار مراجعه شود .\r\n( 4 ) - ص 406 ، ج 3 اصول كافى\r\n","page_name":" 203 ","page_number":203},
  {"content":"\r\n\r\nمباح باشد نيز شامل مىشود . و اللّه الموفق و المسدد .\r\nدر پايان بايد متوجه بود جاه طلبى اگر بوسيله ريا در عبادات واجب و مستحب باشد حرام شديد و موكد و شرك اصغر است و اگر بوسيله ريا در توصليات باشد حرمت آن مورد بحث است و اگر براى تحكيم فضايل اخلاقى و حفظ شعاير باشد مستحب و اگر براى اقامه دين خدا در روى زمين باشد واجب موكد است .\r\n\r\nششم - بغض معصيت\r\nآنچه را كه خداوند مبغوض مىدارد ( مانند كفر ، نفاق ، شرك ، فعل حرام ، ترك واجب ) نيكوست كه بنده هم مبغوض بدارد ، و در روايات آمده است حب و بغض در راه خدا سبب كمال ايمان مىشود بنابراين حب اطاعت و محبوب خدا ممدوح است .\r\nرضا به معصيت از نظر عقلى يك نوع تجرى و بى ادبى به مقام خداوند و تخطى از مراسم عبوديت است و از نظر فقهى حرام است و لذا بسند صحيح وارد شده است جماعتى حضرت نوح را تكذيب نكردند ولى چون به تكذيب ديگران راضى بودند غرق شدند . . .\r\n« و سائرا هم اغرقوا برضاهم بتكذيب المكذبين و من غاب عن امر فرضي به كمن شاهده و اتاه » « 1 » .\r\nهركسى به عملى راضى باشد مانند بجا آورنده آن عمل است .\r\n\r\n\r\n","description":"","footnote":"\r\n( 1 ) - لا حظ ص 295 ج 45 بحار الانوار و ص 230 ج 1 حدود الشريعة فى محرماتها .\r\n","page_name":" 204 ","page_number":204},
  {"content":"\r\n\r\n إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ  براى كسانى كه دوست دارند كه بدى در ميان مؤمنين شيوع يابد عذاب دردناكى است . بنابراين مسلمان چه به فعل معصيت خود يا به معصيت ديگران نبايد راضى باشد و حتى آرزو و تمناى معصيت نيز تجرى و عقلا موجب عقاب است و شايد همين تمناى معصيت مراد خداوند باشد ، جائى كه در كتابش مىفرمايد :  إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  آنچه كه در دلتان است چه اظهار بداريد و چه پنهانش سازيد خداوند از شما حساب آن را خواهد گرفت . ثمالى از امام باقر ( ع ) از كمترين درجه نصب ( نصبى كه صاحب آن از سگ پليدتر است ) سؤال مىكند امام مىفرمايد : اينكه مرد رايى را ابداع كند ( بدعت گذارد ) و بر آن حب و بغض ورزد ( ص 510 ج 11 الوسائل ) و از همين فصل است كه دعا براى حصول حرام و نفرين بر مردم نيز ممنوع قرار داده شده است . ( ج 1 حدود الشريعه ماده دعا ) و رأفت و مهربانى و دلسوزى در حق جنايتكارى كه مجازات مىشود حرام است .  وَ لا تَأْخُذْكُمْ بِهِما رَأْفَةٌ فِي دِينِ اللَّهِ  و حتى شفاعت كردن در اسقاط يا تخفيف حدود نيز حرام گرديده است .\r\nاللهم طهر انفسنا من كل ما ليس فيه رضاك » « 1 » بدتر از رضايت به گناه ، كمك كردن ظالم در ظلم و همكارى با عاصى در معصيت\r\n\r\n\r\n","description":"","footnote":"\r\n( 1 ) - ممكن است اين صفت مربوط به قسمت اول شود و بعد آن مربوط به قسمت سوم گردد .\r\n","page_name":" 205 ","page_number":205},
  {"content":"\r\n\r\nآنهاست .  تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ . . .  بر خوبى و تقوى همكارى كنيد و بر گناه و تجاوز همكارى ننمائيد و معاونت ظالمين بفرمايش امام هشتم ( ع ) از گناهان كبيره است . « 1 » و امام ششم ( ع ) مىفرمايد : كسى كه بظالمى عليه مظلومى كمك كند خداوند بر او غضب مىكند . « 2 » و حتى اگر كسى سر قلم را براى آنان تراشيده يا كيسه را بسته باشد با آنان محشور مىشود حتى امام از كمك كردن با طبقه ظالم حاكم در ساختمان مسجد نيز نهى نموده است . « 3 » براى تحقيق اين مطلب به حدود الشريعه مراجعه شود . « 4 »\r\n\r\nهفتم - طرفدارى از حق\r\nمسلمان بايد دوستدار و طرفدار حق باشد .  وَ لا تَلْبِسُوا الْحَقَّ بِالْباطِلِ وَ تَكْتُمُوا الْحَقَّ وَ أَنْتُمْ تَعْلَمُونَ  اى بنى اسرائيل حق را بباطل مشتبه نسازيد و حق را پنهان ننمائيد . كسانى كه بينات و هدى را پس از بيان آن در كتاب ، كتمان و پنهان ميدارند مورد لعن خدا و لعنت كنندگانست . ( سوره بقره آيه 42 - 159 ) و از جمله كبائر ، كتمان شهادت به حق و اقامه شهادت باطل است كه تفصيل اين دو\r\n\r\n\r\n","description":"","footnote":"\r\n( 1 ) - ص 345 ج 11 الوسائل الشيعه .\r\n( 2 ) - ص 261 همان مصدر .\r\n( 3 ) - ص 130 ج 12 الوسايل الشيعه .\r\n( 4 ) - جزء دوم ماده اعانه از ص 40 - 47 چاپ اول .\r\n","page_name":" 206 ","page_number":206},
  {"content":"\r\n\r\nموضوع در فقه مسطور است ( حدود الشريعه ج 2 ماده كتمان ) .\r\nيكى از موارد طرفدارى حق محبت به كمال و به تحصيل آن و محبت به كاملين است و يك مورد ديگر آن تأمين عدالت اجتماعى در مقابل زورگويان بنفع مستضعفان و در مقابل حكومتها بنفع ملتها و در مقابل ابرقدرتها بنفع ملل ضعيف است .\r\n\r\nهشتم - قناعت « 1 »\r\nقناعت را اگر بخوب طلب نمودن مال و نيكو تحصيل نمودن آن تفسير كنيم در مقابل حرص قرار ميگيرد و اگر به بى نيازى از آنچه كه بدست مردم است تعبير كنيم در مقابل طمع قرار ميگيرد . بنابراين قناعت دو نوع مصداق دارد .\r\n لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ وَ رِزْقُ رَبِّكَ خَيْرٌ وَ أَبْقى  « 2 »\r\nچشمان آرزوى خود را مگشا به آنچه كه جمعى از كفار را بهره‌مند ساختيم و بزينت و جلوه زندگانى دنيا تا ايشان را امتحان كنيم و روزى پروردگارت بهتر و پاينده تر است .\r\n\r\n\r\n","description":"","footnote":"\r\n( 1 ) - في مفردات الراغب : القناعة الاجتزاء باليسير من الاعراض المحتاج اليها يقال قنع يقنع ( من باب علم يعلم ) قناعة و قنعانا اذا رضي و قنع يقنع ( بالفتح فيهما ) قنوعا اذا سأل ( اي به غير الحاح ) . . . و قال الحرص فرط الشره و فرط الارادة ( ان تحرص علي هداهم ) اي ان تفرط ارادتك في هدايتهم و قال : الطمع نزوع النفس الي شيء شهوة له .\r\n( 2 ) - سوره طه / آيه 131 .\r\n","page_name":" 207 ","page_number":207},
  {"content":"\r\n\r\nاز يازده روايتى كه كلينى مرحوم در باب قناعت كتاب « كافى » « 1 » آورده است دو روايت را در اينجا ذكر مىكنيم .\r\n1 - در روايت صحيحه از امير المؤمنين ( ع ) : پسر آدم اگر از دنيا آنچه كه ترا كفايت مىكند بخواهى كمترين چيز دنيا ترا كفايت مىكند و اگر به قدر كفايت نخواهى تمام دنيا ترا كفايت نكند .\r\n2 -\r\n« من قنع بما رزقه اللّه فهو من اغني الناس . »\r\nكسى كه به روزى خدا قانع باشد از غنى ترين مردمست .\r\nهر دو جمله ارشاد به مفاسد حرص و طمع است كه اكثر مردم آنها را در زندگانى روزمره خود لمس كرده اند .\r\nاين هم سه روايت ديگر از جاهاى ديگر كافى .\r\n1 - صحيح ابن سنان از امام صادق ( ع ) :\r\n« شرف المؤمن قيام الليل و عزة استغناوه عن الناس » ،\r\nشرافت مؤمن در شب زنده دارى و عزت او در بى نيازى او از مردم است .\r\n2 - و عنه عليه السلام\r\n« طلب الحوائج الي الناس استلاب للعز و مذهبه للحياء و اليأس مما في ايدي الناس عز للمؤمن في دينه و الطمع هو الفقر الحاضر »\r\nطلبيدن حاجتها از مردم از بين بردن عزت و حياء است ، و نااميدى از آنچه كه در دست مردم است عزت مؤمن در دينش است طمع فقر آماده است .\r\n\r\n\r\n","description":"","footnote":"\r\n( 1 ) - ص 206 ج 3 اصول كافى ترجمه دار .\r\n","page_name":" 208 ","page_number":208},
  {"content":"\r\n\r\n3 - از امام صادق ( ع ) : ريشه‌هاى كفر سه تا است : حرص ، استكبار ، حسد .\r\nحرص ، آدم را وقتى كه خداوند از درخت نهى نمود وادار كرد كه از آن بخورد .\r\nاستكبار ، كار شيطان بوده كه از سجده آدم كه به او امر شد امتناع كرد .\r\nحسد ، از دو پسر آدم بود كه يكى ديگرى را كشت « 1 » .\r\nراجع به تحليل مفهوم قناعت مناسب است به دو مطلب كه در باب زهد گذشت توجه شود :\r\n1 - تحصيل مواد مورد احتياج بالاتر از حد ضرورت و كمتر از حد هوس منافاتى با قناعت ندارد و حرص شمرده نمىشود .\r\n2 - تحصيل ثروت به منظور تقويه جوامع اسلامى در مقابل استعمار الحادى بين المللى به مراتب مهمتر از حسن قناعت است .\r\n\r\nنهم - علو همت\r\nپستى همت و اكتفا نمودن بدرجات پائين و اهميت دادن به امور جزئى و غير مهم بار كسى را به منزل نمىرساند و او را در ابتداى راه يا اثناى راه مىگذارد .\r\nعلو همت كه بعضى از دانشمندان در تعريف آن گفته\r\n\r\n\r\n","description":"","footnote":"\r\n( 1 ) - رجوع شود به ص 218 و ص 396 ج 3 و ص 9 ج 4 اصول كافى .\r\n","page_name":" 209 ","page_number":209},
  {"content":"\r\n\r\nاند ( ملكه تلاش در تحصيل سعادت و كمال و طلب امور عالى ) براى تكامل اخلاقى و عزت اجتماعى و آرامش روانى انسان نقش بسزائى دارد .\r\n نظر آنان كه نكردند درين مشت خاك * الحق و الانصاف توان گفت كه صاحب نظرند\r\nما رهروان بخلوت شب چون سفر كنيم * بر تاج خسروان بحقارت نظر كنيم \r\nكوتاه نظران و پست همتان اگر درس بخوانند حتى دانشمندان متوسط هم نمىشوند چون بفهميدن چند مطلب بسنده مىكنند .\r\nو اگر اندك ضررى به آنها برسد تا مدتها فكر و ذكر آنان را مشغول مىسازد . و اگر از كسى اندك بدى ببينند كينه توزى آنان دراز خواهد بود . و حتى غالباً به فحش و دروغ و اتهام و بدگوئى و بيهوده گوئى مبتلا مىشوند\r\nو اگر به حق كسى احسان كنند به منت نهادن مستمر اثرات روحانى و اجتماعى آن را از بين مىبرند و طرف را پشيمان مىسازند و قرآن را ناراضى  لا تُبْطِلُوا صَدَقاتِكُمْ بِالْمَنِّ وَ الْأَذى  و اگر بخواهند محترم و محبوب باشند ميسر نيست چه مردم از پست همتان كوتاه نظر تنفر دارند .\r\nاگر بخواهند به خدا تقرب يابند نمىتوانند چون به دو ركعت نماز و دادن چند پول مىپندارند به نقطه پايان عبوديت رسيده‌اند و\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدر انتظار صد و يك كرامت براى خود هستند و خيال مىكنند ملائكه از آنان با كف زدن شديد استقبال خواهند كرد !\r\nبلى تو خواننده عزيز ! شايد به ياد داشته باشى وقتى كه داستان تاريخى مردان كوتاه نظر و بلند همتان را خوانده يا شنيده‌اى اوليها در نظرت حقير و دوميها محترم و دوست داشتنى آمده است و اين عقل خدادادى است كه كوتاه نظرى را زشت و علو همت را نيكو مىداند .\r\nجملاتى در تفسير « قلب مطمئنه » در بحث حالات قلب ذكر شد كه به اين جا مربوط است . و مطالعه آنها بى فايده نخواهد بود « 1 » . و نويسنده هر چه درباره اين خُلق بگويد حق آن را اداء نمىتواند .\r\nبراى تحصيل اين صفت شريفه بايد آگاهى مسلمان به عظمت خداوند عزوجل و فناى دنيا و درجات آخرت و مقام شامخ خليفة اللهى او به حد كافى باشد ، و از نظر عمل به حدى تكرار شود كه ملكه علو همت پيدا شود .\r\nيكى از تعليمات اسلامى كه بعلو همت بسيار كمك مىكند حرمت شديد ريا و سمعه است كه مسلمان نبايد عبادات خود را براى ديدن و شنيدن مردم انجام دهدو همت او در راضى ساختن اين و آن باشد ، معناى حرمت ريا و سمعه اينست كه جز خدا كسى در نظرش نيايد .\r\n\r\n\r\n","description":"","footnote":"\r\n( 1 ) - آياتى كه درباره ناچيزى حيات دنيا و فناى آن وارد شده نصوصى كه حسد وكينه و بدبينى را نكوهش و عفو و ايثار و امثال آن را تشويق نموده دلايل حسن علو همت است .\r\n","page_name":" 211 ","page_number":211},
  {"content":"\r\n\r\n\r\nدهم - صبر و خويشتندارى\r\nبيشتر از صد بار ماده صبر و مشتقات آن در قرآن مجيد استعمال شده است كه نمايانگر اهميت آن در اسلام است . در اين جا پاره‌اى از آثار و امتيازات صبر كه در قرآن مجيد ذكر شده از نظر خواننده مىگذرد :\r\n1 - صبر كار پيامبران و پيامبران اولى العزم است .\r\n2 -  سَلامٌ عَلَيْكُمْ بِما صَبَرْتُمْ  سلام فرشته‌ها در قيامت براى صابرين است .\r\n3 - صبر خوب است .\r\n4 - مزد بهتر دارد .\r\n5 - اطاق بهشتى با تشريفات خاصى اجر صبر است .\r\n6 - صبر اجر مضاعف دارد .\r\n7 - صبر سبب رهبرى و امامت مىشود .\r\n8 - پاداش صبر بهشت است .\r\n9 - به صابرين كيد دشمن ضرر نمىرساند .\r\n10 - صبر در پى آورنده امداد غيبى است .\r\n11 - صبر از عزائم امور و كارهاى مهم است .\r\n12 - صبر و نماز مىتواند به مؤمنين كمك كند .\r\n13 - اجر صابران بى حساب است .\r\n14 - خدا باصابران است .\r\n15 - خداوند صابران را دوست دارد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n16 - صد تن رزمنده صابر بر دوصد تن دشمن پيروز است .\r\n فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ  . صبر كن همانا وعده خداوند حقست ، مردم بى اعتقاد و بى هدف و نادان ترا در تعقيب هدف سبك نسازد و ضعف نفس بر تو مستولى نگردد كه از راه حق بازمانى و يا متردد و يا منحرف شوى .\r\nدر آيه ديگر مىخوانيم شما را به چيزى از ترس و گرسنگى و نقصان مال و جان و ثمرات مبتلا سازيم و بر صابرينى كه در موقع رسيدن مصيبت تسليم خدا شده مىگويند :  إِنَّا لِلَّهِ وَ إِنَّا إِلَيْهِ راجِعُونَ  « ما از خداونديم و ما بسوى او بر مىگرديم » صلوات و رحمت خدا باد و همين اينان پذيرندگان هدايتند .\r\nبلى وقتى ما متذكر باشيم كه از جانب خدا آمده‌ايم و از اوئيم و دوباره بسوى او بر مىگرديم مصائب دنيا نسبت به روح بزرگ ما كوچكى خواهد كرد . و كمتر بر روان ما اثر خواهد گذاشت .\r\n يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ  اى افراد با ايمان صبر و مصابرت و مرابطت داشته باشيد . بعضىها صبر را در اخلاق فردى و مصابرت را در مقابل مصائبى كه از ديگران در زندگانى اجتماعى به او مىرسد تفسير كرده اند . و راغب گفته ( اصبروا انفسكم على العبادة و جاهدوا اهوائكم » مرابطه به معناى مراقبه و محافظه است و يك مورد آن محافظت از سر حدات كشور اسلامى مىباشد .\r\n إِنَّ الْإِنْسانَ خُلِقَ هَلُوعاً   إِذا مَسَّهُ الشَّرُّ جَزُوعاً   وَ إِذا مَسَّهُ الْخَيْرُ \r\n\r\n","description":"","footnote":"","page_name":" 213 ","page_number":213},
  {"content":"\r\n\r\n  مَنُوعاً إِلَّا الْمُصَلِّينَ . . .   انسان شديد الحرص آفريده شده وقتى كه شر به او برسد بى تاب مىشود و اگر خير به او برسد خود را بلند مىبيند و يا از نيكى مانع مىشود مگر نماز خوانان . . . « 1 »\r\nبلى استقامت مؤمن به حدى باشد كه در موقع مصيبت بى تابى نكند و در موقع نعمت طغيان و سركشى ننمايد .\r\nمعناى صبر :\r\nخلاصه كلام راغب در مفرداتش اين است كه « الصبر الا مساك في ضيق » صبر نگهدارى و جلوگيرى در تنگى است . مثل نگهدارى حيوان را بدون علف ، صبر حبس النفس بر طبق مقتضاى عقل و شرع است . صبر مفهوم عامى است كه مصاديق آن نامهاى مختلفى دارد ، اگر حبس نفس در مصيبت باشد نامى جز صبر ندارد و ضد آن بى تابيست . و اگر در جنگ باشد شجاعت است ، ضد آن جبن است و در حادثه ملال آور « نائبة مضجرة » فراخى سينه است و ضد آن ضجر ، و در امساك كلام كتمان است و ضد آن اذاعه و افشاء و همه اينها را خداوند صبر ناميده است .\r\nو اگر در تحصيل چيزى باشد پايدارى و انتظار ناميده مىشود كه ضد آن عجله است و اگر در تحصيل حقست عفو ناميده مىشود كه ضد آن انتقام و تقاص است .\r\nو يكى از مصاديق آن صبر در برابر نعمت و رفاهيت است كه به حد اسراف نرسد و مسوليتها فراموش نشود و صبر در مقابل\r\n\r\n\r\n","description":"","footnote":"\r\n( 1 ) - وهذه الاية كقوله   إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا . . .  \r\n","page_name":" 214 ","page_number":214},
  {"content":"\r\n\r\nقدرت است كه به حد طغيان نرسد كه غالباً آدمى را فاسد گرداند   إِنَّ الْإِنْسانَ لَيَطْغى أَنْ رَآهُ اسْتَغْنى   .\r\nامام باقر ( ع ) در صحيح ابى عبيده مىفرمايد : تنها مؤمن كسى است كه وقتى راضى باشد رضايتش او را در گناه و باطل داخل نگرداند . و اگر خشم گرفت خشمش او را از گفتن حق بيرون نبرد و قدرتش او را به تجاوز نكشاند . « 1 »\r\nخواجه نصير الدين طوسى ( ره ) گفته است : صبر بازداشت نفس از بى تابى در برخورد با مكروه است صبر باطن را از اضطراب و زبان را از شكايت و اعضاء را از حركات غير معمولى باز مىدارد .\r\nبعضىها بى تابى را در بلند كردن صدا بگريه و به سر و صورت زدن و پاره كردن پيراهن و دلتنگى و ملامت زياد دانسته اند ، ولى اصل گريه كردن را منافى با صبر نميدانند .\r\n\r\nچند روايت معتبر السند « 2 »\r\n1 - امام صادق ( ع ) : صبر براى ايمان به منزله سر براى بدن است وقتى سر برود بدن مىرود . همچنان اگر صبر برود ايمان هم مىرود اين معنى مكررا وارد شده است و نمايانگر اهميت صبر در اسلام است .\r\n\r\n\r\n","description":"","footnote":"\r\n( 1 ) - و قريب منه صحيح صفوان ص 330 ج 3 اصول كافى .\r\n( 2 ) - كافى در اين باب 25 روايت دارد ص 142 ج 3 بحار الانوار ، 65 روايت در باب صبر و يسر بعد العسر ذكر كرده است . ص 56 ج 71\r\n","page_name":" 215 ","page_number":215},
  {"content":"\r\n\r\n2 - امام صادق ( ع ) : هركسى از مؤمنين به بلائى مبتلا شود و صبر كند مزد هزار شهيد را دارد . « 1 »\r\n3 - امام باقر ( ع ) :\r\n« الجنة محفوفة بالمكاره و الصبر ، فمن صبر علي المكاره في الدنيا دخل الجنة و جهنم محفوفة باللذات و الشهوات فمن اعطي نفسه لذتها و شهوتها دخل النار »\r\nدوزخ در لذتها و شهوتهاى حرام نهفته است ، هر كس به اين لذتها و شهوتها پرداخت بجهنم مىرود و بهشت در ناراحتيها و صبر پيچيده است و هر كس كه بر آنها صبر كند داخل بهشت شود .\r\n4 - امام صادق ( ع ) : روز قيامت دسته‌اى از مردم برخيزند و در بهشت را بكوبند به آنها گويند شما كيستيد ؟ گويند ما اهل صبريم به آنها گويند بر چه صبر كرديد ؟ گويند : بر اطاعت خدا و از نافرمانى ( معصيت ) خدا صبر كرديم ، خداوند عزوجل مىفرمايد : راست است ، گويند ايشانرا ببهشت در آوريد ، و همين است قول خداى عزوجل :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  يعنى به صابران مزد بى حساب داده مىشود .\r\nروايت آخر درباره آزادى و آزاد مرد :\r\n5 - و عنه ( ع ) : آزاد مرد در همه احوال آزاد است اگر گرفتارى به او برسد صبر كند ، و اگر مصيبت‌ها بر سرش بريزد او را نشكند\r\n\r\n\r\n","description":"","footnote":"\r\n( 1 ) - شايد مراد شهيدى باشد كه دفعتا و بدون صبر شهيد شده و يا با جزع و بى تابى شهيد شده است و گرنه شهيد هم تا پاى جان صبر نموده است . لاحظ ص 78 ج 71 بحار الانوار ففيها اجوبه ثلاثه .\r\n","page_name":" 216 ","page_number":216},
  {"content":"\r\n\r\nاگر چه اسير شود و مغلوب گردد و بجاى راحتى سختى ببيند چنانچه يوسف صديق به آزادى او بردگى اش ضرر نرسانيد كه مغلوب و اسير شد و تاريكى و وحشت چاه و آنچه كه بر سرش آمد به او ضرر نزد تا آنكه خدا بر او منهت نهاد و جبار سركش را مطيع او ساخت بعد از آنكه مالك او بود ، خدا او را برسالت فرستاد امتى را بخاطر او مورد رحمت قرار داد . صبر اين چنين خير را در پى دارد\r\n« فاصبروا و وطنوا انفسكم علي الصبر توجروا » « 1 »\r\nخلاصه بحث اينكه صبر در قرآن و سنت مورد تأكيد قرار گرفته و مزد بى حساب دارد ، ولى بايد متوجه بود كه صبر به معناى بازداشتن نفس از رجوع و بى تابى در مقابل بلاهاى طبيعى و اجتماعى مىباشد نه به معناى ترك چاره جوئى جهت دفع آنها كه كار خوبى است بلى صبر به معناى ذليل و مضطرب نشدن و شكايت نكردن نزد ديگران است . بنابراين صبر به اين معنى يك نوع از استقامت و وقار و حفظ عزت است .\r\nصبر به معناى حبس نفس از ترك واجبات كه باز هم به معناى استقامت در انجام وظيفه است .\r\nصبر به معناى جلوگيرى نفس از معاصى و لذتها و شهوت‌هاى غير مباح بسيار مشكل و عاليست بلى صبر بر بلائى كه از آن چاره ندارد تا صبر از لذتى كه در توان اوست تفاوت زيادى دارد .\r\n\r\n\r\n","description":"","footnote":"\r\n( 1 ) - مؤمن غالباً گرفتاريهاى سختى دارد . ص 351 ج 3 اصول كافى .\r\n","page_name":" 217 ","page_number":217},
  {"content":"\r\n\r\nصبر در مواردى كه اقدام لازم و نيكوست تنبلى و كسالت است كه در خور مؤمن نيست .\r\n موجيم كه آسودگى ما عدم ماست * ما زنده از آنيم كه آرام نگيريم \r\n\r\nاثر بيمارى در زوال گناه\r\nمصيبتها و ناراحتيها باعث آمرزش گناه و تخفيف يا زوال عقوبت اخروى مىشود . و از اين جهت يك نوع نعمت است . بر اين مطلب رواياتى دلالت دارد .\r\nفى صحيح ابان عن الصادق ( ع )\r\n« ان المؤمن ليهول عليه في نومه فيغفر له ذنوبه و انه ليمتهن في بدنه فيغفر له ذنوبه » « 1 »\r\nپريشانى خواب و زحمت كار موجب آمرزش گناه مىشود .\r\nو فى الصحيح عن رسول اللّه ( ص ) خداوند ميفرمايد : هيچ بنده‌اى نيست كه قصد داخل نمودن او را در بهشت داشته باشم مگر اينكه او را در بدنش مبتلا سازم اگر اين مصيبت كفاره گناهانش نشد در موقع مردن بر او سخت مىگيريم تا اينكه نزدم بيايد و گناهى نداشته باشد بعد او را داخل بهشت مىگردانم . . . « 2 »\r\nو بعضى از روايات مناسب اين موضوع در بحث ( تسليم به خداوند ) ذكر شد .\r\nمطلب قابل توجه اينكه جامعه مسلمين و كشورهاى اسلامى\r\n\r\n\r\n","description":"","footnote":"\r\n( 1 ) - ص 181 ج 4 همان مصدر .\r\n( 2 ) - ص 182 همان مصدر\r\n","page_name":" 218 ","page_number":218},
  {"content":"\r\n\r\nاذيتهاى زيادى از اهل كتاب - اروپائىها و امريكائيها و صهيونيستها و مطلق يهوديها و مشركين البته كه كمونيستها خبيثتر و موذى تر از مشركين اند - ديده و مىبينند به حدى كه قابل شمردن نيست و تاريخ اسلامى پر از فجايع آنانست قرآن مجيد از روز اول اين موضوع را پيش بينى كرده و به مسلمانها گوشزد نمود .  لَتُبْلَوُنَّ فِي أَمْوالِكُمْ وَ أَنْفُسِكُمْ وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً \r\nحتماً در مالهاى و جانهاى خود مورد آزمايش قرار مىگيريد و حتماً از اهل كتاب و از مشركين اذيت زيادى را مىشنويد . « 1 »\r\nولى اين اذيت‌ها طاقت فرسا نيست كه ما تسليم و ذليل شويم و بدبختى دنيا و آخرت را بپذيريم كه بوسيله دو چيز قابل مقابله و دفع مىباشد كه قرآن پس از جمله فوق آن را بيان مىدارد :  وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  « 2 »\r\nبلى اگر ما صبر و پايدارى و تمسك به دين خود را از دست ندهيم مىتوانيم از شكست خود جلوگيرى كنيم و شايد مراد از اين صبر و تقوى صبر و تقواى عمومى باشد نه فردى .\r\nدر پايان توجه خواننده به دو نكته ديگر جلب مىشود اول اينكه : ايمان متوسط همراه با آگاهى متوسط در آيات و روايات\r\n\r\n\r\n","description":"","footnote":"\r\n( 1 ) - ممكن است مراد ايه خصوص اذيتهاى زبانى مانند : تكذيب ، فحش ، تهمت ، افتراء ، تبليغات سوء ، باشد نه اذيتهاى بدنى چون فرموده است : مىشنويد و نفرموده كه متحمل مىشويد در دو آيه نيز از تكذيب بحث شده است .\r\n( 2 ) - آل عمران / آيه 186 .\r\n","page_name":" 219 ","page_number":219},
  {"content":"\r\n\r\nوارده صبر و بى وفائى دنياى گذرا مىتواند صبر را تا حدودى براى مؤمن تامين كند و اگر بدرجه يقين برسد كه طبعا از درجه عالى صبر هم برخوردار خواهد بود .\r\nدوم اينكه : صبر با هر سه قسمت اخلاق مناسبت دارد . زيرا صبر در رابطه با خدا و مخلوق و در زندگانى خصوصى مورد نياز است . و پاره‌اى از صفات ديگر نيز چنين است .\r\n\r\nيازدهم - عفت\r\nيكى از صفات حميده مؤمن عفت « 1 » است .\r\nمراد از عفت در روايات ما ظاهراً خودارى از شهوت حرام عورت و شكم است ( حرام خورى و آلودگى دامن ) در صحيح زراره آمده است : خداوند به چيزى برتر از عفت شكم و فرج عبادت نشده است . و در صحيح منصور وارد شده است : نزد خدا عبادتى نيكوتر از عفت شكم و فرج نيست . « 2 »\r\n\r\n\r\n","description":"","footnote":"\r\n( 1 ) - عن القاموس : عف عفا و عفانا و عفافة - بفحهن - و عفة بالكسر فهو عف و عفيف كف عما لا يحل و لايجمل و قال الراغب العفة حصول حالة للنفس تمتنع بها عن غلبة الشهوة واصلة من الاقتصار علي تناول الشيء القليل الجاري مجري العفافة و العفة اي البقية من الشيء و قال المجلسي في بحاره : انها تطلق في الاخبار علي الكف عن مشتهيات البطن و الفرج المحرمة بل المشتبهه و المكروهة من الماكولات و المشروبات و المنكوحات بل من مقدماتهما من تحصيل الاموال المحرمة و من القبلة و اللمس و النظر المحرم .\r\n( 2 ) - ص 125 - 126 ج 3 اصول كافي و في الباب روايات آخر .\r\n","page_name":" 220 ","page_number":220},
  {"content":"\r\n\r\nبعضى از دانشمندان عفت را به انقياد قوه شهوت توسط عقل در اقدام به حد اعتدال در خوردن و نكاح تعريف كرده‌اند و افراط در اين دو امر را شره ناميده‌اند كه عبارت از پيروى شهوت شكم و فرج و زيادتى حرص به خوردن و جماع است . چنانچه تفريط در اين دو امر را خمود گويند .\r\nممكن است اطلاق آيه مباركه  كُلُوا وَ اشْرَبُوا وَ لا تُسْرِفُوا  « بخوريد و بياشاميد و اسراف نكنيد » شامل پرخورى بشود و ممكن است كه نشود زيرا اسراف حرام و پرخورى حرام نيست .\r\nولى شكى نيست كه پرخورى و زياده وى در جماع ضررهائى براى بدن دارد كه مربوط به علم طب است حتى ابو على سينا مىگويد : طب همين است كه تا مىتوانى نزديكى نكنى و روزى يك مرتبه غذا بخور و قبل از هضم غذا نخور گو اينكه خود او در عمل به اين دستور خود بى اعتنا بوده است !\r\nبهر حال شوق و حرص به خوردن و جماع از الحياة الدنيا و صفات بهائم است كه مذموم است و حتى خود پرخورى نيز از نظر شرعى مذموم است در موثقه ابى بصير « 1 » امام صادق ( ع ) مىفرمايد : شكم از خوردن طغيان مىكند بنده با شكم سبك نزديكتر به خدا و با شكم پر مبغوضتر بسوى او مىباشد .\r\n\r\n\r\n","description":"","footnote":"\r\n( 1 ) - ص 497 ج 16 الوسائل و الروايات في الموضوع كثيرة و لكن في اسنادها ضعفا .\r\n","page_name":" 221 ","page_number":221},
  {"content":"\r\n\r\n\r\nدوازدهم - حفظ زبان از بدى\r\nحقيقت اينست كه آدمى بايد بسيار متوجه شكم و عورت ( خصوصاً در دوران جوانى ) و متوجه زبان خود باشد كه در هر ساعت مىتواند مصدر خيرى يا شرى شود .\r\nاقرار به خدا و اسلام ، ذكر خدا ، مناجات ، استغفار ، اصلاح بين مؤمنين ، احترام پدر و مادر ، تعظيم شعائر الله ، تعليم احكام شرعى - فقهى و اخلاقى و اعتقادى ، امر به معروف و نهى از منكر ، تدريس علوم و راهنمائى انسان هاى نيازمند ، خوشحال نمودن مؤمنان و امثال اينها از زبان صورت مىگيرد .\r\nكفر ، افساد ، توهين ، هتك اسرار و مقدسات ، دروغ ، غيبت ، اذيت اضلال ترويج فحشاء و منكر ، امر بمنكر و نهى از معروف ، افتراء ، خيانت ، لغويات ، قذف و غيره باز هم از مجراى زبان بوده و زيان زبان زياد است « 1 » .\r\nاگر سند اين حديث درست نباشد متن آن دور از اعتبار نيست : « من وقى شر ذبذبه و قبقه و لقلقه فقد وقى الشر كله » هر كس شر عورت و شكم و زبان خود را نگهدارد ( گويا ) خود را از همه شرور نگهداشته است .\r\nوفى الصحيح عن السجاد ( ع ) : همانا زبان آدميزاد هر صبح از\r\n\r\n\r\n","description":"","footnote":"\r\n( 1 ) - قسمت عمده زيانهاى زبان مربوط باخلاق اجتماعى مىشود نه به اخلاق فردى ولى بمناسبت عفت اين بحث در اينجا عنوان شد .\r\n","page_name":" 222 ","page_number":222},
  {"content":"\r\n\r\nهمه اعضاى بدن احوال پرسى مىكند ، اعضاء مىگويند : بخيريم اگرتو ما را به حال خودمان بگذارى و مىگويند خدا خدا را در حق ما يادآور و سوگندش مىدهند و ميگويند كه ما به سبب تو به ثواب و عقاب مىرسيم . « 1 »\r\nدر صحيح سليمان از امام باقر ( ع ) و امام صادق ( ع ) از حضرت امير ( ع ) نقل شده است : همه خير در سه خصلت جمع شده است : نظر ، سكوت ، كلام .\r\nهر نظرى كه در او عبرت گرفتن نباشد سهو است .\r\nو هر سكوتى كه در او فكر نباشد غفلت است .\r\nو هر كلامى كه در او ذكر نباشد لغو است .\r\nخوشا به حال كسى كه نظرش عبرت گرفتن سكوت او فكر كردن و كلامش ذكر باشد بر گناهانش بگريد و مردم از شرش ايمن باشد . « 2 »\r\nامام رضا ( ع ) : در بنى اسرائيل كسى عابد نمىشد تا ده سال سكوت نمىكرد . « 3 »\r\nامام صادق ( ع ) : نجات مؤمن در حفظ زبان او است . و كسى كه زبانش را نگه دارد خدا بديهاى او را مىپوشاند . « 4 »\r\nامام هشتم در صحيح بزنطى : از نشانه فقه ، حلم و خاموشى\r\n\r\n\r\n","description":"","footnote":"\r\n( 1 ) - ص 177 ج 3 اصول كافى .\r\n( 2 ) - ص 275 ج 71 بحار الانوار .\r\n( 3 ) - ص 280 همان مصدر\r\n( 4 ) - ص 285 همان مصدر\r\n","page_name":" 223 ","page_number":223},
  {"content":"\r\n\r\nاست همانا خموشى درى از درهاى حكمت است خموشى محبت را بار مىآورد و دليلى بر هر خير است . « 1 »\r\nامام صادق ( ع ) :\r\n« من خاف الناس لسانه فهو في النار » « 2 »\r\nهركس كه مردم از زبانش بترسند در آتش است .\r\nباز هم امام ششم ( ع ) :\r\n« من علامات شرك الشيطان الذي لايشك فيه ان يكون فحاشا لايبالي ما قال و لا ما قيل فيه » « 3 » .\r\nاز نشانه‌هاى شرك شيطان ( در انعقاد نطفه آدمى ) كه در آن شكى نيست اينست كه بد زبان و بدكردار باشد . به آنچه كه مىگويد و عليه خود از جانب مردم مىشنود باكى نداشته باشد .\r\nو فى الصحيح : حيا از ايمان است و ايمان در بهشت و بد زبانى از جفا و خشونت است و جفا در آتش ( صحفه 330 ج 11 الوسايل )\r\nاينهم سفارش قرآن مجيد :\r\n وَ قُلْ لِعِبادِي يَقُولُوا الَّتِي هِيَ أَحْسَنُ  « به بندگانم بگو آنچه كه نيكوتر است » بگويند شيطان ميان آنان مداخله سوء مىكند شيطان دشمن آشكار انسانست .\r\n وَ إِذا سَمِعُوا اللَّغْوَ أَعْرَضُوا عَنْهُ  « وقتى لغو را شنيدند رو مىگرانند . »\r\n\r\n\r\n","description":"","footnote":"\r\n( 1 ) - ص 174 ج 3 اصول كافى .\r\n( 2 ) - ص 326 ج 11 الوسايل .\r\n( 3 ) - ص 327 همان مصدر .\r\n","page_name":" 224 ","page_number":224},
  {"content":"\r\n\r\n وَ قُولُوا لِلنَّاسِ حُسْناً  « با مردم خوب سخن گوئيد . »\r\n وَ قُولُوا قَوْلًا سَدِيداً  « گفتار شما محكم باشد كه خدا عمل‌هاى شما را اصلاح و گناهان شما را مىآمرزد . »\r\n\r\nسيزدهم - عُجب و خود پسندى\r\nنازيدن به عمل صالح و خودپسندى را عُجب گويند . امام كاظم ( ع ) به پسرش فرمود : پسرك من بر تو باد بكوشش كه خودت را از حد تقصير در عبادت خدا خارج ندانى ، زيرا عبادت خداوند آن طورى كه شايسته است ميسر نيست . « 1 »\r\nابوالحسن ( ع ) فرمود : عجب درجاتى دارد از آن جمله اينست كه كار بدش در نظرش جلوه كند و آن را خوب داند و از آن خوشش آيد و پندارد كه كار نيكوئى كرده است . « 2 » و از آن جمله اينكه ايمان آورد و بدين سبب بر خداوند منت نهد در صورتى كه منت خداوند براوست .  بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ . \r\nامام صادق ( ع ) در صحيح عبدالرحمن مىگويد : همانا مرد گناه مىكند و از آن پشيمنان مىشود و كار خوبى مىكند و از آن مسرور مىشود به حدى كه از آن حال خود ( ندامت و پشيمانى ) عقب مىماند . در صورتى كه پشيمانى او بهتر از شادى است كه او را\r\n\r\n\r\n","description":"","footnote":"\r\n( 1 ) - ص 116 ج 3 اصول كافى\r\n( 2 ) - ص 427 همان مصدر و فى الكتاب العزيز  « أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً » \r\n","page_name":" 225 ","page_number":225},
  {"content":"\r\n\r\nفراگرفته است . « 1 »\r\nبلى پشيمانى ، توبه است و انكسار در مقابل حق تعالى كه از عجب بهتر است و گرنه مطلق شادى از عمل صالح مذموم نيست و حتى از لازمه ايمان است .\r\nبهر حال تا اينجا چهار مرتبه عجب و خود پسندى را فهميديم .\r\n1 - كار بدش را خوب پندارد ، كه بدترين مراتب عجب است در قرآن مىخوانيم : آيا شما را از زيان‌بارترين مردم از نظر عمل خبر بدهيم ؟ كسانى اند كه كارشان بى نتيجه بوده و پنداشته‌اند كه كار خوبى كرده اند .\r\n2 - بخاطر ايمان و عمل صالح بر خدا منت نهد كه علامت حماقت آدمى مىباشد و در قرآن نيز از آن فى الجمله نهى شده است .\r\n3 - خود را از تقصير و كوتاهى در انجام مراسم عبوديت بدور بداند . در صورتى كه لازمست آدمى هميشه خود را مقصر بداند ،  « فَلا تُزَكُّوا أَنْفُسَكُمْ »  خود را تزكيه نكنيد .\r\n4 - نازيدن به عمل صالح ولى سرور قلبى بر آن عيبى ندارد وحتى از لازمه ايمانست و زمينه ساز تكرار عمل و شكر گزارى از خالق خود و بر توفيق بر خير .\r\n\r\n\r\n","description":"","footnote":"\r\n( 1 ) - ص 428 همان مصدر و قريب منه صحيح آخر عنه ( ع ) و لاحظ ص 228 ج 71 بحار انوار ايضا .\r\n","page_name":" 226 ","page_number":226},
  {"content":"\r\n\r\nعجب گذشته از نقص روحى تنفر اجتماعى را نيز بدنبال مىآورد زيرا فرد خود پسند كه بهر كار خود مىنازد مورد تنفر مردم واقع مىشود . و در كارها بسيار اشتباه مىكند و اميد اصلاح او ضعيف است .\r\nواينهم دو حديث آخر اين بحث :\r\n1 - فى الصحيح عن الصادق ( ع ) :\r\n« آفة الدين الحسد و العجب و الفخر » « 1 »\r\nحسد و عجب و فخر آفت دين است و بقول مجلسى مرحوم اول و دوم از معاصى دل و سوم از معاصى زبانست .\r\n2 - فى جمله من الروايات : « 2 »\r\n« ثلاث مهلكات : شح مطاع و هوي متبع و اعجاب المرء بنفسه »\r\n\r\nتزكيه نفس\r\nتزكيه نفس هدف آفرينش انسان و غايت ارسال رسل است ولى آدمى نبايد در پندار و گفتار ، خود را تزكيه نمايد يعنى خود را پرهيزگار و متقى و بدور از عيب و گناه بداند . كه باعث گمراهى و با زمانى و پسمانى او مىشود و از سير و سلوك باز مىماند .\r\nدرقرآن آمده است كه خود را تزكيه ننمائيد ( چه بسا كه از فرط خودخواهى و نادانى باشد ) خدا داناتر به كسى است كه تقوى دارد . ( سوره نجم آيه 32 )\r\n\r\n\r\n","description":"","footnote":"\r\n( 1 ) - ص 248 ج 73 بحار الانوار .\r\n( 2 ) - سند هر كدام به تنهائى ضعيف است ولى مجموع آنها قابل اعتبار است رجوع شود به صفحه 5 الى ص 7 ج 70 بحار الانوار .\r\n","page_name":" 227 ","page_number":227},
  {"content":"\r\n\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّهُ يُزَكِّي مَنْ يَشاءُ  « 1 » « آيا نمىبينى كسانى را كه خود را تزكيه مىكنند و ( و از همه عيوب و نقايص مبرا مىدانند ) بلكه خداوند هركسى را كه بخواهد تزكيه مىفرمايد . »\r\nپندار پاكيزگى و دورى از نقص و عيب از غرور و حماقت است ، پيامبر عظيم الشأن اسلام ( ص ) مىفرمايد\r\n« اللهم لا تكلني الي نفسي طرفة عين ابدا . . . »\r\nمرا يك لحظه بخودم وامگذار ، يوسف صديق ( ع ) كه از بزرگترين امتحان كامياب شده است ، مىگويد : من نفسم را تبرئه نمىكنم نفس امر كننده ببدى است مگر اينكه رحمت خدا شامل حال شود .\r\n\r\nچهاردهم - شجاعت\r\nعقلاء شجاعت را خوب و بزدلى و جبن را همانند تهوركه بى باكى و اقدا م در مهالك و مخاطر بدون مجوز معقول باشد . زشت مىدانند در فقه اسلامى موضوعاتى وجود دارد كه تحقق آنها با بزدلى و جبن ميسر نيست ، و شجاعت مسلمان را كه در نظام عقلائى ممدوح شمرده شده است لازم مىگرداند . اين موضوعات عبارتند از :\r\n1 - جهاد ، قرآن مىفرمايد : در طلب كردن كفار سستى نكنيد\r\n\r\n\r\n","description":"","footnote":"\r\n( 1 ) - سوره نساء / آيه 49 .\r\n","page_name":" 228 ","page_number":228},
  {"content":"\r\n\r\nاگر شما از پيكار متألم و دردناك مىشويد آنان هم دردناك مىشوند چنان كه شما دردناك مىشويد و شما از خداوند چيزى را اميدواريد كه آنان اميد آن را ندارند .\r\n2 - عزت نفس  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  .\r\n3 - اجراى عدالت .\r\n4 - غيرت .\r\n5 - امر بمعروف و نهى از منكر .\r\n6 - علو همت .\r\n7 - شديد بودن در مقابل دشمنان  أَشِدَّاءُ عَلَى الْكُفَّارِ \r\n8 - استقامت در وظايف .\r\n9 - حرمت تسليم شدن بدشمن در جنگ .\r\n10 - نترسيدن از كفار .\r\nبلى بزدلى موجب چيره شدن ديگران و زمينه ساز استعمار و استثمار كفار در سرزمين‌هاى اسلامى و بر باد رفتن استقلال و عزت و كرامت انسانى و بالأخره سياه روزى دنيا است .\r\n تا ستم كش زير بار غارت و يغما نرفت * كار دزدان ستمگر غارت و يغما نشد \r\nولى احتياط و تأنى در كارها و مشوره در تصميم گيرى و عفو از ظالم در پاره از موارد و برنيانگيختن جنجال در جاى مناسب آن نبايد با جبن و بزدلى اشتباه شود .\r\nخوف بر سه قسم است :\r\nاول : خوف از خدا كه بسيار مستحسن و نيكوست .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدوم : خوف از مردم كه منجر به ترك وظيفه لازم و مراسم بندگى گردد كه در غير موارد تقيه مشروع ، زشت است .\r\nسوم : خوف از ديگران كه مستلزم مفسده‌اى نباشد . چنانچه منشأ عقلائى نداشته باشد كه مسلما مذموم است و اگر داشته باشد دليلى بر قبح آن وجود ندارد هرچند كه بعضى از دانشمندان علم اخلاق خوف را مطلقا زشت دانسته است . « 1 »\r\n\r\nپانزدهم - وقار\r\nدر تعريف وقار آمده است كه : آرامش و سكون نفس در گفتار و كردار پيش از شروع و در اثناى آنها مىباشد وقتى اين آرامش به حد ملكه رسيد سكينه گفته مىشود .\r\nبنابراين از دست دادن كنترل هيجانات و ناراحتى در مواقع سخت و بحرانى ، مذموم است و چاره جوئى را از انسان دور مىسازد .\r\n« در روايت صحيح آمده است كه : سزاوارتر است مؤمن داراى هشت خصلت باشد : « اولا وقورا عند الهزائز » « در موقع حوادث\r\n\r\n\r\n","description":"","footnote":"\r\n( 1 ) - ممكن است گاهى خوف بدون جبن صدق كند مانند خوف شجاع از قتلش مثلًا توسط دشمن غالب و گاهى كه جبن بدون خوف صدق كند . مانند رفتن در قبرستان و جاى تاريك مثلًا از طرف شب و يا خوابيدن در جايى تنها زيرا با علم بعدم مكروه و ضرر وحشت او را مىگيرد . بعضى در تعريف خوف گفته است كه انه تألم القلب بسبب توقع المكروه ، استقبالى مشكوك الوقوع و اما ان كان معلوم الوقوع او مظنونه سمى توقعه انتظار مكروه و فيه نظر .\r\n","page_name":" 230 ","page_number":230},
  {"content":"\r\n\r\nتكان دهنده با وقار باشد . »\r\nيك مرتبه از وقار آنست كه انسان به تأثير عوامل نفسى از راه راست و متن حقيقت خارج نشود و انضباط نفسانى و مديريت در اراده و اداره داشته باشد .  وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا  « دشمنى مردمى شما را وادار به بى عدالتى نكند . » بلى انتقام گرفتن مظلوم از ظالم منافاتى با وقار ندارد بلكه حفظ عدالت است .\r\n وَ إِذا ما غَضِبُوا هُمْ يَغْفِرُونَ . . .   وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ  « وقتى كه غضب كنند مىبخشند و اگر مورد ظلم و ستم واقع شوند انتقام مىگيرند . « 1 » جزاى بدى بدى است و اگر كسى عفو كند و اصلاح نمايد پاداش او بر خداوند است . »\r\nبهر حال مؤمن با وقار كسى است كه در موقع مصيبت ، ذلت را نپذيرد و در هنگام نعمت ، بغرور و تكبر مبتلا نشود ، و در هر دو حال از طريق عبوديت بيرون نرود .\r\nيك مرتبه ديگر از وقار شوخى و مزاح زياد و قهقه نداشتن است . امام صادق ( ع ) : مزاح نكنيد كه آبرو را مىبرد . در روايت ديگر ميفرمايد : قهقه از جانب شيطانست .\r\nامام كاظم ( ع ) : مزاح و شوخى نكن كه نور ايمان ترا مىبرد ، و مردانگى و مروت ترا سبك مىگرداند .\r\n\r\n\r\n","description":"","footnote":"\r\n( 1 ) - ممكن است انتصار به معناى يارى خواستن باشد ولى به هر حال انتقام جايز است .\r\n","page_name":" 231 ","page_number":231},
  {"content":"\r\n\r\n\r\nشانزدهم - حلم و بردبارى\r\nحلم عبارت است از : آرامش دل به حدى كه غضب او را به آسانى به حركت نياورد و امر ناپسند او را به زودى از جا نكند .\r\n« و قيل انه ضبط النفس عن هيجان الغضب و منعها من الانفصال عن الواردات المكروهة المؤذية » .\r\nامام صادق ( ع ) در روايت صحيحى مىفرمايد :\r\n« ان العلم خليل المؤمن و الحلم وزيره و الصبر امير جنوده و الرفق اخوه و البر والده » « 1 »\r\nعلم دوست مؤمن است ، و حلم و خويشتن دارى وزير او ، صبر سر لشكر او ، و رفق برادر و نرمى پدر او مىباشد .\r\nو فى صحيح الحناط عنه ( ع ) : امام سجاد ( ع ) مىگفت : علامت كمال دين مسلمان ترك سخنى است كه به او مربوط نيست و كمى مجادله و گفتگو و حلم و صبر و حسن خلق اوست « 2 » .\r\n\r\nهفدهم - غرور نيافتن\r\nغرور عبارت است از : سكون نفس به چيزى كه موافق طبع و هوس\r\n\r\n\r\n","description":"","footnote":"\r\n( 1 ) - ص 326 ج 3 اصول كافى و رواه فى ص 78 منه عن عبدالملك دون اخيه عبداللّه و الظاهر انه اشتباه .\r\n( 2 ) - ص 338 ج 3 اصول كافى .\r\n","page_name":" 232 ","page_number":232},
  {"content":"\r\n\r\nباشد . « 1 » كسانى كه به مال يا جمال يا نسب و يا منصب يا محبوبيت مردمى يا بعلم و فن و تخصص خود يا به اولاد و اقارب و اتباع خود مباهات نموده و آن را باعث نجات و سعادت دائمى خود مىدانند مغرورند ، همچنان آنانى كه تكاليف شرعى را كنار گذاشته و خيال مىكنند رحمت خداى منجى آنان است و چنان كه در دنيا از نعمتهاى رحمان برخوردارند در آخرت نيز با تمام جنايات از رحمت رحيم بهره‌مند خواهند بود .\r\n يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  « اى انسان چه چيز ترا به پروردگار كريمت مغرور نموده است ؟ »\r\nدسته‌اى به محبت اولياى خدا فريفته شده‌اند و گمان مىبرند تنها محبت و حتى غلو در حق آنان سبب نجات اخروى مىشود و نيازى به امتثال واجبات و ترك محرمات دينى نيست ، برخى انقلابى بودن را كمال و سبب ارتقاى مقام خود مىدانند ، بدون اينكه از ريختن خود مسلمانان و توهين و افترا و بهتان و ايذاى بيگناهان ترسى بدل راه دهند .\r\nعده‌اى به درس خواندن چند كتاب دل خوش نموده‌اند بدون اينكه معارف اسلامى و مهمات فقهى و حتى احكام مورد ابتلاى\r\n\r\n\r\n","description":"","footnote":"\r\n( 1 ) - في مفردات الراغب : غررت فلانا اصبت غرته ( بالكسر ) و قلت عنه ما اريد و الغرة ( بالكسر ) غفلة في اليقظة و الغرار غفلة مع غفوة و الغرور ( بالفتح ) كل مايغير الانسان من مال و جاه و شهوة و شيطان و دنيا . و الغرير الخلق الحسن .\r\nو يقال ان الغرور مركب من امرين احدهما اعتقاد النفس بان هذا الخير له مع انه ليس بخير ثانيهما حبها و طلبها له باطنا لمقتضيات الشهوة او الغضب .\r\n","page_name":" 233 ","page_number":233},
  {"content":"\r\n\r\nخود را درست بلد باشند تا چه رسد باتصاف به مكارم اخلاقى اين دسته بيشتر حرف مىزنند و كمتر عمل دارند و از مسوليتهاى اجتماعى در جهان اسلام كناره گيرى كرده و حتى در مقابل نابودى اسلام و تجاوز ملحدين و كفار پليد به سرزمين‌هاى اسلامى احساس مسوليت نمىكنند و به گفتن چند ذكر و يا اعمال اختراعى اين و آن خودشان را در شمار اولياء اللّه به حساب مىآورند . و با وجود جريان سيل خون مجاهدين و مدافعين بفكر جمع دنيا و اخذ وجوهات و خريد منزل و . . . مىباشند و ساده لوحانه ادعاى علم و عمل دارند . در حالى كه از بى سوادى و سبكسرى و بى تفاوتى آنان ابليس به خنده مىآيد .\r\nجماعتى به بعضى از انواع عبادات و حتى گاهى به تعبد به عادات خرافى مغرور شده‌اند و ديگران را خوار و ناچيز مىپندارند مىگويند احمق پس از بجا آوردن دو ركعت نماز منتظر است خدا را ببيند كه از عملش تشكر نمايد .\r\n خيالات نادان خلوت نشين * زهم بركند عاقبت كفرودين \r\nپولدارانى هستند كه از مصرف پول در مستحبات غرق شادى مىشوند ولى از اداى واجبات مالى مانند زكات ، خمس ، جهاد و . . . خوددارى مىكنند و حتى از ننگ حرام خورى خود خجالت نمىكشند .\r\n خواجه پندارد كه طاعت مىكند * غفلتاً بر خويش لعنت مىكند \r\nجمعى تمام برنامه دينى را در تطهير خلاصه مىكنند و بوسوسه شيطانى گرفتارند اگر صد حرام را مرتكب شوند ناراحت\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنمىشوند ولى تا ده بار دست را در آب فرو نبرند آرام نمىگيرند و امثال اين موارد مثل معروفست كه « عبادة الجاهل مسخرة الشيطان » تسبيح بدست و چشم بمال و ناموس مردم !\r\n سبحه بر كف توبه بر لب دل پر از شوق گناه * معصيت را خنده مىآيد ز استغفار ما \r\nبراى رهائى از غرور نبايد شخصيت انسانى و مقام خليفة اللهى خود را هم فراموش كرد كه درب ترقى به روى انسان بسته مىشود چون زير بناى تكامل پس از ايمان به خدا ، اعتماد به نفس وباور داشتن خود به عنوان موجود ارزشمند است ، كسانى كه انسان را تا مرز يك حيوان شهوانى و يا ماشين توليد و ابزار كار پائين آورده‌اند در حقيقت انسانيت او را از دستش گرفته اند ، و اين خيانت صدها مرتبه از بمب هيدروژنى خطرناكتر است .\r\nبهر حال مسلمان زرنگ كسى است كه به تمام ابعاد و جهات تكاليف اعتقادى و فقهى و اخلاقى خود متلزم باشد و هيچگاه جهالت و كوتاه نظرى و پست همتى و حب نفس او را از خود راضى و مغرور نسازد . و به يك كمال از صد كمال لازم و ضرورى دل خوش نداشته و به آن بسنده نكند .\r\nاينهم آياتى از قرآن مجيد درباره مذمت غرور :\r\n1 -  ذلِكُمْ بِأَنَّكُمُ اتَّخَذْتُمْ آياتِ اللَّهِ هُزُواً وَ غَرَّتْكُمُ الْحَياةُ الدُّنْيا  اين عذاب شما به اين سبب است كه به آيات خدا استهزاء كرديد و زندگانى دنيا شما را مغرور نمود .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n2 -  وَ غَرَّتْكُمُ الْأَمانِيُّ  آرزوها شما را فريب داد .\r\n3 -  « وَ ذَرِ الَّذِينَ اتَّخَذُوا دِينَهُمْ لَعِباً وَ لَهْواً وَ غَرَّتْهُمُ الْحَياةُ الدُّنْيا  بگذار كسانى را كه دين خود را به لعب و لهو گرفته و زندگانى دنيا مغرورشان كرده است .\r\n4 -  وَ غَرَّكُمْ بِاللَّهِ الْغَرُورُ  شيطان شما را به كرم خدا فريب داد .\r\n5 -  فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ  زندگانى دنيا شما را نفريبد و شيطان شما را به خدا مغرور نسازد .\r\n6 -  فَلا يَغْرُرْكَ تَقَلُّبُهُمْ فِي الْبِلادِ  رفت و آمد كفار و حال خوب و خوش آنان در شهرها ترا فريب ندهد . ( بالأخره ذليل مىشوند )\r\n7 -  إِنِ الْكافِرُونَ إِلَّا فِي غُرُورٍ  كفار جز در غرور نيستند .\r\n8 -  بَلْ إِنْ يَعِدُ الظَّالِمُونَ بَعْضُهُمْ بَعْضاً إِلَّا غُرُوراً  ستمگران همديگر را وعده غرور مىدهند .\r\nزينتهاى حيات دنيا نبايد باعث غرور آدمى شود و او را يا در حد ذليل شدن و يا تكبر برساند كه عزت و ذلت بدست خداونداست .\r\n سر شام شاه فكر تاراج داشت * سحرگاه نه تن سر نه سر تاج داشت\r\nبيك گردش چرخ نيلوفرى * نه نادر بجا ماند و نه نادر گرى \r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبنده بايد متانت ايمانى خود را در هيچ حالى از دست ندهد و در صراط مستقيم عبوديت ثابت قدم باشد .\r\n\r\nهجدهم - سخاوت « 1 »\r\nبخل ، امساك مال است در جائى كه سزاوار بذل باشد . اسراف ، بذل مال است در جائى كه امساك آن سزاوار باشد و عقلاء در آنجا به صرف مال اقدام نكنند از اين دو تعريف ، تعريف سخاوت بدست مىآيد كه بذل مال است در جائى كه بذل سزاوار باشد .\r\nاسراف و تبذير همانطورى كه در جزء اول « حدود الشريعى في محرماتها » بيان شده است از محرمات شرعى مىباشد و بخل شرعا و عقلا قبيح است و سخاوت حسن و نيكو .\r\nآيه 38 سوره نساء : آنانيكه بخل مىورزند و به بخل امر مىكنند و آنچه را كه خداوند از فضل خود به آنان داده است پنهان مىدارند ( بجزاى خود خواهند رسيد )  وَ أَعْتَدْنا لِلْكافِرِينَ عَذاباً مُهِيناً \r\nآيه 180 آل عمران : آنانيكه به آنچه خداوند بايشان داده است بخل مىكنند نپندارند كه بخل براى آنان خير است بلكه شر است\r\n\r\n\r\n","description":"","footnote":"\r\n( 1 ) - سخاوت از يك نظر به اين قسمت مربوط است و از يك نظر به قسمت سوم علم اخلاق مربوط مىشود و شايد پاره ديگرى از صفات نيز ذوجهت باشد .\r\n","page_name":" 237 ","page_number":237},
  {"content":"\r\n\r\nزيرا آن مالى كه در آن بخل مىورزند روز قيامت طوق گردن آنان مىشود و ميراث آسمان‌ها و زمين براى خداوند است . « 1 »\r\nآخر سوره محمد : توجه ! شما همان مردمى هستيد كه براى انفاق در راه خدا خوانده مىشديد بعضى از شما بخل مىورزيدند هركسى بخل نمايد به ضرر خودش است و خدا بى نياز و شما نيازمنديد .\r\nآيه 29 سوره اسرى :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً  دستت را ( از بخشش نمودن ) بگردنت نبند ، و نه زياد آن را ( در دادن مال ) بگشاى كه مورد سرزنش قرار گرفته و به حسرت بنشينى .\r\nبنابراين : مسلمان بايد نه بخيل باشد و نه خودش را از بذل مال تنگدست نمايد .\r\nآيه 67 سوره فرقان : ( بندگان رحمن ) كسانى اند كه در موقع انفاق « 2 » نه اسراف كنند و نه تنگ گيرند ( بلكه ) انفاق ايشان ميان اين دو معتدل باشد .\r\nبذل و انفاق مال چند شرط دارد :\r\n1 - مالى كه بذل مىشود بايد حلال باشد ، و مال حرام بايد به\r\n\r\n\r\n","description":"","footnote":"\r\n( 1 ) - احتمال دارد هر دو آيه درباره كفار باشد ، و احتمال دارد مراد بخلى باشد كه مانع اداى واجبات فقهى گردد چنانچه روايت معتبرى آيه دوم را به زكات تفسير نموده است به تفسير برهان مراجعه شود .\r\n( 2 ) - ممكن است مراد از اين انفاق بذل در مصارف شخصى خود منفق باشد و اطلاقى نسبت به انفاق فى سبيل اللّه نداشته باشد .\r\n","page_name":" 238 ","page_number":238},
  {"content":"\r\n\r\nمالك اصلى آن رد شود ، و اگر مالك آن معلوم نيست و به ترتيبى كه در فقه بيان شده صدقه داده مىشود .\r\nبهر حال بخشش مال حرام و مطلق تصرف در آن ، حرام است و جز عقاب اثر ديگرى ندارد .\r\n2 - مال مذكور غير مرغوب نباشد كه خود انسان حاضر بقبولى آن بدون كراهت نباشد .  أَنْفِقُوا مِنْ طَيِّباتِ ما كَسَبْتُمْ  از مال پاكيزه كه كسب كرده‌ايد و از آنچه كه از زمين برايتان بيرون آورده‌ايم انفاق كنيد از مال خبيث انفاق نكنيد و احتمال مىرود كه مراد از خبيث حرام باشد نه غير مرغوب و مال منفور و شايد مراد بعضى از مالهاى حرامى باشد كه عرفا نيز غير مرغوب و حتى منفور است .\r\n3 - مال مذكور در نظر مالكش محبوب باشد نه آنكه براى خلاصى از او آن را انفاق كند ، در قرآن مىخوانيم :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  هرگز به خوبى نرسيد تا اينكه از چيزهاى دوست داشتنى خود انفاق كنيد .\r\n4 - حفظ كرامت گيرنده رعايت شود زيرا بذل مقرون به منت نهادن و اذيت نمودن گيرنده بى اثر خواهد بود ، بلكه سخن نيكو و عفو نمودن بهتر از صدقه‌اى خواهد بود كه اذيت گيرنده را در پى داشته باشد .\r\n قَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً . . .   يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى  در آيه قبلى چنين آمده است : آنانيكه مالهاى شان را در راه خدا انفاق مىكنند و پس\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاز آن منت و اذيتى در پى ندارد پاداش شان پيش پروردگار ايشان است در اين آيه منت و اذيت مانع قبول و اجر انفاق قرار داده شده است .\r\nدر روايت معتبرى وارد شده است كه بد كننده به والدين و معتاد به خمر و منت گزار بر كار خود ببهشت نمىروند .\r\n« لا يدخل الجنة العاق لوالديه و مدمن الخمر و المنان بالفعال للخير اذا عمله » « 1 »\r\nبلى بايد مواظب بود كه جواب سائل غير اخلاقى نباشد  وَ أَمَّا السَّائِلَ فَلا تَنْهَرْ \r\n5 - انفاق مال اگر به قصد ريا باشد باطل است ( سوره بقره آيه 264 - 265 )\r\nثواب انفاق مال در راه خدا يكى بر هفتصد است . ( سوره بقره آيه 161 ) و آنچه كه صدقه را مهم مىكند اينست كه گيرنده صدقه خداوند است .\r\n أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ  در پايان مناسبت است بدانيم كه پنهان دادن صدقه بهتر از آشكار دادن آنست ،  إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ وَ يُكَفِّرُ عَنْكُمْ مِنْ سَيِّئاتِكُمْ  يعنى اگر صدقات را آشكارا بدهيد خوب است و اگر پنهان بدهيد بهتر است و گناهان شما را پنهان مىكند . ولى آنچه كه از بعضى از روايات معتبر بدست\r\n\r\n\r\n","description":"","footnote":"\r\n( 1 ) - ص 318 ج 6 الوسائل .\r\n","page_name":" 240 ","page_number":240},
  {"content":"\r\n\r\nمىآيد « 1 » اينست كه دادن زكات آشكارا بهتر است و غير زكات پنهانى .\r\n\r\nايثار\r\nايثار بذل مال با فرض احتياج مالك به آنست و به عبارت ديگر اختيار نمودن ديگر را بر خويش كه بالاترين اقسام سخاوت است .\r\n وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  انصار از آنچه كه به مهاجرين داده شده تشويشى بدل راه نمىدهند بلكه آنان را بر خود مقدم مىكنند ولو خود نيازمندند و هركس كه بخل نفس خود را نگهدارد رستگارست .\r\nدر اينجا اين سؤال پيش مىآيد كه آيا ايثار با نهى از باز بودن زياد دست  وَ لا تَبْسُطْها كُلَّ الْبَسْطِ  منافات ندارد ؟\r\nدر جواب ممكن است بگوئيم نهى از بخشش كلى در جائى باشد كه انسانى مالى دارد ، و همه را به يك و يا چند تن بدهد و خود را تهيدست بگذارد . و اين عمل را عادت نمايد ، و ايثار در جائى است كه مال به اندازه كفايت او يا برادر مؤمنش مىباشد . و اثر آن موقتى است ( البته به شرطى كه ايثار مستلزم ترك واجبى نباشد ) ولى براى جواب قانع كننده بايد تأمل و دقت بيشترى صورت گيرد . واللّه العالم .\r\n\r\n\r\n","description":"","footnote":"\r\n( 1 ) - ص 215 مصدر قبلى\r\n","page_name":" 241 ","page_number":241},
  {"content":"\r\n\r\nيك نوع ايثار ديگر داريم كه بالاترين مظهر انسانيت است و آن ايثار جان براى تحصيل هدف الهى است مسلمان بايد فكر و ذكر و قدم و قلم و مالش در راه تقويت غايت عظماى او به كار رود كه : « انما الحياة عقيدة و جهاد » و اگر جانش در راه جهاد لازم باشد بايد در احقاق حق و ابطال باطل مخلصانه فرياد برآورد .\r\n اى دوست اگر جان طلبى جان به تو بخشم * از جان چه عزيز است بگو آن به تو بخشم\r\nجادوا بانفسهم دون سيدهم * و البذل بالنفس غاية الجود ! \r\nهر موقع به اين حد از ايثار رسيديم ولى اللّه هستيم .\r\n\r\nفايده\r\nامام صادق ( ع ) در صحيح حلبى مىفرمايد : « حسن بن على عليهما السلام سه مرتبه اموال خود را با خدا قسمت نمود حتى يك لنگه كفش را نيز داد و بيست مرتبه پاى پياده به مكه رفت و حج نمود . « 1 »\r\nمطالب زير قابل توجه و دقت است .\r\nاول - بعضى از علماى اخلاق نوشته‌اند كه سرّ لزوم يا استحباب انفاق سه چيز است :\r\nالف : بيرون رفتن محبت مال از دل و انحصار محبت به خداوند عزوجل .\r\n\r\n\r\n","description":"","footnote":"\r\n( 1 ) - ص 336 ج 6 الوسائل .\r\n","page_name":" 242 ","page_number":242},
  {"content":"\r\n\r\nب : تطهير نفس از بخل .\r\nج : شكر نعمت خدا ، چون انفاق نوعى از شكر است .\r\nنگارنده مىگويد : فايده مهم انفاق كمك به فقراء و دلجوئى از بيچارگان و تخفيف دردهاى جانگداز آنانست در قرآن و سنت سفارشات بسيارى درباره انفاق شده است . اقسامى از آن واجب و اقسامى را مستحب قرار داده است و اين همه براى جلوگيرى از تحقق فاصله زياد طبقاتى بين توانگران و مستمندان است كه شكاف عميق بين آنان بوجود نيايد و ضعفا بتوانند از حد متوسط زندگانى بهرمند شوند .\r\nدر جامعه‌اى كه فاصله ثروتمندان و تهيدستان زياد باشد و طبقه ضعيف از تأمين غالب ضروريات و احتياجات اقتصادى خود محروم باشند و در مقابل ثروتمندان از همه امكانات مادى استفاده كنند و حتى ناز بفروشند و خودنمائى كنند حتماً صفات اخلاقى طرفين متغير مىشود .\r\nيك طرف متكبر ، متجبر خودخواه ، حريص ، طماع ، عياش ، متجاوز ، مستثمر ، محتكر و درنده خو بار مىآيد و طرف ديگر ذليل ، عقده اى ، تند خلق ، بدبين ، ضعيف النفس ، كينه توز مىشود . در چنين شرايط زندگانى صلح آميز و حفظ امنيت اجتماعى ممكن نيست و افراط ثروتمندان مترف تفريط تهيدستان را به ارمغان مىآورد كه نتيجه آن در فرض مساعدت شرايط بزرگترين بدبختى اجتماعى و بشرى خواهد بود ، اين بدبختى بزرگ بنام كمونيزم هم اكنون چون مرض سرطان دامن گير بشريت است كه بايد آن را\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nزائيده دنيا پرستى و سرمايه دارى بى قيد و بند دانست .\r\nبلى كمونيزم هر چند ثروتمندان متكبر و دنياپرست را نابود كرد ، ولى تمام كارگران و طبقه مستمند جامعه را نيز بدبخت تر از هميشه نمود ، در نتيجه تمام افراد ملت اسيران بى اراده و غلامان حلقه به گوش يك گروه قلدر و زورگو بنام هيئت دولت شدند و دين و شرف و راحت فكر و دنيا و همه چيز مردم تباه شد ، بلى سياه روزان و محكومان نظام‌هاى كمونيستى نه دين دارند و نه دنيا « 1 » و گويا كمونيزم ، فرد بارز هلاكت و فتنه ايست كه قرآن مجيد مىفرمايد :  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  از فتنه‌اى بپرهيزيد كه نه تنها به ظالمين شما مىرسد بلكه همه شما را در بر مىگيرد منتهى به غير مقصر در روز قيامت عوض داده خواهد شد  وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ  در راه خدا انفاق كنيد و بدست خود خود را به هلاكت نياندازيد .\r\nاگر ثروتمندان تحت قيود حقوقى و اخلاقى شرعى كنترل شوند و فقرا از نظر معنوى با اخلاق اسلامى و از نظر مادى به حقوق واجبه و مستحبه‌اى كه با حفظ كرامت انسانى براى آنان مقرر شده است تقويه شوند مسلماً انسانيت از اين بدبختى بزرگ نجات خواهد يافت . و بعبارت ديگر از تطبيق عدالت اقتصادى و اخلاق اسلامى حالت متوسطى بوجود مىآيد كه زندگانى هر دو\r\n\r\n\r\n","description":"","footnote":"\r\n( 1 ) - بطور نمونه از دهها كتاب ، كتاب سيماى زنده بگوران و كتاب به زمامداران شوروى را بخوانيد . تا بدانيد كه مردم بدبخت روسيه چه حالى داشته و دارند .\r\n","page_name":" 244 ","page_number":244},
  {"content":"\r\n\r\nطرف تا حدى بهم نزديك و گوارا و يا اقلًا زندگانى تهيدستان قابل تحمل مىشود .\r\nدوم - حالا كه اثر مهم انفاق دانسته شد بد نيست ساير آثار انفاق و صدقه را در نصوص معتبر دينى از نظر بگذرانيم ( جلد 6 وسايل الشيعه ملاحظه شود )\r\n1 - گناهان را مىپوشاند\r\n2 - بركت مىآورد .\r\n3 - هفتاد نوع بلا و بدبختى را دفع مىكند .\r\n4 - بد مردن - ميتة السوء - را بر طرف مىكند .\r\n5 - صدقه پنهانى غضب پروردگار را فرو مىنشاند .\r\n6 - سبب اداى دين مىشود .\r\n7 - عزت و احترام را در اجتماع بار مىآورد اين اثر نه تنها منصوص كه محسوس هم هست .\r\nسوم - در دو روايت معتبر آمده است كه :\r\n« كل معروف صدقه »\r\nهر كار خوب صدقه است .\r\nچهارم - اگر چيزى را به غير از ارحام خود ببخشد تا عين آن باقيست مىشود كه رجوع كند ولى اگر در بذل مال قصد قربت نموده يا عوض گرفته است نمىتواند رجوع كند .\r\nصدقه دادن به نزديكان و نانخوران بهتر از صدقه به ديگران است و فقير متعفف و با حياء كه روى طلب كردن را ندارد اولى تر از ديگران است .\r\nپنجم - آيات و روايات در موضوع سخاوت و بخل و انفاق\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nزياد است كه به پاره‌اى از آنها اشاره شد و اينك سه روايت ديگر براى تبرك و تيمن . « 1 »\r\n1 - امام صادق ( ع ) در صحيح حريز : سخى كريم كسى است كه مال خود را در حق انفاق مىكند .\r\n2 - موثقه على بن عقبه عنه ( ع ) : عرض كردم حد سخاوت چيست ؟ فرمود : آنچه را كه خداوند بر تو واجب كرده از مالت بيرون كنى و در موضع آن صرف نمائى .\r\nاين حديث مرتبه لازم و ضرورى سخاوت را بيان فرموده است .\r\n3 - در چند روايت آمده است كه بخل يكى از سه چيز مهلك است . شح مطاع و هوى متبع و اعجاب المرء بنفسه »\r\nدر پايان بايد متوجه بود كه بهترين انفاق ، صرف مال در دفاع از دين و دفع ملحدين و فاسقين است و سپس در ايجاد و نگهدارى حكومت اسلامى .\r\n\r\nهدف و وسيله\r\nآيا هدف وسيله را مباح مىكند ؟ جمعى از جواب دادن مثبت ، وحشت دارند و حتى آن را به آدم كشان و جنايتكاران مانند كمونيستها و امثال آنان نسبت مىدهند كه براى پيشبرد بعضى از\r\n\r\n\r\n","description":"","footnote":"\r\n( 1 ) - مرحوم مجلسى در ص 353 ج 71 بحارالانوار ، 22 روايت در مدح سخاوت و در ص 305 ج 3 ، 37 روايت را در ذم بخل نقل كرده است .\r\n","page_name":" 246 ","page_number":246},
  {"content":"\r\n\r\nاهداف سياسى خود از هيچ جنايت و فسادى دريغ نمىورزند و حتى هزاران انسان بى گناه را مىكشند و بالأخره در رسيدن بهدف از دروغ و توهين و ظلم و تخريب و غارت و تجاوز و خونريزى هيچ هراسى ندارند .\r\nدر جريان انقلاب اسلامى كشور خويش برخى از گروه‌ها را مىبينيم كه با وجود مسلمان بودن اعضاى آنها از هيچ جنايتى خوددارى نكرده‌اند و حتى تمام امكانات خود را قولا و عملا در راه متهم كردن ديگران و توهين مخلصين و كشتار مؤمنين به مصرف رسانيده‌اند بدون اينكه به دشمن اصلى توجه اساسى نموده باشند . و يا به اصلى از اصول اخلاقى و يا بوظايف شرعى پايبندى نشان داده باشند . استولي عليهم الشيطان فانسيهم ذكر الله بهر حال شايد در دنيا هوشمندى يابيده نشود كه هر وسيله‌اى را براى هر هدفى مباح و جايز بداند چنانچه هيچ عاقلى نگفته است كه هيچ هدفى مبرر هيچ وسيله‌اى نيست ! زيرا هر هدفى بر اساس قانون عليت بر وسيله‌اى توقف دارد . و لزوم تحصيل هدف ، ارتكاب وسيله را نيز لازم مىسازد . بعبارت ديگر هدف و وسيله گاهى هر دو نيكو و يا حداقل خالى از مفسده هستند و گاهى هر دو داراى مفسده و ضررند كه هر دو فرض از محل بحث خارج اند زيرا انجام فرض اول و لزوم ترك دوم روشن است .\r\nاگر هدف مضر باشد و وسيله بى ضرر باز هم بخاطر ضرر هدف ارتكاب وسيله مضر مىشود . مورد بحث فرضى است كه هدف داراى مصلحت و وسيله داراى مفسده باشد و يا بالعكس\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nهدف مفسده دار و وسيله داراى مصلحت باشد . در اين جاست كه سؤال مىشود آيا هدف مبرر و توجيه‌گر وسيله است يا نه ؟ آيا براى رسيدن به هدف مىشود بهر وسيله‌اى اقدام كرد يانه ؟\r\nنكته اساسى از نظر عقل و اخلاق اينست كه هدف و وسيله آن بايد ارزيابى شود مصلحت و مفسده آنها در ميزان معقولى سنجيده شود چنانچه مصلحت هدف بيشتر از مفسده ارتكاب وسيله باشد وسيله مباح مىشود و گر نه از تعقيب هدف بايد صرف نظر نمود شايد در اصل اين مطلب هم اختلافى بين صاحب نظران نباشد و آنچه كه مورد اختلاف شديد و محتاج ببحث طولانى است تشخيص ميزان و معيار معقوليت است كه مصلحت و مفسده هدف و وسيله آن با آن سنجيده مىشود .\r\nاديان و مكاتب ، ايدئولوژىها ، ملتها و دولتها ، قومها هركدام از خود ارزشها و موازين خاصى دارند كه بر مبناى آنها حكم به اباحه وسيله و حرمت آن مىكنند گو اينكه گروههائى هم بدون در نظر داشتن معيار ، وحشيانه و كور رفتار مىكنند .\r\nكمونيستها براى دولتى كردن سرمايه‌ها و منابع توليد و به اسارت در آوردن ملتها در دست حزب ، كشتن ميليونها انسان را مباح مىدانند ، تا چه رسد به دروغ و اتهام و اغتشاش و ايجاد قحطى و رعب و ترس و فريب دادن و مكر و خدعه و امثال آن و حتى براى آسان شدن كار از پذيرفتن اصول اخلاقى مورد اتفاق بشريت سرباز مىزنند و به آنها استهزاء مىكنند ! كاپيتاليزم غربى براى حفظ آزادى مهار نشده فردى و رقابت آزاد از تمام اصول\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاخلاقى و انسانى چشم مىپوشد و هر دو دسته در خلقت انسان هيچ هدف عالى و معنوى را كه او به تحصيل آن موظف باشد نمىبينند و بعنوان يك حيوان تكامل يافته به او نظر مىكنند .\r\nاسلام كه درست در نقطه مقابل اين دو دسته و امثال آنان انسان را موجودى با رسالت و فانى نشدنى و داراى خلافت ربانى كه بغرض تكامل آفريده شده و مسؤليتهاى روحانى و اجتماعى را برعهده دارد ، مىنگرد ترازوى مصلحت و مفسده سنج جداگانه‌اى دارد كه با فطرت خالص انسانى او ارتباط مستقيمى دارد .\r\nاسلام به منظور حفظ غرض اصلى از خلقت كل بشريت جهاد را مباح و گاهى لازم مىشمارد و اهداف كمونيزم و كاپيتاليزم را باطل و مخالف نواميس انسانى مىداند .\r\nحقيقت اينست كه جامعه انسانى همانگونه كه به آب و غذا و خورشيد احتياج دارد به يك سلسله ضوابط و موازين مورد احترام كه تمام اهداف و خواسته‌ها و حركات و سكنات خود را به آن تطبيق و ارزيابى كند ، و از بلاهاى ويرانگر خودكامگى ، خود و ديگران را نجات دهد ، و روابط انسانى و عدالت اجتماعى تحكيم يابد نياز دارد .\r\nو معلوم است كه علم و اقتصاد و تربيت ( حتى با فرض عدم اختلاف در ارزشهاى اخلاقى ) منهاى دين هيچ كمكى درين مورد نمىتواند و اين فقط دين خالص الهى و دستورات و ارشادات آسمانى است كه مىتوانند چنين ضوابط و موازينى را بما ارائه دهند كه حتى در خلوت هم از آن تخطى نتوانيم و انديشه احترام و\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nتطبيق زندگانى بر آنها سراسر جان و تن آدمى را بگيرد و آنگهى همين موازينست كه ارزشهاى فرح زاى انسانى را معرفى مىدارد  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ \r\nاگر بر نفسهاى همه آدميزادگان دين خدايشان نفوذ مىداشت تاريخ انسانيت چنين لكه دار و ننگين نمىشد مثلًا حجاج و يزيد و هيتلر و استالين و فرعون و نمرود و چنگيز و برژنف و ساير سردمداران خون آشام و مديران حكومتهاى غرب و شرق فاسد رود خون را در زندگانى انسانها جارى نمىساختند ما يك بار ديگر به اهميت ارشاد قرآن الهى خود متوجه مىشويم كه فرموده است « قسم بعصر كه انسان در زيان و بدبختى و انحطاط و فلاكت بدتر از فلاكت حيوانات درنده جنگل است مگر آنانيكه ايمان آورده‌اند و كارهاى شايسته را انجام داده اند . و همديگر را به حق و صبر و استقامت سفارش نموده اند . »\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nقسمت سوم : اخلاق انسان با ديگران\r\nپاره‌اى از اخلاق را بايد با همه مردم مراعات نموده و به مقتضاى آن پايبند شد و پاره‌اى از اخلاق مخصوص بعضى از اصناف است بنابراين مباحث اين قسمت در دو فصل بيان مىشود :\r\n\r\nفصل اول : اخلاق انسان با همه مردم\r\nكيست كه نداند اخلاق تا حدودى زيادى زير بناى زندگانى سالم اجتماعى مىباشد و امنيت اجتماعى و حسن روابط افراد در پناه مكارم و محاسن اخلاق حاصل مىشود . مگر گزارشات رسمى در بزرگترين كشورهاى متمدن دنيا فاش نساخته‌اند كه در هر 30 ثانيه ( نيم دقيقه ) يك قتل يك تجاوز جنسى و دزدى با حمله صورت مىگيرد . و ارقام اين جنايات و ساير جنايات در سالهاى اخير رو به افزايش است . يكى از مجله‌هاى آمريكائى نوشته است : از سال 1966 تا سال 1971 جمعيت امريكا به نسبت پنج درصد افزايش پيدا كرد و انتظار مىرفت جرائم نيز به همين نسبت افزايش يابد ولى در طول اين پنج سال ميزان جرم و جنايت به حد 74 درصد بالا رفت ، مقايسه بين سال 1960 و 1970 بدرجه تكان دهنده‌اى رسيد به اين توضيح كه در سال 1960 در هر 58 دقيقه يك جنايت روى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمىداد و در سال 1970 به 33 دقيقه رسيد . در سال 1960 در هر 6 دقيقه يك سرقت روى مىداد . ولى در سال 1970 در هر 91 ثانيه ، تجاوز به عنف و اجبار از هر 34 دقيقه يك فقره به 14 دقيقه رسيد .\r\nما براى حفظ سلامتى اجتماع و براى همزيستى بهتر و نگهدارى امنيت بايد روابط اخلاقى خود را مستحكم نمائيم و به موضوعات زير توجه بيشتر مبذول داريم هرچند موضوعات مذكور به ترتيب مناسبى برشته تحرير در نيامده است .\r\n\r\nاول - خوش خلقى\r\nخوش خلقى عبارت از گفتار پسنديده و روى باز و جالب بودن حركات است و سوء خلق ( بد خلقى ) خلاف آن است و البته كه معناى هر دو جمله در نظر عرف واضح و روشن است .\r\nبه سفارشات دينى در اين مورد توجه فرماييد :\r\n1 -  وَ قُولُوا لِلنَّاسِ حُسْناً  با مردم نيكو سخن گوئيد . « 1 »\r\n2 - پيامبر اكرم ( ص )\r\nان صاحب الخلق الحسن له مثل اجر الصائم القائم » « 2 »\r\n3 - عنه ( ص ) برادرت را بچهره باز ديدار كن ( ص 161 ج 3\r\n\r\n\r\n","description":"","footnote":"\r\n( 1 ) - فى موثقة عمار عن الصادق ( ع ) فى تفسيره و لا تقولوا الاخيرا حتى تعلموا ما هو ، ص 563 ج 11 الوسائل از خود آيه هم فهميده مىشود كه محكم است و حكم به بنى اسرائيل كه مخاطبند مخصوص نيست .\r\n( 2 ) - ص 157 ج 3 اصول كافى صحيح ذريح و صحيح بن سنان .\r\n","page_name":" 252 ","page_number":252},
  {"content":"\r\n\r\nاصول كافى )\r\n4 - عنه صلى اللّه عليه و آله نزديكترين شما به من فرداى قيامت نيكوترين شما از حيث اخلاق و نزديك ترين شما بمردم است . « 1 »\r\n5 - مردى از حضرت ختمى مرتبت سؤال كرد چه كسى ايمانش كاملتر است ؟ فرمود : نيكوتر آنان از نظر خلق . « 2 »\r\n6 - امام صادق ( ع ) در صحيح حناط مىفرمايد : چهار چيز در هر كسى باشد كامل الايمان است و گناهان زياد او آن را كم نمىتواند : راستى ، اداى امانت ، حياء و حسن خلق .\r\n7 - امام باقر ( ع ) در صحيح بن مسلم :\r\n« ان اكمل المؤمنين ايمانا احسنهم خلقا »\r\n8 - امام صادق ( ع ) در صحيح بن سنان : « خلق نيكو گناه را آب مىكند چنانچه خورشيد يخ را آب مىكند .\r\n9 - و عنه ( ع ) : مؤمن بعد از انجام واجبات عملى كار محبوبتر از اين بجا نياورد نزد خداى تعالى كه مردم را از لحاظ خلقش در وسعت گذارد .\r\n10 - و عنه ( ع ) : همانا بدخلقى عمل را فاسد مىكند چنانچه سركه عسل را از بين مىبرد . « 3 »\r\n\r\n\r\n","description":"","footnote":"\r\n( 1 ) - ص 395 ج 71 بحار الانوار .\r\n( 2 ) - ص 395 ج 71 بحار الانوار .\r\n( 3 ) - اصول كافى ، ج 3 ص 157 و ج 4 ص 11 ، بحار الانوار ج 73 ص 296\r\n","page_name":" 253 ","page_number":253},
  {"content":"\r\n\r\nدر قرآن مجيد مىخوانيم :  لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ »  اگر درشت‌خو و سخت دل مىبودى از دور و برت پراكنده مىشدند .\r\nمى بينيد كه با تندى و سخت دلى معجزات و علم نبوت هم بى اثر مىشد ، بلى مهربانى و خوش خلقى بهترين قوه جاذبه براى ارشاد مردم بسوى حق تعالى است .\r\nعلامه مجلسى ( قده ) مىگويد : خُلق بر ملكات و صفات راسخه در نفس اطلاق مىشود . چه خوب باشند و چه بد ، و حسن الخلق غالباً بر صفاتى اطلاق مىشود كه موجب حسن معاشرت و نيكو زندگى كردن با مردم شود . و از يك روايت استنباط مىكند كه اخلاق خوب مانند اعمال خوب ثواب دارد .\r\nبعضى از نويسندگان مىگويند اخلاقى كه براى حفظ زندگانى مادى انسان لازمست محاسن اخلاق ناميده مىشود .\r\nو اخلاقى كه براى تعالى و كمال روحانى او لازمست بنام مكارم اخلاق ياد مىشود ولى بعيد نيست مفاد روايات اين باشد كه محاسن اخلاق جزئى از مكارم اخلاق باشد و مراد از حسن خلق در روايات تنها نفس خوشروئى و معاشرت نيكو باشد . بهر حال خوش خلقى و رفتار نيكو با مردم ، موقوف بر چندين صفات پسنديده و فضايل اخلاقى از قبيل صبر ، وقار ، مدارا ، عفو ، فرو بردن خشم و تواضع و غيره مىباشد . و فقنا اللّه لها و لكل خير .\r\nدر پايان به اين روايت توجه كنيد .\r\n« ما ايسر ما رضي الناس به\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمنكم كفوا السنتكم عنهم » « 1 »\r\nچه اندكست چيزى كه مردم از شما به آن راضى مىشوند زبانهاى خود را از بدگوئى به آنان و معتقدات آنان باز داريد .\r\nدر بحوث گذشته اين كتاب مطلبى درباره بذربانى بيان شد . به موسى وهارون ( عليهماالسلام ) دستور مى رسد كه با فرعون به نرمى صحبتت كنند  . ( فَقُولا لَهُ قَوْلًا لَيِّناً ) \r\nبهر حال حسن خلق و خوش روئى تنها در جائى درست نيست كه باعث ادامه معصيت طرف و يا عدم رجوع او به حق گردد .\r\n\r\nدوم - مدارا كردن\r\nمدارا ، تحمل اذيت مردم و سازگارى با آنانست و مىشود كه آن را جزئى از خوش خلقى دانست . كلينى مرحوم در كافى شش روايت را در ذيل اين عنوان ذكر كرده است كه پيغمبر اكرم ( ص ) در يكى از آنها فرموده است ( پروردگارم مرا به مدارات مردم امر فرموده است چنانچه به اداى فرايض . « 2 » ولى چون اسناد اين روايات از نظر علم رجال معتبر نبود از نقل آنها خوددارى شد .\r\nو في الصحيح عن رسول اللّه ( ص ) :\r\nالرفق يمن و الخرق شوم »\r\nيعنى نرمى ميمنت دارد و خشونت نحوست .\r\n\r\nسوم - انصاف\r\nكلينى مرحوم بيست روايت را در كافى در باب انصاف نقل كرده\r\n\r\n\r\n","description":"","footnote":"\r\n( 1 ) - ص 498 ج 11 الوسائل الشيعه .\r\n( 2 ) - ص 197 ج 3 اصول كافى .\r\n","page_name":" 255 ","page_number":255},
  {"content":"\r\n\r\nكه مضمون يكى از آنها كه به سند صحيح نقل شده اينست : براى خداوند بهشتى كه خبر سه دسته داخل آن نشوند كه يكى از آنها كه به سند معتبرنقل شده اينست : يراى خداوندبهشتى است كه جزسه دسته داخل آن نشونديكى كسانىاند كه درنفس خود به حق حكم كنند و با انصاف باشند .\r\nو اينهم صحيح ديگر از امام صادق ( ع ) در كتاب وسايل ص 227 ج 11\r\n« ما ناصح اللّه عبد في نفسه فاعطي الحق منها و اخذ الحق لها الا اعطي خصلتين رزقا من اللّه و رضا عن اللّه يغنيه »\r\nهركس حق را از نفس خود و براى نفس خود بگيرد رزق و رضاى خدا كه او را بى نياز مىسازد به او داده مىشود .\r\n« و فى الصحيح :\r\nما ابتلي المؤمن بشيء اشد عليه من خصال ثلاث يحرمها قيل و ما هن ؟ قال : المواسات في ذات اللّه و الانصاف من نفسه ( في ذات يده ) و ذكر اللّه كثيرا . . . » « 1 »\r\nمؤمن به سخت تر از اين سه خصلت مبتلا نشده است : مواسات ، انصاف و ياد زياد خداوند .\r\n\r\nچهارم - بى نيازى از مردم\r\nفى الصحيح عن الصادق ( ع ) « شرف مؤمن به قيام شب ( نماز شب ) و عزت او در استغناى او از مردم است » و رواياتى در اين باب وارده شده است « 2 » . اينهم يك روايت جالب كه امام صادق ( ع ) در صحيح ابى بصير نقل فرموده است :\r\n\r\n\r\n","description":"","footnote":"\r\n( 1 ) - ص 151 ج 93 بحار الانوار و فيها روايات آخر فى الانصاف .\r\n( 2 ) - ص 218 ج 3 اصول كافى .\r\n","page_name":" 256 ","page_number":256},
  {"content":"\r\n\r\nجماعتى از انصار خدمت رسول اكرم ( ص ) مشرف شدند و سلام كردند حضرت جواب سلام آنان را داد و عرض كردند ما به شما حاجتى داريم . فرمود : آن را پيش آريد . عرض كردند حاجت بزرگيست . فرمود : بياوريدش كه چه باشد ، عرض كردند : بهشت را براى ما بر پروردگارت ضمانت نما ! حضرت پس از تأملى فرمود : اين كار را مىكنم به شرطى كه از كسى چيزى سؤال نكنيد .\r\n( كار اين مردم به جائى رسيد ) كه مردى از آنان در سفر تا زيانه‌اى از دستش مىافتاد و دلش نمىخواست كه به ديگران بگويد كه آن را بده تا از سؤال بدور باشد خودش از مركب پياده مىشد و آن را بده تا از سؤال بدور باشد خودش از كسى كه نزديكتر به آب بود نمىگفت آب را بده بلكه خود بر مىخواست و آب را مىخورد . « 1 »\r\nبدتر از اين گونه خواستن و سؤال نمودن تملق و خضوع كردن در مقابل مردم است كه چيزى بدست آورد در حالى كه اسلام بر ما واجب كرده است روزى ده مرتبه بگوئيم  « وَ إِيَّاكَ نَسْتَعِينُ »  تنها از تو كمك مىطلبيم . و غير تو ابزار و و وسائل اند و تو مسبب الاسباب .\r\nدر صحيح حريز امام صادق ( ع ) فرموده است :\r\n« و الاستغناء باللّه عزوجل عن طلب الحوائج الي صاحب سلطان انه من خضح لصاحب سلطان و لمن يخالفه علي دينه طلبا لما في يديه من دنياه اخمله اللّه عزوجل و مقته عليه و وكله اليه »\r\n( ص 128 ج 12 الوسائل )\r\n\r\n\r\n","description":"","footnote":"\r\n( 1 ) - ص 307 ج 6 الوسائل و فى الباب روايات آخر .\r\n","page_name":" 257 ","page_number":257},
  {"content":"\r\n\r\nخضوع نمودن در مقابل قدرتمندان و صاحبان مناصب رسمى و در مقابل مخالف دين به طمع چيزى كه در دست اوست موجب بى اعتنائى و خشم خدا مىشود .\r\nولى گاهى خواستن و طلبيدن براى حفظ دين و حفظ نفس محترمه و جلوگيرى از فساد و عصيان واجب يا مستحب مىشود و مؤمن هوشمند بايد در سراسر مسايل اخلاقى همه جهات را مد نظر داشته باشد تا مبتلا به تقديم جهت اخلاقى غير لازم بر جهت حقوقى ( فقهى ) لازم نگردد و يا اخلاقى اهم را بخاطر امر غير اهم ترك نكند .\r\n\r\nپنجم - غضب ننمودن\r\nدر قرآن آمده است : بشتابيد بسوى آمرزش پروردگار خود و بهشتى كه براى آن دسته از متقينى آماده شده است كه در حال راحتى و سختى انفاق مىكنند و خشم خود را فرو مىبرند و از مردم عفو مىكنند .\r\nمجلسى مرحوم در بحارالانوار 34 روايت در مذمت غضب نقل كرده است كه درسه تاى آنها آمده است :\r\n« الغضب مفتاح كل شر »\r\nغضب كليد هر شريست . « 1 »\r\n\r\n\r\n","description":"","footnote":"\r\n( 1 ) - ص 262 الى ص 280 ج 73 بحار الانوار .\r\n","page_name":" 258 ","page_number":258},
  {"content":"\r\n\r\nامام صادق ( ع ) در صحيح ابن سنان : سه چيز در هر كس باشد خداوند حور العين را به زنى او در مىآورد ( هر طورى كه خواسته باشد ) : فرو بردن خشم ، صبر بر شمشيرها براى خداوند عزوجل ( مبارزه براى اسلام ) و مردى كه بر مال حرام دست يابد و براى خدا ترك كند .\r\nو فى صحيح الثمالى عن الصادق ( ع ) عن رسول اللّه ( ص ) : سزاوار ترين مردم به عفو مردم كسى است كه بيشتر از ديگران خشمش را فرو برد . « 1 » ولى خشم و غضب براى خدا و عليه باطل پسنديده است .  أَشِدَّاءُ عَلَى الْكُفَّارِ  -  وَ اغْلُظْ عَلَيْهِمْ \r\nلكن نه اينكه بتعدى برسد زيرا خشم براى خدا مانند ساير صفات و افعال از خود حد و اندازه‌اى دارد حتى پيامبر اكرم ( ص ) به سپاهيان اسلام در هنگام فرستادن آنان بجهاد مىفرمود :\r\nلاتغلوا و لا تمثلوا و لا تغدروا و لا تقتلوا شيخا فانيا و لا صبيا و لا أمراة و لا تقطعوا شجرة الا ان تضطروا اليها و ايما رجل من ادني المسلمين او افضلهم نظر الي احد من المشركين فهو جار حتي يسمع كلام اللّه فان تبعكم فاخوكم في الدين و ان ابي فابلغوه مأمنه و استعينوا بالله »\r\n( ص 43 ج 11 الوسائل )\r\nخيانت نكنيد كسى را مثله نكنيد غدر ( ترك وفا و نقض عهد ) نكنيد ، پيران از پا افتاده و اطفال و زنان را نكشيد درختها را بدون\r\n\r\n\r\n","description":"","footnote":"\r\n( 1 ) - ص 421 همان مصدر .\r\n","page_name":" 259 ","page_number":259},
  {"content":"\r\n\r\nحالت اضطرار نبريد . . . .\r\n\r\nششم - عفو و گذشت\r\nدر اخلاق اسلامى بر علاوه ترك غضب و فرو بردن خشم ، عفو و گذشتن از حق خويش نيز مورد سفارش قرار گرفته است ، و قرآن مجيد مكرر به آن تشويق فرموده است .\r\n« فاعفوا و اصفحوا . . . خذ العفو . . . و ليعفوا و ليصفحوا « 1 » الا تحبون ان يغفر اللّه لكم « 2 » و اذا ما غضبوهم يغفرون ، فمن عفي و اصلح فاجره علي الله »\r\n قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  « به مؤمنين بگو كه كفار را ببخشند ! ! ! » پيغمبر اكرم ( ص ) در خطبه‌اش مىفرمايد : آيا شما را به بهترين اخلاق دنيا و آخرت خبر ندهم ؟ عفو نمودن ازكسى كه به تو ستم كرد باشد ، پيوند به كسى كه از تو بريده باشد و نيكى به كسى كه به تو بدى نموده باشد . « 3 »\r\nاين مضمون مكررا وارد شده است و در بعضى از روايات اين جمله اضافه شده است : و گفتن حق ولو به ضرر خود . « 4 »\r\nوقتى زن يهودى را كه گوشت گوسفند مسموم را به حضرت نبوى ( ص ) خورانيده بود به خدمتش آوردند فرمود : چه چيز ترا به\r\n\r\n\r\n","description":"","footnote":"\r\n( 1 ) - قيل العفو ترك عقوبة الذنب و الصفح ترك تثريبه .\r\n( 2 ) - از آيه استفاده مىشود كه عفو از مردم غفران خدا را در پى دارد .\r\n( 3 ) - ص 399 ج 71 بحار الانوار صحيح بن سنان .\r\n( 4 ) - ص 165 ج 6 الوسائل .\r\n","page_name":" 260 ","page_number":260},
  {"content":"\r\n\r\nاين كار وادار كرد ؟ عرض كرد : با خود گفتم اگر پيامبر باشد به او ضرر نمىرساند و اگر پادشاه باشد مردم را از او راحت مىسازم ، حضرت او را عفو فرمود . « 1 »\r\nامام چهارم ( ع ) : روز قيامت وقتى همه مردم را خداوند جمع نمايد يكى آواز دهد : اهل فضل كجايند ؟ جمعى برخيزند و ملائكه به آنان گويند فضل شما چه بوده ؟\r\nگويند : وصل مىكرديم به كسى كه از ما مىبريد و عطا مىكرديم به كسى كه ما را محروم مينمود و عفو مىنموديم از كسى كه بما ظلم مىكرد . به آنان گفته مىشود راست است داخل بهشت شويد . « 2 »\r\n\r\nهفتم - خوبى و احسان :\r\nرسول اكرم ( ص ) :\r\n« لا تزهدن في المعروف عند اهله »\r\nخوبى را از اهل آن دريغ مدار .\r\nامام صادق ( ع ) :\r\nاصنع المعروف الي من هو اهله و الي من ليس من اهله فان لم يكن هو اهله فكن انت من اهله »\r\nخوبى را بجا آور باكسى كه اهل آنست و با كسى كه اهلش نيست اگر او اهل خوبى نبود تو اهلش باش .\r\nو عنه ( ع ) ايضا :\r\n« اصنعوا المعروف الي كل احد فان كان اهله و الا فانت اهله »\r\nولى گاهى خوبى با اشرار و بى دينان نتيجه خوبى\r\n\r\n\r\n","description":"","footnote":"\r\n( 1 ) - موثقه ابى بكير ص 402 ج 71 بحار الانوار .\r\n( 2 ) - ص 165 ج 6 الوسايل\r\n","page_name":" 261 ","page_number":261},
  {"content":"\r\n\r\nندارد . و لذا امام مىفرمايد : « لاتصلح الصنيعة الا عند ذى حسب او دين » « 1 » خوبى جز با شريف يا متدين شايسته نيست .\r\nدر قرآن مىخوانيم  إِنَّ اللَّهَ يَأْمُرُ بِالْعَدْلِ وَ الْإِحْسانِ   وَ قُولُوا لِلنَّاسِ حُسْناً   لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ \r\nبهترين احسان و خوبى در حق ديگران ارشاد و راهنمائى آنان بسوى حقيقت و فضايل اخلاقى و تكاليف فقهى و نزديك نمودن آنان بپروردگار مىباشد . اين دلسوزى و خير خواهى در حق كافر و مؤمن از صفات پيامبرى است .  فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً   فَلا تَذْهَبْ نَفْسُكَ عَلَيْهِمْ حَسَراتٍ \r\nحضرت پيغمبر اكرم آنقدر علاقه بهدايت مردم داشت كه قرآن مىگويد : مبادا جان خود را در اين شوق و حسرت هلاك بگردانى ! ! بنابراين ما هم بايد تا حد زيادى اين علاقه را در نفس خود زنده كنيم .  لَكُمْ فِي رَسُولِ اللَّهِ أُسْوَةٌ حَسَنَةٌ  نيكوست كه به آن حضرت اقتدا كنيم بلى بايد علاقه به حد افراط نرسد كه بر خلاف موازين به خود و ديگران ضرر برسانيم و تعصب چشم ما را كور كند .\r\nو نيز در قرآن مىخوانيم :  أَنَّهُ مَنْ قَتَلَ . . .   فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ \r\n\r\n\r\n","description":"","footnote":"\r\n( 1 ) - ص 528 - 531 ج 11 الوسايل .\r\n","page_name":" 262 ","page_number":262},
  {"content":"\r\n\r\n جَمِيعاً \r\nزنده نمودن يكتن به منزله زنده نمودن همه مردم است و تأويل احياءدرآيه در روايت معتبرى به هدايت نمودن شده است . يعنى اگر خدا توفيق هدايت يك انسان را به آدمى بدهد مثل اينست كه همه انسانيت را هدايت نموده است . چه ثوابى !\r\nبر اساس اهميت هدايت ، گناه گمراه ساختن مردم بجز بهدايت دوباره آنان از گمراهى بخشودنى نيست ( رجوع شود بحدود شريعه فى محرماتها ج 2 ماده اضلال )\r\nبنابراين آدم عاقل بايد مواظب باشد كه بنام دين ، مذهب اصلاحات انقلاب ، حزب ، سازمان ، انجمن و جمعيت مبارزه با جهل و خرافات ، كمك به محرومين ، انسان دوستى و ساير عناوين مردم را از راه حق و حقيقت و از حلقه ضوابط اخلاقى و دايره تكاليف شرعى بيرون نبرند و گمراه شان نسازند كه گناه آن بسى بزرگ است و مردم خود نيز متوجه باشند كه شيادان روباه صفت و عقده‌اى احمق دين و دنياى آنان را تباه نسازند . و اللّه المستعان .\r\n\r\nهشتم - دفع بدى به نيكى\r\nدر قرآن بر علاوه سفارش به عفو و خوبى نمودن به يك فضيلت عالى ترى امر مىكند و آن جزا دادن بدى به خوبى مىباشد  وَ يَدْرَؤُنَ بِالْحَسَنَةِ السَّيِّئَةَ  « 1 » و سلام دادن در جواب بدگوئى\r\n\r\n\r\n","description":"","footnote":"\r\n( 1 ) - سوره رعد / آيه 23 ، و سوره قصص / آيه 55 .\r\n","page_name":" 263 ","page_number":263},
  {"content":"\r\n\r\nنادانان ،  وَ إِذا خاطَبَهُمُ الْجاهِلُونَ قالُوا سَلاماً  در سوره سجده آمده است : حسنه و سيئه ( خوبى و بدى ) برابر و مساوى نيست بدى را به آنچه كه نيكوتر است دفع كن تا دشمنت ناگهان دوست خالص شود ولى اين كار را جز اهل صبر و صاحب بهره بزرگ نمىتواند پذيرا شود .\r\n\r\nنهم - دورى از حسد\r\nحسد آرزوى زوال نعمتهاى خداوند از ديگرانست ولى اگر نعمتها به صلاح طرف نباشد ، آن را غيرت گويند نه حسد و اگر مثل آن را براى خود آرزو كند و زوال آن را از طرف نخواهد به آن رقابت ( منافسه و غبطه ) گفته مىشود . و در يك روايت غير معتبر در اصول كافى وارد شده است : « مؤمن رقابت مىكند و حسد نمىبرد و منافق حسد مىبرد و رقابت ندارد . » بهر حال ضد حسد را نصيحت نام مانده‌اند و آن را به اراده بقاى نعمت براى ديگران تفسير كرده اند .\r\nحسد يكى از بدترين صفات اخلاقى مىباشد كه ضرر آن وجدانى است و حسود هميشه در زندان غم و اندوه بسر مىبرد و راحتى ندارد ، از حضرت امير ( ع ) درباره حسود و حسد كلماتى نقل شده كه ضعف سند مانع از تصديق به صحت آن‌ها نيست و بايد از آنها استفاده برد « 1 » آدم حسود در آتش حسدش مىسوزد و اگر بتواند مصدر جنايات هولناك مىشود .\r\n1 -  مِنْ شَرِّ حاسِدٍ إِذا حَسَدَ  بگو پناه مىبرم به پروردگار فلق\r\n\r\n\r\n","description":"","footnote":"\r\n( 1 ) - به ص 256 ج 7 بحار الانوار مراجعه شود .\r\n","page_name":" 264 ","page_number":264},
  {"content":"\r\n\r\nاز شر حسود كه حسد ورزد اين آيه به خباثت حسد از نظر تاثير آن در جناياتى كه در حق محسود ممكن است صادر شود اشاره مىكند حسد ، توهين ، استهزاء ، ظلم ، حق تلفى ، و حتى خونريزى و ساير معاصى را در پى دارد .\r\n2 -  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  آيا ( يهوديها ) با مردم در آنچه كه خدا بفضلش به آنان داده است حسد مىورزند .\r\n3 - روايت صحيحه يونس از امام صادق ( ع ) از رسول‌الله ( ص ) : خداوند به موسى بن عمران فرمود : به آنچه كه به مردم از رحمت خود داده‌ام حسد مبر . زيرا حسود بر نعمت من خشمگين است ، و از قسمت من كه ميان بندگانم كرده‌ام جلوگيرى مىكند و كسى كه چنين باشد من از او نيستم و او از من نيست .\r\nدر روايت صحيحه‌اى امام باقر ( ع ) : حسد ايمان را مىخورد چنانچه آتش هيزم را مىخورد . « 1 »\r\nروايت صحيحه‌اى ديگر از امام صادق ( ع ) : آفت دين حسد و خود بينى و فخر باليدن است . « 2 »\r\n\r\nاسباب حسد\r\nحسد غالباً از دشمنى با محسود و يا از خباثت و ضعف نفس حسود بوجود مىآيد كه حال ديدن نعمت را درباره ديگران ندارد .\r\n\r\n\r\n","description":"","footnote":"\r\n( 1 ) - ص 216 ج 3 اصول كافى ترجمه دار .\r\n( 2 ) - ص 418 همان مصدر قبلى\r\n","page_name":" 265 ","page_number":265},
  {"content":"\r\n\r\nگاهى بخاطر حب رياست و حب مال و جاه رشك مىبرد و گاهى بخاطر تكبر و يا فوت منفعت و يا تجاوز طرف و تسلط او حسد بوجود مىآيد .\r\nخداوند بوسيله تفكر در مفاسد حسد توفيق دورى آن را عطا فرمايد كه نه تنها حسد نورزيم كه خير خواه مؤمنين هم باشيم .\r\nامام صادق ( ع ) در موثقه سماعه مىفرمايد : هر مؤمنى كه بابرادر مؤمنش دنبال حاجت او برود و خير خواهى او را نكند ( فلم يناصحه ) با خدا و رسولش خيانت نموده است . « 1 »\r\nدر روايت صحيح‌اى امام صادق ( ع ) مىفرمايد :\r\n« يجب للمؤمن علي المؤمن النصيحة له في المشهد و المغيب . »\r\n( ص 597 ج 11 الوسائل )\r\nيكى از مظاهر خير خواهى ارشاد جاهلين و امر به معروف و نهى از منكر متخلفين است كه در اسلام واجب گرديده است اما يكى از شاهكاريهاى تعاليم اسلامى اينست كه تا خود عمل نكرده به ديگران امر و نهى نكنيم  لِمَ تَقُولُونَ ما لا تَفْعَلُونَ  چرا چيزى را كه عمل نمىكنيد مىگوئيد اين روش نزد خداوند مبغوض است .\r\nبهر حال وظيفه ما در مقابل جاهلان و مخالفان ارشاد و امر به معروف و نهى از منكر است كه به حق برسند نه اينكه ساكت بمانيم و يا از نادانى مردم استفاده ببريم .\r\n\r\n\r\n","description":"","footnote":"\r\n( 1 ) - ص 68 ج 4 همان مصدر .\r\n","page_name":" 266 ","page_number":266},
  {"content":"\r\n\r\n\r\nحكم فقهى حسد\r\nنقل عن الشيخ انه مكروه و عن العلامة تبعا لابن ادريس انه محرم و في الجواهر انه لا كلام في حرمته و العمدة في اثبات الحرمة ، قوله ( ع ) : الحسد ياكل الايمان لكن في حسنة حريز عن الصادق ( ع ) عن رسول الله ( ص ) : رفع عن امتي تسعة اشياء : الخطاء و النسيان و ما اكرهوا عليه و ما لا يعلمون و ما لا يطيقون و ما اضطروا اليه و الحسد و الطيرة و التفكر في الوسوسة في الخلق ( الخلوة ) ما لم ينطقوا بشفة » « 1 »\r\n« اقول ان رجع القيد الي الاخير فالمرفوع هو مطلق الحسد فيحمل ما تقدم علي الكراهة كما عن الشيخ و ان رجع الي الثلاثة الاخيرة ( الحسد و الطيرة و التفكر فالمرفوع هو الحسد بلا اظهار فيحرم اظهار الحسد و ان شك في رجوعه فيصبح الكلام من المحفوف بما يصلح للقرينية فالمتيقن من المرفوع هو الحسد بلا نطق بشفة »\r\nو يؤيد رجوع القيد الي الثلاثه صيغه الجمع ( ينطقوا ) لكن عن توحيد الصدوق : ما لم ينطق بشفة بصيغة المفرد ( ص 208 ج 2 بحار الانوار )\r\nو اما تضعيف الرواية سندا كما في حدود الشريعه في محرماتها ( ج 1 ماده الحسد ) ففيه ان احمد بن محمد بن يحيي حسن علي الاظهر لترحيم الصدوق عليه مكررا فلاحظ تحقيقه في كتاب : بحوث في علم\r\n\r\n\r\n","description":"","footnote":"\r\n( 1 ) - ص 295 ج 11 الوسايل نقلا عن التوحيد و الخصال .\r\n","page_name":" 267 ","page_number":267},
  {"content":"\r\n\r\nالرجال . نعم في رواية حريز عن الصادق ( ع ) كلام .\r\nدهم - تواضع و عدم تكبر\r\nعجب ، خودپسندى ، كبر ، بزرگ بينى و اعتقاد به برترى از ديگران است و تكبر آثار ظاهر كبر است كه در راه رفتن و سخن گفتن و معاشرت با ديگران بروز مىكند و تكبر در قرآن و سنت بسيار تقبيح شده است  ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ \r\nكبر و تكبر گاهى در مقابل حق و آيات و عبادت خداوند است كه اين نوع كبر منجر به كفر مىشود . مانند كبر و كفر ابليس ، و شايد اكثر آيات و روايات ناظر به همين نوع از كبر باشد .\r\nو گاهى در مقابل مخلوق است كه بسيار زشت و زننده و باعث تنفر مردم از متكبر مىشود ، تكبر فى الجمله از نظر فقهى نيز حرام و ممنوع است ،  وَ لا تُصَعِّرْ خَدَّكَ لِلنَّاسِ وَ لا تَمْشِ فِي الْأَرْضِ مَرَحاً إِنَّ اللَّهَ لا يُحِبُّ كُلَّ مُخْتالٍ فَخُورٍ  « 1 » گونه خود از مردم ( بعنوان بى اعتنائى و تكبر مگردان با شادى زياد و غرور بر روى زمين راه مرو همانا خداوند هيچ متكبر فخر كننده‌اى را دوست ندارد .\r\nو اين هم چند روايت معتبر الاسناد از جزء يازدهم وسائل الشيعه :\r\n1 - عزت و كبر از آن خداوند است هر كس از آن چيزى بگيرد خدا او را بجهنم مىاندازد ، البته عزت داشتن ممنوع نيست . و\r\n\r\n\r\n","description":"","footnote":"\r\n( 1 ) - سوره لقمان / آيه 18 .\r\n","page_name":" 268 ","page_number":268},
  {"content":"\r\n\r\nدر قرآن به آن اشاره شده و مسلما مراد از عزت در اين روايت معناى خاصى مىباشد مانند عزت غير مشروع .\r\n2 - در جهنم وادى است براى متكبرين بنام سقر كه از شدت حرارت خود به خدا شكايت كرد و به او اجازه تنفس داده شد وقتى تنفس كرد جهنم را سوزانيد !\r\n3 - بزرگترين كبر اينست كه حق را نشناسند و بر اهل حق طعنه زند كه گويا با خداوند به نزاع برخاسته است .\r\n4 - خوانديم كه ريشه‌هاى كفر ، حسد و حرص و استكبار است ( ص 396 ج 3 اصول كافى ) بنابراين نبايد آدمى ديگران را خوار و حقير پندارد و خود را بهتر و بالاتر كه پندار مذكور از حركات و سكنات او ظاهر گردد . بحث دقيق تر اين موضوع بايد در علم فقه صورت گيرد .\r\nاز صفات خوب ، تواضع و فروتنى است كه مىشود آن را به شكسته نفسى و احترام نمودن به ديگران تفسير كرد .\r\n1 -  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً  بندگان خداوند رحمان كسانى اند كه بر روى زمين با آرامى و تواضع راه مىروند و هنگامى كه نادانان آنان را مخاطب قرار دهند سلام مىدهند .\r\n2 -  وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ  . رسول من با پيروانت متواضع و يا مهربان باش .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n3 - امام صادق ( ع ) در صحيح معاويه مىفرمايد : در آسمان دو فرشته موكل به بندگان است هر كس كه براى خداوند تواضع كند او را بلند مىبرند و هر كس كه تكبر كند او را پست نمايند . « 1 »\r\n4 - امام باقر ( ع ) در موثقهء محمد بن مسلم مىفرمايد : فرشته‌اى خدمت حضرت رسول اكرم ( ص ) مشرف شد عرض كرد خداوند عزوجل ترا مخير كرده است كه بنده و رسول و متواضع باشى يا پادشاه ؟ حضرت به جبرئيل نگاه كرد . جبرئيل اشاره كرد كه تواضع فرمائيد ، حضرت فرمود : ( مى خواهم ) بنده متواضع و رسول باشم .\r\nسزاوار است انسان در حال كبر و يا موقع تكبر بفرمايش حضرت امير المؤمنين ( ع ) التفات نمايد تا از اين مرض نجات يابد ،\r\nعجبت لابن آدم اوله نطفة و آخره جيفة و هو قائم بينهما و عاء للغائط ثم يتكبر ! ! « 2 »\r\n اولت بود يكى قطره آب * كه از آن شستن ثوب است صواب\r\nاز شكم تا بكنار آمده اى * از ره بول دوبار آمده اى\r\nآخرت جيفه افتاده به خاك * كرده پنهان بيكى تيره مغاك \r\n\r\n\r\n","description":"","footnote":"\r\n( 1 ) - ص 185 ج 3 اصول كافى ترجمه دار .\r\n( 2 ) - ص 234 ج 73 بحار الانوار\r\n","page_name":" 270 ","page_number":270},
  {"content":"\r\n\r\n بر توان پرده بفرض ار بدرند * چشم نابسته كسان كم گذرند\r\nدر ميانه كه سراسر خوشى است * روز و شب كار تو سرگين كشى است\r\nتنت آراسته از در و گهر * چون شكمبه شكم از سرگين پر\r\nگر به خود نيست شناساوريت * لب گشادم به شناساگريت\r\nاز من اين نكته فراموش مكن * مدحت مدح گران گوش مكن \r\nاسباب و علل كبر ، عبادت ، نسبت ، جمال ، قدرت مال ، مقام دولتى ، محبوبيت مردمى و امثال آنها مىباشد ولى اگر اندكى تأمل شود متوجه مىشويم كه هيچ يكى از اينها مايه افتخار نيست ، خصوصاً علم ، زيرا هر عالم ميداند كه علم او بسيار اندك است و جهل و نادانى او ميلياردها بار از دانش ناچيز او بيشتر است افتخار به نسبت براساس يك اصل احمقانه است و آن اينكه من آنم كه رستم بود پهلوان !\r\nعبادت واقعى با تكبر منافات دارد و موجب فسق متكبر مىشود متكبر بايد بداند كه او عبادت كاملى ندارد و الا اثر\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nعبادت كه تواضع باشد در نفسش ظاهر مىشود .\r\n\r\nقابل توجه\r\nانسان براى فرار از تكبر نبايد خود را در ذلت حقارت بيندازد فرد يا قومى كه اعتماد به نفس را از دست بدهد و براى خود كرامت و شخصيتى قايل نباشد و ذلت را بپذيرد او نه به كمال انسانى مىرسد و نه به مقام روحانى و قرب الهى كسانى كه خود را ذليل و حقير پندارند بهر پستى و معصيت تن در مىدهند ، و براى تحصيل هيچ فضيلتى همت نمىگمارند . در اخلاقى اسلامى بايد تكبر را بوسيله تواضع طرد نمود و هم چنان ذلت را بوسيله عزت . بلى مؤمن متواضع و عزيز است  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  عزت براى خداوند و رسول او و مؤمنان است .\r\nدر فقه اسلامى سجده كه مظهر بالاترين مرتبه خواريست براى غير خدا هر چند كه رسول معصوم باشد حرام قرار داده شده و بوسيله  إِيَّاكَ نَعْبُدُ وَ إِيَّاكَ نَسْتَعِينُ  « تنها ترا عبادت ميكنيم و فقط از تو كمك مىطلبيم » مسلمانان را از تملق و چاپلوسى دور داشته است .\r\nو اما قوله تعالى :  فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ \r\nمراد در اين آيه از ذلت ، تواضع ، نرمى و مدارا است نه توهين\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو تحقير نفس خود و ممكن است مراد از غيرت ، در برابر كفار ، عدم اعتناء به جاه و مال آنان باشد نه اينكه منظور تكبر در مقابل كفار باشد هرچند احتمال آن نيز وجود دارد .\r\nدر بعضى از روايات معتبر وارد شده است كه « هر كس يك دوست مرا خوار گرداند گويا با من جنگيده است » بعيد نيست كه اين روايت و امثال آن خوار نمودن و ذليل نمودن خود انسان را نيز ملاكا شامل شود و اهانت نفس مانند اهانت مؤمنين ديگر حرام باشد . « 1 »\r\nمتأسفانه در پاره‌اى از كتب اخلاقى براى ازاله تكبر سفارشاتى شده است كه با اخلاق و تعاليم اسلامى سازگارى ندارد و حتى از بعضى پيشوايان تصوف نقل شده است كه فعل حرام را بخاطر حفظ تواضع مرتكب شده اند ! چه جهالتى و ضلالتى !\r\n\r\nيازدهم - ترك مراء ( جدل و مجادله )\r\nمجلسى مرحوم مىفرمايد : مراء جدال و گفتگو است كه بغرض اظهار كمال و فخر و يا بغرض تعصب باشد كه بسيار مذموم است و اگر بغرض احقاق حق باشد ممدوح است .\r\nاز مجموع رواياتى كه در اين زمينه نقل شده است « 2 » زشتى\r\n\r\n\r\n","description":"","footnote":"\r\n( 1 ) - در روايات آمده است كه اذلال مؤمن به او تفويض نشده و سزاوار نيست كه خود را ذليل نمايد ص 439 ج 4 تفسير برهان .\r\n( 2 ) - ص 127 ج 2 بحار الانوار طبع جديد .\r\n","page_name":" 273 ","page_number":273},
  {"content":"\r\n\r\nمراء ظاهر مىشود مثلًا در يك روايت امام صادق ( ع ) از حضرت پيامبر اكرم ( ص ) نقل مىكند كه اولين چيزى كه پروردگارم مرا از آن نهى كرده است عبادت بتها و شرب خمر و مخاصمه و منازعه با مردم مىباشد .\r\nراغب در المفردات ، مراء را مجادله و گفتگوى با ترديد مىداند و آن را از « مريه » گرفته است .\r\nنراقى مرحوم مىگويد : مراء ، طعنه زدن در كلام ديگرى براى تضعيف اوست كه غرضى جز تحقير و توهين طرف و اظهار برترى خودش چيز ديگر نباشد جدال را متعلق باظهار مسايل اعتقادى مىداند و  مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ  و خصومت را لجاجت در سخن براى بدست آوردن مال و حق مقصود تفسير كرده است .\r\nبنابراين ، مراء هميشه مذموم است ، جدال و خصومت اگر به حق و براى حق باشد ممدوح و الا مذموم است .\r\nولى لجبازى و اطاله سخن در مباحث علمى و غيره هر چند كه بغرض توهين و برترى نباشد زشت است و بالأخره منجر به عداوت ، كينه ، عجب و كبر و يا تكبر مىشود و لذا طلاب علوم بايد حتى المقدور خود را به آن عادت ندهند .\r\n\r\nدوازدهم - راستگوئى\r\nيكى از فضائل اخلاقى ، صداقت در كلام است كه صفت بسيار\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nارزنده ايست و درباره صدق و اداى امانت روايات زيادى وارد شده است « 1 » و دروغ يكى از رذايل اخلاقى و محرمات فقهى مىباشد كه بسيار نكوهش شده است .\r\nبدترين اقسام دروغ : شهادت بنا حق قسم به دروغ ، دروغ بر خدا و رسول او ، دروغى كه باعث گمراهى شود مىباشد .\r\nخلف وعده يكى ديگر از رذايل اخلاقى مىباشد كه حرمت آن در فقه مورد بحث واقع شده است چنانچه در موقع وعده دادن تصميم بر تخلف داشته باشد خلف وعده حرام است ، و اگر بعد از وعده نمودن بخواهد خلاف آن كند به نظر نگارنده اشكال دارد ، هر چند مشهور فقهاى اماميه شايد بجواز آن قايل باشند .\r\nامام صادق ( ع ) در صحيح شعيب مىگويد كسى كه به خدا و روز قيامت ايمان دارد بايد به وعده خود وفا كند و در صحيح هشام مىفرمايد :\r\n« عدة المؤمن اخاه نذر لا كفارة له فمن اخلف اللّه فبخلفه بدأ و لمقته تعرض و ذلك قوله . . . لم تقولون . . . »\r\nو عده مؤمن به برادر خود نذريست كه كفاره ندارد . هر كس كه به آن وفا نكند به مخالفت وعده با خدا مبادرت كرده و خود را درمعرض غضب او قرار داده است . ( ص 68 ج 4 اصول كافى )\r\n\r\nسيزدهم - عدالت\r\nمسلمان بايد بر هيچ كس ظلم و ستم ننمايد و بحقوق ديگران\r\n\r\n\r\n","description":"","footnote":"\r\n( 1 ) - به ص 162 ج 3 اصول كافى مراجعه شود .\r\n","page_name":" 275 ","page_number":275},
  {"content":"\r\n\r\nتعدى نكند و حدود اين حقوق در فقه بيان شده است ، بنفع خائن نبايد خصومت شود و لا تكن للخائنين خصوما مخالفت عهد و پيمان يك نوع ظلم است حق را به باطل در نظر مردم مشتبه نسازد شهادت را كتمان نكند « وفى الصحيح عن الصادق ( ع ) :\r\nان من اعظم الناس حسرة يوم القيامة من وصف عدلا ثم خالفه الي غيره » « 1 »\r\nبزرگترين حسرت در روز قيامت براى كسيست كه عدلى را براى مردم وصف نموده باشد و خودش با آن مخالفت عملى كرده باشد .\r\nيك روايت هشدار دهنده :\r\nفى الصحيح :\r\nمن ظلم مظلمة اخذ بها في نفسه او في ماله او في ولده »\r\nهركس ظلم كند جزاى آن از جان او يا از مال او يا از اولاد او گرفته مىشود . 23 روايت در اصول كافى ص 23 ج 4 در ماده ظلم نقل كرده است .\r\nبدانكه ظلم داراى انواعى مىباشد :\r\n1 - ظلم به ديگران .\r\n2 - ظلم به خود .\r\n3 - ظلم به حيوانات .\r\n4 - ظلم به دسته و جمعيتى چه فاعل واحد باشد يا عده اى .\r\n5 - ظلم حكومت برعيت .\r\n6 - ظلم ابرقدرتها - مانند روس و امريكا - به كشورها و ملتها .\r\n\r\n\r\n","description":"","footnote":"\r\n( 1 ) - به ص 320 ج 11 الوسائل رجوع شود .\r\n","page_name":" 276 ","page_number":276},
  {"content":"\r\n\r\nدواعى ظلم نيز مختلف است گاهى غرض منافع شخصى است ، زمانى مصالح كشورى حتى تا حد استعمار و استثمار بين المللى و جهانخوارى و احيانا مجرد بدجنسى و ساديسم وقتى هم تعصب كور دينى و يا مذهبى و يا مكتبى و روزى هم اختلاف نژادى و قومى و منطقه‌اى و عاطفه خويشاوندى .\r\nمسلمان مكلف است كه خود ظلم نكند و هميشه خود را در چهار چوب حق محصور نمايد و عادل باشد و نسبت به ظلم ديگران بر ديگران چه فردى و چه اجتماعى شايسته نيست كه ساكت و بى تفاوت باشد و بايد براى نابودى ظلم و برقرارى عدالت تا حد ممكن عقلى و شرعى آن مبارزه كند .\r\n1 -  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ  . « 1 »\r\n2 -  يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ  « 2 »\r\n3 -  قُلْ أَمَرَ رَبِّي بِالْقِسْطِ  « 3 »\r\n\r\n\r\n","description":"","footnote":"\r\n( 1 ) - سوره حديد / آيه 25 . فرستادگان خود را با دليل روشن فرستاديم و به آنان كتاب ميزان را نازل نموديم تا مردم بعدل قيام نمايند و آهن را فرو فرستاديم كه در آن هم سختى كارزار و هم منافع مردم است تا معلوم شود خدا و رسولان او را كى يارى مىدهد .\r\n( 2 ) - سوره نساء / آيه 135 . اى مؤمنين از قيام كنندگان بعدل باشيد و براى خدا گواهى دهيد .\r\n( 3 ) - سوره اعراف . آيه 29 . بگو پروردگارم امر بقسط و عدالت نموده است .\r\n","page_name":" 277 ","page_number":277},
  {"content":"\r\n\r\n4 -  كُونُوا قَوَّامِينَ لِلَّهِ شُهَداءَ بِالْقِسْطِ  « 1 »\r\n5 -  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 2 »\r\n6 -  وَ أُمِرْتُ لِأَعْدِلَ بَيْنَكُمُ  « 3 »\r\n7 -  وَ لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا  « 4 »\r\n8 -  وَ إِذا قُلْتُمْ فَاعْدِلُوا وَ لَوْ كانَ ذا قُرْبى  « 5 »\r\nاين مبارزه بايد با توجه بمقررات فقهى صورت گيرد تا مكلف بافراط و تفريط عمل نكند . عناوينى كه در فقه براى كاناليزه كردن اين مبارزه وجود دارد امر به معروف و نهى از منكر ، حسم ماده فساد ، دفاع از دين ، جهاد ، دفاع از نفس ، دفاع و حمايت از مستضعفين ، برقرارى عدالت ، حفظ نفس ، قتال گروه باغيه ( پيكار با گروه تجاوزگر و مهاجم سركش ) و امثال آنست و تحديد دقيق اين بحث مربوط به علم فقه است . مثل اينكه مؤلف در اين كتاب ، ضابطه اخلاق و فقه را مراعات نكرده است و حتى به تشخيص دقيق و معتبر آن تاكنون نايل نيامده است .\r\n\r\n\r\n","description":"","footnote":"\r\n( 1 ) - سوره مائده / آيه 8 . براى خدا قيام كنيد و به عدالت شهادت دهيد .\r\n( 2 ) - سوره نحل / آيه 90 . خداوند امر بعدل و احسان فرموده است .\r\n( 3 ) - سوره شورى / آيه 15 . مامور شده‌ام كه ميان شما عدالت كنم .\r\n( 4 ) - سوره مائده / آيه 8 . دشمنى قومى ، شما را وادار به ترك عدالت نكند .\r\n( 5 ) - سوره انعام / آيه 152 . در موقع صحبت عدالت را مراعات كنيد و لو به ضرر نزديكان تان باشد .\r\n","page_name":" 278 ","page_number":278},
  {"content":"\r\n\r\n\r\nچهاردهم - ركون بر ستمگران\r\nاعتماد نمودن و يا تمايل به ظالم مورد نهى قرآن مجيد قرار گرفته است .  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ  عجب اينكه جهاد ابتدائى با كفار كه يكى از فرايض مؤكد اسلاميست در ركاب ظالمين غير مشروع شمرده شده است و تقويت حكومت ظالمان حتى بجنگيدن با كفار هم مباح نمىشود « 1 » . ( حكم دفاع از اسلام چنين نيست . )\r\n\r\n\r\n","description":"","footnote":"\r\n( 1 ) - به ص 20 ج 11 الوسائل مراجعه شود .\r\n","page_name":" 279 ","page_number":279},
  {"content":"\r\n\r\n\r\nفصل دوم : اخلاق انسان با اصناف گوناگون\r\nپاره‌اى از اين اصناف عبارتند از :\r\n1 - مسلمانان و مؤمنان .\r\n2 - كفار .\r\n3 - اشرار و بدان و نادانان .\r\n4 - والدين .\r\n5 - اولاد .\r\n6 - اقارب و خويشان .\r\n7 - همسايگان .\r\n8 - اهل علم .\r\n9 - بزرگسالان .\r\n10 - مردان و زنان .\r\n11 - حكومت و ملت .\r\n\r\nالف - با مسلمانان و مؤمنان\r\n1 - در مورد محبت با مؤمنين رواياتى وارد شده است . « 1 » امام ششم ( ع ) در صحيح جمال مىگويد : هرگز دو مؤمنى ملاقات نكردند مگر آنكه فاضل‌تر آن دو ، كسى است كه محبت او به برادرش بيشتر باشد .\r\n\r\n\r\n","description":"","footnote":"\r\n( 1 ) - ص 439 ج 11 الوسايل\r\n","page_name":" 280 ","page_number":280},
  {"content":"\r\n\r\n2 - رنجانيدن مسلمانان حرام است و اين ادب اخلاقى بايد در زندگانى اجتماعى شديدا مورد توجه قرار گيرد . روايات بسيارى در اين مورد وارد شده . « 1 » در يك حديث صحيح اذيت مؤمن در حكم جنگ با خدا شمرده شده است .\r\nدر قرآن مجيد نيز اذيت مؤمن تحريم شده است :  فَقَدِ احْتَمَلُوا بُهْتاناً وَ إِثْماً مُبِيناً \r\n3 - سخن چينى و ايجاد عداوت بين آنان از زشت ترين روشها است و شرعا نيز حرام مىباشد . « 2 »\r\n4 - اتهام مؤمن حرام است و در روايت صحيح آمده است كه هر كس برادر مؤمنش را متهم كند ايمانش نابود مىشود ،\r\n« انماث الايمان من قلبه كما ينماث الملح في الماء » « 3 »\r\n5 - به جستجوى عيب آنان نپردازيد  وَ لا تَجَسَّسُوا \r\nدر روايات معتبر وارد شده است كه هر كسى از جائى به خانه مؤمن نگاه كند مىشود چشمش را در آورد . و اين تعبير حكايت از شدت سخت گيرى اسلام در اين مورد دارد ( بحث دقيق آن در جزء دو حدود الشريعه فى محرماتها در ماده الاطلاع مذكور است ) روايات اين موضوع در ج 19 الوسايل ملاحظه شود .\r\n6 - مؤمن را بر عيب او سرزنش نكند كه خود به آن گرفتار\r\n\r\n\r\n","description":"","footnote":"\r\n( 1 ) - از ص 51 - 57 ج 4 اصول كافى .\r\n( 2 ) - ص 70 ج 4 اصول كافى ترجمه دار .\r\n( 3 ) - ص 66 همان مصدر\r\n","page_name":" 281 ","page_number":281},
  {"content":"\r\n\r\nمىشود . بدترين شقاوت اينست كه با مؤمنى طرح برادرى بريزد و عيوب او را بشمارد تا روزى او را سرزنش كند .\r\n7 - غيبت نكند ( بدگوئى در غياب و لو راست باشد ) كه از گناهان مهم است و قرآن آن را همچون خوردن گوشت برادر مرده دانسته است ! در روايت موثقه ابى بصير از امام صادق ( ع ) از رسول‌الله ( ص ) آمده است : دشنام به مؤمن ، فسق است و جنگ با او كفر و خوردن گوشت او ( غيبت او ) معصيت است و احترام مال او مانند احترام خون اوست . ( ص 64 ج 4 اصول كافى )\r\n8 - افشاى اسرار ، حرام و غير اخلاقى مىباشد ( ص 62 ج 4 اصول كافى ) « 1 »\r\n9 - طعنه زدن و تحقير مؤمنين زشت است   وَيْلٌ لِكُلِّ هُمَزَةٍ لُمَزَةٍ  \r\n10 - گمان بد در حق مؤمنين ننمايد كه حرام است .\r\n11 - مصيبت مؤمنين را از بدى عمل آنان نداند .\r\n12 - استهزاء و مسخره نمودن مؤمنين بهر شكلى كه باشد زشت و حتى محرم است .\r\n13 - از مؤمنين دورى و جدائى نجويد وقتى رنجشى رخ داد او براى آشتى پيش قدم شود و بهتر است كه از سه روز بيشتر معطل نكند . ( ص 44 ج 4 اصول كافى )\r\n14 - سرزنش مؤمن بر گناهان او - در غير موارد جايز آن مانند\r\n\r\n\r\n","description":"","footnote":"\r\n( 1 ) - به ص 196 ج 1 حدود الشريعه چاپ اول ماده اذاعه مراجعه شود .\r\n","page_name":" 282 ","page_number":282},
  {"content":"\r\n\r\nتعزيرات و حدود - بد است و گاهى حرام زيرا امر بمعروف و نهى از منكر براى اصلاح است نه توهين .\r\nولى تشويق عاصى به معصيتش - هر چند كه كافر باشد - جايز نيست .\r\n15 - بغض و دشمنى مؤمنين گذشته از اينكه مذموم است يك سلسله رذايل اخلاقى و محرمات فقهى را در پى دارد ، و در حديث صحيح از رسول الله ( ص ) آمده است : در بغض داشتن همديگر تراشيدن و كندن است قصدم كندن و تراشيدن مو نيست بلكه تراشيدن و از بيخ بركندن دين است . ( ص 46 ج 4 اصول كافى )\r\n16 - مكر و حيله و خدعه با مسلمان خوب نيست .\r\n17 - اطعام آنان ثواب زيادى دارد . ( ص 287 ج 3 اصول كافى )\r\n18 - برآوردن حاجات مشروعه مؤمنين بسيار نيكو و داراى ثواب است امام صادق ( ع ) در صحيح هشام مىفرمايد :\r\n« من احب الاعمال الي اللّه عزوجل ادخال السرور علي المؤمن و اشباع جوعته او تنفيس كربته او قضاء دينه »\r\nاز محبوب‌ترين اعمال نزد خداوند عزوجل شاد كردن مؤمن ، سير نمودن شكم او ، بر طرف نمودن مشكل و اداء قرض اوست . ( ص 57 ج 11 الوسائل ) در حديث ديگر عنه ( صلى الله عليه و آله ) : هركس مومن را شاد كند مرا شاد كرده است هركس مرا شاد كندخدا را شاد كرده است\r\n« من سر مومنا فقد سرنى و من سرنى فقد سر الله »\r\n( ص 371 ج 3 اصول كافى )\r\n19 - اصلاح اختلافات مؤمنين مورد امر خداوند است .  إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ  « مؤمنين برادر هم هستند پس\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبين برادران‌تان اصلاح نمائيد . »\r\n20 - هركس برادر مؤمنش را كه پيش او مىآيد اكرام كند خداوند عزوجل را اكرام كرده است ( ص 591 ج 11 )\r\n21 - زيارت نمودن برادر ايمانى ثواب زيادى دارد . در يك روايت از حضرت پيغمبر ( ص ) نقل شده است كه فرموده : جبرئيل برايم حكايت كرد كه خدا ملكى را به زمين فرستاد همانطورى كه راه مىرفت بدرب منزلى رسيد كه مردى ايستاده و از صاحب خانه اذن دخول مىطلبد ملك گفت به صاحب خانه چه حاجتى دارى ؟ آن مرد جواب داد : برادر مسلمان من مىباشد كه براى خدا بديدن او آمده‌ام فرشته گفت : براى كار ديگرى ( جز زيارت براى خدا ) نيامده‌اى ؟ گفت : نه ، فرشته گفت : من فرستاده خدا بسوى تو ام و خدا ترا سلام مىرساند ! و مىگويد كه بهشت را براى تو واجب گردانيدم ( در پايان ) فرشته گفت : خداوند مىفرمايد : هر مسلمانى كه مسلمانى را زيارت كند او را زيارت نكرده است مرا زيارت كرده و ثواب او بر من بهشت است . « 1 »\r\n22 - مصافحه مؤمنين ثواب بسيار زيادى دارد ، كلينى مرحوم در كافى 21 روايت را در اين مورد نقل كرده است كه بنقل يكى از آنها اكتفا مىشود . « 2 »\r\nقال الباقر ( ع ) في صحيح الحذاء :\r\n« ان المؤمنين اذا التقيا فتصافحا\r\n\r\n\r\n","description":"","footnote":"\r\n( 1 ) - ص 254 - 259 ج 3 اصول كافى ، و 16 روايت را با مضامين خوبى نقل كرده است . و بناى نگارنده بر اختصار است .\r\n( 2 ) - ص 259 ، ص 265 همان مصدر .\r\n","page_name":" 284 ","page_number":284},
  {"content":"\r\n\r\nاقبل اللّه عزوجل عليهما بوجهه و تساقطت عنهما الذنوب كما يتساقط الورق من الشجر »\r\nدو مؤمن وقتى با هم مصافحه مىكنند خداوند عزوجل به آنان روى آورد و گناهان آنان بريزد مانند ريختن برگها از درخت .\r\n23 - دست به گردن و معانقه مؤمنين بسيار نيكوست در اين جا روايت عجيبى وارد شده است چون سند آن معتبر است نقل آن مناسب است . امام صادق ( ع ) ميفرمايد : چون دو مؤمن يكديگر را آغوش كشند رحمت خدا آنها را فراگيرد . و چون به يكديگر بچسبند و از آن جز رضاى خدا نخواهند و غرض دنيوى نداشته باشند به آنها گفته مىشود آمرزيده شديد ، عمل را از سر گيريد و چون با يكديگر وارد گفتگو شوند فرشتگان با هم مىگويند : از آنها دور شويد كه رازى دارند ، و خدا بر آنها پرده انداخته است .\r\nراوى كه اسحاق است ، عرض مىكند : قربانت گردم بنابر اين ، گفتار آنها نوشته نشود ، در صورتى كه خداى عزوجل مىفرمايد :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  كلمه‌اى نگويد جز آنكه رقيب و عتيد نزد وى حاضر باشند ، امام صادق ( ع ) آه عميقى كشيد و سپس گريست تا اشكش ريشش را تر كرد و فرمود : همانا خداى تبارك و تعالى براى احترام آن دو مؤمن بفرشتگان دستور داده كه چون به ملاقات يكديگر روند از آنها دور شوند ، اگر چه ملائكه الفاظ آنها را ننويسند و سخنانشان را ندانند ولى خداى دانا راز و\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nنهان هر سخن آنها را بداند و حفظ كند . « 1 »\r\nدر رابطه با مؤمنين و مسلمين روايات آنقدر زياد است كه ذكر آنها تأليف مستقلى مىخواهد و قسمت اخير اصول كافى بهترين مصدر اين گونه روايات است .\r\n24 - بالأخره مؤمن مؤمن را برادر خود بداند و حقوق اخوت را مراعات كند . از روايات زيادى كه در اين مورد وارد شده است تنها صحيح ابو بصير نقل مىشود :\r\n« المؤمن اخو المؤمن كالجسد الواحد ان اشتكي شيئا منه وجد ألم ذلك في سائر جسده و ارواحهما من روح واحد و ان روح المؤمن لاشد اتصالا بروح اللّه من اتصال شعاع الشمس بها » « 2 »\r\nمؤمن برادر مؤمن است مانند يك پيكر كه هر گاه عضوى از آن دردمند شود ، اعضاى ديگر هم احساس درد كنند ، و روحهاى آنها نيز از يك روح است و همانا روح مؤمن پيوستگىاش بروح خدا از پيوستگى پرتو خورشيد بخورشيد بيشتر است .\r\n25 - رد سلام مسلمان واجب و سلام دادن به او كار پسنديده و خوب است .\r\n\r\nب - با كفار\r\n1 - اعتماد به كفار و ظالمين ممنوع و حرام است .  وَ لا تَرْكَنُوا \r\n\r\n\r\n","description":"","footnote":"\r\n( 1 ) - ص 266 ج 3 اصول كافى .\r\n( 2 ) - ص 242 ج 3 اصول كافى .\r\n","page_name":" 286 ","page_number":286},
  {"content":"\r\n\r\n إِلَى الَّذِينَ ظَلَمُوا فَتَمَسَّكُمُ النَّارُ  « تكيه و اعتماد بر آنانيكه ظلم كردند ننمائيد كه آتش شما را فرا مىگيرد . »\r\n2 - محبت و دوستى با آنان شديدا حرام است و آيات زيادى بر آن دلالت دارد . « 1 »\r\n3 - بغض و عداوت با كفار مستحسن است و بدين ترتيب اسلام - بلكه هردين - محبت را تنها به پيروان خود سفارش مىكنند نه با ديگران ، حتى از نزديكى به ديگران فى الجمله نهى مىكند ، و حتى بغض منكرين خود را نيكو مىشمارد ، اساسا دين براى تكامل انسانها آمده است و با كسانى كه مانع و سد راه تكامل واقع مىشوند نمىتواند سازشى داشته باشد .\r\n4 - زمام امور مسلمانها نبايد به آنان سپرده شود و استعمار و استثمار كفر بايد از سرزمين‌هاى اسلامى نابود شود و كفار بدستور قرآن نبايد ولى مسلمانان شوند ، ولى بدبختانه وضع امروزى دولتهاى باصطلاح اسلامى درست عكس اين نظريه است ، زهى بدبختى .  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ .  « خداوند سرنوشت و حال هيچ قومى را تغيير نمىدهد مگر آنكه خودشان تغيير دهند . »\r\n5 - اسرار فردى و اجتماعى را نبايد به آنان گفت يعنى از آنان نبايد صاحب سرّ و همراز اختيار و انتخاب كرد .\r\n\r\n\r\n","description":"","footnote":"\r\n( 1 ) - براى تحديد اين دو موضوع - اعتماد و محبت از نظر موضوع و حكم مناسب است به جزء اول حدود الشريعه فى محرماتها ( ماده اخذ و ركون در حرف الف و راء ) مراجعه شود .\r\n","page_name":" 287 ","page_number":287},
  {"content":"\r\n\r\n6 - كمك از زكات و خمس و فطره براى آنان ممنوع است .\r\n7 - استغفار براى آنان جايز نيست .\r\n8 - تزويج زن مسلمان به كافر و تزويج زن كافر غير كتابى - براى مرد مسلمان جايز نيست .\r\n9 - جهاد با كفار - در فرض تحقق شرايط واجب است .\r\n10 - پيمانى كه با آنان بسته مىشود لازم الوفاست .\r\n11 - مهمانى كافر و خوش‌خلقى با آنها و گذشت از ظلم ( فردى ) آنان و كمك به آنان مانعى ندارد ، و حتى نيكوست .\r\n12 - معاملات و تجارت با آنان كه بجامعه اسلامى ضرر نرساند عيبى ندارد .\r\n13 - اتخاذ سياست نه شرقى و نه غربى و عدم تمايل بدولتهاى كافر بر دول و احزاب اسلامى لازم است .\r\n14 - مسلمان نبايد در اجراى دين خود از كفار ترس و بيمى داشته باشد و تنها از خدا بترسد .\r\n15 - تشاكل با كفار مرغوب نيست . خوب است كه حتى المقدور از آن پرهيز شود .\r\n\r\nج - با اشرار و ناپاكان\r\nدرمقدمه اين كتاب گفته شد كه يكى از عوامل شخصيت انسان محيط اوست بنابراين تا ممكن است بايد از دوستان و همراهان فاسد و مفسد دورى جست ، و از مجالست آنان كناره گيرى كرد ، تا انسان به تباهى اعتقاد و عمل گرفتار نگردد و در اين مورد روايات گوناگونى وارد شده است و مرحوم حر عاملى آنها را نقل نموده\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاست . « 1 » و بعضى از آنها در اين جا ذكر مىشود .\r\n1 - عن النبى ( ص ) :\r\n« المرء علي دين خليله »\r\nمرد بر دين دوست خود مىباشد .\r\n2 - شعيب از امام صادق ( ع ) از آيه مباركه  وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها  سؤال كرد حضرت فرمود : خداوند به اين آيه مردى را قصد كرده است كه حق را منكر شود ، و بر پيشوايان ايراد گيرد ، از نزد او برو و با او منشين هركسى كه باشد .\r\n3 - از پيامبر اسلام ( ص ) نقل شده است : هركس به خدا و روز آخرت ايمان داشته باشد ، نشيند در مجلسى كه در آن امامى تنقيص شود ، و يامؤمنى غيبت شود خداوند در كتابش مىفرمايد :  وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ \r\nاز كسانى كه در آيات ما خوض مىكنند : ( ايراد مىگيرند ) دورى كن تا آنكه در بحث ديگرى داخل شوند .\r\n4 - عن السجاد ( ع ) : براى تو روا نيست كه با هركى بخواهى بنشينى چون خداوند تبارك و تعالى مىفرمايد :  وَ إِذا رَأَيْتَ الَّذِينَ . . .   وَ إِمَّا يُنْسِيَنَّكَ الشَّيْطانُ فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ \r\n\r\n\r\n","description":"","footnote":"\r\n( 1 ) - ص 502 - 509 ج 11 الوسائل .\r\n","page_name":" 289 ","page_number":289},
  {"content":"\r\n\r\n5 - عن امير المؤمنين ( ع ) همنشينى با اشرار موجب بدگمانى بخوبان مىشود و همنشينى با خوبان بدان را بخوبان رساند . پيامبر اكرم ( ص ) مىفرمايد : كسى كه به خدا و روز قيامت ايمان دارد با كافر برادرى و با فاجر آميزش ننمايد .\r\nمبارزه با مفسدين\r\nنه تنها مجالست با اشرار ممنوع است كه مسلمان بايد بدفع فساد آنان بپردازد . دستور پيامبر اسلام اينست كه : وقتى اهل ريب و بدعت را بعد از من ديديد از آنان اظهار بيزارى كنيد و به آنان بدگوئى كنيد و بر آنان طعنه بزنيد و مبهوت شان سازيد ( بهتان زنيد ) تا در فساد در اسلام طمع نكنند و مردم را از آنان بر حذر بنمائيد تا از بدعتهاى آنان چيزى نياموزند خداوند براى شما با اين كار حسنات را مىنويسد و درجات شما را بلند مىبرد . « 1 »\r\nبرخورد حكومت اسلامى با مفسدين و محاربين بسيار شديد مىباشد . كه در فقه اسلامى بيان شده است . بهر حال با گمراه كنندگان و ظالمين و بدعت گزاران نبايد مدارا و گذشت كرد كه اين گذشت و دلسوزى نه نيكو كه ستمى بزرگ بر اجتماع است و اخلاق اسلامى را نبايد به حماقتهاى غير اسلامى مغشوش نمود .\r\n ترحم بر پلنگ تيز دندان * ستمكارى بود بر گوسفندان \r\nمطلب مهمى كه اينجا لازم بتذكر است اينست كه مسلمانان غيور و خصوصاً دانشمندان دينى غالباً در مقابل معاصى كوچك و\r\n\r\n\r\n","description":"","footnote":"\r\n( 1 ) - ص 508 ج 11 الوسايل . البته سند روايت صحيح و معتبر است .\r\n","page_name":" 290 ","page_number":290},
  {"content":"\r\n\r\nمظالم فردى و جزئى بسيار حساس و سخت گيرند ولى در مقابل معاصى بزرگ و مظالم عمده و عمومى بسيار سهل انگار و متسامح هستند و همين امر عجيب ، جهان اسلام را به بدبختىهاى بزرگى مبتلا ساخته است .\r\nگاهى در مقابل ريش تراشى و استماع موسيقى و امثال اين محرمات شديدا غضب مىكنيم ولى در مقابل حكومتهاى جابر و قلدر و ضد اسلامى كشورهاى اسلامى بسيار خون سرد و بردبار مىمانيم حكومتهاى ظالم احكام دين را نسخ مىكنند قوانين وضعى را بجاى شريعت آسمانى بر مسلمانان تطبيق مىكنند . بناموس مردم تجاوز مىكنند . عفت و اخلاق عمومى را خدشه دار مىسازند . جوانان را از دين گمراه مىسازند . ظلم و تجاوز را از حدش مىگذرانند اموال ملتها را بغارت و يغما مىبرند زمينه ساز بزرگ استعمار و استثمار ابرقدرتها هستند آيا با اين ملعونها و وحشى تر از حيوانات مبارزه لازم نيست ؟ آيا سكوت و بى تفاوتى در برابر آنان گناه نيست ؟ از اين بالاتر آيا قدرتهاى غربى و شرقى ( آمريكا ، روس ، چين ، فرانسه و انگليس ) ملتهاى ضعيف و مستضعف را دربند اسارت و بردگى نكشيده‌اند ثروت‌هاى ملى و منافع اقتصادى آنان رابتاراج و يغما نبرده‌اند و ظالمانه در امور داخلى آنان بر خلاف مقررات آسمانى مداخله نمىكنند ؟ براى حفظ رونق بازارهاى خويش هزاران تن را به خاك و خون نمىكشند ؟ آيا اخلاق اسلامى در مقابل اعمال غير انسانى آنان مقتضى سكوت و ذلت مرگبار است ؟ يا خواهان مبارزه و حمايت از مستضعفين مسلمان و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاستقلال واقعى كشورهاى اسلامى در بعد سياسى و فكرى و اقتصادى ؟ اگر بشق اول جواب دهيم حرف كمونيستهاى پليد را تصديق كرده‌ايم كه دين ترياك ملتها است و اگر بشق دوم جواب دهيم قرآن را از خود خشنود كرده ايم .\r\nو اما وظيفه ما در مقابل جاهلان و غافلان ارشاد و آگاهى دادن و امر به معروف و نهى از منكر است .  وَ تَواصَوْا بِالْحَقِّ وَ تَواصَوْا بِالصَّبْرِ  بايد مؤمن ديگران را سفارش به حق و سفارش بصبر و استقامت نمايد .\r\n\r\nد - با والدين\r\nگمان مىرود هيچ دينى به اندازه اسلام درباره والدين سفارش ننموده باشد وظيفه اولاد نسبت به پدر و مادرشان براستى سنگين است ، نگارنده كه در سن پنجاه سالگى از نعمت پدر و مادر برخوردار است از تقصير خود در مقابل آنان غالباً منفعل بوده است عفى اللّه عنه و عنهما .\r\nببعضى از نصوص معتبر اشاره مىشود :\r\n1 - در شش آيه آمده است كه به پدر و مادر احسان نمائيد در چند مورد پس از امر به عبادت خدا يا نهى از شرك بلافاصله احسان بوالدين بيان شده كه نمايانگر اهميت شايان والدين است .\r\n2 - از من و پدر و مادرت تشكر كن  أَنِ اشْكُرْ لِي وَ لِوالِدَيْكَ \r\n3 -  إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ \r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاگر والدين يكى يا هر دو پير و سالخورده شوند كه موجب زحمت تو باشند زنهار كه به آنها اف ( كلمه كه به آن رنجيده خاطر شوند ) گوئى . بانگ برايشان مزن و با ايشان باكرام و احترام سخن گو ، بال تواضع يا مهربانى نزد آنان بگشا و بگو پروردگارا چنان كه مرا در خردسالى و كوچكى پرورش دادند بر آنان رحم فرماى .\r\n4 -  وَ صاحِبْهُما فِي الدُّنْيا مَعْرُوفاً  با پدر و مادر هر چند مشرك باشند در دنيا مصاحبت و همراهى خوبى داشته باشيد .\r\n5 - عقوق و بدكردن بوالدين براساس چند روايت معتبر از گناهان كبيره است .\r\n6 - در صحيح سيف ، امام صادق ( ع ) مىفرمايد : هركس بوالدين خود نظر خشمناكى بنمايد هر چند به او ستم كرده باشند نمازش قبول نمىشود . « 1 »\r\n7 - در صحيح حناط آمده است : آنان را مكلف مكن كه از تو آنچه را كه نياز دارند سؤال كنند ( يعنى همه چيز آنان را قبل از آنكه بخواهند آماده كن ) هر چند خود مال داشته باشند اگر ترا ملول كردند نگو كه ملولم كرديد ، اگر ترا بزنند بگو خدا شما را بيامرزد آواز و دست خود را بر دست و آواز آنان بلند مكن و در رفتن از آنان جلوتر مرو . « 2 »\r\nاذيت و رنجانيدن والدين حرام است و از هر كارى كه آنان\r\n\r\n\r\n","description":"","footnote":"\r\n( 1 ) - ص 217 ج 15 الوسائل .\r\n( 2 ) - ص 230 ج 3 اصول كافى و بيست روايت ديگر را نيز كلينى نقل كرده است .\r\n","page_name":" 293 ","page_number":293},
  {"content":"\r\n\r\n( از روى شفقت بر اولاد ) ميرنجند اولاد بايد آن را ترك نمايند هر چند كه آن كار مستحب و حتى واجب كفائى باشد .\r\nخلاصه كلام اينكه بدست آوردن رضاى پدر و مادر از طريق اخلاق نيكو و خدمت از مهمترين وظايف اولاد است . و تحديد اين موضوع از نظر حكم فقهى بطور دقيق در كتاب حدود الشريعه فى محرماتها ( ج 2 ماده عقوق ) بيان شده است ، و اثرات بى ادبى در همين دنيا نيز به اولاد مىرسد . « 1 »\r\nبر اولاد چه صغير و چه كبير لازمست كه بدون اذن بر پدر و مادر خود داخل نشوند ، در مواقع خلوت و احتمال كشيدن لباس و غيره بى خبر بر آنان وارد نشوند بلكه از آنان اجازه بطلبند ، و اين دستور اخلاقى قرآن را مراعات كنند . ( سوره نور آيه 58 - 59 )\r\n\r\nه - با اولاد\r\nبزرگترين وظيفه والدين نسبت به اولادشان تربيت سالم است ، و حق اولاد بر پدر و مادر اينست كه آنان را مسلمان متدين با اخلاق خوب تربيت كنند  قُوا أَنْفُسَكُمْ وَ أَهْلِيكُمْ ناراً  خود و اهل خود را از آتشى كه روشن كننده آن سنگ و مردم است نگهداريد .\r\nنفقه اولاد بر والدين به ترتيبى كه در فقه بيان شده است واجب است ، چنانچه نفقه والدين نيز بر اولاد واجب مىشود و\r\n\r\n\r\n","description":"","footnote":"\r\n( 1 ) - از مجموع روايات معتبره و غيره معتبره بدست مىآيد كه آثار چهار گناه در همين دنيا به گناهكار مىرسد ، بدى به پدر و مادر ، قطع رحم ، ظلم به مردم ، قسم به دروغ .\r\n","page_name":" 294 ","page_number":294},
  {"content":"\r\n\r\nبحث آن مربوط به علم اخلاق نيست ، بجاست كه والدين مهربانى و عطوفت خود را به همه اولاد حفظ كنند ، و از ترجيحى كه موجب مفسده شود اجتناب كنند ، و عمده اينكه شخصيت دختر و پسر را توهين و تحقير نكنند ، و آنها را عقده‌اى بار نياورند كه يك نوع ظلم و حتى خيانت به جامعه خودشان مىباشد .\r\nدر محبت اولاد نبايد والدين دچار افراط و تفريط شوند ، كه آثار بدى دارد ، و بهترين خدمت والدين به اولاد اينست كه آنان را پس از ديندارى به تحصيل علم و كمال تشويق كنند .\r\n\r\nو - با خويشاوندان\r\nقطع صله رحم از جمله گناهان كبيره است و لازمست كه پيوند نزديكان نگسلد ، حتى اگر به مصرف مال باشد امام صادق ( ع ) براى اثبات كبيره بودن قطع رحم به اين آيه استدلال نموده اند :  « لَهُمُ اللَّعْنَةُ وَ لَهُمْ سُوءُ الدَّارِ »  « 1 »\r\nدر صحيح فضيل امام باقر ( ع ) مىفرمايد : « رحم روز قيامت بعرش آويزان است در حالى كه مىگويد : خدايا وصل كن كسى كه مرا وصل نموده و ببر از كسى كه مرا بريده است . »\r\nدر روايت معتبر ديگر : صله رحم ( پيوند با خويشان ) عمر را زياد مىكند و گاهى كه سه سال از عمر آدمى باشد پيوند رحم سبب مىشود كه عمرش سى و سه سال شود ( سى سال اضافه گردد ) و گاهى از عمر يكى 33 سال باقى مانده و قطع رحم مىكند\r\n\r\n\r\n","description":"","footnote":"\r\n( 1 ) - ص 253 ج 11 الوسائل .\r\n","page_name":" 295 ","page_number":295},
  {"content":"\r\n\r\nاجلش به سه سالى مىرسد ( يعنى سى سال كم مىگردد ) روايات در اين مورد زياد است « 1 » تاجائى كه قرآن چنين مىخوانيم :   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   از خدائى كه از او سؤال مىشود و از [ بريدن 
  ] ارحام بپرهيزد .\r\n\r\nز - همسايگان\r\nهمسايگان از امتياز بيشترى برخوردارند . مناسب است اذيتهاى آنان را حتى المقدر تحمل نمود و رويه خوبى با آنان داشت .\r\nدر چند روايت وارد شده است كه حسن جوار ( خوبى با همسايه ) عمر را زياد و خانه‌ها را آباد مىكند . و رواياتى درباره اجتناب از اذيت آنان وارد شده است « 2 » . در صحيح جميل از حضرت باقر ( ع ) آمده است : حد همسايگى چهل خانه از هر جانب است . از پيش رو و از عقب و از راست و از چپ .\r\nاين روايت محتاج به بحث است . واللّه العالم .\r\n\r\nح - با اهل علم\r\nآنچه كه از مجموع آيات و روايات بدست مىآيد علما و معلمين احترام و ارزش خاصى دارند و اينكه از آنان احترام به عمل آيد ، و مناسب است كه رابطه استاد و شاگرد رابطه توأم با احترام و تواضع باشد .\r\n\r\n\r\n","description":"","footnote":"\r\n( 1 ) - بر علاوه وسائل به اصول كافى نيز مراجعه شود . ص 220 ج 3\r\n( 2 ) - ص 487 - 491 ج 8 الوسائل .\r\n","page_name":" 296 ","page_number":296},
  {"content":"\r\n\r\n هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  آيا آنانى كه مىدانند با آنانى كه نمىدانند برابرند ؟\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  خداوند درجات مؤمنين و دانشمندان را بلند مىبرد .\r\n إِنَّما يَخْشَى اللَّهَ مِنْ عِبادِهِ الْعُلَماءُ  تنها علما از خداوند عظيم الشأن حساب مىبرند .\r\nو فى صحيح الثمالى امام ( ع ) مىفرمايد :\r\n« عالم ينتفع بعلمه افضل من سبعين الف عابد » « 1 »\r\nدانشمندى كه به علم او نفع برده شود يا خود به علمش انتفاع برد و عمل كند از هفتاد هزار عابد بهتر است .\r\nدر روايت معتبره معاوية بن وهب از امام صادق ( ع ) آمده است : « علم را بطلبيد و با آن خود را بحلم و وقار زينت دهيد و براى معلمين و متعلمين خود تواضع كنيد » « 2 »\r\nولى از عالم نمايان مغرور و مدعيان بىسواد علم و از علماى فاسق كه براى رسيدن به دنيا ، آخرت را فراموش مىكنند ( و در انقلاب اسلامى كشور ما تجربه شدند ) بايد بدور بوده و دست كثيف آنان را از سر مردم غافل مسلمان كوتاه نمود .\r\n\r\nط - با بزرگسالان\r\nبزرگسالان و پيران از احترام خاصى برخوردارند . امام صادق ( ع ) در\r\n\r\n\r\n","description":"","footnote":"\r\n( 1 ) - ص 568 ج 11 الوسائل .\r\n( 2 ) - ص 42 ج 2 بحار الانوار .\r\n","page_name":" 297 ","page_number":297},
  {"content":"\r\n\r\nصحيح ابن سنان مىفرمايد :\r\n« ان من اجلال اللّه عزوجل اجلال الشيخ الكبير »\r\nتجليل پيرمرد بزرگ از تجليل خداوند است و شبه اين مضمون در چند روايت ديگر نيز وارد شده است . « 1 » و بعيد نيست كه مراد بزرگسالان مسلمان باشد .\r\n\r\nي - با زن و مرد\r\nارتباط زن و مردى كه علاقه زناشوئى ( زوجيت ) ندارند بايد مهيج شهوت نباشد و زنان در سخن گفتن آن قدر نرم و فريبنده صحبت نكنند كه مردان شهوت ران را به طمع بيفكند .  فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ  اگر عفت و حجاب زن محفوظ باشد اشتراك او در وظايف اجتماعى و سياسى و مكاسب اقتصادى مانعى ندارد . آنانى كه طرفدار خانه نشينى زن در خانه هستند اگر مشاركت آنان را با مردان در كارهاى بيرون منزل حرام مىدانند بى دليل سخن مىگويند و اگر آن را حرام نمىدانند بلكه مخالف احتياط و دور از تقوى مىدانند بايد متوجه باشند كه در شرايط امروزى نشستن دختران و زنان به خانه ممكن نيست . وقتى ما درب را به روى آنان ببنديم و به آنان اجازه فعاليت مشروع ندهيم دزدان و مزدوران بيگانه و ستون پنجم نه تنها آنها را از منزل به بازار بيرون مىكشند ، كه دين و عفت و اخلاق آنان را در سينماها و رقاص خانه‌ها و اماكن فساد از آنان مىدزدند و بالأخره به بهانه تمدن و فرار از\r\n\r\n\r\n","description":"","footnote":"\r\n( 1 ) - ص 466 ج 8 الوسائل .\r\n","page_name":" 298 ","page_number":298},
  {"content":"\r\n\r\nاسارت خانه و ارتجاع ، زنان مسلمان را بعنوان لعبت و بازيچه شهوت در مىآورند و اساس خانواده از هم مىپاشد ، فحشاء و فجور شيوع مىيابد . بچه‌ها فاقد تربيت اسلامى مىشوند ، و بالأخره آزادى بى بند و بارى رايج دنياى كفر كه لازمه لاينفك سختگيرىهاى خشكه مقدسان متعصب است هيبت و وقار جامعه اسلامى را تا حدود زيادى از بين مىبرد .\r\nبنابراين چاره‌اى جز دادن آزادى معقول اسلامى به زنان خود نداريم زن مىتواند گردى صورت خود را باز نگهدارد او را بايد به مدرسه برد علوم دينى و علوم تجربى را به او آموخت او حق دارد ورزش كند ، و در اجتماع مسؤليت مناسب با خصوصيات بدنى و روانى خود را به عهده بگيرد .\r\nزن مسلمان بايد شخصيت و وقار اسلامى و اخلاقى خود را در خانه و اجتماع بدست آورد و به سابقه درخشان اسلامى خود متكى باشد ، بلى نه اسارت نه جهالت نه حقارت ، نه بازيچه شهوت ، و نه بيگانگى از طبيعت زنانگى بلكه حريت و كرامت و شخصيت و معرفت .\r\nزن خود حق انتخاب شوهر را دارد و كسى او را در اين امر حياتى مجبور نمىتواند منتهى اگر باكره باشد بايد از تجربه پدر و يا پدر پدر خود استفاده كند و در انتخاب شوهر اذن آنان را حاصل نمايد و اگر پدر و جد دچار حماقت شوند و به هيچ وجه رضا ندهند اعتبار اذن آنان ساقط مىشود .\r\nمرد تا مىتواند از تعدد زوجات صرف نظر كند كه از\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nضررهاى اخلاقى و روانى و اقتصادى و اجتماعى در شرايط امروزى اجتناب و دورى نمىتواند و راحت فكرى خود را غالباً از دست مىدهد ولى اگر مرد تصميم گيرد كه زن ديگر اختيار كند زن اول نبايد مخالفت به عمل آورد و بايد احساسات خود را توسط عقل خود مهار كند .\r\nميان زن و شوهر نزاكتهاى اخلاقى بايد مراعات شود و بهمديگر علاقه‌مند و با محبت باشند تا از اشتباهات همديگر بتوانند آسانتر بگذرند و زن با مردان و مرد با زنان ديگر نبايد علاقه شهوانى و ارتباط غير مشروع داشته باشند .\r\nمرد نبايد در نگهدارى عفت زن از حد اعتدال خارج شود زيرا در فرض تفريط گاهى مرد به بى غيرتى و زن به فحشا مىرسد و در آزادى غربى و مطلق دنياى كفر اين موضوع تجربه شده است ، پيامبر اسلام ( ص ) به مردى كه از جائى به منزل يا اطاق حضرتش نگاه مىكرد . فرمود اگر بدانم كه تا آمدن و رسيدنم به تو صبر مىكنى چشمت را بيرون مىآورم .\r\nدر صحيح ديگر فرموده است : پدرم ابراهيم غيور بود و غيرت من بيشتر از غيرت اوست ، خداوند دماغ مؤمن بى غيرت را به خاك مذلت بمالاند . ( ص 109 ج 14 الوسائل )\r\nدر فرض افراط و بد بينى ، زندگانى را بر خود و زنش تلخ مىگرداند و مرتكب حرام مىگردد . ( مانند سوء ظن ، ايذاء و غيره ) مردانى كه زنانشان را از رفت و آمد و مكالمه با نزديكان و دوستان آنان جلوگيرى مىكنند كار خوبى نمىكنند و از فرمان قرآن  وَ \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n عاشِرُوهُنَّ بِالْمَعْرُوفِ  « با زنان به خوبى زندگانى نمائيد » استفاده درستى نبرده اند . »\r\nمرد بعنوان قيم و سرپرست خانه تا حدى بايد مورد احترام زن باشد و زن به علت ضعف مزاج و بنيه جسمانى بايد مورد عنايت بيشتر مرد باشد .\r\nدختر از پسر كمتر نيست ، و نبايد مورد كم مهرى والدين قرار گيرد و تحقير شود كه اين روش جاهليت است . نگارنده بحثى بيشتر از اين درباره زنان و حقوق آنان در كتاب ديگرى بنام ( ديدگاه‌ها و مواضع ما ) نموده است و در اين جا نمىخواهد به تكرار آنها بپردازد .\r\n\r\nك - با دولت و ملت\r\nرابطه اخلاقى حكومت و ملت محتاج به رساله جداگانه‌اى است . بهترين رابطه‌ها رابطه سلطه ملت بر حكومت است و سلطه قانون معتبر بر ملت ، فرعون ملت خود را سبك شمرد و ملت جلو استبداد و ظلم او را نگرفتند و تسليم ظلم و زورگوئى او شدند و نظام ستمگر او را پذيرفتند و بدين لحاظ خداوند اين ملت ذليل و ستمكش را در قرآن بعنوان قوم فاسق معرفى مىكند  فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ  اگر زمامدار جامع شرايط معتبره شرعى باشد مردم بايد ازاو در چارچوب احكام كلى اسلامى اطاعت كنند . و اگر زورگوئى كند فاقد يكى از بزرگترين شرايط حكومت بوده كه عدالت است بنابراين خود به خود عزل مىشود .\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\n\r\nپايان كتاب\r\nدر ذيل اين عنوان به مطالب زير اشاره مىشود .\r\nاول - پاره‌اى از آيات اخلاقى قرآن .\r\nدوم - پاره‌اى از روايات اخلاقى كه اسناد آنها مانند ساير روايات گذشته معتبر است .\r\nسوم - قصص اخلاقى كه براى بيدارى و توجه نفس و حتى براى حركت نفس مفيد است .\r\nچهارم - دعاء\r\n\r\nاول - پاره‌اى از آيات اخلاقى\r\n1 -  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ  خداوند تغيير نميدهد حالت مردمى را تا آنان تغيير ندهند آنچه را كه در خود آنان است .\r\nمراد از چيزى كه به خود مردم است طرز تفكر و صفات اخلاقى و افعال است . يا بعضى از اين سه .\r\nبعيد نيست كه مراد اول و دوم ( طرز تفكر و صفات اخلاقى ) باشد كه بنابراين اخلاق زير بناى بدبختيها و خوشبختيها است هرچند عوامل ثانوى ديگرى هم در كار باشد ، ولى قدر مسلم دلالت آيه بر اين موضوع در زندگانى عمومى و اجتماعى ( قومى ) مىباشد با اين حال بعيد نيست كه از آيه فهميده شود كه حالات فردى نيز\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nتابع نفسيات فرد است و از اينجا مىتوان گفت كه اوضاع و احوال انسانى اعم از به دو خوب بر دو گونه است :\r\nالف - حالت فرد كه تابع اخلاق فرد و طرز تفكر اوست .  عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  « 1 »\r\nب - حالات عمومى و ملى كه تابع اخلاق عمومى و اجتماعى مىباشد و اخلاق فردى در اوضاع عمومى مدخليتى ندارد ،  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  « 2 »\r\nو از اينجا سرّ امر به معروف و نهى از منكر و ارشاد ديگران در زندگانى فردى آدمى به خوبى آشكار مىشود . بلى همان گونه كه اولاد كوچك ما مثلًا از ميكروبهاى كثافتهاى همسايگان بى پروا در امان نيستند از اخلاق فاسد آنان نيز لامحاله متأثر مىشوند هر چند ما در منزل به آنان اخلاق خوب را ياد بدهيم . تا اجتماع اصلاح نشود اصلاح افراد هر چند ممكن است ولى خالى از دشوارى و سختى نيست .\r\n2 -  وَ إِنْ عاقَبْتُمْ فَعاقِبُوا . . .  اگر انتقام ميگرفتيد به اندازه‌اى كه بشما تجاوز كرده‌اند انتقام بگيريد و اگر صبر كنيد كه براى صابرين بهتر است . ( رسول من برنج تربيت امت خود ) صبر كن و بر ( عناد كفار لجباز ) محزون مشو و از مكر آنان در سختى مباش كه\r\n\r\n\r\n","description":"","footnote":"\r\n( 1 ) - متوجه خود باشيد ضرر گمراه به شما - اگر سر به راه باشيد - نمىرسد .\r\n( 2 ) - از فتنه‌اى بترسيد كه تنها به ظالمين و ستمگران شما نمىرسد ( و خوبان شما را نيز در بر مىگيرد ) در اين دو آيه دقت كنيد تا بدانيد حساب حالات فردى از حالات اجتماعى جدا مىباشد .\r\n","page_name":" 304 ","page_number":304},
  {"content":"\r\n\r\nخدا با صاحبان تقوى و نيكو كاران است .\r\n3 -  وَ لا تَمْشِ فِي الْأَرْضِ مَرَحاً . . .  در زمين خراميده راه مرو ، تو نه زمين را مىتوانى بشكافى و نه به بلندى كوه مىرسى .\r\n4 -   قَدْ أَفْلَحَ الْمُؤْمِنُونَ . . .   رستگار شدند مؤمنينى كه در نمازشان خشوع دارند و آنانى كه از لغو رو گردانند و آنانى كه زكات مىدهند و نگهدارندگان عورت خود از غير زنان خود هستند و آنانى كه امانتها و عهد خود را مراعات مىكنند و بر نمازهاى خود محافظت دارند . »\r\n5 -   لا تُقَدِّمُوا بَيْنَ يَدَيِ اللَّهِ . . .   اى مؤمنين در هيچكارى بر خدا و رسولش تقدم مجوييد و پيشى نگيريد و آوازهاى تان را بر آواز رسول اكرم ( ص ) بلند نكنيد با او بلند صحبت نكنيد .\r\n6 -  إِنَّمَا الْمُؤْمِنُونَ إِخْوَةٌ . . .  تنها مؤمنان برادر هم ديگرند بين برادران خود اصلاح كنيد هيچ قومى قوم ديگر را استهزاء نكنند كه شايد از استهزاء كنندگان بهتر باشند از همديگر عيب جوئى نكنيد و به لقبهاى بد همديگر را ياد نكنيد از بسيارى گمان‌ها بپرهيزيد كه بعضى از گمانها بد است ، در كارهاى خصوصى مردم تجسس نكنيد و از غيب كردن همديگر احتراز و دورى نمائيد آيا يكى از شما دوست دارد گوشت برادر مرده خود را بخورد ؟ كه بدتان مىآيد ، اى مردم ما شما را از زن و مردى آفريديم و شعبه شعبه و قبيله قبيله قرار داديم تا همديگر را بشناسيد . گرامىترين شما در پيشگاه خدا تقوى دار ترين شماست .\r\n7 -   وَيْلٌ لِكُلِّ هُمَزَةٍ لُمَزَةٍ . . .   واى بر هر عيب جو طعنه زن\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nكه مال و ثروت اندوزد و آن را بشمارد ( و به آن دل خوش دارد )\r\n8 - آيا ديدى آن را كه دين را تكذيب مىنمايد و يتيم را ( بقهر ) از در خود مىراند و بر طعام دادن مسكين و بيچاره ترغيب نمىكند واى بر . . . و آنانى كه از خير ( كوچك هم ) منع مىنمايند .\r\n9 - بشتابيد بسوى آمرزش پروردگارتان و بهشتى به بزرگى آسمانها و زمين بوده و براى پرهيزكارانى كه در حال وسعت و سختى انفاق مىكنند و خشم خود را فرو مىبرند آماده شده است .\r\n10 - سست و اندوهناك مشويد و شما برتر هستيد اگر مؤمن باشيد چنانچه در جنگها بشما آسيبى برسد بدشمنان شما نيز آسيب مىرسد اين روزگار را گاهى با فتح و نصرت و گاهى با شكست ميان مردم مىگردانيم . . . خدا ستمگران را دوست ندارد . . . آيا مىپنداريد كه به بهشت ميرويد در حالى كه مجاهدين و صابرين شما معلوم نگردد ؟\r\n11 - مؤمنين كامل كسانى اند كه وقتى خدا ياد شود دلهايشان مىترسد و وقتى كه آيات او خوانده شود ايمان آنان زياد مىگردد و بر پروردگار خود توكل مىكنند .\r\n12 - خدا را بپرستيد و براى او شريك قرار ندهيد و به پدر و مادر و خويشاوندان و يتيمان و بيچارگان و همسايه خويشاوند و همسايه بيگانه و همنشين نزديك و راه مانده و مملوكان احسان نمائيد . همانا خداوند هيچ متكبر خود ستا را كه بخل مىورزد و ديگران را ببخل امر مىكند دوست ندارد .\r\n13 - خداوند شما را به سه چيز امر مىكند . به عدل و احسان\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nو كمك به نزديكان و شما را از سه چيز نهى مىكند از منكر و فحشاء و ستم .  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ \r\nراغب در مفردات خود در تعريف منكر مىگويد : منكر هر فعلى است كه عقلهاى صحيح آن را زشت و قبيح بداند يا آنچه كه عقلها در خوبى و بدى آن راه به جائى نبرند ولى شريعت آن را تقبيح نموده باشد .\r\nدر تعريف فحشاء گفته است : قول و فعلى كه زشتى آن بزرگ باشد . « ما عظم قبحه من الافعال و الاقوال » مسلما زنا و لواط و مساحقه و امثالها از فحشا شمرده مىشوند و در قرآن ظهار را ( گفتن شوهر بزنش كه پشتت به منزله پشت مادرم است ) منكر و زور دانسته است .\r\nبنابراين دشنام و الفاظ ركيك و غصب اموال و خيانت در امانت و مخالفت عقد و پيمان همه‌اش از منكرات است ، و وفا بعهد و به پيمان‌ها و وفا به شرط و وفا بامان دادن خود بكافر امان طلب در فقه اسلامى واجب شمرده شده است .\r\nاساسا ارتباط علم اخلاق و علم فقه بسيار قوى و پيچيده است كه تمييز دقيق حدود آن كار آسان و ساده‌اى نيست .\r\n\r\nدوم - بعضى از روايات\r\nامام صادق ( ع ) در صحيح عبداللّه پسر غالب مىفرمايد : سزاوار\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاست كه مؤمن داراى هشت خصلت باشد :\r\n1 -\r\nوقور عند الهزاهز\r\nدر مقابل گرفتاريهاى سخت خود را نبازد و باوقار باشد .\r\n2 -\r\nصبور عند البلاء\r\nهنگام بلا شكيبا باشد .\r\n3 -\r\nشكور عند الرخاء\r\nدر موقع نعمت و آسايش شكرگزار باشد .\r\n4 -\r\nقانع بما رزقه الله\r\nبه آنچه كه خدا به او روزى داده قانع باشد .\r\n5 -\r\nلايظلم الاعداء\r\nبر دشمنان ستم نكند .\r\n6 -\r\nولا يتحامل للاصدقاء\r\nبراى دوستان كارى كه نتواند به گردن نگيرد .\r\n7 -\r\nبدنه منه في تعب\r\nتنش از او در زحمت باشد .\r\n8 -\r\nوالناس منه في راحة\r\nمردم ازاو راحت باشند .\r\n« ان العلم خليل المؤمن و الحلم وزيره و الصبر امير جنوده و الرفق اخوه و اللين والده » « 1 »\r\n« علم دوست مؤمن و حلم وزير او و صبر سر لشكر او و رفق برادر او و نرمى پدر او مىباشد . » اين جملات از حضرت امير المؤمنين نيز نقل شده است .\r\nو نيز حضرت امير المؤمنين ( ع ) در صحيح جابر « 2 » عن الباقر ( ع )\r\n\r\n\r\n","description":"","footnote":"\r\n( 1 ) - ص 326 ج 3 اصول كافى .\r\n( 2 ) - دليل عمده بر توثيق جابر صحيح زياد بن ابى الحلال است هر چند كه موثقه زراره تا حدودى روايت جابر را خدشه دار مىكند و اللّه العالم .\r\n","page_name":" 308 ","page_number":308},
  {"content":"\r\n\r\nمىفرمايد : خداوند ايمان را بر چهار پايه قرار داده است : صبر ، يقين ، عدل ، جهاد .\r\nصبر مذكور چهار شعبه دارد : شوق ، ترس ، زهد ، ترقب و انتظار .\r\nپس هركس كه شوق بهشت را داشته باشد هوسرانى را كنار بگذارد و هر كس كه از آتش بترسد عقب محرمات نمىرود و هر كس كه در دنيا زهد نمايد مصيبتها بر او آسان گردد . و هر كس كه منتظر مرگ باشد بسوى نيكىها شتاب كند .\r\nيقين ( نيز ) چهار شعبه دارد : زيركى و روشن بينى ، رسيدن بحكمت ، شناخت عبرت و سنت گذشته‌گان .\r\n« فمن ابصر الفطنة عرف الحكمة و من تأويل الحكمة عرف العبرة و من عرف العبرة عرف السنة و من عرف السنة فكأنما مع الاولين » و بطريقه‌اى كه محكم تر است راهنمون شود و نظر كند هر كه نجات يافته است به چه چيز نجات يافته و هر كه هلاك شده براى چه هلاك شده و همانا خدا هر كه را از بين برده تنها به معصيتش بوده و هركه را نجات بخشيده به سبب طاعتش بوده است .\r\nعدالت نيز چهار شعبه دارد . فهميدن امر مشكل ( دقت در فهم ) رسيدن به عمق علم ، روشنى حكم ( حكميت يا حكومت ) خرمى حلم و بردبارى .\r\nپى هركس فهميد همه علم را تفسير نموده است و هر كسى دانست راهها و آبگاههاى حكم را بشناسد و هر كه بردبارى كند در كارش زياده روى ننمايد و ميان مردم ستوده زندگانى نمايد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nجهاد نيز چهار شعبه دارد : امر به معروف ، نهى از منكر ، راستگوئى در همه جا ، دشمنى فساق . پس هر كس امر به معروف كند كمر مؤمن را بسته كمكش كرده و هر كه نهى از منكر كند بينى منافق را به خاك ماليده و از نيرنگش ايمن گشته و هر كه در همه جا راست بگويد وظيفه‌اش را انجام داده است و هر كه با بدكاران دشمنى ورزد براى خدا غضب كرده و هر كه براى خدا غضب كند خدا براى او غضب كند\r\nفذلك الايمان و دعائمه و شعبه « 1 »\r\n\r\nسوم - قصص اخلاقى\r\n1 - حذيفه مىگويد : پسر عمويم در جنگ يرموك زخمى شد ، ظرف آبى را برداشتم و براى او بردم ، گفتم : آب مىخواهى ؟ با اشاره گفت : بلى ، در همين حال مجاهد ديگرى بنام هشام بن عاص كه در نزديكى او زخمى شده و به زمين افتاده بود ، به من فهماند كه او نيز تشنه است پسر عمويم به من اشاره كرد كه آب را به او بدهم ، و او را بر خود ترجيح داد ، حذيفه ميگويد : آب را براى زخمى دوم بردم كه در اين موقع صداى زخمى سوم را شنيدم كه آب مىخواست هشام به من اشاره كرد كه آب را به او بدهم . وقتى بر بالين سومى رسيدم كه جان را به حق تسليم كرده است نزد دومى آمدم كه او هم از دنيا رفته است وقتى نزد پسر عمويم رفتم كه او نيز مانند دو تن ديگر با كام تشنه از دنيا رفته است . اينست تأثير\r\n\r\n\r\n","description":"","footnote":"\r\n( 1 ) - ص 83 - 84 ج 3 اصول كافى ترجمه دار .\r\n","page_name":" 310 ","page_number":310},
  {"content":"\r\n\r\nدين در اخلاق متعالى انسانى كه در دم مرگ ديگران را بر خود اختيار مىكنند .  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  .\r\n2 - نقل مىكنند يكى از مجاهدين دلير كشور ما روزى از جبهه جهاد به خانه رفت ديد كه زنش ناراحت است سبب را سؤال كرد گفت سه روز است كه نانى بدست نياورده ام ، خود و بچه‌ها علف خورده‌ايم مرد با ناراحتى از منزل خارج شد ، و به مقدار يك سير ( 7 كيلوگرم ) گندم خريد و براى زنش آورد كه بوسيله آسياب دستى آرد كند ولى ناراحتى زن بيشتر شد و به شوهرش اعتراض كرد كه چرا پولت را براى گندم دادى ؟ او گفت : مگر تو از بى غذائى شكايت نكردى ؟ جواب داد : بلى ولى نگفتم گندم بخر ، ما باز هم شكم خود را با علف سير مىكرديم و سزاوار بود كه تو پول خود را كارتوس مىخريدى و سينه دشمنان خدا را ( روسهاى پليد و مزدوران داخلى آنان را ) به آن نشانه مىگرفتى و سوراخ مىكردى . اينست زن انقلابى مسلمان و اين است يكى از دختران زينب .  وَ لَيْسَ الذَّكَرُ كَالْأُنْثى \r\n3 - عبداله بن جعفر داماد و برادر زاده حضرت امير المؤمنين ( ع ) غلام سياهى را در باغى ديد كه در موقع ظهر سه قرص نان خود را آماده كرده كه بخورد در اين حال سگى داخل باغ شد و نزديك غلام آمد او يكى از قرصهاى نان را بسويش انداخت ، سگ گرسنه بلافاصله آن را خورد و متوجه غلام شد ، غلام قرص دوم را نيز به او داد . ولى سگ كه خيلى گرسنه بود پس از بلعيدن قرص دوم باز متوجه غلام شد ، او قرص سوم نانش را باز به\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nسگ داده و سفره خود را جمع كرد .\r\nعبداللّه كه ناظر صحنه بود . پيش آمد و از او پرسيد كه جيره خوراك تو چه مقدار است گفت : همين سه قرص كه به سگ دادم و بايد امروز را گرسنه بمانم ، پرسيد كه چرا سگ را بر خود مقدم داشتى ، غلام گفت : ده ما سگ ندارد فهميدم اين سگ از جاى دورى آمده و سخت گرسنه است و براى من محروم كردن او بسيار گران و دشوار بود عبداللّه كه سخت تحت تأثير جوانمردى غلام رفته بود باغ و آن غلام را از مالك آن خريد غلام را آزاد نمود و باغ را به او بخشيد .\r\n4 - به دختر جوانى كه براى خواستگارى او آمده بودند گفتم : شوهر نمىكنى ؟ گفت : نه تا حركت اسلامى افغانستان به پيروزى نرسد شوهر نمىكنم او با فقرى كه داشت هيچگاه حتى به كنايه هم از آن يادى نكرد و چيزى از نگارنده نخواست ولى اصرار داشت تفنكچه‌اى به او بدهم كه به داخل رفته كمونيستها را ترور كند و بالأخره با دست خالى به داخل رفت و فعلًا در يكى از شهرهاى كشور اسلامى به خون آغشته ما مشغول فعاليت است .\r\n5 - زن مؤمنه‌اى از بستگان نگارنده گفت : زيورات دخترم مفقود شد ، گمان حاصل شد كه زن خدمتكار ، آنها را بسرقت برده لذا به خانه‌اش رفتم و به آرامى دستم را در جيبش كردم گفتم شايد اشتباها زيورات دخترم را در جيبت نهاده باشى گفت نه ، ولى زيورات در جيب او بود ، آنها را به سرعت برداشتم مخفى كردم و گفتم : راست است چيزى در جيبت نيست ، و برگشتم . به اين زن\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nگفتم : چرا طلاها را به او نشان ندادى گفت : آخر او از ديدن آن خجالت مىكشيد و از من شرمنده مىشد و من نمىخواستم كه او پيش من خجالت بكشد .\r\n6 - يكى از علماى مشهور قم ( رض ) را حكايت كنند كه كتابى در علم رجال نوشته بود و قصد طبع آن را داشت كه جامع الرواة اردبيلى مرحوم را ديد گفت : اين كتاب از كتاب من بهتر است و بعوض كتاب خود آن كتاب را طبع نمود .\r\n7 - جوان افغانى كه از طريق زاهدان و تفتان به جبهه جنگ مىرفت در تفتان به پدر و يا بعضى از اقارب نزديك برخورد كه نامزد او را از افغانستان آورده بودند كه عروسى كند به او گفتند برگرديم به منزل خود در مشهد كه عروسى تو صورت گيرد . گفت : نه من جبهه مىروم . اصرار كردند او پافشارى كرد دوباره پيشنهاد كردند براى يك هفته در زاهدان اقامت كن و با عروست خلوت كن و آنگهى ما زنت را به مشهد مىبريم خودت بسوى جبهه حركت كن گفت نه يك هفته هم دير است بالأخره آن جوان با همراهانش بسوى جبهه حركت كرد و دختر را به ايران بردند .\r\n8 - يكى از جوانان مسلمان دو دست خود را در يكى از جبهات كشور فداى اسلام نمود روزى او را در يكى از نمايندگىهاى حركت اسلامى ديدم كه روحيه خوبى داشت بار دوم كه بديدن او رفتم زنى را نزد او ديدم كه با او صحبت مىكرد برگشتم و به يكى از مسولين گفتم : اين زن چه نسبتى با آن مجاهد زخمى دارد ؟ گفت : هيچ ! اين دختر از قضيه او خبر شده آمده و اصرار مىكند كه مرا به عقد خود در آور كه تا به خدمت كردن تو\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nدين خود را تا حدى به اسلام اداء كرده باشم . و البته كه امثال اين واقعه در كشور اسلامى ايران مكررا صورت گرفته است . هنيئا لهن .\r\n9 - استاد بزرگوار آيت اللّه حكيم ( ره ) شبى در منزلش در نجف اشرف بنگارنده گفت دلم مىخواست از محدث نورى اجازه روايت بگيرم ولى به ايشان پيشنهاد كردم شفاهاً به من اجازه روايت را بدهند نه كتباً گفتم : چرا از اجازه كتبى امتناع كرديد فرمودند : چون مىدانستم اگر بنويسند از من تجليل ميكردند و القابى برايم مىنوشتند و من دوست نداشتم كه آن القاب درباره من به كار رود . قدس اللّه نفسه .\r\n10 - در بحار الانوار نقل كرده است ( العهدة على الراوى ) : كه عبداللّه بن زبير روزى به حضرت على ( ع ) عرض كرد : در حساب پدرم ديدم كه بر پدر شما هشتاد هزار درهم طلب دارد حضرت فرمود : پدرت راست نوشته هشتاد هزار درهم را به او داد . پس از چند روز برگشت و گفت : من اشتباه كردم پدر شما بر پدر من اين مبلغ را طلب داشته ، حضرت فرمود : آن را كه پدرت گرفته بپدرت بخشيدم و آن را كه تو بردى به تو بخشيدم !\r\n11 - روزى كه عبدالملك مروان بركوفه مسلط شد و در دار الاماره كوفه سر مصعب پسر زبير زمامدار كوفه را براى او آوردند يكى از حاضرين مجلس بسيار ناراحت شد كه ديگران متوجه او شدند او گفت : در زير همين سقف نشسته بودم كه سر مقدس امام حسين ( ع ) را براى پسر مرجانه عبيداللّه بن زياد آوردند . و باز در همين مكان بودم و ديدم كه سر عبيداللّه جنايت كار را براى مختار\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nثقفى آوردند و از قضا دوباره در همين مجلس ناظر بودم كه سر مختار را براى مصعب آوردند كه امروز سر او را براى شما آورند ( و همه اين حوادث در مدت ده سال واقع شد ) و اميدوارم كه سرنوشت شما بخير باشد ! عبدالملك كه از نقل اين جريان تاريخ وحشت كرده بود فورا از قصر حكومتى ( دار الاماره ) بيرون رفت و بعوض اصلاح اخلاق و افعال خود احمقانه دستور داد : دار الاماره را خراب كنند ! !\r\nبلى دل بستن به دنياى فانى و گذرا براى لذات آنى كار عاقلانه نيست .\r\n يكسره مردى ز عرب هوشمند * گفت به عبدالملك از روى پند\r\nزير همين گنبد و اين بارگاه * روى همين مسند و اين تكيه گاه\r\nتازه سرى چون سپر آسمان * طلعت خورشيد ز رويش عيان\r\nبعد زچندى سر آن خيره سر * بد بر مختار به روى سپر\r\nبعد كه مصعب سر و سردار شد * دستكش او سر مختار شد\r\nاين سر مصعب به تقاضاى كار * تا چه كند با تو دگر روزگار ! \r\nالبته نگارنده قصد داشت داستانهاى زيادى كه براى سالكين اخلاق اسلامى تشويق كننده باشد نقل كنم ولى از يك طرف فرصت كافى براى اين كار وجود نداشت و از طرفى نگارنده كه اهل اين مقامات نيست از بيان آنها خجالت مىكشيد . واللّه الموفق .\r\nدر پايان از يك زن افغانى حكايت كنند كه فرزندش\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nكمونيست شده بود و نماز نمى خواند آن زن مسلمان فرزند كافرش را به تبر كشت !\r\n\r\nچهارم - درباره دعا\r\nدعا و خواستن و توجه به خدا از نظر اسلام بسيار مهم و مورد تاكيد قرار گرفته است و لذا مناسب افتاد در اين كتاب اشاره مختصرى به آن بشود .\r\n1 -  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ  چون بندگان از تو از [ دورى و نزديكى 
  ] من سؤال كنند همانا من به [ آنان 
  ] نزديكم ، دعاى آنان را اجابت ميكنم پس بايد آنان [ هم 
  ] دعوت مرا بپذيرند و به من ايمان بياورند شايد به رستگارى برسند .\r\n2 -  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ  آيا آن كيست كه دعاى بيچاره را بپذيرد و بدى را از او بر طرف كند و شما را جانشينان زمين قرار دهد .\r\n3 -  ادْعُوا رَبَّكُمْ تَضَرُّعاً وَ خُفْيَةً إِنَّهُ لا يُحِبُّ الْمُعْتَدِينَ . . .   وَ ادْعُوهُ خَوْفاً وَ طَمَعاً  پروردگار خود را بزارى و پنهانى بخوانيد . و [ در پيش او 
  ] از روى ترس و طمع دعا كنيد ، از اين آيه بهتر بودن دعاى پنهانى استفاده مىشود .\r\nدر روايت صحيحه‌اى امام رضا ( ع ) مىفرمايد :\r\n« دعوة العبد سرا\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nدعوة واحدة تعدل سبعين دعوة علانية » « 1 »\r\nيك دعاى پنهانى بنده با هفتاد دعاى آشكار او برابر است .\r\nو ففي الصحيح زرارة عن احدهما ( عليهم السلام )\r\nلايكتب الملك الا ما سمع و قال اللّه عزوجل و اذكر في نفس الرجل غير اللّه عزوجل لعظمته » « 2 »\r\nفرشته جز آنچه مىشنود نمىنويسد ثواب ذكر خدا را در نفس جز خدا نداند !\r\n4 -  « وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ »  پروردگار شما گفت مرا بخوانيد تا اجابت كنم آنانى كه از عبادت من « 3 » سركشى و تكبر مىكنند ذليلانه داخل جهنم خواهند شد .\r\n5 -  إِنَّكَ سَمِيعُ الدُّعاءِ   إِنَّ رَبِّي لَسَمِيعُ الدُّعاءِ  يكى از نامهاى خداوند سميع الدعاء ( شنونده دعا ) مىباشد .\r\n6 -  وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ زُيِّنَ لِلْمُسْرِفِينَ ما كانُوا يَعْمَلُونَ  چون به انسان گزند و ضرر برسد ما را در حال\r\n\r\n\r\n","description":"","footnote":"\r\n( 1 ) - ص 225 ج 4 اصول كافى .\r\n( 2 ) - ص 262 ج 4\r\n( 3 ) - مراد از عبادت همين دعا مىباشد در صحيح زراره از امام باقر ( ع ) در ذيل اين آيه آمده است : هو الدعاء و افضل العبادة الدعاء قلت ان ابراهيم لاواه حليم ، قال الاواء هو الدعاء ص 210 ج 4 اصول كافى ترجمه دار .\r\n","page_name":" 317 ","page_number":317},
  {"content":"\r\n\r\nخفته به پهلو و نشسته و ايستاده بخواند و وقتى كه ضرر را از او بر طرف كرديم بگذرد گويا كه ما را براى دفع ضررى كه به او رسيده بود هرگز نخوانده است .\r\nممكن است از اين آيه دو چيز را بفهميم اول اينكه نبايد در موقع راحتى به غفلت و تكبر و طغيان مبتلا شد و حالت گذشته را فراموش كرد ، دوم اينكه بنده هميشه بايد خدا را بخواند و دعاى او در حال ناراحتى و راحتى ادامه داشته باشد .\r\nدر اين مورد رواياتى وارد شده است . « 1 » در صحيح هارون امام صادق ( ع ) مىفرمايد :\r\n« ان الدعاء في الرخاء يستخرج الحوائج في البلاء »\r\nدعا در حالى راحتى نيازمندىهاى زمان بلا را برطر ف مىكند .\r\nدر صحيح هشام مىفرمايد : « كسى كه در دعا پيش مىافتد [ در حال راحتى دعا مىكند 
  ] در موقع نزول بلا دعايش مستجاب مىشود ملائكه مىگويد : صداى آشنائيست و از آسمان محجوب و ممنوع نگردد » .\r\n« و من لم يتقدم في الدعاء لم يستجب له اذا نزل به البلاء و قالت الملائكة ان ذا الصوت لا نعرفه »\r\n وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ وَ إِذا مَسَّهُ الشَّرُّ فَذُو دُعاءٍ عَرِيضٍ \r\nامام صادق ( ع ) در صحيح حماد مىفرمايد : دعا كن و نگو كه\r\n\r\n\r\n","description":"","footnote":"\r\n( 1 ) - كلينى بابى را عنوان كرده است و شش روايت نقل كرده است كه سه تاى آن معتبر السند است .\r\n","page_name":" 318 ","page_number":318},
  {"content":"\r\n\r\nكار ( از نظر قدر و قضا ) تمام شده زيرا دعا عبادت است ان اللّه عزوجل يقول :  « إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ   وَ قالَ رَبُّكُمُ ادْعُونِي أَسْتَجِبْ لَكُمْ  « 1 »  » \r\nو در صحيح تمار مىفرمايد :\r\n« عليكم بالدعاء فانكم لاتقربون بمثله و لا تتركوا صغيرة لصغرها ان تدعوا بها ان صاحب الصغار هو صاحب الكبار » « 2 »\r\nبر شما باد به ملازمت دعا زيرا به هيچ چيز مانند آن به خدا نزديك نشويد و هيچ حاجت كوچكى را بخاطر كوچكيش رها نكنيد از اينكه براى آن بدرگاه خداوند دعا نكنيد زيرا آنكس كه حاجات كوچك بدست اوست همان كس است كه حاجات بزرگ دراختيار اوست . »\r\nو عنه ( ع ) في الموثقة السكوني : قال رسول الله ( ص ) :\r\n« الدعاء سلاح المؤمن و عمود الدين و نور السموات و الارض »\r\nدعا سلاح مؤمن و ستون دين و نور آسمانها و زمين است .\r\nقال امير المؤمنين ( ع ) :\r\n« الدعاء مفاتيح النجاح و مقاليد الفلاح و خير الدعاء ما صدر عن صدر نقي و قلب تقي و في المناجات سبب النجاة و بالاخلاص يكون الخلاص فاذا اشتد الفزع فالي اللّه المفزع »\r\n( در دعا ) كليدهاى كاميابى و گنجينه‌هاى رستگارى است بهترين دعا آنست كه از سينه پاكيزه و دل باتقوى بر آيد و وسيله نجات در\r\n\r\n\r\n","description":"","footnote":"\r\n( 1 ) - ص 212 ج 4 اصول كافى .\r\n( 2 ) - ص 212 ج 4 اصول كافى .\r\n","page_name":" 319 ","page_number":319},
  {"content":"\r\n\r\nمناجات است و رهائى در اخلاص است چون بى تابى سخت شود پناه گاه خداوند است . »\r\nو في الصحيح عن الصادق ( ع ) :\r\n« ان الدعاء يرد القضاء ينقضه كما ينقض السلك و قد ابرام ابراما » « 1 »\r\nدعا قضاء را بر مىگرداند و آن را از هم باز مىكند مانند رشته نخ كه هر چند محكم تابيده شده باشد قابليت باز شدن را دارد .\r\nامام باقر ( ع ) در روايت صحيح به زراره مىگويد : « الا ادلك على شىء لم يستثن فيه رسول الله ( ص ) قلت : بلى ، قال : الدعا يرد القضاء و قد ابرم ابراما - و ضم اصابعه - » « 2 »\r\nو في الصحيح عن الكاظم ( ع ) :\r\nعليكم بالدعاء فان الدعاء للّه و الطلب الي اللّه يرد البلاء و قد قدر و قضي و لم يبق الا امضاؤه ، فاذا دعي اللّه عزوجل و سئل صرف البلاء صرفة »\r\nبلائى كه مورد تقدير و قضاى خداوند قرار گرفته و تنها امضاى آن باقى مانده بوسيله دعا دفع مىشود .\r\nو فى صحيح هشام عن الصادق ( ع ) :\r\n« اذا الهم احدكم الدعاء عند البلاء فاعلموا ان البلاء قصير » « 3 »\r\nدرازى و كوتاهى مصيبت به دعا معلوم مىشود ، اگر دعا كرد مصيبت او كوتاه است و الا دراز .\r\nولى در صحيح هشام آمده است كه خداوند مىفرمايد :\r\n« من\r\n\r\n\r\n","description":"","footnote":"\r\n( 1 ) - ص 215 ج 4 اصول كافى .\r\n( 2 ) - ص 216 همان مصدر\r\n( 3 ) - ص 219 همان مصدر\r\n","page_name":" 320 ","page_number":320},
  {"content":"\r\n\r\nشغل بذكري عن مسألتي اعطيته افضل ما اعطي من سئلني » « 1 »\r\nكسى كه به جاى خواستن ( حاجت خود ) به ذكر من سرگرم شود به او بدهم بهتر از آنچه كه بدرخواست كننده مىدهم .\r\nمراد اين روايت يا فرض فراموشى از خواستن است كه صحيح هارون شاهد آن است يا منظور بعضى از موارد مىباشد زيرا مسلما مراد تشويق اختيار ذكر بر دعا در همه جا نيست زيرا دعا عمود دين است .\r\n\r\nاقسام دعا\r\n1 - فى صحيح محمد بن مسلم : از امام باقر ( ع ) راجع به اين قول خداوند :  فَمَا اسْتَكانُوا لِرَبِّهِمْ وَ ما يَتَضَرَّعُونَ  سؤال كردم فرمود : استكانت همان خضوع است و تضرع بلند كردن دو دست و زارى كردن به آنها است .\r\n2 - صحيح ديگر او از امام صادق ( ع ) : [ رغبت 
  ] اينست كه هر دو دست را بگشائى و درون آنها را ظاهر سازى ، [ رهبت 
  ] اينست كه دو دست را بگشائى و پشت آن دو را ظاهر سازى ، [ تضرع 
  ] آن است كه انگشت سبابه راست را براست و چپ بجنبانى ، [ تبتل يا بريدگى و انقطاع 
  ] حركت دادن انگشت سبابه چپ است كه آن را به آرامى بسوى آسمان بالا ببرى و پائين آورى [ ابتهال 
  ] آن است كه دستها و ذراعها را بسوى آسمان بگشائى و ابتهال وقتى است كه\r\n\r\n\r\n","description":"","footnote":"\r\n( 1 ) - ص 261 ج 4 اصول كافى .\r\n","page_name":" 321 ","page_number":321},
  {"content":"\r\n\r\nاسباب گريه فراهم شده باشد .\r\n3 -\r\nوفي صحيح ابي بصير عنه ( ع ) في جواب السوال عن الدعاء و رفع اليدين ، فقال : علي اربعة اوجه : اما التعوذ فتستقبل القبلة به باطن كفيك و اما الدعاء في الرزق فتبسط كفيك و تفضي بباطنهما الي السماءو اما التبتل فايماء باصبعك السبابة و اما الابتهال فرفع يديك تجاوز بهما رأسك و دعاء التضرع ان تحرك اصبعك السبابة مما يلي وجهك و هو دعاء الخفية » « 1 »\r\nآنچه كه از اقسام دعا در اين سه روايت ذكر شد : تضرع ، رغبت ، رهبت ، تبتل ، ابتهال ، تعوذ ، استعاذه و دعا براى رزق مىباشد .\r\nاكنون كه اهميت دعا از آيات قرآن و روايات معتبر دانسته شد ، بموضوعات زير توجه نمائيد .\r\n\r\nاول - شرايط دعا\r\nآنچه كه از نصوص معتبره بدست مىآيد دعا داراى شرايطى مىباشد :\r\n1 - توجه داشتن و جديت به آنچه كه مىخواهد ، حضرت پيامبر يك بار از خدا باران خواست نباريد ، بار دوم دعا كرد باران آمد ، وقتى از علت اين امر از آن حضرت سؤال شد فرمود :\r\n« اني دعوت و ليس لي في ذلك نية ! ثم دعوت ولي في ذلك نية » « 2 »\r\nبار اول\r\n\r\n\r\n","description":"","footnote":"\r\n( 1 ) - ص 229 تا ص 232 ج 4 اصول كافى ترجمه دار .\r\n( 2 ) - ص 223 مصدر قبلى .\r\n","page_name":" 322 ","page_number":322},
  {"content":"\r\n\r\nتصميم نداشتم سپس كه دعا كردم قصد و تصميم داشتم .\r\n2 - سابقه داشتن در دعا و تداوم بر آن حتى در زمانهاى غير مصيبت و احتياج و شواهد اين شرط در ذيل آيه ششم سابقا ذكر شد .\r\n3 - پافشارى و اصرار در دعا و اكتفا نكردن به دو سه مرتبه دعا كردن و دليل اين شرط رواياتى است كه در كتاب اصول كافى ذكر شده است ، ففي الصحيح عن الصادق عليه السلام :\r\nان العبد اذا عجل فقام لحاجته يقول اللّه تبارك و تعالي : اما يعلم عبدي اني انا اللّه الذي اقضي الحوائج » « 1 »\r\nچون بنده در دعا شتاب كند و بدنبال كار برود خداى تبارك و تعالى فرمايد آيا بنده من نمىداند كه من خدائى هستم كه حاجات را بر مىآورم ؟\r\n4 - رقت و نرمى دل ففي الصحيح عنه عليه السلام :\r\nاذا رق احدكم فليدع فان القلب لايرق حتي يخلص » « 2 »\r\nوقتى دل شما رقت كرد دعا كنيد زيرا تا دل خالص نشود رقت نكند .\r\n5 - مدح و ثناى خداوند را اولًا بجا آورد و صفات و افعال او را فى الجملة بيان دارد .\r\n6 - بر حضرت پيامبر و آل او صلوات بفرستيد ، في موثقة ابان عن الصادق عليه السلام : هركس كه دعا مىكند اول صلوات بفرستد\r\n\r\n\r\n","description":"","footnote":"\r\n( 1 ) - ص 223 ج 4 اصول كافى .\r\n( 2 ) - ص 227 همان مصدر .\r\n","page_name":" 323 ","page_number":323},
  {"content":"\r\n\r\nزيرا صلوات قبول مىشود و خدا اين كار را نمىكند كه بعضى از دعا را قبول كند و بعضى را قبول نكند ، و بخاطر قبولى صلوات دعاى شما را قبول مىكند . « 1 »\r\n7 - اقرار به گناهان خصوصاً اگر با توبه و يا استغفار همراه باشد . اعتبار اين سه شرط از روايات استفاده مىشود . « 2 »\r\n8 - براى مؤمنين در پشت سرشان دعا نمايد ، موسى بن جعفر ( ع ) بجناب عبد اللّه بن جندب ( رضوان اللّه عليه ) فرمود : كسى كه براى برادرش در پشت سر او دعا كند از جانب عرش به او ندا مىشود كه براى تو صد هزار بار ( آن دعا ) است . « 3 »\r\nامام كاظم ( ع ) در صحيح صفوان مىفرمايد : كسى كه براى برادران مؤمن خود دعا كند خداوند بعوض هر مؤمنى كه براى آن دعا كرده ملكى را موكل كند كه براى او دعا كند !\r\nامام رضا ( ع ) در صحيح صفوان مىفرمايد : « ما من مؤمن يدعو للمؤمنين و المؤمنات و المسلمين و المسلمات الاحياء منهم و الاموات الا رد اللّه عليه من كل مؤمن و مؤمنة حسنة منذ بعث اللّه آدم الي ان تقوم الساعة » ( ص 386 ج 93 بحار الانوار نقلا عن الثواب الاعمال ) .\r\n\r\n\r\n","description":"","footnote":"\r\n( 1 ) - ص 53 ج 94 بحار الانوار .\r\n( 2 ) - ص 236 و ص 247 ففي صحيح هشام عن الصادق لايزال الدعاء محجوبا حتي يصلي علي محمد و آله محمد .\r\n( 3 ) - ص 273 ، مصدر قبلى .\r\n","page_name":" 324 ","page_number":324},
  {"content":"\r\n\r\nدر درباره دعا براى مؤمنين ثوابهاى زيادى وارد شده است كه مجلسى مرحوم روايات آن را در بحار خود نقل نموده است .\r\n9 - حسن ظن داشتن به خدا كه دعا را اجابت مىفرمايد .\r\n10 - بطور عام و براى همه دعا كند ، كه زودتر قبول مىشود . قال رسول الله ( ص )\r\n« اذا دعا احدكم فليعم فانه اوجب للدعاء » « 1 »\r\n\r\nدوم - سخنى درباره شروط دعا\r\nاشتراط امور گذشته به اين معنى نيست كه دعا بدون همه يا بعضى از آنها اصلا قبول نمىشود و دعا كردن در فرض مهيا نبودن شرايط مذكور راجح و مفيد نيست ، دعا بهر حال عبادت است ، و راجح و احتمال اجابت آن از طرف خداوند قديم الاحسان و دائم الفضل هميشه وجود دارد .\r\nبلى رحمت ارحم الراحمين حد و اندازه خاصى ندارد . نااميدى از مطلق رحمت خدا از گناهان كبيره است .\r\nولى شرايط مذكور دعا را بيشتر در معرض اجابت قرا مىدهد . و قبولى او را نزديك مىگرداند ، لذا بسيار مناسب است كه دعا كننده براى رسيدن بهدف خود آنها را مراعات كند .\r\nبى مناسب نيست در اين جا بعضى از جملات يا حالاتى كه باعث قبولى دعا مىشود و به اسناد معتبر ثابت شده است ذكر شود و اللّه الموفق .\r\n\r\n\r\n","description":"","footnote":"\r\n( 1 ) - ص 386 ج 93 بحار الانوار .\r\n","page_name":" 325 ","page_number":325},
  {"content":"\r\n\r\n1 - هركس ده بار يا اللّه يا اللّه بگويد به او گفته مىشود لبيك چه حاجتى دارى . « 1 »\r\n2 - هركس ده بار يا رب يارب بگويد با و گفته مىشود لبيك حاجتت چيست .\r\n3 - هركس بگويد يا رب يا اللّه يا رب يا اللّه تا نفس او قطع شود ، قيل له لبيك ما حاجتك « 2 » « به او گفته مىشود لبيك حاجتت چيست ؟ »\r\n4 - هركس پس از دعا بگويد : « ما شاء اللّه لاحول و لا قوة اللّه بالله » خدا بفرمايد بنده من دل به من نهاده و تسليم امر من گرديده حاجتش را بر آورده كنيد . « 3 »\r\n5 - قبل از طلوع خورشيد و قبل از غروب آن ساعت اجابت دعا مىباشد . « 4 »\r\n6 - جبرئيل بيوسف ( ع ) در زندان گفت اين : دعا را پس از نماز بخوان : « الهم اجعل لي فرجا و مخرجا و ارزقني من حيث احتسب و من حيث لا احتسب . » « 5 »\r\n7 - هر كه بعد از نماز فريضه سه مرتبه بگويد : « يا من يفعل ما يشاء و لا يفعل ما يشاء احد غيره » بعد از خداوند سؤال كند به او\r\n\r\n\r\n","description":"","footnote":"\r\n( 1 ) - ص 287 ج 4 اصول كافى .\r\n( 2 ) - ص 288 ج 4 اصول كافى .\r\n( 3 ) - ص 289 ج 4 اصول كافى .\r\n( 4 ) - ص 291 مصدر قبلى\r\n( 5 ) - 239 مصدر قبلى\r\n","page_name":" 326 ","page_number":326},
  {"content":"\r\n\r\nآنچه كه سؤال نموده داده مىشود .\r\n8 - امام صادق ( ع ) در صحيح هشام مىفرمايد :\r\nاذا نزلت برجل نازلة او شديدة او كربه او فليكشف عن ركبتيه و ذراعيه و ليلصقهما بالارض و ليلزق جؤ جؤه بالارض هم ليدع بحاجته و هو ساجد » « 1 »\r\nهرگاه حادثه‌اى يا سختى پيش آيد يا امرى مرد را ناراحت كند دو زانو را با دستهاى خود تا مرفق برهنه كرده بر زمين بچساند و سينه خود را به زمين گذارد و با اين حال در سجده براى حاجت خود دعا كند .\r\n9 - قال الساجد ( ع ) در صحيح الثمالي :\r\nما من قطرة احب الي اللّه عزوجل من قطرتين . قطرة دم في سبيل اللّه و قطرة دمعة في سواد الليل لا يريد بها عبد الا اللّه عزوجل . » « 2 »\r\n10 - در پنج مورد دعا را غنيمت بدانيد : هنگام خواندن قرآن و هنگام اذان و وقت باريدن باران و ملاقات كردن دو صف ( جهاد ) براى شهادت و وقت دعاى مظلوم\r\n« فانها ليس لها حجاب دون العرش » « 3 »\r\n11 - در روايت معتبر از پيامبر اكرم رسيده است كه ابراهيم ( ع ) در موقع افتادن ميان آتش در جواب پيشنهاد كمك جبرئيل گفت :\r\n« اما اليك فلا و قال : يا اللّه يا احد يا صمد يا من لم يلد و لم يولد و لم\r\n\r\n\r\n","description":"","footnote":"\r\n( 1 ) - ص 338 ج 4 اصول كافى .\r\n( 2 ) - ص 329 ج 93 بحار الانوار .\r\n( 3 ) - ص 329 ج 93 بحار الانوار .\r\n","page_name":" 327 ","page_number":327},
  {"content":"\r\n\r\nيكن له كفوا احد نجني من النار برحمتك فاوحي اللّه تعالي الي النار : كوني بردا و سلاما علي ابراهيم . » « 1 »\r\n\r\nسوم - دعاى كسانى كه قبول يا رد مىشود .\r\nامام صادق ( ع ) در صحيح عيسى ميفرمايد كه دعوت سه دسته مستجاب است : حاجى ، مجاهد سبيل اللّه و مريض . « 2 »\r\nدر موثقه سماعه مىفرمايد : پدرم مىگفت : از ظلم بپرهيزيد زيرا دعاى مظلوم بسوى آسمان بالا مىرود . « 3 »\r\nدر روايت غير معتبر دعاى امام عادل و بچه صالح و پدر صالح و مؤمن در غياب برادرش و روزدار و بجا آورنده عمره نيز بعنوان دعاى مقبول ذكر شده است .\r\nو امام آنانى كه دعايشان مستجاب نمىشود :\r\n1 - كسى كه خدا به او مالى داده و او آن را در غير مورد صحيح مصرف كند ، و بعد بگويد خدايا به من مال بده دعايش قبول نمىشود . و به او گفته مىشود : آيا ترا به اقتصاد و ميانه روى امر نكرده بودم .\r\n2 - و مردى كه زنش را نفرين كند و از خدا بخواهد كه او را از آن زن راحت گرداند در حالى كه خداوند كار طلاق آن زن را به او موكول كرده است .\r\n\r\n\r\n","description":"","footnote":"\r\n( 1 ) - ص 189 ج 95 بحار الانوار .\r\n( 2 ) - ص 272\r\n( 3 ) - ص 273\r\n","page_name":" 328 ","page_number":328},
  {"content":"\r\n\r\n3 - كسى كه همسايه‌اش را نفرين كند در حالى كه خداوند راهى براى او قرار داده است كه فروش منزل و رفتن از همسايگى او باشد .\r\n4 - مردى كه بخانه‌اش نشسته و از خدا روزى مىخواهد به او گفته مىشود مگر ترا بطلب رزق امر نكرده‌ام ؟\r\n5 - مردى كه مال دارد و بدون دو شاهد قرض ( نسيه ) بدهد ( و طرف آن را انكار كند ) به او گفته مىشود آيا ترا بگرفتن شاهد امر نكرده بودم . « 1 »\r\nولى در اينجا نيز ظاهراً مراد اين نيست كه دعاى اين افراد حتماً و قطعا قبول نمىشوند ، و دعاى آنان كالعدم است و اين روايات را بمنزله مخصص و مقيد عمومات و مطلقات وارده در ترغيب دعا بدانيم كه گمان نمىرود هيچ دانشمندى به آن راضى گردد مسلما احتمال قبولى دعا در اين موارد مثل ساير موارد ميرود هرچند كه اين احتمال تا حدودى مرجوح و ضعيف باشد . واللّه العالم .\r\n\r\nچهارم - علت قبول نشدن دعا\r\nگاهى يا غالباً دعاى بعضى و يا اكثر دعا كنندگان مورد قبول خداوند واقع نمىشود كه باعث دل سردى و نااميدى و بالأخره منجر به ترك دعا مىشود ولى نصوص دينى با اين نااميدى مبارزه مىكند و مردم را به ادامه دعا و الحاح تشويق مىكند چه ممكن\r\n\r\n\r\n","description":"","footnote":"\r\n( 1 ) - ص 274 - 275\r\n","page_name":" 329 ","page_number":329},
  {"content":"\r\n\r\nاست گاهى اجابت مطلب بر تكرار دعا موقف باشد گذشته از اينكه نفس دعا عبادت و بندگى خداوند و اظهار مسكنت و بيچارگى به درگاه غنى مهربان كه عالم و قادر است ، مىباشد ، و لذا مانند نماز - در بعضى از روايات معرفى شده است كه بسيار شايان توجه است ، و قبلًا از آيات و روايات دانستيم كه ترك دعا در فرض بر آورده شدن حاجت و رفع نياز مندى نيز مطلوب است .\r\nو اما اينكه سؤال مىشود كه چرا دعا قبول نمىشود در حالى كه خداوند وعده فرموده است كه دعا بندگان را استجابت مىكنم بايد متوجه بود كه دعا علت تامه قبول و اجابت نيست ، بلكه مقتضى قبول است كه اگر شرط يا شرايط آن بوجود آمد ، بلكه مقتضى قبول است كه اگر شرط يا شرايط آن بوجود آمد ، و مانعى در كار نبود خداوند آن را مىپذيرد بنابراين درمردود شدن دعا نه خلف وعده است و نه كم لطفى خداوند .\r\nگاهى امر مطلوب و مورد درخواست به ضرر شخص دعا كننده است و او نادانسته چيزى را مىطلبد كه به زيانش است گاهى براى شخص او مضر نيست ولى براى ديگران و يا براى نظام كلى ضرر دارد و گاهى دعا در سلسله علت آن شى مدخليت ندارد ، و اسباب در مسببات خود به اذن پروردگار تأثير مىكند و قهراً دعا بى اثر مىشود .\r\nممكن است در اصل تشريع دعا اين سؤال براى خواننده پيدا شود كه خواستن مقصود از خداوند گذشته از اينكه رجحان نداشته باشد لغو و بيهوده باشد ، زيرا مقصود دعا كننده اگر داراى مصلحت باشد خداى حكيم آن را بدون دعا انجام مىدهد . و اگر داراى\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمصلحت نباشد با الحاح و دعا هم انجام آن قبيح و مخالف حكمت است كه سزاوار خداوند متعال نيست .\r\nو به عبارت ديگر معناى آيات و رواياتى كه بر استجابت دعا دلالت دارد اين مىشود كه‌اى بندگان من دعا كنيد و از من بخواهيد تا آنچه را كه مصلحت دارد بشما بدهم در حالى كه واضح است كه خداوند حكيم على الاطلاق بدون دعا نيز ترك مصلحت نمىكند .\r\nجواب اين سؤال آنست كه از نصوص دينى ، بدست مىآيد كه دعا و زارى بنده خود جزء علت و يا علت تامه مصلحت و مفسده است ، مثلًا ممكن است آنچه را مىخواهد داراى مفسده باشد لذا خداوند آن را به او نمىدهد امادعا آن مفسده را زايل و رسيدن نعمت به او را داراى مصلحت بنمايد كه پس از آن مصلحت ، خداوند حكيم آن نعمت را به او ارزانى مىفرمايد .\r\nاين ايراد نيز وارد نمىشود كه تمام امور عالم مورد قدر و قضاء الهى است لذا دعا چه تأثير و فائده‌اى دارد ؟ چون ممكن است قضاء به موردى كه تعلق گرفته به شرط دعا كردن باشد و هيچ مشروطى بدون شرط محقق نمىشود .\r\nلا يقال : نحن نرى من يدعو و من لا يدعوا فى الحظ سواء بل قد نرى الداعى اسوءحالا من غيره فنلاحظ تارك الدعاء بالغ المراد و الداعى خائبا و محروما ! فانه يقال : نعم الامر كذلك و سره ان الحوادث قد يدخل فى سلسلة عللها الدعاء و قد لا يدخل فيها الدعاء ففى الاول - و لعله الاكثر و الله العالم - يتمتع الغافل و يحرم الداعى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nجريا على قانون العلية لكن للداعى ثواب دعائه فانه عبادة كما سبق بل له الثواب الجزيل و ان اجيب له و فاز بمراده فانه تعبد بعبادة مهمه .\r\n\r\nتأخير اجابت دعا :\r\n1 - گاهى اثر دعا دير تر ظاهر مىشود و دعا كننده خيال مىكند دعايش قبول نشده است . امام صادق ( ع ) در صحيح هشام مىفرمايد : بين قول خداوند  قَدْ أُجِيبَتْ دَعْوَتُكُما  دعاى شما دو تن ( موسى و هارون ) اجابت شد و بين گرفتن فرعون و عذاب او چهل سال طول كشيد . « 1 »\r\n2 - گاهى براى حصول شرايط مطلوب است و گاهى براى اينكه خداوند دوست دارد دعا و زارى و گريه بنده مؤمن را بيشتر بشنود يقول الباقر ( ع )\r\nان المؤمن يسأل اللّه عزوجل حاجة فيؤخر عنه تعجيل اجابته حبا لصوته و استماع نحيبه » « 2 »\r\nصحيح عبداللّه عن غير واحد عن الصادق ( ع ) و في آخره :\r\n« انه تعالي يا مر بقضاء حاجة عدوه فانه يكره ان يسمع ندائه و صوته » « 3 »\r\nدر پايان اين بحث روايت بزنطى كه سندش بسيار معتبر است نقل مىشود . « 4 »\r\nاو به حضرت رضا ( ع ) عرض مىكند : قربانت شوم چند سال\r\n\r\n\r\n","description":"","footnote":"\r\n( 1 ) - ص 245 ج 4 اصول كافى .\r\n( 2 ) - 243 مصدر قبلى\r\n( 3 ) - 246 مصدر قبلى\r\n( 4 ) - 243 مصدر قبلى\r\n","page_name":" 332 ","page_number":332},
  {"content":"\r\n\r\nاست كه از خدا حاجتى درخواست كرده‌ام و از تاخير اجابتش در دلم نگرانى پيدا شده است ، فرمود : اى احمد مبادا شيطان بر تو راه يابد تا ترا نااميد سازد ، همانا حضرت باقر ( ع ) مىفرمود : هر آينه مؤمن حاجتى از خدا بخواهد ولى اجابت آن پس افتد براى خوشى صدايش و شنيدن گريه‌اش مىباشد بعد فرمود : به خدا سوگند آنچه عزوجل براى مؤمنين از آنچه خواهند پس اندازد بهتر است براى ايشان از آنچه زود به آنها عطا فرمايد .\r\nامام باقر ( ع ) مىفرمود : سزاوار است براى مؤمن كه دعايش در حال آسايش همانند دعاى او در حال سختى باشد . و چون به او داده شد ( هر آنچه درخواست كرد از دعا ) سست نشود ، پس تو از دعا خسته نشو زيرا دعا نزد خداى عزوجل منزلتى دارد ( بس بزرگ ) و بر تو باد به شكيبايى ، و دنبال روزى حلال رفتن ، و صله رحم كردن و مبادا با مردم اظهار دشمنى كنى زيرا كه ما خاندانى هستيم كه پيوند كنيم با هر كه از ما ببرد و نيكى كنيم با هر كه به ما بدى كند پس به خدا سوگند كه در اين كار سر انجام نيكويى مىبينم ( چه در دنيا و چه در آخرت ) همانا كسى كه در اين دنيا داراى نعمت است اگرهر گاه درخواست ( چيزى از خدا ) كند به او داده شود ( حرص او زياد گردد ) و جز آن رانيز بخواهد و ( در نتيجه ) نعمت خدا در چشم او كوچك و خوار گردد . و از هيچ چيز سير نشود و چون نعمت فراوان شود مسلمان از اين راه به خطر افتد ( و اين خطر ) به خاطر آن حقوقى ( است ) كه براو واجب شود . و به خاطر آن چيزى است كه بيم آن رود بواسطه اين حقوق در فتنه\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nو آزمايش افتد ( و در اداى آنها كوتاهى كند ) بگو بدانم كه اگر من چيزى به تو گفتم بدان وثوق و اعتماد دارى ؟ عرض كردم : فدايت گردم اگر من به گفته شما اعتماد نكنم پس به گفتار چه كسى اعتماد كنم با اينكه شما حجت خداوند بر خلق او هستيد ؟ فرمود : پس اعتمادت به خدا ( و وعده‌ها و گفتارهاى او ) بيشتر باشد زيرا خداوند به تو وعده اجابت داده است ( يا اينكه اجابت دعاى تو به موعدى واگذار شده است ) آيا خداى عزوجل نمىفرمايد : « و هر گاه بپرسند بندگان من از من پس همانا من نزديكم و اجابت كنم دعاى آنكه مرا خواند » و فرموده است : « نااميد نباشيد از رحمت خدا » و نيز فرموده است : و خدا نويدتان دهد به آمرزش و فضل پس تو به خداى عزوجل اعتمادتت بيشتر باشد از ديگران و در دل خود جز خوبى راه نده كه شما آمرزيده ايد .\r\n2 - در صحيح جميل آمده است كه مردى به حضرت صادق ( ع ) عرض كرد : قربانت شوم خداوند فرموده است « دعا كنيد استجابت مىكنم براى شما » ما دعا مىكنيم و استجابت نمىشود ؟ حضرت فرمود : براى آنكه شما به عهد خدا وفا نكرديد در حالى كه خداوند مىفرمايد :  أَوْفُوا بِعَهْدِي أُوفِ بِعَهْدِكُمْ  به خدا سوگند اگر شما براى خدا وفا مىكرديد خدا هم براى شما وفا مىكرد . « 1 »\r\n\r\n\r\n","description":"","footnote":"\r\n( 1 ) - ص 368 ج 93 بحار الانوار .\r\n","page_name":" 334 ","page_number":334},
  {"content":"\r\n\r\n\r\nپنجم - در ذكر خدا « 1 »\r\nقال اللّه تعالى :  وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ لَعَلَّكَ تَرْضى \r\n  فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ  \r\n وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ الْغُرُوبِ   وَ مِنَ اللَّيْلِ فَسَبِّحْهُ وَ أَدْبارَ السُّجُودِ    وَ سَبِّحْ بِحَمْدِ رَبِّكَ حِينَ تَقُومُ وَ مِنَ اللَّيْلِ فَسَبِّحْهُ وَ إِدْبارَ النُّجُومِ  \r\n1 - در مجلس خوب است كه يادى ازخدا و رسول او و ائمه بشود و گرنه اين مجلس روز قيامت مايه حسرت شود .\r\n2 - وقتى از مجلس خود برخيزد بخواند :  سُبْحانَ رَبِّكَ رَبِّ الْعِزَّةِ عَمَّا يَصِفُونَ    وَ سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ  \r\n3 - موسى ( ع ) عرض مىكند : خداى من جاهايى است كه من تو را بالاتر و عزيز تر از آن مىدانم كه يادت كنم فرمود : اى موسى ياد من در هر حال نيكو است .\r\n4 - تسبيح فاطمه زهرا ( س ) از ذكر كثير است كه خداوند مىفرمايد :  اذْكُرُوا اللَّهَ ذِكْراً كَثِيراً \r\n5 - فقرا خدمت رسول خدا ( ص ) عرض كردند : ثروتمندان بنده آزاد كنند و حج روند و صدقه دهند و جهاد كنند و ما نتوانيم .\r\n\r\n\r\n","description":"","footnote":"\r\n( 1 ) - روايات معتبر اين مطالب از ص 254 - 310 ج 4 اصول كافى مىباشد .\r\n","page_name":" 335 ","page_number":335},
  {"content":"\r\n\r\nحضرت فرمود : هر كس 100 مرتبه تكبير گويد بهتر از آزاد كردن 100 بنده است و هر كس 100 مرتبه تسبيح « سبحان الله » گويد از راندن 100 شتر براى قربانى در حج بهتر است و هر كس 100 مرتبه خدا را حمد كند بهتر از فرستادن 100 اسب با زين و لجام و سواران در راه خدا ( براى جهاد ) است و هر كه صد بار بگويد : « لا إله الا الله » در آن روز از نظر عمل بهترين مردم است « 1 » .\r\n6 - هر كس ده مرتبه قبل از طلوع و ده مرتبه قبل از غروب خورشيد اين دعا را بخواند كفاره گناهان آن روزش مىشود :\r\n« لااله الا اللّه وحده لا شريك له له الملك و له الحمد يحيي و يميت و يميت و يحيي و هو حي لايموت بيده الخير و هو علي كل شيء قدير » « 2 »\r\n7 - هركس هنگام نماز خواندن صبح صد مرتبه اين ذكر را بگويددر آن روز چيزى كه او را ناخوش آيد نبيند : « لاحول و لاقوه اللّه باللّه العلي العظيم » در رواياتى براى صد يا هفتاد يا سه مرتبه\r\n\r\n\r\n","description":"","footnote":"\r\n( 1 ) - هر عمل خاصيت خاصى دارد ، كه مخصوص به خودش است و در عمل ديگر هرچند كه مصلحتش مهمتر باشد وجود ندارد لذا صحيح است كه گفته شود : فلان عمل ( كه كم اهميت تر ) است از فلان عمل ( كه مهم تر است ) از نظر همان خصوصيتى كه در اول است بهتراست . هر چند دومى بخاطر خصوصيت لازمترش بمراتب مهمتر از اول باشد .\r\n( 2 ) - در روايتى اين ذكر بعنوان سنت واجب ذكر شده كه اگر فراموش شود مانند نماز قضا دارد . « وفي صحيح بن مسلم سأل الباقر ( ع ) : عن التسبيح قال : ما علمت شيئا موظفا غير تسبيح فاطمه ( ع ) و عشر مرات بعد الفجر لا إله الا اللّه وحده لا شريك له . . . الخ .\r\n","page_name":" 336 ","page_number":336},
  {"content":"\r\n\r\nگفتن آن آثار زيادى نقل شده است .\r\n8 - در ميزان ، چيزى سنگين تر از صلوات بر محمد و آل محمد نيست عملهاى مرد در ميزان گذاشته شود و سبك باشد پس ثواب صلوات او بيرون آيد و آن را در ميزان نهند و بسبب آن سنگين گردد و بر كفه ديگر بچربد . ( ص 252 ج 4 اصول كافى ) .\r\nدرروايت معتبرى آمدهاست : ( هيچ عملى در روز جمعه بهتر از صلوات بر محمد و آل محمد نيست . ) ( ص 50 ج 94 بحار الانوار )\r\nالحمدللّه رب العالمين عدد ما في علمه و صلي اللّه علي محمد و آله ما دامت السموات و الارض .\r\n9 - در شب معراج وقتى كه حضرت رسول اكرم ( ص ) داخل بهشت شد ، قصرى از يك دانه ياقوت سرخ را ديد كه داخل آن از بيرون و بيرون آن از درون از روشنى ديده مىشد ، و در آن دو اطاقى از در و زبرجد وجود داشت بجبريل فرمود : كه اين قصر از كيست ؟ عرض كرد : از كسى كه پاكيزه كلام و دائم الصيام باشد ، و نان ده باشد ، و در موقع خواب مردم در شب تهجد نمايد .\r\nامير المؤمنين ( ع ) عرض كرد : يا رسول اللّه در امت شما كسى طاقت اين عمل را دارد ؟ فرمود : نزديك بيا ، على نزديك شد ، فرمود : مىدانى كه كلام خوب چيست ؟ فرمود : سبحان اللّه و الحمدللّه و لا إله الا اللّه و اللّه اكبر آيا مىدانى ادامه روزه چيست ؟ كسى كه ماه رمضان را روزه بگيرد و يك روز را افطار نكند مىدانى كه اطعام طعام چيست ؟ كسى كه براى عيال خود و حفظ آبروى آنان روزى طلب كند ، مىدانى كه تهجد در شب در حال خواب مردم چيست ؟\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nكسى كه نخوابد تا نماز خفتن ( عشا ) را بخواند و مراد بمردم يهوديان و ترسايان است كه قبل از نماز عشا مىخوابند . « 1 »\r\n10 - عنه ( ص ) : هنگامى كه در شب معراج داخل بهشت شدم ملائكه‌اى را ديدم كه مشغول تعمير نمودن بودند ، بخشتى از طلا و بخشتى از نقره و گاهى هم كار نمىكردند به آنها گفتم چرا گاهى تعمير مىكنيد و گاهى از آن خوددارى مىكنيد ؟ عرض كردند : تا نفقه ما ( مواد قابل مصرف ) برسد گفتم نفقه شما ( موادساختمانى ) چيست ؟ عرض كردند : گفته مؤمن : « سبحان اللّه و الحمدللّه و لااله الا اللّه و اللّه اكبر » وقتى كه آن را بگويد مشغول ساختن مىشويم وقتى كه امساك كند ما هم امساك مىكنيم . « 2 »\r\n11 - هركس بگويد : سبحان اللّه و بحمده » « سبحان اللّه العظيم و بحمده خداوند براى او سه هزار حسنه بنويسد و سه هزار بدى را از او محو كند و سه هزار درجه به او بدهد و از آن ذكر پرنده‌اى را در بهشت بيافريند كه تسبيح كند و مزد آن تسبيح براى او باشد « 3 » .\r\n12 - حضرت آدم ( ع ) از وسوسه و حزن شكايت كرد ، جبرئيل به او گفت : بگو : « لا حول و لاقوة الا بالله » از گفتن آن وسوسه و\r\n\r\n\r\n","description":"","footnote":"\r\n( 1 ) - ص 168 ج 93 بحارالانوار ، نقلا عن التفسير القمي .\r\n( 2 ) - ص 169 المصدر ، بنفس السند و سند آخر صحيح ايضا .\r\n( 3 ) - ص 182 المصدر في السند محمد بن خالد البرقي .\r\n","page_name":" 338 ","page_number":338},
  {"content":"\r\n\r\nحزن او بر طرف شد . « 1 »\r\n13 -\r\nالكلمات التي تلقي بهن أدم ( ع ) ربه فتاب عليه « اللهم لا إله الا انت سبحانك و بحمدك اني عملت سوءً و ظلمت نفسي فاغفر لي انك انت التواب الرحيم لا إله الا انت سبحانك و بحمدك عملت سوءً و ظلمت نفسي فاغفر لي انك انت خير الغافرين . » « 2 »\r\n14 - فى صحيح بن سنان عن الصادق ( ع ) :\r\nكان رسول اللّه ( ص ) في بيت ام سلمة في ليلتها ففقدته من الفراش فدخلها في ذلك ما يدخل النساء فقامت تطلبه في جوانب البيت حتي انتهت اليه و هو في جانب البيت قائم ، رافع يديه و يبكي ، و هو يقول : اللهم لا تنزع منى صالحا ما اعطيتني ابدا ، و لا تشمت بي عدوا و لا حاسدا ابدا و لاتردني الي السوء استنقذتني منه ابدا و لا تكلني الي نفسي طرفة عين ابدا . . . « 3 » »\r\nتم الكتاب بعون اللّه تعالي و له الحمد اولًا و آخرا كما هو اهله و صلي اللّه علي سيدنا محمد و آله .\r\nايران - قم سنه 1364\r\nمحمد آصف محسنى\r\n\r\n\r\n","description":"","footnote":"\r\n( 1 ) - 186 ج 93 همان كتاب .\r\n( 2 ) - ص 354 ج 95 مصدر قبل\r\n( 3 ) ص 352 ج 95 مصدر قبل\r\n","page_name":" 339 ","page_number":339},
  {"content":"\r\n . \r\n\r\n","description":"","footnote":"","page_name":" 340 ","page_number":340}
  ]