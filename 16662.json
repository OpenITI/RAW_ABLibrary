[
  {"content":"\r\n\r\n\r\nمقدمه\r\nبررسى و تحليل زندگى امامان معصوم عليهم‌السّلام ، رسالتى است كه بى تفاوتى نسبت به آن ، شايستهء هيچ مسلمانى نيست . ضرورت اين امر ، از آن رو است كه يكى از راههاى اطمينان‌بخش دين‌شناسى ، شناختِ سيره و سخنان امامان عليهم‌السلام است .\r\nزيرا آنان با الهام گرفتن از كلام وحى ، معارفِ دينى را آن گونه كه هست براى مردم تبيين مىكنند . بنابراين ، شناخت حقايق قرآن و تفسير واقعى آن ، مبتنى بر شناخت امامان معصوم عليهم‌السّلام ، خواهد بود . امامان عليهم‌السّلام به دليل عصمت و معرفت عميقشان ، تجسم عينى مكتب بوده ، احتمال هيچ نوع خطا و انحرافى در رفتار و گفتارشان داده نمىشود .\r\nالبته از نكات مهم در بررسى تاريخ زندگانى امامان معصوم عليهم‌السّلام ، مواضع به ظاهر متفاوتى است كه از آنان سر زده ، به گونه‌اى كه برخى از سطحىنگران ، نظريه‌هاى ناصوابى دربارهء آنها ابراز كرده‌اند . اينان با تأثيرپذيرى از مبانى فكرى خاص و معيار قرار دادن آنها ، به نقد مواضع امامان معصوم عليهم‌السّلام پرداخته‌اند ؛ به همين جهت تحليل و بررسى تاريخ اسلام در عصر امامت امام حسن ( ع ) و امام حسين ( ع ) كه هر يك در عصر خويش موضعى به ظاهر متفاوت از يكديگر داشتند ، از اهميت ويژه‌اى برخوردار است .\r\nمطالعه عميق ابعاد گوناگون زندگانى اين دو شخصيت ممتاز جهان اسلام بخصوص دو\r\n\r\n","description":"","footnote":"","page_name":" 26 ","page_number":1},
  {"content":"\r\n\r\nمسأله سرنوشت‌ساز صلح امام حسن عليهم‌السّلام و قيام امام حسين عليهم‌السّلام كه در اين كتاب مورد كاوش قرار گرفته است ، مىتواند تا حدّى پرده از روى برخى اسرار اين دو موضع‌گيرى شگفت بگشايد .\r\nپژوهشكده تحقيقات اسلامى\r\n\r\n","description":"","footnote":"","page_name":" 27 ","page_number":2},
  {"content":"\r\n\r\n\r\nفصل دوم : زندگانى امام حسن ( ع )\r\n\r\n","description":"","footnote":"","page_name":" 28 ","page_number":3},
  {"content":"\r\n\r\n\r\nخصوصيّات فردى و ويژگيهاى اخلاقى\r\n\r\nولادت\r\nامام حسن مجتبى عليه السّلام ، بنابر مشهور ، در نيمه ماه مبارك رمضان سال سوم هجرى به دنيا آمد .\r\nآن حضرت هفت سال از زندگانى خويش را زير نظر پيامبر گرامى اسلام صلّىاللّه عليه و آله سپرى كرد .\r\nاين مدت گرچه كوتاه بود ، ولى براى تجلّى نمونهء كوچكى از شخصيّت و الا و بى نظير رسول اكرم ( ص ) در وجود وى كافى بود . امام حسن ( ع ) نه تنها در شكل و اندام ، شبيه‌ترين فرد به جدّ بزرگوارش بود بلكه در خلق و خوى نيز آيينهء تمام نماى آن حضرت بود ، چندان كه در حقّش فرمود :\r\nاشْبَهْتَ خَلْقى وَ خُلْقى . « 1 » \r\nتو در اندام و اخلاق شبيه من هستى .\r\nفرزند بزرگ فاطمه ( س ) علاوه بر برخوردارى از نعمت وجود رسول‌خدا ( ص ) و\r\n\r\n","description":"","footnote":" ( 1 ) - اعيان الشيعه ، ج 1 ، ص 563 . ","page_name":" 29 ","page_number":4},
  {"content":"\r\n\r\nتربيتهاى الهى آن حضرت ، از وجود پدر و مادرى همچون حضرت على و حضرت زهرا ( ع ) برخوردار بود كه از سرچشمهء زلال دانش و حكمت امامت و ولايت ، سيرابش كرده و نهال فضيلت و كمال را در وجودش غرس مىكردند .\r\n\r\nفضايل و نمونه‌هاى عالى اخلاقى\r\nالف - نيايش و ارتباط با خدا\r\nامام صادق عليه السلام به نقل از پدرانش دربارهء عبادت امام حسن ( ع ) مىفرمايد :\r\nحسن بن على بن ابىطالب ( ع ) عابدترين ، زاهدترين و برترين مردم زمان خود بود . وى پياده و چه بسا با پاى برهنه ( به زيارت خانهء خدا مىرفت و ) حجّ مىگزارد و هرگاه مرگ و قبر و محشر و عبور از صراط را به ياد مىآورد مىگريست ، و هرگاه به ياد ايستادن به پاى حساب مىافتاد آن چنان شيون مىكرد كه بيهوش مىشد و چون به نماز مىايستاد و خود را در پيشگاه پروردگارش مىديد ، اندامش به لرزه مىافتاد . و چون بهشت و جهنم را ياد مىكرد همچون مجروح در حال احتضار ، برخود مىپيچيد . از خداوند بهشت را مىخواست و از جهنّم به دو پناه مىبرد . . . و در تمامى حالات به ياد خدا بود . « 1 » \r\nامام ( ع ) 25 بار با كيفيّت ياد شده حج گزارد . « 2 »  حضرتش نه تنها به هنگام نماز دگرگون مىشد بلكه به هنگام وضو نيز چنين حالتى پيدا مىكرد . ابن شهر آشوب به نقل از « روضةالواعظين » مىنويسد :\r\nحسن بن على ( ع ) به هنگام وضو مفاصلش به لرزه مىافتاد و رنگش به زردى مىگراييد . در اين مورد از آن حضرت سؤال شد . فرمود :\r\nحَقٌّ عَلى كُلِّ مَنْ وَقَفَ بَيْنَ يَدَىْ رَبِّ الْعَرْشِ أَنْ يَصْفَرَّلَوْنُهُ وَ تَرْتَعِدَ مَفاصِلُهُ . « 3 » \r\nسزاوار است هر كس كه در پيشگاه پروردگارش قرار مىگيرد ، رنگش زرد شود و لرزه بر اندامش افتد .\r\n\r\n","description":"","footnote":" ( 1 ) - بحارالانوار ، ج 43 ، ص 331 .  ( 2 ) - مناقب ، ابن شهر آشوب ، ج 4 ، ص 14 .  ( 3 ) - همان . ","page_name":" 30 ","page_number":5},
  {"content":"\r\n\r\nامام مجتبى ( ع ) پس از انجام نماز صبح تا طلوع آفتاب به نيايش مىپرداخت و با كسى جز خدا سخن نمىگفت . « 1 » \r\nب - جود و بخشش\r\nامام حسن ( ع ) سه نوبت دارايىاش را با خدا تقسيم كرد و در دو نوبت از تمام مال خود در راه خدا گذشت . « 2 » \r\nمردى نزد امام ( ع ) اظهار حاجت كرد . امام ( ع ) فرمود : حاجتت را بنويس و به مابده . او چنان كرد . امام ( ع ) نامه‌اش را خواند و دو برابر خواسته‌اش به دو بخشيد .\r\nيكى از حاضران گفت :\r\nاى پسر رسول خدا ! اين نامه چقدر براى او پر بركت بود ؟ »\r\nفرمود : « بركت آن براى ما بيشتر بود ؛ زيرا ما را اهل معروف ساخت . مگر نمىدانى كه نيكى آن است كه بدون درخواست ، به كسى چيزى بدهى ؛ امّا آنچه پس از درخواست مىدهى در برابر آبروى خواهش كننده ، بهاى ناچيزى است . چه بسا وى ، شب را با اضطراب و ميان بيم واميد بسر برده و نمىدانسته كه در برابر عرض نيازش دست ردّ بر سينهء او خواهى زد يا با شادمانى خواهشش را برآورده مىكنى . و اكنون با تن لرزان و دل ترسان و پريشان نزد تو آمده است . اگر تو فقطبه قدرخواسته‌اش به‌او ببخشى ، در برابرآبرويى كه نزد تو ريخته بهاىاندكى به‌او داده‌اى . » « 3 » \r\nمردى از امام ( ع ) كمك خواست . حضرت پنجاه‌هزار درهم و پانصد دينار به وى داد وفرمود :\r\nكسى را براى حمل اين بار حاضر كن . و چون كسى را حاضر كرد ، رداى خود را به وى داد و فرمود : اين هم ، اجرت باربر . « 4 » \r\n\r\n","description":"","footnote":" ( 1 ) - مناقب ، ابن شهر آشوب ، ج 4 ، ص 14 .  ( 2 ) - ترجمةالامام الحسن ( ع ) من تاريخ دمشق ، ابن عساكر ، ص 143 .  ( 3 ) - صلح الحسن ( ع ) ، راضى آل ياسين ، ص 28 .  ( 4 ) - بحارالانوار ، ج 43 ، ص 341 . ","page_name":" 31 ","page_number":6},
  {"content":"\r\n\r\nج - گذشت\r\nمردى از اهل شام به امام حسن ( ع ) جسارت كرد . امام ( ع ) سكوت اختيار نمود .\r\nهنگامىكه آن مرد از ناسزا گفتن باز ايستاد امام ( ع ) به وى سلام كرد و خنديد ؛ سپس فرمود :\r\n« اى پير مرد ! گمان مىكنم غريب باشى و شايد امر بر تو مشتبه شده باشد . اگر از ما رضايت بخواهى تو را مىبخشيم و اگر چيزى بخواهى به تو مىدهيم و چنانچه راهنمايى بخواهى راهنمايىات مىكنيم و . . . اگر - تا زمانى كه در اين شهر هستى - بر ما مهمان شوى از تو به نحو شايسته پذيرايى خواهيم كرد . »\r\nمرد شامى با شنيدن سخنان امام ( ع ) گريست ؛ سپس گرفت :\r\n« شهادت مىدهم كه تو جانشين خدا در زمين هستى . خدا داناتر است كه رسالتش را در چه خاندانى قرار دهد . شما و پدرتان تاكنون دشمن‌ترين بندگان خدا نزد من بوديد ؛ ولى هم اكنون محبوب‌ترين مردم نزد من هستيد . »\r\nاين سخنان را گفت و مهمان امام شد و تا وقتى كه در آنجا بود در محضر آن حضرت بود و در شمار دوستداران اهل بيت عليهم‌السّلام در آمد . « 1 » \r\nيكى از خدمتكاران حضرت ، مرتكب خلافى شد كه مىبايست تنبيه شود . امام ( ع ) دستور داد او را تنبيه كنند . خدمتكار گفت : « مولاى من ! وَالْعافِينَ عَنِ النَّاسِ . » « 2 »  امام ( ع ) فرمود : تو را بخشيدم . خدمتكار ، دنبالهء آيهء را خواند : « وَاللَّهُ يُحِبُّ الُمحْسِنيِنَ » . امام فرمود :\r\n« تو در راه خدا آزادى و دو برابر حقوقت را به تو خواهم پرداخت . » « 3 » \r\nد - تواضع\r\nپيشواى دوم ( ع ) روزى بر گروهى مستمند كه بر روى زمين نشسته ، پاره‌هاى نان را مىخوردند ، گذشت . آنان با ديدن امام ( ع ) آن حضرت را دعوت به غذا كردند . امام ( ع ) از\r\n\r\n","description":"","footnote":" ( 1 ) - بحارالانوار ، ج 43 ، ص 344 .  ( 2 ) - آل عمران ، آيه 134 .  ( 3 ) - بحارالانوار ، ج 43 ، ص 352 . ","page_name":" 32 ","page_number":7},
  {"content":"\r\n\r\nمركب فرود آمد و فرمود :\r\nانَّ اللَّهَ لا يُحِبُّ الْمُسْتَكْبِرين\r\nو با آنان به غذا خوردن مشغول شد . آنگاه آنان را بر سفره خود دعوت كرد ؛ هم غذا به آنان داد و هم پوشاك . « 1 » \r\n\r\nپيامبر اسلام و امام حسن ( ع )\r\nاز آنجا كه رسول خدا ( ص ) عهده‌دار هدايت و ادارهء امور امّت و مسؤول تبليغ و گسترش دعوت مىباشد ، تضمينهاى لازم براى حفظ اسلام در آينده نيز ، بر عهدهء اوست .\r\nپيامبر گرامى اسلام ( ص ) از آيندهء پر مخاطره‌اى كه فرزند بزرگوارش در پيش رو داشت مطّلع بود ؛ از اين رو ، از سوى خدا مأمور بود كه امام حسن ( ع ) را براى رهبرى آينده آگاه سازد ؛ به گونه‌اى كه مشكلات را تحمّل كرده ، از عهده مبارزهء با آنها بر آيد .\r\nبه طور طبيعى چنين فردى - كه مىبايست بعدها جانشين رسول خدا ( ص ) گردد - بايد همان خصلتها و برجستگيهاى پيامبر اكرم ( ص ) را دارا باشد .\r\nاز سوى ديگر ، رسول اكرم ( ص ) مىدانست كه فرزندانش ؛ امام حسن و امام حسين ( ع ) در دوران امامت خود با شرايط و بحرانهاى جديدى مواجه خواهند شد كه لازم است موضع امامت ، از پيش توسّط پيامبر ( ص ) تبيين شود . از اين رو ، آن بزرگوار در هر فرصتى با صراحت يابه اشاره بر مسألهء امامت آن دوبزرگوار و حقّانيّت موضع آنان در برابر جريانهاى سياسى تأكيد مىكرد .\r\nاينك چند نمونه :\r\n1 - الْحَسنُ وَالْحُسَيْنُ امامانِ ، قاماأَوْ قَعَدا . « 2 » \r\nحسن و حسين ( ( ع ) ) هر دو امامند ؛ چه قيام كنند و چه بنشينند .\r\nيعنى : چه براى حفظ مصالح اسلام ، عليه ظلم و باطل قيام كنند ؛ و چه براى حفظ كيان\r\n\r\n","description":"","footnote":" ( 1 ) - بحار الانوار ، ج 43 ، ص 351 - 352 .  ( 2 ) - اثباة الهداة ، ج 5 ، ص 142 . ","page_name":" 33 ","page_number":8},
  {"content":"\r\n\r\nاسلام ونيز ابقاى افراد متعهّد و فداكار ، مصالحه و متاركهء جنگ نمايند ؛ در هر دوصورت ، حجّت خدا بر مردم و پيشواى امّت هستند .\r\n2 - أَنْتَما الْامامانِ وَ لِأُمِّكُما الشَّفاعَةُ . « 1 » \r\nشما امام و رهبر هستيد و شفاعت از آن مادر شماست .\r\n3 - وَ هُوَ سَيِّدُ شَبابِ أَهْلِ الجَنَّةِ وَحُجَّةُ اللَّهِ عَلى الْامَّةِ . أَمْرُهُ أَمْرى وَقَوْلُهُ قَوْلى . مَنْ تَبِعَهُ فَانَّهُ مِنى ، وَمَنْ عَصاهُ فَانَّهُ لَيْسَ مِنى . « 2 » \r\nاو ( امام حسن ( ع ) ) آقا و سرور جوانان بهشتى و حجّت خدا بر امّت است . فرمان او فرمان من و گفتار او گفتار من است . هر كس از وى پيروى نمايد از من است و هركس او را نافرمانى كند از من نيست .\r\n4 - أَنَا سِلْمٌ لِمَنْ سالَمْتُمْ وَ حَرْبٌ لِمَنْ حارَبْتُمْ . « 3 » \r\nمن با هر كس كه شما با او در صلح و مسالمتيد ، در صلح و مسالمتم ، و با هر كس كه شما با او در ستيزيد در ستيزم .\r\nاين اظهار نظرها از پيامبر ( ص ) ، بيانگر مقام عصمت و ولايت امام حسن و امام حسين ( ع ) مىباشد و نيز هشدارى به همهء مردم است كه بدانند امر آن دو ، امر خدا و نهى آنان ، نهى خداست . « 4 » \r\nاظهار علاقهء و محبّت رسول گرامى اسلام ( ص ) نسبت به دو فرزند گرانقدرش نيز در همين راستا بود .\r\nمحبّت رسول خدا ( ص ) نسبت به وى و برادرش امام حسين ( ع ) به اندازه‌اى بود كه با ورود آنان به مسجد ، سخنرانى خود را قطع مىكرد و از منبر پايين مىآمد و حسنين را در آغوش مىگرفت و به نوازش آنان مىپرداخت . « 5 » \r\n\r\n","description":"","footnote":" ( 1 ) - الاتحاف بحبّ الأشراف ، ص 129 .  ( 2 ) - فرائد السمطين ، ج 2 ، ص 35 .  ( 3 ) - مقتل الحسين ، خوارزمى ، ج 1 ، ص 61 .  ( 4 ) - برگرفته شده از الحياة السّياسيّة للامام الحسن ( ع ) ، ص 10 - 12 .  ( 5 ) - ر . ك . بحارالانوار ، ج 43 ، ص 300 . ","page_name":" 34 ","page_number":9},
  {"content":"\r\n\r\nبدون شك ، رسول خدا ( ص ) در موضعگيريها ودوستى و دشمنىهايش ، بر اساس مصالح فردى وانگيزه‌هاى شخصى ، حركت نمىكرد ؛ بلكه باتمام وجود در مسير خدا قرار داشت .\r\nبدين معنى كه محبوب خدا را دوست و مبغوض او را دشمن مىداشت و عواطف و احساساتش در همين محور جريان داشت .\r\nتأكيد و اصرار آن حضرت به ابراز عواطف خود نسبت به حسنين ( ع ) و اظهار آن در حضور مردم و حتّى بالاى منبر ، نشان مىدهد كه اين حركت در مسير دين واهداف والاى آن بوده است . گاهى نيز با صراحت به اين ارتباط اشاره كرده مىفرمايد :\r\nانَّ رَبِّى أَمَرَنى أَنْ احِبَّهُما وَ احِبَّ مَنْ يُحِبُّهُما . « 1 » \r\nپروردگارم مرا به دوستى حسنين ( ع ) و دوستى دوستان آنان فرمان داده است .\r\n\r\nاز رحلت پيامبر ( ص ) تا دوران امامت : همراه پدر\r\nجامعهء اسلامى پس از رحلت رسول اكرم ( ص ) دچار اختلاف و دو دستگى شد . گروهى از مسلمانان بدون توجّه به سفارشهاى پيامبر ( ص ) در مورد جانشين پس ازخود ، خلافت اسلامى را از مسير اصلىاش منحرف كردند .\r\nمظلوميّت خاندان رسول خدا ( ص ) از همان دوران شروع شد و هر روز مصيبتى بر آنان وارد مىشد . تحمّل اين همه مظلوميّت و مصيبت براى كودك خردسالى چون امام حسن ( ع ) - كه هفت سال و اندى از عمر خود را با آن همه عزّت و احترام در محضر رسول خدا ( ص ) سپرى كرده بود - بسيار مشكل بود .\r\nرحلت پيامبر ( ص ) ، مظلوميّت و خانه نشينى پدر ، مصيبتها و رنجهاى وارده بر مادر ، محروم شدن از فدك و . . . همه از مسائلى بود كه روح لطيف اين طفل خرد سال را آزرده مىساخت . ولى به پيروى از پدر بزرگوارش چاره‌اى جز صبر و بردبارى نداشت . تنها در\r\n\r\n","description":"","footnote":" ( 1 ) - عوالم ، الامام الحسن ( ع ) ، ص 51 . ","page_name":" 35 ","page_number":10},
  {"content":"\r\n\r\nمواقعى كه اظهار نظر در مسائل سياسى را لازم و به مصلحت اسلام مىديد ، از آن دريغ نمىورزيد كه در ذيل به نمونه‌هايى از آن اشاره مىكنيم .\r\nالف - شهادت در مورد « فدك »\r\nحضرت زهرا ( س ) پس از ضبط و مصادره « فدك » توسط حكومت وقت ، براى بازپس گرفتن آن اقدام كرد . چرا كه « فدك » ملك شخصى او بود كه پدربزرگوارش در زمان حيات خود به وى بخشيده بود .\r\nابوبكر ، براى اثبات ادّعاى دختر پيامبر ( س ) شاهد خواست حضرت زهرا ( س ) ، اميرمؤمنان ، حسنين ( ع ) و ام‌ّايمن را معرّفى كرد . ابوبكر ، شهادت آنان را نپذيرفت . « 1 » \r\nمعرّفى حسنين ( ع ) به عنوان شاهد - با آنكه بيش از هفت سال از سنّ آنان نمىگذشت - علاوه بر آنكه بيانگر شخصيّت و موقعيّت اجتماعى آن دو بزرگوار است ، در امتداد همان مواضعى بود كه رسول خدا ( ص ) در رابطه باآن دو اتّخاذ كرده و آنان را به عنوان پيشوا و رهبر آيندهء امّت اسلامى معرفى مىنمود .\r\nب - اعتراض به خليفه\r\nروزى ابوبكر بر منبر پيامبر ( ص ) خطبه مىخواند . امام حسن ( ع ) - كه در آن هنگام هشت سال داشت - به مسجد آمد و بر او بانگ زد :\r\nاى ابوبكر ! از منبر پدرم پايين بيا و بر منبر پدر خودت بالا برو !\r\nابوبكر گفت :\r\nبه خدا سوگند ، راست مىگويى ؛ منبر از پدر توست نه از پدر من . « 2 » \r\nج - بدرقهء ابوذر\r\nامام مجتبى ( ع ) همراه پدربزرگوار و برادر ارجمندش امام حسين ( ع ) و چند تن ديگر ،\r\n\r\n","description":"","footnote":" ( 1 ) - براى آگاهى از تفصيل قضيّه ر . ك . بحارالانوار ، ج 8 ، ص 110 - 116 ، طبع كمپانى ؛ فدك فى التّاريخ ، شهيدصدر واصول مالكيّت ، احمدى ميانجى .  ( 2 ) - مناقب آل ابيطالب ، ابن شهر آشوب ، ج 4 ، ص 40 . ","page_name":" 36 ","page_number":11},
  {"content":"\r\n\r\nدر بدرقهء ابوذر به سوى تبعيدگاه - علىرغم اينكه عثمان ، مردم را از آن بدرقه برحذر داشته بود - شركت كرد و باسخنانى كه از دل دردمندش بر مىخاست ، ابوذر را دلدارى داد و فرمود :\r\nاى عمو ! اگر نبود كه شايسته نيست توديع كننده سكوت كند و بدرقه كننده بازگردد ، سخن كوتاه مىشد ، هر چند كه افسوس طولانى گردد . از اين گروه چيزهايى به تو رسيده كه مىبينى ، دنيا را با تذكّر جدايى از آن رها كن و سختيها و مشكلات آن را به اميد پس از آن ( نعمتهاى اخروى ) تحّمل نما و پايدارى كن تا پيامبرت را - در حالى كه از تو خشنود است - ديدار نمايى . « 1 » \r\nد - امام حسن ( ع ) و محاصره خانهء عثمان\r\nدر پاره‌اى از منابع تاريخى آمده است « 2 »  در زمانى كه خانهء عثمان توسط معترضين در محاصره بود ، امير مؤمنان ( ع ) امام حسن و امام حسين ( ع ) را به حمايت از خليفه به خانهء او فرستاد . آنچه در اينجا لازم به ذكر است دو مطلب است : اصل اعزام و ديگرى انگيزه آن .\r\nدر مورد موضوع نخست ، از تاريخ « 3 »  و همچنين از سخنان امام ( ع ) در نهج‌البلاغه « 4 »  بر مىآيد كه آن حضرت در زمان محاصره خانهء عثمان و قتل وى در مدينه نبوده است و نبودن او طبق خواستهء خود عثمان بوده است ، چه آنكه وى وجود آن حضرت را در مدينه مخلّ و مضرّ به حال خود مىدانست ؛ از اين رو از حضرت على ( ع ) خواسته بود تا موقّتاً از مدينه خارج شود و به مزرعهء خود در « يَنْبُعْ » - كه در هفت منزلى مدينه قرار داشت - برود تا شايد غيبت او موجب كاهش تظاهرات و مخالفتهاى معترضين عليه خليفه گردد .\r\nدر مورد موضوع دوّم ، اگر چنين اقدامى از سوى امير مؤمنان ( ع ) صورت گرفته باشد بدون شك بر اساس مصالحى بوده است . آنچه مىتوان در تبيين مصلحت اين اقدام - با\r\n\r\n","description":"","footnote":" ( 1 ) - الغدير ، ج 8 ، ص 301 و شرح نهج البلاغه ابن ابى الحديد ، ج 8 ، ص 253 .  ( 2 ) - در اين زمينه رجوع كنيد به مروج الذهب ، ج 2 ، ص 344 - 345 .  ( 3 ) - ر . ك . الغدير ، ج 9 ، ص 243 - 244 .  ( 4 ) - ر . ك . نهج‌البلاغه صبحى صالح ، ص 358 ، خطبهء 240 . ","page_name":" 37 ","page_number":12},
  {"content":"\r\n\r\nاستفاده از موضوع‌گيريها و سخنان آن حضرت در رابطه با عملكرد و قتل عثمان - بيان كرد اين است كه اگر چه امير مؤمنان ( ع ) خلافت عثمان را از اساس ، شرعى و قانونى نمىدانست و از تمامى كارهاى خلاف شرع و سيره پيامبر ( ص ) كه از سوى هيأت حاكمه سر مىزد اطلاع كامل داشت و بر اساس همين آگاهى بارها خليفه را نصيحت كرد تا شايد دست از كارهاى خلاف اسلامى خود بر دارد ؛ با اين حال راه چاره را در روشى كه معترضين در پيش گرفته بودند نمىديد .\r\nحضرت در سخنى خطاب به معترضين ، از هر دو سياست ياد شده انتقاد كرده مىفرمايد :\r\n« آسْتَأْثَرَ فَأَساءَالْأَثَرَةَ وَجَزِعْتُمْ فَأسأتُمُ الجَزَعَ » . « 1 » \r\n( عثمان ) استبداد پيشه كرد ( و همه چيز را به خود و خويشاوندان خود اختصاص داد ) و چه بد استبدادى ؛ شما نيز بيتابى كرديد و كا را از اندازه به در برديد .\r\nاتّخاذ اين موضع از سوى امام ( ع ) بدين جهت بود كه روش معترضين در قتل عثمان در آن شرايط و باآن كيفيّت نمىتوانست به مصلحت اسلام باشد ؛ بلكه برعكس ، باعث مىشد تا ضربهء بزرگ و جبران ناپذيرى بر پيكر اسلام وارد آيد و فرصت طلبان با شعار خونخواهى خليفه ، عليه اسلام كه در وجود امير مؤمنان ( ع ) تجسّم يافته بود موضع‌گيرى كنند .\r\nاگر اميرمؤمنان ( ع ) ميل نداشت كه عثمان به آن وضع كشته شود و اگر فرزندانش امام حسن و امام حسين ( ع ) را براى دفاع از او فرستاد ، براى جلوگيرى از اين خطرها و زيانها بود .\r\nاز سوى ديگر ، حضرت نمىخواست مسألهء دفاع او را از عثمان موجب فهم و برداشت غلط موضع حضرت در قبال خليفه و خطاكاريهاى او باشد ؛ از اين رو انحرافات او را گوشزد مىكرد و سعى مىنمود وى را به راه راست برگرداند ؛ تا جايى كه عثمان بر امام ( ع ) تنگ گرفت و دستور داد آن حضرت مدينه را به مقصد « ينبع » ترك گويد . « 2 » \r\n\r\n","description":"","footnote":" ( 1 ) - نهج البلاغه ، خطبهء 30 .  ( 2 ) - زندگانى سياسى امام حسن ( ع ) ص 177 - 181 ، نوشتهء سيدجعفر مرتضى ، ترجمه محمد سپهرى ، با اختصار . ","page_name":" 38 ","page_number":13},
  {"content":"\r\n\r\n\r\nدر دوران زمامدارى پدر\r\nامام مجتبى ( ع ) ، در طول مدت زمامدارى پدر پزرگوارش همچون گذشته پشتيبان و يار آن حضرت بود و در تمامى صحنه‌ها حضور فعّال داشت . اينكه شمّه‌اى از تلاشهاى آن حضرت :\r\nالف - بسيج مردم كوفه\r\nاميرمؤمنان ( ع ) در سر راه خود به « بصره » ، به منظور خاموش كردن فتنهء « ناكثين » ، در « رَبَذَه » توقّف كرد و نمايندگانى به « كوفه » فرستاد تا نيروهاى كوفه را براى پيوستن به سپاه حق بسيج كنند ، ولى آنان موفقيّتى به دست نياوردند .\r\nامام ( ع ) هيأتى ديگر به سرپرستى امام مجتبى ( ع ) اعزام كرد . امام حسن ( ع ) با خطابه‌هاى بليغ و حماسى خود ، افكار خفته را بيدار كرد و با سپاه عظيمى كوفه را به جانب جبههء نبرد با ناكثين ترك كرد . « 1 » \r\nب - خنثى سازى تبليغات دشمن\r\nدر سپاه « ناكثين » افرادى همچون « عبداللّه بن زبير » با جوّسازى و دروغ پراكنى و مطرح كردن قتل عثمان ، به تحريك مردم بر ضد اميرمؤمنان ( ع ) پرداخته و اقدامات صلح طلبانهء آن حضرت را بى اثر مىساختند .\r\nامام مجتبى ( ع ) به دستور اميرمؤمنان ( ع ) در يك سخنرانى مستدلّ و روشنگر ، تبليغات مسموم كنندهء دشمن را خنثى ساخت . « 2 » \r\nج - در صِفّين\r\nامام مجتبى ( ع ) در نبرد « صفّين » حضور داشت و با سخنان روشنگر و حماسىاش جانها را به هيجان مىآورد و به اراده‌ها قوّت مىبخشيد . « 3 » \r\n\r\n","description":"","footnote":" ( 1 ) - ر . ك . الجمل ، مفيد ، ص 131 - 138 و تاريخ طبرى ، ج 4 ، ص 482 - 485 .  ( 2 ) - ر . ك . الجمل ، مفيد ، ص 175 .  ( 3 ) - ر . ك . حياةالامام الحسن ( ع ) ج 1 ، ص 480 - 481 . ","page_name":" 39 ","page_number":14},
  {"content":"\r\n\r\nنقش امام مجتبى ( ع ) در جنگ بدان حدّ بود كه معاويه به منظور ايجاد تفرقه در جبههء اميرمؤمنان ( ع ) و تضعيف آن ، « عبيداللّه‌بن‌عمر » را نزد امام حسن ( ع ) فرستاد و به او پيغام داد كه اگر اميرمؤمنان ( ع ) از زمامدارى بر كنار گردد او حاضر است زمامدارى امام مجتبى را بپذيرد .\r\nامام مجتبى ( ع ) در پاسخ فرمود :\r\nنه به خدا سوگند ، چنين كارى انجام‌پذير نيست .\r\nسپس بر پيك معاويه پرخاش نمود و به انگيزه فاسد او از حضور در جبههء معاويه و مرگ زود رسش اشاره كرد . « 1 » \r\nامام حسن ( ع ) در كنار ديگر سربازان دلاور و بلكه پيشاپيش آنان بر سپاه دشمن يورش مىبرد و به كام مرگ فرو مىرفت ؛ چنان‌كه وقتى امير مؤمنان ( ع ) جان فرزند خود را در خطر ديد نگران شد و با ناراحتى به ياران خود فرمود :\r\nاين جوان را دريابيد واو را برگردانيد تا مرگش مرا درهم نكوبد . من در مرگ اين دو - حسن و حسين ( ع ) - بخل مىورزم ، مبادا با مرگ آنان نسل رسول خدا ( ص ) قطع گردد . « 2 » \r\nدر قتلگاه عمّار\r\nهنگامى كه « عمّار ياسر » به دست « فِئِهء باغيه » يعنى سپاهيان معاويه به شهادت رسيد ، امام حسن ( ع ) در قتلگاه وى حضور يافت و آنچه از زبان پيامبر اسلام ( ص ) دربارهء اين فرماندهء دلاور شنيده بود براى سپاهيان بيان كرد . « 3 »  و نيز به نقل از جدّ بزرگوارش فرمود :\r\nبهشت آرزوى ديدار سه نفر را دارد : على ( ( ع ) ) ، سلمان و عمّار . « 4 » \r\nد - در برابر خوارج\r\nبا انتشار خبر دردناك خلع امام على ( ع ) از مقام خلافت به وسيلهء « ابو موسى اشعرى »\r\n\r\n","description":"","footnote":" ( 1 ) - ر . ك . اعيان الشيعه ، ج 1 ، ص 566 .  ( 2 ) - نهج‌البلاغه ، فيض الاسلام ، خ 198 ، ص 660 .  ( 3 ) - حياة الامام الحسن ( ع ) ، ج 1 ، ص 505 .  ( 4 ) - وقعهء صفين ، جزء پنجم ، ص 323 . ","page_name":" 40 ","page_number":15},
  {"content":"\r\n\r\nآتش فتنه و اختلاف در ميان مردم عراق شعله‌ورتر شد . تحريكات و تبليغات مسموم كنندهء خوارج به اين آتش دامن مىزد .\r\nدر چنين لحظات دردناك تاريخى ، امام مجتبى ( ع ) ، به فرمان پدر بزرگوارش نطقى ايراد كرد و با بيانى روشن و مستدلّ پرده از روى خيانت « حَكَمَيْن » برداشت و حقيقت را براى همگان روشن ساخت . در قسمتى از سخنان امام ( ع ) آمده است :\r\nاينان ( حكمين ) برگزيده شدند تا كتاب خدا را بر خواستهء خود مقدّم دارند ؛ ولى از روى هوس ، عليه قرآن حكم كردند و چنين كسانى نمىتوانند « حَكَمْ » باشند ؛ بلكه « محكوم » هستند .\r\n\r\nامامت\r\nامام حسن مجتبى ( ع ) در 21 ماه رمضان ، سال چهلم هجرى عهده‌دار خلافت اسلامى و امامت مسلمانان گرديد .\r\nمقام امامت آن بزرگوار از راههاى مختلف ، از جمله تصريحات پيامبر اسلام و حضرت على ( ع ) اثبات گرديده است .\r\nرسول اكرم ( ص ) او را با نام و نشان در رديف جانشينان دوازده‌گانهء خود معرّفى كرده‌است . « 1 » \r\nهر دو گروه شيعه و سنّى متّفق‌اند كه پيامبر ( ص ) به او و برادرش فرمود :\r\nشما هر دو اماميد و مادرتان حقّ شفاعت دارد . « 2 » \r\nامير مؤمنان ( ع ) هنگامى كه ضربت خورد به فرزندش حسن ( ع ) دستور داد بر مردم نماز گزارد و در آخرين لحظات زندگى ، او را بدين صورت ، وصىّ خود قرار داد :\r\n« پسرم ! پس از من تو صاحب مقام و خون منى » .\r\nسپس امام حسين ، محمّد حنفيه و ديگر فرزندانش و نيز رؤساى شيعه و بزرگان\r\n\r\n","description":"","footnote":" ( 1 ) - ر . ك ينابيع المودّة ، ج 2 ، ص 440 .  ( 2 ) - الاتحاف بحبّ الاشراف ، شبراوى شافعى ، ص 129 . ","page_name":" 41 ","page_number":16},
  {"content":"\r\n\r\nخاندانش را بر اين وصيّت گواه گرفت و كتاب و سلاح خود را به او تحويل داد و فرمود :\r\n« پسرم ! رسول خدا ( ص ) به من دستور داده است كه تو را وصىّ خود سازم و كتاب و سلاحم را به تو تحويل دهم . . . » « 1 » \r\n\r\nبيعت\r\nامام مجتبى ( ع ) پس از فراغت از مراسم تجهيز و دفن پدر بزرگوارش به مسجد رفت و در حضور انبوه مردم عزادار - پس از حمد و ثناى الهى و درود بر پيامبر ( ص ) - فرمود :\r\nدر اين شب كسى درگذشت كه پيشينيان در عمل بر او سبقت نگرفتند و آيندگان نيز به دو نخواهند رسيد ، همو كه در كنار رسول خدا جهاد مىكرد و جان خود را سپر بلاى او مىساخت .\r\nرسول خدا ( ص ) پرچم را به وى مىداد و او را به ميدان مىفرستاد ؛ آنگاه جبرئيل از سمت راست و ميكائيل از سمت چپ ، او را در ميان مىگرفتند . و از ميدان باز نمىگشت مگر با پيروزى .\r\nاو در شبى به شهادت رسيد كه « عيسى » به آسمانها عروج كرد و « يوشع بن نون » وصىّ موسى از دنيا رفت .\r\nدر دم مرگ ، از مال دنيا فقط هفتصد درهم داشت - كه از سهميّه‌اش از بيت‌المال مانده بود و مىخواست با آن خدمتكارى براى خانوادهء خود بخرد . « 2 » \r\nولى به من دستور داد كه آن را هم به بيت‌المال بازگردانم . « 3 » \r\nسپس به معرّفى خود پرداخت و فرمود :\r\n« هر كه مرا مىشناسد كه شناخته و هر كه نمىشناسد ، من حسن فرزند محمّد ، پيامبر خدا هستم . . . ، من فرزند بشارت دهنده و بيم دهنده هستم . . . من از خاندانى هستم كه خداوند ، پليدى را از آنان دور كرده و پاكيزه‌شان فرموده است . من از خاندانى هستم كه خداوند در كتاب\r\n\r\n","description":"","footnote":" ( 1 ) - الكافى ، ج 1 ، ص 236 ، حديث 1 .  ( 2 ) - الارشاد ، ص 188 .  ( 3 ) - الفتوح ، ابن اعثم كوفى ، ج 4 ، ص 146 . ","page_name":" 42 ","page_number":17},
  {"content":"\r\n\r\nخود ، مودّت و محبّت آنان را ( بر همگان ) واجب دانسته و فرموده است :\r\n« قُلْ لا أَسْأَلُكُمْ عَلَيْهِ أَجْراً الّا الْمَوَدَّةَ فِىالْقُرْبى » . « 1 » \r\nبگو از شما ( در قبال رسالتم ) جز دوستى نسبت به خويشاوندانم طلب پاداش نمىكنم » . « 2 » \r\nپس از سخنان امام ( ع ) ، « عبداللّه بن عبّاس » به پا خاست و از مردم خواست تا با آن حضرت بيعت كنند . حاضران ، دعوت او را پذيرفتند و گفتند :\r\n« به راستى كه او چقدر نزد ما محبوب و رعايت حقّش بر ما لازم است . » « 3 » \r\n\r\nگسترش دامنهء بيعت\r\nبصره ، مدائن و ديگر نقاط عراق نيز با كوفه در بيعت با امام مجتبى ( ع ) هماهنگ شدند . حجاز و يمن نيز به دست « جارية بن قُدامه » و فارس به دست استاندار امام ( ع ) « زياد بن ابيه » بيعت كردند .\r\nعلاوه بر اينها ، هر كس از بزرگان و زبدگان مهاجر و انصار كه در اين مناطق مىزيست ، خلافت آن حضرت را پذيرفت .\r\nبدين ترتيب ، خلافت الهى امام حسن ( ع ) با بيعت عمومى و اختيارى مسلمانان قوّت گرفت و پس از رحلت رسول گرامى ، براى دوّمين بار در تاريخ اسلام ، مردم از روى ميل و اختيار ، خليفهء مورد رضايت خود را برگزيدند .\r\nتنها معاويه و پيروانش و نيز افراد معدود ديگرى كه به « قُعَّاد » معروف شدند از بيعت آن حضرت تخلّف ورزيدند . « 4 » \r\nامام حسن ( ع ) در نخستين اقدامات ، كارگزاران و واليان خود را بر كارها گمارد و دستورهاى لازم را به فرماندهان داد و « عبداللّه بن عباس » را به بصره فرستاد و به طور رسمى مشغول به كار شد . « 5 » \r\n\r\n","description":"","footnote":" ( 1 ) - شورى ، آيهء 23 .  ( 2 ) - بحارالانوار ، ج 44 ، ص 361 .  ( 3 ) - الارشاد ، ص 188 .  ( 4 ) - ر . ك . صلح‌الحسن ، ص 58 - 59 .  ( 5 ) - الارشاد ، ص 188 . ","page_name":" 43 ","page_number":18},
  {"content":"\r\n\r\n\r\nفضاى سياسى كوفه\r\nفضاى سياسى كوفه به دنبال جنگهاى « جمل » ، « صفيّن » و « نهروان » كه هر سه در نزديكى آن و با حضور گستردهء نيروهاى كوفى به وقوع پيوسته بود ، همچنان گرفته ، غم‌آلود و آغشته به وسوسه‌ها ونگرانيها بود .\r\nدر آن روز ، خانواده‌هاى زيادى از مقتولين جنگهاى يادشده در كوفه مىزيستند و آرزو مىكردند كه روزى بتوانند انتقام كشتگان خود را بگيرند .\r\nبسيارى از مردم - كه خود پرستى و سودجويى حتّى به مرز عقيدهء آنان نفوذ كرده بود - مىپنداشتند با بيعت كردن با امام حسن ( ع ) راهى به اشباع خواسته‌هاى نفسانى خود خواهند يافت .\r\nمخالفان فكرى آن حضرت نيز همين اشتباه را مرتكب شدندو براى دستيابى به مطامع خود با ميل و رغبت با امام ( ع ) بيعت كردند . ولى وقتى در عمل با قاطعيّت و صلابت فرزند اميرمؤمنان ( ع ) مواجه شدند ، مخالفت خود را علنى ساخته ، يكى پس از ديگرى جبههء امام ( ع ) را ترك كردند و همان رفتارى را در پيش گرفتند كه با پدر بزرگوار آن حضرت داشتند . « 1 » \r\nبدين ترتيب درمحيط آشفتهء آن اجتماع ، جبهه‌بندىها و باندبازيها دوباره رخ نمود و در پى آن ، مشكلات گوناگون پديد آمد . مهم‌ترين گروهها و جناحهاى فكرى و سياسى در كوفه عبارت بودند از :\r\n\r\n","description":"","footnote":" ( 1 ) - پس از پيروزى انقلاب اسلامى ايران ، منافقين عصر ما نيز همين شيوهء ناپسند وضدّاسلامى را در پيش گرفتند . آنان در ابتدا با اين گمان كه با نزديك كردن خود به رهبر كبير انقلاب ، حضرت امام خمينى قدس‌سرّه الشّريف و حمايت از رهبرى او ، مىتوانند به خواسته‌هاى شيطانى و مطامع نفسانى خود برسند ، با مقام رهبرى به ظاهر بيعت كردند و تا جايى كه برايشان امكان داشت خود را به امام نزديك نمودند و عكس امام را همراه آرم سازمان آمريكايى خود درسطح گسترده‌اى پخش كردند ؛ ولى هنگامى كه با قاطعيّت و صلابت و موضع نفوذ ناپذير حضرت امام قدس‌سرّه مواجه شده و با وجود ايشان از دستيابى به اهداف شيطانى خود مأيوس گشتند ، راه مخالفت در پيش گرفته و در ابتداى راه اين قافله ، آنهمه مشكلات براى نظام جمهورى اسلامى به وجود آوردند . ","page_name":" 44 ","page_number":19},
  {"content":"\r\n\r\nالف - باند اموى\r\nعناصراصلى اين باند كه از هواداران و وابستگان معاويه بودند عبارت بودند از :\r\n« عَمْروبن حُرَيْث » ، « عُمارَة بن وليد » ، « حُجْربن عَمْرو » ، « ابُوبُرْدَه » پسر « ابوموسى اشعرى » ، « اسماعيل واسحاق » پسران « طلحةبن عبيداللّه » و . . . .\r\nاينان ، عناصر نيرومند و بانفوذى بودند و در تضعيف موقعيّت امام ( ع ) و شكست جبههء حقّ ، سهم بسزايى داشتند . « 1 » \r\nاينان در خفا ، مراتب وفادارى خود را به معاويه نوشتند واو را به حركت به سوى كوفه تشويق كردند و تضمين كردند كه هرگاه سپاه او به اردوگاه امام حسن ( ع ) نزديك شود ، آن حضرت را دست بسته تسليم كنند و يا ناگهان او را بكشند . « 2 » \r\nمعاويه با برخى از آ نان درخفا قرار داد بست و توسّط جاسوسانش براى هر يك از آنان پيغام فرستاد :\r\n« اگر حسن را بكشى پاداشت دويست هزار درهم ، فرماندهى يكى از لشكرهاى شام و ازدواج با يكى از دخترانم خواهد بود » .\r\nامام ( ع ) پس از آگاهى از اين توطئه در زير لباس زره برتن مىكرد و با احتياط رفتار مىنمود و حتّى براى نماز نيز با اين وضع مىرفت . « 3 » \r\nب - خوارج\r\nخوارج به همان ميزان كه با معاويه دشمنى داشتند ، پس از جريان حكميّت ، نسبت به امير مؤمنان ( ع ) نيز دشمنى ورزيدند . رؤساى اين گروه در كوفه عبارت بودند از : « عبداللّه بن وهَب راسبى » ، « شَبَثِ بن ربْعى » ، « عبداللّه بن كَوّاء » و « شَمِرِ بن ذىالجَوْشَن » . « 4 » \r\nخوارج در نخستين روزهاى بيعت ، از ديگر گروهها نسبت به جنگ با معاويه جدّىتر\r\n\r\n","description":"","footnote":" ( 1 ) - صلح الحسن ، ص 68 - 69 .  ( 2 ) - الارشاد ، ص 190 .  ( 3 ) - بحارالانوار ، ج 44 ، ص 23 .  ( 4 ) - صلح الحسن ( ع ) ، ص 70 . ","page_name":" 45 ","page_number":20},
  {"content":"\r\n\r\nبودند . نه بدين جهت كه آنان امام حسن ( ع ) را بر حقّ و معاويه را بر باطل مىدانستند ؛ بلكه چون معاويه را قدرتمندتر از امام ( ع ) دانسته و مبارزه با او را مشكل‌تر مىديدند ، سعى مىكردند با پيوستن به جبههء امام حسن ( ع ) و تقويت آن ، توان بيشترى براى رويارويى با معاويه پيدا كنند ، سپس به مبارزه با امام حسن ( ع ) بپردازند . از نظر آنان در عدم شايستگى براى خلافت ، امام حسن ( ع ) و معاويه يكسان بودند ، همانگونه كه پيش از آن ، اميرمؤمنان ( ع ) و معاويه را يكسان مىپنداشتند و در صدد كشتن هر دو برآمدند .\r\nبنابراين ، بيعت آنان با امام مجتبى ( ع ) و اصرار بر جنگ با معاويه نه از روى اعتقاد بر حقانيّت راه آن حضرت ، بلكه تاكتيك و سياست بود .\r\nج - شكّاكها\r\nاينان جمعى از فرومايگان كوفه بودند كه نه انگيزهءانجام كار نيكى را داشتند و نه توانايى انجام شرّى ؛ روى همين جهت ، وجودشان پيوسته مايه فتنه و فساد و بازيچه اخلالگران و فتنه‌جويان بود .\r\nآنان در خط مشى سياسى تحت تأثير تبليغات خوارج قرار گرفته ، پيوسته در حال ترديد و دودلى بسر مىبردند و شايد روى همين جهت به آنان « شكّاك » گفته مىشد . « 1 » \r\nد - فرزندان بردگان و موالى\r\nاين گروه كه - به گفته طبرى - بيست هزار مرد مسلّح كوفى را تشكيل مىدادند ، داراى نژادى مخلوط و اولاد بردگان و موالى بودند و شايد بيشتر آنان اولاد كنيزكان پارسىاى بودند كه در سالهاى دوازده تا هفدهم هجرى در « عين التّمر » و « جلولاء » اسير شده بودند .\r\nآنان در سالهاى 41 و 61 يعنى در دو بحران مربوط به امام حسن و امام حسين ( ع ) مردمى صاحب سلاح و جنگجو به شمار مىرفتند .\r\nاين گروه پايبند به هيچ اصلى نبودند و در برابر پول به هر جنايتى تن در مىدادند . از اين رو ، بيشتر ، پيروان و اطرافيان مردم صاحب قدرت بوده و شمشير برنده‌اى در دست جبّاران به شمار مىرفتند . « 2 » \r\n\r\n","description":"","footnote":" ( 1 ) - ر . ك . صلح الحسن ، ص 71 - 72 .  ( 2 ) - همان . ","page_name":" 46 ","page_number":21},
  {"content":"\r\n\r\nه - پيروان رؤساى قبايل\r\nاين گروه ، كوركورانه و بدون اراده ، مجرى فرمان بزرگان و رؤساى قبيلهء خود بودند .\r\nمحرّك آنان در اين امر ، عصبيّت قومى و قبيله‌اى بود نه بينش و آگاهى .\r\nبيشتر رؤسا و سران نيز همچون « اشعث بن قيس » ، « عمرو بن حجّاج » ، « حجّار بن ابجر » و . . . در نهان با معاويه ارتباط داشته از او دستور مىگرفتند . « 1 » \r\nو - شيعيان\r\nدر كنار اين عناصر مخالف و فتنه جو ، شيعيان بودند و در ميان آنان جمعى از بازماندگان مهاجر و انصار نيز حضورداشتند كه در دوران حكومت اميرمؤمنان ( ع ) در كوفه مسكن گزيده بودند .\r\nچهره‌هاى برجستهء شيعه در كوفه عبارت بودند از : « قيس بن سعد بن عباده » ، « حُجر بن عدىّ » ، « عَمرو بنِ حمق خُزاعى » ، « سعيد بن قيس هَمْدانى » ، « حبيب بن مُظاهر اسدى » ، « عدىّ بن حاتم » ، « مسيّب بن نَجبه » ، « زياد بن صعصعة » و . . . . « 2 » \r\nدر چنين محيط آشفته و آكنده از تمايلات و عقايد گوناگون ، براى امام حسن مجتبى ( ع ) آيندهء كار پنهان نبود ، ولى چون در آغاز راه بود ، ناگزير مىبايست برنامهء كار خود را براى مردم بيان كند ، امّا اين كار را با احتياط انجام دهد .\r\nامام ( ع ) در آن موقعيّت بحرانى به قدرى حكيمانه و مدبّرانه عمل كرد كه بهتر از آن در چنان وضعى امكان پذير نبود . اينك چند نمونه :\r\n1 - در مراسم بيعت ، از قبول هرگونه قيد و شرطى استنكاف كرد و از همه به شرط شنوايى و فرمانبرى در جنگ و صلح ، بيعت گرفت . « 3 » \r\n2 - حقوق جنگجويان را صد در صد افزايش داد . « 4 » \r\nاين اقدام در افزايش قدرت و محبوبيّت آن حضرت و نيز جذب تعداد بيشترى از مردم براى پيوستن به نظاميان ، تأثير بسزايى داشت .\r\n\r\n","description":"","footnote":" ( 1 ) - حياة الامام الحسن ، ج 2 ، ص 84 .  ( 2 ) - صلح الحسن ( ع ) ، ص 73 .  ( 3 ) - ترجمة الامام الحسن ( ع ) ، ابن عساكر ، ص 174 .  ( 4 ) - شرح نهج‌البلاغه ، ابن ابىالحديد ، ج 16 ، ص 33 . ","page_name":" 47 ","page_number":22},
  {"content":"\r\n\r\n3 - دستور داد دو نفرى را كه براى معاويه جاسوسى مىكردند اعدام كنند . « 1 » \r\nاين اقدام ، در سركوبى روح فتنه جويى و آشوب طلبى - كه عناصر زيادى ازمردم بصره و كوفه بدان گراييده بودند - به مقدار زيادى مؤثّر بود .\r\n4 - علىرغم اصرار بعضى از نيروهاى عراق به ويژه خوارج ، برجنگ با معاويه در نخستين روزهاى حكومت آن حضرت ، جنگ را به تأخير انداخت و درآن شرايط ، اين يگانه تدبير صحيح و موافق مصلحت بود .\r\n5 - پيش از آغاز نبرد با معاويه با نوشتن نامه و فرستادن پيغام ، موقعيّت او را متزلزل كرد و از اشتباهات و مغلطه كاريهاى او - كه در نامه‌هايش به امام حسن ( ع ) و نيز در نوشته‌هاى آن حضرت به معاويه منعكس شده بود - پرونده‌اى فراهم آورد كه چهرهء ناشناختهء معاويه را به مردم شناساند و براى امام مجتبى ( ع ) در برابر افكار عمومى ، زمينهء معقول و موجّهى براى جنگ با وى درست كرد . « 2 » \r\n\r\nامام حسن ( ع ) و معاويه : تلاشهاى معاويه\r\nمعاويه با انتقال خلافت به امام حسن ( ع ) به دست و پا افتاد ؛ زيرا مىدانست امام ( ع ) داراى موقعيّت و محبوبيّت ويژه‌اى در ميان مردم است .\r\nاز سوى ديگر مىدانست امام‌مجتبى ( ع ) از روش رسول خدا ( ص ) و پدرش اميرمؤمنان ( ع ) در لزوم نبرد با سركشان ، هرگز عدول نخواهد كرد . از اين رو ، شورايى تشكيل داد و ياران خود را از موقعيّت خطيرى كه پيش آمده آگاه ساخت . سپس با نظر آنان تصميمات ذيل را اتّخاذ كرد .\r\n1 - اعزام نيروهاى اطّلاعاتى به قلمرو حكومت امام حسن ( ع ) ؛ به‌ويژه كوفه و بصره ، تا معاويه را نسبت به ميزان وفادارى مردم به امام ( ع ) مطلع سازند و نيز در ميان مردم به سمپاشى بپردازند .\r\n\r\n","description":"","footnote":" ( 1 ) - براى آگاهى از تفصيل اين جريان به الارشاد ، ص 188 - 189 رجوع كنيد .  ( 2 ) - برگرفته شده از صلح الحسن ، ص 77 - 78 . ","page_name":" 48 ","page_number":23},
  {"content":"\r\n\r\n2 - ارسال نامه‌هايى براى بزرگان عرب و رؤساى قبائل و تطميع آنان . « 1 » \r\n\r\nاخطار امام ( ع ) به معاويه\r\nامام ( ع ) توسط « حَرْبِ بن عبداللّه ازْدى » « 2 »  نامه‌اى هشدار دهنده براى معاويه فرستاد .\r\nدر قسمتهايى از آن آمده است :\r\nامروز جاى دارد هركسى از دست اندازى تو به منصبى كه شايستگى آن را ندارى ، تعجب كند ؛ زيرا نه فضيلتى در دين دارى و نه اثر نيك و پسنديده‌اى در اسلام . و ( بالاترآنكه ) تو فرزند حزبى از احزاب ( مخاصم ) وزادهء دشمن‌ترين افراد قريش با رسول خدا و قرآن هستى . خداوند شرّت را كفايت خواهدكرد و به زودى بر او وارد شده ، خواهى ديد كه سرانجام كار از كيست .\r\nپيگيرى در راه باطل را فروگذار و همچون ديگر مردم با من بيعت كن ؛ زيرا مىدانى كه من به امر خلافت از تو شايسته‌ترم .\r\nاز خدا بترس و طغيان و سركشى را فروگذار و خون مسلمانان را مريز ! . . . و اگر جز به ادامه گمراهى و ستيزه‌گرى ، تن درندهى ، با مسلمانان به سراغت آمده ، محاكمه‌ات خواهم كرد . « 3 » \r\n\r\nواكنش معاويه\r\nمعاويه در پاسخ امام ( ع ) ، به جاى پذيرش حقّ و واگذارى خلافت به اهلش ، به ادامهء دشمنى وكينه توزى خود باخاندان پيامبر ( ص ) پرداخت و در يكى از نامه‌هايش به امام ( ع ) ، او راتهديد به ترور كرد و نوشت :\r\nبپرهيز از اين كه مرگت به دست سفلگان مردم باشد . و نوميدباش از اين كه بتوانى در ماعيب و نقصى بيابى و چنانچه از موضع خودت دست برداشته ، با من بيعت كنى ، به آنچه وعده داده‌ام وفا كرده ، خلافت را به تو واگذار خواهم كرد . « 4 » \r\n\r\n","description":"","footnote":" ( 1 ) - حياةالامام الحسن ( ع ) ، ج 2 ، ص 46 .  ( 2 ) - ابوالفرج « جُنْدَب‌بن‌عبداللّه » ضبط كرده است ( مقاتل الطالبييّن ، ص 34 ) .  ( 3 ) - شرح نهج‌البلاغه ، ابن ابى الحديد ، ج 16 ، ص 34 .  ( 4 ) - همان ، ص 37 . ","page_name":" 49 ","page_number":24},
  {"content":"\r\n\r\nو آخرين پاسخى كه به فرستادگان امام حسن ( ع ) داد اين بود :\r\nبرگرديد ! ميان ما وشما به جز شمشير نيست . « 1 » \r\nمعاويه در پى اين تهديدها دست به اقدام عملى زد و دست اندازى و تجاوز به قلب سرزمينهاى اسلامى تحت قلمرو امام ( ع ) را آغاز كرد و در پيشروى به سوى عراق تا پل « مَنْبِجْ » « 2 »  رسيد . « 3 » \r\n\r\nاعلام جهاد\r\nامام مجتبى ( ع ) با آگاهى از خبر تجاوز معاويه به قلمرو و حكومت خود ، اعلام جهاد كرد . « حجر بن عدىّ » را به سوى فرمانداران و كارگزاران خود در شهرها فرستاد تا فرمان جهاد را به آنان برساند .\r\nامام ( ع ) دركوفه به بسيج مردم پرداخت و آنان را به جهاد دعوت كرد . در قسمتى از خطابهء امام ( ع ) آمده است :\r\n« همانا خداوند « جهاد » را بربندگان واجب كرد و آن را براى شما ناخوشايند ناميد . « 4 » \r\nو شما اى مردم ، به آنچه دوست مىداريد نمىرسيد مگر به وسيلهء پايدارى و صبر بر آنچه مكروه مىداريد .\r\nشنيده‌ام معاويه پس از اطّلاع از تصميم ما بر جنگ ، بدين سوى راه افتاده است . پس شما نيز به اردوگاهتان در « نُخَيْلَه » درآييد » .\r\nمردم ، سكوت كردند . « عدىّ بن حاتم » از خاموشى مردم بر آشفت و در يك سخنرانى مهيّج ضمن نكوهش مردم ، آنان را به يارى امام مجتبى ( ع ) دعوت كرد وگفت :\r\n\r\n","description":"","footnote":" ( 1 ) - همان ، ص 26 .  ( 2 ) - شهر قديمى بزرگى است كه تا فرات ، سه فرسنگ و تا حلب ده فرسنگ فاصله داشت . ( معجم البلدان ، ج 5 ، ص 205 )  ( 3 ) - مقاتل الطالبيين ، ص 39 .  ( 4 ) - اشاره به آيه 214 از سوره بقره است : « كُتِبَ عَلَيْكُمُ الْقِتالُ وَهُوَكُرْهٌ لَكُمْ » . ","page_name":" 50 ","page_number":25},
  {"content":"\r\n\r\n« چه رفتار زشتى ! چرا به پيشوا و فرزند پيامبرتان پاسخ نمىدهيد ؟ ! . . . مگر از خشم خدا نمىترسيد و از ننگ و عار انديشه نداريد ؟ »\r\nآنگاه رو به امام كرد وگفت :\r\nخداوند راههاى پيروزى را به تو بنماياند وازناخوشىها بركنارت دارد وپيوسته توفيقت دهد .\r\nسخنانت را شنيدم و فرمانت را گردن نهادم . . . من هم اكنون به اردوگاه مىروم هر كس دوست دارد با من بيايد .\r\nپس از او چند نفر ديگر نيز طىّ سخنانى به تشويق و تحريك مردم پرداختند وآمادگى خود را براى جنگ اعلام كردند . « 1 » \r\nامام ( ع ) ، « مُغيرة بن نَوْفَل » را به سمت فرماندارى كوفه گماشت و خود همراه نيروها به « نُخَيْلَه » رفت . به « مُغيره » دستور داد مردم را بسيج كرده به اردوگاه كوچ دهد .\r\nامام ( ع ) ده روز در « نُخَيْله » ماند . در اين مدّت تنها چهارهزار نفر گرد آمدند .\r\nامام ( ع ) به كوفه بازگشت تاباقى ماندهء نيروها را كوچ دهد . در خطبه‌اى كه بدين منظور ايراد كرده آمده است :\r\nشگفتا از گروهى كه نه شرم دارند و نه دين . اگر من خلافت را به معاويه واگذار كنم سوگند به خدا ، هيچ‌گاه - با وجود بنى اميّه - روى رستگارى را نخواهيد ديد . . . . « 2 » \r\nتعداد كسانى كه پس از اين نطق ، به امام ( ع ) پيوسته به طور دقيق معلوم نيست .\r\nامام مجتبى ( ع ) از « نُخَيْلَه » به « دَيْر عبدالرّحمن » رفت . در آنجا سه روز ماند تا همهء نيروها گرد آمدند . « 3 » \r\n\r\nتعداد سپاهيان امام ( ع )\r\nعدد سپاهيان رسمى كوفه در اواسط قرن اوّل ، چهل هزار بود ؛ همان رقمى كه\r\n\r\n","description":"","footnote":" ( 1 ) - ر . ك . مقاتل الطالبيين ، ص 39 و حياة الامام الحسن ( ع ) ، ج 2 ، ص 71 - 74 .  ( 2 ) - بحارالانوار ، ج 44 ، ص 44 .  ( 3 ) - همان ، ص 51 . ","page_name":" 51 ","page_number":26},
  {"content":"\r\n\r\nاميرمؤمنان ( ع ) پس از شكست مذاكرات حكمين ، براى حمله به شام تجهيز كرده بود . « 1 » \r\nگمان مىرود بخشى از اين سپاه را همان عدّهء مقرّر ساليانه از نظاميان رسمى كوفه تشكيل مىدادند .\r\nپيش از آن ، اطّلاعى از وضعيّت اين نيروها در دست نيست . تنها اين اندازه مشخّص است كه رقم لشكر پيشگام امام حسن ( ع ) تحت فرماندهى « عبيداللّه‌بن‌عبّاس » دوازده هزار نفر بوده است . « 2 » \r\nبه نظر مىرسد اينان ، بازماندگان همان لشكر فراهم آورده اميرمؤمنان ( ع ) بودند كه دعوت امام حسن ( ع ) را پاسخ گفتند و بقيّه سرپيچى كردند .\r\nاز برخى منابع ديگر بر مىآيد كه علاوه بر دوازده هزار نفر مقدّمه لشكر ، كوفه چهار هزار سرباز ديگر روانهء جنگ كرده است . « 3 » \r\nاگر بر اين تعداد ، گروههاى متفرّقى را كه در ظرف اقامت سه روزهء امام ( ع ) در « دَيْرِ عبدالرحمن » به وى پيوسته‌اند بيفزاييم ، سپاه امام ( ع ) حدود بيست هزار نفر مىشود . « 4 » \r\n\r\nروحيهء ارتش عراق\r\nارتش ستون نيرومندى است كه بناى حكومت بر آن استوار است . نيروى نظامى ، حريم دولت و ملّت را از تجاوز بيگانه حفظ كرده ، امنيّت و استقلال را تضمين مىكند .\r\nانجام اين رسالت در صورتى امكان پذير است كه به نظام حاكم و رهبرى آن ، ايمان و اعتقاد راسخ داشته باشد و با كمال جديّت و صداقت درانجام مسؤوليّتش بكوشد .\r\nولى اگر چنين نباشد ، به طور مسلّم در هيچ يك از ميدانهاى نبرد داخلى و خارجى پيروز نمىشود .\r\n\r\n","description":"","footnote":" ( 1 ) - ر . ك . مناقب ، ابن شهر آشوب ، ج 3 ، ص 194 .  ( 2 ) - شرح نهج‌البلاغه ، ابن‌ابىالحديد ، ج 16 ، ص 40 ومقاتل الطالبيين ، ص 40 .  ( 3 ) - الخرايج والجرايح ، ص 238 به نقلِ : صلح الحسن ، ص 114 .  ( 4 ) - ر . ك . صلح الحسن ، ص 114 و 123 . لازم به يادآورى است كه در مورد رقم سپاهيان امام حسن ( ع ) نقلها و نظريات ديگرى نيز در منابع تاريخى ذكر شده است . براى آگاهى از تفصيل آن به منبع ياد شده رجوع كنيد . ","page_name":" 52 ","page_number":27},
  {"content":"\r\n\r\nارتش عراق - كه به دستور امام حسن ( ع ) براى نبرد با معاويه بسيج شده بود - از اين جهت وضع نابسامانى داشت .\r\nدر آن دوره - همانگونه كه پيش از اين گفتيم - گروههاى مختلفى با گرايشهاى گوناگون در كوفه مىزيستند .\r\nبسيارى از اينان ، اسلام را وسيله‌اى براى تأمين منافع مادى خود مىشناختند . اين دسته از جهاد همين را مىدانستند كه راهى است به سوى غنيمت . آنان پيوستن به سپاه امام حسن ( ع ) را وسيله‌اى مىدانستند كه دست يافتن به غنيمت را تسريع مىكند ؛ و گرنه اعتقادى به راه و آرمان آن حضرت نداشتند .\r\n\r\nخيانت فرماندهء مقدّمهء سپاه\r\nنيروهاى شام تا سرزمينهاى « مَسْكِن » پيش آمده در محلى به نام « حَيوضَه » فرود آمدند .\r\nامام حسن ( ع ) دوازده هزار نفر از نيروها را آماده كرد و تحت فرماندهى « عبيداللّه‌بن عبّاس » به « مسكن » فرستاد .\r\nامام ( ع ) پيش از حركت سپاه ، « عبيداللّه بن عبّاس » را فراخواند و فرمانى را به دو داد در بخشى از اين فرمان آمده است :\r\n« هان اى پسر عمو ! دوازده هزارتن از سواران عرب و قاريان شهر را با تو مىفرستم . يك تن از آنان با يك لشكر برابر است .\r\nآنان راكوچ ده . . . وبركنارهء فرات ببر و چون با معاويه روبه رو شدى او را متوقّف كن تا من برسم .\r\nلازم است هر روز مرا در جريان اخبار قرار دهى . در كارها با « قيس بن سعد » و « سعيد بن قيس » مشورت كن .\r\nآغازگر جنگ مباش ؛ ولى اگر معاويه شروع كرد تو نيز بجنگ . اگر كشته شدى فرماندهى با « قيس بن سعد » است . اگر او نيز كشته شد با « سعيد بن قيس » . « 1 » \r\n« عبيداللّه » پيش رفت و در مقابل نيروهاى شامى موضع گرفت .\r\n\r\n","description":"","footnote":" ( 1 ) - مقاتل الطالبيّين ، ص 40 و بحارالانوار ، ج 44 ، ص 51 . ","page_name":" 53 ","page_number":28},
  {"content":"\r\n\r\nمعاويه ، لشگرى به جنگ « عبيداللّه » فرستاد ؛ ولى كارى از پيش نبرده مجبور به عقب نشينى شدند . معاويه كه در نبرد « صفيّن » ضرب شست نيروهاى عراق را چشيده بود ، پس از اين زورآزمايى ابتدايى ، درصدد تكرار تجربهء « صفيّن » و اعمال نيرنگ برآمد . اما اين بار در قالبى ديگر . چون شب شد پيكى نزد « عبيداللّه » فرستاد كه « حسن بن على » به من پيشنهاد صلح داده و امر خلافت را به من واگذار كرده است . تو نيز اگر تحت فرمان من درآيى ، فرمانروا خواهى بود و يك ميليون درهم به تو خواهم داد كه نيمى از آن را هم اكنون مىپردازم و نيم ديگر را پس از ورود به كوفه .\r\n« عُبَيْدُاللّه » فريفتهء هدايا و وعده‌هاى معاويه شد و شبانه به وى پيوست . « 1 » \r\nبا فرار « عبيداللّه » ، « قيس بن سعد » فرماندهى را بر عهده گرفت و ضمن تقبيح عمل خائنانهء « عبيداللّه » سپاهيان را به پايدارى و جهاد با دشمن توصيه كرد . « 2 » \r\nسپس گزارش جامعى از فرود آمدن دو سپاه در ناحيهء « مسكن » و برخورد آنان و خيانت « عبيداللّه » نوشت و براى امام ( ع ) فرستاد . « 3 » \r\n\r\nپاسخ به دو پرسش\r\nالف - چرا امام حسن ( ع ) ميدان را براى عناصر نامطلوب بازگذارد و نسبت به تصفيهء سپاه از وجود آنان اقدامى نكرد ؟\r\nدر پاسخ ، توجه به چند نكته ضرورى است :\r\n1 - امام حسن ( ع ) دچار مشكلاتى بود كه با توجّه به آنها نمىتوانست اقدام به تصفيه كند ، همان‌گونه كه اميرمؤمنان ( ع ) دچار چنين وضعى بود .\r\nرسول اكرم ( ص ) نيز در بعضى مراحل نهضت ، چنين وضعى داشت . به عنوان نمونه :\r\nنيروهاى اسلام در جريان نبرد « حنين » از ده هزار نيروى مدنى و دو هزار تازه مسلمان مكّى تشكيل شده بود . بسيارى از مكّيان - كه به ظاهر اسلام آورده بودند - به انگيزهء\r\n\r\n","description":"","footnote":" ( 1 ) - يعقوبى درتاريخ خود ، ج 2 ، ص 214 نوشته : عبيداللّه با هشت هزار نفر ازنيروهايش به معاويه پيوستند .  ( 2 ) - ر . ك . شرح نهج‌البلاغه ، ابن ابى الحديد ، ج 16 ، ص 42 .  ( 3 ) - الارشاد ، ص 190 . ","page_name":" 54 ","page_number":29},
  {"content":"\r\n\r\nدستيابى به غنيمت ، پيامبر ( ص ) را همراهى كردند و چون آثار شكست را در سپاه اسلام ديدند ، آن حضرت را تنها گذارده فرار كردند .\r\nوجه مشترك اين نيروها اين بود كه همگى مدّعى اسلام بوده توانايى حمل سلاح را داشتند و همين دو ويژگى ، مجوّز ورود آنان در سپاه و مانع تصفيه‌شان از ميان سپاهيان بود . از اين رو ، رسول خدا ( ص ) ، امير مؤمنان و امام حسن ( ع ) چاره‌اى جز پذيرش آنان نداشتند .\r\n2 - اگر امام حسن ( ع ) براى تصفيه سپاه خود به روش معمول همهء حاكمان ؛ يعنى اعدام ، تبعيد ، شكنجه و آزار عناصر مخالف ، دست مىزد ، چه بسا موجب افزايش تشنج و تشتّت در ميان سپاهيان مىگشت و چنين وانمود مىشد كه آن حضرت قصد دارد به دست خود شعلهء عصيان و شورش را در ميان نيروهاى خود بر افروزد و زمينهء يك جنگ داخلى را فراهم آورد . و اين كار در آن موقعيّت ، نهايت آرزوى معاويه بود .\r\n3 - علاوه براين ، امام حسن ( ع ) در دوران كوتاه زمامدارىاش كه با مشكلات فراوانى همراه بود ، چندان فرصت نيافت كه به اصلاح اين گروههاى گوناگون بپردازد . « 1 » \r\nب - با وجود چهره‌هاى برجسته و لايقى مانند « قيس بن سعد » و « سعيدبن قيس » در ميان سپاه ، چرا امام حسن ( ع ) « عبيداللّه بن عباس » را به فرماندهى سپاه برگزيد ؟\r\nدر پاسخ ، به چند جهت مىتوان اشاره كرد :\r\n1 - « عبيداللّه » پيش از آنكه چنين خيانتى از او سربزند ، مردى توانا ، با كفايت و انديشمند بود و شايستگى احراز چنين مسؤوليتى را داشت . و به خاطر داشتن همين ويژگيها از سوى امير مؤمنان ( ع ) به حكومت « يمن » منصوب شده بود .\r\n2 - وى ، سينه‌اى پر غيظ و دلى پر كينه از معاويه داشت ؛ زيرا در دوران زمامدارىاش در « يمن » دو تن از فرزندانش به دست فرمانده خونريز معاويه « بُسْر بن ارطاة » به قتل رسيده بودند .\r\n3 - در فرمان امام حسن ( ع ) به « عبيداللّه » نسبت به مشورت وى با « قيس بن سعد » و\r\n\r\n","description":"","footnote":" ( 1 ) - اقتباس از صلح الحسن ، ص 134 - 136 . ","page_name":" 55 ","page_number":30},
  {"content":"\r\n\r\n« سعيد بن قيس » تأكيد شده است . با اين كار ، فرماندهى از شكل انحصارى خارج شده به صورت شوراى سه نفره‌اى درآمد و اعضاى آن را لايق‌ترين افراد سپاه تشكيل مىدادند . « 1 » \r\n\r\nديگر تلاشهاى معاويه\r\nالف - تلاش براى فريفتن ديگر فرماندهان\r\nموفقّيت معاويه در نخستين نيرنگ خود ، سبب شد تا وى درصدد خريد ديگر فرماندهان سپاه عراق برآيد . در پى اين تصميم ، پيامى نيز براى « قيس » فرستاد و او را به سوى خود دعوت كرد .\r\n« قيس » با تندى خواستهء او را ردّ كرد و در پاسخش نوشت :\r\n« نه ، به خدا سوگند ، مرا جز در ميدان جنگ ديدار نخواهى كرد » . « 2 » \r\nدو سپاه آماده جنگ شدند « قيس » موفّق شد نيروهاى شامى را شكست داده ، وادار به عقب نشينى كند .\r\nب - پخش دروغ و شايعه\r\nدر « مَسْكِن » ميان نيروهاى « عراق » شايع كردند كه « حسن بن على » با معاويه صلح كرده است ، شما بيهوده خود را به كشتن ندهيد . « 3 » \r\nو نيز در « مداين » شايع كردند كه « قيس بن سعد » كشته شده است ، همگى فرار كنيد . « 4 » \r\nج - ارائه اسناد خيانت\r\nمعاويه تمامى نامه‌هايى را كه بزرگان و سران قبايل كوفه براى او فرستاده و طى آنها مراتب وفادارى و سرسپرده‌گى خود را به معاويه اعلام داشته بودند ، همراه هيأتى مركّب\r\n\r\n","description":"","footnote":" ( 1 ) - همان ، ص 108 - 111 .  ( 2 ) - شرح نهج‌البلاغه ، ابن ابى الحديد ، ج 16 ، ص 43 .  ( 3 ) - شرح نهج‌البلاغه ، ابن ابى الحديد ، ج 16 ، ص 42 .  ( 4 ) - حياة الحيوان ، دميرى ، ج 1 ، ص 57 . ","page_name":" 56 ","page_number":31},
  {"content":"\r\n\r\nاز « مغيرة بن شعبه » ، « عبداللّه بن عامر » و « عبدالرّحمان بن حكم » براى امام مجتبى ( ع ) ارسال داشت .\r\nهيأت نمايندگى ، وارد اردوگاه « مداين » شده به سمت خيمهء امام ( ع ) پيش رفتند . آنان در حالى كه خيمه‌ها را از نظر مىگذراندند ، با خود به گفتگو پرداختند . يكى از آنان با صداى بلند به ديگران گفت :\r\nخوب شد ، خدا به دست فرزند رسول خدا ( ص ) خونها را حفظ كرد و فتنه را خوابانيد و آرزوى صلح را برآورده ساخت . « 1 » \r\nفرستادن نامه‌هاى اشراف و سران قبايل - كه شاهد زنده‌اى بر بى وفايى مردم كوفه بود - در سلب اطمينان امام ( ع ) از آنان و تغيير برنامهء آن حضرت تأثير بسزايى داشت .\r\n\r\nبازتاب اقدامهاى معاويه\r\nتلاشهاى حساب شدهء معاويه در ايجاد شكاف و يأس در سپاه عراق بسيار مؤثر بود .\r\nاين تلاشها نه تنها روح مقاومت و پايدارى آنان را در هم شكست ، بلكه زمينهء مساعدى براى پديد آمدن روح تمرّد و نافرمانى فراهم ساخت ؛ به گونه‌اى كه اثر آن به ديگر سپاهيان نيز سرايت كرد و بسيارى از آنان - به گمان اينكه پيروى از رؤساى قبايل ، منافع آنان را تأمين خواهد كرد - مخفيانه به سوى معاويه روانه شدند . « 2 » \r\nبدون شكّ ، خيانت فرماندهى همچون « عبيداللّه بن عباس » كه پسر عموى امام ( ع ) محسوب مىشد ، همچنين تعداد زيادى از رجال متنفّذ و وابستگان به فاميلهاى معروف ، و در پى آنان ، هشت هزار نيروى رزمى و نيز شايعه پراكنىها و دروغ پردازيهاى پياپى عوامل معاويه ، شكاف عميقى در ميان باقىماندهء نيروها ايجاد كرد و آنان را در برابر شصت هزار نيروى شامى ، « 3 »  در سراشيبى سقوط و شكست حتمى قرارداد .\r\n\r\n","description":"","footnote":" ( 1 ) - تاريخ يعقوبى ، ج 2 ، ص 215 .  ( 2 ) - شرح نهج‌البلاغهء ، ابن ابىالحديد ، ج 16 ، ص 22 . و شايد تعداد هشت هزارنفرى كه يعقوبى نوشته همراه « عبيداللّه » شبانه به معاويه پيوستند ، ظرف چند روز و چند مرحله ، اقدام به فرار كرده باشند .  ( 3 ) - همان ، ص 26 . ","page_name":" 57 ","page_number":32},
  {"content":"\r\n\r\n\r\nپيشنهاد صلح\r\nمورّخان ، در مورد اينكه آيا پيشنهاد كنندهء صلح معاويه بوده يا امام حسن ( ع ) ، اختلاف نظر دارند . واقعيّتهاى تاريخ و سخنان و عملكرد هر يك ازمعاويه و امام حسن ( ع ) ، مؤيّد نظرنخست است .\r\nمعاويه اين نقشه را در زمانى كه دو طرف براى جنگ در شور والتهاب بودند طرح كرد و فعّاليّت خود را بيش از آنچه براى تنظيم اردوگاه و تدبير امور جنگ به كاربرد ، در اجراى اين نقشه متمركز ساخت .\r\nپخش شايعات در ميان سپاه عراق ، مبنى بر صلح خواهى امام حسن ( ع ) و اعزام نمايندگانى نزد آن حضرت ، براى آماده كردن زمينهء اجراى همين نقشه بود .\r\nمعاويه - با وجود همهء وسائلى كه در اختيار داشت - از نتايج جنگ با امام ( ع ) بيمناك بود و اين مطلب را كتمان نمىكرد . به عنوان نمونه ، در توصيف سربازان عراقى مىگفت :\r\n« به خدا سوگند ، هرگاه چشمان ايشان را كه در « صفّين » از زير كلاهخودها نمايان بود به ياد مىآورم هوش از سرم مىپرد » . « 1 » \r\nبدين جهت گرايش به صلح پيدا كرد تا از پيامدهاى جنگ مصون بماند . « 2 » \r\n\r\n","description":"","footnote":" ( 1 ) - صلح امام حسن ( ع ) ، ص 347 .  ( 2 ) - صدام نيز پس از چشيدن ضرب شست رزمندگان اسلام در جبهه‌ها و به مخاطره افتادن حكومت ننگينش ، نداى صلح طلبى سرداد و خود را چهره‌اى صلح خواه معرّفى كرد ؛ در صورتى كه ادعاى وى همچون معاويه دروغ محض بود .\r\nاو همچون معاويه جز به حكومت و سلطنت نمىانديشيد ؛ ليكن آن زمان - به گمان نادرست خود - تصور مىكرد با يك تهاجم همه جانبه به جمهورى اسلامى نوپاى ايران مىتواند پايه‌هاى حكومت خود را به عنوان ژاندارم منطقه تحكيم بخشد و با اين خوش خدمتى به اربابانش ، حمايت همه جانبهء آنان را نسبت به خود جلب كند .\r\nولى زمانى كه با حملات پياپى مدافعان اسلام مواجه شد و موجوديت خود را در معرض خطر زوال ديد ، چهرهء صلح‌طلبى به خود گرفت تا در زير اين نقاب تزوير بتواند افكار عمومى جهان بويژه كشورهاى اسلامى را به حمايت از خود و تحت فشار قراردادن جمهورى اسلامى جلب كند .\r\nپذيرش قطعنامه 598 شوراى امنيّت از سوى ايران و كارشكنيها و سنگ اندازيهاى صدام در اجراى مفاد آن ، اين نقاب تزوير را نيز از چهرهء معاويه صفت صدام كنار زد و به جهانيان ثابت شد كه فرعون بغداد هيچگاه و در هيچ زمانى خواستار صلح و امنيّت در منطقه نبوده و نيست شعار صلح‌طلبى او صرفاً به منظور نجات از پرتگاه و گرداب هولناكى بود كه خود با دست خويش ايجاد كرده بود . ","page_name":" 58 ","page_number":33},
  {"content":"\r\n\r\nعلاوه بر آن ، سياست معاويه ايجاب مىكرد كه وى در باب صلح ، پيش قدم باشد و از مردم عراق و ديگر نقاط بر آن گواه گيرد .\r\nوى ، در وراى اين ظاهر صلح جويانه ، منظور ديگرى را تعقيب مىكرد و آن اينكه براى آيندهء نزديك خود كه سرنوشت جنگ آن را مشخص مىساخت ، زمينه‌اى فراهم آورده باشد .\r\nيكى از دو صورتى كه انتظار وقوع آن مىرفت اين بود كه جنگ با پيروزى وى ، و كشته شدن امام حسن و امام حسين ( ع ) و ياران آنان ختم شود . در اين صورت هيچ عذرى براى ارتكاب اين جنايت بزرگ ، بهتر از اين نبود كه وى مسؤوليّت فاجعه را متوجّه امام حسن ( ع ) نموده ؛ به مردم بگويد : من حسن بن على ( ع ) را به صلح خواندم ، ولى او جز به جنگ رضايت نداد .\r\nاين نيرنگ سياسى ، بسيارى از هدفهاى معاويه را تأمين مىكرد و به او امكان مىداد كه به طور نهايى حساب خود را با خاندان پيامبر ( ص ) تصفيه كند . جنبهء ديگر اين سياست ، جلب توجه افكار عمومى بود . جامعهء اسلامى ، امام حسن ( ع ) را به عنوان جانشين پيامبر ( ص ) و صاحب اصلى حكومت مىشناخت . مردم شام و حتّى خود معاويه نيز بر اين باور بودند .\r\nمعاويه در نامه‌اى به امام حسن ( ع ) تصريح مىكند :\r\nتو بدين امر سزاوارتر و شايسته‌ترى . « 1 » \r\nنيز در گفتگويى كه با پسرش يزيد داشته مىگويد :\r\n« پسرم ! بى ترديد ، اين حقّ از آن ايشان است » « 2 » \r\n\r\n","description":"","footnote":" ( 1 ) - صلح الحسن ، ص 252 .  ( 2 ) - همان ، ص 253 . ","page_name":" 59 ","page_number":34},
  {"content":"\r\n\r\nبا توجه به اين جهت ، پيروزى احتمالى معاويه بر امام حسن ( ع ) در ميدان جنگ ، در افكار عمومى ، پيروزى باطل برحق قلمداد مىشد ؛ ولى دستيابى به قدرت از طريق مذاكره و مصالحه اين محذور را نداشت .\r\nانگيزه‌هاى ياد شده ، معاويه را بر آن داشت تا « عبداللّه‌بن‌عامر » و « عبدالرّحمان‌بن سَمُرِه » را نزد امام حسن ( ع ) بفرستد و به طور رسمى به آن حضرت پيشنهاد صلح كند و شرايطى را به نفع امام حسن ( ع ) بپذيرد . « 1 » \r\nطبق نقل طبرى و ابن‌اثير ، « 2 »  معاويه ورقهء سفيدى كه پاى آن را مهر كرده بود نزد امام مجتبى ( ع ) فرستاد و به او نوشت : اختيار با توست ، در اين ورقه هر شرطى كه مىخواهى بنويس .\r\n\r\nواكنش امام حسن ( ع )\r\nامام حسن ( ع ) علىرغم مواجهه با مشكلات و كارشكنى هاى فراوان ، يك لحظه از تلاش عليه معاويه باز نايستاد و همچنان مصمّم بر جنگ با او بود .\r\nوى ، پيش از آنكه پيشنهاد معاويه را بپذيرد در جمع ياران خود به سخن پرداخت و آنان را از نيرنگهاى معاويه و آيندهء شومى كه - با پذيرش صلح - در انتظار شان هست ، برحذر داشت و به پايبندى به مقام رهبرى و مبانى جهاد اسلامى توصيه كرد . اينك دونمونه :\r\n1 - واى برشما ! سوگند به خدا ، معاويه براى هيچ‌يك از شما به آنچه در برابر كشتن من ضمانت كرده عمل نخواهد كرد . گمان من آن است كه چنانچه دستم را در دست او گذارم و باوى راه مسالمت پيش گيرم ، مرا رها نخواهد كرد كه به آيين جدّم عمل كنم .\r\nالبتّه من به تنهايى توانايى اين را دارم كه خداى را بپرستم ؛ ليكن گويى فرزندان شما را مىبينم كه بر در خانه‌هاى فرزندان امويان ايستاده و تقاضاى نان و آبى - كه حقّ خود آنهاست و خداوند بر ايشان مقرّر كرده - مىكنند . ولى نااميد باز مىگردند . پس دورى و هلاكت\r\n\r\n","description":"","footnote":" ( 1 ) - مقاتل الطالبيّين ، ص 43 .  ( 2 ) - تاريخ طبرى ، ج 5 ، ص 162 و كامل ابن اثير ، ج 3 ، ص 405 . ","page_name":" 60 ","page_number":35},
  {"content":"\r\n\r\nبر آنان و اعمالشان باد .\r\nسپس اين آيه را خواند :\r\n« وَ سَيَعْلَمُ الَّذينَ ظَلَمُوا أَىَّ مُنْقَلَبٍ يَنْقَلِبُون » . « 1 » \r\nو به زودى ستمگران خواهند دانست كه به چه جايگاهى باز مىگردند . « 2 » \r\n2 - « سوگند به خدا ، خوارى يا كمى افراد ما را از جنگ با شاميان باز نداشت . ( آنچه ما را از اين امر باز داشت اين بود كه ) تاكنون ما باآنان با سلاح وحدت و سلامت و پايدارى مىجنگيديم ؛ ولى اينك ، صلح و صفا به عدوات و شكيبايى به بيتابى آميخته گشته است .\r\nآن روز كه شما همراه ما بوديد دينتان پيشاپيش دنيايتان بود ، ولى امروز دنيايتان پيشاپيش دينتان قرار دارد . . . .\r\nشما در وضع فعلى از دو كشته جلوگيرى مىكنيد ، كشته‌اى در « صفّين » كه بر آنها مىگرييد ، و كشته‌اى در « نهروان » كه خون آنها را مطالبه مىكنيد . گريه كننده خوار كننده و انتقام گيرنده ، خود خواه و آشوبگر است » .\r\nسپس به پيشنهاد معاويه اشاره كرد و فرمود :\r\n« معاويه ، مارا به چيزى فراخوانده كه در آن نه عزّت است و نه انصاف .\r\nاكنون اگر خواهان زندگى هستيد ، پيشنهادش را بپذيريم و اين خار را برديده تحمّل كنيم و چنانچه مرگ ( باعزّت و شرف ) مىخواهيد ، جان خود را در راه رضاى خدا بذل كنيم و معاويه را در پيشگاه خدا به محاكمه كشيم » .\r\nجمعيّت يكصدا فرياد برآوردند : ما خواهان بقا و زندگى هستيم . « 3 » \r\n\r\nشورش خوارج\r\nبقاياى خوارج - كه وجودشان بزرگ‌ترين عامل بروز فتنه و اغتشاش و تمّرد و سستى در سپاه عراق بود - پس از آنكه احساس كردند امام ( ع ) نسبت به صلح اظهار تمايل كرده ، چهرهء كفر و الحاد خود را برملا ساخته و در برابر اظهارات پيشوايشان دست به شورش زدند .\r\n\r\n","description":"","footnote":" ( 1 ) - شعراء ، آيهء 227 .  ( 2 ) - بحارالانوار ، ج 44 ، ص 33 .  ( 3 ) - همان ، ص 21 . ","page_name":" 61 ","page_number":36},
  {"content":"\r\n\r\nآنان براى آنكه بتوانند شورش خود را در افكار عمومى توجيه كنند به امام نسبت كفر داده و گفتند :\r\n« سوگند به خدا ، اين مرد كافر شده است » .\r\nسپس به خيمهء آن حضرت ريخته هر چه درخيمه بود به غارت بردند ؛ چنان‌كه سجّادهء امام ( ع ) را نيز از زير پايش كشيدند .\r\nنامردى از آنان ، گستاخى و جسارت را به جايى رسانيدكه رداى امام مجتبى ( ع ) را از روى دوشش ربود .\r\nامام ( ع ) ناچار با محافظت گروهى از يارانش « ساباط » « 1 »  را به عزم « مداين » ترك كرد .\r\nيكى از خوارج از تاريكى ساباط استفاده كرد و پس از جسارت به آن حضرت كه :\r\nاى حسن ! مشرك شدى ، آنچنانكه پيش از اين پدرت مشرك شد .\r\nباشمشير ضربتى بر ران امام ( ع ) زد ، به‌گونه‌اى كه به استخوان رسيد . اطرافيان ، امام ( ع ) را بر تختى گذارده به « مداين » برده و بسترى كردند . « 2 » \r\nدرچنين شرايطى كه نيروهاى دو جبهه عليه امام حسن ( ع ) بسيج شده بودند و آن حضرت ، خود راتنها مىديد چاره‌اى جز پذيرش صلح نديد ، از اين رو ، پيشنهاد معاويه را به طور مشروط پذيرفت .\r\n\r\nپاسخ به سه پرسش\r\nالف - چرا امام حسن همچون برادرش امام حسين ( ع ) تن به شهادت نداد ؟\r\nپاسخ : اگر امام حسن ( ع ) درآن روز جان خود و بنى هاشم و يارانش را به خطر مىافكند و آنان را با قواى نيرومند و مجهّز معاويه روبه‌رو مىساخت و همچون برادرش امام حسين ( ع ) تن به شهادت مىداد ، بدون شك جنگ با نابودى تمامى افراد اين جبهه\r\n\r\n","description":"","footnote":" ( 1 ) - ساباط به دالان دراز سقف‌دار گفته مىشود .  ( 2 ) - الارشاد ، ص 190 . ","page_name":" 62 ","page_number":37},
  {"content":"\r\n\r\nپايان مىيافت و ميدان براى معاويه ، خالى و بى رقيب مىماند و او امكان مىيافت تا خواستهء ديرينهء خود را كه قلع و قمع « بنى هاشم » باشد عملى سازد . « 1 » \r\nدر نتيجه ، امام حسن ( ع ) به همان سرانجامى دچار مىگشت كه سخت از آن پرهيز داشت و فداكارى و جانبازى او نيز در افكار عمومى اثرى جز برانگيختن اعتراض مردم نمىگذاشت ، زيرا :\r\nاوّلًا ، معاويه در ميان مسلمانان به عنوان صحابى پيامبر ( ص ) و كاتب وحى و منصوب خليفهء دوّم به حكومت شام ، مطرح بود و در ميان مسلمانان موقعيّت و احترام داشت .\r\nاو به ظاهر خود را متعّهد و پايبند به اسلام و مقرّرات آن نشان مىداد و سعيش بر اين بود كه كارهاى خلاف اسلام خود را به دور از چشم مردم انجام دهد و يا به آنها جهت و رنگ شرعى بدهد . يكى از انگيزه‌هاى وى از جذب برخى از صحابى رسول خدا ( ص ) مانند « ابُوهُرَيْرَه » ، « عَمْرِوبْنِ عاص » ، « سَمُرَةِبْنِ جُنْدَبْ » و « مُغيرَةِبْنِ شُعْبَه » به دستگاه خود همين بود .\r\nمعاويه در دوران حكومت حضرت على ( ع ) در جريان دستاويز قرار دادن پيراهن عثمان براى تحريك احساسات هواداران خود عليه حكومت مركزى ، و در جريان جنگ صفّين با قرآن بر سرنيزه كردن وجان خود را از خطر حتمى نجات دادن ، نشان داد كه از قدرت تزوير و فريبكارى بالايى برخوردار است .\r\nثانياً ، معاويه درخصوص مسألهء مورد بحث ( درگيرى با امام حسن ( ع ) ) خود را به عنوان چهره‌اى دلسوز نسبت به دو سپاه و مخالف كشت و كشتار مردم نشان داده بود .\r\nپيشنهاد صلح از سوى وى و اصرار بر آن و همچنين اظهار آمادگى براى پذيرش هر قيد و شرطى كه از سوى امام حسن ( ع ) بشود ، در همين راستا انجام گرفت . پيشنهاد صلح معاويه به طور علنى به اطّلاع هر دو جبهه رسيده ، همه از آن آگاه شده بودند .\r\nبا توجه به دو جهت يادشده ، جنگ با معاويه و شكست از او نه تنها موجى عليه\r\n\r\n","description":"","footnote":" ( 1 ) - از سخنان اميرمؤمنان ( ع ) استفاده مىشود كه معاويه طرح نابودى همه بنى هاشم را در نظر داشت .\r\nامام على ( ع ) درجنگ صفّين درجريان مبارزهء عباس بن ربيعه فرمود : معاويه مى خواهد از بنى هاشم حتى مردى كه آتشى را روشن كند نماند ! ! از اين رو ، آن حضرت درجنگ صفين به عده‌اى از بنى هاشم ، اجازهء مبارزه نمىداد و آنان را در اطراف خويش به ميدان جنگ مىبرد . ","page_name":" 63 ","page_number":38},
  {"content":"\r\n\r\nمعاويه و حكومت شام ايجاد نمىكرد بلكه حقّ به جانب او داده مىشد و امام حسن به عنوان كسى كه - بدون داشتن نيروى لازم براى رودر رويى با معاويه - خود و ياران اندكش را بدون دستيابى به نتيجه به كشتن داده است مطرح مىگشت و هر كسى به خود حق مىداد كه او را در برابر اين اقدامش سرزنش كند .\r\nامّا شرايط امام حسين ( ع ) و جنگ با يزيد به دلايل زيادى متفاوت بود . يزيد آشكارا مرتكب زشتىها مىشد و تعهّدى حتّى به ظواهراسلام و احكام آن نداشت . از صحابهء پيامبر ( ص ) محسوب نمىشد و از اين جهت نيز در ديدگاه ساده لوحان - كه صرف صحابى بودن را مايه امتياز و برترى بشمار مىآوردند - جايگاه ممتازى نداشت . و در برخورد با فرزند رسول خدا ( ص ) ، حضرت حسين‌بن على ( ع ) نه تنها سرسازش از خود نشان نداد بلكه در روزهاى نخست حكومت خود ، از فرماندار مدينه خواست : يا از حسين بيعت بگيرد و يا سرآن حضرت را برايش بفرستد . « 1 » \r\nنبرد با چنين فرد گستاخ و مشهور به فسادى اگر به شكست ظاهرى خصم هم منتهى شود ، موجب شكست واقعى او نمىگردد . به ويژه با توجه به اينكه در برابر چنين شخص فاسدى فرزند رسول خدا ( ص ) قرار گرفته است .\r\nب - آيا امام حسن ( ع ) از آن جهت كه معاويه را شايستهء خلافت مىديد حكومت را به وى واگذار كرد ؟\r\nجواب : بى ترديد كسى چون امام حسن ( ع ) نمىتواند فردى مثل معاويه را شايستهء حكومت اسلامى بداند .\r\nامام ( ع ) در نامه‌اى - كه پيش از اين اشاره كرديم « 2 »  - به صراحت ، شايستگى معاويه را براى اين منصب نفى مىكند .\r\nو نيز درپاسخ ادعاى معاويه كه گفته بود :\r\n\r\n","description":"","footnote":" ( 1 ) - مسألهء تفاوت شرايط دوران معاويه با دوران يزيد در زندگى امام حسين ( ع ) با تفصيل بيشتر بحث خواهد شد .  ( 2 ) - ر . ك . درس چهارم . ","page_name":" 64 ","page_number":39},
  {"content":"\r\n\r\n« حسن بن على مرا شايسته خلافت دانسته است » . « 1 » \r\nفرمود :\r\n« معاويه گمان كرده كه من او را شايستهء خلافت دانسته و خود را شايستهء آن نداسته‌ام . او دروغ مىگويد . ما در كتاب خدا و گفتهء پيامبر ( ص ) سزاوارترين مردم ( به خلافت ) هستيم » . « 2 » \r\nبنابراين ، كناره‌گيرى امام حسن ( ع ) از خلافت ، به معناى شايسته دانستن معاويه براى اين منصب نبود ، بلكه بدين خاطر بود كه امام ( ع ) راهى جز صلح نداشت . بر خلاف امام حسين ( ع ) كه در آن اوضاع و احوال ، دو راه در پيش داشت : شهادت و صلح .\r\nج - چرا صلح با كناره‌گيرى امام حسن ( ع ) از اصل حكومت جهان اسلام انجام گرفت ؟\r\nآيا بهتر نبود امام ( ع ) به حداقّل ضرر اكتفا مىكرد و مبناى صلح را بر اين قرار مىداد كه معاويه همچنان برشام و مصر حكومت كند و امام حسن ( ع ) برساير بلاد اسلامى از جمله عراق و حجاز ؟\r\nپاسخ اين است كه ظاهراً از جريان تاريخ بر مىآيد كه پس از جنگ « صفّين » و ماجراى حكميّت در « دومَةُ الْجَنْدَل » و خلع اميرمؤمنان ( ع ) از مقام خلافت توسّط « ابو موسى اشعرى » و نصب معاويه بدين مقام توسّط « عَمْرِوبْنِ عاص » ، معاويه يك گام پيش نهاد و داعيهء حكومت بر تمامى قلمرو اسلامى از جمله حجاز و عراق را داشت . از اين رو ، به منظور « خَلْع يَد » حضرت على ( ع ) از عراق و حجاز و سلطه بر اين مناطق ، اقدام به لشكركشيهاى زيادى در سرزمينهاى زير نفوذ آن حضرت كرد .\r\nوى با استناد به رأى « حَكَمَييْن » خود را خليفهء قانونى مىدانست و خلافت حضرت مجتبى ( ع ) را غير قانونى . از اين رو ، از همان ابتدا در صدد مخالفت باآن حضرت و سلطه بر حجاز و عراق برآمد .\r\nامام حسن ( ع ) در برابر وى اقدام به لشكر كشى نمود . امّا ياران او درحمايت از آن حضرت و كوتاه كردن دست متجاوز ، نه تنها سستى كردند بلكه نشان دادند كه حتّى در\r\n\r\n","description":"","footnote":" ( 1 ) - ر . ك . بحارالانوار ، ج 44 ، ص 62 .  ( 2 ) - ر . ك . بحارالانوار ، ج 44 ، ص 63 . ","page_name":" 65 ","page_number":40},
  {"content":"\r\n\r\nحفظ حكومت عراق نيز حضرت را يارى نخواهند كرد .\r\nموقعيّت امام ( ع ) در اردوگاه « مداين » به درجه‌اى از حساسيّت رسيد و وضع آنچنان آشفته بود كه هرگونه حركت و اقدامى از سوى آن حضرت - چه به قصد جنگ و پيشروى به سوى جبههء مقدّم « مَسْكِن » و چه به عزم صلح و بازگشت به كوفه - بامخالفتى حادّ و تند و سپس سرپيچى و تمرّد و در نهايت با يورش مسلّحانه از سوى نيروهاى عراق مواجه مىگشت .\r\nنسبت كفر دادن به امام ( ع ) ، حمله به خيمهء آن حضرت و غارت آنچه در خيمه بود ، يورش بر امام ( ع ) و مجروح ساختن او ، پيوستن برخى از فرماندهان همراه تعدادى از نيروها به معاويه و ارتباط پنهانى بعضى از سران قبايل عراق با معاويه و تعهّدتحويل امام حسن به وى در صورت رسيدن سپاه شام به پشت دروازه‌هاى كوفه و . . . همه گواه اين حقيقت تلخ است كه امام مجتبى قادر نبود با چنين نيروهايى حتّى حكومت عراق و حجاز را در اختيار داشته باشد ؛ چه رسد به آنكه دست متجاوز حيله‌گر و قدرتمندى همچون معاويه را از كشور اسلامى كوتاه كند .\r\nو اين از نظر تاريخى مايهء درس عبرتى است كه چگونه تشتّت ، سستى و بى وفايى نيروهاى هوادار يك حكومت و حاكم حقّ ، مىتواند حتّى عكس مقصود آنان را نتيجه دهد و حتّى حدّ اقَلّى را هم در اختيار آنان نگذارد .\r\nامام حسن ( ع ) با شناختى كه از نيروهاى عراق داشت چنين پيش‌بينى مىكرد كه اگر بخواهد در برابر معاويه مقاومت كند ، با بنى هاشم تنها خواهد ماند و معاويه با قدرت و حيله ، او و همهء بنى هاشم و در مرحله بعد ، شيعيان را نابود خواهد كرد . از اين رو ، براى حفظ نيروهاى اندك خود چاره را در كناره‌گيرى از اصل حكومت وپذيرش صلح ديد . « 1 » \r\n\r\n","description":"","footnote":" ( 1 ) - امروز نيز چنين است . اگر نيروهاى وفادار به جمهورى اسلامى و مقام معظم رهبرى مرحله به مرحله از انقلاب و رهبرى آن حمايت نكنند و با عقب نشينى از بعضى اهداف ، براى حفظ و نگهدارى بقيّهءاهداف ، فداكارى و ايثار و حمايت از رهبرى صورت نگيرد ، چه بسا دشمن از اين سستى و بى تفاوتى استفاده كرده و با يك يورش سريع به بقيّهء اهداف شيطانى خود برسد .\r\nامّا اگر با نرسيدن به بعضى از اهداف ، از ساير هدفهاو آرمانها حمايت وحراست شود ، امكان دستيابى به اهداف مورد نظر درآينده نزديك وجود خواهد داشت . ","page_name":" 66 ","page_number":41},
  {"content":"\r\n\r\n\r\nعلل و عوامل صلح\r\nبه طور كلى سه عامل نقش اساسى در انعقاد صلح داشت :\r\n\r\nالف - خيانت خواصّ\r\nفاجعهء فرار عبيدالله بن عباس كه فرار دو سوم سپاه مَسْكِنْ را به دنبال داشت ، ضربه مهلكى بود كه آمادگى جهاد را از امام ( ع ) و ياران اندكش سلب كرد . يعقوبى مىنويسد :\r\nمعاويه كسى نزد عبيدالله فرستاد و براى او يك ميليون درهم معين كرد و او با هشت هزار نفر از يارانش به معاويه ملحق شد . « 1 » \r\nفرار هشت هزار نفر از دوازدهم هزار نفر از سپاه ، آن هم به همراهى پسر عمّ امام ( ع ) ، روحيه تمرّد و نافرمانى را در باقيمانده سپاه مسكن و از آنجا به سپاه مدائن گسترش داد .\r\n\r\nب - ضعف معنوى سپاهيان\r\nفرار امثال عبيدالله و نيز اشراف و رؤساى قبائل ، روحيه و نيروى معنوى را كه رمز اصلى پيروزى است ، بيش از پيش از پيروان آن حضرت زائل نمود و آنان نيز تصميم به فرار گرفتند .\r\nمحقق عاليقدر آل ياسين در بارهء سطح روحيّه سپاه امام ( ع ) بعد از فرار عبيدالله مىگويد :\r\nامام حسن ( ع ) در مسكن بازمانده‌اى از سپاه اصلى خود داشت كه پس از خيانت فرمانده و فرار هشت هزار نفر از سربازان ، فقط يك معجزه مىتوانست در آنها روحيه و نيروى معنوى بدهد . در مدائن هم مجموعه‌اى از اشباح مىزيستند كه اغتشاشات عداوت‌آميز و پياپى آنان از مقاصد پليدشان خبر مىداد . به دست آنان نه اميد خوابانيدن فتنه مىرفت ؛ و نه گمان اقدام به كارهاى بزرگ يا ادارهء ميدان جنگ . « 2 » \r\n\r\nج - نابرابرى دو سپاه\r\nسپاه امام ( ع ) علاوه بر ضعف معنوى و كيفى ، از نظر كمّى نيز با سپاه شام موازانه نداشت .\r\n\r\n","description":"","footnote":" ( 1 ) . تاريخ يعقوبى ، ج 2 ، ص 214 .  ( 2 ) . صلح الحسن ، ص 173 . ","page_name":" 67 ","page_number":42},
  {"content":"\r\n\r\nدر اين رابطه آل ياسين مىگويد :\r\nبالاترين رقمى كه مىتوان ادعا كرد لشكر امام حسن ( ع ) در اين واقعه بدان بالغ شده ، بيست هزار يا كمى بيشتر است ؛ در حالى كه عدد لشكر معاويه كه در مرزهاى عراق مستقر شده بودند به شصت هزار مىرسيد . بنابراين سربازان امام حسن ( ع ) در آغاز كار يك سوم سربازان معاويه بودند .\r\nجريان فرارى كه در اردوگاه مسكن اتفاق افتاد ، نسبت عددى ميان دو لشكر را بالا برد ؛ يعنى براى امام حسن ( ع ) در مجموع در هر دو اردوگاه يك پنجم لشكر معاويه باقى ماند . « 1 » \r\nهمچنين در ادامه مىگويد :\r\nاگر اين فرمول جديد نظامى را ( كه براى روحيه ارزشى به ميزان سه برابر تعداد سرباز قائل است ) قبول كنيم ، به نتيجه‌اى فوق العاده اسفبار مىرسيم و آن ، اين كه نسبت لشكر امام حسن ( ع ) با معاويه نسبت 115 بوده است و اگر با توجه به اين محاسبه ، باقيمانده لشكر مَسكِن را به تنهايى در نظر بگيريم ، خواهيم ديد كه اين عده مىخواستند با لشكرى بجنگند كه بنابر مقياس مذكور ، 45 برابر آنان بوده است . در اين صورت نيروى لازم براى قلع و قمع فتنه شام وجود نداشته است . « 2 » \r\nايشان در پايان چنين نتيجه‌گيرى مىكند :\r\nهيچ يك از انتظارات جنگى معمول تاريخ ، جنگيدن يك تن را با 45 نفر و يا با 15 نفر جايز نمىداند . چنين وضعى اگر هم اتفاقاً پيش آيد جنگ نظامى كه نتيجه‌اى نيك در انتظار آن باشد نيست ؛ بلكه صرفاً حمله‌اى جانبازانه و بيشتر در حكم انتحار و خودكشى خواهد بود .\r\n\r\nد - خطر نابودى اصل دين\r\nهدف نهايى امويان نابودى اصل اسلام و رجعت به جاهليت بود . يكى از دلايل روشن اين امر سخن مغيرة بن شعبه است كه وقتى از معاويه ( بعد از تثبيت سلطنت مطلقه‌اش ) مىخواهد نسبت به بنى هاشم قدرى نرمش نشان دهد ، از او چنين مىشنود :\r\nهيهات هيهات . . . برادر قبيلهء تيم ( ابوبكر ) به خلافت رسيد و با مردم به عدالت رفتار كرد تا مُرد ؛ يادش هم از دل‌ها برفت . . . پس از او برادر قبيلهء عدى ( عمر ) خلافت يافت و ده سال تمام\r\n\r\n","description":"","footnote":" ( 1 ) . همان ، ص 174 .  ( 2 ) . همان ، ص 174 . ","page_name":" 68 ","page_number":43},
  {"content":"\r\n\r\nكوشيد ، ولى به خدا قسم پس از مردنش نامش هم از يادها برفت . . . پس از او برادر ما عثمان به خلافت رسيد . . . به خدا قسم او نيز تا مُرد نامش هم از ميان رفت . امّا محمّد ( پيامبر ( ص ) ) هر روز پنج بار - مسلمانان - به نامش فرياد مىزنند و مىگويند : « اشهد ان محمّدا رسول الله » . . . پس از اين براى من چه باقى مىماند . به خدا قسم تا نام او را دفن نكنم ، آرام نخواهم گرفت . « 1 » \r\n\r\nه - خطر هجوم سپاه روم به مناطق اسلامى\r\nخطر هجوم سپاه روم نيز تهديد ديگرى بود كه اصل دين را هدف قرار داده و منتظر بهره‌بردارى از جنگ داخلى مسلمانان به نفع خويش بودند . يعقوبى مىنويسد :\r\nهنگام بازگشت معاويه به شام در سال 41 هجرى ( پس از صلح با امام حسن ( ع ) ) به وى گزارش رسيد كه امپراطور روم با سپاه منظم و بزرگى به منظور حمله به كشور اسلامى از روم حركت كرده است . معاويه چون قدرت مقابله با چنين قواى بزرگى را نداشت ، با آنها پيمان صلح بست و متعهد شد صدهزار دينار به دولت روم شرقى بپردازد . « 2 » \r\nاز اين رو امام باقر ( ع ) به شخصى كه از اسرار صلح آگاهى نداشت ، فرمود :\r\nاگر امام حسن ( ع ) اين كار را نمىكرد ، خطر بزرگى به دنبال داشت . « 3 » \r\nنتيجه آن كه امام ( ع ) در شرايطى با معاويه قرارداد صلح را امضا كرد كه راه ديگرى براى آن حضرت وجود نداشت و اين تاكتيك ، آخرين تدبيرى بود كه امام ( ع ) آن را به كار بست .\r\n\r\nقرارداد صلح\r\nدر هيچ‌يك از مصادر تاريخى ، مجموع موّاد قرارداد صلح ذكر نشده است . آنچه در ذيل آمده مهم‌ترين فرازهايى است كه در مصادر مختلف تاريخى آمده است .\r\n1 - حكومت به معاويه واگذار مىشود به شرطى كه به كتاب خدا و سنّت پيامبر ( ص ) و سيرهء خلفاى شايسته عمل كند . « 4 » \r\n\r\n","description":"","footnote":" ( 1 ) . شرح نهج‌البلاغه ، ابن ابى الحديد ، ج 5 ، ص 129 - 130 .  ( 2 ) . تاريخ يعقوبى ، ج 2 ، ص 217 .  ( 3 ) . بحارالانوار ، ج 44 ، ص 1 .  ( 4 ) - بحارالانوار ، ج 44 ، ص 65 . ","page_name":" 69 ","page_number":44},
  {"content":"\r\n\r\n2 - پس از معاويه ، حكومت متعلق به امام حسن ( ع ) است . « 1 » \r\nو اگر براى او حادثه‌اى پيش آمد ، متعلق به امام حسين ( ع ) است . « 2 » \r\nو معاويه حقّ ندارد كسى را به جانشينى خود انتخاب كند . « 3 » \r\n3 - معاويه بايد ناسزا به اميرالمؤمنين على ( ع ) و لعنت بر او را در نمازها ترك كند . « 4 »  و على ( ع ) را جز به نيكى ياد ننمايد . « 5 » \r\n4 - حسن‌بن‌على ، معاويه‌را ، « اميرالمؤمنين » نمىنامد ونزد اوشهادتى اقامه نخواهد كرد . « 6 » \r\n5 - بيت المال كوفه كه موجودى آن پنج ميليون درهم است مستثنى است و تسليم معاويه نمىشود . بايد هرسال يك ميليون درهم در ميان بازماندگان شهدايى كه در كنار اميرالمؤمنين در جنگهاى جمل و صفّين كشته شده‌اند ، تقسيم كند و اينها همه بايد از محل خراج « دارابِجرد » « 7 »  ادا گردد . « 8 » \r\n6 - مردم در هر گوشه از سرزمين خدا ( شام ، عراق ، يمن و حجاز ) بايد در امن و امان باشند .\r\nاصحاب على ( ع ) در هرنقطه‌اى كه هستند در امن و امان باشند و كسى از شيعيان آن حضرت مورد آزار واقع نشود و ياران آن حضرت بر جان و مال وناموس و فرزندانشان بيمناك نباشند . به قصد جان حسن بن على و برادرش حسين و هيچ يك از اهل بيت رسول خدا ( ص ) توطئه‌اى چيده نشود و در هيچ يك از آفاق اسلام ، ارعاب و تهديدى نسبت به آنان انجام نگيرد . « 9 » \r\nقرار داد صلح در ماه ربيع الاوّل ، سال 41 هجرى ، حدود شش ماه پس از خلافت آن حضرت به امضا رسيد . « 10 » \r\nدر بعضى از منابع ، متن جمله‌اى كه امام ( ع ) از معاويه تعّهد گرفته و در ذيل قرارداد\r\n\r\n","description":"","footnote":" ( 1 ) - تاريخ الخلفاء ، سيوطى ، ص 194 و البداية و النّهاية ، ابن كثير ، ج 8 ، ص 41 .  ( 2 ) - عمدة الطّالب ، ص 52 .  ( 3 ) - شرح نهج‌البلاغه ، ابن ابىالحديد ، ج 16 ، ص 22 و بحارالانوار ، ج 44 ، ص 65 .  ( 4 ) - اعيان الشيعه ، ج 1 ، ص 57 .  ( 5 ) - مقاتل الطالبيين ، ص 43 و شرح نهج‌البلاغه ، ابن‌ابى الحديد ، ج 16 ، ص 44 .  ( 6 ) - بحارالانوار ، ج 44 ، ص 2 .  ( 7 ) - دارابجرد يا دارابگرد همان داراب امروز است .  ( 8 ) - علل الشرايع ، ص 212 .  ( 9 ) - بحارالانوار ، ج 44 ، ص 65 .  ( 10 ) - البداية و النّهاية ، ابن كثير ، ج 8 ، ص 19 . ","page_name":" 70 ","page_number":45},
  {"content":"\r\n\r\nنوشته شده چنين است :\r\n« معاوية بن ابى سفيان به عهد خدايى و ميثاق او و آنچه كه خداوند بندگانش را بر وفاى بدان ملزم ساخته ، متعهد مىشود كه به موادّ اين قرار داد عمل كند » . « 1 » \r\n\r\nارتش معاويه در كوفه\r\nطبيعى بود كه دو گروه متخاصم پس از امضاى قرارداد صلح ، در نقطهء واحدى اجتماع كنند تا صلح را با نمونه‌اى عملى كه تاريخ بتواند به آن شهادت دهد ، مسجّل كنند و طبيعى بود كه اين مكان جز كوفه نمىتوانست باشد . از اين رو ، دو سپاه بدان سو روانه شدند .\r\nورود ده‌ها هزار سرباز شامى مسيحى يا مسلمان به مركز خلافت اسلامى براى ياران مخلص خاندان پيامبر ( ص ) كه ازعمق اهداف صلح امام حسن ( ع ) آگاهى نداشتند ، بسيار تلخ وناگوار بود .\r\nمناديان ، مردم را براى شنيدن خطابهء طرفين قرارداد ، به مسجد جامع دعوت كردند .\r\n\r\nسخنرانى معاويه\r\nمعاويه برفراز منبررفت و خطابهء خود را ايراد كرد . يعقوبى ، ابوالفرج اصفهانى ، و ابن ابى الحديد ، بخشى از نطق معاويه را چنين نقل كرده‌اند :\r\n« . . . و پس از اين همه ، بىگمان در هر امّتى كه بعد از پيغمبرش اختلاف پديدآمد ، باطل بر حقّ پيروز گشت » .\r\nمورخان مىافزايند : ناگهان معاويه متوجّه شد كه اين سخن به زيان اوست . لذا افزود :\r\n« مگر در اين امّت كه حق بر باطل غلبه يافت » . « 2 » \r\n\r\n","description":"","footnote":" ( 1 ) - بحارالانوار ، ج 44 ، ص 65 .  ( 2 ) - تاريخ يعقوبى ، ج 2 ، ص 192 ( بنابرنقل : صلح الحسن ، ص 285 ) ، مقاتل الطالبيّين ، ص 45 و شرح نهج‌البلاغه ، ابن ابى الحديد ، ج 16 ، ص 46 .\r\nولى در نسخه‌اى از تاريخ يعقوبى ( چاپ دارصادر بيروت ) اين جمله كه معاويه به اشتباه خود پى برد و جملهء « الَّا فى هذِه‌ِالْامَّةِ » را بعداً به آن افزود ، وجود ندارد .\r\nگويا دستهايى در كار است تا مطالبى راكه حاكى از اعتراف سرسخت‌ترين دشمن اسلام و خاندان پيامبر ( ص ) به ناحق بودن خود و بر حق بودن اهل بيت عصمت عليهم‌السّلام است از تاريخ اسلام حذف كند .\r\nنكتهء ديگر در رابطه با اين خطابه آنكه برخى از مورخان مثل ابولفرج اصفهانى و ابن ابى الحديد ، محل ايراد اين سخنرانى را « نُخَيْلَه » ذكر كرده‌اند . ولى در تاريخ يعقوبى ذكرى از « نخيله » به ميان نيامده و مكان ايراد خطبه « كوفه » ذكر شده است . ","page_name":" 71 ","page_number":46},
  {"content":"\r\n\r\nدر فراز ديگرى از خطبهء معاويه آمده است :\r\n« اى مردم كوفه ! مىپنداريد كه من به خاطر نماز ، زكات و حج با شما جنگيدم ؟ مىدانستم كه شما آنها را انجام مىدهيد . من بدين جهت به نبرد شما برخاستم كه بر شما حكمرانى كنم و اينك خدا مرا به اين خواسته نائل آورده هر چند شما خوش نداشته باشيد . اكنون بدانيد هر خون و مالى كه در اين فتنه بر زمين ريخته و تلف شده هدر است و هر عهدى كه بسته‌ام زير دو پاى من است » . « 1 » \r\nابوالفرج اصفهانى مىافزايد :\r\n« معاويه در اين خطابه از على ( ع ) به بدى ياد كرد . به امام حسن ( ع ) نيز ناسزا گفت » . « 2 » \r\n\r\nسخنرانى امام حسن ( ع )\r\nپس‌از معاويه ، امام‌حسن ( ع ) به‌سخن پرداخت . منابع‌تاريخى سخنان آن‌حضرت را به عبارت و مضامين گوناگون نقل كرده‌اند : آنچه مانقل مىكنيم بر اساس نوشتهء « ابن اعثم كوفى » است :\r\n« مردم ! زيرك‌ترين زيركها فرد با تقوا و پرهيزكار و بىخردترين بىخردان ، زشت كار و خيانتكار است . اگر شما بين « جابلق » و « جابرص » بگرديد كسى را كه جدش رسول‌اللّه باشد جز من و برادرم حسين ( ( ع ) ) پيدا نخواهيد كرد . « 3 » \r\nمىدانيد كه خداوند شما را به وسيلهء جدّم محمّد ( ص ) هدايت كرد و از گمراهى نجات داد و از نادانى رهايى بخشيد . خوار بوديد عزيزتان كرد و اندك و ناچيز بوديد افزونتان كرد .\r\n\r\n","description":"","footnote":" ( 1 ) - الارشاد ، ص 191 ، شرح نهج‌البلاغه ، ابن ابىالحديد ، ج 16 ، ص 14 و مقاتل الطالبيين ، ص 45 .  ( 2 ) - مقاتل الطالبيين ، ص 46 .  ( 3 ) - كنايه از آن است كه اگر بين شرق وغرب عالم را جستجود كنيد جز من و برادرم نزديكترين افراد به پيامبر ( ص ) نخواهيد يافت . ","page_name":" 72 ","page_number":47},
  {"content":"\r\n\r\nو ( نيز مىدانيد كه ) معاويه بر سرحقّى با من به نزاع پرداخته كه از آن من است نه او ؛ ولى من مصلحت امّت را در نظر گرفتم . شما نيز با من بيعت كرديد كه با هر كس در سلم باشم در سلم باشيد و با هر كه در جنگ باشم بجنگيد .\r\nمعاويه جنگ بين من و خود را ( بر زمين ) نهاد ( و پيشنهاد صلح كرد ) و من وقتى ديدم حفظ خونها ( ى شما ) بهتر از ريختن آنهاست ( پيشنهادش را پذيرفته ) با او بيعت كردم و در اين كار جز مصلحت و بقاى شما نظر ديگرى نداشتم .\r\nسپس اين آيه را خواند :\r\n« انْ ادْرى لَعَلَّهُ فِتْنَةٌ لَكُمْ وَمَتاعٌ الى حِينٍ » « 1 » \r\nنمىدانم ، شايد آن آزمايشى براى شماست و برخورداريى تا چندى . « 2 » \r\n\r\nبازتاب صلح در جامعه\r\nخبر صلح و كناره‌گيرى امام ( ع ) از خلافت موجى از مخالفت و اعتراض دوستان و خوارج را عليه امام ( ع ) برانگيخت ؛ به خصوص پس از آن كه معاويه در اوّلين خطابه‌اى كه بعد از انعقاد صلح در كوفه ايراد كرد ، آشكارا نقض تمامى مواد پيمان‌نامه‌اش را با امام ( ع ) اعلام كرد . حتى بسيارى از دوستان دلباختهء امام ( ع ) و پدر بزرگوارش ، چون حجر بن عدى ، قيس بن سعد ، مسيب بن نجبه و . . . آمادگى پذيرش چنين موضعگيرى از امام ( ع ) را نداشته و با سخنان تندشان زبان به اعتراض گشودند . خوارج نيز كه نقش مهمّى را در صلح تحميلى داشتند ، به جمع اعتراض كنندگان پيوستند .\r\nامام در پاسخ يكى از يارانش كه خشمگينانه به او گفت : « اى پسر پيامبر ! با اين كار كه كردى گردن‌هاى ما را در برابر اين سركش به خوارى افكندى » ، فرمود :\r\nبه خدا قسم ! به آن جهت حكومت را به معاويه واگذاشتم كه يار و ياورى نداشتم و اگر مىداشتم شب و روز با معاويه مىجنگيدم تا خدا بين من و معاويه داورى كند . . . . « 3 » \r\n\r\n","description":"","footnote":" ( 1 ) - انبياء ، آيه 111 .  ( 2 ) - الفتوح ، ج 4 ، ص 163 .  ( 3 ) . همان ، ص 147 . ","page_name":" 73 ","page_number":48},
  {"content":"\r\n\r\nو در پاسخ يكى از خوارج كه با كمال بى ادبى به ايشان گفت : « سلام بر تو اى خوار كنندهء مؤمنان » ، فرمود :\r\nواى بر تو ، اى خارجى ! با من به خشونت سخن مگوى . آنچه ما را به قبول صلح وادار كرد ، رفتار ناهنجار شما بود كه پدرم را كشتيد و به من خنجر زديد و اردوگاهم را غارت كرديد . شما وقتى كه به جنگ صفين مىرفتيد ، دينتان پيشاپيش دنيايتان بود و امروز دنياتان پيشاپيش دين شماست . « 1 » \r\n\r\nباز گشت به مدينه\r\nامام حسن ( ع ) پس ازاين سخنرانى چند روزى در كوفه ماند امّا چهره‌اى گرفته و دلى پردرد داشت ؛ زيرا از يكسو با زخم زبانها وشماتتهاى مردم نادان و ظاهر بين كوفه مواجه بود و از سوى ديگر ، با آزارها و ناسزاگوييهاى معاويه و عمّال او . اين حالت براى آن حضرت بسيار رنج آور بود ؛ از اين رو تصميم به هجرت و باز گشت به مدينه گرفت واصحاب وياران خود را در جريان آن قرار داد . « مسيّب بن نَجَبَهء فزارىّ » و « ظبيان بن عُمارهء تَيْمىّ » براى توديع نزد او آمدند . امام ( ع ) در اين ديدار فرمود :\r\n« سپاس خداى را كه بركار خود مسلّط است . اگر همهء آفريده‌ها گرد آيند تاجلو آنچه را كه بايد بشود بگيرند نخواهند توانست » . « 2 » \r\n« مسيّب » و « ظبيان » پيشنهاد ماندن در كوفه را كردند . امام ( ع ) فرمود :\r\nراهى براى ماندن ندارم . « 3 » \r\nو چون روز ديگر شد از كوفه خارج شد . هنگامى كه به « دير هند » رسيد ، نگاهى به كوفه افكند و شعر ذيل را خواند :\r\n وَلا عَنْ قِلىً فارَقْتُ دارَ مَعاشِرى * هُمُ الْمانِعُونَ حَوْزَتى وَ ذِمادى « 4 »  \r\n\r\n","description":"","footnote":" ( 1 ) تذكرة الخواص ابن جوزى ص 181 .  ( 2 ) شرح ابن ابى الحديد ج 16 ص 16  ( 3 ) همان  ( 4 ) همان ","page_name":" 74 ","page_number":49},
  {"content":"\r\n\r\nاز روى نفرت و دشمنى ، ديار همصحبتان را ترك نگفتم . آنان بودند كه از حريم من و خانواده‌ام دفاع كردند .\r\nمردم مدينه با شنيدن خبر بازگشت امام ( ع ) به شهرشان بسيار خوشحال شدند و همگى به استقبال آن حضرت آمده ، از او به گرمى پذيرايى كردند . « 1 » \r\n\r\nپس از صلح : رسوايى معاويه\r\nامام حسن ( ع ) بيش از هركس از ميزان پايبندى معاويه به قرارداد صلح آگاه بود ؛ از اين رو ، گرفتن مؤكدترين تعهدها از وى بدين منظور نبود كه به وفادارى و صداقت او هر چه بيشتر اطمينان يابد ؛ بلكه مىخواست چهره نيرنگ و خيانت او را حتّى براى دير باورترين و ساده لوح‌ترين افراد جامعه ترسيم كند .\r\nتخلّفات پىدرپى معاويه نسبت به مفاد قرارداد صلح ، در جامعهء آن روز اسلامى - كه براى چنين پيمانهايى آن هم از چنين شخصيّتهايى ارزش خاصّى قائل بودند - پيامدهاى فراوانى عليه معاويه داشت و او را رسوا ساخت ؛ چندانكه بسيارى از فريب خوردگان ، پس از مشاهدهء اين همه تخلّف و تزوير ، با وى همان گونه رفتار كردند كه او با تعهدها و پيمانهاى خود كرده بود . و حتى در برخى موارد در برابر او موضع گرفته و وى را در برابر پيمان شكنيهايش نكوهش مىكردند . اينك چند نمونه .\r\n1 - تعدادى از شخصيّتهاى بارز مملكت اسلامى به ضديّت و مخالفت با معاويه برخاستند . برخى همچون « سَمُرَه » آشكارا او را لعن كردند ، برخى ديگر مثل « مُغيرة » او را پليد وناپاك خواندند . « عايشه » رو دررويش ايستاد « 2 »  و « مالك بن هُبَيْره » با وى قطع رابطه كرد .\r\nبزرگ مردى مانند « ربيع بن زياد حارثى » از كارهاى ناپسند معاويه جان سپرد و راد مرد ديگرى مانند « ابواسحاق سبيعى » او را غدّار خواند و بالاخره « حسن‌بصرى » در حق او گفت :\r\n\r\n","description":"","footnote":" ( 1 ) - ر . ك . حياةالامام الحسن ( ع ) ، ج 2 ، ص 288 .  ( 2 ) - اينان در عين حال از حاميان جدى معاويه به شمار مىآمدند . ","page_name":" 75 ","page_number":50},
  {"content":"\r\n\r\n« در معاويه چهار خصلت بود كه يكى از آنها براى هلاكت و بدبختى او كفايت مىكرد » . « 1 » \r\n2 - گروههايى كه در قرارداد از آنان به صورتى ياد شده - چه آنان كه برايشان تقاضاى امنيّت جانى شده يا حقّ مالى خاصّى تعيين گشته بود - در مخالفت و دشمنى با معاويه پايدارتر شدند ؛ زيرا در عمل ، واقعيّت ايمان ، اخلاق و رفتار ضد اسلامى معاويه برايشان آشكار شد و او را دشمنى خوانخوار يافتند كه به هيچ اصل و تعهّدى پايبند نيست .\r\n3 - جناياتى كه معاويه پس از زير پانهادن تعهدات خويش مرتكب شد ، هر يك عامل جداگانه‌اى بود كه با زمينهء قبلى طرح و نقشه حساب شده امام حسن ( ع ) ، كار معاويه را به رسوايى كشانيده ، حيثيّت به ظاهر آراستهء او را بر باد داد .\r\nامام مجتبى ( ع ) گرچه مهلت نيافت پابه پاى نقشه‌ها و طرحهاى خود پيش رفته آنها را عملى سازد ، امّا امام حسين ( ع ) راهش را دنبال كرد . نهضت جاويدان كربلا در حقيقت ادامه نقشه كلّى امام مجتبى ( ع ) بود كه تاريخ بنىاميّه را چون لكّه سياهى براى هميشه قرين ننگ و عار ساخت .\r\nپس از واقعهء كربلا نيز همواره اين طرح گسترده و دراز مدّت توسطّ امامان و ياران آنان دنبال شد و « امويگرى » در قاموس مسلمانان به معناى « حكومت ستمگر و بى اعتنا به نواميس دينى » معرّفى شد ؛ به‌گونه‌اى كه هرجا پرچمى بر ضدّ بنىاميّه به اهتزاز در مىآمد صدها و هزاران نفر گرد آن جمع مىشدند .\r\nقيام « زيد بن على بن الحسين ( ع ) » عليه حكومت امويان ، نمونه بارز خشم و نفرت توده‌هاى ستمديده و مسلمانان آگاه و دلسوز از اين خدا بىخبران است .\r\n\r\nمعاويه و بزرگان شيعه\r\nچهره‌اى كه معاويه پس از صلح در برابر سران شيعه به خود گرفت ، چهرهء دشمن انتقامجويى بود كه نه ترحّم داشت و نه ملاحظهء عهد و ميثاق مىكرد .\r\nهراس او از تبليغات مؤثّر اين بزرگان ، در كوشش فراوان او نسبت به آزار و تبعيد و قتل ايشان متجلّى بود .\r\n« زياد » در نخستين سخنرانى خود پس از عهده‌دارى حكومت كوفه پس از آنكه از سوى\r\n\r\n","description":"","footnote":" ( 1 ) - براى آگاهى از تفصيل اين جريانات به الكامل فى التاريخ . ج 3 ، ص 487 و 495 و مقاتل الطالبيّين ، ص 45 رجوع كنيد . ","page_name":" 76 ","page_number":51},
  {"content":"\r\n\r\nحاضران سنگباران شد ، بى درنگ به مزدوران خود فرمان داد دَرِ مسجد را بسته ، هر فردى را بدون آنكه بگويد او كيست دستگير نمايند . سپس بر كرسىاى بر دَرِ مسجد نشست و چهارنفر ، چهارنفر را فرا خواند . تعداد سى يا هشتاد نفر از آنان را كه حاضر نشده بودند قسم ياد كنند كه آنان به سوى او سنگ نينداخته‌اند زندانى كرد ؛ سپس دستهاى همه را يك جا قطع كرد .\r\n« ابن اثير » پس از نقل اين حادثهء دردناك ، به جريان قتل « اوْفَى بْنِ حِصْن » ، نخستين فردى كه در كوفه به دست « زياد » به قتل رسيد ، اشاره مىكند . « 1 » \r\n« سَمُرة بن جُندَب » ، جانشين « زياد بن ابيه » در « بَصْرَه » دست به كشتار فروان زد . « ابن اثير » تعداد كشتگان را هشت هزار تن ذكر كرده است . « 2 » \r\nوى ، در سفّاكى و جنايت آنچنان بود كه وقتى « زياد » به او گفت : آيا مىترسى از اينكه بى گناهى را كشته باشى ؟ گفت : « اگر دوبرابر آنان را نيز مىكشتم وحشتى به خود راه نمىدادم » . « 3 » \r\n« ابُو سَوّار عَدَوىّ » مىگويد : « سَمُرَة در يك صبح 47 نفر از قوم مرا كه همگى حافظ قرآن بودند به قتل رسانيد » . « 4 » \r\nمعاويه همهء زواياى كوفه و بصره را جستجو كرد و در اين دوشهر ، هر بزرگ قومى يا مردِ شمشير زنى يا خطيب توانايى يا شاعر باقريحه‌اى از شيعه را از مركز و قرارگاه خود بيرون آورد ، به زندان انداخت و دست او را به زنجير بست يا آواره و بى خانمانش ساخت و ياخون او را برزمين ريخت . « 5 » \r\n\r\nشهادت جانگداز امام حسن ( ع )\r\nدر قرارداد صلح ، فرازى كه امنيّت جانى امام حسن ( ع ) را تضمين مىكرد ، طبيعتاً مىبايد از خيانت دور تر و به موجب اوضاع و احوال جارى ، به رعايت ، سزاوارتر از ديگر موادّ باشد .\r\n\r\n","description":"","footnote":" ( 1 ) - الكامل فى التاريخ ، ج 3 ، ص 461 - 462 .  ( 2 ) - همان ، ص 462 .  ( 3 ) - همان .  ( 4 ) - همان .  ( 5 ) - اقدامات شجاعانه ، بيانات افشاگرانه ، حركتهاى حق طلبانه و چگونگى شهادت يا شكنجه شدن اين مردان الهى و مدافعان خطّ ولايت وامامت ، به دست حاكميّت آن دوران ، در تاريخ ثبت است كه به دليل محدوديّت اين سلسله درسها از شرح حال اين رجال ، خوددارى مىكنيم . ","page_name":" 77 ","page_number":52},
  {"content":"\r\n\r\nنقض اين مادّه پس از اينكه شمشيرها در غلاف رفته و بساط جنگ برچيده شده و طرف مقابل به قرارداد گردن نهاده‌بود ، بزرگ‌ترين جنايت معاويه درطول زندگى وى به‌حساب مىآمد .\r\nچنين جنايتى از مثل معاويه كه به هيچ اصلى از اصول اسلامى و انسانى پايبند نبود و جز حكومت به چيزى نمىانديشيد ، به دور از انتظار نبود . او على رغم تلاش زياد براى هموار ساختن راه وليعهدى يزيد ، امام مجتبى ( ع ) را بزرگ‌ترين مانع تحقق اين اقدام مىدانست ؛ از اين رو ، در صدد برآمد تا اين مانع را نيز از سر راه بردارد . براى اين منظور دست به نيرنگى ديگر زد ؛ بدين شكل كه « مَرْوان بن حَكَم » جيره خوار خود را مأمور كرد كه « جَعْدَه » دختر « اشعث بن قَيسِ كِنْدِى » و همسر امام حسن ( ع ) را بر مسموم نمودن آن حضرت وادار كند .\r\nو به او وعده دهد كه اگر امام حسن ( ع ) را مسموم نمايد وى را به همسرى يزيد در خواهد آورد ، و نيز صدهزار درهم به او مىدهد . « 1 » \r\n« جَعدَه » تن بدين معاملهء ننگين داد و با سمّى كه معاويه در اختيار او گذارده بود ، امام ( ع ) را مسموم كرد .\r\nبدين ترتيب ، منظور معاويه عملى شد و امام حسن ( ع ) پس ازچهل روز بيمارى ، روز 28 صفر ، سال پنجاهم هجرى در سنّ 48 سالگى به شهادت رسيد . « 2 » \r\nابن قُتَيْبَه مىنويسد : « چون خبر به معاويه رسيد ابراز شادمانى كرد و به سجده افتاد و همهء كسانى كه با او بودند به سجده افتادند » . « 3 » \r\nامام مجتبى ( ع ) پيش از اين نيز چندين بار مسموم گشته و خوب شده بود ؛ ولى اين بار منجرّ به شهادت آن حضرت گشت .\r\nحضرت مجتبى ( ع ) پيش از ارتحال به برادرش امام حسين ( ع ) فرمود :\r\n« برادرم ! اين سوّمين بارى است كه مسموم مىشوم و هيچ دفعه چون اين دفعه نبود . امروز جان خواهم سپرد .\r\nهنگامى كه از دنيا رفتم در كنار رسول خدا ( ص ) مرا به خاك سپار زيرا هيچ‌كس به مجاورت او از من\r\n\r\n","description":"","footnote":" ( 1 ) - صلح امام حسن ( ع ) ، ص 501 ، مروج الذّهب ، ج 2 ، ، ص 427 ، مقاتل الطالبين ، ص 48 ، الارشاد ، ص 192 و كشف الغُمّه ، ج 2 ، ص 168 .  ( 2 ) - مناقب ، ج 4 ، ص 29 . در تاريخ شهادت آن حضرت و مقدار سنّش نقلهاى ديگرى هم ذكر شده است . براى آگاهى از آنها به بحارالانوار ، ج 44 ، ص 134 - 149 رجوع كنيد .  ( 3 ) - الامامه و السّياسة ، ج 1 ، ص 150 . ","page_name":" 78 ","page_number":53},
  {"content":"\r\n\r\nشايسته‌ترنيست ، مگر آنكه كسى مانع‌شود . دراين صورت مگذار قطره خونى برزمين ريخته شود » . « 1 » \r\nامام حسين ( ع ) پس از مراسم تجهيز ، پيكر پاك برادر بزرگوارش را همراه مردم عزادار مدينه به‌ويژه بنىهاشم به سمت روضهء رسول خدا ( ص ) تشييع كرد تا طبق وصيّت آن حضرت ، وى را در جوار جدّش رسول اللّه ( ص ) به خاك سپارد ؛ اما مروانيان ، به دستور عايشه مانع شدند .\r\nامام حسين ( ع ) به خاطر رعايت وصيّت برادر ، از دفن امام مجتبى ( ع ) در روضهء مطّهره صرف نظر كرد و او را در بقيع به خاك سپرد . « 2 » \r\nيعقوبى ، صحنهء تأثير عظيمى را كه شهادت جانگداز امام حسن ( ع ) در كوفه به جاگذارد و ماجراى گرد آمدن سران شيعه در خانهء سُلَيْمانِ بن صُرَد - بزرگ شيعيان - و تسليت آنان را به امام حسين ( ع ) در ضمن نامه‌اى بليغ و غم‌انگيز ، در تاريخ خود نقل كرده است . « 3 » \r\nهنگامى كه خبر شهادت امام حسن ( ع ) ، به بصره رسيد ، مردم همه گريستند و ضَجّه و ناله از همه سو بلند شد . « 4 » \r\n\r\n","description":"","footnote":" ( 1 ) - تاريخ يعقوبى ، ج 2 ، ص 225 .\r\nاز بعضى روايات چنين بر مىآيد كه حضرت مجتبى ( ع ) به برادرش امام حسين ( ع ) وصيّت كرد كه به منظور تجديد عهد با رسول خدا ( ص ) و وداع باآن حضرت جنازه او رابه روضهء مطّهره ، نبوى ببرد ، سپس براى دفن به بقيع و در كنار مرقد پاك مادرش حضرت زهرا ( س ) دفن كند « ر . ك . بحارالانوار ، ج 44 ، صفحات 142 ، 154 ، 156 » .  ( 2 ) - شرح نهج‌البلاغه ، ابن‌ابى الحديد ، ج 16 ، ص 50 و مقاتل الطالبييّن ، ص 49 .  ( 3 ) - تاريخ يعقوبى ، ج 2 ، ص 228 .  ( 4 ) - شرح نهج‌البلاغه ، ابن‌ابى الحديد ، ج 16 ، ص 11 ، و صلح امام حسن ( ع ) ، ص 504 . ","page_name":" 79 ","page_number":54},
  {"content":"\r\n\r\n\r\nپرسش\r\n1 - فضائل اخلاقى امام حسن ( ع ) را نام برده و يكى را به اختصار توضيح دهيد .\r\n2 - نقش امام حسن ( ع ) را در نبرد صفين بيان نمائيد .\r\n3 - نيروهاى لشكر امام حسن ( ع ) از چه گروه هايى تشكيل شده بود ؟\r\n4 - معاويه در برابر انتقال خلافت به امام حسن ( ع ) چه واكنشى نشان داد .\r\n5 - خوارج پس از پذيرش پيشنهاد معاويه از سوى امام حسن ( ع ) به چه حركتهايى دست زدند ؟\r\n6 - سه عامل اصلى صلح امام حسن ( ع ) را نام ببريد .\r\n7 - 4 مورد از فرازهاى قرارداد صلح امام حسن ( ع ) و معاويه را بنويسيد .\r\n\r\n","description":"","footnote":"","page_name":" 80 ","page_number":55},
  {"content":"\r\n\r\nفهرست منابع\r\nقرآن مجيد\r\nنهج البلاغه\r\nالاتحاف بحبّ الاشراف ، عبدالله بن محمّد شبراوى ، منشورات رضى - قم .\r\nالاحتجاج ، احمد بن على بن ابيطالب الطبرسى ، مؤسسه الاعلمى - بيروت .\r\nالاخبار الطوال ، دينورى ، مطبعة السعاده - مصر .\r\nالارشاد ، شيخ مفيد ، متوفى 413 ه . ق ، مؤسسّه الاعلمى - بيروت .\r\nالاستيعاب ، ابن عبدالبّر ، متوفى 463 ه . ق ، دارصادر - بيروت .\r\nالاصابة ، ابن‌حجرعَسْقَلانى ، متوفى 852 ه . ق ، دارصادر - بيروت .\r\nالامامة و السيّاسة ، ابن‌قُتَيبه‌دينورى ، متوفى 276 ه . ق ، مؤسسّه الحلبى - بيروت .\r\nابصارالعين فى انصارالحسين ، محمد بن طاهر السماوى ، متوفى 1370 ه . ق ، مكتبة بصيرتى - قم .\r\nابوالشّهداء ، عبّاس عقّاد ، مطبعة السعد - مصر .\r\nاثبات الوصيّة ، مسعودى ، متوفى 346 ه . ق ، مكتبة المرتضويه .\r\nاثبات الهداة ، محمدبن حسن حرّ عاملى ، دارالكتب الاسلاميه - تهران .\r\nاخبار الطوال ، دينورى / دكتر محمود مهدوى دامغانى ، نشر نى - تهران 1364 ه . ش .\r\nاسدالغابه ، ابن اثير ، مكتبةالاسلاميه - تهران .\r\nاصول مالكيّت ، احمدى ميانجى ، انتشارات اسلامى - قم .\r\nاعلام الورى ، امين‌الاسلام فضل بن حسن طبرسى ، دارالمعرفة - بيروت .\r\n\r\n","description":"","footnote":"","page_name":" 81 ","page_number":56},
  {"content":"\r\n\r\nاعيان الشيعه ، سيدمحسن امينى ، دارالتعارف - بيروت .\r\nامالى ، شيخ صدوق ، متوفى 381 ، منشورات الاعلمى - بيروت .\r\nانساب الاشراف ، بلاذرى ، مؤسسة الاعلمى - بيروت .\r\nبحارالانوار ، علّامه محمدباقر مجلسى ، موسسة الوفاء - بيروت .\r\nالبداية و النهاية ، ابن كثير دمشقى ، متوفى 774 ه . ق ، دارالكتب العلمية - بيروت .\r\nتاج العروس ، سيد محمد مرتضى الزبيدى ، دارليبيا .\r\nتاريخ الخلفاء ، جلال الدين سيوطى ، متوفى 911 ه . ق ، مطبعة السّعاده - مصر .\r\nتاريخ الطبرى ، ابوجعفر محمدبن جرير طبرى ، متوفى 310 ه . ق ، دارالمعارف - مصر .\r\nتاريخ يعقوبى ، احمد بن ابىيعقوب معروف به يعقوبى ، متوفى 392 ه . ق ، دار صار - بيروت .\r\nتتمّةالمنتهى ، شيخ عبّاس قمى ، كتابفروشى داورى - قم .\r\nتحف العقول ، ابن شعبهء حرّانى ، مؤسسةالاعلمى - بيروت .\r\nتحريرالوسيله ، امام خمينى قدّس سرّه ، انتشارات اسلامى - قم .\r\nتذكرة الخواص ، سبطبن‌جوزى ، متوفى 654 ه . ق ، مؤسسّه اهل البيت - بيروت .\r\nترجمه الامام الحسن ( ع ) ، ابن عساكر ، متوفى 571 ه . ق ، مؤسسةالمحمودى - بيروت .\r\nترجمه الامام الحسين ( ع ) ، ابن عساكر ، متوفى 571 ه . ق ، مؤسسة المحمودى - بيروت .\r\nتفسير ابن كثير ، ابن كثير دمشقى ، دارالمعرفة - بيروت .\r\nتفسيرطبرى « جامع البيان » ، محمدبن جرير طبرى ، دارالمعرفة - بيروت .\r\nتلخيص الشّافى ، شيخ طوسى متوفى 480 ه . ق ، منشورات العزيزى - قم .\r\nحياة الامام الحسن ( ع ) ، باقرشريف القرشى ، دارالكتب العلميه - قم .\r\nحياة الامام الحسين ( ع ) ، باقرشريف القرشى ، مكتبةالداورى - قم .\r\nالحياة السيّاسيّة للامام الحسن ( ع ) ، جعفر مرتضى العاملى ، 1405 ه . ق .\r\nحيوة الحيوان ، كمال الدين دميرى ، دارالفكر - بيروت .\r\nالجمل ، شيخ مفيد ، مكتبة الداورى - قم .\r\nالخرايج و الجرايح ، قطب الدين راوندى ، .\r\nذخائرالعقبى ، الحافظ محب‌ّالدين احمد بن عبدالله طبرى ، متوفى 694 ه . ق ، مكتبةالقدسى - مصر 1354 .\r\nزندگانى امام حسن مجتبى ( ع ) ، سيدهاشم رسولى محلّاتى ، انتشارات علميهء اسلاميه - تهران .\r\nسيرة الائمةالاثنى عشر ، سيدهاشم معروف الحسنى ، دارالقلم - بيروت .\r\nسنن ابن ماجه ، حافظ محمدبن يزيد قزوينى ، متوفى 275 ه . ق ، داراحياء التراث العربى - بيروت .\r\n\r\n","description":"","footnote":"","page_name":" 82 ","page_number":57},
  {"content":"\r\n\r\nسنن ترمذى ، محمدبن عيسى ترمذى ، متوفى 279 ه . ق ، مطبعة المدنى - مصر .\r\nشرح نهج البلاغه ، ابن ابى الحديد ، داراحياء التراث العربى - بيروت .\r\nالشهيد مسلم بن عقيل ، سيدعبدالرّزاق مقرّم ، شريف رضى - قم .\r\nصلح امام حسن ( ع ) ، راضىآل ياسين / آية الله سيدعلى خامنه‌اى ، مؤسسه انتشارات آسيا تهران .\r\nصلح الحسن ، شيخ راضى آل ياسين ، ناصر خسرو تهران .\r\nالصواعق المحرقة ، ابن حجر عسقلانى ، مكتبه قاهره ، مصر .\r\nالعقد الفريد ، احمدبن محمّدعبدربّه اندلسى ، دارالكتب العلمية - بيروت .\r\nعلل الشرايع ، شيخ صدوق ، مكتبه الدّاورى ، قم .\r\nعمدةالطّالب ، احمدبن‌على بن الحسين مهنا ، مطبعة الحيدريه ، نجف .\r\nعوالم العلوم ، عبدالله بحرانى ، مدرسة الامام المهدى - قم .\r\nالغدير ، علامه امينى ، دارالكتاب العربى - بيروت .\r\nالفتوح ، ابن اعثم كوفى ، متوفى 314 ه . ق ، دارالندوه - بيروت .\r\nفدك فى التاريخ ، محمدباقر صدر ، دارالكتاب - قم .\r\nفرائد السمطين ، ابن المويد جوينى / تحقيق محمد باقر محمودى ، مؤسسة المحمودى - بيروت .\r\nالفصول المهمة ، ابن‌صباغ‌مالكى ، متوفى 855 ه . ق ، منشورات الاعلمى - تهران .\r\nالكامل فى التاريخ ، ابن اثير ، متوفى 630 ه . ق ، دار صادر - بيروت .\r\nكامل الزيارات ، ابوالقاسم جعفرمحمدبن قولويه ، ميقات - قم .\r\nالكافى ، محمدبن يعقوب كلينى ، مكتبةالاسلاميه - تهران .\r\nكتاب سليم بن قيس ، سليم بن قيس عامرى ، متوفى 90 ه . ق ، دارالفنون - بيروت .\r\nكشف الغُمّه ، على بن عيسى ارْبَلى ، دارالكتاب الاسلامى - بيروت .\r\nالكُنى والاسماء ، ابوبشر دولابى .\r\nاللهوف ، سيدبن طاووس ، منشورات الرّضى - قم .\r\nمجمع الامثال ، احمد بن محمد نيشابورى ، آستان قدس رضوى - مشهد .\r\nمجمع البيان ، فضل بن حسن طبرسى ، داراحياء التراث العربى - بيروت .\r\nمفاتيح الجنان ، شيخ عباس قمى .\r\nمروج الذهب ، مسعودى ، دارالهجرة - قم .\r\nالمستدرك ، حاكم نيشابورى ، دارالفكر - بيروت .\r\nمعجم البلدان ، ياقوت بن عبداللّه حموىّ ، دارصادر - بيروت .\r\n\r\n","description":"","footnote":"","page_name":" 83 ","page_number":58},
  {"content":"\r\n\r\nمقاتل الطالبييّن ، ابوالفرج اصفهانى ، متوفى 356 ه . ق ، دارالكتاب - قم .\r\nمقتل الحسين ، خوارزمى ، متوفى 548 ه . ق ، مكتبةالمفيد - قم .\r\nمقتل الحسين ، ابى مخنف ، متوفى 152 ه . ق ، المطبعةالعلميّه - قم .\r\nمناقب آل ابيطالب ، ابن شهر آشوب متوفى 588 ه . ق ، كتابفروشى مصطفوى - قم .\r\nالمناقب ، خوارزمى ، مكتبةنينوا - تهران .\r\nنزهة المجالس ، صفورى شافعى ، بيروت .\r\nنفس المهموم ، شيخ عبّاس قمى ، مكتبة بصيرتى - قم .\r\nنور الابصار ، مؤمن بن حسن شبلنجى ، دارالكتب العلميّه - بيروت .\r\n\r\n","description":"","footnote":"","page_name":" 84 ","page_number":59},
  {"content":"\r\n . \r\n","description":"","footnote":"","page_name":" 85 ","page_number":60},
  {"content":"\r\n . \r\n\r\n","description":"","footnote":"","page_name":" 86 ","page_number":61}
  ]