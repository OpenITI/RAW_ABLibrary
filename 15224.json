[
  {"content":"\r\n\r\nسلسله درس هايى از قواعد فقه ( 2 )\r\nقاعده ضمان يد\r\nتقريرات دروس حضرت آيت الله\r\nحاج شيخ محمد جواد فاضل لنكرانى دام ظله\r\nتقرير و تنظيم : سيدجواد حسينى خواه\r\nبخش پژوهش مركز فقهى ائمه اطهار عليهم السلام\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى خواه ، سيد جواد ، 1355 - ، محرر\r\nقاعده ضمان يد : تقريرات دروس استاد معظم حاج شيخ محمدجواد فاضل لنكرانى / تقرير و تنظيم سيدجواد حسينى خواه . - قم : مركز فقهى ائمه اطهار عليهم السلام ، 1429 ه‍ . ق . = 1387 ه‍ . ش . 260 ص . - ( سلسله درس هايى از قواعد فقه ؛ 2 )\r\n60000 ريال\r\nISBN : 978 - 600 - 5694 - 15 - 4\r\nفهرستنويسى بر اساس اطلاعات فيپا .\r\nكتابنامه .\r\nچاپ دوم .\r\n1 . قاعده ضمان يد . 2 . فقه - قواعد . الف . فاضل موحدى لنكرانى ، محمد جواد ، 1341 - ب . عنوان . ج . عنوان : تقريرات دروس استاد معظم حاج شيخ محمدجواد فاضل لنكرانى .\r\n1387 5 ح 4 ى / 52 / 169 BP\r\nانتشارات مركز فقهى ائمه اطهار عليهم السلام\r\nقاعده ضمان يد\r\nتقريرات دروس حضرت آيت الله حاج شيخ محمدجواد فاضل لنكرانى\r\nتأليف : سيدجواد حسينى خواه\r\nناشر : مركز فقهى ائمه اطهار عليهم السلام\r\nچاپ : دوم - 1390 ه‍ . ش .\r\nچاپخانه : اعتماد - قم\r\nتيراژ : 2000 نسخه\r\nقيمت : 6000 تومان\r\nحق چاپ محفوظ است\r\nشابك : 4 - 15 - 5694 - 600 - 978\r\nISBN : 978 - 600 - 5694 - 15 - 4\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدمه\r\nحمد و سپاس خداوندى را كه هستى از او معنا گرفت و درود بىپايان بر پيامبران الهى كه با شريعت‌شان عقل را يارى داده و به دستگيرى بشر پرداختند ؛ به‌ويژه بر خاتم رسولان محمّد بن عبداللَّه و خاندان گرامىاش عليهم السلام كه تكميل دين و تتميم نعمت هدايت به آنان محقّق شد .\r\nبه اميد آن روز كه هدايتشان بر عرصه‌ى گيتى سايه گسترده و حكومت عدل جهانى مهدى « عجل اللَّه تعالى فرجه الشريف » كه موعود همه انبياست ، عالم را فرا گيرد .\r\nميدان علم را گستره‌اى است بىپايان كه تلاش انديشمندان پيشين اگرچه به كمك آيندگان آمده ، ولى هرگز آنان را بىنياز نكرده است . و در اين ميان ، علم فقه از گستره خاصى برخوردار است ؛ زيرا ، هيچ واقعه و عملى از اعمال مربوط به بشر نيست مگر آن‌كه محكوم به حكمى از احكام الهى است و چه بسا پيشينيان از بيان حكم برخى از آن‌ها غفلت ورزيده ، و يا در بيان آن به خطا رفته ، و يا از وقايعى است كه پيشينه‌اى نداشته ؛ از اين رو ، بر عهده‌ى فقيهان هر عصر است كه افزون بر بررسى فتاواى گذشتگان ، احكام موضوعات مربوط به زمان خود را تبيين نمايند ؛ و در اين راستا ، آن‌چه به كار فقيه مىآيد ، بهره‌گيرى از اصول و كليّاتى است كه در دين مبين اسلام\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتوسط معصومين عليهم صلوات اللَّه مطرح شده و با بيان « علينا إلقاء الاصول وعليكم التفريع » « 1 » صحاب‌شان را به استنباط احكام شرعى از اين اصول ترغيب نموده‌اند .\r\nبخشى از اين كليات به « قواعد فقهيه » معروف گرديده و مورد توجّه فقها قرار گرفته و كتاب‌هاى مستقلّى در تبيين آن‌ها نگاشته شده است .\r\nعلم فقه نيز به مانند ديگر علوم از رشد فزاينده‌اى برخوردار است ؛ چه بسا در ذخايرى كه از سلف صالح به دستمان رسيده است ، شاهد كتابى باشيم كه جامع كثيرى از قواعد فقهى است و حال آن‌كه آيندگان همان حجم را ، تنها به بررسى يك قاعده فقهيه اختصاص داده‌اند ، نكات ابهام را از آن زدوده و به تحقيق و پژوهش در موارد نياز پرداخته‌اند .\r\nمركز فقهى ائمه اطهار عليهم السلام كه در سال 1376 هجرى شمسى به امر مرجع عاليقدر شيعه مرحوم آيت اللَّه العظمى فاضل لنكرانى قدس سره تأسيس شده و پس از ارتحال معظّم له نيز به حمد اللَّه به فعاليت‌هاى خود طبق وصيّت ايشان با قوّت هرچه بيشتر ادامه مىدهد ، يكى از مسؤوليت‌هاى مهم خويش را نشر تحقيقات و پژوهش‌هاى نوين فقهى مىداند .\r\nپژوهشى كه پيش رو داريد درس‌هاى خارج قواعد فقهيه استاد حوزه علميه قم ، حضرت آيت‌اللَّه آقاى حاج شيخ محمّد جواد فاضل لنكرانى « دام ظلّه » پيرامون قاعده‌ى معروف « ضمان يد » است كه آن را فقيهانه مورد كنكاش علمى قرار داده ، و در تبيين اين قاعده ، به نكات بديعى پرداخته‌اند كه در آثار پيشينيان كمتر به چشم مىخورد . اين بحث ، محصول درس‌هاى معظّم‌له در ماه مبارك رمضان است كه پس از پياده شدن از نوار در مركز فقهى ائمه اطهار عليهم السلام و تكميل برخى از مباحث توسّط معظّم له ، به همّت برادر ارجمند جناب حجة الاسلام والمسلمين آقاى سيّد جواد حسينىخواه « دامت تأييداته » و به قلم شيواى ايشان پس از تحقيق و تخريج\r\n\r\n\r\n","description":"","footnote":"\r\n( 1 ) . محمد بن حسن حرّ عاملى ، وسائل الشيعة ، ج 27 ، ص 62 ، ح 52 .\r\n","page_name":" 12 ","page_number":12},
  {"content":"\r\n\r\nمصادر ، به رشته تحرير درآمده و در اختيار علاقمندان قرار گرفته است .\r\nبه اميد آن‌كه اين خدمت بشارتى براى روح آن مرجع راحل ، والد مكرّم حضرت استاد بوده و موجب خشنودى حضرت بقية اللَّه الاعظم حجة بن الحسن العسكرى قرار گيرد . نسئل اللَّه أن يعجّل له الفرج والنصر و أن يجعلنا من خير أعوانه وأنصاره .\r\nمركز فقهى ائمه اطهار عليهم السلام\r\nمحمّد رضا فاضل كاشانى\r\n9 / 5 / 1387 مطابق با 27 رجب 1429\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيش‌گفتار\r\nالحمد للَّه‌ربّ العالمين على ما عرّفنا من نفسه وألهمنا من شكره وفتح لنا من أبواب العلم بربوبيّته ، والصّلاة والسّلام على رسوله النبيّ المنذر الأمين وعلى آله الشموس الطالعة والسّادة الميامين واللعن على أعدائهم أجمعين .\r\nدر ميان علوم اسلامى « فقه » از اهميّت ويژه‌اى برخوردار بوده و مىتوان گفت پس از خداشناسى و اصول عقائد ، فقه كه متصدّى استنباط و بيان احكام شرعيّه براى عمل مكلّفين مىباشد ، از شريف‌ترين علوم اسلامى است .\r\nاز ميان دانش‌هايى كه جنبه مقدّميّت براى فقه دارند و فقيه را در استنباط و اجتهاد احكام شرعى يارى مىرسانند و به اجتهاد او جهت مىدهند ، اهميّت قواعد فقهى كمتر از قواعد اصولى نيست ؛ چه آن كه قواعد اصولى در طريق استنباط احكام كلّى قرار مىگيرد ، امّا قواعد فقهى ، خود ، همان حكم شرعى است كه بر جزئيّات احكام منطبق مىشود ، تا جايى كه گاه به مكلّف غير مجتهد اين اجازه داده مىشود كه حكم شرعى را با توجّه به قاعده فقهى موجود ، خود بر مصاديق خارجى آن منطبق نمايد . به عنوان مثال : اگر مكلّف در صحّت نماز\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخاصى پس از اتمام آن شك كرد ، با دانستن قاعده فراغ و تجاوز ، حكم به صحّت نماز خود مىكند ؛ و يا اگر يقين به عدم توانايى نسبت به گرفتن روزه كرد و روزه‌دارى را براى خود حرجى دانست ، با توجّه به قاعده لاحرج ، آن روزه را نمىگيرد و خود را مرتكب هيچ گناهى نمىداند .\r\n« قرافى » از علماى اهل سنّت ، در اين زمينه مىنويسد :\r\n« من ضبط الفقه بقواعده ، إستغنى عن حفظ الجزئيّات ، لاندراجها في الكليّات » « 1 » ؛ كسى كه فقه را بر اساس قواعد آن ياد بگيرد و حفظ كند ، از حفظ جزئيّات و فروع فقهى بىنياز مىشود ؛ زيرا ، آن جزئيّات داخل در كليّات هستند .\r\nآغاز تأليف كتاب‌هاى قواعد فقهى در ميان اهل سنّت قرن چهارم هجرى است كه « ابوطاهر الدبّاس » كتابى را با نام « القواعد الفقهيّة » مطابق با مذهب ابىحنيفة مشتمل بر 17 قاعده فقهى نوشته است « 2 » ؛ امّا در ميان فقيهان اماميّه ، آغاز نگارش كتاب‌هاى قواعد فقهى به صورت مستقلّ را بايد قرن 7 و يا 8 هجرى دانست ؛ چرا كه پيش از اين تاريخ ، فقها و اصوليين گرانقدر به قواعد فقهى به عنوان علمى مستقلّ نمىنگريستند و آنها را ضمن مباحث فقهى و اصولى خويش مورد بررسى و تدقيق قرار مىدادند ؛ و اين امر بر اساس آن بود كه ائمّه معصومين عليهم السلام ضمن روايات خود اصول كلّى را بيان داشته و به فقها مىفرمودند كه مسائل و احكام فقهى را از آن اصول استنباط نموده و بدست آورند . روايات فراوانى بر اين نكته دلالت دارد ؛ از جمله ، روايت امام على بن موسى الرضا عليهما السلام كه مىفرمايند :\r\n\r\n\r\n","description":"","footnote":"\r\n( 1 ) . احمد بن ادريس الصنهاجى القرافى ، الفروق أو أنوار البروق فى أنواء الفروق ، ج 1 ، ص 7 .\r\n( 2 ) . به نقل از : مقدّمة التحقيق كتاب « القواعد الفقهيّة » مرحوم بجنوردى .\r\n","page_name":" 16 ","page_number":16},
  {"content":"\r\n\r\n« علينا إلقاء الاصول وعليكم التفريع » « 1 » ؛ بر عهده ما بيان اصول است و بر شماست كه فروعات فقهى را از آنها استخراج و استنباط نمائيد .\r\nبنابراين ، قواعد فقهى در ميان آثار و تأليفات فقهى اماميّه به صورت پراكنده وجود داشته است ، امّا به عنوان كتابى مستقلّ به رشته تحرير در نيامده بود . به مرور زمان سعى شد كه قواعد فقهى را از ميان كتاب‌هاى فقهى و اصولى گردآورى و به صورت مستقلّ ارائه نمايند . شايد بتوان اوّلين فقيه شيعى كه به نگارش كتابى در اين زمينه اقدام نموده است ، « نجيب‌الدّين يحيى بن سعيد حلّى » رحمه الله ( 601 - 698 ه . ق ) صاحب كتاب ارزشمند « نزهة الناظر في الجمع بين الأشباه والنظائر » را معرّفى نمود ؛ و پس از او ، شهيد اوّل قدس سره با تأليف كتاب « القواعد و الفوائد » ، قواعد فقهيه را با شيوه‌اى خاص به نگارش در آورد ؛ به گونه‌اى كه مرحوم شهيد قدس سره در اجازه‌اى كه به « ابن خازن حائرى » مىدهد ، خود را مبتكر اين عمل معرّفى مىكند .\r\nاو مىگويد :\r\n« فممّا صنفته كتاب « القواعد والفوائد » ، مختصر يشتمل على ضوابط كلّية : أصوليّة وفرعيّة ، تستنبط منها الأحكام الشرعيّة ، لم يعمل الأصحاب مثله » « 2 » ؛ از جمله تصنيفات من كتاب « القواعد و الفوائد » است كه مشتمل بر يكسرى ضوابط و قواعد كلّى اصولى و فقهى مىباشد و از آنها احكام شرعى استنباط مىگردد ؛ و علماى پيشين چنين تأليفى نداشته‌اند .\r\n\r\n\r\n","description":"","footnote":"\r\n( 1 ) . محمّد بن منصور بن احمد بن ادريس الحلّى ، مستطرفات السرائر ، ج 3 ، ص 575 ؛ محمّد بن الحسن الحرّ العاملى ، وسائل الشيعة ، ج 27 ، ص 62 ، باب 6 از ابواب صفات القاضى ، ح 52 .\r\n( 2 ) . محمّدباقر المجلسى ، بحار الأنوار ، ج 104 ، ص 187 ؛ محمّدباقر الموسوى الخوانسارى ، روضات الجنّات ، ج 7 ، ص 8 .\r\n","page_name":" 17 ","page_number":17},
  {"content":"\r\n\r\nاز آن زمان تاكنون ، فقها و اصوليين ارجمند ، اين راه را ادامه داده و قواعد فقهى را در كتاب‌هاى مستقلّى « 1 » مورد بحث و بررسى قرار داده‌اند ؛ و در كنار تدريس علوم : فقه ، اصول ، تفسير و . . . قواعد فقهى نيز تدريس مىشود .\r\nكتابى كه پيش رو داريد ، از سلسله بحث‌هايى است كه در مورد يكى از قواعد مهمّ فقهى با عنوان « قاعده ضمان يد » توسط استاد معظّم و گران‌قدر حوزه علميّه قم آقاى حاج شيخ محمّدجواد فاضل لنكرانى « دام ظلّه » در ايّام ماه مبارك رمضان سال 1427 قمرى ( 1385 شمسى ) بيان شده است ؛ و از آنجا كه مباحث مطرح شده ، جامع جميع ابعاد مورد بحث در اين قاعده بوده ، تنبيهات و مطالب مهمّى در آن است - كه برخى از آن‌ها در كتاب‌هاى گذشته يافت نمىشود - و سودمند و مفيد براى طلّاب ، دانش‌پژوهان و دانشجويان بود ، تقرير آن از طرف استاد معظّم به عهده اين حقير گذارده شد . خدا را بر اين حسن اعتماد شاكرم .\r\nدر تنظيم مطالب كتاب حاضر ، نهايت سعى و تلاش به كار گرفته شده است تا بيان حضرت استاد به درستى تقرير شود ؛ با اين وجود ، به مقتضاى طبيعت كار بشرى ، آن را از نقص و اشتباه مصون نمىدانم ؛ اميد است رهنمود صاحب‌نظران نيز روشنگر راهمان باشد . لازم به يادآورى است كه بحث‌هاى\r\n\r\n\r\n","description":"","footnote":"\r\n( 1 ) . به عنوان نمونه مىتوان به كتاب‌هاى زير اشاره نمود :\r\n« جامع الفوائد فى تلخيص القواعد » ، تأليف : أبوعبداللَّه الفاضل المقداد السيورى رحمه الله ؛ « تمهيد القواعد الأصوليّة والعربيّة لتفريع فوائد الأحكام الشرعيّة » ، تأليف : زين‌الدين بن على بن احمد العاملى رحمه الله ؛ « القواعد الستّة عشر » ، تأليف : الشيخ جعفر كاشف الغطاء رحمه الله ؛ « الأصول الأصليّة والقواعد الشرعيّة » ، تأليف : السيّد عبداللَّه شبّر رحمه الله ؛ « عوائد الأيّام » ، تأليف : المولى احمد النراقى رحمه الله ؛ « المقاليد الجعفريّة فى القواعد الإثنى عشرية » ، تأليف : محمّدجعفر الإسترابادى رحمه الله ؛ « عناوين الأصول » ، تأليف : السيّد ميرعبدالفتّاح الحسينى المراغى رحمه الله ؛ « بلغة الفقيه » ، تأليف : السيّدمحمّد بحرالعلوم الطباطبائى رحمه الله ؛ « القواعد الفقهيّة » ، تأليف : السيّد محمّدحسن البجنوردى رحمه الله ؛ « القواعد الفقهيّة » ، تأليف : الشيخ محمّد الفاضل اللنكرانى رحمه الله ؛ و كتاب‌هاى ديگرى كه در همين رابطه نوشته شده‌اند .\r\n","page_name":" 18 ","page_number":18},
  {"content":"\r\n\r\nكتاب ، به ترتيب درس‌هاى استاد گرانقدر تنظيم شده ، و جز در مواردى اندك ، تصرّفى در آن صورت نگرفته است ؛ چه آن كه گاه استاد معظّم در مباحث بعد ، به نكات جديدى در مورد مباحث گذشته اشاره مىنمودند كه ما آن نكات را به بحث‌هاى قبل و در جايگاه مناسب خود ، ملحق نموده‌ايم . علاوه بر اين ، به دليل كمى وقت در ماه مبارك رمضان ، و تمام نشدن مباحث ، حضرت استاد مطالب پايانى كتاب - تنبيهات - را بعداً بدان ملحق نموده‌اند .\r\nدر نهايت بر خود لازم مىدانم كه از راهنمايىهاى حضرت استاد در تنظيم مطالب و مباحث كتاب ، و تلاش‌هاى مدير محترم مركز فقهى ائمّه اطهار عليهم السلام جناب حجّت‌الإسلام والمسلمين آقاى حاج شيخ محمّدرضا فاضل كاشانى « دامت افاضاته » ، و هم‌چنين از رهنمودهاى استاد و محقّق فرهيخته ، عالم عامل ، والد مكرّمم كه به حق مديون شيوه‌هاى تربيتى گام به گام ايشان در حيات علمى و عملى خود هستم ، تشكّر و قدردانى نمايم .\r\nاميد است كه اين تلاش مقبول درگاه خداوند متعال و مورد رضايت حضرت بقيّة اللَّه الأعظم « أرواحنا فداه و عجّل اللَّه تعالى فرجه الشريف » قرار گيرد ؛ باشد كه خداوند منّان ما را از انصار و خدمتگزاران حضرتش قرار دهد .\r\nسيّدجواد حسينىخواه\r\nقم - تير 1387\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nكليّات\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n1 - نكات آغازين\r\nاز قواعد مشهور و مهمّ فقهى ، قاعده « ضمان يد » است كه در باب‌هاى مختلف فقه ، مانند : زكات ، خمس ، حج ، بيع فاسد ، وقف ، عاريه ، رهن ، صلح ، مضاربه ، مساقات ، وديعه ، رشوه ، به خصوص باب غصب ، و برخى ديگر از ابواب فقهى ، مورد استفاده قرار مىگيرد ؛ اين قاعده برگرفته از حديث نبوى معروف « على اليد ما أخذت حتّى تؤدّي » است .\r\nمشهور فقهاى اماميّه از اين قاعده ، مسأله ضمان را استفاده كرده ، و بيان داشته‌اند : طبق اين قاعده ، اگر كسى بدون آن‌كه از طرف مالك مأذون باشد ، بر مال ديگرى دست يابد ، ضامن آن مال خواهد بود ؛ و نيز ، چنان چه بر مالى كه استحقاق اخذ آن را ندارد تسلّط پيدا كند ، مانند اين كه زكات را بگيرد در حالى كه فقير نباشد ، ضامن است ؛ و فقها براى ضمان ، به عموم همين قاعده استدلال نموده‌اند . « 1 » به همين جهت ، مناسب است قبل از بررسى ادلّه و مفاد قاعده ،\r\n\r\n\r\n","description":"","footnote":"\r\n( 1 ) . « لو دفع الزكاة به اعتقاد الفقر فبان كون القابض غنيّاً ، فإن كانت العين باقية ارتجعها ، و كذا مع تلفها ، لأنّ القابض ضامن بعموم على اليد ، لأنّه استولى على مال الغير بدون الإذن والإحسان ، فتصبح اليد عادية وموجبة للضمان » . ر . ك : السيّد محسن الحكيم ، مستمسك العروة الوثقى ، ج 9 ، ص 236 ؛ المستند فى شرح العروة الوثقى ، ج 24 ، ص 51 .\r\n","page_name":" 23 ","page_number":23},
  {"content":"\r\n\r\nنكاتى را به عنوان مقدّمه بحث ، در مورد ضمان بيان كنيم :\r\n\r\nالف : مشروعيّت ضمان\r\nدر رابطه با اصل مشروعيّت ضمان ، ترديدى وجود ندارد . ضمان از امور مسلّمى است كه هم در ميان عقلا رايج بوده و هم آيات قرآن كريم و روايات معصومين عليهم السلام بر آن دلالت دارد . به عنوان مثال : مفسّرين در آيه شريفه‌ى « قَالُوا نَفْقِدُ صُوَاعَ الْمَلِكِ وَ لِمَن جَآءَ بِه‌ِى حِمْلُ بَعِيرٍ وَ أَنَا بِه‌ِى زَعِيمٌ » « 1 » « زعيم » را به « كفيل و ضامن » معنا كرده‌اند « 2 » ؛ هم‌چنين صاحب « محاسن التأويل » در مورد « وَ أَنَا بِهِ ى زَعِيمٌ » مىنويسد : « « وَ أَنَا بِه‌ِى زَعِيمٌ » أصل في الضمان والكفالة » « 3 » ؛ بدين معنا كه اصل و ريشه مشروعيّت ضمان در شريعت اسلام ، اين آيه شريفه است .\r\n\r\nب : اسباب ضمان\r\nپس از بيان اين‌كه مشروعيّت ضمان از امور مسلّم در شريعت اسلام است ، نكته ديگر در مورد ضمان ، آن است كه چه امورى به عنوان اسباب ضمان وجود دارد ؟\r\nبا مراجعه به فقه و كلمات فقها ، معلوم مىگردد در اين زمينه ، يك بيان روشن و مدوّنى وجود ندارد ؛ و علما و بزرگان ، اسبابى كه باعث ضمان مىشود را در يك جا بيان نكرده‌اند ؛ با اين حال ، با تتبّع و جستجو مىتوانيم ده سبب را به عنوان اسباب ضمان قرار دهيم ؛ - البته امكان خلاصه كردن آن‌ها در چند عنوان نيز وجود دارد - . اين اسباب عبارتند از :\r\n\r\n\r\n","description":"","footnote":"\r\n( 1 ) . سوره يوسف ، آيه 72 .\r\n( 2 ) . ر . ك : فضل بن الحسن الطبرسى ، مجمع البيان فى تفسير القرآن ، ج 5 ، ص 389 ؛ السيّد محمّدحسين الطباطبائى ، الميزان فى تفسير القرآن ، ج 11 ، ص 223 ؛ الفخر الرازى ، التفسير الكبير ، ج 6 ، ص 487 ؛ اسماعيل بن كثير القرشى الدمشقى ، تفسير القرآن العظيم ، ج 2 ، ص 485 .\r\n( 3 ) . محمّد جمال الدين القاسمى ، تفسير القاسمى المسمّى بمحاسن التأويل ، ج 6 ، ص 2387 .\r\n","page_name":" 24 ","page_number":24},
  {"content":"\r\n\r\n1 - يد : اولين سبب ، « يد » يعنى تسلّط غير شرعى بر مال ديگرى است . اين مطلب از حديث معروف على اليد استفاده مىشود ؛ و در صورتى كه اين قاعده دلالت بر ضمان داشته باشد - كه مشهور علما و بزرگان از اين قاعده ، ضمان را استفاده كرده‌اند - ، اگر شخصى بر مال غير استيلا پيدا كند ، ذمّه‌ى او مشغل شده و ضامن آن مال خواهد بود . اما اين كه منظور از يد ، خصوص يد عدوانى است ؟ آيا يد غير غاصب را نيز شامل مىشود ؟ و . . . ، مواردى است كه در ادامه مباحث ان شاءاللَّه به آن مىپردازيم .\r\n2 - اتلاف : يكى ديگر از اسباب ضمان ، اتلاف است . هرگاه شخصى مال ديگرى را از بين ببرد - هرچند كه بر آن مال « يد » و تسلّطى نداشته باشد - ضامن خواهد بود ؛ قاعده اتلاف نيز از قواعد مشهور فقهى ، و برگرفته از حديث « من أتلف مال الغير فهو له ضامن » « 1 » است .\r\n3 - غرور : سبب ديگرى كه از براى ضمان وجود دارد ، اين است كه هرگاه شخصى باعث ضرر ديگرى شود ، نسبت به آن ، ضامن است . به عنوان مثال :\r\nطعام زيد را به عنوان مال خودش در اختيار عمرو قرار دهد ؛ در اين فرض چنان چه صاحب طعام به عمرو مراجعه كند ، او نيز مىتواند به زيد مراجعه ، و خسارتى را كه پرداخت كرده است از او طلب كند . در عبارات فقها مشهور است كه « المغرور يرجع إلى من غرّه » « 2 » .\r\n\r\n\r\n","description":"","footnote":"\r\n( 1 ) . صاحب جواهر رحمه الله در مورد اين روايت بيان مىدارد : « هو الحديث المشتهر على ألسنة الفقهاء إلّاأنّه لم نجد نصّ ذلك مع التتبّع في مظانّها ، والظاهر أنّه مستفاد من عدّة روايات وردت في أبواب مختلفة : منها ما رواه في الوسائل فى الباب 10 و 11 و 14 من كتاب الشهادات ، والباب 7 و 5 من كتاب الرهن ، الحديث منهما ، والباب 29 من كتاب الاجارة والباب 18 من كتاب العتق الحديث 1 و 5 و 9 ، والباب 22 من أبواب حدّ الزنا الحديث 4 و . . . » ؛ ر . ك : جواهر الكلام ، ج 31 ، پاورقى ص 91 ، و ج 37 ، ص 60 و 145 .\r\nاگرچه از محقّق ثانى رحمه الله در حاشيه ارشاد نقل شده است كه « أنّه نسب إلى النّبي صلى الله عليه و آله » .\r\n( 2 ) . « ربّما نسب إلى النّبي صلى الله عليه و آله المغرور يرجع إلى من غرّه ، كما حكي عن المحقّق الثاني في حاشية الارشاد » ، حاشيه مكاسب سيد يزدى ، ج 1 ، ص 179 ط . ق .\r\n","page_name":" 25 ","page_number":25},
  {"content":"\r\n\r\n4 - تعدّى و تفريط : اين سبب در مورد امانت مطرح مىشود ، كه اگر شخص امين در نگهدارى و حفظ امانتى كوتاهى نمايد ، و به واسطه تعدّى و تفريط او ، مال امانى از بين برود ، ضامن آن خواهد بود .\r\n5 - تلف قبل از قبض : اين سبب در مورد بايع جارى مىشود . بدين صورت كه اگر عقد بيعى صورت گيرد و قبل از در اختيار گرفتن مورد معامله توسط مشترى ، مبيع تلف شود ، بايع ضامن است و مبيع از مال او خارج مىشود ؛ « تلف المبيع قبل قبضه من مال البايع » يا « تلف المبيع قبل القبض فهو من مال البايع ومضمون عليه » . « 1 »\r\n6 - قبض به عقد فاسد و قبض بالسوم « 2 » : هرگاه شخصى به واسطه عقدى فاسد ، مالى را بگيرد ، ضامن آن خواهد بود ؛ به عنوان مثال : در صورتى كه عقد بيع باطل باشد و مشترى مبيع را اخذ كند ، ضامن آن است . هم‌چنين در مورد مقبوض بالسوم نيز مسأله ضمان وجود دارد ؛ بدين معنا كه اگر شخصى مالى را به قصد خريد بردارد و در دستان او تلف شود ، ضامن آن خواهد بود .\r\n7 - ضماناتى كه ثابت است و منشأ آن شريعت و شارع است : برخى ضمانات وجود دارد كه منشأ آن شارع مقدّس است و الزام شارع باعث گرديده است كه انسان در اين موارد ضامن باشد ؛ هم‌چون كفّارات ، خمس ، زكات ،\r\n\r\n\r\n","description":"","footnote":"\r\n( 1 ) . محقّق حلّى ، مختصر النافع ، ص 122 ، فى أحكام الخيار ؛ وشرائع الإسلام ، ج 2 ، ص 278 ؛ فاضل آبى ، كشف الرموز ، ج 1 ، ص 461 ، ستّة مسائل فى الأحكام ؛ علّامه حلّى ، قواعد الأحكام ، ج 2 ، ص 69 ، فى اصلاح الخيار ؛ شهيد ثانى ، مسالك الافهام ، ج 3 ، صص 216 و 257 ؛ علّامه بحرانى ، الحدائق الناضرة ، ج 19 ، صص 75 - 190 و ج 24 ، ص 458 ؛ السيّدعلى الطباطبايى ، رياض المسائل ، ج 8 ، ص 12 ؛ محمّدحسن النجفى ، جواهر الكلام ، ج 23 ، ص 161 ؛ مرتضى الانصارى ، المكاسب ، ج 3 ، ص 49 ؛ الميرزا حسين النورى ، مستدرك الوسائل ، ج 13 ، ص 303 ، باب 9 از أبواب خيار ، ح 1 ؛ محمّد بن حسن الحرّ العاملى ، وسائل الشيعه ، ج 12 ، ص 358 ، الباب 10 من أبواب الخيار ؛ محمّد بن محمّدتقى بحرالعلوم ، بلغة الفقيه ، ج 1 ، ص 181 و . . . .\r\n( 2 ) . قبض بالسوم ، يعنى برداشتن و در اختيار گرفتن مالى براى اين كه آن را بررسى نمايد تا معامله‌اى بر روى آن انجام دهد .\r\n","page_name":" 26 ","page_number":26},
  {"content":"\r\n\r\nديات ، ارش الجناية و . . . .\r\n8 - ضمان عقدى و يا ضمان المسمّى : منظور از ضمان عقدى ، ضمانى است كه به سبب عقد محقّق مىشود ؛ هرگاه معامله‌اى صورت گيرد ، بايع ضامن است كه مبيع را به مشترى تحويل دهد ؛ و مشترى نيز ضامن است كه پول و ثمن معامله را تحويل بايع دهد . اين نوع ضمان در بيع كلى مطرح مىشود و در بيع معيّن ، چنين ضمانى وجود ندارد ( البته وجوب تكليفى تسليم براى هر دو طرف ثابت است ) . از اين نوع ضمان ، به ضمان معاوضى نيز تعبير مىشود .\r\n9 - عقد الضمان : عقد ضمان ، عقدى است كه مدلول و معناى آن تعهّد ذمّه بوده و هم‌چون ديگر عقود ، احتياج به ايجاب و قبول دارد ؛ البته در كتاب الضمان اين بحث مطرح مىشود كه آيا در عقد ضمان ، قبول نيز لازم است و يا صرف رضايت كفايت مىكند ؟ كه براى دانستن ادلّه هر كدام ، لازم است بدانجا مراجعه شود . بنابراين ، در عقد ضمان ، شخص ضامن متعهد مىشود دينى را كه بر عهده و ذمّه مديون است ، بپردازد .\r\nنسبت بين ضمان عقدى و عقد الضمان\r\nاز همين‌جا نسبت بين ضمان عقدى و عقد ضمان نيز مشخص مىشود كه عبارت است از عموم و خصوص مطلق ؛ و ضمان عقدى اعمّ مطلق از عقد ضمان است . بدين صورت كه ضمان عقدى ، ضمانى است كه منشأ آن عقد است و اين عقد ، مىتواند عقد بيع باشد ، يا عقد معاوضه ، يا عقد صلح و يا عقد ضمان ؛ در حالى كه منشأ عقد الضمان ، فقط عقد ضمان است . بنابراين ، ضمان عقدى اعمّ است از عقد الضمان .\r\n10 - شرط الضمان : هرگاه در يكى از عقود ، شرط ضمان شود ، اين امر موجب ضمانت خواهد بود ؛ به عنوان مثال : در باب عاريه ، اگر مُعير شرط كند\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكه مُستعير در صورت تلف شدن مال به تلف قهرى ، ضامن آن است ، در فرض تلف ، مستعير ضامن آن مال خواهد بود . اما اين كه شرط به تلف قهرى تعلّق گرفته ، بدان جهت است كه صورت اتلاف ، نيازى به شرط ندارد و مستعير در فرض اتلاف به طور قطع ضامن است .\r\nدر فقه اسلامى ده سبب فوق از براى ضمان وجود دارد ؛ و همان‌گونه كه بيان شد ، امكان تقسيم‌بندى آن‌ها در دسته‌هاى گوناگون وجود دارد ؛ به طور مثال ، مىتوان چنين گفت : ضمان ، يا ضمان عقدى است و يا ضمان قهرى ؛ ضمان قهرى نيز يا به يد است ، يا به اتلاف و يا . . . .\r\n\r\nج : انواع ضمان\r\nنكته‌ى ديگرى كه از بحث اساب ضمان روشن مىشود - و بيشتر در كتاب الضمان مطرح مىگردد - اين است كه خود ضمان نيز داراى انواعى است .\r\nانواع ضمان عبارت است از :\r\n1 - ضمان منجّز ؛\r\n2 - ضمان موقّت ؛ اين ضمان ، مربوط به باب بدل است كه اگر عين مال يافت شود ، شخص ضامن است كه بدل گرفته شده را باز گرداند .\r\n3 - ضمان تقديرى ؛ در صورتى كه مال غير در دست غاصب باشد ، يك ضمان تقديرى وجود دارد و آن اين كه بر فرض تحقّق تلف ، غاصب ، ضامنِ مال است و بايد خسارت آن را به مالك و صاحب اصلىاش بپردازد .\r\n\r\nد : تفاوت قاعده ضمان يد و قاعده يد\r\nنكته‌ى ديگرى كه به عنوان مقدّمه بحث ، لازم است بيان شود ، اين است كه فرق بين قاعده « على اليد » و قاعده « يد » چيست ؟\r\nدر پاسخ گفته مىشود كه بين اين دو قاعده سه فرق اساسى وجود دارد :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n1 ) تفاوت موضوعى : اوّلين تفاوت ، تفاوت از جهت موضوعى است ؛ بدين معنا كه وصف « يد » در هر كدام از اين دو قاعده با ديگرى متفاوت است .\r\nموضوع در قاعده ضمان يد ، عبارت از يد غير مالك است كه از آن به « يد معلوم » تعبير مىشود .\r\nبه عبارت ديگر ، در قاعده ضمان يد ، معلوم و مشخّص است كه يد شخص ، يد مالكانه نيست ؛ اعمّ از اين كه شخص ، غاصب باشد و به صورت عدوانى مال را در اختيار گرفته باشد ، و يا آن كه غاصب نباشد و مال از طريق عقدى فاسد در اختيار او باشد . اما موضوع در قاعده يد ، « يد مشكوك » است ؛ يعنى معلوم نيست كه يد شخص در اينجا يد مالكانه است و يا غير آن ؛ به عبارت ديگر ، معلوم نيست ذو اليد در اينجا مالك شىء است و يا غير مالك هست . به عنوان مثال : مالى در اختيار زيد است و عمرو ادّعا مىكند كه آن مال ، از براى اوست و هيچ دليلى هم بر ادّعايش ندارد ؛ اين مسأله ، موضوع قاعده يد است و با استفاده از قاعده يد - كه يد اماره ملكيّت است - بر مالكيّت زيد حكم مىشود .\r\n2 ) تفاوت حكمى : فرق دوّم ، تفاوت از جهت حكم است ؛ به وسيله قاعده ضمان يد ، يك حكم ضررى بر ضرر كسى كه بر مال ديگرى يد دارد ، اثبات مىشود و اين يك حكم وضعى است ؛ ولى در قاعده يد ، يك حكم نفعى كه عبارت از ملكيت است ، اثبات مىشود . به عبارت ديگر ، در قاعده يد ، به نفع ذى اليد حكم مىشود ، و حال آن كه در قاعده ضمان يد ، بر ضرر او حكم داده مىشود .\r\n3 ) تفاوت سوم ، تفاوت از جهت مورد است ؛ بدين معنا كه قاعده على اليد فقط در اموال ( اعيان مالى ) جريان دارد ؛ اما قاعده يد ، هم د راموال و اعيان مالى جريان دارد و هم در باب نفوس و انساب جارى است ؛ و به عنوان مثال : اگر كسى بر زنى يد داشته باشد ، در صورتى كه فرد ديگرى نيز ادّعاى زوجيّت او را داشته و دليلى بر مدّعايش نداشته باشد ، به وسيله قاعده يد ، اثبات زوجيّت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبراى كسى كه زن در اختيار و يد اوست ، مىشود . در مورد نسب نيز به همين صورت است كه اگر شخصى بر بچه‌اى يد داشته و تحت سرپرستى او باشد ، شخص ديگرى نيز ادّعاى پدرى او را بدون هيچ دليلى داشته باشد ، قاعده يد به نفع كسى كه بر بچّه يد دارد ، حكم و اثبات نسب از براى او مىكند .\r\nبعد از بيان نكات مقدّماتى فوق ، وارد مباحث اصلى قاعده ضمان يد مىشويم . اوّلين مطلبى كه در مورد اين قاعده بايد روشن شود ، بحث از مدرك قاعده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n2 - مدرك قاعده\r\nمدرك و مستند روايى قاعده ، حديث مشهورى از رسول اكرم صلى الله عليه و آله است كه مىفرمايد : « على اليد ما أخذت حتّى تؤدّيه » « 1 » ؛ يعنى بر دست است آن‌چه را گرفته تا زمانى كه آن را ادا كند .\r\nاز اين حديث ، اثرى در معاجم حديثى و كتب اربعه روايى شيعه نيست ؛ با اين وجود ، ابن ابى جمهور احسائى اين حديث را در كتاب خويش با نام « عوالى اللئالى » ثبت كرده « 2 » و محدّث نورى رحمه الله آن را از وى نقل نموده\r\n\r\n\r\n","description":"","footnote":"\r\n( 1 ) . اين حديث در برخى از متون به صورت فوق آمده است ؛ و در بعضى ديگر از متون و نسخه‌ها به صورت « . . . حتّى تؤدّي » و بدون ضمير آخر ضبط شده است .\r\nر . ك : احمد بن محمّد بن حنبل الشيبانى ، المسند ، ج 7 ، ص 248 ، ح 20107 ؛ عبداللَّه بن عبدالرحمن بن الفضل الدارمى ، سنن الدارمى ، ج 2 ، ص 181 ، باب 56 ، ح 2592 ؛ محمّد بن يزيد بن ماجة الربعى القزوينى ، سنن ابن ماجة ، ج 3 ، ص 147 ، ح 2400 ؛ سليمان بن الأشعث بن عمرو بن عامر السجستانى ، سنن أبى داود ، ص 548 ، ح 3561 ؛ محمّد بن عيسى بن سورة الترمذى ، سنن الترمذى ، ج 3 ، ص 566 ، ح 1269 ؛ احمد بن الحسين بن على البيهقى ، السنن الكبرى ، ج 8 ، ص 495 ، ح 11713 ؛ الحسين بن مسعود الفرّاء البغوى ، شرح السنّة ، ج 8 ، ص 5226 ، آخر باب ضمان العارية .\r\n( 2 ) . محمّد بن على بن ابراهيم الإحسائى المعروف بابن ابى جمهور ، عوالى اللئالى ، ج 2 ، ص 345 ، ح 10 .\r\n","page_name":" 31 ","page_number":31},
  {"content":"\r\n\r\nاست « 1 » ؛ همچنين از ميان علماى اماميه ، اوّلين فقيهى كه به اين روايت تمسّك كرده ، شيخ الطائفه ، طوسى رحمه الله است . « 2 »\r\n\r\nبررسى سندى حديث على اليد\r\nروايت به اين صورت در كتاب‌ها آمده است : « قتادة عن الحسن عن سمرة بن جندب ، قال النبي صلى الله عليه و آله : « على اليد ما أخذت حتّى تؤدّي » يا « . . . حتّى تؤدّيه » .\r\nهر سه نفرى كه در سند اين حديث وجود دارند ، از نظر خود اهل سنت شديداً محل اشكال هستند تا چه رسد به اماميّه ؛ چرا كه « سمرة بن جندب » بنا بر آن‌چه كه در كتب فقها و محدّثان آمده ، مرد بسيار بدى بوده و از دشمنان سرسخت اهل‌بيت عليهم السلام به شمار مىرفته و اكاذيب زيادى در جهت مخدوش ساختن چهره‌هاى اسلامى جعل كرده است . وى حتى در برابر رسول اكرم صلى الله عليه و آله ايستاد و احترامى براى آن حضرت قائل نبود .\r\nابن ابى الحديد در مورد وى مىنويسد : معاويه صد هزار درهم به سمره داد تا از رسول خدا صلى الله عليه و آله نقل كند آيه « وَمِنَ النَّاسِ مَن يَشْرِى نَفْسَهُ ابْتِغَآءَ مَرْضَاتِ اللَّهِ وَاللَّهُ رَءُوفُ م بِالْعِبَادِ » « 3 » كه درباره‌ى حضرت امير المؤمنين على بن ابيطالب عليه السلام نازل شده ، مربوط به ابن ملجم مرادى است و آيه‌ى « وَمِنَ النَّاسِ مَن يُعْجِبُكَ قَوْلُه‌ُو فِى الْحَيَوةِ الدُّنْيَا وَيُشْهِدُ اللَّهَ عَلَى مَا فِى قَلْبِهِ ى وَهُوَ أَلَدُّ الْخِصَامِ » « 4 » در شأن على بن ابيطالب عليه السلام نازل شده است . وى ابتدا از\r\n\r\n\r\n","description":"","footnote":"\r\n( 1 ) . ميرزا حسين النورى الطبرسى ، مستدرك الوسائل ، ج 17 ، ص 88 ، كتاب الغصب ، باب اوّل ، ح 4 .\r\n( 2 ) . محمّد بن حسن الطوسى ، الخلاف ، ج 3 ، ص 409 ، مسألة 22 .\r\n( 3 ) . سوره بقره ، آيه 207 .\r\n( 4 ) . همان ، آيه 204 .\r\n","page_name":" 32 ","page_number":32},
  {"content":"\r\n\r\nدرخواست معاويه سر باز زد و آن را نپذيرفت ؛ ولى هنگامى كه معاويه بر مبلغ افزود تا به چهارصد هزار درهم رسيد ، سمره پذيرفت و به جمع مردم رفت و روايت را جعل كرده و به مردم ابراز داشت . « 1 » او هم‌چنين مىگويد : سمره تا زمان امام حسين عليه السلام نيز زنده بود و در قضيه كربلا ، جزء سپاه عبيداللَّه بن زياد بود و مردم را به جنگ با امام حسين عليه السلام تحريك مىكرد . « 2 »\r\nطبرى نيز در مورد او مىگويد : زياد بن ابيه ، ولايت بصره را به سمره داد و او براى تحكيم حكومت بنى اميّه ، هشت هزار نفر از مردم آنجا را به قتل رسانيد .\r\nوقتى از او پرسيدند آيا از خدا نمىترسى كه اگر يك نفر از اين عدّه بىگناه باشد ، چه عقوبتى خواهد داشت ؟ پاسخ داد : اگر چنين هم باشد ، ترسى ندارم . ! « 3 »\r\nامّا « حسن بصرى » ، ابن ابى الحديد در مورد وى مىنويسد : « إنّه يبغض عليّاً عليه السلام ويذمّه » « 4 » ؛ ابن تركمانى نيز در « الجوهر النقىّ » از قول بيهقى مىگويد : « أكثر أهل العلم بالحديث رغبوا عن رواية الحسن عن سمرة وذهب بعضهم إلى أنّه لم يسمع منه غير حديث العقيقة » « 5 » ؛ بسيارى از دانشمندان علم حديث از روايتى كه حسن بصرى از سمره نقل مىكند ، اعراض كرده‌اند ؛ و برخى نيز بر اين عقيده هستند كه او حديثى به جز حديث عقيقه از سمره نشنيده است .\r\nبنابراين ، اشكال ديگرى كه در مورد سند حديث « على اليد » بجز ضعيف بودن رواتش وجود دارد ، مرسله بودن آن است .\r\nدر مورد « قتادة » نيز گفته شده كه وى از مدلّسين بوده است . « 6 »\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج البلاغة ، ج 4 ، ص 73 .\r\n( 2 ) . همان ، صص 78 و 79 .\r\n( 3 ) . محمّد بن جرير الطبرى ، تاريخ الامم والملوك ، ج 4 ، ص 176 .\r\n( 4 ) . ابن ابى الحديد ، شرح نهج البلاغة ، ج 4 ، ص 95 .\r\n( 5 ) . علاءالدين على بن عثمان الماردينى الشهير بابن التركمانى ، الجوهر النقى ، فى ذيل السنن الكبرى للبيهقى ، ج 6 ، ص 90 .\r\n( 6 ) . « عدّه الذهبي من المدلّسين في منظومته فيهم ، وفي « التهذيب » عدد غير قليل ذكر الأئمّة أنّه لم يسمع منهم ، وقال العلائي : أحد المشهورين بالتدليس » ؛ ر . ك : بشّار عوّاد معروف وشعيب الأرنؤوط ، تحرير تقريب التهذيب ، ج 3 ، ص 178 .\r\n","page_name":" 33 ","page_number":33},
  {"content":"\r\n\r\nنتيجه آن‌كه حديث « على اليد » از نظر سند ، عند الفريقين - هم نزد اماميّه و هم نزد اهل سنّت - صحيح نبوده و همه نسبت به ضعف آن اتّفاق نظر دارند .\r\n\r\nبررسى جبران ضعف سند به وسيله شهرت\r\nبا اين حال ، برخى از بزرگان مثل محقّق بجنوردى رحمه الله شهرت اين روايت را چه از نظر نقلى و چه از نظر استنادى ، جبران كننده ضعفش دانسته‌اند ، و مىگويند :\r\nدر باب حديث ، احتياجى به وثاقت راوى نيست و همين مقدار كه حديث موثوق الصدور باشد ، كفايت مىكند ؛ در اينجا نيز ، كه هم ، علماى خاصّه و هم ، علماى عامّه ، متن حديث را تلقّى به قبول كرده و بر طبق آن فتوا داده ، و آن را در كتاب‌هاى فقهى به عنوان ارسال مسلّمات ذكر كرده‌اند ، ضعف سند جبران مىشود و به صدور آن اطمينان پيدا مىشود .\r\nمحقّق بجنوردى رحمه الله در اين باره مىنويسد :\r\n« فالبحث عن سنده وأنّه صحيح أو ضعيف لا وجه له ؛ لأنّه بعد هذا الاشتهار بين‌الفقهاء وقبولهم له والعمل به فيكون موثوق الصدور ، الّذي هو موضوع الحجّية ، بل لا يبعد أن يكون من مقطوع الصدور ؛ وعلى كلّ حال ، لا كلام فيحجّيته » « 1 » .\r\nبيان ايشان مبتنى بر آن است كه در بحث حجّيت خبر واحد ، اين مبنا را اتخاذ كنيم كه در اعتبار يك روايت ، اطمينان به صدور آن كفايت مىكند ؛ هر چند راوى آن ضعيف باشد . ليكن با قطع نظر از اين مبنا ، در صورتى كه فردى ، عدالت و يا توثيق راوى را در روايت لازم بداند ، آيا از راه عمل مشهور مىتوان گفت كه ضعف سند جبران شده ، و سند روايت همانند صحيح مىشود ؟ از اين رو ، لازم است كه وجود شهرت جابر ضعف سند در مورد اين\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، القواعد الفقهيّة ، ج 4 ، صص 54 و 55 .\r\n","page_name":" 34 ","page_number":34},
  {"content":"\r\n\r\nروايت را بررسى نمائيم .\r\nمرحوم كاشف الغطاء در « شرح القواعد » قائل است اگر حديثى به حدّ تواتر يا استفاضه برسد ، احتياجى به بحث سندى ندارد ؛ در مورد حديث « على اليد » نيز مىگويد : « المستفيض المجمع على مضمونه » .\r\nملّا احمد نراقى رحمه الله نيز شهرت اين حديث در ميان اصحاب و تلقّى به قبولشان را جابر ضعف سند آن دانسته و قائل است كه در اين صورت ، حديث « على اليد » احتياجى به بحث سندى ندارد . وى مىگويد :\r\n« . . . إلّاأنّ اشتهارها بين الأصحاب ، وتداولها في كتبهم ، وتلقّيهم لها بالقبول ، واستدلالهم بها في موارد عديدة ، يجبر ضعفها ، ويكفي عن مؤونة البحث عن سندها » « 1 » .\r\nملّا محمّد نراقى رحمه الله نيز در « مشارق الأحكام » عبارتى نظير بيان مرحوم محقّق نراقى داشته و در مورد سند حديث « على اليد » مىنويسد :\r\n« والأصل في اقتضاء اليد الضمان ، بعد الإجماع عليه : الخبر النّبوي المشهور : « علىاليدما أخذت حتّى تؤدّي » ، واشتهاره في كتب الأصحاب رواية وعملًا ، وتلقّيهم بالقبول ، واستدلالهم به في موارده من غير نكير ، الجابر لضعفه بالإرسال ، يكفي عن مؤونة البحث عن سنده ، بل لا يقصر عن الصحيح » . « 2 »\r\nمحقّق مراغى رحمه الله نيز به دليل وجود شهرت و اين كه حديث مورد قبول علماى فريقين است ، نيازى به بررسى سند و احراز صحت آن نمىبيند و وارد بحث دلالى روايت مىشود . وى مىنويسد :\r\n« . . . الخبر النبويّ المنجبر بالشهرة ، المتلقّى بالقبول عند العامّة\r\n\r\n\r\n","description":"","footnote":"\r\n( 1 ) . المولى احمد النراقى ، عوائد الأيّام ، ص 315 .\r\n( 2 ) . المولى محمّد النراقى ، مشارق الأحكام ، ص 420 .\r\n","page_name":" 35 ","page_number":35},
  {"content":"\r\n\r\nوالخاصّة ، بحيث يغني عن ملاحظة سنده وصحّته ، بل هو ملحق بالقطعيات في الصدور . . . » « 1 » .\r\nبنابراين ، كسانى كه قبول دارند عمل مشهور جابر ضعف است ، روايت را حجّت مىدانند و از نظر آنان استناد عمل مشهور به حديث « على اليد » محرز است .\r\n\r\nاشكال امام خمينى رحمه الله در مورد استناد عمل مشهور به حديث على اليد\r\nامام رحمه الله با اين كه كبراى قضيه را قبول داشته و قائل‌اند عمل مشهور ضعف سند را جبران مىكند ، امّا از نظر صغرى - احراز استناد عمل مشهور - بحث مبسوطى را ارائه داده « 2 » و به اين نتيجه مىرسند كه استناد قدماى از فقها به اين روايت محرز نيست .\r\nايشان اعتبار سند اين حديث را در نزد فقهاى صدر اوّل - دوره‌ى قبل از زمان علّامه رحمه الله - مورد بررسى قرار مىدهند و مىفرمايند : تا قبل از زمان علّامه رحمه الله ، نگرش فقهاى گران‌قدر به حديث « على اليد » به عنوان خبرى بوده كه از طريق عامّه نقل شده و براى احتجاج با آنان مورد توجّه فقهاى شيعه بوده است و نه استناد به حديث .\r\n« قال السيّد رحمه الله في « الإنتصار » في مسألة ضمان الصنّاع : وممّا يمكن أن يعارضوا به - لأنّه موجود في رواياتهم وكتبهم - ما يروونه عن النّبي صلى الله عليه و آله من قوله : « على اليد ماجنت حتّى تؤدّيه » .\r\nوالظاهر منه عدم اعتماده عليه ، بل أورده معارضة لا استناداً .\r\nوأورده شيخ الطائفة رحمه الله في مسائل « الخلاف » في غير مورد ، وفي « المبسوط » رواية واحتجاجاً على القوم ، كما هو دأبه في كتابيه ،\r\n\r\n\r\n","description":"","footnote":"\r\n( 1 ) . السّيد مير عبدالفتّاح الحسينى المراغى ، العناوين ، ج 2 ، ص 416 .\r\n( 2 ) . ر . ك : الإمام الخمينى ، كتاب البيع ، ج 1 ، صص 372 - 376 .\r\n","page_name":" 36 ","page_number":36},
  {"content":"\r\n\r\nلا استناداً . . . » « 1 » . سيّد مرتضى رحمه الله در كتاب « انتصار » در مسأله ضمان صنعت‌گران آورده است كه : از جمله مواردى كه مىتوان با عامّه معارضه كرد - چون در كتاب‌هاى روايى و فقهى آن‌ها موجود است - روايتى است كه آن‌ها از پيامبر صلى الله عليه و آله نقل مىكنند كه : « على اليد ما جنت حتّى تؤدّيه » « 2 » و ظاهر عبارت سيّد رحمه الله بيان‌گر آن است كه ايشان اين روايت را مورد استناد قرار نداده‌اند ، بلكه تنها جهت معارضه‌ى با عامّه ذكر كرده است .\r\nشيخ طوسى رحمه الله نيز در كتاب « خلاف » در موارد مختلفى - از جمله در بحث غصب ، مسأله 20 - به اين روايت تمسّك كرده است ؛ و در كتاب « مبسوط » نيز اين روايت را نقل كرده است ؛ و ظاهر از نقل خصوص روايات اهل سنّت اين است كه ايشان در مقام احتجاج با عامّه ، روايت را آورده است و نه جهت استناد به آن‌ها .\r\nايشان در ادامه ، هم‌چنين بيان مىدارد : ابن زهره رحمه الله در كتاب « غنيه » در باب غصب و اجاره ، حديث « على اليد » را آورده ، كه ظاهر آن است كه در اين موارد نيز خبر فوق به عنوان استناد ذكر نشده و بلكه در مقام احتجاج با عامّه آورده شده است . ايشان در نهايت مىنويسد :\r\n« وقد تفحّصت « نكت النهاية » المنسوبة إلى المحقّق رحمه الله مظانّ إمكان الاستدلال به فلم‌أجده ، مع أنّ تلك الموارد محالّ الإستدلال به لو تمّ سنده ودلالته عنده . كما أنّ الظاهر عدم وجوده فى « المقنع » و « الهداية » و « المراسم » و « الوسيلة » و « جواهرالفقه » .\r\nكتاب « نكت النهاية » محقّق رحمه الله را جستجو كردم و در مظانّ امكان\r\n\r\n\r\n","description":"","footnote":"\r\n( 1 ) . همان ، ج 1 ، ص 373 .\r\n( 2 ) . اين روايت در چاپ جامعه مدرّسين حوزه علميه قم به صورت « على اليد ما أخذت . . . » آمده است . ر . ك : الإنتصار ، ص 468 .\r\n","page_name":" 37 ","page_number":37},
  {"content":"\r\n\r\nاستدلال به اين حديث ، چيزى نيافتم ؛ چرا كه اگر سند و دلالت حديث براى محقّق رحمه الله تمام بود ، مىبايست در اين موارد به آن تمسّك و استدلال كند . همان‌گونه كه اين حديث در كتاب‌هاى « المقنع » و « الهداية » شيخ صدوق رحمه الله ، « المراسم » سلّار رحمه الله ، « الوسيلة » سيّد ابن حمزه رحمه الله و « جواهر الفقه » قاضى ابن برّاج رحمه الله نيامده است .\r\nممكن است كسى بگويد : ابن ادريس رحمه الله نيز كه از علماى متقدّم است ، در موارد بسيارى به اين حديث تمسّك كرده‌اند ؛ و بنابراين ، فرمايش امام رحمه الله دچار اشكال است . ايشان به اين مطلب نيز توجه داشته ، مىنويسد :\r\n« نعم ، إنّ إبن ادريس رحمه الله تمسّك به في « السرائر » في موارد ، ونسبه جزماً إلى رسول اللَّه صلى الله عليه و آله « 1 » ، مع عدم عمله بالخبر الواحد ، . . . لكن في كتاب غصب « السرائر » تمسّك في مسألة بالأصل وعدم الدليل ، ثمّ قال : ويحتجّ على المخالف بقوله صلى الله عليه و آله « على اليد . . . » « 2 » إلى آخره . وهذا ، يوجب حصول الاحتمال بأنّ سائر الموارد من قبيل الاحتجاج عليهم ، لا التمسّك به ، وإن كان خلاف ظاهره » « 3 » .\r\nامام خمينى رحمه الله مىفرمايد : ابن ادريس رحمه الله با اين كه به خبر واحد عمل نمىكند ، در كتاب « سرائر » در موارد متعدّدى به حديث « على اليد » تمسّك كرده و به طور يقينى آن را از پيامبر صلى الله عليه و آله دانسته است ؛ امّا از طرف ديگر ، در كتاب غصب « سرائر » در مسأله‌اى به اصل تمسّك كرده و به اين خبر به عنوان دليل استناد نكرده است و بلكه آن را در مقام احتجاج با عامّه برشمرده است . اين امر سبب مىشود كه احتمال دهيم ديگر موارد نيز از همين باب و به عنوان\r\n\r\n\r\n","description":"","footnote":"\r\n( 1 ) . ر . ك : احمد بن ادريس الحلّى ، السرائر ، ج 2 ، صص 87 و 425 و 437 و 463 و 484 .\r\n( 2 ) . همان ، ص 481 .\r\n( 3 ) . الإمام الخمينى ، كتاب البيع ، صص 375 و 376 .\r\n","page_name":" 38 ","page_number":38},
  {"content":"\r\n\r\nاحتجاج با عامّه است ، هرچند كه خلاف ظاهر عبارات ابن ادريس رحمه الله مىباشد .\r\nبنابراين ، با توجه به مجموع آن‌چه كه حضرت امام رحمه الله در اين باره گفته‌اند ، ايشان به احتجاجى بودن نقل حديث در كتب قدما و نه استنادى بودن آن تمايل پيدا كرده و شهرت يافتن آن را پس از علّامه رحمه الله در صحّت سند خبر مزبور مفيد نمىدانند .\r\n\r\nپاسخ اشكال امام خمينى رحمه الله\r\nوالد بزرگوار حضرت آيت‌اللَّه العظمى فاضل لنكرانى « دام ظلّه » در « القواعد الفقهيّة » فرمايش امام رحمه الله را مورد مناقشه قرار داده و در مقام پاسخ از اشكال مىفرمايد :\r\n« ويمكن الإيراد عليه بظهور عبارة السيّد في الانتصار في أنّه في مقام الاحتجاج عليهم بما هو مقبول عنده وعندهم ، لا بما هو مورد لقبولهم فقط ، حتّى يكون من باب الجدل ، وأظهر منه عبارة الشيخ في الخلاف . . .\r\nوأمّا عدم تعرّض جمع من كتب القدماء والمتوسّطين له ، فلعلّه لأجل أنّه لا يكون مفاد الرواية مخالفاً للقاعدة الثابتة عند العقلاء ؛ لأنّ بناءهم أيضاً على ضمان يد الغاصب والرجوع إليه لأخذ العين أو المثل أو القيمة ، كما لا يخفى . . . » « 1 » . امكان اين وجود دارد كه بر كلام امام خمينى رحمه الله چنين اشكال شود :\r\nظاهر عبارت سيّد مرتضى رحمه الله در كتاب « انتصار » اين است كه ايشان در مقام احتجاج ، به روايتى كه هم مقبول نزد خودش و هم مقبول نزد اهل سنّت است ، تمسّك نموده‌اند ؛ نه آن‌كه اين روايت ، فقط مقبول در نزد آن‌ها باشد ؛ كه در اين صورت ، عبارت سيّد از باب\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، صص 91 و 92 .\r\n","page_name":" 39 ","page_number":39},
  {"content":"\r\n\r\nجدل مىشود . و ظاهرتر از آن ، عبارت مرحوم شيخ طوسى در كتاب « خلاف » است . . .\r\nامّا اين كه روايت « على اليد » در كتاب‌هاى بعضى از قدما و متوسطين ذكر نشده است ، شايد به جهت آن باشد كه مفاد روايت با قاعده ثابت نزد عقلا مخالف نيست ؛ چرا كه بناى عقلا نيز بر ضمان يد غاصب و رجوع به او براى گرفتن عين مال ، يا مثل و يا قيمتش است . . .\r\nعلاوه بر اين ، مرحوم شيخ طوسى رحمه الله در كتاب خلاف خود مواردى را بيان مىكنند كه در آن‌ها روايت به عنوان استناد آورده شده است و نه احتجاج با عامّه . « 1 »\r\nو يا شيخ طوسى رحمه الله در چند مورد از كتاب مبسوط اين روايت را به عنوان استناد ذكر مىكند و نه احتجاج با عامّه ؛ مانند اين مورد كه مىفرمايد :\r\n« وإذا ثبت ذلك فالوديعة جائزة من الطرفين ، من جهة المودِع متى شاء أن يستردّها فعل ، و من جهة المودَع متى شاء أن يردّها فعل ، بدلالة ما تقدّمت من الأخبار والآي ، روى سمرة أنّ النّبي صلى الله عليه و آله قال : على اليد ما أخذت حتّى تؤدّي » « 2 » .\r\nنكته ديگرى كه در سخنان امام خمينى رحمه الله وجود دارد ، اين است كه ايشان مىفرمايد :\r\n« و لم أرَ إلى الآن فيما عندي من كتب العلّامة تمسّكه به لإثبات حكم ، وإنّما نقل عن إبن‌الجنيد وابن إدريس التمسّك به على ما حكي . . . » « 3 » ؛ من در كتب علّامه رحمه الله موردى را نديده‌ام كه ايشان به اين روايت ، براى\r\n\r\n\r\n","description":"","footnote":"\r\n( 1 ) . به عنوان مثال رجوع شود به : خلاف ، ج 3 ، ص 228 و 408 - 409 .\r\n( 2 ) . محمّد بن الحسن الطوسى ، المبسوط فى فقه الاماميّة ، ج 4 ، ص 132 ؛ همانند اين مورد كه شيخ رحمه الله به روايت استناد و استدلال كرده ، عبارت ايشان در صفحه 59 از جلد سوم كتاب است .\r\n( 3 ) . الإمام الخمينى ، كتاب البيع ، ج 1 ، ص 376 .\r\n","page_name":" 40 ","page_number":40},
  {"content":"\r\n\r\nاثبات حكمى تمسّك كرده باشد ؛ و فقط مرحوم علّامه از ابن جنيد و ابن ادريس رحمهما الله نقل كرده است كه به اين روايت تمسّك كرده‌اند .\r\nدر نقد كلام ايشان دو مطلب را مىتوان بيان داشت ؛ اوّل آن‌كه با مراجعه به كتاب‌هاى علّامه رحمه الله ، معلوم مىشود مواردى وجود دارد كه ايشان بدون نقل قول از ابن جنيد و ابن ادريس ، به اين روايت تمسّك مىكنند . به عنوان مثال ، موارد زير را مىتوان نام برد :\r\n1 - « احتجّوا بعموم قوله عليه السلام : على اليد ما أخذت حتّى تؤدّي » « 1 » . 2 - « لما روي عن النّبي صلى الله عليه و آله أنّه قال : علىاليد ماأخذت حتّى تؤدّي » « 2 » . 3 - « والرسول عليه السلام قال : على اليد ما أخذت حتّى تؤدّيه » « 3 » . 4 - « وقوله عليه السلام : على اليد ما أخذت حتّى تؤدّيه » « 4 » .\r\nمطلب دوّم نيز اين است كه فخر المحقّقين فرزند علّامه رحمهما الله در كتاب « ايضاح الفوائد » كه شرح كتاب « القواعد والفوائد » علّامه رحمه الله است ، در موارد بسيارى به اين روايت تمسّك و اشاره مىكند « 5 » ؛ و اگر اين روايت در نزد پدر بزرگوارش مورد قبول نبود ، حدّاقل به آن اشاره مىكرد .\r\nبنابراين ، نتيجه مباحث تا اينجا اين مىشود كه اشكال صغروى حضرت امام رحمه الله قابل جواب است . از اين رو ، كسانى كه معتقدند عمل مشهور جابر ضعف سند روايت است ، به اين روايت مىتوانند عمل كنند .\r\n\r\n\r\n","description":"","footnote":"\r\n( 1 ) . العلّامة الحلّى ، مختلف الشيعة فى أحكام الشريعة ، ج 5 ، ص 321 .\r\n( 2 ) . همان ، ج 5 ، ص 417 .\r\n( 3 ) . همان ، ج 6 ، ص 63 .\r\n( 4 ) . همان ، ج 6 ، ص 87 .\r\n( 5 ) . براى نمونه ، ر . ك : فخر المحقّقين ، إيضاح الفوائد فى شرح القواعد ، ج 2 ، صص 116 و 125 و 167 و 308 و 324 و 327 و 329 .\r\n","page_name":" 41 ","page_number":41},
  {"content":"\r\n\r\n\r\nفقدان روايت در كتب اربعه و تأثير آن بر استدلال به حديث\r\nاشكال ديگرى كه ممكن است به اين روايت گرفته شود ، آن است كه فقدان حديث « على اليد » در كتب اربعه ، جواز استدلال به اين روايت را مخدوش مىكند و ديگر نمىتوان براى ضمان يد به اين حديث استدلال كرد .\r\nپاسخ اين اشكال نيز آن است كه در علم رجال ثابت شده است نبود يك روايت در كتب اربعه موجب ضعف روايت نمىشود ؛ همان‌گونه كه وجود روايت در آن كتاب‌ها قرينه حجّيت آن روايت نيست . چه آن‌كه روايات معتبرى وجود دارد كه علما و بزرگان بر طبق آن عمل و بدان اعتماد مىكنند ، امّا در كتب اربعه ذكرى از آن‌ها به ميان نيامده است ؛ و از ديگر سو ، در اين كتاب‌ها روايات ضعيف نيز ذكر گرديده است .\r\nبه عبارت ديگر ، ملاك آن است كه خبر واجد شرايط باشد و از شرايط حجت خبر ، وجود آن در كتب اربعه است ؛ زيرا اگر حجت منحصر به اين كتب شود ، سبب مىشود كه بقيه از اعتبار ساقط شود در حالى كه كثيرى از كتب ديگر در اشتهار نزديك به همين كتب اربعه مىباشند ، مانند عيون و خصال و اكمال الدين و بزرگان اماميه هميشه و در همهء اعصار به اين كتب استناد مىكردند و از هيچ كس شنيده نشده است كه اكتفا نمايند بر روايات كتب اربعه و اينكه فقهاء توجه بيشترى به كتب اربعه داشته‌اند به اين معنى نيست كه غير از آن حجيت ندارد ، بلكه چون اينها داراى ترتيب و حسن تهذيب بودند و مؤلفين آنها از رؤساى شيعه بودند و علاوه غير از كتاب كافى بقيهء كتب اربعه منحصر در احكام مىباشند در حالى كه ساير كتب حديثى اخبار غير فقهى نيز دارند و اين اقتضاى تفرق را دارد به نحوى كه مراجعه به آن مشكل است ، از اين جهت رغبت فقهاء به مراجعه به آنها كمتر بوده است .\r\nنتيجه بحث سندى روايت : نيتجه‌اى كه از مباحث سندى روايت گرفته\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمىشود ، اين است كه حديث « على اليد » از احاديث معتبر بوده و استناد به آن براى ضمان يد تمام است .\r\nبحث بعدى در اين قاعده ، در مورد مفاد و دلالت اين روايت است ، امّا قبل از آن ، لازم است نكات زير تذكر داده شود .\r\n1 - اجمال روايت : برخى از بزرگان روايت « على اليد » را از حيث دلالت مجمل دانسته و گفته‌اند : روايت مزبور دلالتى بر ضمان ندارد . « 1 »\r\nشبيه استدلال فوق را در بحث قاعده لاحرج نيز داشتيم كه در آن بحث ، بعضى از علما قائل بودند معناى حرج روشن نبوده و اجمال دارد ؛ مجمل نيز فاقد صلاحيت استدلال است . لكن چنان‌كه بيان خواهيم كرد و بزرگان علما « 2 » نيز گفته‌اند ، در روايت « على اليد » هيچ اجمالى وجود ندارد و حديث به خوبى بر ضمان يد دلالت دارد .\r\n2 - اخبارى بودن روايت : نكته دوّم اين است كه اگر حديث « على اليد » بخواهد به عنوان مستند حكم فقهى فقها قرار گيرد ، لازم است كه پيامبر اسلام صلى الله عليه و آله در هنگام بيان اين روايت ، در مقام انشاء و جعل حكم باشند و نه در مقام اخبار ؛ اگر گفته شود روايت « على اليد ما أخذت حتّى تؤدّي » جمله خبريه بوده و متضمّن حكم شرعى - تكليفى يا وضعى - نيست ، معناى روايت اين مىشود كه پيامبر اكرم صلى الله عليه و آله فرموده باشند : « چيزى كه در دست انسان است تا زمانى كه آن را ادا كند ، در دستش است » .\r\nنادرستى اين احتمال نياز به بحث و استدلال ندارد ؛ زيرا ، اولًا : علاوه بر ركاكت معناى خبرى روايت ، كلمه « على » موجود در روايت ، ظهور در الزام دارد ؛ ثانياً : نقل اين روايت و استدلال به آن توسط بزرگان از فقهاى خاصه و\r\n\r\n\r\n","description":"","footnote":"\r\n( 1 ) . المولى احمد النراقى ، عوائد الايّام ، ص 318 .\r\n( 2 ) . به عنوان نمونه ، ر . ك : السّيد مير عبدالفتّاح الحسينى المراغى ، العناوين ، ج 2 ، صص 417 و 418 ؛ محمّد الفاضل اللنكرانى ، القواعد الفقهيّة ، ج 1 ، ص 94 .\r\n","page_name":" 43 ","page_number":43},
  {"content":"\r\n\r\nعامه ، كاشف از اين است كه متفاهم عرفى از اين روايت ، جمله خبريه نبوده است ؛ ثالثاً : اگر چه روايت به صورت جمله خبريه صادر شده ، لكين منافاتى ميان جمله خبريه و انشاى حكم نيست ؛ چون در اصول ثابت شده است گاه شارع مقدّس ، به جهاتى ، احكام شرعى را با جمله خبريّه انشاء مىكند . در هر صورت ، با اندك دقّتى در سياق روايت ، دلالت آن بر حكم شرعى ، بىنياز از استدلال و برهان است .\r\nپس از بررسى سندى اين حديث ، نوبت به بحث از دلالت و متن حديث مىرسد ؛ و از اين حيث ، لازم است در دو جهت بحث نماييم . جهت اوّل :\r\nبررسى مفاد تركيبى حديث است ؛ به اين معنا كه مجموع تركيبى حديث را مورد بررسى و تحقيق قرار دهيم . و جهت دوّم : بررسى مفردات حديث و الفاظ مذكور در حديث است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nبخش اوّل : بررسى مفاد تركيبى حديث « على اليد »\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل اوّل : نظريّات موجود در مفاد روايت\r\nپس از روشن شدن اين كه حديث « على اليد » در مقام انشاء و جعل حكم است ، بايد ديد آيا روايت ، در مقام بيان حكم تكليفى است و يا آن‌كه مفاد روايت ، جعل حكم وضعى است ؟\r\nدر مورد اين كه حديث « على اليد » دلالت بر حكم تكليفى مىكند و يا وضعى ، شش نظريّه وجود دارد :\r\n1 ) برخى از فقها ، از جمله مرحوم شيخ طوسى رحمه الله قائل‌اند روايت فقط بر حكم تكليفى « وجوب الردّ » دلالت دارد . مطابق اين نظر ، روايت دلالتى نسبت به « بعد التلف » نداشته و فقط حكم ضمان را در صورت بقاى عين مال بيان مىكند .\r\n2 ) عدّه‌اى ديگر از بزرگان ، هم‌چون ملّاأحمد نراقى « 1 » و محقّق ايروانى « 2 » رحمهما الله\r\n\r\n\r\n","description":"","footnote":"\r\n( 1 ) . محقّق نراقى رحمه الله مىگويد : « فيكون معنى الحديث : يجب على ذي اليد حفظ ما أخذت إلى زمان أدائه » . عوائد الأيّام ، ص 318 .\r\n( 2 ) . محقّق ايروانى رحمه الله مىگويد : « فحاصل الحديث وجوب حفظ أموال الناس إذا وقعت تحت اليد . . . » . حاشية المكاسب ، ص 93 .\r\n","page_name":" 47 ","page_number":47},
  {"content":"\r\n\r\nمعتقدند كه از روايت حكم تكليفى « وجوب الحفظ » فهميده مىشود ؛ و اين حديث دلالتى بر وجوب الردّ ندارد .\r\n3 ) مشهور فقها بر اين عقيده‌اند كه حكم مستفاد از « على اليد » حكم وضعى ضمان ، هم در صورت بقا و هم در صورت تلف است . بدين معنا كه در فرض وجود مال ، ذى اليد ضامن عين است و بايد آن را به مالكش باز گرداند ؛ و در صورت تلف عين نيز ضامن مثل و يا قيمت آن است .\r\n4 ) نظر چهارم اين است كه روايت بر حكم وضعى ضمان ، فقط در صورت تلف دلالت دارد ؛ بنابراين ، ذى اليد در صورت بقاى عين ضامن آن نخواهد بود .\r\n5 ) محقّق نائينى رحمه الله معتقد است « على اليد » به دلالت مطابقى بر ضمان دلالت دارد ، امّا به دلالت التزامى ، دلالت بر حكم تكليفى دارد . « 1 »\r\n6 ) نظر ششم اين است كه « على اليد » به دلالت مطابقى ، هم بر حكم وضعى و هم بر حكم تكليفى دلالت مىكند .\r\nبراى مشخص شدن اين كه كدام‌يك از نظريات فوق صحيح است ، بررسى و دقت در دو مطلب ضرورى است .\r\n\r\nگفتار اوّل : بررسى تفاوت دلالت « على اليد » با توجه به متعلّق آن\r\nاختلاف شده است كه معناى « على » با توجه به اسنادش - اين كه به مالى از اموال نسبت داده شود و يا به فعلى از افعال مكلّفين - فرق مىكند يا آن كه در هر حال به يك معناست ؟ .\r\n\r\n1 - نظريّه شيخ انصارى رحمه الله\r\nنظر مرحوم شيخ اعظم انصارى قدس سره اين است كه اگر « على » به فعلى از افعال\r\n\r\n\r\n","description":"","footnote":"\r\n( 1 ) . موسى بن محمّد النجفى الخوانسارى ، منية الطالب فى شرح المكاسب ، تقريرات المحقّق الميرزا النائيني ، ج 1 ، صص 261 و 262 .\r\n","page_name":" 48 ","page_number":48},
  {"content":"\r\n\r\nمكلّفين اسناد داده شود ، ظهور در حكم تكليفى دارد ؛ همان‌گونه كه در آيه شريفه « وَلِلَّهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلًا » « 1 » جار و مجرور به حجّ كه فعلى از افعال مكلّفين است ، اسناد داده شده و بر حكم تكليفى دلالت دارد ؛ امّا اگر جارّ و مجرور به مالى از اموال نسبت داده شود - همانند موردى كه گفته شود « علىَّ دَينٌ » - ظهور در حكم وضعى دارد . در اين بحث نيز منظور از « ما أخذت » ، « المأخوذ » و « عين من الأعيان الخارجية » است ، و همانند موردى است كه ظرف به مالى از اموال نسبت داده شود ؛ بنابراين ، ظهور در حكم وضعى دارد .\r\nشيخ انصارى رحمه الله مىفرمايد :\r\n« والخدشة في دلالته - [ أي : في دلالة النبويّ المشهور 
  ] - : بأنّ كلمة « على » ظاهرة فيالحكم التكليفي فلا يدلّ على الضمان ، ضعيفة جدّاً ؛ فإنّ هذا الظهور إنّما هو إذا اسندالظرف إلى فعلٍ من أفعال المكلّفين ، لا إلى مالٍ من الأموال ، كما يقال : « عليه‌دين » ، فإنّ لفظة « على » حينئذٍ لمجرّد الاستقرار في العهدة ، عيناً كان أو ديناً . . . » « 2 » .\r\nپس از شيخ انصارى رحمه الله نيز بزرگانى مثل محقّق نائينى رحمه الله اين نظر و تفصيل را پذيرفته و معتقدند حديث « على اليد » بر حكم وضعى ضمان دلالت دارد .\r\nميرزاى نائينى قدس سره مىگويد :\r\n« . . . فإنّ الظرف في المقام ظرف مستقرّ لوقوعه خبراً ، فاستقرار الأموال وثبوتها علىاليد ظاهر في الحكم الوضعي ، كما إذا قيل :\r\n« عليه دين أو عين » ، أي يستقرّ عليه‌الدين . و حمل الحديث على\r\n\r\n\r\n","description":"","footnote":"\r\n( 1 ) . سوره آل عمران ، آيه 97 .\r\n( 2 ) . مرتضى الأنصارى ، كتاب المكاسب ، ج 3 ، ص 181 .\r\n","page_name":" 49 ","page_number":49},
  {"content":"\r\n\r\nالحكم التكليفي خلاف الظاهر ؛ لاقتضائه أن يجعل‌الظرف لغواً ، ويقدّر : « يجب » ونحوه ، ولا شاهد عليه . نعم ، إذا كان متعلّق الحروف الجارّة و ما اسند إليه الظرف فعلًا من الأفعال كما إذا قيل : « عليه القيام‌والقعود » ، فظاهره في الحكم التكليفي » « 1 » .\r\n\r\n2 - نظريّه محقّق ايروانى رحمه الله\r\nدر مقابل نظريّه مرحوم شيخ انصارى و محقّق نائينى رحمهما الله ، نظريّه محقّق ايروانى رحمه الله قرار دارد . ايشان تفصيل شيخ اعظم رحمه الله را نپذيرفته و مىفرمايد : در مواردى كه « على » به فعلى از افعال مكلّفين نسبت داده شود ، بدون هيچ ترديدى در حكم تكليفى ظهور دارد ؛ امّا در مواردى كه به مالى از اموال نسبت داده مىشود ، بايد فعلى ( يك عمل خارجى مكلّف ) را در تقدير گرفت ؛ به عنوان مثال : در « علىّ مالٌ » بايد كلمه‌ى « أداء » يا « حفظ » ، در تقدير گرفته شود و در اين صورت نيز بر حكم تكليفى دلالت خواهد داشت .\r\nايشان در مورد مثال « علىّ دينٌ » كه ظهور در حكم وضعى دارد نيز مىگويد :\r\nدر اين مثال ، اشتغال ذمّه و حكم وضعى ضمان از خود كلمه‌ى « دين » استفاده مىشود و اين كلمه قرينه بر اين معناست ؛ امّا بحث ما در اين است كه مدلول و محتواى اسناد « على » بر چه چيزى است ؟\r\nعبارت محقّق ايروانى رحمه الله چنين است :\r\n« لا فرق بين الإسنادين في استفادة التكليف من الظرف ، فيقدّر الفعل فيما اسند إلىالمال كما يقدّر الفعل عند إسناد التكليف إلى الذات ، ففي مثل « عليّ عيال » معناه إنّي مكلّف بنفقة العيال ، وأمّا مثال « عليّ دينٌ » فاشتغال الذمّة فيه يستفاد من لفظدين لا من كلمة عليّ ، و كذا « عليّ مالٌ » بعد القرينة على أنّ المراد من المال\r\n\r\n\r\n","description":"","footnote":"\r\n( 1 ) . موسى بن محمّد النجفي الخوانسارى ، منية الطالب ، ج 1 ، صص 261 و 262 .\r\n","page_name":" 50 ","page_number":50},
  {"content":"\r\n\r\nالدين‌ُدون العين . . . » « 1 » .\r\nايشان پس از بيان اين كه در مورد استفاده حكم تكليفى ، بين اسناد به مال و اسناد به فعل مكلّف فرقى نيست ، اين احتمال را مىدهند كه در مورد « عليّ مال أو عليّ أو في رقبتي مقدار كذا من المال » امكان دارد كه ضمان و اشتغال ذمّه استفاده شود . امّا اين مطلب نفعى به حال حديث « على اليد » ندارد ؛ زيرا ، در روايت نيامده است « على مال » تا بتوان حكم وضعى ضمان را از آن استفاده كرد ، بلكه در روايت « على اليد » آمده است كه ظهور در حكم تكليفى دارد .\r\nبه عبارت ديگر ، متكلّم ، در اين مورد ، در مقام بيان اين مطلب است كه تكليفى را به سبب يد اثبات نمايد ؛ شاهد آن نيز آيه شريفه « إِنَّ السَّمْعَ وَ الْبَصَرَ وَ الْفُؤَادَ كُلُّ أُوْلل - كَ كَانَ عَنْهُ مَسُولًا » « 2 » است كه در آن جوارح بدن به جهت آن‌كه سبب عصيان شده‌اند ، جزا و عقاب به آن‌ها نسبت داده شده است و منظور حكم تكليفى است و نه حكم وضعى .\r\nبنابراين ، محقّق ايروانى رحمه الله قائل است كه حديث « على اليد » دلالت بر حكم تكليفى دارد و نه وضعى ؛ وى در ادامه نيز مىفرمايد : آن حكم تكليفى ، « وجوب حفظ » است و نه « وجوب الأداء » ؛ چه آن‌كه « وجوب الأداء » با غايت موجود در روايت ناسازگار است . « 3 »\r\n\r\n\r\n","description":"","footnote":"\r\n( 1 ) . على الإيروانى الغروى ، حاشية المكاسب ، ج 2 ، ص 111 .\r\n( 2 ) . سوره اسراء ، آيه 36 .\r\n( 3 ) . على الإيروانى الغروى ، حاشية كتاب المكاسب ، ج 2 ، ص 111 .\r\nعبارت محقّق ايروانى رحمه الله چنين است : « يمكن أن يقال : إنّه إذا قال : عليّ مال أو عليّ أو في رقبتي مقدار كذا من المال ، يستفاد منه الضمان واشتغال الذّمة ، أمّا إذا قال : على يد زيد أو رجله أو نحو ذلك كذا ، لم يستفد منه الضمان ، بل كان ظاهر تكليف اليد والرجل بما هو مناسب لهما من الفعل ؛ وعلى ذلك ، فمعنى « على اليد ما أخذت [ حتّى تؤدّي 
  ] » أنّ اليد مكلّفة بدفع ما أخذت أو حفظ ما أخذت حتّى تؤدّيه ، لكن تقدير الدفع باطل لايلائم الغاية ، فيتعيّن تقدير الحفظ . فحاصل الحديث وجوب حفظ أموال الناس إذا وقعت تحت اليد ، ونسبة التكليف إلى اليد باعتبار أنّ اليد هي الّتي أوجبت التكليف كنسبة الجزاء والعقاب إلى الجوارح باعتبار أنّها السبب فى العصيان ، قال اللَّه تعالى : « إِنَّ السَّمْعَ وَ الْبَصَرَ وَ الْفُؤَادَ كُلُّ أُوْلل - كَ كَانَ عَنْهُ مَسُولًا » .\r\n","page_name":" 51 ","page_number":51},
  {"content":"\r\n\r\nمحقّق ايروانى رحمه الله در نهايت قبول دارند كه مواردى مثل « عليّ مال » يا « على رقبتي كذا من المال » دلالت بر حكم وضعى ضمان دارد ؛ امّا در مورد « على اليد » مىخواهد بفرمايد كلمه‌ى « يد » قرينيّت بر تكليف دارد و ديگر نمىتوان حكم وضعى را از اين حديث استفاده كرد .\r\nبه ايشان اشكال مىشود كه چنين قرينيّتى از كجا استفاده مىشود ؟ كلمه « يد » هم مىتواند موضوع براى حكم تكليفى قرار بگيرد و هم مىتواند موضوع حكم وضعى باشد ؛ اين كه كلمه « يد » ظهور در حكم تكليفى دارد ، چگونه و به چه دليلى است ؟ .\r\nايشان فقط چنين ادّعايى دارند و بر اين مدّعا هيچ دليلى اقامه نمىكنند .\r\n\r\n3 - نظريّه امام خمينى رحمه الله\r\nنظريّه سومى كه در اين زمينه بيان شده ، از سوى مرحوم امام خمينى است كه به نظر صحيح مىنمايد ؛ و هم مطابق با موارد استعمال عرفى است و هم موافق با لغت مىباشد . ايشان قائل‌اند كلمه‌ى « على » فقط بر حكم وضعى دلالت دارد ، حتى در مواردى كه ظرف - « على » و مجرور آن - به فعلى از افعال نسبت داده شود . نظر ايشان درست در نقطه مقابل نظريّه محقّق ايروانى رحمه الله قرار مىگيرد كه مىفرمود : « على اليد » چه به فعلى از افعال اسناد داده شود و چه به مالى از اموال اسناد داده شود ، ظهور در حكم تكليفى دارد .\r\nامام خمينى رحمه الله آيه شريفه « وَلِلَّهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلًا » « 1 » را به عنوان شاهد ذكر نموده و مىفرمايد : در اين آيه شريفه ، با آن‌كه\r\n\r\n\r\n","description":"","footnote":"\r\n( 1 ) . سوره آل عمران ، آيه 97 .\r\n","page_name":" 52 ","page_number":52},
  {"content":"\r\n\r\nظرف - « على الناس » - به حجّ كه فعلى از افعال مكلّفين است ، اسناد داده شده ، حكم وضعى را استفاده مىكنيم ؛ يعنى خداوند در اين آيه شريفه مىفرمايد :\r\nحجّ دينى بر عهده مكلّف بوده و ذمّه مكلّف به حجّ مشغول است ؛ به همين دليل است كه اگر شخصى مستطيع شود و عمل حجّ را بجا نياورد و بميرد ، بايد بعد از مرگش براى او حجّ انجام دهند ؛ چه آن‌كه حجّ نيز همانند ساير ديون اوست و بايد ادا شود . در صورتى كه اگر آيه شريفه در مقام بيان حكم تكليفى باشد ، به محض آن‌كه شخص از دنيا برود ، حكم تكليفى او نيز ساقط مىشود ؛ چرا كه متعلق حكم تكليفى محض ، خود مكلّف است و با مرگ از بين مىرود .\r\nاز اين رو ، باقى بودن تكليف حجّ بر ذمّه شخص حتّى پس از مردن او ، كاشف از اين است كه آن حكمى كه اوّلًا و بالذات صادر شده ، اشتغال ذمّه - حكم وضعى ضمان - است ؛ هرچند كه به دنبال هر حكم وضعى ، يك حكم تكليفى نيز وجود دارد .\r\nعبارت مرحوم امام خمينى قدس سره در كتاب البيع چنين است :\r\n« أقول : الظاهر ظهور « على » في الاستقرار على العهدة ، من غير فرق بين إسنادها إلى الفعل أو المال ، فقوله تعالى : « وَلِلَّهِ عَلَى النَّاسِ حِجُّ الْبَيْتِ » إلى آخره ، ظاهر فياستقرار الحجّ على عهدة المستطيع ، و أنّه صار ديناً عليه ، ولهذا لو ذهبت استطاعته وجب عليه الحجّ واستقرّ في ذمّته ، ولو مات يخرج من ماله ، فلو كان صرف تكليف سقط بموته أو سلب استطاعته ، لم يكن وجه له ، والوضع في الآية الكريمة يستفاد من « على » لا غير » « 1 » .\r\n« 1 » به نظر مىرسد فرمايش مرحوم امام صحيح است ؛ و اگر به لغت نيز مراجعه شود ، معلوم مىگردد كه « على » به معناى استقرار در عهده است ؛ همان‌گونه كه\r\n\r\n\r\n","description":"","footnote":"\r\n( 1 ) الامام الخمينى كتاب البيع ج 1 ص 377 .\r\n","page_name":" 53 ","page_number":53},
  {"content":"\r\n\r\n« ل » مفيد مطلق الاختصاص است ؛ امّا هنگامى كه گفته مىشود « هذا لزيد » از « ل » منفعت نيز استفاده مىشود . به عبارت ديگر ، همان‌طور كه از « ل » منفعت استفاده مىشود ، از « على » نيز يك عنوان ضررى استفاده مىشود و عنوان « عهده » در معناى « على » اشراب شده است . بدين معنا كه عهده و ذمّه چيزى است كه سنگينى مال و مانند آن بر آن قرار مىگيرد ؛ به عنوان مثال ، همان‌گونه كه در « زيد على السطح » بين زيد و سطح نسبت استعلائيه برقرار است و سنگينى زيد بر سطح قرار مىگيرد ، در باب حقوق نيز وقتى گفته مىشود « على زيد كذا » ، يعنى آن امر بر عهده زيد استيلا و استعلا دارد ؛ و اين چيزى غير از ضمان و حكم وضعى نيست .\r\nپس از روشن شدن اين مطلب كه حكم استفاده شده از حديث « على اليد » ، حكم وضعى ضمان است ، نوبت به اين بحث مىرسد كه « على اليد » متعلّق به چيست ؟\r\n\r\nگفتار دوّم : بررسى احتمالات موجود در متعلّق « على اليد »\r\nپر واضح است كه در حديث « على اليد ما أخذت حتّى تؤدّيه » ، « على اليد » از جار و مجرور تشكيل شده و خبر مقدّم براى مبتداى مؤخّر - يعنى « ما أخذت » - است ؛ و هر جار و مجرورى نياز به متعلّق دارد ؛ و به ديگر سخن ، نيازمند به عامل مقدّر است ؛ چه آن‌كه « ما أخذت » به معناى مأخوذ خارجى ، مبتداى مؤخر است و نمىتواند متعلّق براى آن قرار بگيرد .\r\nبنابراين ، گفته‌اند كه هم بايد براى جار و مجرورى متعلّقى را در نظر گرفت و هم بايد مضافى را براى « ما أخذت » در تقدير گرفت ؛ چرا كه بدون در نظر گرفتن مضاف ، « ما أخذت » نمىتواند به عنوان مبتداى مؤخّر باشد .\r\nفقها نسبت به اين كه عامل مقدّر و متعلّق « على اليد » چيست ، اختلاف\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكرده‌اند ؛ برخى آن را افعال عموم « 1 » گرفته‌اند ، يعنى : « ما أخذت اليد ثابت أو مستقرّ على اليد » ؛ در اين صورت ، « على اليد » ظرف مستقرّ مىشود و بلاشكّ حديث ، بر حكم وضعى دلالت دارد .\r\nدر مقابل ، عدّه‌اى ديگر نيز متعلّق « على اليد » را فعل خاص مثل « يجب » يا « يلزم » قرار داده - « ما أخذت اليد يجب على اليد » - و « على اليد » را ظرف لغو دانسته‌اند . در اين صورت ، لازم است كه براى آن فعل ، فاعلى نيز در نظر گرفته شود ؛ چرا كه متعلّق احكام تكليفيه بايد فعلى از افعال مكلّفين باشد و در اينجا « ما أخذت » به معناى « مأخوذ » عين خارجى است و نمىتواند متعلّق حكم تكليفى قرار گيرد . پس ، معناى عبارت حديث چنين مىشود : « ما أخذ اليد يجب ردّه على اليد » يا « ما أخذت اليد يجب حفظه على اليد » ؛ البته احتمال ديگر آن است كه كلمه‌ى « ردّ يا حفظ » را به عنوان مضاف « ما أخذت » در نظر گرفت و گفته شود : « ردّ ما أخذت اليد يجب على اليد » يا « حفظ ما أخذت اليد يجب على اليد » .\r\n\r\nاحتمالات مطرح در متعلّق « على اليد »\r\nبنابراين ، در مجموع ، در مورد متعلّق « على اليد » و معناى روايت سه احتمال وجود دارد :\r\n1 ) « ردّ ما أخذت اليد يجب على اليد » ؛ در اين صورت ، حديث بر حكم تكليفى وجوب الردّ دلالت دارد .\r\n2 ) « حفظ ما أخذت اليد يجب على اليد » ؛ در اين احتمال ، حكم تكليفى وجوب الحفظ را از حديث استفاده مىكنيم .\r\n3 ) « ضمان ما أخذت اليد ثابت على اليد » ؛ كه در اين مورد به روشنى حكم\r\n\r\n\r\n","description":"","footnote":"\r\n( 1 ) . افعال و اسماء عموم مثل « تابت » ، « مستقرّ » ، « استقرّ » ، « كان » و . . . ، الفاظى هستند كه دلالت بر اصلِ بودن و ثبوت مىكنند .\r\n","page_name":" 55 ","page_number":55},
  {"content":"\r\n\r\nوضعى ضمان از روايت استفاده مىشود و هيچ ترديدى در آن وجود ندارد .\r\nدر مورد احتمال سوم ، ممكن است گفته شود كه احتياجى به بيش از يك تقدير - فعل عموم - نبوده و لازم نيست كلمه « ضمان » به عنوان مضاف « ما أخذت » در تقدير گرفته شود ؛ چرا كه از خود « ثابت » ضمان استفاده مىشود ، و عبارت « ما أخذت اليد ثابت على اليد » به خوبى دلالت مىكند كه چيزى بر عهده ذىاليد وجود دارد ؛ هرچند بزرگانى مثل محقّق بحرالعلوم « 1 » و مولى احمد نراقى « 2 » رحمهما الله قائل‌اند حتّى طبق اين احتمال كه از حديث حكم وضعى استفاده مىشود نيز بايد دو تقدير را در نظر گرفت ؛ يكى متعلّق « على اليد » و ديگرى مضاف « ما أخذت » .\r\nعلّت طرح اين مطلب آن است كه آيا چنين سخنى مىتواند به عنوان مرجّح احتمال سوم باشد ؟ پاسخ اين است كه اگر در مباحث آينده به اين نتيجه منتهى شويم كه تمام احتمالات سه‌گانه از نظر اشكال در يك سطح قرار دارند ، مطلب فوق مىتواند به عنوان مرجّح احتمال سوم مطرح گردد و صحيح است ؛ ليكن اگر كسى به اين نتيجه برسد كه احتمال سوم داراى اشكالاتى است كه در مورد احتمال اوّل و دوّم مطرح نمىشود ، و يا به عكس ، احتمال اوّل و دوّم اشكالاتى دارند كه در احتمال سوم جارى نيست ، ديگر نوبت به اين حرف نمىرسد و مجالى براى آن باقى نمىماند .\r\nسؤال ديگرى كه در اينجا ممكن است مطرح شود ، اين است كه اگر احتمال اوّل و دوّم به جهت اشكال‌هاى وارد بر آن‌ها ، مردود اعلام شوند ، آيا احتمال سوم - يعنى استفاده حكم وضعى ضمان از حديث « على اليد » - تعيّن پيدا مىكند ؟\r\n\r\n\r\n","description":"","footnote":"\r\n( 1 ) . ر . ك : السّيد محمّد آل بحر العلوم ، بلغة الفقيه ، ج 3 ، ص 346 .\r\n( 2 ) . ر . ك : المولى احمد النراقى ، عوائد الايّام ، ص 316 .\r\n","page_name":" 56 ","page_number":56},
  {"content":"\r\n\r\nپاسخ اين سؤال منفى است ؛ زيرا ، امكان دارد فقيهى هر سه احتمال را مواجه با اشكال بداند و در نهايت بگويد كه حديث اجمال دارد ؛ همان‌گونه كه مرحوم محقّق نراقى قائل است كه حديث « على اليد » مجمل است .\r\nاز اين رو ، لازم است كه اشكال‌هاى وارد بر احتمالات سه‌گانه مورد بررسى و دقّت قرار گيرد .\r\n\r\nاحتمال اوّل ، ديدگاه شيخ طوسى رحمه الله\r\nدر احتمال دوّم گفته شده كه عامل مقدّر از افعال خصوص - « يجب » - است و مضاف « ما أخذت » نيز كلمه « ردّ يا اداء » است ؛ « ردّ ما أخذت اليد يجب على اليد » ، بازگرداندن چيزى را كه يد گرفته ، بر يد واجب است .\r\nاز كسانى كه قائل به اين احتمال است ، مىتوان شيخ الطائفه طوسى رحمه الله را نام برد ؛ اين فقيه بزرگوار هنگامى كه ادلّه حرمت غصب را ذكر مىنمايد ، به حديث « على اليد » استدلال مىكند و از عبارات كتابشان استفاده مىشود كه كلمه‌ى « ردّ » را در تقدير مىگيرند . « 1 »\r\nبه اين احتمال ، دو اشكال مهمّ وارد مىشود ؛\r\nاشكال اوّل : همان‌گونه كه در گذشته نيز اشاره شد ، تقدير گرفتن كلمه‌ى « ردّ يا اداء » با غايت موجود در حديث سازگارى ندارد ؛ « حتّى تؤدّيه » نمىتواند غايت براى « اداء يا ردّ » باشد ؛ زيرا ، لازم است كه مغيّا غير از غايت باشد ؛ اما طبق اين احتمال ، غايت و مغيّا يكى مىشود . به عبارت ديگر ، از ظاهر حديث چنين بر مىآيد كه غايت موجود در روايت - « حتّى تؤدّيه » - غايتى شرعى و تعبّدى بوده و شارع مقدّس به عنوان اين كه شارع است آن را غايت قرا رمى دهد ؛ در حالى كه اگر مطابق اين احتمال ، كلمه‌ى « اداء يا ردّ » در تقدير گرفته\r\n\r\n\r\n","description":"","footnote":"\r\n( 1 ) . ر . ك : محمّد بن الحسن الطوسى ، الخلاف ، كتاب الغصب ، مسأله 22 .\r\n","page_name":" 57 ","page_number":57},
  {"content":"\r\n\r\nشود ، « حتّى تؤدّيه » از غايت شرعى جعلى تعبّدى خارج و غايتى عقلى مىشود ؛ همانند ضرورت به شرط محمول مىشود . و اين مطلب خلاف ظاهر روايت است .\r\nاشكال دوّم : بر اساس اين احتمال ، ديگر حديث « على اليد » بر صورتى كه مال تلف شود ، دلالتى ندارد ؛ چرا كه فقط در صورت باقى بودن مال ، پرداخت و بازگرداندن آن امكان دارد و بعد از تلف ، أداء التالف ممكن نيست .\r\n\r\nاحتمال دوّم ، ديدگاه محقّق نراقى و محقّق ايروانى رحمهما الله\r\nهمان‌گونه كه بيان شد ، از ميان فقها و بزرگان ، محقّق نراقى و محقّق ايروانى رحمهما الله معتقدند كه روايت فقط بر حكم تكليفى « وجوب الحفظ » دلالت دارد ؛ بدين معنا كه حفظ مال تا زمانى كه به صاحبش بازگردانده شود ، واجب است . محقّق اصفهانى رحمه الله نيز در حاشيه مكاسب « 1 » بعد از بيان احتمالات سه‌گانه ، مىفرمايد : محاذيرى كه ساير احتمالات دارد ، در اين احتمال كمتر است ؛ هرچند كه خود ايشان نيز در نهايت قول مشهور - قول به ضمان - را مىپذيرد .\r\n\r\nتبيين ديدگاه محقّق نراقى رحمه الله در مورد متعلّق « على اليد »\r\nبراى روشن شدن احتمال سوم ، لازم است ابتدا كلام محقّق نراقى رحمه الله را نقل و بررسى نمائيم . ايشان مىفرمايد :\r\n« فإن قيل : استدلال الفقهاء واحتجاجهم على الضمان خلفاً بعد سلف وفهمهم ذلك دليل على أنّه كان لهم قرينة على تقديره وإن خفيت علينا .\r\nقلنا : مع أنّه لم يعلم ذلك من جميع الفقهاء ولا أكثرهم وإن علم من كثير منهم ، وليس ذلك من الأحكام الشرعيّة الّتي يحكم فيها\r\n\r\n\r\n","description":"","footnote":"\r\n( 1 ) . محمّدحسين الاصفهانى ، حاشية كتاب المكاسب ، ج 1 ، ص 301 .\r\n","page_name":" 58 ","page_number":58},
  {"content":"\r\n\r\nبالاتّفاق بضميمة الحدس والوجدان ، ولا يصلح عمل جماعة دليلًا لشيء لا يدلّ على أنّه لقرينة تقديرالضمان ، بل لعلّه لإجتهادهم تقدير جميع المحتملات عند عدم تعيّن المقدّر ، أولمظنّة شيوع تقديره ، أو لدليل اجتهادي آخر .\r\nفإن قيل : المتبادر من هذا التركيب إثبات الضمان .\r\nقلنا : ممنوع جدّاً ، ولو رجعت إلى أمثال هذا التركيب الّتي ليس الذهن فيها مسبوقاًبالشّبهة تعلم عدم التبادر ، مع أنّه على فرض التسليم لا يفيد ، لأصالة تأخّرحدوث التبادر ، حيث إنّ ذلك ليس من مقتضى الوضع اللغوي لهذا التركيب .\r\nفإن قيل : ليس هنا شيءٌ آخر يصلح أن تكون غايته الأداء إلّا الضمان ؛ لعدم إمكان غيره عند التلف ، فيجب تقدير الضمان الّذي يمكن ثوبته في صورتي بقاء العين وتلفها ، فمع البقاء يؤدّي العين ، ومع التلف المثل أو القيمة .\r\nقلنا : أداء المثل أو القيمة ليس أداء ما أخذت ، بل أداء شيء آخر ، فلا يكون « حتّى تؤدّي » غاية للضمان في صورة التلف أيضاً ، فإن مقتضى تقدير المفعول أن يكون مفعول « تؤدّي » أو نائب فاعله على تقدير كونه بصيغة المجهول ما يرجع إلى الموصول ، أي ما أخذت ، و معنى أداء ما أخذت : أداء عينه دون المثل أو القيمة ، بل إطلاق الأداء على الغير غير صحيح ، فلا يتحقّق أداؤه في صورة التلف أصلًا .\r\nوعلى هذا ، تكون الرواية لبيان حكم صورة البقاء ، لا يعلم منها حكم صورة التلف . ولا يلزم أن يستفاد من كلّ حديث حكم جميع صور الواقعة ، ولمّا لم يكن‌لتقدير الردّ أو الأداء معنى سلساً ، إذ ليس قولك : يجب أداء ما أخذ ، أو ردّه حتّى تؤدّي أو ردّه ، بسلس ؛ فالأظهر تقدير الحفظ من الضياع والتلف أو نحوه » « 1 » .\r\n\r\n\r\n","description":"","footnote":"\r\n( 1 ) . المولى احمد النراقى ، عوائد الأيّام ، صص 317 و 318 .\r\n","page_name":" 59 ","page_number":59},
  {"content":"\r\n\r\nمحقّق نراقى رحمه الله در اين عبارت از كتاب ، چند اشكال و جواب را مطرح كرده و در نهايت نتيجه مىگيرند روايت « على اليد » بر حكم تكليفى « وجوب الحفظ » دلالت دارد .\r\nاشكال اوّل : اوّلين اشكالى كه ايشان مطرح مىكنند ، اين است كه اگر گفته شود فقها و بزرگان علما ، نسل به نسل و طبقه به طبقه ، همه از اين حديث ، ضمان را استفاده كرده‌اند ، حال چگونه است كه شما از آن حكم تكليفى وجوب الحفظ را استفاده مىكنيد ؟ « 1 »\r\nدو جواب از آن مىدهيم : پاسخ اوّل اين است كه تمامى فقها به اين نكته قائل نيستند كه از حديث ، حكم وضعى ضمان استفاده مىشود ؛ بنابراين ، مسأله اجماعى نيست .\r\nپاسخ دوّم نيز آن است كه فهم فقها كاشف از اين نيست كه در حديث « على اليد » قرينه‌اى وجود داشته كه به دست علماى پيشين رسيده است - و آنان به وسيله اين قرينه حكم وضعى ضمان را بيان داشته‌اند - امّا آن قرينه به دست ما نرسيده است ؛ بلكه بايد گفت فهم فقها بر اجتهادشان مبتنى است و اجتهاد آنان براى استفاده ضمان كفايت نمىكند .\r\nاشكال دوّم : اين كه مشهور قول به ضمان را اختيار مىكنند ، بدان جهت است كه متبادر از اين تركيب و نظاير آن ، ضمان است « 2 » ؛ اگر تركيبى همانند تركيب حديث « على اليد » در عرف استعمال شود ، عرف از آن حكم وضعى ضمان را استفاده مىكند . بنابراين ، لازم است كه گفته شود حديث « على اليد »\r\n\r\n\r\n","description":"","footnote":"\r\n( 1 ) . السّيد ميرعبدالفتاح الحسينى المراغى ، العناوين ، ج 2 ، ص 418 .\r\n( 2 ) . همان .\r\n","page_name":" 60 ","page_number":60},
  {"content":"\r\n\r\nدلالت بر ضمان مىكند و نه چيز ديگر .\r\nمحقّق نراقى رحمه الله از اين استدلال نيز دو جواب مىدهند : پاسخ اوّل ايشان آن است كه صغراى استدلال فوق ممنوع است ؛ بدين معنا كه استفاده ضمان از روايت بدان جهت بوده كه ذهن فقها مسبوق به شبهه ضمان بوده و آنان اين معنا را بر روايت تحميل كرده‌اند ؛ بنابراين ، فقها در اين مسأله خالى الذهن نبوده‌اند تا معناى واقعى روايت را بيان كنند .\r\nپاسخ دوّم نيز آن است كه تبادر در صورتى مفيد فايده است كه مستند به وضع باشد و حال آن‌كه تبادر ادّعايى در اينجا مستند به وضع نيست ، و بلكه در اثر فهم سايرين است كه چنين معنايى به ذهن خطور كرده است .\r\nاشكال سوم : در اين اشكال گفته‌اند : در اينجا غير از ضمان چيز ديگرى وجود ندارد كه صلاحيت داشته باشد به عنوان غايت ادا قرار گيرد ؛ و به عبارت ديگر ، غايت « حتّى تؤدّيه » فقط با احتمال اوّل - ضمان - سازگارى دارد كه در صورت بقاى عين مال ، لازم است كه خود آن بازگردانده شود و در صورت تلف نيز بايد بدل آن مال - مثل يا قيمتش - پرداخت گردد ؛ در صورتى كه اگر از حديث « على اليد » حكم تكليفى وجوب الحفظ استفاده شود ، ديگر صورت تلف مال را در بر نمىگيرد . بنابراين ، حديث « على اليد » در حكم وضعى ضمان ظهور دارد و نه حكم تكليفى وجوب الحفظ .\r\nمحقّق نراقى رحمه الله در پاسخ اين اشكال بيان مىدارد حتّى بر فرض اين كه گفته شود غايت با ضمان سازگارى دارد ، در فرض تلف مال اشكال باقى خواهد بود ؛ زيرا ، در فرضى كه غايت « حتّى تؤدّيه » باشد ، ضمير مفعول ، به « ما أخذت » - همان چيزى كه گرفته شده است - برمىگردد ؛ يعنى بايد خود آن شيىء بازگردانده شود ؛ و حال آن‌كه در صورت تلف ، بدل ( مثل يا قيمت ) داده مىشود و اين اداى « ما أخذت » نيست .\r\nو اگر گفته شود كه حكم صورت تلف از كجا استفاده مىشود ؟ در پاسخ مىگوييم از ادلّه ديگر چنين حكمى استفاده مىشود كه در فرض تلف بايد مثل و يا قيمت مال پرداخت گردد . علاوه آن كه ايشان معتقد است لازم نيست كه از\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nيك حديث حكم همه صورت‌هاى مفروض استفاده شود ؛ و در اين روايت نيز حديث « على اليد » متكفّل بيان حكم صورت تلف مال نيست ، و بلكه فقط حكم مسأله را در صورت بقاى عين مال بيان مىكند .\r\nو بالاخره نكته آخر اين است كه چرا محقّق نراقى رحمه الله حكم تكليفى وجوب الحفظ را از حديث استفاده مىكنند ، نه حكم تكليفى وجوب الرّد يا وجوب الأداء را ؟\r\nايشان در پاسخ به اين پرسش نيز مىگويد : اگر در روايت ، كلمه « ردّ يا أداء » در تقدير گرفته شود ، معناى روان و روشنى نخواهد داشت ؛ و غايت موجود در روايت - « حتّى تؤدّيه » - بر يك عنوان لزومى نخواهد داشت ، در حالى كه شارع مقدّس در مقام بيان حكم لزومى است . بنابراين ، حكم مستفاد از حديث « على اليد » ، حكم تكليفى وجوب الحفظ است و نه چيز ديگر .\r\n\r\nاشكالات وارد بر ديدگاه محقّق نراقى رحمه الله\r\nبر بيان و گفتار محقّق نراقى رحمه الله اشكال‌هاى متعدّدى وارد مىشود ؛\r\nاشكال اوّل : آن است كه در كلام ايشان دليل محكمى بر استفاده حكم تكليفى از حديث « على اليد » وجود ندارد . نكته مهمى كه در كلام اين فقيه گران‌قدر وجود داشت ، اين بود كه در تقدير گرفتن ضمان و استفاده نمودن ضمان در صورت تلف مال با « حتّى تؤدّيه » كه غايت آن است ، سازگارى ندارد ؛ زيرا در صورت تلف ، ديگر مالى وجود ندارد تا اداء شود . در پاسخ ايشان گفته مىشود كه برخى از بزرگان معتقدند مفاد حديث ، حكم وضعى ضمان در صورت بقاى عين است و روايت متكفّل حكم صورت تلف نيست ؛ محقّق نراقى رحمه الله نيز دليلى بر بطلان و ردّ اين قول نياورده و نتوانسته‌اند بر اين مطلب اشكال كنند .\r\nبالاخره ، در مجموع كلام محقّق نراقى رحمه الله يك دليل روشن و محكمى بر اين كه از حديث « على اليد » بايد حكم تكليفى استفاده شود ، وجود ندارد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاشكال دوّم : اشكال ديگرى كه در كلمات مرحوم مير عبدالفتّاح مراغى قدس سره آمده ، اين است كه كلمه « حتّى تؤدّى » با وجوب الحفظ سازگارى ندارد ؛ زيرا ، ظاهر دفع و اداء - كه از « تؤدّى » استفاده مىشود - خلاصى يافتن از غرامت و ضمان است ، نه خلاصى از حكم تكليفى صرف . « 1 » به عبارت ديگر ، بر اساس اين احتمال كه مفاد حديث « على اليد » وجوب الحفظ است ، چون بعد از اداى مال به صاحبش چيزى باقى نمىماند ، موضوع حفظ منتفى مىشود ؛ و حال آن كه بر طبق قول به ضمان ، بعد از دادن مال به صاحبش ، يك حادثه مهمّ ديگرى نيز واقع مىشود و آن ، خلاصى ذمّه شخص از اشتغال است .\r\nدر توضيح اين اشكال بايد گفت : ظاهر حديث آن است كه غايت نه تنها مؤثر در رفع حكم سابق است ، بلكه به عنوان علت تامّه براى رفع اثر است ، و اين معنى با ضمان سازگارى دارد ؛ زيرا اداء علت تامه براى رفع ضمان است ، اما اگر حكم و مغيى را وجوب حفظ قرار دهيم ، بعد از اداء ، موضوع منتفى مىشود و با انتفاء موضوع ديگر معنايى براى حفظ و وجوب آن باقى نمىماند ، همان طورى كه اگر عين مال تلف شود ، هيچ معنايى براى حفظ وجود ندارد ، به خلاف ضمان كه بعد از تلف ، هنوز ضمان وجود دارد و تا اداء محقق نشود ، ضمان وجود دارد . بنابراين ، غايت موجود در روايت ، به هيچ عنوان با وجوب الحفظ سازگارى ندارد .\r\nاشكال سوم : مرحوم بحرالعلوم مىگويد : وجوب الحفظ ، امرى بديهى و روشن است و نيازى نيست كه شارع مقدّس آن را با چنين تعبيرى بيان كند ؛ و اگر شارع نيز آن را نگويد ، عقل انسان قادر به فهم و درك خواهد بود و حكم مىدهد كه حفظ مال ديگران واجب است . « 2 »\r\n\r\n\r\n","description":"","footnote":"\r\n( 1 ) . السيّد مير عبدالفتاح الحسينى المراغى ، العناوين ، ج 2 ، ص 417 .\r\n( 2 ) . ايشان مىگويد : « . . . دون المعنى الثاني الّذي حاصله : واجب أو لازم على اليد حفظ المأخوذ أو ردّه أو تأديته إلى أن تودّيه ، فإنّ ذلك بين ما هو إظهار لحكم بديهي كتقدير الحفظ . » ؛ ر . ك : السيّد محمّد آل بحر العلوم ، بلغة الفقيه ، ج 3 ، ص 347 .\r\n","page_name":" 63 ","page_number":63},
  {"content":"\r\n\r\nاشكال چهارم : محقّق اصفهانى رحمه الله پس از آن كه به همه احتمالات سه گانه اشكال مىكند ، مىگويد :\r\n« . . . فلذا ، ربّما يتوهّم إرادة الحفظ لخلوّه عن المحاذير المتقدّمة ، إلّا أنّه خلاف الظاهر من حيث إنّ ظاهر الخبر كون نفس المأخوذ على اليد لا حفظه » . « 1 »\r\nايشان مىفرمايد : برخى به جهت آن‌كه در تقدير گرفتن وجوب الحفظ داراى كمترين محذور و اشكال است ، آن را اختيار كرده‌اند ؛ ليكن اين احتمال يك اشكال مهمّ دارد و آن اين كه بر خلاف ظاهر روايت است ؛ زيرا ، ظاهر روايت اين است كه خود عين و مال بر عهده است و نه حفظ آن .\r\nاشكال پنچم : محقّق بجنوردى رحمه الله نيز بر اين نظريه - تقدير گرفتن « وجوب الحفظ » - سه اشكال وارد مىكنند و مىفرمايد :\r\n« أمّا أوّلًا : فلما قلنا إنّ التقدير خلاف الأصل ، لا يصار إليه إلّا لضرورة ، وليس هاهنا ضرورة إلى التقدير . . .\r\nوأمّا ثانياً : فلأنّه صلى الله عليه و آله في مقام بيان ردّ مال الغير الّذي وقع تحت يده وإيصاله إلى صاحبه ، لا في مقام حفظ مال الغير عن التلف . مضافاً إلى أنّ الظاهر من أمثال هذه التراكيب عرفاً هو كون عهدته وذمّته مشغولة بما يكون مستعلياً ، فإذا قال له : عليّ كذا درهم - مثلًا - فهو إقرار واعتراف بأنّ ذلك المقدار على ذمّته وفي عهدته . . . » « 2 » .\r\nاشكال اوّل محقّق بجنوردى رحمه الله اين است كه حكم تكليفى وجوب به عين خارجى تعلّق نمىگيرد ؛ و به همين جهت ، بايد فعلى از افعال مكلّفين مثل ردّ يا حفظ در تقدير گرفته شود كه اين خلاف اصل است و جز در موارد ضرورت\r\n\r\n\r\n","description":"","footnote":"\r\n( 1 ) . محمّدحسين الإصفهانى ، حاشية المكاسب ، ج 1 ، ص 301 .\r\n( 2 ) . السيّد محمّدحسن البجنوردى ، القواعد الفقهيه ، ج 4 ، صص 56 و 57 .\r\n","page_name":" 64 ","page_number":64},
  {"content":"\r\n\r\nچنين چيزى صورت نمىگيرد .\r\nپاسخ اين اشكال آن است كه حتّى بنا بر قول به مشهور نيز به تقدير نياز است ، پس نمىتوان به احتمال سوم چنين اشكالى را وارد ساخت .\r\nاشكال دوّم نيز آن است كه پيامبر اسلام صلى الله عليه و آله در اين حديث ، در مقام بيان ردّ مال و رسيدن آن به صاحبش است ؛ و اين غايت ، با وجوب الحفظ سازگارى ندارد .\r\nعلاوه بر اين دو اشكال ، سوّمين اشكال آن است كه متفاهم عرفى از چنين جملاتى اشتغال ذمّه است ؛ همان‌گونه كه اگر شخصى به ديگر بگويد : « عليّ كذا درهم » ، اقرار و اعتراف كرده به اين كه فلان مقدار مال به ديگرى بدهكار است و ذمّه‌اش مشغول و ضامن اين مقدار مىباشد .\r\nبنابراين ، با توجه به اشكالات پنج‌گانه فوق كه بر كلام محقّق نراقى رحمه الله - مستفاد از حديث « على اليد » ، حكم تكليفى وجوب الحفظ است - وارد مىباشد ، نتيجه اين مىشود كه نمىتوان آن را پذيرفت و اين احتمال باطل است .\r\nهمان‌طور كه بيان شد ، بعضى از فقها بعد از آن‌كه احتمال اوّل و دوّم را ردّ مىكنند ، نتيجه مىگيرند كه احتمال سوم و قول مشهور - دلالت حديث بر حكم وضعى ضمان - متعيّن است . امّا به نظر مىرسد چنين چيزى صحيح نبوده و لازم است كه اين احتمال نيز مورد بررسى و دقّت قرار گيرد . اگر براى استفاده ضمان از حديث « على اليد » ، دليل جداگانه و روشنى قابل ارائه باشد ، احتمال سوم پذيرفته مىشود ؛ و گرنه حديث « على اليد » مجمل مىشود و ديگر قابليّت استدلال براى فقيه را نخواهد داشت .\r\n\r\nاحتمال سوم ، ديدگاه مشهور فقها\r\nهمان‌طور كه در مطالب گذشته نيز اشاره شد ، مشهور فقها از حديث « على اليد » حكم وضعى ضمان را استفاده كرده‌اند ؛ امّا قبل از دقّت و بررسى اين نظريّه ، لازم است دو نكته مقدّماتى را بيان داريم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nنكته اوّل اين است كه مشهور علما از حديث « على اليد » حكم ضمان را هم در صورت بقاى عين مال و هم در صورت تلف آن استفاده مىكنند ؛ ليكن برخى از فقها حكم ضمان در صورت بقاى عين را نتوانسته‌اند تصوير كنند و گفته‌اند : در فرضى كه عين مال وجود دارد ، فقط يك چيز معنا دارد و آن « ردّ المال إلى المالك » است ؛ يعنى اين افراد قائل‌اند كه ضمان فقط در صورت تلف عين مال وجود دارد .\r\nاز اين رو ، به آن‌ها اشكال مىشود كه در كجاى حديث « على اليد » مسأله تلف مال مطرح شده است ؟ روايت مىگويد « على اليد ما أخذت حتّى تؤدّيه » و ظهور روشنى دارد در اين كه همان چيزى كه گرفته شده است ، بايد به مالك بازگردانده شود . به عبارت ديگر ، برخى از بزرگان همانند مرحوم علّامه حلّى قدس سره معتقدند حديث « على اليد » دلالتى بر صورت تلف مال ندارد و حكم مسأله در اين صورت را بايد از ادلّه و روايات ديگر باب غضب به دست آورد .\r\nبنابراين ، در مقابل نظريّه مشهور فقها ، دو نظريّه وجود دارد :\r\n1 ) عدّه‌اى مىگويند : حديث « على اليد » بر ضمان مال در صورت بقاى آن دلالت ندارد و فقط متكفّل حكم صورت تلف است .\r\n2 ) دسته دوّم نيز مىگويند : روايت بر ضمان مال در فرض تلف دلالت ندارد و حكم ضمان در صورت تلف را بايد از ادلّه ديگر باب غصب استفاده كرد ؛ زيرا ، كلمه‌ى « تؤدّيه » در روايت قرينه مىشود كه مقصود اين است كه بايد خود عين بازگردانده شود و در فرض تلف نيز عينى وجود ندارد .\r\nامّا مشهور قائل‌اند كه حديث « على اليد » هم بر ضمان در صورت بقا و هم بر ضمان در صورت تلف مال دلالت دارد و در مباحث آينده كه تفسير ضمان را بيان مىكنيم ، معناى ضمان در صورت بقاى عين مال نيز روشن خواهد شد .\r\nنكته دوّم : برخى گفته‌اند كه حديث « على اليد » بر ضمان بالقوّه - ضمان تقديرى - دلالت دارد ؛ به عبارت ديگر ، شارع مقدّس درصدد اين است كه بيان\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكند بر فرض تلف - على تقدير التلف - ذمّه شخص غاصب مشغول مىشود .\r\nلكن همان‌طور كه محقّق اصفهانى « 1 » رحمه الله نيز مىفرمايد ، حديث « على اليد » دلالت بر حكم فعلى - ضمان فعلى - دارد و نه تقديرى ؛ چرا كه غايت - حتّى تؤدّيه - دلالت بر فعليّت دارد و منظور اداى فعلى است . بنابراين ، مغيّا نيز كه قبل از غايت است ، بايد يك حكم فعلى باشد .\r\nبعد از بيان دو نكته فوق ، نوبت به بررسى قول مشهور مىرسد و اين كه حديث « على اليد » چگونه بر ضمان دلالت مىكند ؟\r\nدر اينجا لازم است ادلّه ذكر شده در كلمات بزرگان مورد بررسى و دقّت قرار گيرد ، تا معلوم گردد كه آيا به وسيله‌ى آن‌ها مىتوان قول مشهور را اثبات كرد و يا آن كه اين ادلّه مورد خدشه و اشكال است و بايد دليل ديگرى ارائه شود ؟ ابتدا كلام صاحب عناوين رحمه الله را ذكر مىكنيم :\r\n\r\nالف ) دلايل محقّق مراغى رحمه الله بر قول به ضمان\r\nمرحوم ميرعبدالفتّاح حسينى قدس سره براى دلالت حديث « على اليد » بر ضمان ، به سه دليل اشاره مىكنند « 2 » كه عبارت است از :\r\n\r\n\r\n","description":"","footnote":"\r\n( 1 ) . ايشان مىفرمايد : « لا يخفى عليك أنّ ما قبل الغاية حيث أنّه مغيّ بالأداء ، فلابدّ من أن يكون أمراً ثابتاً فعليّاً مستمرّاً إلى أن يتحقّق الأداء . . . » ؛ ر . ك : حاشية كتاب المكاسب ، ج 1 ، ص 301 .\r\n( 2 ) . ايشان مىفرمايد : « أنّ إرادة ضمان ما أخذت أظهر من الرواية سواء جعلته بطريق الإضمار فيكون المعنى : « على اليد ضمان ما أخذته » ، أو بطريق المجاز بمعنى كون المراد من الموصولة « ما يضمن » لكمال المناسبة بينه و بين الأصل المأخوذ ، لأنّه إمّا عينه أو مثله أو قيمته - كما سنذكر ذلك مفصّلًا - وكلّ ذلك قائم مقام « ما أخذت » ؛ مع أنّ هذا المعنى هو المتبادر عند إطلاق هذه اللفظة بحيث لا يخطر غيره بالبال حتّى يحتاج في ترجيح المقام إلى ملاحظة باب تعارض الأحوال .\r\nمضافاً إلى فهم الأصحاب - قديماً وحديثاً - ذلك واستدلالهم به على الضمان ، وهو إمّا كاشف عن كون المعنى العرفي ذلك - كما أوضحناه - أو كاشف عن وجود قرينة لم تصل إلينا كانت موجودة عندهم ، وعلى التقديرين فهو - [ أي فهم الأصحاب 
  ] - معيّن للمراد من الخبر رافع للإجمال » . ر . ك : العناوين ، ج 2 ، ص 418 .\r\n","page_name":" 67 ","page_number":67},
  {"content":"\r\n\r\n1 ) استنباط و استدلال علماى قديم و جديد از حديث « على اليد » حكم به ضمان است ؛ اين تلقّى و استنباط فقها يا كاشف از اين است كه معناى عرفى حديث همان ضمان است ؛ و يا كاشف از وجود قرينه‌اى است كه در نزد آنان موجود بوده و به ما نرسيده است و آنان از اين قرينه ، ضمان را فهميده‌اند . در هر دو صورت ، تلقّى و فهم علما ، مراد از خبر را روشن ، و اجمال آن را مرتفع مىسازد .\r\nدر مقام اشكال بر استدلال فوق ، محقّق نراقى رحمه الله « 1 » فرموده است كه فهم اصحاب در اينجا نمىتواند به عنوان دليل واقع شود ؛ چرا كه احتمال ديگرى نيز وجود دارد و آن اين كه فهم اصحاب در اين مسأله مبتنى بر تفسير و اجتهاد خودشان از حديث است . بنابراين ، از آنجا كه فقها بر اساس اجتهادشان اين روايت را به ضمان تفسير كرده‌اند ، فهم آنان نمىتواند دليل براى قول به ضمان باشد .\r\n2 ) دليل ديگرى كه صاحب عناوين رحمه الله براى قول به ضمان ذكر مىكند ، تبادر است ؛ ايشان مىگويد : متبادر از اين تركيب در صورت اطلاق ، ضمان ذواليد است ؛ به نحوى كه غير آن به خاطر نمىرسد تا لازم آيد كه براى ترجيح يكى از دو طرف به قواعد باب تعارض احوال رجوع شود . بنابراين ، فقط معناى ضمان است كه از اين عبارت به ذهن تبادر مىكند ، و تبادر نيز كاشف از معناى حقيقى عبارت است .\r\nمحقّق نراقى رحمه الله به اين استدلال مرحوم ميرعبدالفتّاح قدس سره نيز اشكال كرده و مىفرمايد : اوّلًا ، از جهت صغراى قضيّه ، ما قبول نداريم كه چنين تبادرى وجود دارد ؛ ثانياً ، در بحث تبادر ، تبادرى كه مستند به حاقّ لفظ باشد ، مفيد فايده است ؛ لكن تبادرى كه در اينجا ادّعا مىشود ، ممكن است مستند به اجتهادات ديگران باشد ؛ بنابراين ، قابل قبول نيست . « 2 »\r\n\r\n\r\n","description":"","footnote":"\r\n( 1 ) . ر . ك : عوائد الأيّام ، ص 317 .\r\n( 2 ) . عوائد الأيّام ، ص 317 .\r\n","page_name":" 68 ","page_number":68},
  {"content":"\r\n\r\n3 ) دليل سوّمى كه در عبارت صاحب عناوين رحمه الله مشاهده مىشود ، اين است كه ظاهرترين معناى روايت ، جعل ضمان بر ذمّه آخذ است ؛ اعم از اينكه كلمه‌ى « ضمان » را در تقدير گرفته و بگوييم معناى روايت « على اليد ضمان ما أخذته » است ؛ و يا قائل به مجاز شويم و بگوييم مراد از « ما » ى موصول ، « ضمان مأخوذ » است ؛ به لحاظ مناسبت كاملى كه بين ضمان و اصل مالى كه اخذ شده ، موجود است ؛ زيرا ، ذواليد يا ضامن عين ، يا مثل و يا قيمت مىشود و همه اينها جانشين « ماأخذت » قرار مىگيرند .\r\nالبته ممكن است گفته شود چون احتمال قول به ضمان كمتر از ديگر احتمالات نياز به تقدير دارد ، اظهر است ؛ بدين معنا كه در « وجوب الردّ والأداء » يا « وجوب الحفظ » بايد دو چيز در حديث تقدير گرفته شود ، ولى در قول به ضمان فقط يك چيز بايد در تقدير گرفته شود ؛ و كمى تقدير نيز أولى بوده و سبب ترجيح اين احتمال مىگردد .\r\nدر اشكال به اين سخن مىتوان گفت : گرچه در ادبيّات و تعابير ادبا اين مطلب رايج است كه قِلّت التقدير سبب ترجيح مىگردد ؛ امّا اصل اين است كه اگر معنايى مطابق با عرف و فهم آنان باشد ، متعيّن است ؛ هرچند كه لازمه آن معنا كثرة التقدير باشد ، و اگر لازمه معنايى قِلّت التقدير باشد و يا اصلًا نياز به تقدير نداشته باشد ولى مطابق فهم عرف نباشد ، كنار گذاشته مىشود .\r\nبنابراين ، صرف اين كه يكى از احتمالات از مزيّت كمىِ تقدير برخوردار باشد ، نمىتوان گفت كه ترجيح دارد ؛ بلكه بر فقيه لازم است كه ببيند عرف چه چيزى را از كلام مىفهمد و مطابق با آن نظر دهد . « 1 »\r\n\r\n\r\n","description":"","footnote":"\r\n( 1 ) . فقيه بزرگوار شيخ محمّدحسن مامقانى رحمه الله در حاشيه مكاسب نظير اين مطلب را بيان داشته كه قلّت التقدير نمىتواند مرجّح باشد و بلكه فهم عرف مرجّح است . ايشان مىفرمايد : « لكن الإنصاف تحقّق المرجّح ، لأنّا إذا عرضنا مثل هذا الخطاب على العرف لم يسبق إلى أذهانهم سوى كون عهدة المأخوذ باليد وضمانه عليها ، و من المقرّر في محلّه ، أنّه إن تيسّر تحصيل مراد المتكلّم بما يفهمه أهل العرف من خصوص كلامه ، كان هو المقصد الأصلي ، ولهذا يقدّم ما يفهمونه من خصوص الخطاب الشخصي على ما تقتضيه القواعد العامّة المقرّرة في مباحث الألفاظ ، وهذا واضح . . . » .\r\nغاية الآمال فى حاشية المكاسب ، ج 5 ، ص 55 .\r\n","page_name":" 69 ","page_number":69},
  {"content":"\r\n\r\nدر مورد قسمت دوّم كلام مرحوم صاحب عناوين - كه مىفرمايند اگر قائل به مجاز نيز شويم ، باز ظاهرترين معناى روايت جعل ضمان است . - نيز به نظر مىرسد هرچند ايشان ادّعا مىكند در اين بحث قرينه بر مجاز وجود دارد و آن مناسبت كاملى است كه بين ضمان و اصل مالى كه اخذ شده وجود دارد ، امّا در اينجا نيز بايد معيار را فهم عرفى قرار دهيم ؛ يعنى صرف آن كه بين يك لفظ و معنايى قرينه وجود دارد ، ملاك برترى و ترجيح نمىشود ، بلكه بايد ديد آيا فهم عرفى مطابق با آن است يا نه ؟ و همان معنايى را كه عرف مىفهمد ، اخذ كرد .\r\nبنابراين ، نتيجه بحث از كلام محقّق مراغى رحمه الله اين مىشود كه سه دليل ارائه شده توسط ايشان براى اثبات مدّعاى مشهور كافى نيست و به وسيله آن‌ها نمىتوان حكم وضعى ضمان را از حديث « على اليد » بدست آورد .\r\n\r\nب ) ديدگاه محقّق اصفهانى رحمه الله در مورد قول به ضمان\r\nمحقّق اصفهانى رحمه الله براى قول مشهور دو تقريب ذكر مىكنند كه كلام امام خمينى رحمه الله نيز همانند تقريب دوّم ايشان است و تقريباً همان است كه از قول مرحوم بحرالعلوم در « بلغة الفقيه » با كمى دقّت ، استفاده مىشود .\r\nايشان در تقريب اوّل مىفرمايد :\r\n« ويمكن تقريب ما عن المشهور من الضمان بالقوّة : بأنّ الموجب للخسارة على تقدير التلف حيث إنّه اليد وهو فعليّ ، صحّت الغاية بنحو التحديد للموضوع لثبوت المغيّى بثبوت مقتضيه لا بثبوت علّته التامّة » « 1 » .\r\n\r\n\r\n","description":"","footnote":"\r\n( 1 ) . محمّدحسين الإصفهانى ، حاشية كتاب المكاسب ، ج 1 ، ص 302 .\r\n","page_name":" 70 ","page_number":70},
  {"content":"\r\n\r\nبيان اوّل محقّق اصفهانى رحمه الله اين است كه براى در نظر گرفتن مسأله فعليّت در اين بحث - كه چون غايت عنوان فعلى دارد ، مغيّا نيز بايد فعلى باشد - بايد بگوئيم ما از جهت سبب ضمان كه عبارت از « يد » است و فعليت دارد ، ضمان را استفاده مىكنيم .\r\nطبق اين بيان ، ضمان تعليقى و تقديرى استفاده مىشود ؛ يعنى در صورتى كه بر مالى يد پيدا شود و آن مال تلف شود ، ضمان ثابت است . در نتيجه ، براى دفع اشكال گفته مىشود كه چون سبب ضمان - يد - فعليت دارد ، اين مقدار فعليّت سبب ، براى غايت كفايت مىكند ؛ و مغيّابه ثبوت مقتضىاش ثابت مىشود و نه به ثبوت علّت تامّه‌اش .\r\nاز اين رو ، ايشان خود تقريب دوّمى را ذكر كرده و مىفرمايد : منظور از ضمان فعلى در اينجا عهده است ؛ يعنى مال مأخوذ به محض آن كه ذى اليد بر آن استيلا پيدا كند ، بر عهده او قرار مىگيرد ؛ و به عبارت ديگر ، شارع و يا عقلا ، مال را بر عهده ذى اليد اعتبار مىكنند ؛ نه اين كه گفته شود در اينجا ضرر و خسارتى بر يد است .\r\nمطلب آخر ايشان در واقع ، پاسخ به كسانى است كه ضمان را به خسارت معنا كرده‌اند ؛ به عنوان مثال در « ألق مالك في البحر وعليّ ضمانه » گفته‌اند منظور از ضمان ، خسارت است ؛ و معناى عبارت اين مىشود : « مال خود را در دريا بينداز و خسارت آن بر عهده من است » . مرحوم محقّق اصفهانى مىفرمايد : در اينجا مسأله ضرر و خسارت مطرح نيست ، بلكه ضمان به معناى عهده و تعهّد است ؛ و اين عهده ، هم داراى آثار تكليفى است و هم آثار وضعى ؛ بدين معنا كه بايد آن مال را حفظ و ردّ كرد و در صورت تلف ، مثل يا قيمت آن\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبه مالك پرداخته شود .\r\nعبارت محقّق اصفهانى رحمه الله چنين است :\r\n« وأولى منه ، أنّ المراد من الضمان الفعلي هي العهدة ، والمأخوذ يدخل في عهدة ذي اليد بمجرّد وضع اليد عليه ، فمفاد الخبر حينئذ كون المأخوذ على عهدة ذياليد ، لا أنّه ضرر أو خسارة على اليد ؛ واستفادة العهدة من نفس إثبات المأخوذ على اليد لأنّ معنى استقراره على اليد كون ذي اليد هو المرجع والمأخوذ به ، وهو معنى اعتباره على عهدته ؛ وللعهدة آثار تكليفيّة ووضعيّة من حفظه وأدائه مع التمكّن وأداء بدله عند الحيلولة أو عند التلف . . . » « 1 » .\r\nنكته‌اى را كه مىتوان علاوه بر كلمات مرحوم اصفهانى قدس سره بيان نمود ، اين است كه تقسيم حكم به تكليفى و وضعى ، اصطلاحى است كه در ميان فقها رايج شده ، و در زمان پيامبر اكرم صلى الله عليه و آله كه اين روايت را به مردم القا فرمودند ، حتّى در ميان خواصّ اصحاب نيز چنين اصطلاحى مطرح نبود است ؛ تنها معنايى كه عرف از مثل اين عبارت مىفهميده ، معناى عهده بود ؛ و ضمان نيز همان تعهّد و عهده است ؛ منتها اگر تعهّد - ضمان - نسبت به شخص و افراد باشد ، نه نسبت به اموال ، از آن به كفالت تعبير مىشود .\r\nبنابراين ، عرف و لغت قرينه است بر اين كه « على » به معناى عهده و تعهّد است ؛ و اين معنا با غايت « حتّى تؤدّيه » موجود در روايت نيز سازگارى دارد . از ديگر سو ، كلمه « يد » نيز قرينه است بر اين كه روايت ، ابتداءً درصدد بيان حكم « وجوب الردّ » يا « وجوب الحفظ » نيست . اگر بخواهند مالى را به كسى بدهند تا آن را حفظ كند ، نمىگويند « على يدك » ؛ هيچ‌كس براى وجوب حفظ و يا وجوب ردّ چنين عبارتى را استعمال نمىكند ؛ بلكه اين عبارت با عهده و تعهّد سازگارى دارد . نتيجه اين مىشود كه « على اليد » درصدد بيان اين معناست كه ذى اليد متعهّد مالى است كه آن را اخذ مىكند .\r\n\r\n\r\n","description":"","footnote":"\r\n( 1 ) . محمّدحسين الإصفهانى ، حاشية المكاسب ، ج 1 ، ص 302 .\r\n","page_name":" 72 ","page_number":72},
  {"content":"\r\n\r\n\r\nج ) ديدگاه امام خمينى رحمه الله در مورد قول به ضمان\r\nدر مقابل محقّق اصفهانى رحمه الله كه مىفرمايد عهده هم اثر تكليفى دارد و هم اثر وضعى ، كلام مرحوم امام خمينى قدس سره قرار دارد كه ايشان فقط حكم وضعى را استفاده مىكنند . امام رحمه الله در اشكال به مرحوم شيخ انصارى قدس سره - كه فرمود : « على » اگر به مال نسبت داده شود ، دلالت بر ضمان و حكم وضعى دارد ؛ و اگر به فعلى از افعال نسبت داده شود ، بر حكم تكليفى دلالت دارد - بيان كردند كه بين اين دو اسناد فرقى نيست و « على » دلالت بر عهده دارد و از استقرار بر عهده ، حكم وضعى استفاده مىشود و به آيه‌ى شريفه « وَلِلَّهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلًا » مثال زدند كه در اينجا با اين كه « على » به فعلى از افعال مكلّفين استناد داده شده است ، ولى دلالت بر حكم وضعى مىكند و در اينجا حجّ به عنوان دينى بر عهده مكلّف است و در صورت مرگ شخص ، بايد همانند ساير ديون او عمل شود .\r\nاشكال و جواب\r\nممكن است گفته شود يكى از اقوال و احتمالات ذكر شده در مورد حديث « على اليد » اين بود كه « على اليد » هم بر حكم تكليفى دلالت دارد و هم بر حكم وضعى ؛ و اين مطلبى كه از محقّق اصفهانى رحمه الله نقل شد ، گوياى همين مطلب است .\r\nدر پاسخ گفته مىشود كه در اينجا نمىگوئيم حديث « على اليد » به دلالت مطابقى بر هر دو حكم وضعى و تكليفى دلالت دارد ، و يا به دلالت مطابقى بر حكم وضعى و به دلالت التزامى بر حكم تكليفى دلالت دارد - همان‌گونه كه محقّق نائينى رحمه الله چنين نظرى دارند - ؛ ليكن طبق بيان مرحوم اصفهانى قدس سره ، حديث « على اليد » به دلالت مطابقى و التزامى ، نه بر حكم وضعى و نه بر حكم تكليفى دلالت دارد ، بلكه « على اليد » دلالت بر عهده دارد و مىگويد مال\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاخذ شده بر عهده ذىاليد است ؛ و اين عهده است كه داراى اثر تكليفى و وضعى است .\r\n\r\nنتيجه فصل اوّل\r\nبنابراين ، بر اساس مطالب ذكر شده به اين نتيجه مىرسيم كه « على اليد » به معناى « على عهدة ذىاليد » و اعم از حكم وضعى و تكليفى است ، نه مساوى با آن‌ها ؛ و در اينجا اصلًا بحث ضمان تعليقى و تلف مطرح نمىشود ، بلكه حكم فعلى عهده و تعهّد مطرح است كه حتى در زمان باقى بودن عين مال ، ضمان معنا خواهد داشت . علاوه آن كه در اين معنا ، احتياجى به تقدير گرفتن ضمان نيز وجود ندارد ؛ و خيال نشود كه بالاخره در اين معنا نيز كلمه « عهده » در تقدير گرفته شد ؛ زيرا ، در پاسخ خواهيم گفت : عهده معنايى است كه لفظ « على » در آن استعمال شده است .\r\nتا اين‌جا ، بحث روايت از جهت فقه الحديث ، به اتمام مىرسد ؛ و معناى حديث با توجّه به احتمالاتى كه داده شد ، كاملًا روشن گرديد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل دوّم : حقيقت ضمان\r\nبحث ديگرى كه به نظر ، طرح آن لازم مىنمايد ، اين مطلب است كه حقيقت و معناى ضمان چيست ؟ هرچند كه جايگاه اصلى اين مسأله در كتاب البيع و در بحث مقبوض به عقد فاسد است ، لكن در اينجا به صورت مختصر به آن مىپردازيم و تفاسير مختلفى را كه در اين زمينه بيان شده است ، ذكر مىكنيم .\r\nامّا قبل از ذكر تعابير مختلفى كه در مورد حقيقت ضمان وارد شده ، لازم است دو نكته به عنوان مقدّمه بيان شود .\r\n1 ) تأثير اختلاف آثار در حقيقت ضمان\r\nفقهاى گرانقدر اماميه هنگام طرح و بيان مسأله ضمان ، آن را در موارد و ابواب مختلفى از فقه همچون ضمان اموال ، ضمان اشخاص ، ضمان عقود ، ضمان معاوضه و . . . بيان مىكنند كه هر كدام نتيجه‌اى خاصّ را به دنبال دارد ؛ سؤال اين است كه آيا اختلاف ضمان به حسب موارد و آثار ، موجب اختلاف حقيقت ضمان نيز مىشود ؟ آيا معناى ضمان در « من أتلف مال الغير فهو له ضامن » با\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nضمانى كه از « على اليد ما أخذت حتّى تؤدّيه » استفاده مىشود ، متفاوت است ؟\r\nبه نظر مىرسد همان‌گونه كه محقّق اصفهانى و ميرزاى نائينى رحمهما الله نيز تصريح كرده‌اند ، اختلاف آثار موجب اختلاف در حقيقت ضمان نمىشود ؛ بلكه ضمان داراى حقيقت واحدى است كه در تمامى موارد جريان دارد .\r\n2 ) آيا ضمان داراى معناى شرعى جديدى است ؟\r\nنكته دوّمى كه تذكر به آن لازم مىنمايد ، پاسخ به اين سؤال است كه آيا براى ضمان در شريعت ، معنايى غير از معناى عرفى و عقلى آن وجود دارد ؟\r\nپاسخ اين سؤال منفى است . غرض از بررسى حقيقت ضمان اين نيست كه آيا ضمان داراى حقيقت شرعيه و يا متشرّعه‌اى است ، بلكه هدف آن است كه بررسى كنيم آيا عقلا بين صور مختلفى كه در ابواب گوناگون و در موارد مختلف ضمان مانند باب يَد و اتلاف و ضمان عقدى ، وارد شده است ، فرق مىگذارند ؛ و يا آن كه موارد وارده در شريعت ، بر همان معناى معهود در نزد عقلا حمل مىشود ؟ نظير آن‌چه كه در مورد معناى بيع صورت گرفته است كه فقها در ابتداى كتاب البيع ، تعاريف گوناگونى از بيع بيان و تصريح مىكنند كه بيع داراى حقيقت شرعيه و متشرّعه نيست . اين كار آنان براى اين است كه معلوم شود بيع عندالعقلاء چه معنايى دارد ؛ و گرنه نمىخواهند معنايى جديد از بيع ارائه دهند .\r\nدر اين بحث نيز كه تفاسير مختلف ضمان را بيان مىكنيم ، بدان جهت است كه معناى عقلايى ضمان را مشخص سازيم ؛ به علاوه اين كه آيا مىتوان تعابير و رواياتى كه در باب ضمان وارد شده است را بر آن معناى عقلايى حمل كرد يا نه ؟\r\nبعد از بيان اين دو نكته ، اكنون تفاسير متعدّدى كه در مورد حقيقت ضمان مطرح شده و عبارت از پنج تفسير است را بيان مىكنيم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nگفتار اوّل : ديدگاه علماى اماميه در مورد ضمان\r\n\r\n1 - ديدگاه شيخ انصارى رحمه الله : تدارك و خسارت شيىء مضمون\r\nتفسير اوّل در حقيقت ضمان ، تفسير شيخ اعظم انصارى رحمه الله است ؛ ايشان در قاعده « مايضمن بصحيحه يضمن بفاسده » در بيان مراد از ضمان مىفرمايد :\r\n« والمراد بالضمان في الجملتين : هو كون دَرَك المضمون ، عليه ، بمعنى كون خسارته ودَرَكه في ماله الأصلي ، فإذا تلف وقع نقصان فيه ؛ لوجوب تداركه منه . . . » « 1 » .\r\nشيخ اعظم رحمه الله مىگويد : ضمان عبارت است از اين كه تدارك و خسارت شيىء مضمون بر عهده ضامن است ؛ هنگامى كه آن شيىء تلف مىشود ، در مال اصلى ضامن نقصان واقع مىشود ؛ چه آن كه ضامن بايد از اموالى كه متعلق به خودش است ، آن مال را تدارك نمايد .\r\n\r\n2 - ديدگاه مرحوم علّامه رحمه الله : تحقّق معاوضه قهريّه\r\nتفسير و بيان ديگرى كه مرحوم شيخ آن را نقل مىكند و علّامه رحمه الله در كتاب تحرير « 2 » و مرحوم تسترى صاحب مقابس نيز آن را قائل شده‌اند ، اين است كه ضمان عبارت است ا ز : « أن يتلف المال مملوكاً للضامن » ؛ بازگشت اين معنا در مورد غصب بدين صورت است كه در فرض تلف مال در دست غاصب ، معاوضه قهريّه محقّق مىشود ؛ به اين صورت كه مال تلف شده ، يك لحظه قبل از تلف در ملك غاصب قرار مىگيرد و عوض آن به ملك صاحب مال تلف شده منتقل مىشود .\r\n\r\n\r\n","description":"","footnote":"\r\n( 1 ) . مرتضى الأنصارى ، كتاب المكاسب ، ج 3 ، ص 183 .\r\n( 2 ) . العلّامة الحلّى ، تحرير الأحكام الشرعيّة على مذهب الإماميّة ، ج 4 ، صص 530 و 531 ، مسألة الأواني المكسورة .\r\n","page_name":" 77 ","page_number":77},
  {"content":"\r\n\r\nاشكالات وارد بر اين تفسير\r\nشيخ انصارى رحمه الله به اين تعريف ، دو اشكال مىكند ؛ اولًا : لازمه اين تفسير آن است كه هر مالكى ضامن مال خود باشد ؛ چرا كه در اين صورت نيز « تلف المال مملوكاً له » صدق مىكند ؛ در حالى كه اين معنا خلاف فهم عرف است و هيچ‌گاه گفته نمىشود كه : « الانسان ضامن لأمواله » « 1 » .\r\nثانياً : اشكال دوّمى كه بر تعريف فوق وارد مىشود ، آن است كه تحقّق معاوضه قهريّه بدون بيع و شراء ، از آنجا كه بر خلاف قواعد اوّليه و ادلّه ثابت در باب معاملات است ، احتياج به دليل قوى و محكم دارد ؛ مانند بيع العمودين در بحث « لا عتق إلّافي ملك » ؛ امّا در باب ضمان هيچ دليلى بر معاوضه قهريه نداريم . « 2 »\r\n\r\n3 - ديدگاه محقّق نائينى رحمه الله : بودنِ مال در ذمّه\r\nمحقّق نائينى رحمه الله در بيان معناى ضمان ، مىفرمايد : ضمان داراى دو معناست :\r\n1 - معناى مصدرى ، و 2 - معناى اسم مصدرى .\r\nمعناى مصدرى ضمان در قاعده « الخراج بالضمان » مطرح مىشود و منظور تعهّد معاملى است كه شارع مقدّس آن را امضا فرموده است - « الضمان المصدري : هو التعهّد المعاملي الّذى أمضاه الشارع » « 3 » - ؛ امّا معناى اسم مصدرى ضمان در قاعده « ما يضمن بصحيحه يضمن بفاسده » مطرح مىشود ، و مراد از آن اين است كه هر كسى كه ضامن چيزى هست ، منفعت آن هم از\r\n\r\n\r\n","description":"","footnote":"\r\n( 1 ) . ر . ك : مرتضى الأنصارى ، كتاب المكاسب ، ج 3 ، ص 183 . عبارت مرحوم شيخ چنين است : « وأمّا مجرّد كون تلفه في ملكه بحيث يتلف مملوكاً له - كما يتوهّم - فليس هذا معنى للضمان أصلًا ، فلا يقال : إنّ الإنسان ضامن لأمواله » .\r\n( 2 ) . ر . ك : محمّد الفاضل اللنكرانى ، القواعد الفقهيّة ، ج 1 ، ص 101 .\r\n( 3 ) . موسى النجفى الخوانسارى ، منية الطالب فى شرح المكاسب ، تقريراً لأبحاث الميرزا النائينى ، ج 1 ، ص 143 .\r\n","page_name":" 78 ","page_number":78},
  {"content":"\r\n\r\nبراى اوست . - « من كان ضامناً لشيء - سواء كان منشأ الضمان هو الغصب أو غيره - فمنفعته له » « 1 » - . محقّق نائينى رحمه الله در ادامه مىفرمايد :\r\n« وبالجملة : معنى الضمان كون المال في الذّمة ، و من آثار ثبوت المال في الذّمة الغرامة والخسارة ، لا أنّ الغرامة معناه الحقيقي » « 2 » ؛ به طور كلّى ، ضمان عبارت است از اين كه مال در ذمّه شخص قرار بگيرد ؛ غرامت و خسارت هم از آثار ثبوت مال در ذمّه است ، نه اين كه غرامت معناى حقيقى ضمان باشد .\r\nقسمت آخر كلام محقّق نائينى رحمه الله كه مىفرمايد : « لا أنّ الغرامة معناه الحقيقي » ، در حقيقت ، تعريض به تعريف مرحوم شيخ انصارى قدس سره است كه فرمود ضمان عبارت است از « درك الشيء على الضامن » و خسارت را به عنوان معناى حقيقى ضمان بيان كرد . ميرزاى نائينى رحمه الله مىگويد خسارت معناى حقيقى ضمان نبوده و بلكه از آثار ضمان است .\r\nنتيجه‌اى كه از كلام مرحوم نائينى گرفته مىشود اين است كه اوّلًا غرامت ، معناى مطابقى ضمان نيست ؛ و ثانياً تصريح نمىكنند كه آيا حكم تكليفى ، مثل وجوب ردّ ، مىتواند از آثار ضمان باشد يا نه ؟ و اين را مجمل باقى مىگذارند .\r\n\r\n4 - قرار گرفتن مال در عهده‌ى ضامن\r\nاين تفسير از كلمات مرحوم آخوند و مرحوم اصفهانى و محقّق بروجردى رحمهم الله استفاده مىشود . كلمات اين بزرگان در بعضى از جهات اختلاف دارند ؛ ليكن همه آنها در اين جهت مشترك هستند كه تصريح دارند حكم تكليفى از آثار ضمان است . از اين رو ، لازم است در بيان تفسير چهارم از حقيقت ضمان ، ابتدا نظرات اين سه فقيه عالىمقام را ذكر نماييم .\r\n\r\n\r\n","description":"","footnote":"\r\n( 1 ) . همان ، ص 142 .\r\n( 2 ) . همان ، ص 265 .\r\n","page_name":" 79 ","page_number":79},
  {"content":"\r\n\r\n\r\nالف ) نظريّه آخوند خراسانى رحمه الله\r\n« لايخفى ، أنّ الضمان هو اعتبار خاصّ ، يترتّب عليه آثار تكليفاً ووضعاً ، منها لزوم أداء المضمون إلى المضمون له ، لو تمكّن منه ، وأداء بدله من قيمته أو مثله ، لو لم يتمكّن من أدائه ، لتلف ونحوه ؛ وهو بهذا المعنى لا يكاد يكون في مال نفس الضامن ، بل في مال غيره ، فلا يكون في العقد الصحيح ضمان بمعناه الحقيقي » « 1 » .\r\nايشان بيان مىكند كه ضمان يك اعتبار خاص - اعتبار عقلايى و شرعى - است ؛ منظور از آن اين است كه مال بر عهده ضامن قرار مىگيرد ؛ و اين عهده ، داراى آثار وضعى و تكليفى خواهد بود . از جمله اين آثار آن است كه شخص ضامن بايد مال مضمون را به مضمون له ( مالك ) برگرداند ؛ حال اگر عين مال موجود باشد ، همان را بازگرداند و اگر موجود نباشد و مثلًا تلف شده باشد ، لازم است كه مثل يا قيمت آن ( بدلش ) را به مالك بپردازد .\r\nمرحوم آخوند با اين بيان به شيخ انصارى ؛ نيز اشكال مىكند كه در اين صورت ، ضمان ربطى به مال و اموال ضامن ندارد كه گفته شود در مال ضامن نقصان حاصل مىشود ؛ بلكه بر ضامن لازم است مال مضمون له را بازگرداند و به او بپردازد .\r\nايشان همچنين با عبارت « فلا يكون في العقد الصحيح ضمان بمعناه الحقيقي » ، علاوه بر شيخ انصارى رحمه الله به مرحوم نائينى نيز اشكال مىكنند كه ضمان به معناى حقيقىاش - اعتبار خاصّ - در باب معاوضه و ضمان معاوضى جريان ندارد .\r\nشيخ انصارى و ميرازى نائينى رحمهما الله قائل‌اند كه ضمان در باب معاوضه جريان دارد ؛ بدين صورت كه اگر بايع جنسى را به مشترى بفروشد ، در مقابل دريافت\r\n\r\n\r\n","description":"","footnote":"\r\n( 1 ) . محمّدكاظم الخراسانى ، حاشية المكاسب ، ص 30 .\r\n","page_name":" 80 ","page_number":80},
  {"content":"\r\n\r\nثمن متعهّد مىشود كه عوض آن ( مثمن ) و مبيع را به مشترى بدهد ؛ مشترى نيز تعهّد مىكند در برابر دريافت مبيع ، ثمن ( عوض مبيع ) را به بايع تحويل دهد ؛ مرحوم شيخ انصارى قدس سره نام اين « عوض المسمّى » را ضمان معاوضى گذاشته‌اند .\r\n\r\nب ) نظريّه محقّق اصفهانى رحمه الله\r\nمرحوم اصفهانى در مورد معناى ضمان مىفرمايد : « ضمان عبارت است از اين كه يك چيزى ضمن عهده قرار مىگيرد و معناى ضمان چيزى جز تضمّن ، مضمون و مانند اينها نيست و به همين اعتبار كه شيىء در ضمن عهده قرار مىگيرد بر آن اطلاق ضمان مىشود ؛ و ضمان به معناى حفظ و رعايت نيست .\r\nايشان در تقسيم و بيان انواع ضمان مىفرمايد : 1 ) گاه خود شخص مىآيد و چيزى را در عهده خودش قرار مىدهد ؛ مانند « عقد ضمان » كه ضامن خود مىگويد مديون است و متعهّد به پرداخت مضمون عنه مىشود ؛ و همين‌طور در مطلق معاوضات چنين ضمانى جريان دارد كه هر يك از بايع و مشترى ضامن مىشوند كه در برابر دريافت ثمن و مثمن ، بدل آن را به ديگرى بدهد .\r\n2 ) و گاه ضمان از طريق جعل شارع و عرف است ؛ مانند غرامت‌هاى شرعيه ( كفّارات ) و غرامت‌هاى عرفيه كه اگر به عنوان مثال ، مكلّفى روزه خود را بخورد ، شارع مقدّس به عهده او كفّاره قرار مىدهد و شخص بايد كفّاره‌اى را كه شارع مشخص كرده است ، بپردازد .\r\nمحقّق اصفهانى رحمه الله در انتهاى كلام خود بيان مىكنند كه در هر دو صورت ، ضمان داراى آثار وضعى و تكليفى است ، امّا معناى عهده ( ضمان ) به واسطه اختلاف آثار فرقى نمىكند .\r\nنكته‌اى را كه بايد به آن توجّه داشت ، اين است كه كلام مرحوم اصفهانى با\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nمرحوم آخوند خراسانى از يك جهت اشتراك و از جهت ديگر تفاوت دارد ؛ هر دو بزرگوار در اين جهت كه ضمان ، هم داراى آثار تكليفى است و هم آثار وضعى دارد ، مشترك هستند ؛ ولى در اين جهت كه مرحوم آخوند بيان مىكند چنين معنايى در ضمان معاوضى جريان ندارد ، باهم اختلاف دارند . محقّق اصفهانى رحمه الله نيز همانند شيخ انصارى و ميرزاى نائينى رحمهما الله قائل است معنايى كه از براى ضمان وجود دارد ، در ضمان معاوضى نيز وجود داشته و عقلا « كون المبيع على عهدة البايع وبالعكس » را اعتبار مىكنند .\r\nبه نظر مىرسد كه حقّ نيز در مقابل آخوند خراسانى رحمه الله با ايشان است .\r\nعبارت محقّق اصفهانى رحمه الله چنين است :\r\n« والتحقيق : في معنى الضمان : هو كون الشيء في ضمن العهدة ، إذ ليس معنى هذا المادّة إلّاما يفيده التضمّن والمضمون وأشباه ذلك ؛ ويطلق الضمان على كون الشيء في العهدة باعتبار كونه في ضمن العهدة ، فكأنّ الشخص بعهدته متضمّن له . . .\r\nوهذا المعنى قد يكون بتسبيب من الشخص ، كما في عقد المضان بأنحائه حتّى ضمان النفس ، فإنّ مرجعه إلى تعهّد إحضاره ، وكما في مطلق المعاوضات ، لتعهّد كلّ منها والتزامه بأخذ المال ببدله ، ولذا عبّر عنه بضمان المعاوضة . . .\r\nوقد يكون بجعل من الشارع أو العرف ، كما في التغريمات الشرعيّة والعرفيّة ، فإنّهما يعتبران المأخوذ أو المُتلَف في عهدة الشخص .\r\nوالعهدة في كلّ مقام لها آثار تكليفيّة أو وضعيّة ، ولكنّه لا يختلف معنى العهدة باختلافها ، فكون الضمان تارة ضمان المعاوضة وأخرى ضمان التكفّل وثالثة ضمان الغرامة وهكذا لا يوجب اختلافاً في معناه . . . » « 1 » .\r\n\r\n\r\n","description":"","footnote":"\r\n( 1 ) . محمّدحسين الاصفهانى ، حاشية المكاسب ، ج 1 ، صص 307 و 308 .\r\n","page_name":" 82 ","page_number":82},
  {"content":"\r\n\r\n\r\nج ) نظريّه محقّق بروجردى رحمه الله\r\nنظرات مرحوم آقاى بروجردى قدس سره در تقريراتى كه از ايشان با عنوان « تقريرات ثلاثة » چاپ شده ، در بحث كتاب الغصب آن وجود دارد ؛ لكن آن‌چه كه ما در اينجا ذكر مىكنيم بر اساس مطالبى است كه والد بزرگوار دام ظلّه در كتاب « القواعد الفقهيّة » از يكى از مخطوطات مباحث غصب ، كه با آن‌چه در تقريرات ثلاثه آمده ، تفاوت زيادى دارد ، نقل مىنمايد . نكاتى در اين بحث در كلام محقّق بروجردى رحمه الله وجود دارد كه در كلمات ديگران كمتر ديده مىشود .\r\nمطلب اوّل : آن است كه ايشان مىفرمايد : بين مسأله عهده - كه ما از ضمان ، به عهده تعبير مىكنيم - و اشتغال ذمّه فرق است . شاهدشان نيز آن است كه در باب دين ، ذمّه مديون و مقترض اشتغال دارد كه در زمان معيّن ، دين و قرض خود را بپردازد ؛ ليكن هيچ فقيهى نمىگويد مقترض يا مديون ضامن است ؛ و از همين‌جا كشف مىشود كه بين ذمّه و عهده از نظر فقهى تغاير است ، هرچند كه در لغت بين آن‌ها فرقى نگذارند .\r\nفرق ذمّه و عهده بايد در اين باشد كه ذمّه يك عنوان كلّى داشته و به امرى كلّى تعلّق پيدا مىكند ، امّا عهده در اغلب موارد به امر جزئى خارجى تعلّق پيدا مىكند . مثلًا در باب دين ، زمانى كه زيد از عمرو چيزى را قرض مىگيرد ، ذمّه‌اش به عنوان كلّى دين مشغول مىشود ؛ ايشان ذمّه را به ظرف ذهن تشبيه كرده و مىفرمايد : همان‌گونه كه ذهن جايگاه و ظرف براى مفاهيم كلّى است ، ذمّه نيز جايگاهى است كه به امور كلّى اشتغال پيدا مىكند ، بر خلاف عهده كه به شيىء موجود معيّن خارجى - چه در اموال و چه در اشخاص - متعلّق مىشود ؛\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nهنگامى كه گفته مىشود ذمّه زيد بر فلان مال تعلّق گرفته است ، يعنى آن مال معيّن خارجى به وصف كونه فى الخارج ، متعلّق از براى عهده قرار مىگيرد ؛ و يا در باب كفالت ، مثلًا عهده زيد مشغول به عمرو مىشود و زيد كفيل او محسوب مىگردد . بنابراين ، در اغلب موارد ، عهده به يك امر معيّن خارجى تعلّق پيدا مىكند و معناى ضمان نيز همين مطلب است و در فارسى به آن « عهده‌دارى » مىگويند كه ترجمه دقيق فقهى ضمان است .\r\nمطلب دوّم : آن است كه بر چنين ضمانى كه حكم وضعى اعتبارى است ، دو حكم تكليفى مترتّب مىشود : يكى آن‌كه مال تا زمانى كه وجود دارد و باقى است ، واجب است كه به مالكش بازگردانده شود ؛ و ديگر آن‌كه اگر مال تلف شد ، بر ضامن است كه بدل آن - مثل يا قيمتش - را به مالك بدهد .\r\nالبته بايد توجّه داشت كه اين دو حكم تكليفى مجموعاً خصوصيت دارد و نمىتوان اين دو را از هم تفكيك كرد ؛ و در صورتى كه اگر يكى باشد بدون ديگرى ، ضمانى وجود نخواهد داشت ؛ مانند باب امانت كه بر امين واجب است مال امانى را به مالكش بازگرداند ، لكن هيچ‌گاه گفته نمىشود كه امين ضامن است ؛ زيرا ، امين در فرض تلف مال - البته بدون تعدّى و تفريط - لازم نيست كه چيزى را به مالك بدهد و ذمّه او برى است . بنابراين ، ضمان در صورتى معنا دارد كه دو حكم تكليفى فوق هر دو باهم باشد ؛ يعنى : « إذا كان العين موجودة يجب ردّها وإذا كانت تالفة يجب ردّ بدلها » .\r\nايشان ضمان را به باب اباحه و ملكيّت تشبيه مىكند و مىفرمايد : اين كه بايد هر دو حكم با هم باشد ، مانند باب اباحه و ملكيّت است ؛ بدين معنا كه اگر مالى براى انسان مباح باشد ، جواز تصرّف دارد ، لكن هر جواز تصرّفى دالّ بر ملكيّت نيست ؛ چه آن كه ملكيّت - كه يك حكم وضعى است - در مواردى است كه چند حكم تكليفى وجود داشته باشد ؛ يكى از آن احكام ، « جواز تصرّف » است ؛ و علاوه بر اين ، بايد دو حكم ديگر « انتقال المال إلى الوارث حين الموت » و « تعلّق الخمس بالمال » نيز وجود داشته باشد تا ملكيّت محقّق شود ؛ و به عبارت ديگر ، در مواردى كه اين احكام تكليفيّه سه‌گانه موجود\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاست ، ملكيّت هم وجود دارد . در مورد ضمان نيز همين‌طور است و بايد هر دو حكم « وجوب ردّ العين » و « وجوب ردّ بدلها » باهم باشند تا ضمان محقّق شود .\r\nمطلب سوم : محقّق بروجردى رحمه الله در ادامه به يك اشكال پاسخ داده و مىگويد : با اين بيان ، مىتوان قضيّه حمليّه در حديث « على اليد » را تصوير نمود . اشكال اين است كه در علم اصول ، بزرگانى مانند مرحوم آخوند خراسانى ، مرحوم محقّق اصفهانى ، خود مرحوم محقّق بروجردى و والد بزرگوار ، مطرح مىكنند ملاك حمل در باب قضايا ، اتحاد و هوهويّت است ؛ در حديث « على اليد » كه گفته مىشود « ما أخذت » مبتداى مؤخّر و « على اليد » خبر مقدّم است و مشهور علما از اين حديث ، حكم وضعى ضمان را فهميده‌اند ، اشكال مىشود كه « مأخوذ » كه همان « ما أخذت » مىباشد ، عين خارجى است ، امّا « على اليد » به معناى عهده بوده و امرى اعتبارى است ، نه خارجى ؛ در اينجا چگونه تشكيل قضيّه را تصوير مىكنيد ؟ اينجا كه بين موضوع و محمول ، اتحاد و هوهويّت نيست ؟ به عبارت ديگر ، اين شيىء خارجى به وصف خارجيّت ، چگونه مىتواند بر عهده قرار بگيرد ؟\r\nمرحوم آقاى بروجردى رحمه الله در جواب از اشكال مىفرمايد : ما نمىخواهيم بگوئيم شيىء خارجى به وصف خارجيّتش در عهده قرار مىگيرد ، بلكه مىگوئيم چنين شيئى متعلّق يك امر اعتبارى هم قرار مىگيرد ؛ هنگامى كه چيزى اعتبار مىشود ، گاه متعلّق آن يك امر ذهنى است و گاه آن متعلّق امرى خارجى است ؛ درست همانند موردى كه گفته مىشود فلان شيىء مال زيد است ؛ در اينجا هيچ تغيير و تغيّرى در عالم خارج بوجود نمىآيد ، بلكه آن شيىء متعلّق يك امر اعتبارى قرار مىگيرد . و از همين جا ملاك حمل در قضيّه حمليّه كه مسأله اتّحاد و هوهويّت است ، درست مىشود .\r\nمطلب چهارم : ايشان به اين نكته مىپردازند كه گاه ضمان به يك امر كلّى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمتعلّق مىشود و اين در باب عقدالضمان است كه ضامن عهده‌دار ذمّه مديون - كه يك امر كلّى است - مىشود . و از اينجا به اختلافى كه در عقدالضمان بين مذهب اماميّه و اهل‌سنّت وجود دارد ، اشاره مىفرمايند كه بر اساس مذهب اماميّه ، ضمان به معناى نقل ذمّه است ؛ بدين معنا كه وقتى ضامن ، دين مديون را پذيرفت ، دين كه بر عهده مديون قرار داشت ، به ذمّه ضامن انتقال پيدا مىكند و اين هم به جهت وجود روايات خاصّى است كه در اين زمينه از اهل‌بيت عليهم السلام رسيده است .\r\nليكن چنين معنايى مخالف با بناى عقلاست . متعارف در ميان عقلا اين است كه اگر شخصى ضامن ديگرى شود ، ذمّه مديون از اشتغال خالى نمىشود ؛ و از سوى ديگر ، علماى اهل سنّت نيز چون روايات وارده از اهل‌بيت عليهم السلام را قبول ندارند ، ضمان را به همان معناى متعارف در بين عقلا تفسير كرده و مىگويند : « الضمان عبارة عن ضمّ ذمّة إلى ذمّة اخرى » . در اين صورت ، به صرف اشتغال ذمّه ضامن ، ذمّه مديون برى نمىشود ؛ بر خلاف مذهب اماميّه كه ذمّه مديون برى مىشود .\r\nمحقّق بروجردى رحمه الله در ادامه مىفرمايد : در اينجا كه ضامن عهده‌دار ذمّه مديون مىشود ، ضمان به يك امر كلّى - دين - تعلّق پيدا كرده است و بنابراين ، متعلّق آن امر جزئى نيست . - البته به اين نكته بايد توجّه داشت كه « دين » گرچه امر كلّى است ، ولى دينى كه در خصوص ذمّه مديون متعيّن است ، جزئى مىشود ؛ مثل آن كه مفهوم كلّى انسان در ذهن تصوّر مىشود ، ولى آن مفهوم كلّى كه ذهن انسان در آن زمان تصوّر مىكند ، جزئى مىشود . - در اين صورت ، جمع بين عهده و اشتغال ذمّه مىشود ؛ از يك طرف عهده است كه به خصوص ذمّه يك فرد چون متعلّق شده است ، جزئى گرديده است ؛ و از ديگر سو ، اشتغال ذمّه ضامن به دين تعلّق پيدا كرده كه يك عنوان كلّى دارد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمطلب پنجم : آخرين مطلبى كه مرحوم آقاى بروجردى قدس سره ذكر مىكند ، اين است كه مطابق بيان ما و تعريفى كه از ضمان ارائه كرديم ، چنين معنايى در باب معاوضات - ضمان معاوضى - وجود ندارد . بدين صورت كه تعلّق ضمان به امر كلّى فقط در باب عقد الضمان محقّق است ؛ حال در موردى كه بيع به يك امر كلّى تعلّق پيدا كرده است ، قبل از تحقّق بيع اشتغال ذمّه‌اى وجود ندارد ، هنگامى هم كه بيع محقّق مىشود ، ذمّه بايع مشغول مىشود به اين كه مبيع را به مشترى تحويل دهد و ذمّه مشترى مشغول مىشود كه ثمن را به بايع دهد ، و زائد بر اين ، چيزى به نام ضمان نداريم كه گفته شود بايع و يا مشترى ضامن است . بنابراين ، « لامعنى للضمان في ضمان المعاوضات » كه مرحوم شيخ و ديگران بر آن اصرار دارند . « 1 »\r\n\r\n\r\n","description":"","footnote":"\r\n( 1 ) . بيان مرحوم آقاى بروجردى بر اساس آن‌چه كه در كتاب « القواعد الفقهيّة » آمده ، چنين است :\r\n« أنّ بحث الضمان يغاير بحث اشتغال الذمّة ، فالضمان أمر والاشتغال أمر آخر ؛ والدليل عليه : أنّ المديون ذمّته مشغولة للدائن ، مع أنّه لا يقال : إنّه ضامن له ، فالمقترض مع اشتغال ذمّته للمقرض لا يكون ضامناً له والسرّ فيه : أنّ اشتغال الذّمّة لابدّ و أن يكون بأمر كلّي وهو المثل أو القيمة ، فالذمّة تكون بمنزلة الذهن الّذى توجد فيها الماهية ، فالماهية الكلّية تشخّص بوجودها في الذهن ، فالموجود فيه أمر كلّي ، وهكذا الذمّة ، فإنّ اشتغالها إنّما هو بأمر كلّي .\r\nوأمّا العهدة فهي متعلّقة بالموجود في الخارج مع وصف وجوده في الخارج ، فالعين المأخوذة في الحديث قد تعلّقت بنفسها العهدة ، ويعبّرون عن العهدة والضمان في الفارسية ب « عهده‌دارى » ، كما في الكفالة الّتي هي التعهّد بالإضافة إلى إنسان خاصّ وشخص معيّن ، ويترتّب على هذا الضمان الّذي هو حكم وضعي اعتباري حكمان تكليفيان : أحدهما : وجوب ردّ العين مادامت باقية ؛ ثانيهما : وجوب ردّ بدلها - مثلًا أو قيمة - بعد تلفها وانعدامها ، و مجموع هذين الحكمين لا يكون في غير مورد الضمان .\r\nوعليه : فلا مجال للتفكيك بينهما وجعل وجوب ردّ العين مع بقائها في مورد غير الضمان أيضاً كالأمانة - حيث يجب على الأمين ردّها إلى صاحبها - دليلًا على عدم ثبوت الضمان مع بقاء العين ، فإنّ اللازم - كما عرفت - ملاحظة مجموع الحكمين ، ألا ترى أنّ جواز التصرّف في مورد الإباحة لا يكون دليلًا على عدم ثبوت الملكيّة الّتي يترتّب عليها جواز التصرّف أيضاً ؛ فإنّ امتياز الملكيّة إنّما هو بمجموع الآثار الّتي لا يوجد في غيرها ، فإنّ منها الانتقال إلى الوارث بعد الموت ، وتعلّق مثل الخمس ببعض مواردها ، وشبههما ممّا لايوجد في غيرها حتّى الاباحة المطلقة الّتي يجوز معها التصرّف مطلقاً حتّى التصرّفات الناقلة . وبالجملة : فما يترتّب على الضمان مجموع الحكمين الّذى لا يكون في غير مورد الضمان أصلًا .\r\nوعليه : فالاتّحاد و الهوهوية المعتبرة في القضيّة الحمليّة في قوله : « ما أخذت اليد عليها » إنّما هو باعتبار كون الموجود الخارجي نفس ما تعلّق به هذا الأمر الاعتباري الّذي هو الضمان ، فلم يتحقّق إتّحاد الأمر الخارجي مع الأمر الاعتباري ، بل الاتّحاد بين الأمر الخارجي و بين كونه متعلّقاً للأمر الاعتباري . . . .\r\nثمّ إنّه قد يتعلّق الضمان بالكلّي الّذي له موطن آخر غير ذمّة الضامن ، وأثره حينئذٍ جواز مطالبة المضمون له من الضامن بذلك الكلّي إن لم يقدر على استيفائه وأخذه من المضمون عنه « المديون » وليس أثره عند العقلاء والعرف مجرّد اشتغال ذمّة الضامن للمضمون ، و لكن استقرّ مذهب الإماميّة في كتاب « الضمان » على أنّ المراد به هناك هو انتقال الذمّة وتحقّق الاشتغال للضامن في ظرف خاصّ ، ومنشؤه دلالة الأدلّة الخاصّة والروايات المعتبرة عليه ، وعليه : فما هو مذهبنا في باب الضمان مخالف لما هو مقتضاه به نظر العقلاء .\r\nأمّا فقهاء العامّة ، فحيث لا يرون اعتباراً للروايات الّتي اشير إليها ، فلا محالة ذهبوا إلى أنّ المراد بالضمان في كتاب الضمان هو ما عليه العقلاء ، فقالوا : إنّه عبارة عن ضمّ ذمّة إلى ذمّة اخرى . . . .\r\nثمّ إنّ الظاهر عدم تحقّق الضمان بمعنى الّذي ذكرناه في العقد الصحيح ، خلافاً للشيخ الأعظم قدس سره . . . وخلافاً للمحقّق الإصفهانى قدس سره » . ر . ك : محمّد الفاضل اللنكرانى ، القواعد الفقهية ، ج 1 ، صص 101 - 104 .\r\n","page_name":" 87 ","page_number":87},
  {"content":"\r\n\r\nاشكال و جواب\r\nگويا كسى به محقّق بروجردى رحمه الله اشكال مىكند كه اگر شما ضمان معاوضى را قبول نداريد ، در مورد قاعده « مايضمن بصحيحه يضمن بفاسده » كه مىگويد در آن عقدى كه در صحيحش ضمان است در فاسدش نيز ضمان است ، چه مىگوئيد ؟ آيا به‌جز ضمان معاوضى چيز ديگرى در اينجا وجود دارد ؟\r\nايشان در جواب مىفرمايد : اوّلًا : اين قاعده اصلى ندارد ؛ نه آيه و روايتى بر آن دلالت دارد و نه معقد اجماع است ؛ لذا ، اكثر محشّين مكاسب بر مرحوم شيخ اشكال كرده‌اند اين قاعده كه متّخذ از آيات و روايات نيست ، چرا در مفردات آن بحث مىكنيد ؟ و ثانياً : اگر ضمان معاوضى را بپذيريم ، در صورتى كه مالى از غير طريق معاوضه - مثلًا ارث - به شخصى منتقل شود ، بايد بگوئيم\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nكه در اينجا ضمانى نيست ؛ چرا كه معاوضه‌اى وجود نداشته است ؛ و حال آن‌كه چنين تفصيلى صحيح نيست ؛ و اگر كسى ضمان معاوضى را بپذيرد ، بايد چنين تفصيلى را قائل شود كه در موردى كه مالى از غير طريق معاوضه منتقل شود ، بايد ضمانى وجود نداشته باشد ؛ و اگر مالى از طريق بيع و مانند آن منتقل شود ، بايد گفته شود كه گيرنده ضامن است ؛ و حال آن كه چنين تفصيلى بر خلاف بناى عقلا است .\r\nعبارت محقّق بروجردى رحمه الله چنين است :\r\n« ولكنّ الظاهر عدم إطلاقه بنحو الحقيقة في المعاوضات الصحيحة وإطلاقه عليها في قاعدة « ما يضمن » لا دلالة له على ذلك ؛ لعدم كون القاعدة بالعبارة المعروفة ممّا دلّ عليه آية أو رواية أو اجماع ، ولذا اعترض أكثر محشّي المكاسب على الشيخ الأعظم قدس سره به لحاظ جعل البحث في مفردات القاعدة مهمّاً ، نظراً إلى ما ذكرنا . . .\r\nهذا مضافاً إلى أنّ لازم ذلك التفصيل في أموال المالك من جهة إطلاق الضمان ، فإن كان منتقلًا إليه بالإرث ونحوه لايقال : إنّه ضامن له ، وإن كان منتقلًا إليه بالبيع ونحوه من المعاوضات يقال :\r\nهو ضامن له ، مع أنّ التفصيل بهذا النحو خلاف ما عليه العقلاء ، كما لا يخفى » « 1 » .\r\nنتيجه آن كه ايشان ، مرحوم آخوند و مرحوم اصفهانى در اين جهت مشترك هستند كه در هر موردى كه ضمان باشد ، هم حكم وضعى وجود دارد و هم حكم تكليفى ؛ ليكن مرحوم آخوند و مرحوم اصفهانى از ابتدا معتقد بودند كه ضمان به معناى عهده است ، ولى عهده به معناى حكم وضعى نيست ؛ بلكه عنوانى است كه يا قدر جامع بين حكم تكليفى و وضعى است و يا اگر نتوانيم\r\n\r\n\r\n","description":"","footnote":"\r\n( 1 ) . به نقل از : محمّد الفاضل اللنكرانى ، القواعد الفقهيّة ، ج 1 ، صص 104 و 105 .\r\n","page_name":" 89 ","page_number":89},
  {"content":"\r\n\r\nقدر جامع درست كنيم « 1 » بايد بپذيريم كه شارع عهده را اعتبار نموده و سپس دو اعتبار ديگر بر آن مترتّب نموده ، يكى اعتبار حكم تكليفى و دوّم ، اعتبار حكم وضعى ؛ اما مرحوم بروجردى قدس سره معتقد است كه حكم وضعى ضمان موضوع براى دو حكم تكليفى است .\r\n\r\nاشكالات نظريّه محقّق بروجردى رحمه الله\r\nبه نظر ، بر سخن مرحوم محقّق بروجردى « أعلى اللَّه مقامه الشريف » با اين كه نكات دقيق و بديعى در آن وجود دارد ، و والد محقّق و بزرگوار ما در كتاب « القواعد الفقهية » آن را پذيرفته و به شدّت مورد اعتنا قرار داده‌اند ، اما با اين وصف ، مناقشاتى بر آن وارد است .\r\nاوّل : بايد گفت عقلا در باب ديون و ضمانات دو اعتبار ندارند ؛ چنين نيست كه عنوانى را به نام ذمّه و عنوان ديگرى را به نام عهده اعتبار كنند . بنابراين ، آن‌چه كه ايشان معتقدند مبنى بر آن‌كه عقلا در باب ديون ، وجود ذمّه و در باب ضمان وجود عهده را اعتبار مىكنند ، صحيح نيست .\r\nالبته « عهده » يك عنوان عامى است كه گاه به امر جزئى و گاه به امر كلّى تعلّق پيدا مىكند ؛ نه آن كه « عهده » مساوى با ضمان باشد . در صورتى كه عهده به يك امر جزئى خارجى تعلّق گيرد ، نتيجه‌اش ضمان مىشود ؛ و در صورتى كه به امر كلّى متعلّق شود ، اشتغال عهده و اشتغال ذمّه خواهد بود . به عبارت ديگر ، ذمّه از مصاديق عهده مىشود و نه مباين با آن .\r\nدوّم : محقّق بروجردى رحمه الله فرمودند : گاه عهده به يك امر كلّى متعلّق مىشود\r\n\r\n\r\n","description":"","footnote":"\r\n( 1 ) . در اين كه آيا بين حكم تكليفى و حكم وضعى قدر جامع وجود دارد يا خير ؟ بين علما اختلاف است ؛ برخى مانند مرحوم سيّد يزدى قدس سره در حاشيه مكاسب در رابطه با مراد از آيه شريفه « وَأَحَلَّ اللَّهُ الْبَيْعَ » فرموده‌اند : حليّت در اين آيه شريفه براى قدر جامع بين دو حكم است ؛ در حالى كه جمع ديگرى از علما ، از جمله مرحوم محقّق نائينى معتقدند كه بين اين دو حكم قدر جامعى تصوّر نمىشود .\r\n","page_name":" 90 ","page_number":90},
  {"content":"\r\n\r\nو آن امر كلّى را به عقد الضمان منحصر كردند . به نظر مىرسد كه اين مطلب اختصاصى به عقد الضمان نداشته و در تمامى معاوضات چنين معنايى وجود دارد ؛ و اساساً عقد به معناى عهده است و « أوفوا بالعقود » را به « أوفوا بالعهود » تفسير مىكنند ؛ عقدى وجود ندارد كه در آن عهده و تعهّد نباشد ؛ بايع عهده‌دار شده كه يك مبيع كلّى را تحصيل كند و در اختيار مشترى قرار دهد .\r\nبا توجّه به اين نكته ، معلوم مىشود آن‌چه مرحوم شيخ انصارى قدس سره در مكاسب به عنوان ضمان معاوضى بيان كرده و برخى از محشّين مكاسب مثل مرحوم آخوند و مرحوم اصفهانى نيز آن را قبول دارند ، مطلب صحيحى است ؛ و در معاوضات كليه مىتوان گفت ذمّه به مبيع كلّى اشتغال پيدا مىكند ، و ضمان در اين موارد معنا دارد و يك امر عقلايى است .\r\nسوم : همان‌گونه كه بيان شد ، محقّق بروجردى رحمه الله عهده را مساوى با ضمان گرفته‌اند ، در حالى كه عهده معنا و عنوان عامى داشته ، امرى اعتبارى بوده و در ميان عقلا ، هم اثر ضمان بر آن مترتّب مىشود و هم آثار ديگر ، و از جمله اثر تكليفى بر آن بار مىشود .\r\nچهارم : اين كه ايشان مىفرمايد عقلا ضمان را موضوع دو حكم تكليفى قرار داده‌اند ، قابل قبول نيست ؛ چرا كه عقلا مسأله عهده را مطرح مىكنند و بر آن آثارى مترتّب مىشود ؛ از آثار وضعيه به ضمان تعبير مىشود ؛ و علاوه بر اين آثار ، عهده داراى آثار تكليفيّه نيز هست . بنابراين ، اين كه عقلا ، خود ضمان را موضوع براى دو حكم تكليفى قرار دهند ، در نزد عقلا معهود و شناخته شده نيست .\r\n\r\n5 - ديدگاه امام خمينى رحمه الله : قرار گرفتن عين مال بر عهده‌ى آخذ\r\nمرحوم امام بحث مفصّلى را در مورد معنا و حقيقت ضمان در « كتاب البيع » مطرح مىكنند ؛ ايشان مىفرمايد : ما يك دليل عقلى يا نقلى نداريم كه بيان كند كيفيت ضمان در همه موارد و در ابواب مختلف - باب يد ، باب اتلاف و ساير ضمانات -\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبايد به صورت يكسان و واحد باشد ؛ در نتيجه ، لازم است كه ظاهر ادلّه مورد بررسى و دقت قرار گيرد تا معلوم شود كه از آن‌ها چه چيزى استفاده مىشود .\r\nايشان مىگويد : از رواياتى كه دلالت بر ضمان در موارد يد ، اتلاف و ساير ابواب ضمانات مىكند ، استفاده مىكنيم كه خود « عين مال » بر عهده آخذ قرار مىگيرد ؛ به عنوان مثال : در باب يد كه گفته مىشود « على اليد ما أخذت حتّى تؤدّيه » منظور از « ما أخذت » - [ همان‌گونه كه بارها گفته شده است 
  ] - « عين خارجى » است ؛ يعنى خود « عين » بر عهده است ؛ و همين‌طور حديث « من أتلف مال الغير فهو له ضامن » كه ضمان نسبت به خود مال است . بعد در ادامه مىفرمايند : اين ظهور با يك اشكال مهمّ عقلى مواجه است و از نظر عقل و عقلا نمىتوان به آن ملتزم شد ؛ زيرا ، در صورتى كه مال مأخوذ تلف شود ، ديگر مالى وجود ندارد كه به مالكش بازگردانده شود ؛ مشهور مىگويند در فرض تلف ، پرداخت بدل - مثل و يا قيمت مال - به منزله پرداخت خود مال است و با اين توجيه از اشكال پاسخ مىدهند .\r\nمرحوم امام در نقد سخن مشهور كه مىگويند « عين مال » بر عهده مىآيد ، مىفرمايد : چهار احتمال در اين نظر وجود دارد كه هر چهار مورد باطل است .\r\nاحتمال اوّل اين است كه مال به قيد « وجوده الخارجى » بر عهده شخص قرار مىگيرد ؛ اشكال اين احتمال آن است كه پس از تلف شدن مال ديگر وجود خارجى ندارد كه بر عهده شخص قرار گيرد ؛ در اين مورد ، ضمان به چه صورت مىشود ؟ نتيجه آن‌كه بايد بگوييم : « فلابدّ أن يسقط ضمانه بتلفه » .\r\nاحتمال دوّمى كه وجود دارد ، اين است كه گفته شود : مراد از « ما أخذت » ، ماهيت معرّات و خالى و بدون وجود است . اشكال اين احتمال نيز آن است كه در عالم خارج ، اخذ بر وجود خارجى مال صورت گرفته است و نه بر ماهيّت آن ؛ و مقصود از « يد » بر شيىء آن است كه بر وجود آن مال دست پيدا مىكند و\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبه همين دليل ، احتمال دوّم نيز باطل است .\r\nاحتمال سوم آن كه گفته شود چيزى كه بر عهده قرار مىگيرد ، واقع خارجى و موجود است ، ولى نه به قيد « وجوده الخارجى » . اشكالى كه بر اين احتمال وارد مىشود ، اين است كه دست پيدا كردن بر واقع بدون وجود خارجى امكان‌پذير نيست ؛ به عبارت ديگر ، در حقيقت بر همان وجود خارجى است كه شخص دست مىيابد .\r\nاحتمال چهارم نيز اين است كه « يعتبر الوجود الخارجي باقياً » ؛ به اين معنا كه درست است كه وجود خارجى مال بعد از تلف از بين مىرود و نابود مىشود ، ولى عقلا آن را در حكم موجود مىگيرند ؛ يعنى مانند اين است كه مال در خارج وجود دارد و بقاى آن را اعتبار مىكنند . اوّلين اشكالى كه بر اين احتمال وارد مىشود ، اين است كه انسان بر وجود خارجى حقيقى و واقعى مال دست پيدا مىكند و نه بر وجود خارجى اعتبارى ؛ و ثاًنياً : حمل چنين معنايى بر خلاف ظاهر حديث است ؛ ظاهر روايت اين است كه مضمون عبارت از همان مأخوذ و مال موجود خارجى است و نه اعم از آن - « أنّ المضمون ما هو الموجود خارجاً ، لا الأعمّ منه و من المعدوم الّذي يعتبر موجوداً باقياً « 1 » - .\r\nبا باطل بودن هر چهار احتمال ، معلوم مىگردد كه يك وجه معقول و مقبولى براى كلام فقها در اين مورد وجود ندارد ؛ چرا كه غير از اين چهار احتمال ، احتمال ديگرى نيز وجود ندارد - « فلا وجه معقول مقبول عرفاً وعقلًا لما افيد » « 2 » - .\r\nاز اين رو ، مرحوم امام خمينى قدس سره براى ضمان معناى جديدى ذكر نموده و مىفرمايد :\r\n« والتحقيق أن يقال : إنّ الضمان المعهود المغروس في أذهان\r\n\r\n\r\n","description":"","footnote":"\r\n( 1 ) . الإمام الخمينى ، كتاب البيع ، ج 1 ، ص 380 .\r\n( 2 ) . همان ، صص 379 و 380 .\r\n","page_name":" 93 ","page_number":93},
  {"content":"\r\n\r\nالعقلاء ، هو عهدة الغرامة والخسارة ، ففي المثلي بالمثل ، وفي القيمي بالقيمة يوم الإتلاف ، وإنّ ضمان‌العين بمعنى أنّ نفس العين على عهدة الضامن في المثليّات والقيميّات ، خلاف المتعارف والمعهود عندهم ، وفي مثله لابدّ من ورود دليل صريح مخالف لبنائهم وديدنهم ، كما في دية الكلب الّتي وردت فيها روايات صريحة معتبرة . . .\r\nوهذا أقرب به نظر القاصر عجالتاً ، وإن خالف ما مرّ منّا إلى الآن ، « يَمْحُواْ اللَّهُ مَا يَشَآءُوَ يُثْبِتُ . . . » « 1 » » « 2 » .\r\nايشان مىگويد : ضمان عبارت است از اين كه خسارت مال بر عهده قرار مىگيرد و نه خود عين مال ؛ و اين معنا در ميان عقلا مشهور و معروف است كه بايد خسارت مال به مالكش پرداخت شود ؛ بنابراين ، در صورت باقى بودن خود آن مال ، همان به مالكش بازگردانده مىشود ، و در صورت تلف نيز بدل آن - مثل و يا قيمت مال - به مالك پرداخت مىشود ؛ و عقلا هيچ‌گاه نمىگويند كه خود عين بر عهده آخذ و ضامن است .\r\nبطور كلّى شارع مقدّس نيز مطابق با فهم و نظر عقلا رفتار ، و حكم شرعى صادر مىكند ؛ و اگر در موردى نيز بخواهد با روش معهود در ميان عقلا مخالفت كند ، لازم است كه يك دليل صريح و روشنى در آن زمينه بيان نمايد ؛ مانند مسأله ديه سگ كه روايات روشن و معتبرى بر آن دلالت دارد . « 3 »\r\nمرحوم امام در ادامه بيان مىكنند كه غايت ذكر شده در روايت - « حتّى\r\n\r\n\r\n","description":"","footnote":"\r\n( 1 ) . سوره رعد ، آيه 39 .\r\n( 2 ) . الإمام الخمينى ، كتاب البيع ، ج 1 ، ص 506 .\r\n( 3 ) . استاد محترم در بحث‌هاى علم اصول فقه بيان نموده‌اند كه در مواردى كه شارع مقدّس بخواهد با يك سيره رايج عقلايى مخالفت نمايد ، نمىتواند به يك اطلاق ، يا عموم و يا دليلى كه دلالت صريحى ندارد ، اكتفا كند ؛ بلكه بايد با بيان صريح و واضح و يا حتى به صورت مكرّر ، مخالفت خود را ابراز نمايد ؛ نظير آن چه كه در مخالفت با « ربا » صادر شده است .\r\n","page_name":" 94 ","page_number":94},
  {"content":"\r\n\r\nتؤدّيه » - فقط مربوط به صورت بقاى عين مال در نزد آخذ است و ديگر صورت تلف را شامل نمىشود ؛ بر خلاف مشهور علما كه مىگويند غايت مذكور در حديث « على اليد » هم شامل صورت بقا و هم شامل صورت تلف عين مال مىشود . ايشان مىگويد : در فرض تلف ، بايد بگوئيم بر عهده آخذ و ضامن ، خسارت مال مىآيد و ديگر اداء ، اداى عين مال نيست ، بلكه مثل و يا قيمت آن را به مالك مىدهد ؛ مانند اين كه فردى به ديگرى بگويد : « ألق مالك في البحر وعليّ ضمانه » - مالت را در دريا بينداز و من ضامن آن خواهم بود - كه در اين مثال نيز ، ضمان به معناى پرداخت خسارت است .\r\nبنابراين ، مرحوم امام قدس سره بر خلاف ساير فقها و بزرگان ، قائل‌اند كه غايت مذكور در روايت ، فقط صورت بقاى مال را در برمىگيرد و نه صورت تلف را .\r\nايشان در نهايت ، در مورد معناى روايت « على اليد ما أخذت حتّى تؤدّيه » مىفرمايد :\r\n« والتحقيق : أنّ الغاية المذكورة فيه غاية للضمان . . . فإنّ قوله صلى الله عليه و آله :\r\n« على اليد ما أخذت . . . » يراد منه أنّ الآخذ ضامن للمأخوذ ؛ بمعنى أنّه لو تلف تكون خسارته عليه ، وغاية هذا الأمر التعليقي أي عهدة الخسارة على فرض التلف ، هو أداء نفس العين ليس إلّا ، فلو استولى أحد على مال غيره يكون ضامناً ؛ أي على عهدته خسارته ، ما لم يصل المال إلى صاحبه وإن خرج عن استيلاء المستولي ، وقع تحت استيلاء غيره أم لا .\r\nوهذا هو الظاهر من حديث اليد ، الموافق لبناء العقلاء في باب الضمان . . . » « 1 » .\r\nمىفرمايد : ضمان مال مأخوذ در صورتى كه تلف مىشود ، بدين صورت\r\n\r\n\r\n","description":"","footnote":"\r\n( 1 ) . الإمام الخمينى ، كتاب البيع ، ج 1 ، ص 507 .\r\n","page_name":" 95 ","page_number":95},
  {"content":"\r\n\r\nاست كه شخص آخذ مىبايست خسارت مال را بپردازد و اين معنايى است كه با روش عقلا نيز سازگارى داشته و هم‌چنين مضمون روايات باب ضمان موافق با آن است .\r\nبر اساس اين فرمايش امام رحمه الله ديگر چيزى به نام حكم تكليفى - وجوب الحفظ يا وجوب الرّد - نداريم و فقط يك معنا از ضمان استفاده مىشود و آن عبارت است از « عهدة الخسارة » .\r\n\r\nاشكالات ديدگاه امام خمينى رحمه الله\r\nبه نظر مىرسد نسبت به اين سخن مرحوم امام قدس سره مناقشاتى وجود دارد :\r\n1 - اوّلين اشكال در مورد اصل سخن ايشان است كه فرمود : نمىتوانيم ضمان را نسبت به خود عين مال موجود خارجى تصوير كنيم و سخن مشهور نيز مقبول و معقول نيست .\r\nاشكال اين است كه از ميان چهار احتمالى كه ايشان در مورد وجود ضمان در عين مال مطرح كردند ، احتمال چهارم صحيح و قابل اخذ است . عقلا و شارع مقدّس در صورتى كه شخص بر مال ديگرى دست پيدا مىكند ، آن را بر عهده فرد اعتبار مىكنند ؛ در اينجا گفته نمىشود كه خود موجود خارجى بر عهده مىآيد ؛ چرا كه - همان‌طور كه بيان شد - عهده يك امر اعتبارى است و نمىشود كه موجود خارجى متعلّق آن شود .\r\nمرحوم امام قدس سره در اشكال اوّلشان بر احتمال چهارم گفتند : آن‌چه كه آخذ بر آن دست يافته ، مال موجود خارجى و حقيقى است ، ولى آن‌چه كه بر عهده مىآيد ، موجود خارجى اعتبارى است و بين اين دو مغايرت است .\r\nپاسخى كه از اشكال ايشان داده مىشود ، اين است كه هيچ تنافى و تعارضى بين اين دو نيست ؛ همان‌گونه كه در ساير موارد نيز گاه يك امر خارجى منشأ چندين حكم اعتبارى مىگردد ؛ و اساساً موضوع بايد يك امر خارجى باشد تا\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاحكام اعتبارى بر آن مترتّب شود .\r\nمحقّق بجنوردى رحمه الله نيز نظير اين مطلب را بيان داشته و مىگويد : هنگامى كه شخصى بر مالى به صورت غصبى يا بدون اذن مالك و يا بدون اذن شارع مقدّس يد پيدا كند ، عقلا و شارع در اينجا آن مال را بر ذمّه آخذ اعتبار مىكنند :\r\n« فمعنى كون المأخوذ في ذمّة الآخذ وفي عهدته هو أنّ الهيئة الموجودة في الخارج إن وقعت تحت اليد غصباً أو بدون إذن المالك أو الشارع يعتبرها الشارع أو العقلاء أو كلاهما في عهدة الآخذ » « 1 » .\r\nاشكال دوّم ايشان نيز اين بود كه چنين معنا و احتمالى بر خلاف ظاهر حديث « على اليد » است ؛ و بلكه ظاهر حديث بر اين مطلب دلالت دارد كه مال مضمون همان وجود خارجى است .\r\nپاسخ اين اشكال نيز آن است كه چاره‌اى جز ارتكاب خلاف ظاهر در اينجا نيست ؛ هنگامى كه امكان ندارد خود مال موجود خارجى - به وصف خارجيّت - بر عهده قرار بگيرد ، به ناچار بايد در اينجا اعتبارى صورت پذيرد ؛ و اين مطلب قرينه‌اى عقلى و مجوّزى براى ارتكاب خلاف ظاهر مىشود .\r\n2 - اشكال دوّم بر آن قسمت از سخن ايشان وارد مىشود كه فرمودند : اساساً عقلا يك معناى معقولى را براى ضمان عين تا زمانى كه باقى است ، قائل نيستند .\r\nبه ايشان گفته مىشود چرا چنين چيزى صحيح نيست و حال آن كه اگر فردى بر مال غير دست پيدا كند ، در صورتى كه هنوز عين مال تلف نشده باشد و در دست غاصب باقى باشد ، اگر از عقلا سؤال شود كه آيا ذمّه اين شخص مشغول است يا نه ؟ خواهند گفت : بله و به صرف دست پيدا كردن بر مال غير ، ذمّه و عهده شخص مشغول مىشود ؛ بدين معنا كه مال را بر عهده آن شخص اعتبار مىكنند .\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، القواعد الفقهيّة ، ج 4 ، ص 59 .\r\n","page_name":" 97 ","page_number":97},
  {"content":"\r\n\r\n3 - ايشان در مورد معنا و حقيقت ضمان فرمودند كه ضمان يك امر تعليقى و به معناى « عهدة الخسارة لو تلفت العين » است ؛ بنابراين ، به نظر ايشان هنگامى كه عين مال در خارج موجود است ، چيزى به نام ضمان معنا ندارد ؛ به همين جهت استشهاد كردند كه در عرف اگر بگويند : « ألق مالك في البحر و عليّ ضمانه » منظور اين است كه در صورت تلف شدن آن مال ، خسارتش بر عهده من است .\r\nدر پاسخ به ايشان گفته مىشود : درست است كه در برخى موارد ضمان در صورت تلف‌شدن مال مطرح مىشود ؛ مانند قاعده اتلاف - « من أتلف مال الغير فهو له ضامن » - كه اگر شخصى مال ديگرى را از بين ببرد ، هرچند بر آن دست نيافته باشد ، ضامن آن خواهد بود ؛ به عنوان مثال : آتشى را بر روى گندم ديگرى مىاندازد و يا آتشى را از وراى ديوار به خانه‌اى مىاندازد و خانه در آتش مىسوزد و . . . ، در تمام اين موارد شخص ضامن است . بنابراين ، بطور كلّى در مواردى كه اتلاف وجود دارد ، معنايى براى ضمان جز پرداخت خسارت وجود ندارد ؛ ليكن موارد ضمان منحصر به باب اتلاف نمىشود ، بلكه موارد ديگر از جمله « يد » نيز باعث ضمان است و طبق تعريف حضرت امام رحمه الله بايد اين موارد از سببيّت براى ضمان خارج شود كه مطلب صحيحى نيست .\r\n4 - اشكال چهارمى كه در اينجا وجود دارد و با اشكال سوم مرتبط مىباشد ، اين است كه اگر ما باشيم و حديث « على اليد » ، بايد يك ضمان فعلى و منجّز در اينجا وجود داشته باشد . مطابق معنايى كه ذكر كرديم - كه نه نياز به تقدير داشت و نه مرتكب مجازيّت شديم - مبنى بر آن كه « على » دلالت بر عهده دارد و « ما أخذت » اعتباراً بر عهده‌ى « ذىاليد » مىآيد ؛ و حال آن كه طبق معناى امام رحمه الله ضمان ، يك ضمان تعليقى مىشود ؛ و بر فرض تلف ، شخص ضامن مىشود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n5 - اشكال آخر نيز اين است كه ايشان ضمان را يك حكم وضعى دانستند و ديگر حكم تكليفى « وجوب الردّ » يا « وجوب الحفظ » را استفاده نكردند ؛ در حالى كه اگر ضمان را به معناى « استقرار در عهده » بدانيم ، بر آن ، هم حكم وضعى مترتّب مىشود و هم حكم تكليفى ؛ بنابراين ، ضمان داراى يك معناى عامّى است .\r\n\r\nتعريف برگزيده ضمان\r\nبه نظر مىرسد ، بهترين تعريفى كه براى ضمان مىتوان بيان داشت ، تعريف محقّق اصفهانى رحمه الله در حاشيه مكاسب است ؛ ايشان فرمودند : ضمان عبارت است از « كون الشيء في ضمن العهدة » ؛ و داراى آثار وضعى و تكليفى است ؛ طبق اين تعريف ، ضمان شامل « ضمان المال » ، « ضمان النفس » ، - كفالت - و « ضمان معاوضى » مىشود و هيچ يك از اشكالاتى كه بر تعاريف ديگر بزرگان وارد شد ، بر اين تعريف وارد نيست .\r\n\r\nگفتار دوّم : ديدگاه اهل سنّت در مورد ضمان\r\nقبل از آن‌كه بحث از مفردات حديث « على اليد » را شروع و بيان كنيم ، مناسب است كه اشاره‌اى اجمالى به كلمات اهل سنّت در مورد معناى ضمان داشته باشيم .\r\nاوّلين نكته اين است كه غالب علما و فقهاى عامّه - حنفى ، مالكى ، شافعى و حنبلى - لفظ ضمان و كفالت را به صورت مترادف استعمال مىكنند ، بر عكس علماى اماميّه كه ضمان را در مورد اموال به كار مىبرند و كفالت را در اشخاص استعمال مىكنند .\r\nبه عنوان مثال ، در مورد علماى حنفى آمده است :\r\n« الحنفيّة يطلقون كفالة على ما كان فيه الضمان بموجب العقد ، و تشمل كفالة المال وكفالة النفس و . . . ويطلقون الضمان على ما هو\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nأعمّ . فيشمل الضمان بالعقد و غير العقد » .\r\nعلماى حنفيه كفالت را در ضمانى كه به سبب عقد است ، استعمال مىكنند و شامل كفالت مال و كفالت جان آدمى مىشود ؛ ولى ضمان را براى اعم از اين معنا استعمال مىكنند و هم شامل مواردى مىشود كه به سبب عقد ، ضمان ناشى شود و هم مواردى كه به سببى غير عقد باشد .\r\nو امّا تعاريفى كه از براى ضمان ذكر كرده‌اند ، به عنوان مثال عبارت است از :\r\n1 - حموى در شرح « الاشباه والنظائر » مىنويسد : « الضمان عبارة عن ردّ مثل مال هالك أو قيمته . . . » « 1 » ؛ ضمان عبارت است از پرداخت مثل يا قيمت مالى كه تلف شده است .\r\nاو نيز همانند برخى از علماى شيعه بحث ضمان در صورت بقاى عين را مطرح نكرده و فقط ضمان در صورت تلف را بيان مىكند .\r\n2 - شوكانى مىگويد : « الضمان عبارة عن غرامة التالف » « 2 » ؛ اين تعريف ، شبيه فرمايش امام خمينى قدس سره است كه فرمودند : ضمان به معناى برعهده گرفتن خسارت در صورت تلف است .\r\n3 - غزالى در « الوجيز » مقدارى تعريف را توسعه داده و گفته است : « الضمان هو واجب ردّ الشيء أو بدله بالمثل أو القيمة عند تلفه » « 3 » ؛ وى براى ضمان معنايى ذكر مىكند كه شامل حكم تكليفى نيز مىشود ؛ و آن اين كه بر شخص لازم است كه خود مال را ردّ كند و اگر تلف شد ، مثل و يا قيمتش را بپردازد .\r\n4 - على الخفيف در كتاب « الضمان في الفقه الاسلامى » نيز مىنويسد :\r\n\r\n\r\n","description":"","footnote":"\r\n( 1 ) . احمد بن محمّد الحنفى الحموى ، غمز عيون البصائر شرح كتاب الأشباه والنظائر ، ج 2 ، ص 152 .\r\n( 2 ) . محمّد بن على بن محمّد الشوكانى ، نيل الاوطار من احاديث سيّد الأخيار ( شرح منتقى الاخبار ) ، ج 5 ، ص 299 .\r\n( 3 ) . محمّد بن محمّد بن محمّد الغزالى ، الوجيز فى فقه الامام الشافعى ، ج 1 ، ص 208 .\r\n","page_name":" 100 ","page_number":100},
  {"content":"\r\n\r\n« الضمان بمعناه الأعمّ في لسان الفقهاء هو شغل الذّمة بما يجب الوفاء به من مال أو عمل ، والمراد ثبوته فيها مطلوباً أداؤه شرعاً عند تحقّق شرط أدائه ، سواء أكان مطلوباً أداؤه في الحال كالدِّين الحالّ ، أم في الزمن المستقبل المعيّن ، كالدِّين المؤجّل إلى وقت معيّن ، إذ هو مطلوب أداؤه إذا ما تحقّق شرط أدائه ، وكالمبيع في يدمن اشتراه به عقد فاسد ، فإنّ ضمانه على مشتريه مادام في يده ، يضمنه بقيمته إذا هلك لبائعه » « 1 » ؛ ضمان به معناى اعم در لسان فقها عبارت است از اشتغال ذمّه به آن‌چه كه وفاى به آن لازم است ، مال باشد يا عمل و فعل ؛ و هنگامى كه شرط اداى آن فعل يا مال محقّق شود ، در اينجا اداى آن شرعاً لازم است ؛ چه آن كه مانند « دين حالّ » باشد و فوراً پرداخت آن لازم باشد و چه مانند « دين مؤجّل » و مدّت‌دار باشد كه در زمان آينده بايد پرداخت شود ؛ چرا كه مطلوب در اينجا اداى قرض است در صورتى كه شرط اداى آن محقّق شود ؛ و مانند ضمان در عقد فاسد كه مبيع در دست مشترى تا زمانى كه باقى است ، بايد عين همان به مالك بازگردانده شود و مشترى ضامن قيمت آن مال خواهد بود ، در صورتى كه تلف شود .\r\nاين عبارت و تعريفى كه از براى ضمان ذكر شد ، نزديك‌ترين عبارت است به تعريفى كه ما از براى ضمان بيان كرديم .\r\nتا اين‌جا ، بررسى دلالت حديث « على اليد » از نظر تركيبى پايان مىيابد ؛ پس از اين ، نوبت به بررسى مفردات والفاظ وارد در حديث مىشويم .\r\n\r\n\r\n","description":"","footnote":"\r\n( 1 ) . على الخفيف ، الضمان فى الفقه الإسلامى ، ج 4 ، ص 5 .\r\n","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nبخش دوم : بررسى مفردات حديث « على اليد »\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nفصل اوّل : مفهوم يد و انواع آن\r\nبعد از روشن شدن مفاد تركيبى و دلالت روايت بر حكم وضعى ، بحث بعدى كه مطرح مىشود ، بحث از مفردات حديث - كلمات « يد » ، « أدا » و « ما أخذت » - است .\r\n\r\nگفتار اوّل : معناى كلمه « يد »\r\nاولين مطلب اين است كه منظور از كلمه « يد » چيست ؟ آيا مقصود ، خصوص يد جارحه است ؟\r\nدر پاسخ بايد گفت : ترديدى نيست كه مراد از « يد » خصوص دست موجود در بدن انسان نيست و بلكه اگر كسى مثلًا با پاى خود بر مال ديگرى تسلط پيدا كند ، مشمول حديث « على اليد » خواهد بود ؛ هر چند كه از سياق عبارت حديث برمىآيد كه اموال با دست گرفته مىشود . به همين جهت ، علما و بزرگان گفته‌اند : مقصود از « يد » در اين روايت ، استيلا و تسلط بر مال غير است ؛ و هر حكمى كه از حديث « على اليد » استفاده شود ، بر اين موارد نيز صدق مىكند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاز اين‌رو ، نسبت بين قبض يد و استيلا ، عموم و خصوص من وجه است ؛ گاه انسان بر مال غير استيلا داشته و آن را در اختيار خود دارد ، امّا قبض به يد ندارد ؛ مانند استيلاى بر عقارات و حيوانات ؛ و گاه قبض يد است و استيلا تحقّق ندارد ، مثل موردى كه مالكى قوى و قدرتمند در كنار مالش هست و شخص ديگرى كه ضعيف است آن را بردارد ، در حالى كه هيچ قدرتى براى تصرّف در آن مال ندارد ؛ مواردى نيز وجود دارد كه هم قبض يد است و هم استيلا ، مانند موارد غصب كه غاصب بر مال غير هم يد دارد و هم استيلا .\r\nبسيارى از فقها ، از جمله صاحب عناوين « 1 » ، محقّق بروجردى رحمهما الله « 2 » و والد بزرگوار « 3 » « دام ظلّه » فرموده‌اند : « يد » در اين حديث ، كنايه از استيلا است ؛ و يا گاه فرموده‌اند كه كنايه از مستولى - كسى كه استيلاى بر مال پيدا كرده است - مىباشد ؛ « على اليد » يعنى « على المستولى » شاهد آن نيز موارد بسيار زيادى است كه كلمه « يد » به صورت كنايه از استيلا استعمال شده است ؛ از جمله آيه‌ى شريفه « وَقَالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَلُعِنُواْ بِمَا قَالُواْ بَلْ يَدَاهُ مَبْسُوطَتَانِ . . . » « 4 » مقصود يهودىها از « يد اللَّه » اين بوده كه خداوند متعال قدرت بر انفاق و توسعه‌ى رزق و روزى بندگانش را ندارد ؛ خداوند نيز در پاسخ به آن‌ها بيان مىدارد كه چنين نيست . در اين آيه‌ى شريفه ، دو مرتبه كلمه « يد » به خداوند نسبت داده شده است و در هر دو مورد ، منظور تسلّط ، استيلا و قدرت است .\r\nالبته در اينجا كه خداوند متعال قصد دارد قدرت بيشترى را تفهيم كند ،\r\n\r\n\r\n","description":"","footnote":"\r\n( 1 ) . السيّد ميرعبدالفتّاح الحسينى المراغى ، العناوين ، ج 2 ، ص 418 .\r\n( 2 ) . علىپناه الإشتهاردى ، تقريرات ثلاثة ، تقريراً للأبحاث السيّد حسين البروجردى ، ص 127 .\r\n( 3 ) . محمّد الفاضل اللنكرانى ، القواعد الفقهيّة ، ج 1 ، ص 111 .\r\n( 4 ) . سوره مائده ، آيه 64 .\r\n","page_name":" 106 ","page_number":106},
  {"content":"\r\n\r\nنمىفرمايد : « يد اللَّه مبسوطة » و بلكه مىفرمايد : « بَلْ يَدَاهُ مَبْسُوطَتَانِ يُنفِقُ كَيْفَ يَشَآءُ . . . » .\r\n\r\nشمول حديث « على اليد » نسبت به موارد عدم استيلا\r\nبرخى از بزرگان « 1 » پس از ذكر اين كه « يد » در حديث « على اليد » كنايه از استيلا و تسلط است ، مىگويند : بنابراين ، بحثى نيست در صورتى كه ذواليد ، استيلا و قدرت بر تصرّف نداشته باشد ، از شمول اين حديث خارج است . چرا كه در اين مورد ، استيلا و تسلطى وجود ندارد ؛ حتّى اگر گفته شود كه « يد » در معناى اصلى آن - كه « دست » است - به كار رفته ، متبادر از آن ، آن نوع به دست گرفتن است كه ذواليد اقتدار و تسلّط بر آن داشته باشد ؛ خصوصاً پس از ملاحظه « ما أخذت » ، زيرا كه ظهور در استيلا دارد . و به علاوه ، با انضمام عبارت « حتّى تؤدّى » كه ظاهرش اين است « يد » قادر به منع و دفع است و جز با استيلا چنين معنايى حاصل نمىگردد . از اين رو ، گفته‌اند : در صورتى كه كسى لباس ديگرى را كه در تن صاحبش است با « دست » بگيرد و در همان زمان لباس تلف شود ، ضامن نيست . زيرا ، اين مورد داخل در مصاديق قاعده على اليد كه مشروط بر استيلا است ، نيست .\r\nبه نظر ، سخن فوق قابل مناقشه است . اين كه منظور از « يد » خصوص « يد جارحه » و قبض به آن نيست ، صحيح است ؛ ليكن بايد گفت از كجاى حديث\r\n\r\n\r\n","description":"","footnote":"\r\n( 1 ) . ر . ك : السيّد ميرعبدالفتّاح الحسينى المراغى ، العناوين ، ج 2 ، ص 419 ؛ عبارت محقّق مراغى رحمه الله چنين است : « أمّا صورة كون القابض غير مسلّط ، فلا بحث في خروجه عن اليد ، لأنّ المتبادر منه أنّه كناية عن التسلّط ، ولو كان على معناه الأصلي أيضاً لكان المتبادر منه القبض باليد على نحو له اقتدار عليه ، سيّما بعد ملاحظة قوله : « ما أخذت » فإنّ له ظهوراً في الاستيلاء ، حتّى أنّ جماعةً ادّعوا ظهوره في الغصب والعدوان - كما سيأتي - مضافاً إلى ضمّ قوله : « حتّى تؤدي » فإنّ الظاهر منه كون اليد قادرة على المنع والدفع ، ولا يكون ذلك إلّابالاستيلاء ، و من هنا ذكروا عدم الضمان فيما لو قبض بيده ثوباً لبسه صاحبه - ونظائر ذلك - فإنّه ليس داخلًا تحت دليل اليد » .\r\n","page_name":" 107 ","page_number":107},
  {"content":"\r\n\r\n« على اليد » تسلّط و استيلا استفاده مىشود ؟\r\nفقها در باب مقبوض به سوم « 1 » به حديث « على اليد » استناد و حكم به ضمان كرده‌اند ؛ در حالى كه در اين مورد ، با حضور صاحب مال ، گيرنده ، استيلائى بر مال ندارد ؛ و بلكه مال تلف شده در اختيار مالك است ؛ امّا از طرف گيرنده ، « يد » وجود دارد .\r\nاز اين رو ، نمىتوان گفت در مواردى كه « يد » وجود دارد ، امّا تسلّط و استيلائى نيست ، از شمول حديث « على اليد » خارج است و ضمان نيست . به عبارت ديگر ، نمىتوان وجود و عدم ضمان را دائر مدار استيلا و عدم آن قرار داد . و اگر كسى بگويد در همين مورد نيز استيلاى نسبى وجود دارد ، پاسخش اين است كه اين عنوان همراه با تكلّف است و عرف كه در اين موارد حاكم است ، استيلاى نسبى را استيلا نمىداند .\r\nنكته ديگرى كه تذكر به آن در اين زمينه لازم مىباشد ، اين است كه علّامه حلّى رحمه الله در كتاب « تذكرة الأحكام » مسأله‌اى را مطرح نموده و مىفرمايد :\r\n« ولو دخل دار غيره أو بستانه لم يضمن بنفس الدخول من غير استيلاء سواء دخلها بإذنه أو به غير إذنه وسواء كان صاحبها فيها أو لم يكن » « 2 » ؛ اگر كسى به منزل يا باغ ديگرى داخل شود ، بدون استيلا و تسلط بر آن ، به صرف دخول ضامن آن نيست ؛ چه با اذن صاحبش داخل شده باشد و چه بدون اذن وارد آنجا شده باشد ؛ و هم‌چنين فرق نمىكند كه صاحب ملك در آن‌جا حضور داشته باشد و يا حضور نداشته باشد .\r\n\r\n\r\n","description":"","footnote":"\r\n( 1 ) . عبارت است از اين كه فردى جهت خريدن شيئى به مغازه رود و در موقعى كه آن را بر مىدارد و نگاه مىكند ، از دستش بيفتد و تلف شود .\r\n( 2 ) . العلّامة الحلّى ، تذكرة الفقهاء ، ج 2 ، ص 377 ، ( چاپ حجرى ) .\r\n","page_name":" 108 ","page_number":108},
  {"content":"\r\n\r\nمرحوم علّامه قدس سره در چنين موردى ، ضمان را نپذيرفته‌اند ؛ و حال آن كه ، از سوى ديگر ، فقها استيلا در هر موردى را به حسب خودش مىدانند ؛ به عنوان مثال ، استيلاى بر فرش با جلوس بر آن ، و استيلاى بر دابّه با ركوب ( سوار شدن ) بر آن است ؛ و لازم نيست حتماً دابّه و حيوان را بردارد و به طويله ببرد ؛ نسبت به عقار نيز استيلاى بر آن را به صرف دخول در آن مىدانند . ايشان اين مطلب را به صورت مطلق ذكر نموده و قيد تملّك و يا تصاحب را بيان نكرده‌اند .\r\nبنابراين ، بايد ديد جمع بين كلمات فقها چگونه است ؟ به عبارت ديگر ، اگر مقصود از يد را يد جارحه بدانيم ، ديگر نيازى به اين بحث نخواهد بود ؛ و در هر موردى كه چنين معنايى صدق كند ، ضمان وجود دارد ؛ ليكن ، اكنون كه يد را به « استيلا و تسلّط » تفسير مىكنيم ، بايد بررسى كرده و جمع بين كلمات فقها را روشن نماييم . در پاسخ بيان مىكنيم كه مراد از استيلا ، همان استيلاى عرفى است ؛ و مرحوم علّامه مجرّدِ داخل شدن در زمين غير را استيلا نمىدانند .\r\nاز مطلبى كه گذشت ، اشكال ديگرى بر محقّق مراغى رحمه الله وارد مىشود ، و آن اين كه مراد از استيلا ، استيلاى عرفى است ؛ و چرا شما دايره استيلا را به اين اندازه وسيع نموده‌ايد و مجرّدِ ركوب بر دابّه را استيلا مىدانيد و حال آن كه ، در اينجا استيلاى عرفى صدق نمىكند .\r\nنتيجه آن كه ، بعد از اين دو اشكال ، شايد بتوان گفت منظور از « يد » در حديث « على اليد » تصرّف است و نه استيلا ، و بين عنوان تصرّف و عنوان استيلا فرق است ؛ از اين رو ، اگر شخصى در مال غير تصرّف كند ، « على اليد » مىگويد ضامن است ، چه بر آن مال استيلا داشته باشد و چه استيلائى نباشد . در اين صورت ، جلوس بر فراش ، ركوب دابّه ، دخول در زمين غير و مقبوض به سوم ، جزء مواردى مىشوند كه حديث « على اليد » شامل آن‌ها نيز مىشود . به\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nعنوان مثال ، در مقبوض به سوم ، به همان اندازه كه شىء را بر مىدارد تا نگاه كند ، در آن مال از نظر عرف ، تصرّف كرده است . بنابراين ، « يد » را بايد كنايه از تصرّف بگيريم ؛ چرا كه عنوان استيلا ، مواجه با همين دو اشكالى است كه بر مرحوم مراغى قدس سره وارد نموديم ، و اين دو اشكال بر عنوان تصرّف وارد نمىشود .\r\n\r\nديدگاه محقّق بجنوردى رحمه الله در مورد استيلا\r\nنكته ديگرى كه در مورد استيلا بايد تذكر داده شود و در كلمات محقّق بجنوردى رحمه الله آمده ، اين است :\r\n« . . . فظهر أنّ اليد كناية عن الاستيلاء خارجاً ، أو تكويناً ، أو عرفاً ، أو شرعاً ، أو اعتباراً . . . » « 1 » .\r\nايشان « يد » را كنايه از تمامى موارد استيلا مىداند و شايد مقصودشان از استيلاى خارجى و تكوينى ، مقبوض به سوم باشد . اما به ايشان عرض مىشود كه اين عموميت چگونه از حديث « على اليد » استفاده مىشود ؟ در اينجا همان‌گونه كه محقّق مراغى رحمه الله « 2 » نيز بيان داشته است ، بايد گفت منظور از استيلا ، استيلاى عرفى است و استيلاى شرعى و خارجى نمىتواند مدّ نظر قرار گيرد .\r\n\r\nگفتار دوّم : شمول روايت نسبت به يد مأذون و غير مأذون\r\nمطلب بعد در مورد كلمه‌ى « يد » اين مسأله است كه آيا « يد » شامل همه انواع و اقسام يد ، اعمّ از يد مأذون و يد غيرمأذون مىشود ؟\r\nبراى توضيح بيشتر بايد گفت : « يد » به اقسام مختلفى تقسيم مىگردد ؛ و در يك تقسيم ، « يد » تقسيم مىشود به يد مأذون - يد امانى - و يد غير مأذون - يد\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، القواعد الفقهيّة ، ج 4 ، ص 58 .\r\n( 2 ) . ر . ك : السيّد ميرعبدالفتّاح الحسينى المراغى ، العناوين ، ج 2 ، ص 420 ؛ ايشان مىگويد : « . . . إنّ المراد باليد حصول الاستيلاء عرفاً » .\r\n","page_name":" 110 ","page_number":110},
  {"content":"\r\n\r\nضمانى - ؛ منظور از يد مأذون اين است كه تسلّط و استيلاى انسان بر مال غير با اجازه صاحب آن است ؛ مانند اين كه يد مستأجر بر عين مستأجره ، به اذن و اجازه موجر است . در مقابل ، يد غيرمأذون است ؛ بدين معنا كه تسلط و استيلاى بر مال غير بدون اجازه مالك آن است ؛ مثل موردى كه شخصى در منزل ديگرى بدون اجازه صاحب‌خانه زندگى و در آن تصرّف كند .\r\nدر تقسيم دوّم ، يد ضمانى ( غيرمأذون ) به يد عدوانى و غيرعدوانى تقسيم مىشود . توضيح اين كه وقتى كسى مالى را به عقد فاسد قبض كند ، ضامن و يد او يد غير مأذون است ، ولى شخص متصرّف در اينجا غاصب نيست و يد او عدوانى محسوب نمىشود ؛ بنابراين ، يد عدوانى منحصر به باب غصب مىشود . « 1 »\r\nحال سؤال اين است كه آيا حديث « على اليد » اطلاق داشته و شامل تمامى موارد فوق مىشود ؟\r\nدر صورتى كه گفته شود حديث اطلاق دارد ، نتيجه اين مىشود كه قاعده عدم ضمان امين - « الأمين لا يضمن » - مخصّص قاعده ضمان يد مىشود ؛ و باعث مىگردد كه يد مأذونه از اين حديث تخصيص بخورد . حال آيا چنين است ؟\r\nدر مجموع سه احتمال در اينجا وجود دارد :\r\nاحتمال اوّل : حديث « على اليد » مطلق بوده و شامل همه موارد مىشود ؛\r\nاحتمال دوّم : حديث فقط دلالت بر يد غيرمأذون ( يد ضمانى ) - اعمّ از يد عدوانى و غيرعدوانى - دارد ؛\r\nاحتمال سوم : حديث « على اليد » فقط دلالت بر يد غيرمأذون عدوانى دارد .\r\nاز عبارات مرحوم مامقانى قدس سره استفاده مىشود كه ايشان قائل به اطلاق\r\n\r\n\r\n","description":"","footnote":"\r\n( 1 ) . كسى كه داراى يد عدوانى است با كسى كه يد غيرعدوانى دارد ، در وجود مسؤوليت مدنى مشترك است ؛ ليكن در فرض وجود عنصر عدوان ، شخص علاوه بر مسؤوليت مدنى ، مسؤوليت كيفرى نيز دارد .\r\n","page_name":" 111 ","page_number":111},
  {"content":"\r\n\r\nهستند ؛ وى مىگويد :\r\n« لكنّك خبير بأنّ الأخذ بالنسبة إلى الأصناف الّتي تحته من الأخذ على وجه القهر والغلبة والأخذ على وجه السرقة بل الأخذ على وجه العارية والوديعة وغيرهما من قبيل المتواطي دون المشكّك » « 1 » .\r\nايشان مىفرمايد : كلمه « أخذ » يك عنوان كلّى است و نسبت به مصاديق و افرادش ، عنوان متواطى دارد ؛ صدق « اخذ » بر يد مأذون ، با صدق آن بر يد غيرمأذون - يد عدوانى و يد غيرعدوانى - يكسان و برابر است ؛ به عنوان مثال همان‌گونه كه در باب عاريه ، شخص مستعير بر مال يد دارد ، در باب غصب نيز شخص غاصب يد دارد ؛ و در هر دو ، كلمه‌ى « يد » على السوية استعمال مىشود .\r\nامّا قائلين به احتمال دوّم « 2 » - اين كه حديث « على اليد » فقط بر يد غيرمأذون دلالت دارد - چند نكته را بيان مىكنند ؛\r\nنكته اوّل : اين كه به قرينه كلمه‌ى « أخذ » كه در روايت ذكر شده است ، معلوم مىگردد اين روايت اصلًا اطلاقى ندارد و فقط شامل مواردى مىشود كه شخص مال غير را بدون رضايت و اذن مالك تصاحب كند ؛ علّت اين امر نيز آن است كه استعمال كلمه « اخذ » ظهور در مواردى دارد كه مال غير همراه با قهر و غلبه گرفته شده باشد ؛ ( يعنى گرفتن بدون رضايت مالك ) ؛ به خلاف كلمه‌ى « قبض » كه در استعمالات عرفى ، در مواردى كه رضايت مالك وجود دارد نيز استعمال مىشود .\r\nنكته دوّم : اين است كه اگر از مطلب قبل صرف‌نظر كرده و گفته شود كلمه‌ى\r\n\r\n\r\n","description":"","footnote":"\r\n( 1 ) . محمّدحسن مامقانى ، غاية الآمال فى حاشية المكاسب ، ج 5 ، ص 63 .\r\n( 2 ) . ر . ك : محمّد الفاضل اللنكرانى ، القواعد الفقهيّة ، ج 1 ، ص 109 .\r\n","page_name":" 112 ","page_number":112},
  {"content":"\r\n\r\n« أخذ » اطلاق داشته و شامل مواردى كه مال با رضايت مالك گرفته شود نيز مىگردد ، ترديدى نيست كه حديث « على اليد » در اينجا انصراف به يد غيرمأذون دارد و شامل يد مأذون نمىشود .\r\nبنابراين ، خروج يد امين ، يد مستأجر ، يد مستعير و . . . از اين روايت ، خروج تخصّصى خواهد بود و نه تخصيصى .\r\nنكته سوم : دليل ديگرى كه اين گروه براى احتمال دوّم ذكر مىكنند ، اين است كه دليل ضمان - روايت « على اليد ما أخذت حتّى تؤدّى » - همانند قضيّه « الظلم حرام » بوده و آبى از تخصيص است ؛ در اين صورت ، ديگر نمىتوان احتمال اوّل را پذيرفت و حديث « على اليد » را به وسيله‌ى « الأمين لا يضمن » تخصيص زد ؛ چه آن كه لسان روايت سازگارى با تخصيص ندارد .\r\nبراى احتمال سوم - حديث « على اليد » اختصاص به باب غصب دارد و فقط شامل يد غيرمأذون عدوانى مىشود - نيز عمدتاً به كلمه‌ى « أخذ » استدلال شده است كه ظهور در قهر و غلبه دارد .\r\nبه نظر مىرسد كه دليل قائلين به احتمال دوّم و سوم ناتمام است ؛ زيرا ،\r\nاوّلًا ، در بعضى از نسخ روايت ، به جاى كلمه‌ى « أخذت » ، « قبضت » ذكر شده است . در اين صورت ، ديگر نمىتوان به خصوصيات مختصّ به هر يك از اين الفاظ استدلال كرد ؛ بلكه لازم است قدر جامع بين آن‌ها را اخذ نمود . اين مطلب به صورت يك قاعده كلّى در تمامى موارد جريان دارد و اگر در موردى قدر جامع نباشد ، روايت مجمل شده و صلاحيت براى استدلال نخواهد داشت .\r\nثانياً ، با مراجعه به كتاب‌هاى لغت معلوم مىشود كه در هيچ كتابى چنين فرقى ذكر نشده است ؛ البته شايد عرف كلمه‌ى « أخذ » را در مواردى كه همراه با قهر و غلبه است ، بيشتر استعمال كند ؛ ولى اين باعث نمىشود كه كلمه‌ى\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n« أخذ » را مختصّ به اين مورد بدانيم . هم‌چنين با ملاحظه آياتى از قرآن كريم مثل آيه شريفه « وَإِذْ أَخَذَ رَبُّكَ مِن م بَنِىءَادَمَ مِن ظُهُورِهِمْ ذُرّيَّتَهُمْ . . . » « 1 » معلوم مىشود كه در اين موارد هيچ قهر و غلبه‌اى وجود ندارد . بنابراين ، دليل فوق ، دليل درستى نيست .\r\nدر مورد مسأله انصراف نيز بايد گفت : انصراف احتياج به منشأ دارد و در اين بحث ، منشأيى براى انصراف وجود ندارد .\r\nبنابراين ، ادلّه ذكر شده در مورد عدم اطلاق مخدوش هستند ؛ با اين وجود ، ما معتقد نيستيم كه حديث « على اليد » اطلاق دارد ؛ بلكه در خود روايت ، قرينه روشنى بر عدم اطلاق وجود دارد . ظاهر روايت اين است كه « أخذ » بايد اخذ ابتدايى و اختيارى باشد ؛ در مواردى كه يد غيرمأذون است ، استناد « اخذ » به « يد » ابتدايى است ؛ امّا در موارد يد مأذون مثل يد وكيل و يد مستأجر ، « اخذ » در رتبه‌ى متأخّر قرار دارد و ابتدايى نيست ؛ از عرف هم كه سؤال شود ، مىگويد اوّل مالك به او اجازه گرفتن - « أخذ » - داده و پس از آن است كه « يد » حاصل مىشود . در اين صورت و مطابق اين معنا ، فرقى نمىكند كه عبارت روايت ، « أخذت » باشد يا « قبضت » ؛ هركدام كه باشد ، ظهور قوى دارد در اين كه اخذ و يا قبض ، به صورت ابتدايى بايد به « يد » استناد داشته باشد .\r\nنكته ديگرى كه توجّه به آن در اينجا لازم مىنمايد ، اين است كه برخى استدلال مىكنند : محدّثين اهل سنّت ، حديث « على اليد » را در ميان روايات باب عاريه - كه « يد » در اين باب ، « يد مأذون » است ، - نقل كرده‌اند ؛ بنابراين ، كلمه « يد » در اين روايت اطلاق دارد ، هم شامل يد مأذون مىشود و هم شامل يد غيرمأذون است .\r\nپاسخى كه از اين دليل داده مىشود ، آن است كه اگر محدّثين - چه محدّثين\r\n\r\n\r\n","description":"","footnote":"\r\n( 1 ) . سوره اعراف ، آيه 172 .\r\n","page_name":" 114 ","page_number":114},
  {"content":"\r\n\r\nاهل سنّت و چه محدّثين اماميّه - روايتى را به اجتهاد خود در بابى خاص نقل كنند ، براى ما دليليّت و قرينيّت ندارد . نتيجه آن كه نمىتوان گفت اين نقل ، دليل بر اطلاق كلمه « يد » در اين روايت مىشود ؛ نقل آنان صرف اجتهاد است كه براى ما قابل قبول نيست .\r\n\r\nبررسى عدم اختصاص روايت به باب غصب\r\nبعد از آن كه معلوم شد روايت اطلاق نداشته و فقط دلالت بر يد غيرمأذون دارد ، بايد گفت فرقى نمىكند كه اين يد ، عدوانى باشد و يا غير عدوانى . برخى از بزرگان علما « 1 » بر اين عقيده‌اند كه منظور از « يد » در حديث « على اليد » يد عاديه و عدوانى است ؛ ليكن به نظر مىرسد كه چنين نيست و حديث « على اليد » هم شامل مواردى مىشود كه يد عدوانى باشد مثل باب غصب ، و هم شامل مواردى است كه يد غيرعدوانى باشد مثل مورد مقبوض به عقد فاسد ، كه چون بيع فاسد است ، يد مشترى بر مبيع غيرمأذون است ؛ چه آن كه اگر مالك علم به بطلان معامله داشته باشد ، به مشترى اجازه تصرّف در مبيع را نمىدهد .\r\nبنابراين ، از حديث « على اليد » استفاده مىشود كه در اين‌گونه موارد مشترى ضامن است ؛ و در صورت باقى بودن مال ، بايد آن را به بايع بازگرداند ؛ و اگر هم مال تلف شده باشد ، لازم است كه خسارت مبيع را به بايع بپردازد .\r\n\r\nگفتار سوم : شمول روايت نسبت به يدِ مركّب و منضمّ\r\nترديدى نيست كه دليل يد ، شامل « يد مستقل » مىگردد ؛ و اگر شخصى مستقلًا و به تنهايى بر مال غير تسلط پيدا كند ، به طور قطع و يقين ضامن است . امّا سؤال اين است كه آيا دليل يد ، شامل يد مركّب نيز مىشود ؟ اگر دو يا چند نفر\r\n\r\n\r\n","description":"","footnote":"\r\n( 1 ) . شيخ اعظم انصارى رحمه الله ؛ ر . ك : كتاب المكاسب ، ج 3 ، ص 182 .\r\n","page_name":" 115 ","page_number":115},
  {"content":"\r\n\r\nبه‌صورت مشترك بر مال غير « يد » پيدا كنند ، آيا اين حديث شامل آن مىشود ؟\r\nهم‌چنين آيا حديث « على اليد » شامل يد منضمّ نيز مىشود ؟ يعنى در حالى كه مالك بر مال خود « يد » دارد ، شخص ديگرى هم بر آن « يد » پيدا كند ؛ به عنوان مثال ، زمانى كه مالك در خانه خود سكونت دارد ، غاصبى نيز قهراً در آن خانه سكونت گزيند .\r\n\r\n1 - ديدگاه محقّق حلّى رحمه الله\r\nمرحوم محقّق حلّى قدس سره در كتاب الغصب ، فرعى را مطرح مىكنند كه :\r\n« فلو سكن الدار مع مالكها قهراً ، لم‌يضمن الأصل ، وقال الشيخ رحمه الله يضمن النصف ؛ وفيه تردّد ، منشأه عدم الاستقلال من دون المالك » « 1 » ؛ در صورتى كه شخص غاصب به همراه مالك در منزل ساكن شود ، ضامن عين خانه نيست ؛ و مرحوم شيخ طوسى مىفرمايد كه در اينجا غاصب ضامن نصف است ؛ در اين فتواى شيخ رحمه الله ترديد است ؛ چرا كه در اين مورد ، استقلال يد وجود ندارد و ذىاليد ( غاصب ) به همراه مالك در خانه تصرّف مىكند .\r\nصاحب جواهر رحمه الله كلمه‌ى « اصل » موجود در عبارت مرحوم محقّق حلّى را معنا مىكند به اين كه شخص غاصب همه خانه را ضامن نيست - « لم يضمن جميع الدار » « 2 » - ؛ ليكن به نظر مىرسد منظور محقّق حلّى رحمه الله از كلمه‌ى « اصل » ، عين خانه ، در مقابل منفعت آن باشد . در اينجا شخص غاصب از منافع خانه استفاده كرده و بنابراين ، ضامن منافع آن است .\r\n\r\n\r\n","description":"","footnote":"\r\n( 1 ) . جعفر بن الحسن الحلّى ( المحقّق الحلّى ) ، شرائع الإسلام فى مسائل الحلال والحرام ، كتاب الغصب ، ج 3 ، ص 235 .\r\n( 2 ) . محمّدحسن النجفى ، جواهر الكلام فى شرح شرائع الإسلام ، ج 37 ، ص 23 .\r\n","page_name":" 116 ","page_number":116},
  {"content":"\r\n\r\nنتيجه سخن مرحوم محقّق حلّى قدس سره اين مىشود كه حديث « على اليد » فقط شامل يد مستقلّ مىشود و مانند مورد ذكر شده را شامل نمىشود . البته اين نكته را بايد تذكر داد كه محقّق رحمه الله نمىخواهد بگويد در مواردى كه دو يا چند نفر به صورت مشترك مالى را تصرّف كنند ، حديث « على اليد » شامل آن‌ها نمىشود ، بلكه مدّعاى ايشان آن است كه روايت موردى را در برمىگيرد كه مالك در آن مورد دخالتى نداشته باشد و يد غاصب ، منضمّ به يد مالك نشده باشد .\r\n\r\n2 - ديدگاه صاحب جواهر رحمه الله\r\nدر مقابل محقّق حلّى رحمه الله ، مرحوم صاحب جواهر قدس سره بيان مىكند : قبل از محقّق حلّى رحمه الله كسى را نيافتم كه در فتواى شيخ طوسى رحمه الله ترديد كرده باشد ، تا چه رسد به اين كه قطع و جزم به عدم داشته باشد .\r\nامّا اين كه شيخ طوسى فتواى به ضمان نصف داده ، منظور اين است كه اگر اين خانه تلف شد و از بين رفت ، شخص غاصب بايد نصف قيمت آن را به مالك بپردازد ؛ و در اين مسأله ، اكثر علما و بلكه مشهور فقها از شيخ طوسى رحمه الله تبعيّت كرده‌اند .\r\nمرحوم صاحب جواهر در ادامه نظر خود را بيان كرده و مىگويد : در مانند اين مسأله ، حداقل نسبت به نصف خانه ، عرفاً غصب صدق مىكند ؛ هرچند كه مالك در منزل سكونت دارد ؛ و بلكه بايد گفت : در صورتى كه شخص غاصب از تمام خانه مثل مالك استفاده مىكند - به عنوان مثال همان‌گونه كه مالك به آشپزخانه مىرود و غذا درست مىكند ، غاصب نيز براى طبخ غذا از آشپزخانه استفاده مىكند . - در اينجا غاصب ضامن همه‌ى خانه است و نه نصف آن ؛ البته اگر هر كدام از مالك و غاصب از نصف خانه استفاده كنند ، ضمان نصف معنا\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدارد و غاصب ضامن همه‌ى خانه نخواهد بود . « 1 »\r\n\r\n3 - ديدگاه فاضل مقداد رحمه الله\r\nدر برابر نظر محقّق حلّى رحمه الله كه اساس ضمان در اين مورد را انكار نمود ؛ و مرحوم شيخ طوسى قدس سره كه ضمان نسبت به نصف را به صورت مطلق پذيرفت ، و بين اين كه غاصب از تمام خانه استفاده كند و يا از بعض آن ، فرقى نگذاشت ؛ و صاحب جواهر رحمه الله كه معتقد به ضمان نصف است ، مگر در صورتى كه غاصب از تمام خانه استفاده كند ، كه در اين صورت ضامن تمام آن خواهد بود ؛ مرحوم فاضل مقداد قدس سره نظر چهارمى را مطرح كرده و مىگويد : اگر بخواهيم با دقّت بحث كنيم ، بايد ضمان را به نسبت توزيع كنيم ؛ بدين صورت كه اگر خانه يك مالك داشته باشد ، غاصب ضامن نصف آن است ؛ و اگر دو مالك باشند ، غاصب ضامن يك سوم خانه خواهد بود و به همين صورت مسأله ادامه پيدا مىكند .\r\nايشان مىفرمايد :\r\n« والتحقيق يقتضي الضمان على نسبة ما استولى عليه واستقلّ به ،\r\n\r\n\r\n","description":"","footnote":"\r\n( 1 ) . همان ، ج 37 ، صص 23 و 24 ؛ ايشان مىگويد : « . . . و لم نجده لأحد ممّن تقدّمه ، فضلًا عن الجزم بعدمه ، وإن حكاه المصنّف في النافع قولًا ، بل عن التنقيح نسبته إلى المبسوط إلّاأنّا لم نتحقّقه ، وعلى تقديره فهو واضح الفساد ، ضرورة صدق الغصب بذلك عرفاً المتقضي لاعتبار الاستيلاء فيه دون الاستقلال أو للقول بتحقّقه هنا ولو بالنسبة إلى النصف .\r\nودعوى اعتباره فيه على معنى رفع يد المالك ولو على جهة المشاركة واضحة الفساد ، لأنّ العرف أعدل شاهد بخلافها ، بل مقتضى ذلك عدم الضمان على الشخصين المشتركين في غصب شيء واحد على وجه الاستقلال لكلّ منهما ، وهو معلوم الفساد . اللّهم إلّاأن يفرّق بين شركة المالك وغيره ، و لكن العرف على خلافه قطعاً .\r\nودعوى كون الغاصب حينئذٍ مجموعهما الّذي حصل له وصف الاستقلال وتضمينه يقتضي التوزيع بينهما يدفعها إمكان القول بمثله في الفرض وإن سقط الضمان بالنسبة إلى المالك ، باعتبار عدم تصوّر ضمان ماله لنفسه ، بل إن لم يكن إجماعاً أمكن القول بضمان الغاصب لجميع عين الدار مع فرض إثبات يده عليها جميعها بالتصرف والانتفاع ونحوهما . . . » .\r\n","page_name":" 118 ","page_number":118},
  {"content":"\r\n\r\nإن نصفاً فنصف ، وإن ثلثاً فثلث ، وإن ربعاً فربع وهكذا » « 1 » .\r\nالبته هرچند كه فاضل مقداد رحمه الله توزيع ضمان را نسبت به مالك‌هاى متعدّد قائل شده است ، امّا از سخن ايشان استفاده مىشود كه نسبت به تصرّف نيز همين مطلب جريان دارد ؛ يعنى اگر كسى به خانه ديگرى رفت و يك پنجم آن را بدون اذن مالك تصرف كرد ، ضامن اين مقدار از خانه - يعنى يك پنجم - خواهد بود ؛ و يا اگر در يك‌دهم خانه تصرف كرد ، در صورت تلف‌شدن خانه ، ضامن‌يك‌دهم آن‌است .\r\n\r\n4 - ديدگاه محقّق مراغى رحمه الله\r\nمرحوم صاحب عناوين قدس سره بحث شمول حديث « على اليد » نسبت به يد غيرمستقل را در طى دو فرض - يد مركّب و يد منضمّ - به صورت جداگانه مطرح مىكند .\r\nفرض اوّل : وى در پاسخ اين سؤال كه آيا دليل يد ، شامل يد مركّب مىگردد يا نه ؟ مىگويد : ظاهر اين است كه حديث « على اليد » شامل يد مركّب نيز مىشود . و توضيح مىدهند كه : اشتراك دو نفر در تسلط بر مال واحد بر دو نوع است ؛ نوع اوّل اين كه هر كدام از دو نفر مستقلًا مسلّط بر نصف باشد ؛ مثلًا دو نفر خانه‌اى را تصرّف كنند و هر كدام در نصف آن دخالت و تصرّف داشته باشند . در اينجا ترديدى وجود ندارد كه « على اليد » اين مورد را مىگيرد ، و هر يك از اين دو نفر ضامن نصف آن مال واحد خواهند بود ؛ چه آن كه هر يك از اين دو نفر نسبت به نصف از آن مال بالاستقلال يد دارند ؛ هر چند كه يد آن‌ها نسبت به مجموع بالاشتراك است .\r\nامّا مهمّ در مسأله نوع دوّم است ؛ ايشان مىگويد : نوع دوّم اين است كه هيچ كدام از دو نفر مستقلًا بر جزئى از مال استيلا نداشته باشد ، بلكه استيلاى هر\r\n\r\n\r\n","description":"","footnote":"\r\n( 1 ) . مقداد بن عبداللَّه السيورى الحلّى ، التنقيح الرائع لمختصر الشرائع ، ج 4 ، ص 67 .\r\n","page_name":" 119 ","page_number":119},
  {"content":"\r\n\r\nكدام از آن‌ها مرتبط با ديگرى باشد ؛ به اين معنى كه هر كدام از آن‌ها اگر نمىبود ، براى ديگرى اساساً استيلائى وجود نمىداشت ، نه بر قسمتى از مال و نه بر كلّ آن . پس ، استيلاى هر كدام از آن‌ها به انضمام استيلاى ديگرى تحقّق مىيابد . ايشان در مورد حكم مسأله در اين نوع نيز مىگويد : هر كدام از اين دو نفر - در صورتى كه مال تلف شود - ضامن نصف آن خواهند بود .\r\nاشكال و جواب\r\nمرحوم صاحب عناوين قدس سره مىنويسد : در شمول دليل يد نسبت به نوع دوّم ، اشكالى به نظر مىرسد و آن اين است كه در اين فرض ، « يد » هر كدام از دو نفر عارضى و غيرمستقل است - اگر زيد نيايد ، عمرو نمىتواند سلطه بر مال پيدا كند و بالعكس ، اگر عمرو نيايد ، زيد نمىتواند سلطنت بر مال داشته باشد - ؛ و آن‌چه استقلال دارد ، مجموع مركّب است و بر يكى از دو يد به تنهايى ، استيلا و « اثبات يد » صادق نيست تا حكم به ضمان شود ؛ پس ، در اين صورت چگونه مىتوان حكم به ضمان كرد ؟\r\nجواب مىدهد كه آرى ، ما نيز قبول داريم كه يد هر كدام از اين دو نفر بر مال بالاستقلال نيست ؛ امّا چون ملاك و مدار در تحقّق ضمان ، حصول استيلاست ؛ بنابراين ، ضمان بر ذمّه هر كسى است كه بر مال استيلا دارد و در اينجا با توجّه به اين كه مستولى « مجموع مركّب » است ، پس ، ضمان بر مجموع مركّب - يد مركّب - است و بر اجزاى آن تقسيم مىشود ؛ و از انجا كه هر كدام از دو يد ، قابليّت قبول ضمان را دارد و ترجيحى در بين نيست - كه يكى ضامن و ديگرى ضامن نباشد - پس ، ضمان بر هر دو يد توزيع و تقسيم مىگردد و بنابراين ، هر كدام از دو يد ضامن نصف مال مىگردد .\r\nبيان ايشان در « العناوين » به اين صورت است :\r\n« وهل يعمّ الدليل اليد المركّبة ؟ الظاهر ذلك ، وبيانه : أنّ اشتراك\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاثنين في التسلّط على مالٍ واحد يكون قسمين : أحدهما : أن يكون كلّ منهما مسلّطاً على النصف مستقلًا به ، وذلك هو بحث الإشاعة فلكلّ منهما يد بسيطة على النصف ؛ وسيأتي تحقيق ذلك في البحث الآتي في بيان المأخوذ باليد .\r\nوثانيهما : أن لا يستولي أحد منهما على جزء من المال بالمرّة ، بل يكون استيلاء كلّ منهما مرتبطاً بالآخر ، بمعنى : أنّ كلًاّ منهما لو لم يكن ، لم يكن للآخر استيلاء بالمرّة ، لا على كلّ ولا على بعض ، فيكون استيلاء كلّ منهما بانضمام الآخر ، فيكون المجموع المركّب مستولياً على المجموع المركّب من دون استيلاء بعض على بعض ، وهذا هو اليد المركّبة .\r\nولا يفترق الحال في هذه الصورة والصورة الاولى في كون كلّ منهما ضامناً للنصف ، أمّا في الاولى فواضح ، نظراً إلى صدق عموم دليل اليد وهو الاستيلاء ، وهو حاصل لكلّ واحد منهما في النصف . نعم ، الإشكال في إدخال الثانية تحت الدليل ، نظراً إلى أنّ يد كلّ منهما عارضي خالٍ عن الاستقلال ، وإنّما المستقلّ هو المجموع المركّب ، فلا يصدق على أحد منهما الاستيلاء وإثبات اليد حتّى يحكم بالضمان ، فإذا لم يدخل شيء منهما تحت الدليل فكيف يحكم بالضمان ؟ والوجه أن يقال : إنّ المدار في الضمان لمّا كان هو الاستيلاء - كما ذكرنا أنّه الظاهر من النصّ - فيكون الضمان على كلّ من استولى ، وهنا لمّا كان المجموع المركّب هو المستولي فيكون الضمان على المجموع المركّب فينقسم على أبعاضه ، وحيث إنّ كلًاّ منهما قابل للضمان ولا ترجيح فيوزّع عليهما ، فيصير كلّ منهما ضامناً للنصف » « 1 » .\r\n\r\n\r\n","description":"","footnote":"\r\n( 1 ) . السيّد مير عبدالفتّاح الحسينى المراغى ، العناوين ، ج 2 ، ص 422 .\r\n","page_name":" 121 ","page_number":121},
  {"content":"\r\n\r\nنتيجه اين كه مرحوم صاحب عناوين قدس سره شمول حديث « على اليد » نسبت به يد مركّب را ثابت مىدانند .\r\nاما فرض دوّم : فرض دوّمى كه صاحب عناوين رحمه الله مطرح مىكند در مورد « يد منضمّ » است كه آيا دليل يد شامل يد منضمّ مىشود يا نه ؟\r\nمراد از « يد منضمّه » يدى است كه با « يد مالك » مجتمع مىشود به همان صورتى كه در نقل كلام مرحوم محقّق حلى و ديگران مذكور گشت . صاحب عناوين رحمه الله در شمول دليل يد بر « يد منضمّه » ، عبارت « وفيه إشكال » را آورده است ؛ و يك بيان و دليل براى عدم ضمان و يك دليل هم براى ضمان ذكر مىكنند . ايشان « يد منضمّه » را مانند يد مركّبه داراى دو صورت مىدانند ؛ يك صورت آن كه مالك بر نصف خانه يد دارد و غاصب نيز بر نصف ديگر خانه يد پيدا مىكند ؛ در اين صورت ، ترديدى نيست كه غاصب نسبت به نصف خانه ضامن است . صورت دوّم يد منضمّه را نيز به اين صورت تصوير مىكند كه يد غاصب با يد مالك مرتبط است ؛ به اين معنى كه اگر مالك از تسلّطش دست بردارد ، براى غاصب تسلّطى باقى نمىماند ؛ و هم‌چنين اگر غاصب از تسلّطش دست بردارد ، براى مالك تسلّطى باقى نمىماند . به عنوان مثال ، فرض كنيد حاكم ظالمى مال كسى را در اختيار مىگيرد ليكن چون آن مال داراى رمز است ، بدون وجود مالك نمىتواند از آن استفاده كند ؛ از ديگر سو ، مالك نيز نمىتواند به تنهايى از مالش استفاده كند ، چرا كه حاكم چنين اجازه‌اى به او نمىدهد ؛ بنابراين ، در مقام عمل ، توافق مىكنند كه از آن مال به صورت مشترك استفاده كنند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nصاحب عناوين رحمه الله اين فرض را از مشكل‌ترين مسائل يد مىداند و براى هر يك از ضمان وعدم ضمان ، دليلى را بيان مىكند ؛ امّا دليل عدم ضمان در اين مورد ، اين است كه : بين « يد منضمّه » و « يد مركّبه » فرق است ؛ در مسأله « يد مركّب » هركدام از دو يد ، به تنهايى مشمول دليل يد نيستند ، بلكه « مجموع مركّب » - مجموع من حيث المجموع از آنجا كه تسلط بر مال دارد ، ضامن و - مشمول دليل يد است . پس ، چون « يد مركّب » ، « يد ضمانى » است ؛ بنابراين ، به تبع ، حكم بر اجزاى آن نيز ثابت است ؛ ليكن در « يد منضمّه » يك جزء يد ضمانى - يد غاصب - و جزء ديگر غيرضمانى - يد مالك - است ؛ و از آنجا كه نمىتوان گفت يد مالك ضامن است ، پس نمىتوان گفت مجموع ضامن است .\r\nو حال كه مجموع ، عنوان ضمان را ندارد ، چنان چه شك كنيم كه شخص غاصب ضامن است يا خير ، بايد استصحاب عدم ضمان را جارى كنيم .\r\nامّا دليلى براى ضمان را چنين بيان مىكنند : ممكن است گفته شود كه « يد منضمّه » قسيم « يد مركّبه » نيست و بلكه از جمله افراد و مصاديق آن است ؛ و از آنجا كه در يد مركّب ، مجموع مركّب ضامن است و لازمه ضمان اين است كه بر اجزايش تقسيم شود ، در اينجا نيز مجموع ضامن است ؛ منتهى مالك و امثال او ضامن نيستند و اين كه يك جزء به دليل خاصّى ضامن نباشد ، موجب نمىگردد كه ضمان از « مركّب » و مجموع برداشته شود ؛ بنابراين ، جزء ديگر كه يد غاصب است ، تحت عموم « على اليد » باقى مىماند .\r\nاشكال و جواب\r\nصاحب عناوين رحمه الله در اين فرض نيز اشكالى را مطرح كرده و از آن پاسخ مىدهند ؛ ايشان مىگويد : اگر كسى اشكال كند كه ثبوت حكمى بر جزء به تبع ثبوت همان حكم بر كلّ است ؛ همانطور كه در باب صلاة ، وجوى هر يك از اجزا به تبع آن وجوبى است كه به كلّ صلاة تعلّق پيدا نموده است ، و اگر مركّب واجب نباشد ، نمىتوان گفت اجزاى آن واجب است . در ضمان كه يك حكم وضعى است نيز به همين صورت است ؛ بنابراين ، اگر كلّ ضامن نباشد ، جزء نيز ضامن نيست .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدر پاسخ مىگوئيم : در اين موارد ، بايد دو لحاظ صورت گيرد ؛ يك لحاظ از جهت مال مضمون است و يك لحاظ نسبت به افراد است . اگر ضمان نسبت به مال مضمون لحاظ شود ، به مركب و مجموع مربوط مىشود ( عامّ مجموعى ) ؛ امّا اگر نسبت به افراد لحاظ شود ، ديگر عنوان مجموعى ندارد و بلكه از قبيل عامّ استغراقى مىشود و انحلال به افراد پيدا مىكند و هر كدام از افراد ضامن خواهند بود ؛ در اينجا چون دليل داريم كه مالك نمىتواند ضامن باشد ، از تحت دليل يد خارج مىشود ، لكن ديگر اجزا در عموم دليل باقى مىمانند .\r\nدر نهايت ، صاحب عناوين رحمه الله بعد از آن كه در همين فرض ، ضمان را اختيار مىنمايد ، مىنويسد : حق اين است كه مسأله در نهايت پيچيدگى و اشكال است و بايد مورد تأمّل واقع شود تا موضوع روشن گردد ؛ و به هر حال ، از نظر دليل يد ، فرقى بين يد ابتدايى ، يد مترتّبه ، يد مستقل ، يد مركّب و يد منضمّ نيست . « 1 »\r\n\r\n\r\n","description":"","footnote":"\r\n( 1 ) . همان ، صص 423 و 424 ؛ عبارت مرحوم مراغى چنين است : « نعم ، يبقى الإشكال في شموله لليد المنضمّة . والمراد باليد المنضمّة : هي اليد المجتمعة مع يد المالك ، لا بمعنى استيلائه على النصف حتّى يكون ضامناً له ، بل بمعنى تركّبه مع يد المالك كصورة ما ذكرناه سابقاً ، بحيث يكون المجموع المركّب مسلّطاً على المال ، بمعنى : أنّ المالك لو ارتفع لم يكن للغاصب التسلّط ولو ارتفع الغاصب لم يكن للمالك تسلّط ، فيكون المركّب منها مسلّطاً على المجموع . فهل تكون يد الخارج هنا داخلةً في دليل اليد حتّى يحكم له بضمان النصف أو لا تكون داخلة فلا ضمان ؟ وهذا من أشكل مسائل صور اليد . . . إذ يمكن أن يقال : إنّ اليد المركّبة ليس كلّ واحد منهما داخلًا تحت دليل اليد ، وإنّما الداخل هو المجموع المركّب ، فإذا كان المركّب كلّه يد ضمان فيثبت الحكم على الأبعاض بالتبع كما أوضحناه . وإذا كان بعضه يد ضمان وبعضه ليس كذلك كالمثال المفروض فيجيء فيه الإشكال في الحكم بضمان يد الخارج الأجنبي ، وبعبارة أخرى : اليد الّتي شأنها الضمان لو استقلّت ، نظراً إلى أنّ اليد الأجنبيّة ليست مسلّطة على المال كلًاّ ولا بعضاً حتّى نحكم عليه بالضمان وندخلها تحت الدليل ، والمجموع المركّب أيضاً ليس يد ضمان حتّى يبعّض على أجزائه بالتبع ، لأنّا نبيّن بعد ذلك أنّ المراد في الخبر من « اليد » غير يد المالك ، فمقتضى الأصل هنا عدم الضمان بعد عدم شمول الدليل . . . .\r\nويمكن أن يقال : لا ريب في صدق اليد على المركّبة ، وهذا من جملة أفرادها ، فيكون هذا المجموع المركّب ضامناً ، ولازمه التبعيض على أجزائه ؛ غاية ما في الباب : عدم الضمان على المالك أو الأمين أو نحو ذلك ، وارتفاع الضمان عن الجزء بدليل لا يوجب ارتفاع الضمان عن المركّب ، وليس المانع ابتداءاً إلّاكالمسقط استدامةً ، كما لو أبرأ المالك أحد المركّبين في الفرض السابق .\r\nولا يتوهّم أنّ الثبوت على الجزء بتبعيّة الثبوت على الكلّ ، فإذا لم يكن الكلّ ضامناً فلا وجه لضمان الجزء . لأنّا نقول : المركّب في المقام وإن كان من باب الكلّ المجموعي بالنسبة إلى المال المضمون ، بمعنى : أنّ المجموع ضامن للمجموع ، لا أنّ كلّ واحد ضامن للمجموع ، لعدم شمول الدليل لكلّ واحد منهما ، لكنّه بالنسبة إلى الضامن من باب الكلّي الأفرادي والعامّ الاصولي ، بمعنى كون كلّ منهما ضامناً لما وقع عليه بعد التوزيع ، وليس كأجزاء المكلّف الواحد ، فإذا كان كذلك ، فلابدّ من ملاحظة المخصّص هل أخرج هذا القسم من اليد من عموم الدليل أو أخرج أحد جزءيه من الضمان ؟ فنقول : لا ريب أنّه من قبيل القسم الثاني ، فإنّ الفرض داخل بظاهره في عموم دليل اليد ، ومتى دخل توجّه الضمان على المجموع المركّب ، وهذا لا مانع منه من هذه الجهة ، و بعد التوزيع وانتهاء الفرض إلى العامّ الاصولي فهو قابل للتخصيص لا ارتباط بينهما ، فإخراج أحد الجزءين بعد ملاحظة كونه فرداً بعد التوزيع لايضرّ ببقاء الضمان على الآخر .\r\nهذا ، ولكنّ المسألة في غاية الإشكال ونهاية الإعضال ، فليتأمّل فيها حتّى يتّضح الأمر . فلا فرق حينئذٍ بالنظر إلى الدليل بين اليد الابتدائية واليد المترتّبة واليد المستقلّة واليد المركّبة واليد المنضمّة . . . » .\r\n","page_name":" 124 ","page_number":124},
  {"content":"\r\n\r\n\r\nاشكالات وارد بر ديدگاه محقّق مراغى رحمه الله\r\nبه نظر مىرسد بر سخنان مرحوم مراغى قدس سره اشكالات متعددى وارد است ؛\r\nاوّلين اشكال اين است كه « مجموع من حيث هو مجموع » وجود خارجى ندارد تا گفته شود ضمان به آن توجّه پيدا مىكند . مجموع ، امرى انتزاعى است و غير از وجود اجزا چيز ديگرى نيست ؛ امر انتزاعى نيز قابليّت تعلّق ضمان ندارد و بلكه اشخاص و عهده آنان است كه قالبيت تعلّق ضمان دران . در بحث حكم تكليفى و واجب كفايى نز برخى از فقها گفته‌اند واجب به مجموع من حيث المجموع تعلّق مىگيرد ؛ و اين حرف مورد اشكال تمام بزرگان قرار گرفته است كه چيزى به نام مجموع وجود ندارد .\r\nاشكال دوّم : صاحب عناوين رحمه الله بين يد مركّب و يد منضمّ تفكيك قائل شده‌اند ؛ در حالى كه اگر ملاك ، صدق استيلاست ، بايد گفت در مواردى كه استيلا صدق كند ، ضمان وجود دارد و اگر استيلائى نباشد ، ضمان هم نيست .\r\nبنابراين ، فرقى بين يد مركّبه و منضمّه نيست و وجهى براى تفكيك در اينجا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nوجود ندارد .\r\nاشكال سوم : به عنوان مقدّمه بايد گفت كه در مورد تعريف غصب ميان فقها اختلاف است ؛ مشهور فقها در تعريف غصب مىگويند : « هو الاستقلال على مال الغير » « 1 » ؛ برخى ديگر هم‌چون محقّق بروجردى رحمه الله به جاى « استقلال » به « استيلا » تعبير كرده و مىگويند : « الغصب هو الاستيلاء على مال الغير عدواناً » « 2 » .\r\nحال ، به مرحوم صاحب عناوين قدس سره ايراد گرفته مىشود كه مطالب شما در فرضى است كه در تعريف غصب ، مسأله استيلا را مطرح كنيد و بگوييد هرگاه دو نفر بر مال غير يد مركب داشتند و مجموعاً استيلا پيدا كنند ، ضامن هستند ؛ امّا اگر كسى تعريف مشهور را بگويد و اين كه در باب غصب ، استقلال بر مال غير لازم است ، نه در يد مركّبه و نه در يد منضمّه ، استقلال بر مال غير وجود ندارد ؛ به همين جهت نيز محقّق حلّى رحمه الله فرمود : اگر كسى در خانه ديگرى با وجود مالكش قهراً ساكن شود ، ضامن نيست ؛ زيرا ، تصرّف او مستقل از مالك نيست و يد مستقل بر مال ندارد .\r\nنتيجه آن كه صاحب عناوين رحمه الله بايد در اينجا ملاك را مشخص سازد ؛ اگر بگويد كارى به باب غصب نداريم و در اينجا فقط مىخواهيم « على اليد » را معنا كنيم كه آيا شامل يد مركّبه و منضمّه نيز مىشود يا نه ؟ مىگوييم : اوّلًا دليل « على اليد » خود يكى از ادلّه غصب است ؛ و ثانياً ، با قطع نظر از تعريف و حقيقت غصب ، اگر از « يد » استيلا فهميده مىشود ، هم در يد مركّبه و هم در يد منضمّه استيلا صدق مىكند ؛ پس ، چرا ميان آن‌ها تفكيك قائل شديد ؟\r\nاشكال چهارم : نكته آخر كه شايد مهمترين اشكال بر صاحب عناوين رحمه الله\r\n\r\n\r\n","description":"","footnote":"\r\n( 1 ) . به عنوان نمونه ، ر . ك : المحقّق الحلّى ، شرائع الإسلام ، ج 3 ، ص 235 ؛ العلّامة الحلّى ، مختصر النافع ، ص 247 ، كتاب الغصب ؛ الفاضل الآبى ، كشف الرموز ، ج 2 ، ص 380 ؛ ابن فهد الحلّى ، المهذّب البارع ، ج 4 ، ص 245 ؛ الشهيد الأوّل ، الدروس الشرعيّة ، ج 3 ، ص 105 .\r\n( 2 ) . علىپناه الإشتهاردى ، تقريرات ثلاثة ، ص 126 .\r\n","page_name":" 126 ","page_number":126},
  {"content":"\r\n\r\nباشد ، اين است كه اگر در حديث « على اليد » ، « يد » را كنايه از استيلا دانستيم ، بايد بحث كنيم در چه مواردى استيلا تحقّق دارد و در چه مواردى استيلا وجود ندارد ؛ در هر موردى كه استيلا وجود داشت ، « على اليد » جارى مىشود و در غير اين صورت ، « على اليد » جارى نمىشود ؛ ليكن اين مبناى مشهور را مورد مناقشه قرار داديم و گفتيم در باب مقبوض به سوم ، هم فقهاى اماميه و هم فقهاى اهل‌سنّت به « على اليد » استدلال مىكنند و حال آن كه در اين مورد ، استيلايى وجود ندارد ؛ از اين رو ، گفتيم مراد از « يد » ، « آخذ » است ؛ يعنى كسى كه مال را - به هر صورتى - در اختيار گرفته است .\r\nدر اين صورت ، در موردى كه اخذ و تصرّف صدق كند ، ضمان وجود خواهد داشت . در يد منضمّه ، ركوب بر دابه و جلوس بر فراش براى يك لحظه ، چون اخذ و تصرّف وجود دارد - هرچند كه عرفاً استيلا وجود نداشته باشد - ضمان نيز تحقّق‌دارد .\r\nبنابراين ، ثمره بين مبناى مختار و مبناى مشهور در يد منضمّه به خوبى روشن مىشود كه در اين موارد نيز شخص متصرّف ضامن است و هيچ ترديدى در آن راه ندارد .\r\n\r\nگفتار چهارم : شمول روايت نسبت به يد غير بالغ قاصد\r\nمسأله ديگرى كه در مورد كلمه « يد » وجود دارد ، اين است كه آيا دليل يد ، اختصاص به بالغ قاصد مختار دارد ؟ و بنابراين ، از آنجا كه صغير ، مجنون و نائم - در هنگام خواب - قاصد نيستند و قصد از آن‌ها تمشّى نمىشود ، خارج از « على اليد » هستند .\r\nبرخى از بزرگان فقها « 1 » معتقدند كه « على اليد » اطلاق داشته و همه انواع « يد »\r\n\r\n\r\n","description":"","footnote":"\r\n( 1 ) . منظور شيخ اعظم انصارى رحمه الله است ؛ ر . ك : كتاب المكاسب ، ج 3 ، ص 181 .\r\n","page_name":" 127 ","page_number":127},
  {"content":"\r\n\r\nرا در بر مىگيرد ؛ بنابراين ، اگر كودكى بر مال غير دست پيدا كرد و آن مال از بين رفت ، حكم حديث « على اليد » كه عبارت از ضمان و استقرار على العهده است ، در حق او نيز جارى مىشود ؛ و اين كودك ضامن است و بايد خسارت مال را به مالكش بپردازد .\r\nدر مقابل ، بعضى گفته‌اند كه اگر يك فعل اختيارى مانند « ضرب » به فاعلى اسناد داده شود ، ظهور در اين معنا دارد كه آن فعل از روى قصد و اختيار از فاعل صادر شده است . نتيجه آن كه امكان اسناد افعال اختيارى به صبىّ ( كودك ) ، مجنون ( ديوانه ) و نائم ( شخص خواب ) وجود ندارد ؛ و به همين جهت ، در باب حدود و ديات مىگويند : « عمد الصبي خطأ » « 1 » ، و كاشف است از اين كه كودك د راعمال خود اصلًا قصدى ندارد . از اين رو ، در روايت « على اليد ما أخذت حتّى تؤدّي » نيز كه فعل « أخذ » به « ذى اليد » اسناد داده مىشود ، منظور از آخذ و ذىاليد ، شخص بالغ ، مختار و قاصد است .\r\nدر اين صورت ، اگر كسى قائل شود كه حديث « على اليد » دلالت بر ضمان كودك دارد و شامل يد صغير مىشود ، بايد بحث كند كه آيا حديث رفع - « رفع القلم عن الصبيّ حتّى يحتلم » « 2 » - مىتواند مقيِّد دليل يد باشد يا نه ؟ چه بسا كسى بگويد حديث رفع فقط به احكام تكليفيه اختصاص دارد و احكام وضعيه را شامل نمىشود . ليكن اگر از اوّل گفته شود كه « على اليد » دلالتى بر ضمان\r\n\r\n\r\n","description":"","footnote":"\r\n( 1 ) . محمّد بن الحسن الحرّ العاملى ، وسائل الشيعة ، ج 29 ، ص 90 ، باب 36 من أبواب القصاص فى النفس ، باب حكم غيرالبالغ وغيرالعاقل فى القصاص و حكم القاتل بالسحر ، ح 2 .\r\n( 2 ) . همان ، ج 1 ، ص 45 ، باب 4 من أبواب مقدّمة العبادات ، باب اشتراط التكليف بالوجوب والتحريم بالاحتلام أو . . . ، ح 11 .\r\n","page_name":" 128 ","page_number":128},
  {"content":"\r\n\r\nكودك ندارد ، ديگر نيازى به بحث از قيديّت حديث رفع نيست .\r\nنكته‌اى كه بدان بايد توجّه نمود ، آن است كه در ميان فقها معروف است كه احكام وضعيّه مشروط به بلوغ نيست . در اين بحث ، در خصوص حكم وضعى ضمان ، چنان چه به اين نتيجه رسيديم كه حديث على اليد شامل صغير نيز مىشود ، به اين مطلب منتهى مىشويم كه حكم وضعى ضمان ، مشروط به بلوغ نيست .\r\n\r\n1 - ديدگاه شيخ انصارى رحمه الله\r\nدر ميان بزرگان و فقهاى اماميه ، مرحوم شيخ اعظم انصارى قدس سره در كتاب مكاسب « 1 » بيان مىدارد كه استدلال به حديث « على اليد » بر ضمان كودك مميّز و مجنون مميّز وجيه و پسنديده است و اين موارد مشمول دليل يد هستند ؛ و به عبارت ديگر ، شيخ رحمه الله ادعا مىكند كه اين روايت اطلاق دارد و تمام قاصدين را شامل مىشود ، بالغ باشند و يا نابالغ .\r\nبنابراين ، از آنجا كه مبناى شيخ انصارى رحمه الله در حديث « على اليد » استيلا است ، ايشان اطلاق حديث را فقط در دايره مميّزين مىپذيرند ، چه آن كه مستولى كسى است كه به استيلاى خود توجّه دارد ؛ لكن بر اساس مبناى مختار كه منظور از « يد » اخذ و تصرّف است ، اطلاق حديث فراتر از دايره‌ى مميّزين است و غيرقاصدين - كودك غيرمميّز و شخص نائم - نيز در دايره شمول حديث « على اليد » قرار مىگيرند و آنان نيز ضامن خواهند بود .\r\n\r\nاشكال محقّق اصفهانى رحمه الله به ديدگاه شيخ انصارى رحمه الله\r\nمحقّق اصفهانى رحمه الله در حاشيه مكاسب « 2 » به مرحوم شيخ انصارى قدس سره و اين كه دليل يد شامل صبىّ و مجنون مميّز مىشود ، اشكال مىكنند . قبل از بيان اشكال ، تذكر به اين مطلب ضرورى است كه مبناى شيخ انصارى رحمه الله در مورد احكام\r\n\r\n\r\n","description":"","footnote":"\r\n( 1 ) . مرتضى الانصارى ، كتاب المكاسب ، ج 3 ، ص 181 ؛ مىفرمايد : « و من هنا كان المتّجه صحّة الاستدلال به على ضمان الصغير بل المجنون إذا لم يكن يدهما ضعيفة لعدم التمييز والشعور » .\r\n( 2 ) . محمّدحسين الاصفهانى ، حاشية المكاسب ، ج 1 ، ص 302 .\r\n","page_name":" 129 ","page_number":129},
  {"content":"\r\n\r\nوضعيه اين است كه احكام وضعيه مجعول مستقل ابتدايى نيستند ، بلكه هر حكم وضعى از يك حكم تكليفى انتزاع مىشود .\r\nمرحوم اصفهانى قدس سره مىگويد : در مورد دليل يد - « على اليد ما أخذت حتّى تؤدّى » - دو حالت وجود دارد ؛ اوّل آن‌كه گفته شود اين روايت ، حكم وضعى ضمان را انشاء مىكند و مرحوم شيخ انصارى قدس سره نيز به كرّات گفته‌اند حكم وضعى ضمان از روايت استفاده مىشود ؛ در اين صورت ، به ايشان اشكال مىشود كه اين حرف با مبناى شما در مورد احكام وضعى سازگارى ندارد . در مورد اشخاص بالغ مىتوان گفت كه چون حكم تكليفى « وجوب الاداء و وجوب الردّ » وجود دارد ، حكم وضعى ضمان نيز از آن انتزاع مىشود ؛ ليك درباره‌ى كودكان كه حكم تكليفى نيست ، چگونه حكم وضعى ضمان را از اين حديث استفاده مىكنيد ؟\r\nامّا حالت دوّم اين است كه بگوييد حديث « على اليد » حكم وضعى ضمان را جعل نمىكند ، بلكه حديث از يك حكم مجعول به نام ضمان ، كه از يك حكم تكليفى كه دليل ديگر بر آن دلالت دارد انتزاع شده است ، حكايت و اخبار مىكند ؛ در اين صورت ، با مبناى شما مخالفتى ندارد ، امّا دچار اشكالات ديگرى است .\r\nاوّل اين كه مبناى شما مبنى بر انتزاع احكام وضعيه از احكام تكليفيه را قبول نداريم و اين مبنا مردود است ؛ و به بيان ديگر ، قبلًا در محل خود ثابت نموده‌ايم كه انتزاع حكم وضعى از حكم تكليفى غير معقول است .\r\nو ثانياً بر فرض آن كه اين مبنا را مورد پذيرش قرار دهيم و انتزاع حكم وضعى از حكم تكليفى را معقول بدانيم ، ليكن قابليّت تطبيق و جريان در اين بحث را ندارد ؛ زيرا ، احكام انتزاعى از لحاظ قوّه و فعل تابع منشأ انتزاعشان هستند ؛ به جهت اين قاعده كه هر چيزى كه عنوان بالعرض دارد ، بايد تابع\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nچيزى باشد كه بالذات است ؛ و در صورتى كه منشأ انتزاع ، امرى بالقوّه و تقديرى باشد ، حكمى هم كه از آن انتزاع مىشود ، امرى بالقوّه و تقديرى خواهد بود . حال ، اشكال اين است كه در اين بحث ، چگونه از يك حكم تكليفى تقديرى ، حكم انتزاعى فعلى بدست مىآوريد ؟ بدين صورت كه حكم تكليفى وجوب الأداء والردّ مشروطاً بالبلوغ متوجّه صغير است - صغير به شرطى كه بالغ باشد مكلّف به اين حكم است - و از اين حكم تكليفى معلّق و مشروط ، حكم وضعى ضمان فعلى را انتزاع مىكنيد كه درست نيست و محال است .\r\nحكم وضعى انتزاعى تابع منشأ انتزاع آن - حكم تكليفى - است ؛ در اين بحث كه حكم تكليفى مشروط و معلّق است ، حكمى هم كه از آن منتزع مىشود - ضمان - بايد مشروط و معلّق باشد و نه فعلى .\r\nعبارت محقّق اصفهانى رحمه الله چنين است :\r\n« لا يذهب عليك أنّ مفاد على اليد إمّا جعل حكم وضعي أو الخبر عن جعل حكم وضعي . فإن كان الأوّل فلا يصحّ إلّاممّن يرى الاستقلال بالجعل للوضع حتّى يكون جعلًا للضمان ابتداءً ، وأمّا من يرى أنّه منتزع من حكم تكليفي فلا مناص له من الإلتزام بأنّ مفاد على اليد جعل حكم تكليفي يستتبع الضمان الوضعي ، وهو هناخلف ، لأنّ المفروض عدم ظهوره في الحكم التكليفي ، وامكان ثبوت مفاده في حقّ الصغير الّذي لا تكليف عليه ، فالالتزام بجعل الحكم الوضعي إمّا مستقلًا أو تبعاً بقوله عليه السلام « على اليد . . . » خلف على أيّ حال ، لأنّه لا يرى استقلال الوضع ، فالالتزام بأنّ مفاده جعل الوضع ابتداءً خلف ، ولا يرى جعل الحكم التكليفي بالخبر ، فالالتزام بالانتزاع من الحكم التكليفي الثابت بالخبر خلف أيضاً .\r\nوإن كان الثاني فالاخبار عن وضع منتزع من التكليف الغير المجعول بهذا الخبر لا مانع منه في نفسه ، إلّاأنّ فيه انتزاع\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nالوضع من التكليف غير معقول كما مرّ بيانه في هذه التعليقة مراراً ، مضافاً إلى أنّه لو كان معقولًا في نفسه إلّاأنّ انتزاعه هنا محال ، لأنّ الأمر الانتزاعي يتبع منشأ انتزاعه ثبوتاً وعدماً وفعلًا ، لمكان تبعيّة ما بالعرض لما بالذات ، ولا تكليف للصغير فعلًا حتّى ينتزع منه ضمان فعلًا ، وفرض خطاب مشروط بالاضافة إلى الصغير إثبات حكم تقديري له ، فيكون الأمر الانتزاعي تقديرياً أيضاً ففعليّة الأمر الانتزاعي وتقديرية منشأه محال » « 1 » .\r\n\r\nپاسخ امام خمينى قدس سره از اشكال محقّق اصفهانى رحمه الله\r\nمرحوم امام قبل از آن كه پاسخ اشكال محقّق اصفهانى رحمه الله را بدهند ، مطلبى را به صورت كلّى بيان مىكنند مبنى بر اين كه اگر از ظاهر روايتى اطلاق استفاده شود - مثل اين مورد كه گفته مىشود « يد » اطلاق دارد و هم يد بالغ و هم يد غيربالغ را شامل مىشود - امّا با يك اشكال و محذور عقلى مواجه باشد ، در صورتى كه به هيچ طريقى نتوان بين اطلاق روايت ( ظاهر ) و اشكال عقلى جمع كرد ، بايد آن را كنار گذاشت ؛ ليكن در صورتى كه بشود ظاهر را با توجيهات - هرچند توجيهات بعيده - حفظ كرد ، لازم است كه چنين شود .\r\nاين مطلب يكى از امور بسيار مهمّ در باب اجتهاد است كه چنان چه يك دليل نقلى كه حجيّت آن ثابت است با يك دليل عقلى معارض شود ، لازم است هر اندازه كه بتوانيم آن دليل نقلى را توجيه كرده و محذور عقلى را دفع نماييم ؛ و نمىتوان گفت از آنجا كه اين توجيهات بعيد و متضمّن تكلّف است ، بايد از آن دليل دست برداشت .\r\nايشان پس از بيان اين مطلب مىفرمايند : در ذهن مرحوم شيخ انصارى قدس سره يك محذور عقلى وجود دارد و آن اين كه حكم وضعى عقلًا قابليّت جعل\r\n\r\n\r\n","description":"","footnote":"\r\n( 1 ) . محمّدحسين الاصفهانى ، حاشية المكاسب ، ج 1 ، صص 302 و 303 .\r\n","page_name":" 132 ","page_number":132},
  {"content":"\r\n\r\nاستقلالى ابتدايى ندارد و به يك حكم تكليفى نياز دارد . در اين صورت ، دچار اشكال مىشود كه بايد براى حفظ ظاهر و اطلاق روايت اين اشكال عقلى را دفع نمود . سپس پاسخ اشكال مرحوم اصفهانى را روى هر دو فرض بيان مىنمايند .\r\nامّا جوابى كه ايشان بر اساس فرض اوّل محقّق اصفهانى رحمه الله بيان مىكنند ، اين است كه اگر گفته شود حديث « على اليد » دلالت بر جعل حكم وضعى مستقلًا دارد ، مىگوئيم حكم عقل در اينجا قرينه مىشود كه جعل ضمان ( انشاى حكم ) به داعى جدّى نيست ، بلكه يك حكم وضعى صورى بوده و به اين انگيزه است كه مخاطب به سوى حكم تكليفى ارشاد و راهنمايى شود ، و در حقيقت ارشاد به آن است كه دايره تكليف توسعه و عموميّت داشته و اختصاص به گروه خاصى ندارد ؛ كه از اين حكم تكليفى ، حكم وضعى انتزاع مىشود . نتيجه آن كه ، اطلاق حديث دليل بر آن است كه يك حكم تكليفى كه مطابق با اين حكم وضعى صورى است ، وجود دارد ؛ كه همان منشأ انتزاع حكم وضعى واقعى مطابق با اين انشاء ظاهرى است .\r\nمرحوم امام قدس سره در مورد اين جواب مىگويند كه هرچند اين مطلب شبيه اكل از قفاست ، و خيلى دور از ذهن است ؛ چرا كه در اين فرض حكم وضعى صورى ارشاد به يك حكم تكليفى است كه از آن حكم وضعى واقعى را انتزاع مىكنيم ، در حالى كه مىتوان از ابتدا و بدون آن كه مرتكب چنين تكلّفى شويم ، حكم وضعى را استفاده نماييم ؛ ليكن براى اخذ و تمسك به ظاهر روايت بايد همين توجيه را ذكر نماييم .\r\nدر مورد فرض دوّم نيز گفته مىشود « على اليد » اخبار از جعل سابق است ، بهترين پاسخ ، اين است كه بگوييم مبناى مرحوم شيخ انصارى قدس سره مبنى بر اين كه حكم وضعى بايد از حكم تكليفى انتزاع شود ، صحيح نيست ؛ امّا اگر بنا بر\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nصحت اين مبنا گذاشته شود ، ديگر اشكال محقّق اصفهانى رحمه الله مبنى بر آن كه اين مبناى مرحوم شيخ قدس سره در اينجا قابليت جريان ندارد ، وارد نيست و صحيح نمىباشد ؛ زيرا ، در مورد صغير آن چيزى كه وجود دارد اين است كه صغير تكليف منجّز فعلى ندارد ، امّا آيا تكليف به صورت واجب معلّق در حق او جريان ندارد ؟ يعنى به اين صورت كه وجوب در مورد او فعلى است ، امّا خود واجب در آينده مىآيد . به عبارت ديگر ، آن چه در مورد صغير صحيح نيست ، آن است كه براى او تكليف فعلى منجّز را قائل شويم ؛ اما اگر تكليف فعلى معلّق را قائل شويم ، ديگر محذورى ندارد .\r\nمرحوم امام قدس سره در ادامه بيان مىكند كه بر اساس مبناى شيخ انصارى رحمه الله در رجوع قيد به ماده و نه هيئت ، اين مسأله روشن‌تر مىشود كه طبق اين مبنا مسأله به نحو واجب معلّق مىشود ؛ و به عبارت ديگر ، در قضاياى شرطيه ، طبق نظر مشهور ، چنان چه شرط به هيئت رجوع نمايد ، وجوب و تكليف مشروط مىشود ؛ اما طبق مبناى شيخ انصارى رحمه الله كه شرط به مادّه رجوع مىكند ، نتيجه ، همان واجب معلّق مىشود .\r\nدر انتها نيز مىفرمايد : در يك صورت اين اشكال قابل دفع نيست ، و آن هنگامى است كه شخص مجنون قبل از افاقه و كودك قبل از رسيدن به سن بلوغ از دنيا بروند ؛ در اين موارد چگونه مىتوان گفت كودكى كه قبل از رسيدن به سن بلوغ مرده ، تكليف فعلى داشته است ؟\r\nالبته اين اشكال را بر اساس مبناى « خطابات قانونيه » « 1 » مىتوان پاسخ داد . خطاب قانونى در مقابل خطاب شخصى قرار مىگيرد ؛ بدين صورت كه شارع مقدّس در خطاب قانونى ، افراد و خصوصيات آن‌ها را مدّ نظر قرار نمىدهد ؛\r\n\r\n\r\n","description":"","footnote":"\r\n( 1 ) . جهت اطّلاع از بحث خطابات قانونيه و نظر استاد محترم ، رجوع كند به مباحث خارج اصول حضرت استاد ، مبحث ثمره‌ى بحث ضدّ ، جلسه‌ى شماره 66 به بعد كه در پايگاه اطلاع رسانى ايشان به آدرس . - / . وجود دارد .\r\n","page_name":" 134 ","page_number":134},
  {"content":"\r\n\r\nكارى ندارد كه شخص مورد خطاب ، بالغ است يا صغير ، مجنون است يا عاقل ، مضطرّ است يا مختار و . . . ؛ بلكه شارع مقدّس به عنوان مثال مىفرمايد : « وَلِلَّهِ عَلَى النَّاسِ حِجُّ الْبَيْتِ . . . » « 1 » و اين تكليف را به عنوان يك قانون كلّى در شريعت خود بيان مىفرمايد ؛ حال ، در مورد كودك ، صغارت سن ، براى او عذر مىشود كه تكليف فوق از گردنش ساقط شود . در اين بحث نيز گفته مىشود كه كودك چون صغير است ، نسبت به حكم تكليفى عذر دارد ، ولى حكم ضمان به نحو فعلى در مورد او محقّق است .\r\nبنابراين ، مرحوم امام خمينى قدس سره با بيان توجيهات فوق به اين نتيجه مىرسند كه حديث « على اليد » اطلاق داشته و شامل يد صغير و مجنون نيز مىشود .\r\nعبارت مرحوم امام قدس سره در « كتاب البيع » چنين است :\r\n« أقول : بعد فرض ظهور « على اليد . . . » في الوضع ، وإطلاقه الشامل ليد الصغير والمجنون المميّزين ، لا يجوز رفع اليد عنه إلّا بدليل ، والمدّعى في المقام هو قيام الدليل العقلي على خلافه ، فلو أمكن التوجيه بما يدفع به الدليل العقلي بأىّ وجهٍ ممكن لا يجوز رفع اليد عن الحجّة . ولو كان الدفع بعيداً عن الأذهان ، بنحوٍ لا يصحّ الالتزام به في مقام الإثبات والإستظهار من الأدلّة .\r\nوفي المقام يمكن دفعه على التقديرين : أمّا على فرض أنّ « على اليد . . . » إنشاء لا إخبار ، فلإمكان أن يقال :\r\nإنّه ظاهر في جعل الحكم الوضعي ، لكنّ العقل يدفع هذا الظهور ؛ لامتناع جعل الوضع ابتداءً على الفرض ، فيصير حكم العقل قرينة على انشاء الوضع - بلا جدّ وجعل الواقعي - بداعي الإرشاد إلى الحكم التكليفي الّذي هو منشأ لانتزاع الوضع لدى العقلاء .\r\nوإنّما انشىء بصورة الوضع ؛ للإرشاد إلى مقدار سعة التكليف\r\n\r\n\r\n","description":"","footnote":"\r\n( 1 ) . سوره آل عمران ، آيه 97 .\r\n","page_name":" 135 ","page_number":135},
  {"content":"\r\n\r\nالّذي هو منشأ انتزاع الوضع واقعاً ، فإطلاقه دليل على ثبوت حكم تكليفي يطابق هذا الإنشاء الصوري الإرشادي ، ويكون منشأ لانتزاع وضع واقعي مطابق للإنشاء المذكور .\r\nو ما ذكر وإن كان بعيداً عن الأذهان ، بل شبيهاً بالأكل من القفا ، لكنّه كاف في إمكان الأخذ بالظهور ، ومعه يجب الأخذ به .\r\nوأمّا تصوير توجيه التكليف إلى الصغير والمجنون ، فيأتي في الفرض الثانى ، وهو كون « على اليد » إخباراً عن جعل سابق .\r\nفبعد فرض صحّة المبنى ، لا يرد عليه ماذكره المستشكل ؛ لإمكان أن يقال : إنّ الصغير والمجنون قابلان لتوجّه التكليف المعلّق على زمان البلوغ والإفاقة إليهما ، ولا دليل على بطلانه والإجماع لم يثبت بهذا النحو ؛ لأنّ المتيقّن منه التكليف بالأداء في الحال ، وحديث رفع القلم لو فرض التعميم للتكليف ، لعلّه ظاهر في المنجّز لاالمعلّق .\r\nفيمكن أن يقال : إنّ الصغير والمجنون المميّزين مكلّفان بأداء الغرامة على نحو الواجب المعلّق ، سيّما على مسلك الشيخ قدس سره ؛ من رجوع القيود في الواجب المشروط إلى المادّة ، فلا يصحّ على مذهبه اشتراط التكليف بالبلوغ والإفاقة ، فلابدّ من أخذ القيد إمّا قيداً للمكلّف به ، أو قيداً وعنواناً للمكلّف ، وفي المقام بعد قيام الحجّة على ضمان الصغير المميّز ، يتعيّن الأوّل .\r\nوبالجملة : المقصود دفع الإشكال العقلي عن ظاهر الحجّة ؛ لعدم جواز رفضه بمجرّد إشكال قابل للدفع ولو بتكلّف .\r\nنعم ، يبقى الإشكال في المجنون الّذي لا يفيق ، والصغير الّذي يموت قبل بلوغه . ويمكن دفع الإشكال بوجه يعمّ الموارد ، وهو الالتزام بالتكليف الفعلي القانوني على الناس جميعاً ، وجعل الجنون والصغر من قبيل الأعذار العقليّة الّتي التزمنا ببقاء فعليّة التكليف معها ، فلا مانع من تعلّق الوضع حتّى مع العذر عن التكليف .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nلكنّ الإنصاف : أنّ تلك التكلّفات لأجل مبنى غير وجيه ، في غير محلّها » « 1 » .\r\n\r\nاشكالات سخن امام خمينى رحمه الله\r\nدر مورد پاسخى كه مرحوم امام قدس سره نسبت به اشكال‌هاى محقّق اصفهانى رحمه الله بيان كردند ، مطالبى قابل ملاحظه است .\r\nاوّل : اين مطلب مورد قبول است كه با وجود دليل عقلى لازم است در ظاهر دليل نقلى تصرف نماييم ، لكن نمىتوانيم بپذيريم كه همين دليل عقلى ، توجيه روشنى را براى ظاهر دليل نقلى بيان نمايد ، بلكه براى توجيه نيازمند قرينهء ديگرى هستيم و در اين بحث حضرت امام قدس سره قرينهء روشنى بر ضمان صورى ذكر نفرمودند ؛\r\nدوّم آن كه اگر مبناى ايشان پذيرفته شود ، در بسيارى از موارد ، مسير فتوا و نتيجه‌اى كه فقها از روايات مىگيرند ، عوض مىشود ؛ در حالى كه به نظر مىرسد در چنين مواردى ، لازم است كه توجيهات به گونه‌اى باشند كه در نزد عرف مورد قبول باشند و با تكلّفات بعيده و مطالبى كه فقط اهل فقه و كسانى كه با اصطلاحات علمى آن آشنا هستند ، نمىتوان دليل نقلى مخالف با دليل عقلى را حفظ كرد .\r\nاشكال سوم اينكه واجب معلق در صورتى كه امكان آن را بپذيريم ، اما در مقام اثبات نيازمند به دليل است و در اين بحث دليلى بر آن در مقام اثبات وجود ندارد .\r\nاشكال چهارم كه خود ايشان نيز متوجّه آن هستند ، اين است كه توجيهات مرحوم امام قدس سره در صورتى معنا دارد و صحيح است كه كودك بالغ شود ؛\r\n\r\n\r\n","description":"","footnote":"\r\n( 1 ) . الامام الخمينى ، كتاب البيع ، ج 1 ، صص 382 - 384 .\r\n","page_name":" 137 ","page_number":137},
  {"content":"\r\n\r\nبنابراين ، اگر كودكى كه بر مال غير تسلّط پيدا كرده است ، قبل از رسيدن به سنّ بلوغ بميرد ، نمىتوان مسأله را از راه واجب معلّق درست كرد ؛ زيرا ، مردن كودك ، كاشف از اين است كه وجوبى در حق او محقّق نبوده است . و به همين دليل است كه ايشان براى حلّ اشكال از راه خطابات قانونيّه وارد شدند . امّا همان‌گونه كه در بحث اصول فقه نيز بيان داشته‌ايم ، به نظر مىرسد كه اين مبنا صحيح نبوده و مورد قبول ما نيست ؛ گرچه بزرگانى از تلامذه ايشان ، هم‌چون والد محقّق و فقيه ما اين نظريّه را پذيرفته و در مباحث فقهى بسيارى آن را جارى ساخته‌اند .\r\nمرحوم امام قدس سره در انتها فرمودند : اين نظريّه كه احكام وضعيّه لازم است از احكام تكليفيّه انتزاع شود ، مطلب غير صحيحى است ، - و به نظر ما نيز حق با ايشان است - ؛ ليكن نكته قابل توجّه آن است كه اين اشكال در صورتى مجال دارد كه ضمان را يك حكم وضعى بدانيم ؛ اما طبق تفسيرى كه ما براى ضمان بيان نموديم مبنى بر اين كه ضمان عبارت است از استقرار در عهده كه يك عنوان عامى است و حكم تكليفى و وضعى از آثار مترتّب بر آن است ، مجالى براى اين اشكال باقى نخواهد ماند . فتدبّر .\r\n\r\nتوجيه ديدگاه شيخ انصارى رحمه الله\r\nممكن است كه به نوعى بتوان از مرحوم شيخ اعظم قدس سره دفاع كرد ؛ به اين صورت كه مىتوان گفت : هرچند در باب تكاليف ، بلوغ از شرائط دانسته شده است ؛ ليكن همين قاعده اشتراط تكاليف به بلوغ قابليّت تخصيص دارد . گرچه اين مطلب بر خلاف ظاهر كلمات قوم است ، اما بر اساس « ما من عامّ إلّاوقد خصّ » مىتوان گفت اين قاعده ، قابليّت تخصيص دارد ؛ و چنان چه دليلى براى تخصيص وجود داشته باشد ، بايد به آن اخذ كنيم . در اين بحث ، مىتوان گفت :\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nشارع مقدّس بر طبق اطلاق حديث « على اليد » ، تكاليفى را بر عهده صبىّ مميّز نيز قرار داده است . نتيجه آن كه ، اگر صبىّ مميّز « يد » پيدا كند ، حكم تكليفى و وضعى هر دو بر آن مترتّب مىشود ؛ همانطور كه در مستقلّات عقليّه مانند « الظلم حرام » مىتوان گفت اين احكام اختصاصى به بالغين ندارد ؛ و اگر عقل در چنين مواردى ، حكم را شامل بچّه مميّز بداند ، شارع نيز بايد همين رأى را داشته باشد . و اساساً يكى از فرق‌هاى مهمّ بين حكم عقل و بناى عقلا در اين است كه در مورد دوّم ، شارع مىتواند مخالفت نمايد ، اما در مورد اوّل - يعنى حكم عقل - شارع به هيچ وجه نمىتواند با آن مخالفت كند . بنابراين ، مىتوان گفت : به مقتضاى على اليد ، شارع حكم تكليفى را نيز براى صبىّ مميّز قرار داده است .\r\nاگر كسى اشكال كند كه حديث « رفع القلم عن الصبىّ حتّى يحتلم » مىتواند اين حكم را بردارد ؟ در پاسخ به او خواهيم گفت : اينك بحث ما در اين است كه آيا حديث « على اليد » به خودى خود و با قطع نظر از هر دليل ديگرى ، صلاحيّت شمول نسبت به صبىّ مميّز را دارد يا خير ؟ و بعد از آن كه شمول حديث نسبت به اين مورد روشن شد ، آنگاه بايد مفاد حديث رفع را كاملًا بررسى نماييم و ببينيم كه آيا با اين اطلاق مخالفت دارد يا خير ؟ در جواب اين پرسش نيز مىتوان گفت : حديث رفع نيز قابليّت تخصيص دارد ، و اين گونه نيست كه به صورت واضح بگوييم با حديث رفع بايد همه ادلّه ، حتى حديث على اليد را تقييد بزنيم ؛ و چه بسا ، ظهور « على اليد » اقواى از حديث رفع باشد .\r\nنتيجه آن كه بر اساس اين مطالب ، مىتوان از جانب شيخ انصارى رحمه الله اين حرف را زد كه در كودك مميّز حكم وضعى ضمان وجود دارد ؛ چرا كه در اين گونه موارد ، كودك داراى حكم تكليفى است و حكم وضعى از اين حكم تكليفى انتزاع مىشود .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\n2 - ديدگاه محقّق خوئى رحمه الله\r\nمرحوم آقاى خوئى قدس سره در اين زمينه بيان مىفرمايد : از ادلّه وارده در باب اين كه قصد كودك تا هنگامى كه بالغ نشده ، لغو است و افعال عمدى كودك را نازل منزله خطا مىداند - « عمد الصبي خطأ » ، « رفع القلم عن الصبي حتّى يحتلم » - استفاده نمىشود كه كودك در صورت اتلاف مال غير ضامن نيست ؛ چرا كه اين ادلّه شامل افعالى مىشود كه موضوع احكام شرعى قرار نمىگيرند مگر آن كه از روى قصد و اختيار انجام بگيرد ؛ در حالى كه بعضى از افعال هستند كه به خودى خود ، موضوع احكام شرعى قرار مىگيرند ، بدون آن كه قصد و عمد در آن‌ها لحاظ شده باشد ؛ مانند احداث ناقض وضو و طهارت كه هرچند از روى جهالت و بدون اختيار حادث شوند ، باز ناقض طهارت خواهند بود . و ترديدى نيست كه اتلاف مال غير از اين قبيل بوده و موجب ضمان است ، هر چند در حال غفلت و يا از روى جهل صادر شده باشد ، و يا حتى بدون اراده و اختيار باشد ؛ دليل اين مطلب نيز آن است كه در قاعده اتلاف غير از عنوان اتلاف چيز ديگرى به عنوان موضوع قرار داده نشده ، و مجرّد اين عنوان و تحقّق آن موجب ضمان است .\r\nسپس فرموده‌اند : از آنجا كه حديث رفع در مقام برداشتن احكام الزامى است ، مىتوان گفت بچّه تا هنگامى كه بچّه است ، احكام الزامى متوجّه او نمىشود ؛ اما اين مطلب منافاتى ندارد با اين كه سبب احكام الزاميه در همان زمان بچّگى محقّق شده باشد . بنابراين ، چنان چه صبى در زمان كودكىاش مال مردم را تلف كند ، سبب ضمان محقّق مىشود ، اما حكم الزامى خروج از عهده بعد از بلوغ متوجّه او مىشود ؛ و يا اگر در كودكى جنابت براى او حاصل شود ، حكم وجوب اغتسال بعد از بلوغ متوجّه او خواهد شد .\r\nبنابراين ، ترديدى وجود ندارد كه حديث « على اليد » - على اليد ما أخذت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nحتّى تؤدّي - شامل يد صبى مميّز نيز مىشود ؛ و كودك مميّز در صورت تسلط بر مال غير و تلف يا اتلاف آن ، به مقتضاى اين حديث ضامن است .\r\nبيان مرحوم آقاى خوئى قدس سره طبق آن چه كه در تقريرات ايشان آمده ، چنين است :\r\n« قد يتوهّم عدم الضمان لأنّ عمد الصبي خطأ ، ولأنّ قلم التكليف قد ارتفع عنه حتّى يحتلم ، و لكن هذا التوهّم فاسد ، إذ لا شهادة في شيء من الوجهين المزبورين على عدم الضمان : أمّا الأوّل ، فلأنّ الظاهر أنّ تنزيل عمد الصبي منزلة خطأه إنّما هو في الأفعال الّتي لاتكون موضوعاً للأحكام الشّرعية إلّاإذا صدرت من الفاعل بالإرادة والاختيار ومع القصد والعمد ، لا في الأفعال الّتي هي بنفسها موضوع للأحكام الشرعية من غير أن يعتبر فيها القصد والعمد كالجنابة ، فإنّها توجب الغسل وإن تحقّقت حال النوم ، وكمباشرة النجاسات فإنّها توجب نجاسة البدن وإن كانت المباشرة به غير التفات إلى النجاسة ، وكالأحداث الناقضة للطهارة وإن صدرت جهلًا أو غفلة أو به غير اختيار ، فإنّ شيئاً من تلك الامور لا يتوقّف تأثيرها على صدورها بالارادة والاختيار .\r\nولا ريب في أنّ اتلاف مال الغير من القبيل الثاني فإنّه يوجب الضمان وإن صدر حال الغفلة والجهل و بدون الإرادة والاختيار ، ضرورة أنّه لم يؤخذ في قاعدة من أتلف عنوان آخر غير صدق الاتلاف . . .\r\nأمّا الوجه الثاني : فقد عرفت آنفاً أنّ المراد من دليل رفع القلم عن الصبيّ إنّما هو رفع الأحكام الالزامية عنه منذ نعومة أظفاره إلى حدّ بلوغه ، وهذا لا ينافي توجّه تلك الأحكام الالزاميّة عليه بعد بلوغه .\r\nوالسرّ في ذلك أنّ دليل رفع القلم والتكليف قد تعلّق بالصبيّ فيدور مدار صبوته ، وعلى هذا الضوء فاتلاف الصبي مال غيره\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nسبب للضمان جزماً ولكنّه لا يستتبع الحكم الالزامي إلّابعد بلوغه وإذا بلغ توجّه عليه التكليف ووجب عليه الخروج عن عهدته ، لأنّه وقتئذ يصدق عليه أنّه أتلف مال غيره كما يتوجّه عليه عندئذٍ وجوب الاغتسال مع تحقّق الجنابة منه قبل البلوغ » « 1 » .\r\n\r\nاشكالات وارد بر ديدگاه محقّق خوئى رحمه الله\r\nدر مورد وجه اوّل از كلام ايشان بايد گفت : اولًا چنين تعابيرى كه نفى قصد و عمد از صبى مىكند ، مربوط به باب جنايات است و در ابواب ديگر جارى نمىشود ؛ و به عنوان مثال ، نمىتوان در باب اقامه و قصد عشرة ايام نيز بگوييم قصد صبى اعتبارى ندارد ، بلكه صبىّ مميّز مىتواند قصد ده روز را داشته باشد ؛ و يا در باب تقليد ، بچّه مميّز مىتواند بر طبق يك فتوا عمل كرده و يا التزام به يك فتوا داشته باشد .\r\nثانياً در پاره‌اى از موضوعات ، خود آن‌ها موضوع براى احكام هستند ، و قصد و اختيار در آن دخالت ندارد . از ادلّه آن‌ها چنين استفاده مىشود و گرنه ، خود اين عناوين نسبت به قصد و عدم قصد اطلاق و عموميّت دارند . به عنوان مثال ، شارع مىتوانست در باب نجاست و يا جنابت ، قصد و عمد را لحاظ نمايد ؛ اما با قراينى كه وجود دارد ، استفاده مىشود كه در تحقّق اين عناوين ، قصد و عمد دخالت ندارد .\r\nبنابراين ، لازم است در عبارت « عمد الصبىّ خطأ » بايد بررسى نماييم كه چگونه استفاده مىشود اين تنزيل در افعالى است كه در تحقّق آن‌ها قصد و عمد معتبر است ؟ . زيرا ، ممكن است گفته شود اين تنزيل در مواردى است كه براى هر يك از عمد و خطا حكم جداگانه‌اى باشد ؛ به اين معنا كه عمد داراى\r\n\r\n\r\n","description":"","footnote":"\r\n( 1 ) . محمّدعلى التوحيدى ، مصباح الفقاهة ، تقريراً لأبحاث السيّد الخوئى ، ج 2 ، صص 536 - 538 .\r\n","page_name":" 142 ","page_number":142},
  {"content":"\r\n\r\nيك حكم و خطا داراى حكم ديگرى است ، همانطور كه در باب قتل خطايى ، حكم آن است كه عاقله بايد ديه مقتول را بپردازد . لذا ، نمىتوان گفت عبارت « عمد الصبىّ خطأ » در مقام اين است كه بگويد فقط حكم عمد در افعال عمدى كودك جريان ندارد ؛ بلكه در مقام اين است كه بگويد حكم خطا در ساير موارد بر افعال عمدى كودك جريان دارد .\r\nنسبت به وجه دوّم كلام ايشان نيز بايد گفت : تفكيك بين سبب و مسبب بر خلاف ظاهر ادلّه است ؛ و ما نمىتوانيم بپذيريم كه در زمان كودكى شخص ، سبب ضمان محقّق شده است ، اما لزوم خروج از عهده بعد از بلوغ متوجّه او خواهد شد ؛ اگر هم بخواهيم به ظاهر حديث رفع استناد كنيم و آن را بر ساير ادلّه مقدّم گردانيم ، بايد بگوييم نسبت به صبىّ ، اتلاف ، جنابت و امثال اين‌ها هيچ گونه سببيّتى ندارد و شارع مقدّس از اساس ، سببيّت اين امور را براى صبىّ الغا نموده است .\r\n\r\nنتيجه گفتار چهارم\r\nاز تمام مطالبى كه در اين قسمت بيان كرديم ، نتيجه مىگيريم كه بدون شك و ترديد ، حديث « على اليد » شامل صبىّ مميّز نيز مىشود ؛ و اگر كودك مميّزى بر مال غير ، عدواناً ، يد پيدا كند ، به مقتضاى اين حديث ضامن است ؛ و حتى حكم تكليفى وجوب ادا و خروج از عهده نيز شامل او مىشود . واللَّه العالم .\r\n\r\nگفتار پنجم : شمول روايت نسبت به يد غير ابتدايى\r\nيكى ديگر از مطالب مهمّ در مورد حديث « على اليد » ، اين است كه ترديدى وجود ندارد كلمه « يد » در اين حديث شامل يد ابتدايى - اين كه شخص از همان ابتدا بر مال يد پيدا كند - مىشود ، امّا سؤال اين است كه آيا حديث اطلاق\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nداشته و شامل يد غيرابتدايى - كه فقها گاه از آن به يد مترتّبه و يد متعاقبه نيز ياد مىكنند - مىشود ؟\r\nبه عبارت ديگر ، اگر كسى بر مال غير يد پيدا كند و شخص دومى بيايد اين مال را از او بگيرد - حال يا به قهر و غلبه و يا به رضايت نفر اوّل - و همين‌طور نفرات بعدى بيايند و بر اين مال يد پيدا كنند ، آيا حكم حديث « على اليد » كه همانا ضمان و يا حكم تكليفى است ، شامل اين افراد نيز مىشود ؟\r\nبراى روشن شدن مطلب و رسيدن به پاسخ سؤال ، لازم است اين نكته بيان شود كه يد پيدا كردن بر مال غير چند صورت دارد :\r\nصورت اوّل اين است كه يك نفر بر اموال متعدّدى يد پيدا كند ( يد واحده بر اموال متعدّده ) ؛ در مورد حكم اين صورت ، بايد گفت كه بدون ترديد حديث « على اليد » اين مورد را در بر مىگيرد .\r\nصورت دوّم آن است كه چند نفر بطور جداگانه بر اموال متعدّد يد پيدا كنند ( ايدى متعدّده بر اموال متعدّده ) ؛ اين مورد نيز بدون شكّ مشمول حكم دليل يد مىشود و هريك از اين افراد ضامن مالى كه بر آن يد پيدا كرده‌اند ، هستند .\r\nصورت سوم كه مورد اين بحث است ، اين كه چند نفر متعاقباً و در زمان‌هاى مختلف بر يك مال تسلط پيدا كنند ( ايدى متعدّده بر مال واحد ) ؛ آيا اين مورد نيز تحت حكم « على اليد » قرار مىگيرد ؟\r\nبه حسب ظاهر ، « يد » اطلاق دارد و فرقى نمىكند كه يد واحد باشد و يا متعدد . اگر از حديث « على اليد » فقط حكم تكليفى را استفاده كنيم ، با هيچ اشكالى مواجه نخواهيم شد ؛ در اين صورت ، بر هر كدام از اين افراد ردّ مال واجب است . انّما الكلام در جايى است كه از حديث حكم وضعى ضمان را استفاده كنيم ؛ چرا كه در اين صورت تمام اين افراد ضامن آن مال خواهند بود و در صورت تلف شدن ، بر عهده همه آن‌ها مثل و يا قيمت آن مال مىآيد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nاحتمالات موجود در ضمان ايدى متعاقبه\r\nدر اين صورت كه ايدى متعدده بر مال واحد تعلّق پيدا مىكند ، نسبت به ضامن چند احتمال وجود دارد ؛\r\nاحتمال اوّل : يك احتمال اين است كه گفته شود اين از خوش اقبالى مالك است كه چندين يد بر مال او قررا گرفته است و همه آن‌ها بايد مثل و يا قيمت مالش را بپردازند . اين مطلب از نظر عقل نيز محال نمىنمايد و شارع مقدّس از باب عقوبت غاصبين مىتواند بگويد همه كسانى كه بر مال غير يد پيدا كرده‌اند ، ضامن هستند و بايد به مالك خسارت بدهند .\r\nاشكال احتمال اوّل : اشكال اين احتمال آن است كه گرچه اين مطلب محال عقلى نبوده و از نظر عقل انسان ، اشكالى به آن وارد نيست ؛ امّا با ضرورت فقه مخالفت دارد ؛ ضرورت فقه - چه خاصّه و چه عامّه - بر اين مسأله قرار گرفته است كه مال واحد بيشتر از يك تدارك و خسارت ندارد ؛ اشكال ديگرى كه مىتوان بيان داشت اين است كه اين احتمال مخالف با اجماع علماست .\r\nبنابراين ، احتمال اوّل مردود است .\r\nاحتمال دوّم : اين كه گفته شود يك نفر معين از ميان آن افراد ضامن است و بايد خسارت را به مالك بپردازد .\r\nاشكال احتمال دوّم : اين احتمال نيز مردود است ؛ و اشكالش اين است كه در اين صورت ، ترجيح بلا مرجّح لازم مىآيد كه امرى قبيح است .\r\nاحتمال سوم : احتمال ديگر آن است كه گفته شود يك نفر غيرمعيّن ضامن مال است .\r\nاشكال احتمال سوم : اين احتمال نيز دچار اشكال بوده و باطل است ؛ بدين بيان كه در اينجا سؤال مىشود آن يك نفر را چه كسى معيّن مىكند ؟ اگر اختيار به دست خود مالك باشد ، بر خلاف ظاهر حديث خواهد بود ؛ زيرا ، روايت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nمىگويد « على اليد ما أخذت . . . » ، هر كسى كه بر مال غير يد پيدا كرد ، بايد خسارت بدهد و نمىگويد كه در تعيين ضامن ، مالك داراى حق است و اختيار مالك در آن دخالت دارد .\r\nاحتمال چهارم : احتمال چهارم نيز آن است كه گفته شود چون ايدى متعدّده است ، يد هر كدام از اين افراد با ديگرى تعارض مىكند و همه ساقط مىشوند ؛ بنابراين ، در مثل اين مورد اصلًا ضمانى وجود ندارد .\r\nاشكال احتمال چهارم : بطلان اين احتمال نيز روشن است ؛ چه آن كه در اين صورت لازم مىآيد كه مال مالك بدون عوض و بدون تدارك باقى بماند و اين ظلم در حق مالك است كه امرى قبيح است .\r\nاحتمال پنجم : پس از آن كه يكايك احتمالات فوق كنار رفت ، نوبت به احتمال پنجم مىرسد و آن اين كه گفته شود همه اين افراد ضامن خواهند بود و بين هيچ كدام فرقى نيست ؛ همه در اصل ضمان واحد و مشترك هستند .\r\nبنابراين ، گفته مىشود كه حديث « على اليد » اطلاق داشته ، هم يد ابتدايى و هم ايدى متعاقبه را در بر مىگيرد .\r\nاشكال احتمال پنجم : در مورد اين احتمال ، سه اشكال وجود دارد ؛ اشكال اوّل اين سؤال مطرح مىشود كه با غايت موجود در روايت - حتّى تؤدّى - چه بايد كرد ؟ غايت در اين دليل مىگويد اگر خسارت مال ادا شد ، ضمان از بين مىرود ؛ به عنوان مثال ، در صورتى كه مالك به نفر اوّل رجوع كند و او نيز خسارت مال - مثل و يا قيمت آن - را بپردازد ، بر طبق غايت ، ضمان از بين مىرود ؛ در حالى كه طبق اين احتمال گفته مىشود ذمّه نفرات بعدى نيز مشغول است و آن‌ها ضامن هستند و چون اين ضمان قابليت براى ادا ندارد - زيرا ، مال واحد بيش از يك ادا ندارد - ، نتيجه اين مىشود كه امكان برى شدن ذمّه آن‌ها از ضمان تا روز قيامت نيست .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبه عبارت ديگر ، امكان ندارد كه در زمان واحد و در عرض واحد ، براى يك مال دو ادا باشد ؛ هنگامى كه خسارت مال پرداخت شود ، ديگر چيزى باقى نمىماند كه اداى ديگرى بخواهد براى آن محقّق شود . همان‌گونه كه يك مال در زمان واحد نمىتواند نزد دو نفر باشد و بلكه خارجاً و تكويناً در نزد يك نفر خواهد بود . در مورد مسأله ضمان و استقرار عهده نيز به همين صورت خواهد بود .\r\nاشكال دوّمى كه بر احتمال پنجم وارد مىشود ، يك اشكال ثبوتى عقلى است ؛ و آن اين كه چگونه مال واحد ضمان‌هاى متعدّدى پيدا مىكند ؟ چنين چيزى معقول نيست ؛ بلكه مال واحد فقط اقتضاى يك اشتغال ذمّه را دارد ، نه اشتغال‌هاى متعدد .\r\nاشكال سوّمى نيز بر اين احتمال وارد شده است و آن اين كه منظور از « ما أخذت » در اين روايت ، « ما أخذت من مالكه » است . در اين صورت ، حديث « على اليد » به هيچ عنوان شامل يد ابتدايى نمىشود ؛ چه آن كه ديگر نفرات كه بر مال غير يد پيدا كرده‌اند ، آن را از مالكش نگرفته‌اند و در نتيجه ، ضامن نخواهند بود . اين اشكال به راحتى پاسخ داده مىشود ؛ و آن اين كه از كدام قسمت روايت استفاده مىشود منظور از « ماأخذت » ، « ماأخذت من مالكه » است ؟ قرينه‌اى هم بر اين مطلب وجود ندارد . بلكه بايد گفت منظور از « اخذ » اخذ بدون رضايت است كه همان يد غيرمأذون مىشود ، هم يد ابتدايى و هم ايدى متعاقبه را شامل مىشود .\r\nنتيجه اين مىشود كه از نظر مقام اثبات ، بحثى وجود ندارد كه اگر ايدى متعدّده بر مال واحد تعلّق پيدا كند ، هر كدام از آن‌ها سببيّت براى ضمان دارد و مالك به هر كدام از ذىاليدها كه بخواهد مىتواند رجوع كند ؛ اگر مال باقى است ، آن را بگيرد ؛ و در صورت تلف نيز مثل يا قيمتش را اخذ كند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nاشكال ثبوتى وارد بر احتمال پنجم\r\n( قرار گرفتن مال واحد در عرض واحد بر عهده‌ى اشخاص متعدّد )\r\nامّا از نظر مقام ثبوت ، دچار دو اشكال است ؛ يكى اين كه ثبوتاً اداى متعدد امكان ندارد ، فكيف يتصوّر تعدّد الضمان ؟ و دوّم آن كه معقول نيست مال واحد در عرض واحد ، در عهده اشخاص متعدّد قرار بگيرد .\r\nدر اينجا بزرگان علما تلاش كرده‌اند كه از اين اشكال پاسخ دهند و جواب‌هاى بسيارى نيز مطرح شده است كه براى رسيدن به پاسخ صحيح لازم است تك تك آن‌ها را بيان و بررسى نمائيم .\r\n\r\n1 - پاسخ مرحوم آخوند از اشكال ثبوتى\r\nآخوند خراسانى رحمه الله براى حل شدن اشكال مىفرمايد كه اين مورد از قبيل واجب كفايى است ؛ همان‌طور كه در واجب كفائى ، وجوب بر عهده‌ى همه اشخاص قرار مىگيرد و در صورت اتيان يك نفر ، تكليف از بقيه افراد ساقط مىشود ، در اين مسأله نيز گفته مىشود كه اداى مال به صورت واجب كفايى بر همه ذواليدها واجب است ؛ و اگر يك نفر از آن‌ها قيمت يا مثل مال را به مالكش بپردازد ، تكليف از گردن ديگران ساقط مىشود « 1 » .\r\n\r\nاشكالات وارد بر پاسخ مرحوم آخوند\r\nبه نظر مىرسد بر اين سخن مرحوم آخوند خراسانى قدس سره سه اشكال وارد است .\r\nاوّلين اشكال اين است كه ايشان صورت مسأله را فقط فرض تلف ذكر مىكند و به پاسخ اشكال در موردى كه مال تلف شده باشد ، مىپردازد ؛ در حالى كه اشكال در اين بحث ، اختصاصى به صورت تلف مال ندارد و در\r\n\r\n\r\n","description":"","footnote":"\r\n( 1 ) . محمّدكاظم الخراسانى ، حاشية المكاسب ، ص 83 ، عبارت كتاب چنين است : « . . . وأمّا كون الواحد في عهدة المتعدّد ، بحيث يجب على كلّ واحد كفائياً ، ردّه إلى مالكه . . . » .\r\n","page_name":" 148 ","page_number":148},
  {"content":"\r\n\r\nمواردى هم كه مال در دست ذواليدها باقى باشد ، عهده تمامى آن‌ها مشغول است ؛ بنابراين ، لازم بود كه مرحوم آخوند قدس سره اشكال موجود در مسأله را در اين فرض نيز پاسخ مىدادند .\r\nاشكال دوّم : بيان مرحوم آخوند در صورتى صحيح است كه مفاد حديث « على اليد » را حكمى تكليفى بدانيم ؛ اگر گفته شود كه دليل يد بر حكم تكليفى وجوب الاداء دلالت دارد ، سخن ايشان صحيح است كه اين حكم تكليفى به نحو واجب كفايى مطرح باشد ؛ در حالى كه مشهور فقها از حديث « على اليد » حكم وضعى ضمان را استفاده مىكنند و نه حكم تكليفى وجوب الاداء را .\r\nبنابراين ، آخوند خراسانى رحمه الله بايد به اين اشكال با توجّه به نظر مشهور فقها پاسخ دهند .\r\nاشكال سيم : بر فرض كه مرحوم آخوند قدس سره از اين حديث حكم تكليفى استاده نكنند و بلكه منظورشان تنظير مسأله ضمان در اين بحث به باب واجب كفايى باشد ، - همان‌گونه كه در واجب كفايى ، وجوب مقيّد به عدم امتثال ديگران است ، در اين مسأله نيز ضمان مقيّد به عدم اداى ديگران است - اشكال محقّق نائينى رحمه الله « 1 » بر ايشان وارد مىشود كه در باب واجب كفايى تقييد وجوب ممكن است و معنا دارد ، ليكن تقييد ضمان حاصلى ندارد . محقّق نائينى رحمه الله فرموده‌اند : در باب واجب كفايى ، شارع مقدّس يك حكم وجوبى را بر همه مردم واجب مىكند و آن را به عدم امتثال ديگران مقيّد مىكند ؛ به صورتى كه اگر يك نفر آن تكليف را انجام دهد ، وجوب از ذمّه مابقى ساقط مىشود ؛ و اگر هيچ‌كس آن تكليف را بجا نياورد ، ذمّه همه مردم به اين تكليف مشغول است و بر ترك آن عقاب مىشوند . اما در باب ضمان چنين چيزى محصَّل معنا ندارد و نمىتوان ضمان را مقيّد به عدم اداى ديگران دانست ؛ چرا كه معناى اين مطلب\r\n\r\n\r\n","description":"","footnote":"\r\n( 1 ) . موسى بن محمّد النجفى الخوانسارى ، منية الطالب ، ج 2 ، صص 180 و 181 .\r\n","page_name":" 149 ","page_number":149},
  {"content":"\r\n\r\nعدم الضمان است و اين كه بالفعل هيچ‌كدام از افراد ضامن نيستند .\r\nنتيجه اين كه پاسخ مرحوم آخوند خراسانى قدس سره قابل قبول نبوده و نمىتوان از راه تنظير مسأله ضمان به باب واجب كفايى به اشكال ثبوتى مطرح شده در باب ضمان ايادى متعاقبه پاسخ داد .\r\n\r\n2 - پاسخ محقّق نائينى رحمه الله از اشكال ثبوتى\r\nمحقّق نائينى رحمه الله براى حل اشكال راه ديگرى را مطرح كرده ، و مىفرمايد : از جهت ثبوتى اين مطلب امكان ندارد و محال است كه در زمان واحد دو نفر در عرض يكديگر و مستقلًا ضامن يك مال باشند ؛ بنابراين ، اگر در مقام اثبات ديده شود كه در يك موردى ، اسباب متعدّده براى ضمان وجود دارد ، و ظهور در اين داشته باشد كه در زمان واحد دو نفر يا بيشتر بالاستقلال ضامن هستند ، بايد آن را به گونه‌اى توجيه كرد ؛ و بايد به حسب مقام اثبات يكى از دو راه انتخاب شود ؛ يا مسأله اشتراك مطرح شود و اين كه هيچ‌كدام از ذواليدها به طور مستقل ضامن مال اخذ شده نيستند ؛ بلكه هر يك از آن‌ها مقدارى از مال را متعهّد هستند و به اندازه‌اى كه تصرف كرده‌اند ، بايد خسارت بپردازند . و يا مسأله ضمان طولى برگزيده شود كه در مباحث آينده توضيح داده خواهد شد .\r\n\r\nالف ) اشتراك ذواليدها\r\nايشان در ابتدا مواردى را بيان مىكنند كه به حسب ظاهر ، در اين موارد ، ضمان‌هاى متعدّدى در عرض يكديگر هستند و مىفرمايد :\r\n« أمّا درك المبيع أو الثمن : فهو عبارة عن ضمان شخص عن البائع للمشتري عهدة الثمن إذا خرج المبيع مستحقاً للغير ، أو ضمان شخص عن المشتري للبائع عهدة المبيع إذا خرج الثمن مستحقاً للغير . و معنى ضمانه : أنّه لو تلف المضمون أو امتنع أخذه من\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nالمضمون عنه يكون عوضه على الضامن ، ففي مورد التلف أو الامتناع لا تشتغل إلّاذمّة الضامن ، وفي مورد البقاء وعدم الامتناع ليس المكلّف بالردّ والضمان إلّاالمضمون عنه . . .\r\nوأمّا ضمان الأعيان المضمونة فحكمها حكم درك المبيع أو الثمن ، فإنّ من ضمن عن المستعير في العارية المضمونة ، أو ضمن في مورد الغصب أو المقبوض بالعقد الفاسد فليس ضامناً مطلقاً ، بل عند التلف ، وفي هذا الحال لا تشتغل إلّاذمّةالضامن .\r\nوأمّا في مورد البقاء ، فمعنى ضمانها ، أنّ عليه إلزام المضمون عنه بالردّ إلى المالك . . . » « 1 » .\r\nمحقّق نائينى رحمه الله اولين مورد را در باب بيع و بحث ضمان مبيع و ثمن مطرح مىكند ؛ بدين صورت كه مثلًا زيد به بايع مىگويد : من از طرف مشترى ضامنم كه در صورت عدم پرداخت ثمن آن را بپردازم و همين‌طور به مشترى مىگويد : من از طرف بايع ضامن هستم كه اگر مبيع را نداد و يا تلف شد ، خسارت آن را بدهم . حال ، اگر معامله واقع شد و چنين ضمانى در آن محقّق شد ، به حسب ظاهر بدين معناست كه نسبت به مبيع معيّن در آن واحد دو نفر ضمان هستند . هم خود بايع ضامن است كه مبيع را تحويل مشترى دهد و هم زيد كه ضامن تحويل مبيع به مشترى شده است .\r\nاز آنجا كه ثبوتاً امكان ندارد دو نفر در عرض يكديگر نسبت به مال واحد ضامن باشند ، بنابراين ، اين مسأله بايد به‌گونه‌اى توجيه شود ؛ و توجيه آن ، يا به اين صورت است كه از نظر صغروى مسأله را حل نماييم ؛ و آن ، اين كه گفته شود ضمان شخص دوّم فقط در صورت تلف شدن مال است و در فرضى كه مال موجود مىباشد ، تنها خود بايع ضامن است . نتيجه آن‌كه ، در صورت باقى بودن عين مبيع ، يك نفر - بايع - ضامن است و در صورت تلف آن نيز يك نفر\r\n\r\n\r\n","description":"","footnote":"\r\n( 1 ) . موسى بن محمّد النجفى الخوانسارى ، منية الطالب ، ج 2 ، صص 181 و 182 .\r\n","page_name":" 151 ","page_number":151},
  {"content":"\r\n\r\n- كسى كه ضمانت مبيع را پذيرفته - ضامن است .\r\nاشكال : اگر كسى در اينجا اشكال كند كه شخص ضامن ، در صورت بقاى عين مبيع نيز ضامن است و در نتيجه ، اجتماع ضامن‌ها پيش مىآيد ؛ پس ، چرا در فرض بقاى مبيع مىگوئيد كه فقط بايع ضامن است ؟\r\nجواب : محقّق نائينى رحمه الله مىگويد اگر چنين اشكالى مطرح شود ، در پاسخ آن مىگوئيم از نظر كبروى بايد توجيه كنيم و بگوييم در اينجا در معناى ضمان نسبت به ضامن دوّم تصرّف مىكنيم ؛ بدين صورت كه ضمان شخص دوّم به معناى ضمان شخص اوّل نيست ؛ شخص اوّل عهده‌دار مال است كه حتى در صورت تلف نيز بايد عهده‌دار باشد ، اما ضمان شخص دوّم به اين نحو است كه در فرض بقاى عين مبيع ضامن بايد بايع را الزام كند به اين كه مبيع را به مشترى رد كند « 1 » .\r\nمورد دومى كه مرحوم ميرزاى نائينى براى اجتماع ضمان‌ها بيان مىكند ، باب عاريه مضمونه است ؛ بدين صورت كه علاوه بر آن كه مستعير خودش قبول ضمان مىكند ، شخص ديگرى نيز مىآيد و ضمانت مال را بر عهده مىگيرد . در اينجا از يك طرف ، شرط ضمان شده است و مستعير بالفعل ضامن است ؛ و از ديگر سو ، شخص ثالثى نيز پيدا شده و آن مال را ضمانت كرده است ؛ پس ، اجتماع دو ضامن در مال واحد تحقّق يافته است .\r\nمورد سوم نيز در باب غصب و مقبوض به عقد فاسد است . محقّق نائينى رحمه الله در توجيه مورد دوّم و سوم مىگويد : ضمان شخص دوّم در عرض ضمان شخص اوّل نيست و بلكه در فرض تلف مال است ؛ تا زمانى كه عين مال باقى است ، بر مستعير واجب و لازم است كه مال را به معير بازگرداند ، و فقط در\r\n\r\n\r\n","description":"","footnote":"\r\n( 1 ) . همان ، ص 181 ؛ « نعم ، لو قيل بأنّ كلًاّ منهما في مورد البقاء ضامنان فيصير من قبيل اشتغال ذمّتين عرضاً لمالٍ واحد ؛ وهذا ممنوع جدّاً ، بل غاية ما يمكن أن يقال : إنّه يجب على الضامن إلزام المضمون عنه بالرّد إلى المالك ، لا الضمان الفعلي » .\r\n","page_name":" 152 ","page_number":152},
  {"content":"\r\n\r\nصورت تلف شدن مال است كه ضمان شخص دوّم معنا پيدا مىكند ؛ نسبت به باب غصب و مقبوض به عقد فاسد نيز مسأله به همين صورت است .\r\n\r\nب ) نظريّه‌ى ضمان طولى\r\nاما راه دومى كه ميرزاى نائينى رحمه الله براى حل اشكال بيان مىكند ، حل مسأله از راه ضمان طولى است .\r\n\r\nمعناى ضمان طولى\r\nمرحوم ميرزاى نائينى قدس سره پس از بيان موارد فوق در شريعت و بيان توجيه آن‌ها ، به بحث ضمان طولى مىپردازند و اشكال ثبوتى در باب ايدى متعاقبه را از همين طريق حل مىكنند . ايشان در مورد ضمان طولى مىفرمايد :\r\n« وأمّا الضمان طولًا على أزيد من شخص واحد في زمان واحد فيمكن ثبوتاً ، ودلّت عليه الأدلّة إثباتاً .\r\nأمّا ثبوتاً فلإمكان أن يكون كلّ واحد من الضمناء ضامناً لما يضمنه الآخر ، فتشتغل ذمّة أحدهم بما تشتغل ذمّة الآخر به ، أي :\r\nيخرج من كيس أحدهم ما يؤدّيه الآخر ، وهذا النحو من الضمان يمكن أن يكون سببه العقد ، أو الإتلاف ، أو اليد ، فالعقد كالضمان بالالتماس ، فإذا التمس المديون من شخص أن يؤدّي دينه ورضي الدائن به فالضامن يصير ضامناً للدين ، والملتمس يكون ضامناً لما يؤدّيه الضامن به مقدار ما يؤدّيه .\r\nوالإتلاف كضمان الغارّ ما يغترمه المغرور .\r\nواليد كتعاقب الأيدي الغاصبة ، فالغاصب الأوّل ضامن للمالك مايضمنه الثاني ، أي : يجب أن يخرج من كيس الثاني ما يغترمه الأوّل ، فالغاصب الثاني ضامن لما يضمنه الأوّل . . . » « 1 » .\r\n\r\n\r\n","description":"","footnote":"\r\n( 1 ) . همان ، ص 182 .\r\n","page_name":" 153 ","page_number":153},
  {"content":"\r\n\r\nمرحوم نائينى قدس سره پس از بيان امكان ضمان طولى در عالم ثبوت و واقع ، مىفرمايد اين مقدار كافى نيست و بلكه بايد ديد در مقام اثبات ، آيا مىتوان از « على اليد » چنين ضمانى را استفاده كرد يا نه ؟ معناى ضمان طولى عبارت است از اين كه هر يك از ضامن‌ها ، ضمانت مالى را بر عهده دارند كه در عهده ديگرى آمده است ؛ به عبارت ديگر ، ضمان هر كدام در طول ضمان ديگرى است و ذمّه يد دوّم مشغول است به آن چه كه ذمّه شخص اوّل مشغول شده است ؛ يعنى ، ضامن دوّم ، ضامن مالى است كه متّصف به اين است كه در عهده ديگرى آمده و مال را بما هو هو ضامن نيست .\r\nفرق ضمان طولى و ضمان عرضى نيز آن است كه در ضمان عرضى هر كدام نسبت به مال خارجى در عرض يكديگر و بالاستقلال ضامن هستند ، و حال آن كه در ضمان طولى ، هر كدام ضامن آن عهده‌اى هستند كه ذمّه ديگرى به آن مشغول است ؛ و ضمان شخص لاحق در صورتى است كه ضامن اوّل ادا نموده باشد ؛ بنابراين ، آن چه را كه يد سابق ادا نموده است ، از جيب شخص لاحق نيز خارج مىشود .\r\nنكته‌ى ديگرى كه بايد به آن توجّه شود ، اين است كه ضمان طولى همانند ساير موارد طوليّت كه يك طرفه است ، نيست ؛ بلكه مراد طولى بودن از دو طرف است ؛ يعنى هر كدام از سابق و لاحق نسبت به يكديگر چنين ضمان طولى را دارند و غاصب اوّل ضامن چيزى است كه بر ذمّه نفر دوّم آمده است ، و غاصب دوّم ضامن همانى است كه بر ذمّه نفر اوّل آمده است .\r\nبا توجّه به آن چه ذكر شد ، مىتوان ضمان طولى را در موارد زير خلاصه نمود :\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n1 - در ضمان طولى ، مالى كه قبلًا بر عهده ديگرى آمده است با همين وصف ، در عهده شخص ديگر قرار مىگيرد .\r\n2 - در ضمان طولى ، ضامن دوّم آن چه را كه ضامن اوّل ادا مىكند ، ضامن است ؛ و اين ضمان ، تعليقى و يا تقديرى است و عنوان فعلى ندارد .\r\n3 - مقصود از طولى بودن در اين بحث ، طولى بودن از هر دو طرف است ؛ يعنى زيد ضامن مالى است كه در عهده عمرو آمده و عمرو نيز ضامن مالى است كه در عهده زيد آمده است . اين مطلب از عبارت مرحوم محقّق نائينى قدس سره كه فرموده است : « تشتغل ذمّة أحدهم بما تشتغل به ذمّة الآخر » استفاده مىشود .\r\n\r\nاسباب ضمان طولى\r\nمحقّق نائينى قدس سره در ادامه مطالب خود به بحث اسباب ضمان طولى پرداخته و سه سبب را براى آن مطرح مىكنند كه عبارت است از :\r\n1 ) عقد الضمان : به عنوان مثال ، اگر زيد مديون به عمرو باشد و از بكر تقاضا كند كه ضامنش شود ، به حسب ظاهر دو نفر ضامن يك مال ( دين ) هستند . اينجا ضمان ضامن در طول ضمان مديون است ؛ بدين صورت كه شخص ضامن ، ضامن دين مىشود و اگر دين مديون را به داين پرداخت كند ، مديون ضامن است كه آن مقدارى را كه اين شخص به داين داده ، پرداخت نمايد - مديون ضامن است كه « مايؤدّيه الضامن » را به شخص ضامن بدهد - .\r\n2 ) اتلاف : ميرزاى نائينى رحمه الله براى باب اتلاف به غارّ و مغرور مثال مىزنند ، كه اگر شخص مغرور چيزى را به مالك بپردازد ، همان مقدارى كه پرداخته بر عهده شخص غارّ مىآيد و او بايد اين مبلغ را به مغرور بدهد .\r\n3 ) يد : ضمان طولى در مورد سبب يد در بحث تعاقب ايدى غاصبه مطرح مىشود كه اگر زيد مال عمرو را غصب كرده باشد و بكر از زيد غصب كند و . . . ، در اينجا غاصب اوّل كه زيد است ، ضامن مالك بوده و بايد خسارتش را بدهد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nامّا ضامن مال نيست ، بلكه ضامن آن چيزى است كه بر عهده غاصب دوّم آمده است . بدين معنا كه اگر مالك به غاصب اوّل رجوع كرد و او نيز خسارت مالك را پرداخت در حالى كه بايد از جيب نفر دوّم خارج مىشد ، مىتواند به غاصب دوّم رجوع كند و همان چيزى را كه به مالك پرداخت كرده است ، از غاصب دوّم بگيرد .\r\n\r\nمقايسه اسباب ضمان طولى با يكديگر\r\nمرحوم محقّق نائينى قدس سره پس از بيان اسباب سه‌گانه ، مىفرمايد : مسأله عقد الضمان و اتلاف از محل كلام ما خارج است ؛ به همين دليل ، بحث را بر روى مسأله يد متمركز مىكنيم ؛ ليكن قبل از توضيح مسأله ، لازم است كه جهات اشتراك و افتراق اين اسباب سه‌گانه را مطرح نمائيم .\r\nامّا جهت اشتراك بين اسباب سه‌گانه عبارت است از اين كه منظور از ضمان در اينجا ضمان فعلى نيست و بلكه ضمان در اين موارد ، تقديرى است . به اين معنا كه ضامن در صورتى كه ديگرى مال را ادا كند به همان مقدار ، ضامن خواهد بود ؛ در غير اين صورت ، ضمانى محقّق نخواهد بود . به عنوان مثال ، غاصب دوّم در صورتى ضامن است كه غاصب اوّل چيزى پرداخت كرده باشد . شبيه آن كه در ضمان مبيع ، در صورت بقاى مال فروخته شده ، خود بايع ضامن است ؛ و در صورت تلف ، شخص دوّم كه ضمانت مبيع را پذيرفته ، ضامن است .\r\nعبارت محقّق نائينى در اين مورد چنين است :\r\n« أمّا الأثر المشترك بينهما فهو أنّ الضامن لما يضمنه الآخر ليس ضمانه فعليّاً ، بل يكون تقديريّاً ، أي : ضامن على تقدير أداء الآخر و به مقدار ما يؤدّيه ، . . . وكيف كان ، فالتحقيق : أنّ المديون لا يضمن للملتمس حقيقة إلّابعد أداء دينه ؛ وكذلك الغاصب الثاني لا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nيضمن للغاصب الأوّل إلّابعد أداء الأوّل . . . » « 1 » .\r\nو امّا جهت افتراق اسباب سه‌گانه اين است كه در عقد الضمان اثرى وجود دارد كه در مورد اتلاف و يد چنين اثرى نيست . آن اثر اين است كه در ضمان عقدى ، ضامن نسبت به مالك تعدّد ندارد ؛ بدين صورت كه قبل از قبول ضامن ، مديون خود نسبت به دينى كه بر عهده دارد ، ضامن است ؛ امّا بعد از قبول ضامن ، دين بر عهده ضامن قرار مىگيرد ؛ چرا كه مبناى فقهاى اماميه در باب عقد ضمان اين است كه انتقال ذمّه صورت مىگيرد ، بر خلاف اهل سنّت كه قائل هستند ضمّ ذمّه محقّق مىشود ؛ ليكن در باب اتلاف و ايادى متعاقبه ، تعدّد وجود دارد . ايشان مىگويد :\r\n« وأمّا الأثر المختصّ ، ففي مورد الضمان العقدي لا يتعدّد الضامن للمالك ؛ لأنّ الدين قبل قبول الملتمس ، الضمان على عهدة المديون دون غيره ، و بعد قبوله فالدين على عهدته لا غير ؛ لخروجه عن ذمّة الملتمس .\r\nوأمّا الضمان بالتغرير أو تعاقب الأيدي فكلّ من الغارّ إذا كان غاصباً والمغرور وكلّ واحد من الغاصب الأوّل والثاني ضامن للمالك بنحو الطوليّة . . . » « 2 » .\r\nميرازى نائينى رحمه الله در ادامه مىگويد بين مسأله غار و مغرور ( مورد اتلاف ) و مسأله تعاقب ايدى ( مورد يد ) نيز فرق است ؛ و آن اين كه اگر مالك به فريب‌دهنده - كسى كه با فريب مال مالك را به ديگرى فروخته است - رجوع كند ، او نمىتواند به فريب‌خورده بگويد چون من خسارت مال را داده‌ام ، تو بايد آن را جبران كنى ، و حقّ چنين كارى را ندارد . ليكن در مورد تعاقب ايدى\r\n\r\n\r\n","description":"","footnote":"\r\n( 1 ) . همان ، ص 183 .\r\n( 2 ) . همان .\r\n","page_name":" 157 ","page_number":157},
  {"content":"\r\n\r\nچنين چيزى وجود دارد و هر سابقى مىتواند به شخص غاصبى كه بعد از او هست ، مراجعه كند و خسارت پرداخت كرده را دريافت كند .\r\n\r\nديدگاه شهيد اوّل رحمه الله در مسأله غارّ و تعاقب ايدى\r\nمرحوم شهيد قدس سره در كتاب دروس « 1 » فرق ديگرى را در مورد مسأله غارّ و مغرور و مسأله تعاقب ايدى بيان مىكند و آن اين كه ، سبب ضمان در مسأله غارّ و مغرور فعليّت دارد ، ليكن خود ضمان فعليّت ندارد و تا زمانى كه مالك به مغرور رجوع نكرده است ، غارّ ضامن نخواهد بود و ضمانى نيست ؛ امّا در مسأله تعاقب ايدى ، حتّى سبب ضمان غاصب دوّم براى غاصب اوّل نيز فعليّت ندارد .\r\n\r\nاشكال محقّق نائينى رحمه الله بر ديدگاه شهيد اوّل قدس سره\r\nميرزاى نائينى رحمه الله اين سخن شهيد قدس سره را رد كرده و مىگويد : از اين جهت ، بين دو مسأله فرقى نيست ؛ چه آن كه فرض اين است كه يد دوّم از يد اوّل ناشى شده و سبب ضمان در نفر دوّم نسبت به نفر اوّل وجود دارد ؛ هرچند كه تا نفر اوّل خسارتى به مالك نپرداخته باشد ، ضمان فعلى براى غاصب دوّم نخواهد بود ، و بلكه فقط سبب ضمان در مورد او وجود دارد « 2 » .\r\nمحقّق نائينى رحمه الله پس از بيان اين مطالب ، مىگويد : مىتوان در مورد يك مال تعدد ضامن‌ها را تصوير نمود ؛ و اين در صورتى است كه ضمان هر يك در طول ضمان ديگرى باشد ، هر چند كه از نظر زمانى ، ضمان‌ها در عرض يكديگر هستند .\r\n\r\n\r\n","description":"","footnote":"\r\n( 1 ) . ر . ك : الدروس الشرعية ، ج 3 ، ص 108 .\r\n( 2 ) . منية الطالب ، ج 2 ، ص 184 ؛ « ولكنّ الحقّ : عدم الفرق بينهما من هذه الجهة ؛ لأنّ الثاني أيضاً بالنسبة إلى الأوّل كالغارّ بالنسبة إلى المغرور ، فإنّ الثاني يضمن ما ضمنه الأوّل ، والأوّل حيث إنّه ضامن للمالك فعلًا والمفروض أنّ يد الثاني نشأت من يد الأوّل فسبب ضمان الثاني للأوّل موجود وإن كان ضمانه الفعلي له يتوقّف على أداء الأوّل بدل مال المالك » .\r\n","page_name":" 158 ","page_number":158},
  {"content":"\r\n\r\nدر مورد مسأله تعاقب ايدى دو نكته وجود دارد ؛ اوّل آن كه تمام كسانى كه بر مال غير « يد » و تسلط پيدا كرده‌اند ، نسبت به مالك ضامن هستند بدون هيچ فرقى ؛ و ديگر آن كه هر لاحقى ، ضامن سابق نيز هست ؛ بدين معنا كه اگر نفر قبل ، بدل مال را به مالك بدهد ، بر نفر بعدى لازم است كه آن مقدار را به نفر قبل بپردازد . بنابراين ، ضمان لاحق ، ضمان مطلقى نيست . مرحوم محقّق نائينى رحمه الله در ادامه مطلب ، از كلام خويش اضرابى دارند ؛ و آن اين كه ، تاكنون گفتند ضمان لاحق از جهت رتبه متأخّر از سابق است . امّا بعد از اضراب مىفرمايند :\r\nعلاوه بر اين كه از نظر رتبه متأخّر است ، از جهت زمانى نيز متأخّر است .\r\nاين راجع به ضمان غاصبين نسبت به يكديگر ، امّا در مورد ضمان آن‌ها نسبت به مالك ، ايشان مىفرمايد : هيچ فرقى بين آن‌ها نيست ؛ « على اليد » به همان وزانى كه شامل يد اوّل مىشود به همان صورت شامل يد اخير مىشود و همه را در بر مىگيرد .\r\nدر اين صورت ، اشكال مىشود بر ميرزاى نائينى رحمه الله كه ضمان طولى در اينجا به چه صورتى مىشود ؟ مطلبى كه شما بيان كرديد - در شمول دليل يد هيچ فرقى بين ايدى متعاقبه نيست و همه را به يك صورت شامل مىشود - مخالف با معناى ضمان طولى است . در ضمان طولى ، شخص دوّم ضامن خود مال مالك نيست و بلكه ضامن مالى است كه در عهده نفر اوّل قرار گرفته و ذمّه او را مشغول كرده است ؛ و حال آن كه حديث « على اليد » مىگويد همه افراد ضامن مال مالك هستند و هيچ فرقى بين ضمان ايدى متعاقبه نسبت به مالك نيست .\r\nايشان در مقام پاسخ و براى حل اين اشكال بيان مىكند : مانعى نيست كه دليلى مثل دليل يد عامّ باشد ، و ايدى متعاقبه را نيز شامل شود ؛ امّا از ديگر سو ، بين خود افراد - از جهت افراد و نه از جهت شمول عامّ - فرق باشد . به عبارت ديگر ، دليل از حيث عموميّت نسبت به افراد هيچ فرقى نيست ، اما ممكن است\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nخود افراد فرق‌هايى داشته باشند كه اين ضربه‌اى به شمول عام وارد نمىسازد .\r\nسپس مىفرمايند : در اينجا دو صورت وجود دارد كه لازم است هر كدام به صورت جداگانه ، مورد بررسى و دقت قرار گيرند .\r\nصورت اوّل اين است كه دو مال در ميان باشد ، به طورى كه عمرو بر مال زيد دست پيدا مىكند و خالد نيز بر مال بكر ؛ ترديدى نيست كه در اين صورت ، « على اليد » هر دوى اينها را مىگيرد و در شمول آن هيچ تفاوتى نيست ؛ هر چند كه در هر مالى خصوصياتى وجود دارد ، اما هم عمرو و هم خالد ضامن مال هستند . در اين فرض ، معناى ضمان از نظر عقلا و عرف اين است كه خود مال ، جداى از خصوصياتى كه دارد ، به عنوان يك كلى در عهده ضامن مىآيد . در اين صورت ، ديگر نيازى نيست كه ضمان در فرض تلف مطرح شود .\r\nنتيجه اين صورت آن است كه حديث « على اليد » هر دو مال را شامل مىشود ؛ در حالى كه يكى مال زيد است و ديگر مال بكر است ؛ حديث خصوصيّات شخصيّه را كنار مىگذارد و خود عين مال را به عنوان يك كلّى در عهده ، در نظر مىگيرد .\r\nو امّا صورت دوّم اين است كه مال واحد باشد و چند نفر بر آن دست پيدا كنند ؛ به عنوان مثال ، عمرو مال زيد را بگيرد و بكر از عمرو ، و خالد نيز از بكر و . . . آن مال را اخذ كنند .\r\nمحقّق نائينى رحمه الله در اين صورت مىگويد :\r\n« وأمّا ما كان من قبيل الثاني فاعتبار ضمانه عرفاً أن يكون بدل المضمون واحداً ذاتاً وفرداً حقيقة ؛ لأنّ الأوّل ضامن لما يكون مخرجه في ذمّة الثاني ، والثاني ضامن لما يضمنه الأوّل ، فالثاني وإن كان ضامناً للمالك أيضاً بإطلاق الدليل أو عمومه كالأوّل ، إلّإ\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nأنّ كلّ واحدٍ ليس ضامناً مطلقاً ؛ لأنّ حقيقة ضمان المال الّذي هوفي عهدة الآخر وذمّته أن لا يكون الضمان مطلقاً . وعلى كلّ تقدير فالضمانان وإن اجتمعا في الزمان بمقتضى عموم « على اليد » إلّاأنّهما لم يجتمعا في الرتبة ؛ لأنّ الغاصب الأوّل ضامن للمالك ما يجب أن يؤخذ من الثاني ، و ما في عهدة الثاني هو الّذي ثبت في عهدة الأوّل ، فلم يجتمع الضمانان عرضاً كاجتماعهما على مذهب الجمهور . . . » « 1 » ؛ در اين صورت ، اعتبار ضمان به اين است كه از نظر عرف ، بدل مضمون يك شيىء واحد است ؛ - درست بر خلاف صورت قبل كه بدل مضمون متعدد بود ؛ چند شيىء و بر عهده چند نفر مىآمد - چه آن كه نفر اوّل ضامن چيزى است كه مخرجش در ذمّه دوّمى است و نفر دوّم ضامن چيزى است كه نفر اوّل ضامن آن است ؛ هرچند كه نفر دوّم نيز همانند نفر اوّل به اطلاق يا عموم دليل يد ، در مقابل مالك ضامن است ، امّا ضمان هيچ‌يك از نفرات بعدى مطلق نيست ؛ بلكه نفر دوّم و نفرات بعدى بر مالى دست پيدا كرده‌اند كه قبلًا در عهده و بر ذمّه ديگرى بوده است .\r\nبه هر صورت ، نتيجه اين مىشود كه ضمان نفر اوّل و نفر دوّم ، هرچند كه به مقتضاى عموم حديث « على اليد » در يك زمان اتفاق مىافتد و با هم جمع مىشوند ، ليكن اين دو ضمان در عرض يكديگر و در رتبه‌ى واحد با هم اجتماع ندارند ؛ زيرا ، غاصب اوّل نسبت به مالك ضامن چيزى است كه بايد از غاصب دوّم گرفته شود ؛ و آن چيزى كه در عهده غاصب دوّم آمده ، همان است كه در ذمّه فرد اوّل بود . در اين صورت ، دو ضمان در زمان واحد ، در رتبه واحد و در عرض يكديگر نيستند ؛ بر خلاف اهل سنّت كه چنين\r\n\r\n\r\n","description":"","footnote":"\r\n( 1 ) . منية الطالب ، ج 2 ، صص 185 و 186 .\r\n","page_name":" 161 ","page_number":161},
  {"content":"\r\n\r\nمطلبى را قائل‌اند و مىگويند اجتماع چند ضمان در عرض يكديگر محقّق مىشود .\r\nنتيجه اين مىشود كه محقّق نائينى رحمه الله اشكال ثبوتى موجود در باب تعاقب ايدى را با توسّل به مسأله ضمان طولى حل مىكنند و در اين صورت ، هيچ يك از افراد به صورت مستقل ضامن مال نيستند ، بلكه مالك فقط مىتواند به يكى از آن‌ها رجوع كند و خسارتش را بگيرد ؛ فردى هم كه خسارت را پرداخت كرده است به نفرات بعدى مىتواند رجوع كند و همان مقدارى را كه به مالك بابت خسارت مال داده است ، از او طلب كند .\r\n\r\nآثار ضمان طولى\r\nميرزاى نائينى رحمه الله در انتهاى مطالبى كه ذكر شد ، آثارى را براى تعدد ضامن‌هاى طولى مطرح مىكنند كه عبارت است از :\r\n1 ) لازمه‌ى ضمان عرضى تعدّد مضمون است در خارج ؛ به تعداد افرادى كه بر مال دست پيدا كرده‌اند ، براى مال مالك بدل وجود دارد ؛ امّا لازمه‌ى ضمان طولى اين است كه بدل مضمون در خارج يكى است .\r\n« أنّ لازمه - [ لازم تعدّد الضمناء طولًا 
  ] - وحدة بدل المضمون خارجاً ، بل حقيقته تضادّ الجمع في الوجود . . . » « 1 » .\r\n2 ) در باب تعاقب ايدى - بر خلاف قاعده غرور - اگر نفر دوّم فريب غاصب اوّل را نخورده باشد ، در صورتى كه مالك به او رجوع كند و بدل مضمون را از او بگيرد ، وى نمىتواند به غاصب اوّل جهت گرفتن چيزى كه پرداخت كرده است ، مراجعه كند .\r\n« أنّ في باب تعاقب الأيدي إذا لم يكن الثاني مغروراً من الأوّل\r\n\r\n\r\n","description":"","footnote":"\r\n( 1 ) . همان ، ص 186 .\r\n","page_name":" 162 ","page_number":162},
  {"content":"\r\n\r\nإذا رجع المالك إليه لا يرجع هو إلى الأوّل ؛ لأنّ لازم ضمان الأوّل شيئاً يجب تداركه على اللاحق ، وضمان اللاحق شيئاً كان في عهدة السابق هو أن يرجع السابق إلى اللاحق دون العكس ، وهذا عكس قاعدة الغرور » « 1 » .\r\n3 ) در باب تعاقب ايدى ، سبب ضمان در مورد هر يك از غاصب‌ها وجود دارد و ذمّه آن‌ها مشغول به مال مالك است ؛ بنابراين ، اشكالى ندارد كه ضمان‌هاى متعددى در زمان واحد اجتماع پيدا كند .\r\n« أنّه لا بأس بالتزام اجتماع الضمانات المتعدّدة في زمان واحد كما هو مقتضى « على اليد » ، فإنّ في تعاقب الأيدي سواء كان هناك غرور أو لم يكن سبب الضمان للمالك موجود في كلّ من الضمناء ، فإنّ مقتضى وضع اليد من كلّ منهم على مال المالك أن يكون ذمّته مشغولة بما له » « 2 » .\r\n\r\nديدگاه محقّق بجنوردى رحمه الله در مورد ضمان طولى\r\nبعد از ميرزاى نائينى رحمه الله ، برخى از شاگردان ايشان مثل مرحوم بجنوردى نظر استاد را پذيرفته و قائل به ضمان طولى شده‌اند . ايشان پس از ذكر كلمات استاد خود ، نتيجه‌گيرى كرده و مىفرمايد : در مفاد دليل يد نسبت به بحث تعاقب ايدى به چهار مطلب - به عنوان نتيجه - مىرسيم كه عبارتند از :\r\n1 - مالك به هر يك از غاصبين كه بخواهد مىتواند رجوع كند و خسارتش را بگيرد .\r\n2 - در صورتى كه مالك به يكى از غاصبين مراجعه كند و طلب خود را بگيرد ، حق ندارد به ديگران مراجعه كرده و از آنان چيزى طلب نمايد ؛ چه آن\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n","page_name":" 163 ","page_number":163},
  {"content":"\r\n\r\nكه ديگر حقّى براى او باقى نمانده است .\r\n3 - در تعاقب ايدى ، هر سابقى مىتواند با دو شرط به دو نفر بعدى رجوع كند ؛ اوّل اين كه شخص سابق نسبت به لاحق عنوان غارّ و فريب‌دهنده نداشته باشد ؛ و دوّم آن‌كه مال مالك در نزد سابق تلف نشده باشد .\r\n4 - شخص سابق در صورتى مىتواند به نفر بعدى رجوع كند كه مالك به او رجوع كرده باشد و او نيز مثل و يا قيمت مال را به مالك پرداخته باشد ؛ چه آن كه گفته شد ضمان لاحق ، طولى است و شخص لاحق زمانى ضامن مىشود كه سابق خسارت مال را پرداخت كرده باشد .\r\n« إنّ نتيجة ما ذكرنا واخترنا في مفاد قوله صلى الله عليه و آله : « وعلى اليد ما أخذت حتّى تؤدّيه » امور : الأوّل : جواز رجوع المالك إلى أىّ واحد من الغاصبين .\r\nالثاني : أنّه لو رجع إلى أحدهم واستوفي حقّه منه فليس له الجروع إلى الآخرين لعدم بقاء حقّ له .\r\nالثالث : يجوز رجوع كلّ سابق إلى اللاحق إن لم يكن غارّاً له ، وأيضاً لم يتلف المغصوب عنده ، و إلّافمع أحد هذين أو كلاهما فليس له الرجوع إليه .\r\nالرابع : أنّ جواز رجوع السابق إلى اللاحق لابدّ و أن يكون بعد أداء ما في ذمّته من المثل أو القيمة ؛ وذلك من جهة ما قلنا إنّ الضمان طولي ، وإنّ اللاحق ضامن للخسارة والبدل الّذي يعطيه السابق ويدفعه إلى المالك . وهذا معنى ضمانه لضمانه » « 1 » .\r\n\r\nديدگاه امام خمينى رحمه الله در مورد ضمان طولى\r\nدر ميان بزرگان و اعاظم معاصر نيز مرحوم امام قدس سره همين نظريّه ضمان طولى را\r\n\r\n\r\n","description":"","footnote":"\r\n( 1 ) . السيّد محمّدحسن البجنوردى ، القواعد الفقهيّة ، ج 4 ، صص 102 و 103 .\r\n","page_name":" 164 ","page_number":164},
  {"content":"\r\n\r\nپذيرفته‌اند . ايشان ابتدا بيان مىكند شخص لاحق كه مال را از شخص اوّل و سابق مىگيرد ، بعد از آن است كه مال بر عهده نفر قبل قرار گرفته - همان بيان مرحوم نائينى - بدين معنا كه شخص دوّم ضامن وصف مضمونيّت مال است ؛ و وصف مضمونيّت قابليّت تعلّق يد و ضمان را دارد . و اگر كسى بگويد دوّمى ، هم بر مال و هم بر اين وصف ، يد پيدا نموده است ؛ نسبت به مال اثرش معلوم است ، اما چه اثرى بر اين وصف مضمونيت مترتّب است ؟ پاسخش اين است كه اگر شخص سابق وصف مضمونيت را ادا كند و خسارت مالك را بپردازد ، نفر دوّم بايد همان خسارت را به او بپردازد .\r\nمرحوم امام در ادامه ، نكته‌اى را بيان مىكند كه در كلام محقّق نائينى و محقّق بجنوردى رحمهما الله ذكر نشده است ؛ و آن اين كه ، امام قدس سره مىگويد در اينجا ضامن دوّم نسبت به مالك ضامن نيست - مضمون له مالك نيست - و بلكه ضامن دوّم نسبت به شخص سابق ضامن است و اين نفر اوّل است كه نسبت به مالك ضامن مىباشد .\r\n« إنّ وصف « كونه مضموناً » أمر قابل لوقوع اليد عليه - كسائر الأوصاف - تبعاً للعين ، وتصحّ فيه العهدة ، وكونه على الآخذ .\r\nوعهدة وصف المضمون على الضامن الثاني للضامن الأوّل ، ترجع عرفاً إلى ضمان‌الخسارة الواقعة عليه من قبل ضمانه ، وليس معنى ذلك أنّ المضمون له هو المالك ، بل المضمون له هو الضامن لما ضمنه للمالك » « 1 » .\r\nايشان بعد از بيان مطالب فوق ، مىگويد : آن چه كه ما از حديث « على اليد » مىفهميم ، اين است كه در هر موردى كه يد محقّق شود ، ضمان وجود دارد ؛ به عبارت ديگر ، از دليل يد ، اصل ضمان فهميده مىشود ، امّا اين كه مضمون له\r\n\r\n\r\n","description":"","footnote":"\r\n( 1 ) . الإمام الخمينى ، كتاب البيع ، ج 2 ، ص 502 .\r\n","page_name":" 165 ","page_number":165},
  {"content":"\r\n\r\nچه كسى است ؟ موكول به فهم عرف و عقلاست ، و از دليل يد چيزى فهميده نمىشود .\r\n« وبالجملة : إطلاق « على اليد . . . » يقتضي شموله لكلّ ما يصدق فيه « أنّها عليه » بوجه ، والمضمون له غير مذكور ومحوّل إلى فهم العرف والعقلاء » « 1 » .\r\n\r\nاشكالات وارد بر نظريّه‌ى ضمان طولى\r\nبعد از بيان خلاصه سخنان بزرگانى كه قائل به ضمان طولى هستند ، بايد بررسى كنيم كه آيا اين نظريّه قابل پذيرش است يا نه ؟ نسبت به نظريّه ضمان طولى اشكال‌هاى متعددى وجود دارد كه برخى از آن‌ها در كلمات بزرگانى چون والد معظم حضرت آيت اللَّه العظمى فاضل دام ظلّه « 2 » نيز بيان شده است .\r\nاشكال اوّل : اولين اشكالى كه وجود دارد ، در مورد اين مطلب است كه گفتند فرق بين ضامن سابق و لاحق در اين است كه ضامن اوّل ( سابق ) ضامن خود مال است ، امّا ضامن دوّم ( لاحق ) ضامن مال به علاوه وصف مضمونيت است . اشكال مىشود كه اگر به عقلا مراجعه و از آنان پرسيده شود آيا وصف مضمونيت را در متعلّق ضمان مىدانيد يا نه ؟ خواهند گفت : فقط در عقد الضمان كه ذمّه مديون مشغول شده و ديگرى مىآيد آن را تضمين مىكند ، چنين چيزى وجود دارد و وصف مضمونيت را داخل در متعلّق ضمان مىدانند ؛ ليكن در باب غصب و تعاقب‌ايدى ، هيچ فرقى بين مال در دست نفر اوّل و نفر دوّم و . . . نيست ، از اين نظر كه ضمان همه آن‌ها نسبت به خود مال تحقّق پيدا مىكند .\r\n\r\n\r\n","description":"","footnote":"\r\n( 1 ) . همان .\r\n( 2 ) . ر . ك : القواعد الفقهيّة ، ج 1 ، صص 152 و 153 .\r\n","page_name":" 166 ","page_number":166},
  {"content":"\r\n\r\nبنابراين ، اشكال اوّل اين مىشود كه عقلا ضمان همه ضامن‌ها را به يك صورت مىدانند و معتقدند همه نسبت به مال مالك و در مقابل او ضامن هستند .\r\nاشكال دوّم : همان اشكالى را كه ميرزاى نائينى رحمه الله به سخن مرحوم آخوند گرفتند ، متوجه نظريّه خودشان نيز مىشود ؛ و آن اين كه ضمان طولى ، ضمان فعلى نيست . معناى ضمان طولى همان‌طور كه خود ايشان نيز تصريح دارند ، عبارت است از اين كه « ضمان لاحق لايكون فعليّاً إلّابعد أداء ضامن الأوّل » ؛ و حال آن كه ما احتياج به ضمان فعلى داريم .\r\nاشكال سوم : محقّق نائينى رحمه الله فرمودند ضمان لاحق نسبت به سابق بعد از اداى نفر سابق است ؛ آيا معناى اين مطلب آن است كه لاحق فقط نسبت به سابق ضامن است ؟ اگر چنين باشد ، مالك ابتدائاً نمىتواند به او رجوع كند و طلب خسارت نمايد ؛ و اگر بگويند كه لاحق فقط نسبت به مالك ضامن است ، اين سؤال مطرح مىشود كه چرا گفتيد وصف مضمونيت به عهده او مىآيد ؟\r\nچرا كه لاحق نسبت به سابق ضامن نيست و در نتيجه ، اين وصف نبايد به عهده‌اش بيايد ؛ و اگر بگويند لاحق هم نسبت به سابق و هم نسبت به مالك ضامن است ، معنايش اين است كه نفر سابق قبل از آن‌كه مالك چيزى از او طلب كند و او نيز خسارتى پرداخت كند ، بايد بتواند به لاحق مراجعه و از او خسارت طلب كند ؛ و حال آن‌كه شما گفتيد چنين چيزى امكان ندارد .\r\nاشكال چهارم : مشكل و مسأله اصلى اين است كه چرا مالك در زمان واحد نسبت به همه‌ى افراد حق پيدا مىكند ؟ چرا ذمّه همه غاصبين در يك زمان نسبت به مالك مشغول مىشود ؟ ميرزاى نائينى رحمه الله فرمودند ضمان غاصبين در اينجا ضمان طولى است ؛ معناى اين حرف آن است كه مالك تا مىتواند به نفر سابق رجوع كند ، حق مراجعه به لاحق را ندارد ؛ در نتيجه ذمّه غاصبين در يك\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nزمان مشغول نمىشود ؛ و اين حرف ، خلاف فرض است .\r\nاشكال پنجم : محقّق نائينى رحمه الله فرمودند ضمان طولى ثبوتاً امكان دارد ، ما اگر فرض كنيم كه اشكال ثبوتى نداريم ؛ ليكن ايشان نتوانستند ضمان طولى را در مقام اثبات ، ثابت نمايند ؛ در مقام اثبات ، ما هستيم و دليل ضمان ، « على اليد » بيان مىكند كه يد ، موضوع ضمان است و در اين صورت ، فقط ظهور در ضمان عرضى دارد . اگر بگوئيد كه يد ، سبب ضمان است نسبت به ضامن قبلى ، پس مالك بايد از دايره خارج شود و اين امكان ندارد .\r\nاشكال ششم : محقّق نائينى و امام رحمهما الله فرموند : عموم « على اليد » شامل همه افراد مىشود ، امّا اين كه خصوصيّات افراد چگونه باشد و يا اين كه مضمون له كيست ؟ را بايد از عرف و عقلا بدست آوريم . سؤال مىكنيم مگر امكان دارد كه حديث « على اليد » ضامن و عين مضمونه را معين كند ، ولى مضمون له را مشخص نسازد ؟ دليل يد بايد تمام اطراف را معين كند ؛ هنگامى كه ضامن و عين مضمونه مشخص شد ، عين مال از براى هر كه باشد ، همو مضمون له خواهد بود .\r\nبنابراين ، اوّلًا اصل اين كبراى كلّى درست نيست كه براى شناخت مضمون له بايد سراغ عرف و عقلا رفت ؛ بلكه خود حديث « على اليد » مضمون له را مشخص كرده است . ثانياً ، بر فرض كه عرف و عقلا مضمون له را معين كنند ، هيچ‌گاه عرف نفر قبل را به عنوان مضمون‌له نمىشناسد ، بلكه ادامه مىدهد تا مالك ، و آن‌گاه ، مالك مال را به عنوان مضمون له معرفى مىكند .\r\nاشكال هفتم : اين است كه در ضمان طولى نسبت به شخص دوّم مىفرماييد اين شخص ضامن مال است به اضافه قيد مضمونيت ، در مورد شخص سوم هم بايد بگوئيد ضامن مال است به علاوه دو قيد مضمونيّت ؛ همين‌طور اگر پيش رويم و مثلًا شخص دهمى باشد ، بايد گفته شود كه او ضامن مال است به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاضافه نُه قيد مضمونيّت . آيا اين مطلب با عرف سازگارى دارد و عرف مساعد آن است ؟ قطعاً چنين چيزى را عرف نمىپسندد .\r\nنتيجه‌اى كه از اشكالات وارد بر ضمان طولى مىگيريم ، اين است كه اين راه حل نيز مفيد فايده نبوده و قابل قبول نيست . از اين رو ، بايد راه ديگرى را جستجو كرد .\r\n\r\n3 - پاسخ صاحب جواهر رحمه الله از اشكال ثبوتى\r\nراه حلّ سوم براى رفع اشكال ثبوتى را مرحوم صاحب جواهر قدس سره ارائه مىكنند ؛ ايشان پس از بيان كلام مرحوم محقّق در شرائع « 1 » مبنى بر آن كه اگر ايدى غاصبه بر مال واحدى تحقّق پيدا كند ، مالك مخيّر است كه به هر كدام از آن‌ها كه بخواهد مراجعه كند ، مىفرمايد : قرار ضمان بر كسى است كه مال مغصوب در دست او تلف شده است . منظور ايشان از قرار ضمان اين است كه اگر مالك به چنين شخصى مراجعه كرد ، حقّ رجوع به ديگران را نخواهد داشت ، امّا اگر به ديگران - غير از كسى كه مال را تلف كرده است - مراجعه كند ، آن‌ها مىتوانند به اين شخص مراجعه كنند و چيزى را كه به مالك داده‌اند ، از او طلب كنند .\r\nصاحب جواهر رحمه الله در ادامه به بررسى چند مطلب ديگر مىپردازد ؛ اوّلين مطلب آن است كه در مواردى كه چند يد بر مال واحد تحقّق پيدا مىكند ، دليلى بر اين كه ذمّه تمامى آن‌ها مشغول است ، وجود ندارد ؛ بلكه فقط ذمّه كسى كه مال در دست او تلف مىشود ، مشغول مىگردد . مطلب دوّم در مورد رجوع مالك است ؛ ايشان مىگويد : امّا اين كه مالك مىتواند به هر يك از اين افراد جهت مطالبه خسارت مراجعه كند ، ربطى به اشتغال ذمّه آنان ندارد ؛ بلكه اين\r\n\r\n\r\n","description":"","footnote":"\r\n( 1 ) . « لو تعاقبت الأيدي الغاصبة على المغصوب تخيّر المالك في إلزام أيّهم شاء أو إلزام الجميع بدلًا واحداً » .\r\n","page_name":" 169 ","page_number":169},
  {"content":"\r\n\r\nمسأله فقط مجرّد جواز رجوع است كه آن را خطاب شرعى گويند . بنابراين ، خطاب دليل يد نسبت به كسى كه مال در دست او تلف شده ، ذمّى است و در مورد بقيّه افراد ، شرعى است .\r\nنكته سوم اين كه اگر مالك به ديگرى ( يد سابق ) كه مال در دست او تلف نشده است ، رجوع كرد و او نيز مال مالك را تدارك كرده و بدل آن را به مالك بپردازد ، يك معاوضه قهريه شرعيّه بين مالك و شخصى كه مال را تدارك كرده است ، واقع مىشود ؛ و نفر سابق صاحب و مالك ذمّه مشغوله مىشود . يعنى نفر سابق به جاى مالك مىنشيند و لاحق در برابر او ضامن مىگردد .\r\nبه همين دليل است كه نفر سابق مىتواند به لاحق مراجعه كند و او نيز وظيفه دارد مالى را كه نفر سابق پرداخت كرده به او بدهد .\r\nعبارت صاحب جواهر رحمه الله در كتاب « جواهر الكلام » چنين است :\r\n« ولا فرق في تعاقب أيديهم بين كونه بصورة الضمان ببيع فاسد ونحوه وعدمه ؛ نعم ، قرار الضمان على من تلف المغصوب في يده منهم ، بمعنى أنّه لو رجع المالك على غيره رجع هو عليه مع فرض عدم زيادة في العين يختصّ الأوّل بضمانها بخلاف ما لو رجع عليه نفسه ، فإنّه لا رجوع له على غيره ، لأنّ ذمّته المشغولة للمالك بالبدل وإن جاز له إلزام غيره باعتبار الغصب بأداء ما اشتغلت ذمّته به ، فيملك حينئذ من أدّى بأدائه ما للمالك في ذمّته بالمعاوضة الشرعيّة القهريّة .\r\nوبذلك اتّضح الفرق بين من تلف المال في يده و بين غيره الّذي خطابه بالأداء شرعي لا ذمّي ، إذ لا دليل على شغل ذمم متعدّدة بمال واحد ، فحينئذٍ يرجع عليه ولا يرجع هو » « 1 » .\r\nقبل از مرحوم صاحب جواهر رحمه الله ، مرحوم شهيد اوّل قدس سره نيز همين نظر را\r\n\r\n\r\n","description":"","footnote":"\r\n( 1 ) . محمّدحسن النجفى ، جواهر الكلام ، ج 37 ، ص 34 .\r\n","page_name":" 170 ","page_number":170},
  {"content":"\r\n\r\nاظهار كرده و بيان مىكند : براى مالك جايز است كه به هر كدام از ذىاليدها مراجعه كند و خسارتش را طلب نمايد ، امّا قرار و استقرار ضمان بر ذمّه فردى است كه مال در دستان او تلف شده است .\r\n« وتعاقب الأيدي العادية على العين يوجب تضمين كلّ واحد منهم ، و قرار الضمان على من تلفت في يده ، فيرجع غيره عليه لو رجع » « 1 » .\r\n\r\nاشكالات شيخ انصارى رحمه الله بر پاسخ صاحب جواهر رحمه الله\r\nمرحوم شيخ انصارى قدس سره در كتاب مكاسب چندين اشكال بر كلام صاحب جواهر رحمه الله وارد مىكند كه به نظر ، ايرادات صحيحى مىآيد .\r\nاشكال اوّل : مرحوم شيخ اعظم به صاحب جواهر رحمه الله مىگويد : چطور از حديث « على اليد » استفاده مىكنيد كه خطاب نسبت به ايدى سابقه ، خطاب شرعى تكليفى است و اما نسبت به كسى كه مال در دست او تلف شده ، وضعى و ذمّى است ؟ سياق و عبارت « على اليد » به نسق واحد شامل همه افراد مىشود و هيچ يك را استثنا نمىكند .\r\n« أنت خبير بأنّه لا وجه للفرق بين خطاب من تلف بيده وخطاب غيره بأنّ خطابه ذمّي وخطاب غيره شرعي ؛ مع كون دلالة « على اليد ما أخذت » بالنسبة إليهما على السواء ، والمفروض أنّه لا خطاب بالنسبة إليهما غيره » « 2 » .\r\nالبته شايد بتوان به اين اشكال شيخ رحمه الله پاسخ گفت ؛ و آن اين كه اگر ما از حديث « على اليد » ابتداءً يك حكم تكليفى استفاده كنيم ، بايد بگوئيم كه در\r\n\r\n\r\n","description":"","footnote":"\r\n( 1 ) . الشهيد الأوّل ، الدروس الشرعية ، ج 3 ، ص 108 .\r\n( 2 ) . مرتضى الأنصارى ، المكاسب ، ج 3 ، صص 509 و 510 .\r\n","page_name":" 171 ","page_number":171},
  {"content":"\r\n\r\nهمه موارد چنين بوده و خطاب ، خطاب تكليفى و شرعى است ؛ و يا اگر حكم وضعى را استفاده كنيم ، بايد بگوئيم كه در همه جا چنين است ؛ اما مطابق مبناى مرحوم اصفهانى قدس سره - كه ما نيز اين مبنا را پذيرفتيم - اگر بگوئيم حديث « على اليد » دلالت بر استقرار در عهده دارد ، در اين صورت ، يك معناى عامّى مىشود كه آثار تكليفى و وضعى مىتواند بر آن مترتّب شود ؛ بنابراين ، مال غصب‌شده در عهده همه واقع مىگردد و تمامى آن‌ها مشمول ضمان موجود در حديث مىگردند ، ليكن ممكن است خصوصيّات افراد متفاوت باشد ؛ در مورد « يد » كسى كه مال در نزد او تلف شده ، اين شخص خصوصيّتى دارد كه ديگران داراى آن نيستند . از اين رو ، در مورد اين شخص ، هم حكم تكليفى وجود دارد و هم حكم وضعى ، اما در مورد ديگران كه مال نزد آنان تلف نشده ، فقط صرف استقرار عهده وجود دارد و فقط بر آن ، حكم شرعى و خطاب تكليفى محض مترتّب مىشود .\r\nنتيجه آن كه مىتوان از سخن مرحوم صاحب جواهر در برابر اشكال شيخ انصارى رحمه الله اين گونه دفاع كرد ؛ و اشكال اوّل ايشان ديگر اشكال واردى نخواهد بود .\r\nاشكال دوّم : مرحوم شيخ قدس سره مىگويد : اصلًا فرق بين خطاب شرعى و خطاب ذمّى قابل درك نيست ؛ چگونه مىتوان گفت كه خطاب نسبت به ايدى سابقه ، خطاب شرعى و تكليفى است ، اما نسبت به كسى كه مال در نزد او تلف شده ، ذمّى است ؟\r\n« مع أنّه لا يكاد يفهم الفرق بين ما ذكره من الخطاب بالأداء والخطاب الذّمي » « 1 » .\r\nاين اشكال مرحوم شيخ انصارى نيز قابل جواب است ؛ و آن اين كه فرق\r\n\r\n\r\n","description":"","footnote":"\r\n( 1 ) . همان ، ص 510 .\r\n","page_name":" 172 ","page_number":172},
  {"content":"\r\n\r\nميان خطاب شرعى و خطاب ذمّى ، همان فرق بين حكم تكليفى و حكم وضعى است . صاحب جواهر رحمه الله قصد دارد بيان كند حكم قابل استفاده از دليل يد نسبت به ديگران فقط در دايره حكم تكليفى است ، ليكن در مورد كسى كه مال در پيش او تلف شده ، علاوه بر حكم تكليفى ، حكم وضعى را نيز شامل مىشود . آرى ، ممكن است مقصود شيخ اعظم رحمه الله اين باشد كه گرچه فرق بين حكم تكليفى و وضعى واضح و روشن است ، اما چون در اين بحث ، متعلّق حكم تكليفى همان عنوان ادا هست ، چنين خصوصيّتى دارد كه فرقى بين وجوب ادا از نظر تكليفى و وجوب ادا از نظر وضعى نيست ؛ وجوب ادا از نظر وضعى به همان حكم تكليفى بر مىگردد . به عبارت ديگر ، اگر متعلّق حكم تكليفى عبارت از حفظ بود ، بين حكم تكليفى وجوب حفظ و حكم وضعى ضمان تفاوت روشن بود .\r\nاشكال سوم : شيخ انصارى رحمه الله در اين اشكال كه به نظر وارد است ، مىفرمايد : همه فقها قائل‌اند تا زمانى كه يكى از ايدى غاصبه بدل مال مالك را نداده باشد ، هر يدى ضامن ، و ذمّه‌اش مشغول است ؛ و همين‌طور تا هنگامى كه مالك ذمّه فردى از آن‌ها را ابراء نكرده باشد ، اشتغال ذمّه وجود دارد ؛ پس ، چگونه آن را فقط در مورد كسى كه مال در نزدش تلف شده ، ثابت مىدانيد ؟\r\n« مع أنّه لا يكاد يعرف خلاف من أحد في كون كلّ من ذويالأيدي مشغول الذّمة بالمال فعلًا ما لم يسقط بأداء أحدهم أو إبراء المالك ، نظير الاشتغال بغيره من الديون في إجباره على الدفع أو الدفع عنه من ماله . . . » « 1 » .\r\nاشكال چهارم : به صاحب جواهر رحمه الله اشكال مىشود كه شما معامله قهريّه بين « غير من تلف المال في يده » و مالك را از كجا استفاده مىكنيد ؟ به نظر ،\r\n\r\n\r\n","description":"","footnote":"\r\n( 1 ) . همان .\r\n","page_name":" 173 ","page_number":173},
  {"content":"\r\n\r\nدليل و سببى براى اين معامله وجود ندارد ؛ تنها چيزى كه در اينجا وجود دارد ، آن است كه مالك مىتواند به كسى كه مال در دست او تلف نشده ، رجوع كند و او نيز در صورتى كه غارّ نباشد ، مىتواند به كسى كه مال در دست او تلف شده مراجعه كند و ديگر دليل يد بر بيشتر از اين مقدار دلالت ندارد .\r\n« مع أنّ تملّك غير من تلف المال بيده لما في ذمّة من تلف المال بيده بمجرّد دفع البدل ، لا يعلم له سبب اختياري ولا قهري ، بل المتّجه على ما ذكرنا سقوط حقّ المالك عمّن تلف في يده بمجرّد أداء غيره ؛ لعدم تحقّق موضوع التدراك بعد تحقّق التدارك » « 1 » .\r\nاشكال پنجم : اشكال آخرى كه شيخ انصارى رحمه الله مطرح مىنمايد ، به لازمه سخن صاحب جواهر رحمه الله بر مىگردد ؛ بدين صورت كه طبق اين بيان ، اگر مال از يد اوّل به يد دوّم منتقل شود و سپس از دومى به اوّلى منتقل و در دست او تلف شود ، ديگر امكان رجوع براى او نيست ؛ و حال آن كه اگر نفر دوّم غارّ باشد ، نفر اوّل بر طبق فتواى همه‌ى فقها مىتواند به او مراجعه كند .\r\n« مع أنّ اللازم ممّا ذكره أن لا يرجع الغارم فيمن لحقه في اليد العادية إلّاإلى من تلف في يده ، مع أنّ الظاهر خلافه ؛ فإنّه يجوز له أن يرجع إلى كلّ واحد ممّن بعده » « 2 » .\r\nدر ميان اشكالات پنج‌گانه شيخ انصارى رحمه الله مهمترين اشكال ، اشكال سوم است ؛ ليكن به نظر ما ، اشكال مهم ديگرى بر صاحب جواهر رحمه الله وارد است ؛ اولًا : ما اصلًا چيزى به نام ضمان و قرار الضمان نداريم ؛ تنها چيزى كه وجود دارد ، اين است كه يا سبب ضمان در چيزى موجود است و يا آن كه چنين سببى وجود ندارد ؛ اين كه گفته شود در مواردى كه سبب ضمان موجود است ، يك\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n","page_name":" 174 ","page_number":174},
  {"content":"\r\n\r\nنوع از آن اين است كه ضمان قرار دارد ، فقط صرف يك تعبير لفظىاست .\r\nثانياً : در موردى كه مال مالك باقى و از بين نرفته باشد ، چگونه مىتوان گفت مالك حقّ دارد به هر كدام از ايدى غاصبه مراجعه كند ؟ مرحوم صاحب جواهر فرض مسأله را در صورت تلف بيان كرده و به اشكال ثبوتى پاسخ مىدهند ، و حال آن كه عمده اشكال ثبوتى در فرضى است كه هنوز مال تلف نشده باشد ؛ اينجاست كه اشكال مىشود اشتغال ذمّه‌هاى متعدد نسبت به مال واحد چگونه تصوّر مىشود ؟\r\nبنابراين ، با توجّه به اشكالات وارد بر سخن صاحب جواهر رحمه الله معلوم مىشود كه راه حل‌ّايشان - راه حلّ سوم - نيز تمام نمىباشد .\r\n\r\n4 - پاسخ شيخ انصارى رحمه الله از اشكال ثبوتى\r\nراه چهارم را مرحوم شيخ انصارى رحمه الله ارائه مىدهد ؛ ايشان در كتاب مكاسب پس از آن‌كه به سخن صاحب جواهر رحمه الله اشكال مىكند ، خود به بيان راه حلى براى دفع اشكال ثبوتى در مقام مىپردازند كه مىتوان گفت : اين راه حل ، به سخن ميرزاى نائينى رحمه الله نزديك است .\r\nشيخ انصارى رحمه الله در بيان اين كه چرا سابق مىتواند به لاحق رجوع كند ، مىگويد :\r\n« إنّ الوجه في رجوعه هو أنّ السابق اشتغلت ذمّته بالبدل قبل اللاحق ، فإذا حصل المال في يد اللاحق فقد ضمن شيئاً له بدلٌ ، فهذا الضمان يرجع إلى ضمان واحد من البدل والمبدل على سبيل البدل ؛ إذ لا يعقل ضمان المبدل معيّناً من دون البدل ، وإلّا خرج بدله عن كونه بدلًا ، فما يدفعه الثاني فإنّما هو تدارك لما استقرّ تداركه في ذمّة الأوّل ، بخلاف ما يدفعه الأوّل ؛ فإنّه تدارك نفس العين معيّناً ؛ إذ لم يحدث له تدارك آخر بعدُ ، فإن أدّاه إلى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nالمالك سقط تدارك الأوّل له . ولا يجوزدفعه إلى الأوّل قبل دفع الأوّل إلى المالك ؛ لأنّه من باب الغرامة والتدارك ، فلا اشتغال للذّمة قبل حصول التدارك ، وليس من قبيل العوض لما في ذمّة الأوّل .\r\nفحال الأوّل مع الثاني كحال الضامن مع المضمون عنه في أنّه لا يستحقّ الدفع إليه إلّابعد الأداء .\r\nوالحاصل : أنّ من تلف المال في يده ضامن لأحد الشخصين على البدل من المالك و من سبقه في اليد ، فيشتغل ذمّته إمّا بتدارك العين ، وإمّا بتدارك ما تداركها ، وهذا اشتغال شخص واحد بشيئين لشخصين على البدل ، كما كان في الأيدي المتعاقبة اشتغال ذمّة أشخاص على البدل بشيء واحد لشخص واحد » « 1 » . « علّت جواز رجوع سابق به لاحق اين است كه پيش از لاحق ، شخص سابق در قبال بدل كالا مسؤوليت پيدا كرده است . از اين رو ، هنگامى كه كالا به دست نفر بعد مىرسد ، وى - نفر بعد - ضامن چيزى خواهد بود كه بدل دارد . ( و بدل آن در ذمّه نفر قبل است ) و معناى اين ضمانت آن است كه بعدى در قبال يكى از اين دو - بدل و يا مبدل - على سبيل البدلية و تخيير ضامن است ؛ زيرا ، متصوّر نيست كه نفر بعد ، فقط ضامن مبدل بوده و در برابر بدل مسؤوليت نداشته باشد ؛ چه آن كه در اين صورت ، بدل عنوان بدليت را از دست خواهد داد .\r\nپس ، آن چه را كه دومّى ( يد لاحق ) مىپردازد ، جبران چيزى است كه بر عهده اولى ( يد سابق ) بوده ، ليكن آن چه را كه يد سابق مىپردازد ، جبران خود مبدل بشمار مىرود ؛ زيرا ، هنوز جبران ديگرى صورت نگرفته است . بنابراين ، اگر شخص دوّم ، آن را به مالك بدهد ، ضرورت جبران از شخص اوّل ساقط مىگردد . و صحيح نيست كه شخص دوّم پيش از آن كه شخص اوّل بدل را به\r\n\r\n\r\n","description":"","footnote":"\r\n( 1 ) . همان ، صص 508 و 509 .\r\n","page_name":" 176 ","page_number":176},
  {"content":"\r\n\r\nمالك بدهد به وى بدل را بپردازد . چرا كه پرداخت بدل از سوى شخص دوّم به‌شخص اوّل از باب غرامت و جبران خسارت‌اوصورت مىگيرد .\r\nاز اين رو ، پيش از آن كه شخص اوّل تدارك نموده و بدل را به مالك بدهد ، شخص دوّم مسؤوليت جبران خسارت او را ندارد . و اين‌گونه نيست كه همچون عوض چيزى كه در ذمّه شخص اوّل باشد . ( بلكه از باب غرامت و تدارك است ) . پس ، بايد گفت : وضعيت شخص اوّل ، با شخص دوّم ، دقيقاً مانند وضعيت ضامن با كسى است كه ضمانت او را نموده است ؛ و در اين جهت كه پيش از پرداخت بدهى از سوى ضامن ، وى - ضامن - سزاوار آن نيست كه مضمون عنه بدهى را به او بپردازد ، تفاوتى بين مسأله ضامن و مضمون عنه و مسأله مورد بحث به چشم نمىخورد .\r\nچكيده سخن آن كه : كسى كه مال در دست او تلف شده در قبال دو نفر ( مالك و كسى كه پيش از او بر مال مسلط گرديده است ، يعنى يد سابق ) به طور على البدل ، ضمانت دارد . و نيز ذمّه او يا مشغول به جبران عين است ( نسبت به مالك اصلى ) و يا به جبران نمودن چيزى است كه شخص قبلى به عنوان تدارك و جبران پرداخته است ( يعنى بدل ) .\r\nو در واقع ، اين به معناى اشتغال ذمّه يك نفر به دو چيز در قبال دو نفر به طور على البدل است ؛ همان‌طور كه در ايادى متعاقبه ، ذمّه افراد متعدّد على البدل به يك چيز و در قبال يك تن ، مشغول است .\r\nبنابراين ، مرحوم شيخ انصارى قدس سره در حلّ مشكل مىفرمايد : در جايى كه بعد از يد اوّل ( سابق ) ، مال در اختيار يد دوّم ( لاحق ) قرار مىگيرد ، شخص دوّم على سبيل البدليّة ضامن يكى از دو چيز است ؛ يا ضامن عين مال است و يا ضامن بدل آن . نتيجه آن كه نفر دوّم ضامن يكى از دو چيز ، و در مقابل دو\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nشخص است ؛ يا ضامن عين مال است در برابر مالك كه از عين مال به مبدل تعبير مىشود ؛ و يا ضامن بدل مال در برابر نفر اوّل است ؛ و هر كدام از اينها را كه ادا كرد ، ضمان و مسؤوليت او بر طرف مىشود .\r\n\r\nاشكالات وارد بر پاسخ شيخ انصارى رحمه الله\r\nمرحوم سيّد يزدى قدس سره در حاشيه كتاب مكاسب بر اين نظر شيخ انصارى رحمه الله اشكالات متعدّدى را وارد مىكند كه برخى از آن‌ها عبارتند از :\r\n1 ) اوّلين اشكالى كه سيّد يزدى رحمه الله مطرح مىنمايد ، اين است كه ضمان محتاج به سبب است و تاسبب آن محقّق نشود ، ضمانى وجود نخواهد داشت .\r\nدر مورد عين مال ، هركدام از يد سابق و لاحق كه بر آن ، يد پيدا كنند ، ضامن هستند ؛ چرا كه يد سبب براى ضمان است . اما اين كه مرحوم شيخ مىگويد يد لاحق به بدل نيز ضامن است ، دليل آن چيست ؟ در اينجا سببى از براى ضمان يد لاحق نسبت به بدل وجود ندارد .\r\nبه عبارت ديگر ، ايشان مىفرمايد : تنها فرق بين يد سابق و لاحق در اين است كه قبل از مشغول شدن ذمّه لاحق ، ذمّه فرد سابق مشغول شده است و إلّا هر دو باهم برابر هستند . حال ، آيا مرحوم شيخ مىخواهد بگويد بدل از توابع عين و مثل منفعت است ؛ و از آنجا كه خود عين مورد ضمان قرار گرفته ، بدل آن نيز به دليل تبعيّت از عين مورد ضمان قرار مىگيرد .\r\nسيّد يزدى رحمه الله مىگويد : اين سخن ، نظر باطلى است و نمىتوان گفت بدل از توابع عين است ، و همانند منافع و نمائات نمىباشد ؛ در منافع و نمائات اين‌گونه است كه قبض و اخذ عين ، قبض و اخذ آن‌ها نيز هست و گرفتن عين كفايت مىكند ، و حال آن كه در بدل چنين چيزى وجود ندارد و بدل - بر خلاف منافع و نمائات - در فرض تلف عين است . بنابراين ، نسبت به بدل ، سببى از\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nبراى ضمان نيست .\r\n« أنّ ضمان العين الّتي لها بدل - أي عوض في ذمّة آخر - لا يقتضي ما ذكره من ضمان واحد من البدل والمبدّل ، كيف ؟\r\nوالبدل لم يتحقّق فيه سبب الضمان ؛ إذ لم يثبت‌تحت يد الضامن ، ولا أتلفه ولا غير ذلك ، فلا وجه لكونه مضموناً .\r\nودعوى كونه من توابع العين كماترى ؛ إذ ليس هذا من شؤون العين كالمنافع والنماءات المتجدّدة ؛ حيث إنّها مقبوضة بتبعيّة قبض العين ، بخلاف التدارك الثابت في ذمّة السابق فإنّه ليس مقبوضاً للاحق أصلًا ، فلا وجه لضمانه له ، وهذا واضح جدّاً » « 1 » .\r\n2 ) بر فرض كه از اشكال قبل صرف‌نظر كنيم و بگوئيم به بدل نيز ضمان تعلّق مىگيرد ، ليكن اين سؤال مطرح مىشود كه چرا شخص لاحق در مقابل ضامن اوّل نسبت به بدل ضمان دارد ؟ مگر بدل عين به مالك مربوط نمىشود ؟\r\nضامن اوّل نيز ضامن بدل است ، و در مقابل مالك ضامن است ؛ يعنى بدل از براى مالك است و چيزى به عنوان ضامن اوّل نداريم كه بگوئيم مال اوست ؛ نتيجه آن كه بايد گفته شود ضامن دوّم و يد لاحق نسبت به بدل نيز در مقابل مالك ضامن است و نه در مقابل يد سابق و ضامن اوّل .\r\n« لو سلّمنا ذلك كان مقتضاه ضمانه لمالكه ، وهو مالك العين ، لا لمن عليه البدل ، فإنّ البدل الّذي في ذمّة السابق إنّما هو لمالك العين ، فبدله وهو ما في ذمّة اللاحق أيضاً يكون للمالك ، وهو من له البدل ، ولا وجه لكونه لمن عليه البدل ، وهو الضامن السابق ، وهذا أيضاً واضح » « 2 » .\r\n3 ) اشكال سوّمى كه مرحوم سيّد قدس سره مطرح مىكند ، اين است كه اگر مال از يد\r\n\r\n\r\n","description":"","footnote":"\r\n( 1 ) . السيّد محمّدكاظم الطباطبائى اليزدى ، حاشية المكاسب ، ج 2 ، ص 311 .\r\n( 2 ) . همان .\r\n","page_name":" 179 ","page_number":179},
  {"content":"\r\n\r\nسابق به يد لاحق برسد ، طبق بيان مرحوم شيخ قدس سره ، يد لاحق ، هم بدل و هم مبدل را ضامن است ؛ حال ، اگردوباره يد سابق مال را از يد لاحق بگيرد و در دست او مال تلف شود ، لازمه سخن شيخ انصارى رحمه الله اين است كه هرچند مال در دست نفر اوّل تلف شده است ، اما او ( نفر سابق ) مىتواند به لاحق و نفر دوّم مراجعه و خسارت و غرامت دريافت كند ؛ و اين لازمه ، واضح البطلان است ؛ زيرا ، همان كسى ضامن است كه مال در دست او تلف شده است .\r\n« أنّ لازم ما ذكره أن يكون في مسألة ضمان الاثنين لواحد بناءً على صحّته للضامن الأوّل الرجوع على الضامن الثاني إذا رفع العوض إلى الممضون له ، فإنّ الثاني قد ضمن ما له بدل في ذمّة الضامن الأوّل ، مع أنّه ليس له ذلك ، بل إنّما يرجع إلى المضمون عنه لو ضمن بإذنه ، ولو كان متبرّعاً فلا يرجع على أحد ، وأيضاً في ضمان العهدة وضمان الأعيان المضمونة إذا قلنا بجواز الرجوع إلى كلّ من الضامن والمضمون عنه كما استظهره المصنّف منهم يلزم جواز رجوع المضمون عنه إلى الضامن إذا فرض رجوع المالك عليه ، ولا يمكن الالتزام به . . . » « 1 » .\r\nمرحوم سيّد يزدى قدس سره غير از اين سه اشكال ، چهار اشكال ديگر نيز مطرح مىكنند كه جهت اطلاع از آن‌ها خود مراجعه كنيد .\r\nاما مهمترين اشكالى كه در اينجا وجود دارد و در گذشته نيز بيان كرديم ، اين است كه اصلًا قوام اشكال به مسأله تلف و بدل نيست تا اشكال را در اين فرض پاسخ گوئيم ، بلكه قوام اشكال در صورت بقاى عين مال است ؛ و آن اين كه اگر عين مال از يد اوّل به يد دوّم و همين‌طور چندين نفر ديگر انتقال پيدا كرد ، چرا ذمّه تمامى آن‌ها مشغول مىشود ، با اين كه مال واحد است ؟\r\n\r\n\r\n","description":"","footnote":"\r\n( 1 ) . همان ، صص 311 و 312 .\r\n","page_name":" 180 ","page_number":180},
  {"content":"\r\n\r\nبنابراين ، پاسخ و راه حلّى را كه مرحوم شيخ انصارى قدس سره بيان مىكنند ، نيز تمام نبوده و دچار اشكال است .\r\n\r\n5 - پاسخ پنجم به اشكال ثبوتى\r\nبرخى ديگر از بزرگان و از جمله والد معظّم « 1 » مسأله را از راه اعتبار حل كرده و مىگويند : اشكالى ندارد كه ذمم متعدّده نسبت به مال واحد اشتغال پيدا كند ؛ چرا كه اين مسأله يك امر اعتبارى است و شارع مقدّس مىتواند چنين اعتبارى را لحاظ كند .\r\nاين پاسخ نيز به نظر ما اشكال دارد ؛ درست است كه اعتبار ، خفيف المؤونه و كم زحمت است ، ليكن بايد گفت كه اعتبار هم ملاك لازم دارد و به محض آن كه يك امرى اعتبارى شد ، نمىتوان هر چيزى را بر آن بار كرد . مگر ملكيت يك امر اعتبارى نيست ؟ ، چگونه است كه در آن‌جا نمىشود يك مال واحد در زمان واحد به طور مستقل از براى دو نفر در عرض يكديگر بالاستقلال باشد ، در اين بحث نيز به همين صورت است ؛ و امكان ندارد كه ذمم متعدده در آن واحد باهم مشغول باشند . و از طرفى ، اشكال دوّم اين است كه تمام بحث در چگونگى و كيفيّت همين امر اعتبارى است ، و به دنبال اين مطلب هستيم كه شارع مقدّس بر حسب ادلّه اثباتى ذمّه‌هاى متعدد را نسبت به مال واحد مشغول مىبيند ، چگونه آن را اعتبار فرموده است .\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 150 ؛ ايشان مىفرمايد : « والتحقيق أن يقال : إنّ مسألة تعدّد الضمان بالإضافة إلى مال واحد بنحو الاستقلال . . . فتصويرها به مكان من الإمكان ؛ لأنّه لا مانع في عالم الاعتبار من اعتبار ثبوت المال على عهدة شخصين ، والحكم بضمان اليدين ، وقياسه بالوجود الخارجي الّذي لا يعقل فيه التّعدّد مع فرض الوحدة ممنوع ، بل هو أشبه بالوجود الذهني ، من جهة أنّ زيداً الموجود في الخارج الّذي يستحيل عروض التعدّد له به لحاظ هذا الوجود يمكن إيجاده في الذهن مرّة بعد اخرى ، وكذلك لا مانع من اعتبار العين الشخصيّة الخارجيّة المتّصفة بالوحدة لا محالة في ذمّة شخصين وعلى عهدة يدين ، ونحن لا نرى وجهاً للاستحالة في عالم الاعتبار بوجه . » .\r\n","page_name":" 181 ","page_number":181},
  {"content":"\r\n\r\nبنابراين ، اعتبار ، ملاك مىخواهد و بدون آن نمىشود مطلبى را درست كرد .\r\n\r\nجمع‌بندى و بيان پاسخ برگزيده\r\nروشن شد كه هيچ يك از پاسخ‌هاى داده شده ، خالى از اشكال و مناقشه نيست ؛ اما بعد از ملاحظه همه آن‌ها ، به نظر مىرسد كه جواب مرحوم آخوند خراسانى به واقع نزديك‌تر باشد . توضيح مطلب : آن چه به عنوان مشكل مطرح است ، وجود ضمان‌هاى متعدّد در عرض يكديگر است كه باعث مشغول شدن ذمّه‌هاى متعدّد در عرض يكديگر مىشود . در اين جهت مىتوانيم ضمان را به واجب كفايى تنظير نماييم ؛ به اين صورت كه اگر يكى از آن‌ها ذمّه‌اش را نسبت به آن مال برى كند ، از ديگر ذمّه‌ها ساقط مىشود . اشكال مهمّ بر نظريّه مرحوم آخوند همان مطلبى است كه در كلام محقّق نائينى قدس سره آمده ، و آن اين كه : لازمه كلام مرحوم آخوند ، وجودِ ضمان معلّق و غير فعلى است ، و چنين ضمانى ، در حقيقت ، به معناى عدم ضمان است .\r\nشايد بتوان از اين اشكال جواب داد ؛ به اين بيان كه : ضمان در هر يك از ايادى ، به صورت منجّز و بالفعل محقّق است ؛ نهايت اين كه ، اگر يكى از اين اشخاص آن را ادا كند ، ذمّه ديگران برى مىشود ؛ و معناى اين كلام ، ضمان معلّق و غير فعلى نيست . به عبارت ديگر ، بر مرحوم نائينى اشكال مىكنيم كه چرا بين حكم تكليفى و حكم وضعى فرق گذاشته‌ايد ، و چرا معناى موجودِ واجب كفايى را در حكم تكليفى صحيح دانسته‌ايد ، اما در مورد حكم وضعى فرموده‌ايد كه اين معنا محصّلى ندارد ؟ !\r\nنتيجه آن كه ، نه تنها اين معنا قابل تصوير در حكم وضعى ضمان است ، بلكه موجب تعليقى بودن آن نيز نمىشود . بنابراين ، مالك مىتواند به هر كدام از صاحبان يد مراجعه كند ، عين مال و يا بدل آن را دريافت كند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nاما مسأله رجوع لاحق به سابق ، فقط در صورتى مطرح است كه غرور و فريب وجود داشته باشد ؛ و اين مطلب ، ارتباطى به حديث على اليد و ضمان مستفاد از آن ندارد . تنها مطلبى كه باقى مىماند ، اين است كه چرا ديگران مىتوانند به كسى كه مال نزد او تلف شده است ، رجوع كرده و خسارت از او دريافت كنند ؟\r\nاگر كسى كه مال نزد او تلف شده ، نسبت به ديگران عنوان غارّ ( فريب‌دهنده ) را داشته باشد ، بحثى نيست و مطلب روشن است ؛ اما اگر اين شخص چنين عنوانى نداشته باشد ، شايد بتوان گفت : رجوع به او از اين جهت است كه وى مىتوانست با ادا كردن مال به مالك ، ذمّه همه را برى كند ؛ ليكن در اين امر ، تعلّل ورزيد و از انجام آن خوددارى كرد . در حقيقت ، از نظر عقلايى ، مسؤوليت او بيش از ديگران است ؛ و به همين جهت ، ديگران مىتوانند در صورت عدم غرور به او مراجعه نمايند . البته ، توجّه شود كه بين اين مطلب و آن چه كه در گذشته به عنوان قرار ضمان مورد مناقشه قرار داديم ، تفاوت است .\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nفصل دوّم : « اخذ » ، « مأخوذ » و ديگر مفردات روايت\r\n\r\nگفتار اوّل : اعتبار اخذ و قبض در ضمان\r\nاز نكات قابل بحث در اين حديث ، آن است كه آيا لازم است شخص ضامن ، مال را از ديگرى به نحو عدوانى اخذ و يا قبض نموده باشد ، يا آن كه اين عنوان خصوصيت ندارد و چنان چه مالى در اختيار كسى باشد بدون آن كه از طرف مالك و يا شارع مأذون باشد ، باز هم مسأله ضمان مطرح است ؟ .\r\nبا مراجعه به مواردى كه فقها به اين قاعده استدلال نموده‌اند ، ملاحظه مىنماييم كه ملاك مأذون نبودن از طرف مالك و يا شارع است ؛ و عنوان اخذ يا قبض ، يك عنوان غالبى است كه در اين حديث آمده است . از جمله مواردى كه فقها به اين قاعده تمسك كرده‌اند و عنوان اخذ و قبض در آن خصوصيت ندارد ، مىتوان به موارد زير اشاره كرد :\r\nالف - در باب زكات ، فقها فتوا داده‌اند كه چنان چه مالك ، زكات را از مال\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخويش جدا كند و كنار بگذارد تا آن را به مستحق برساند ؛ در صورتى كه تمكّن و توانايى اين امر را داشته باشد و انجام ندهد ، ضامن است ؛ و براى ضمان ، به عموم قاعده على اليد استدلال شده است .\r\nمرحوم شهيد اوّل قدس سره آورده است :\r\n« لو عزل المالك الزكاة إمّا وجوباً عند ادراك الوفاة أو ندباً ، فإن لم يكن تمكّن من الإخراج فلا ضمان مع التلف وإلّا ضمن لقاعدة اليد » . « 1 »\r\nب - نيز در باب زكات آمده است كه اگر مالك ، با وجود مستحقّ در شهر ، زكات را به بلد و شهر ديگرى منتقل كند و در راه ، اين مال تلف شود ، ضامن است ؛ در اين مورد نيز براى ضمان به قاعده على اليد استدلال شده است .\r\nج - اگر مالك ، زكات را به شخص غنى بپردازد ، اعمّ از اين كه نسبت به حرمت اين عمل ، جاهل باشد و يا اين كه از روى علم و عمد آن را انجام دهد ، لازم است از او پس بگيرد ؛ و چنان چه مال تلف شود ، ضامن است .\r\nد - در كتاب خمس آمده است : چنان چه خمس مال ، بعد از استقرار آن ، تلف شود ، ضمان وجود دارد ؛ و براى ضمان به عموم على اليد استدلال شده است . « 2 »\r\n\r\nگفتار دوّم : مراد از مال مأخوذ چيست ؟\r\nاز نكات ديگر قابل طرح در بحث از اين قاعده ، آن است كه مراد از مأخوذ يا مقبوض چيست ؟ آيا لازم است كه مال اخذ شده از اموال آدمى باشد كه متعلّق ملك يا حق آنان است ، يا اين كه قاعده به اين عنوان اختصاص ندارد و بلكه در مورد غير اموال آدمى نيز جريان دارد ؟\r\nبا مراجعه به كلمات فقها استفاده مىشود كه چنين اختصاصى وجود ندارد ؛\r\n\r\n\r\n","description":"","footnote":"\r\n( 1 ) . الشهيد الأوّل ، الدروس الشرعيّة ، ج 1 ، ص 274 .\r\n( 2 ) . السيّد ابوالقاسم الخوئى ، مستمسك العروة الوثقى ، ج 4 ، ص 557 ؛ و المستند فى شرح العروة ، ج 25 از موسوعة الامام الخوئى ، ص 287 .\r\n","page_name":" 186 ","page_number":186},
  {"content":"\r\n\r\nبلكه در برخى از موارد ، نسبت به صيد در حال احرام به آن تمسّك شده است .\r\nمرحوم علّامه قدس سره در كتاب منتهى آورده است :\r\n« لو ملك صيداً في الحلّ بأحد أساليب التملّك فلا يُحرم حتّى يحليّه ولا يدخل معه الحرم فإن أدخله زال ملكه عنه ووجب إرساله لأنّ الحرم مأمن له وهذا الحكم مقطوع به في كلام الأصحاب وأسنده العلّامة في المنتهى إلى علمائنا مؤذناً بدعوى الإجماع عليه فلو أهمل في الإرسال ومات قبل إرساله ولو لآفة سماوية أو أتلفه وجب عليه ضمانه » « 1 » .\r\nدر استدلال بر ضمان در اين فرض كه محرِم صيد را رها ننموده و در دست او تلف شده است ، علاوه بر روايات موجوده مانند صحيحه‌ى بكير « 2 » و اجماع ، به قاعده‌ى على اليد نيز استدلال شده است . علّامه رحمه الله در منتهى آورده است :\r\n« أنّه تلف تحت اليد العادية فلزمه الضمان كمال الآدمي » « 3 » .\r\nهم‌چنين مرحوم صاحب جواهر قدس سره آورده است :\r\n« لكونه حينئذ مضموناً بالدخول تحت اليد العادية فكان كالمغصوب » « 4 » .\r\nبه نظر مىرسد استدلال به قاعده على اليد در چنين موردى صحيح نباشد ؛ زيرا ، در چنين فرضى ، غايت كه عبارت از « حتّى تؤدّيه » باشد ، امكان تحقّق ندارد ؛ و اگر واقعاً ضمان وجود داشته باشد ، به چه كسى بايد ادا نمايد ؟\r\n\r\n\r\n","description":"","footnote":"\r\n( 1 ) . منتهى المطلب ، ج 12 ، ص 361 .\r\n( 2 ) . محمّد بن حسن الحر العاملى ، وسائل الشيعه ، ج 13 ، صص 75 و 76 ، باب 36 از ابواب كفّارات الصيد ، ح 3 و 4 .\r\n( 3 ) . همان ، ص 362 . ( مرحوم علّامه در منتهى ، ج 2 ، ص 830 ، از طبع قديم مىگويد : لأنّه تحت يد العارية فيلزمه الضمان كمال الآدمي . )\r\n( 4 ) . جواهر الكلام ، ج 20 ، ص 276 .\r\n","page_name":" 187 ","page_number":187},
  {"content":"\r\n\r\nمگر اين كه فرض كنيم صيدى را قبلًا از شخص مُحلّ كه مالك بوده ، اخذ نموده است .\r\nحق آن است كه در چنين موردى - كه صيد در دست مُحرم تلف مىشود - مُحرم بايد كفّاره آن را بپردازد و بين ضمان و كفّاره فرق واضح و روشنى وجود دارد . از اين جهت ، در روايت وارده در اين مورد ، تعبير به « فداء » شده است .\r\n« سألت أحدهما عليهما السلام عن رجل أصاب طيراً في الحلّ فاشتراه فأدخله الحرم فمات ؟ فقال : إن كان حين أدخله الرحم خلى سبيله فلا شيء عليه ، وإن كان أمسكه حتّى مات فعليه الفداء » « 1 » .\r\n\r\nگفتار سوم : لزوم ماليّت داشتن مأخوذ\r\nپرسش ديگرى كه وجود دارد ، اين است كه آيا لازم است مأخوذ ماليّت داشته باشد ؟ . ظاهر اين است كه عنوان « ما أخذت » يا « ما قبضت » اختصاص به موردى كه شىء ماليّت داشته باشد ، ندارد ؛ بلكه چنان چه چيزى كه از نظر عرفى و عقلايى ماليّت ندارد نيز مورد غصب واقع گردد ، اين حديث در آن مورد هم جريان پيدا مىكند . به عنوان مثال ، چنان چه يك دانه و يا دو دانه گندم كه از نظر عرفى ماليّت ندارد و در مقابل آن مالى پرداخت نمىشود ، مورد غصب قرار گيرد ، به مقتضاى حديث على اليد ردّ آن به مالك واجب است .\r\nمرحوم محقّق ثانى قدس سره در جامع المقاصد آورده است :\r\n« أنّ أجزاء الملك وإن بلغت القلّة مملوكة قطعاً ، ولا يجوز لأحد إنتزاعها غصباً ، ويجب ردّ العين ، ومع التلف فالمثل ، لعموم « على اليد ما أخذت » « 2 » .\r\n\r\n\r\n","description":"","footnote":"\r\n( 1 ) . محمّد بن حسن الحرّ العاملى ، وسائل الشيعه ، ج 12 ، ص 32 ، باب 12 از ابواب كفارات الصيد ، ح 8 .\r\n( 2 ) . جامع المقاصد ، ج 4 ، ص 90 .\r\n","page_name":" 188 ","page_number":188},
  {"content":"\r\n\r\n\r\nگفتار چهارم : مقصود از اداء چيست ؟\r\nاگر چنان چه مال غير ، در جهتى استفاده شود كه از نظر عرف ، جدا كردن آن مال از آن جهت ، عادتاً ممكن نباشد ، مثلًا چنان چه كسى آهن يا آجرى را غصب كند و از آن در يك ساختمان استفاده كند ، به خصوص كه آن ساختمان ، ساختمان بزرگى باشد ؛ يا مثلًا نخى را در دوختن لباس و يا جرّاحى انسان و حيوانى به كار برده است ؛ و يا آن كه به واسطه مخلوط و ممزوج نمودن آن چيز با مال ديگرى ، برگرداندن مال زا نظر عرف متعذّر باشد ، تكليف آن به چه صورتى است ؟ در اين كه با اين عمل ، شخص مرتكب حرام و معصيت شده ، ترديدى وجود ندارد ؛ اما سؤال اين است كه در چنين مواردى آيا ردّ عين ، كه مستلزم تخريب ساختمان بسيار عظيم بوده ، واجب است ؟ يا اين كه مىتوان گفت چنين مواردى ، در حكم تلف است و بايد مثل و يا قيمت آن را پرداخت نمود ؟ .\r\nترديدى نيست كه چنان چه بازگرداندن مال موجب تلف نفس محترم و يا حيوانى گردد ، جايز نيست كه عين مال را بازگرداند ؛ و از مواردى است كه امتناع شرعى دارد ؛ « والممتنع شرعاً كالممتنع عقلًا » . همانطور كه ترديدى نيست اگر غاصب ، اين مال را با مال شخص سوّمى مرتبط سازد ، مثلًا آن را در ساختمان ديگرى به كار ببرد ، در حكم تالف است و غاصب بايد بدل آن را به مالك بپردازد .\r\nنزاع و محلّ كلام در موردى است كه غاصب آن مال غصبى را در ساختمان و اموال مربوط به خود به كار ببرد . فقها در اين فرض بيان داشته‌اند :\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n« لو غصب ساجة « 1 » فادرجها في بنائه أو بنى عليه ، لم يملك الغاصب الساجة ، وكان عليه ردّها إلى مالكها وإن كان في ذلك قلع ما بناه في ملكه » « 2 » . چنان چه كسى چوبى را غصب كند و در ساختمان به كار ببرد ، مالك آن چوب نمىشود و واجب است آن را به مالك رد نمايد ؛ هر چند كه ردّ آن مستلزم از بين بردن ساختمان باشد .\r\nاز ميان علماى عامّه ، شافعى « 3 » ، مالك « 4 » و احمد « 5 » همين نظريّه را دارند ؛ ليكن ابوحنيفه با اين نظريّه مخالفت كرده ، و تصريح نموده است : ردّ ساجه واجب نيست و بكله شخص غاصب بايد قيمت آن را بپردازد .\r\nشيخ طوسى رحمه الله در خلاف « 6 » و ابن ادريس در سرائر « 7 » ، يكى از ادلّه‌ى فتواى خود را حديث على اليد قرار داده‌اند . اما به نظر مىرسد در چنين موردى ، عرف ، حكم به تلف مىكند ؛ دليل اوّل : چوب يا آجر و يا آهنى كه در يك ساختمان به كار رفته است ، از نظر عرف در حكم تلف است ؛ و در اين صورت ، نوبت به مثل و يا قيمت مىرسد . به عبارت ديگر ، غايت در اين حديث ، اداء است ، به شرط آن كه از نظر عرف ، امكان ادا باشد ؛ و در چنين مواردى ، امكان ادا عرفاً وجود ندارد .\r\nمرحوم محقّق بجنوردى به اين نظريّه تمايل پيدا كرده‌اند . « 8 » ايشان پس از آن كه نقل مىكنند فقها در چنين مواردى قائل به وجوب ردّ شده‌اند ، آورده‌اند :\r\n\r\n\r\n","description":"","footnote":"\r\n( 1 ) . الساجة : واحدة الساج وهو ضرب عظيم من الشجر .\r\n( 2 ) . شيخ طوسى ، الخلاف ، ج 3 ، ص 409 ؛ والمبسوط ، ج 3 ، ص 86 ، ابن ادريس ، السرائر ، ج 2 ، ص 484 ؛ علّامه حلّى ، تذكرة الفقهاء ، ج 2 ، ص 396 .\r\n( 3 ) . ر . ك : مختصر المزنى ، ص 118 ؛ الوجيز فى فقه الإمام الشافعى ، ج 1 ، ص 384 ؛ و مغنى المحتاج ، ج 2 ، ص 292 .\r\n( 4 ) . ر . ك : المجموع ، شرح المهذب ، ج 15 ، ص 117 .\r\n( 5 ) . ر . ك : المغنى لابن قدامة ، ج 5 ، ص 429 .\r\n( 6 ) . الخلاف ، ج 3 ، ص 409 .\r\n( 7 ) . السرائر ، ج 2 ، ص 484 .\r\n( 8 ) . القواعد الفقهيّة ، ج 4 ، ص 95 .\r\n","page_name":" 190 ","page_number":190},
  {"content":"\r\n\r\n« و لكن الإنصاف ، أنّ الإلتزام بهذا مشكل ويأباه الذوق الفقهي خصوصاً إذا كان موجباً لضرر مالي عظيم كما إذا كان المغصوب خشبة وصغها الغاصب في أساس بنائه بحيث يكون ردّها موجباً لهدم ذلك البنيان العظيم ، فالاولى أن يقال بأنّه في حكم التلف إن كان التعذّر دائميّاً و مورد بدل الحيلولة إن كان موقتاً » .\r\nانصاف آن است كه التزام به اين قول مشكل بوده ، و ذوق فقهى آن را برنمىتابد ؛ به خصوص آن كه موجب ضرر مالى بسيار بزرگى شود ؛ مانند اين كه مال غصب شده چوبى باشد و غاصب آن را در پِى و اساس ساختمان به كار برده باشد ، و بازگرداندن عين آن چوب باعث ويرانى آن ساختمان عظيم شود . در اين صورت ، سزاوارتر آن است كه گفته شود : اين موارد در حكم تلف است ، در صورتى كه تعذّر دائمى باشد ؛ اما اگر تعذّر موقّتى باشد ، غاصب بايد بدل حيلوله بپردازد .\r\nدليل دوّم : آن است كه بعيد نيست در چنين موردى از قاعده لا ضرر نيز استفاده شود ؛ به اين بيان كه حكم شارع به قَلع بنايى كه بسيار عظيم بوده و مخارج زيادى براى او پرداخت شده است ، جهت رد نمودن يك آجر و يا يك شاخه آهن ، حكم ضررى است ، كه به موجب اين قاعده ، مورد نفى واقع شده است ؛ و در موردى كه براى عين ، بدلى مانند مثل يا قيمت وجود دارد ، با جريان قاعده لا ضرر مىتوان گفت كه ديگر ردّ عين لازم نيست .\r\nاز همين فرع ، مىتوان نظير آن را نيز استفاده كرد ؛ و آن اين كه اگر رد عين مال مستلزم مخارج زيادى باشد ، مثلًا عين را در يكى از نقاط بسيار دور دست قرار داده است كه از نظر عرف بايد صدها برابر قيمت آن را خرج كند تا بتواند آن مال را بدست آورد و به مالكش برگرداند ؛ در اين فرض هم مىتوانيم بگوئيم عين مال در حكم شيىء تلف شده است ، و نوبت به مثل يا قيمت آن\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمىرسد . دليل اين فرع هم همان دليل فرع گذشته است ، و بايد اينطور بيان نمائيم كه غايت در حديث ، در صورتى است كه ادا از نظر عرف ممكن باشد .\r\nآرى ، در صورتى كه عين مال موجود باشد ، و ليكن غاصب در آن تغييرى ايجاد نموده است ؛ مانند اين كه گندمى را غصب نموده و آن را تبديل به آرد و نان نموده است ، يا اين كه گوسفندى را غصب نموده ، آن را ذبح كرده و به اجزاى مختلفى تقسيم نموده است ؛ در اين صورت ، از نظر عرف ، ردّ و اداى عين مال امكان دارد و مىتوان به حديث على اليد استدلال نمود ؛ و همانطور كه متقدّمين و متأخّرين از فقهاى شيعه « 1 » و كثيرى از فقهاى عامّه مانند شافعى و احمد « 2 » فتوا داده‌اند : لازم است عين مال را به مالك ردّ نمايد و ارش و تفاوت را نيز به او بپردازد ، و اگر با تغيير ازدياد قيمت پيدا كرد ، غاصب استحقاق چيزى را ندارد .\r\nمطلب ديگر ، آن است كه اگر مال مالك با مال شخص ديگرى مخلوط و يا ممزوج شود ، در اين صورت ، چنان چه استهلاكى « 3 » واقع شده باشد ، مانند اين\r\n\r\n\r\n","description":"","footnote":"\r\n( 1 ) . ر . ك : شيخ طوسى ، الخلاف ، ج 3 ، ص 407 ؛ غنية النزوع ، ص 279 ؛ تذكرة الفقهاء ، ج 2 ، ص 392 ؛ جواهر الكلام ، ج 37 ، ص 150 .\r\n( 2 ) . ر . ك : الام ، ج 3 ، ص 257 ؛ المغنى لابن قدامة ، ج 5 ، ص 403 ؛ المجموع شرح المهذّب ، ج 15 ، ص 93 .\r\n( 3 ) . مرحوم محقّق بجنوردى در تعريف استهلاك آورده‌اند : « الإستهلاك عبارة عن صيرورة المستهلك من جنس المستهلك فيه بواسطة المزج معه بعد ما لم يكن كذلك . . . » و قبل از آن فرموده‌اند : « الإستهلاك لا يمكن إلّافي الجنسين المختلفين . . . وأمّا لو كان الممزوجتان من جنس واحد ، فلا يمكن هذا المعنى ، فلو وقعت قطرة ماء في البحر لا تصير مستهلكاً فيه ، لأنّها بصورتها النوعيّة موجودة فيه ، والإستهلاك لا يمكن إلّابتبدّل صورته النوعيّة حقيقة أو عرفاً إلى صورة المستهلك فيه » . - ( القواعد الفقهيّة ، ج 4 ، ص 96 ) - .\r\nبه نظر مىرسد كه اين ضابطه ، مورد مناقشه است ؛ و استهلاك ، فقط يك امر عرفى است ؛ ملاك آن نيز در نزد عرف آن است كه از شيىء مستهلك ديگر عين مستقلّى كه قابليّت انفكاك را داشته باشد ، موجود نباشد . عرف در همين مثالى كه ايشان در مورد افتادن قطره آب در دريا ذكر نمود ، حكم به استهلاك مىكند .\r\n","page_name":" 192 ","page_number":192},
  {"content":"\r\n\r\nكه : مال مالك نمك باشد و اين نمك با خميرى مخلوط شود ؛ اين صورت ، در حكم تلف است ، و غاصب بايد بدل آن را به مالك بپردازد ؛ و چنان چه استهلاكى واقع نشده باشد ، اما قابل جدا كردن از يكديگر نباشند ، در اين جا به صورت كلّى دو صورت وجود دارد : اوّل آن كه ، هر دو مال از نظر قيمت مساوى با يكديگرند ؛ در اين فرض ، ترديدى نيست كه شركت به نسبت مقدار هر كدام از دو مال است ؛ اگر مال يكى دو برابر مال ديگرى باشد ، در مال مخلوط شده نيز به همين نسبت - نسبت يك سوم و دو سوم - شراكت حاصل است .\r\nصورت دوّم ، اين است كه آن دو مال مخلوط شده ، از نظر قيمت با يكديگر مساوى نباشند ؛ مانند اين كه : يكى داراى يك كيلو برنج غير مرغوب به قيمت 1500 تومان و ديگرى دو كيلو برنج مرغوب به قيمت 3750 تومان داشته باشد ؛ در اين صورت ، ترديدى نيست كه شركت قهرى بين اين دو طرف حاصل مىشود . اما در مقدار شركت بحث است . در اين‌جا نيز دو فرض متصوّر است :\r\nفرض اوّل اين است كه : مخلوط شدن دو مال به توسط شخص غاصب انجام نگيرد ؛ و بلكه خود به خود آن دو مال مخلوط شوند ، و يا آن كه توسط شخص ديگرى كه غاصب نيست اين دو مال مخلوط شوند ، مانند مواردى كه به اشتباه امتزاج صورت مىگيرد و غصبى نيز در كار نيست . در اين فرض ، اگر بخواهيم بگوييم نسبت هر كدام از مال‌ها در مال ممزوج همان نسبت قبل است ، مستلزم ربا خواهد شد ؛ زيرا ، در مثال فوق ، نسبت دوّمى به اوّلى دو برابر است ، و اگر همان نسبت انجام شود ، نتيجه آن مىشود كه مالك مالى را داده و در مقابل ، از همان جنس با اضافه دريافت نموده ، و اين مستلزم ربا است .\r\nبنابراين ، در اين فرض ، لازم است قيمت هر كدام را نسبت به يكديگر محاسبه نموده ، و سپس ، قيمت مجموع را نيز به دست آوريم ؛ و در مرحله سوم ، نسبت اوّل را از مجموع كسر نماييم ؛ چون نسبت اوّل آن است كه قيمت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nدوّمى دو برابر و نيم اوّلى است ، در قيمت مجموع بايد همين را ملاحظه كنيم ؛ لذا ، دو برابر و نيم از مال مخلوط شده مربوط به شخصى كه داراى برنج مرغوب بوده مىشود ، و بقيه مال به مالك برنج غير مرغوب داده مىشود .\r\nحال ، در مثال فوق ، اگر قيمت برنج مخلوط شده 3300 تومان باشد ، بايد آن را سه قسمت كرد و دو قسمت نيم را به مالك برنج مرغوب داد كه مىشود 2750 تومان ، و نيم قسمت را به مالك برنج غير مرغوب داد كه مىشود 550 تومان ؛ و به همين قسمت از عين مال شريكند ؛ يعنى از برنج مخلوط شده به مقدار 550 تومان به مالك برنج غير مرغوب ، و به مقدار 2750 تومان به مالك برنج مرغوب داده مىشود . مرحوم محقّق بجنوردى نيز در اين فرض ، همين نظريّه را بيان مىكنند . عبارت ايشان اين است :\r\n« فلابدّ و أن تكون الشركة بنسبة قيمة المالين في قيمة مجموع الممتزجين ، لا في نفس الممتزجين كي لا يلزم الربا » « 1 » .\r\nفرض دوّم ، اين كه مخلوط شدن دو مال توسط شخص غاصب انجام پذيرد ؛ اين فرض نيز داراى دو صورت است ، و آن اين كه : غاصب يا آن مال را با مال خودش مخلوط مىكند و يا با مال ديگر آن را مخلوط مىسازد .\r\nدر صورت اوّل ، يا مال غاصب از مال مالك بهتر است و يا عكس آن است ؛ در قسم اوّل كه مال غاصب بهتر است ، ظاهر آن است كه نسبت به مقدار هر دو مال شراكت حاصل مىشود ؛ مثلًا اگر قبل از مخلوط شدن ، مال غاصب يك كيلو و مال مالك دو كيلو بوده است ، بعد از مخلوط شدن ، نسبت به مال موجود ، همين نسبت برقرار است ؛ يعنى دو سوم مربوط به مالك و يك سوم مربوط به غاصب است ؛ و اگر اشكال شود كه اين دو سوم مالك قيمتش بيشتر از آن دو كيلوى قبل از مخلوط شدن است ، در پاسخ گفته‌اند : اين اضافه رزقى\r\n\r\n\r\n","description":"","footnote":"\r\n( 1 ) . القواعد الفقهيّة ، ج 4 ، صص 96 و 97 .\r\n","page_name":" 194 ","page_number":194},
  {"content":"\r\n\r\nاست كه خداوند قسمت او نموده است . « 1 »\r\nاما به نظر مىرسد كه اين مطلب صحيح نباشد ؛ و در اين صورت نيز ربا لازم مىآيد ؛ بنابراين ، در اين قسم نيز بايد همانند فرض اوّل از فروض مسأله عمل نمود ؛ و نسبت قيمت هر كدام از دو مال به يكديگر را بررسى كرده و به همان نسبت ، از مجموع قيمت به هر يك داده شود ؛ تا نسبت به مالك اضافه‌اى و نسبت به غاصب نقصانى پيش نيايد .\r\nاما در قسم دوّم كه مال مالك بهتر است ، ظاهر آن است كه اين قسم نيز همان حكم قسم اوّل را دارد و نمىتوان بين اين دو فرقى قائل شد . بنابراين ، تفاوتى را كه مرحوم محقّق بجنوردى بين اين دو قسم از صورت اوّل بيان كرده‌اند ، مورد قبول نيست .\r\nصورت دوّم اين فرض نيز آن است كه غاصب مال مالك را با مال شخص ديگرى غير از خودش مخلوط كرده باشد ؛ در اين صورت نيز همانند صورت اوّل ، به نظر مىرسد كه بايستى قيمت هر كدام از دو مال را نسبت به يكديگر ملاحظه كرد ، و همان نسبت را از قيمت مجموع به هر يك از دو مالك بپردازيم .\r\nنكته مهمّ آن است كه استدلال و يا استيناس به اين تعبير كه در مواردى زياده قيمت را براى يكى از دو طرف بپذيريم ، و دليل آن را رزقٌ رَزَقه اللَّه تعالى قرار دهيم ، علاوه بر اين كه فاقد اعتبار و استناد فقهى است ، بايد گفت كه چنين تعبيرى ، مصادره به مطلوب بوده و به هيچ عنوان صحيح نيست . واللَّه العالم .\r\n\r\nگفتار پنجم : ظهور غايت مذكور در روايت ، در ردّ تام\r\nاز ديگر مطالب مورد بحث در قاعده ضمان يد ، آن است كه از غايت مذكور در حديث - « حتى تؤدّيه » - چه استفاده‌اى مىشود ؟ آيا از آن استفاده مىشود كه\r\n\r\n\r\n","description":"","footnote":"\r\n( 1 ) . همان ، ص 97 .\r\n","page_name":" 195 ","page_number":195},
  {"content":"\r\n\r\nمجرّد وصول و ردّ مال به مالك ، در رفع ضمان كفايت مىكند ، هر چند كه مالك جاهل به موضوع باشد ؟ يا اين كه غايت ظهور در ردّ تام و كامل دارد ، به اين معنى كه لازم است مالك ، علم به موضوع داشته باشد و سلطنت كامل بر مال خودش پيدا كند و گرنه ادا تحقّق پيدا نكرده است ؟ .\r\nتحقيق و حقّ در مسأله ، قول دوّم است ؛ به اين دليل كه حديث ظهور دارد كه بعد از ادا ، مالك بايد سلطنت كامل و تامّى را بر مال خودش پيدا نمايد ؛ و چنان چه جاهل باشد ، چنين سلطنتى محقّق نخواهد شد . همانطور كه اگر غاصب مقدارى از مال را به مالك برگرداند و يااين كه به مالك اجازه دهد تصرّفات محدودى نسبت به مال خودش داشته باشد ، مثلًا به او بگويد هر روز مىتوانى اين مال را از اين مكان به آن مكان معيّن انتقال دهى و سپس آن را به مكان قبل برگردانى ، ترديدى نيست كه در اين دو فرض ، ادا محقّق نشده است .\r\nبنابراين ، از حديث استفاده مىشود مال بايد به همان صورتى كه قبل از غصب در اختيار مالك بوده ، در اختيار او داده شود .\r\nنتيجه آن كه اگر غاصب طعامى را غصب كند و سپس همان طعام را در اختيار مالك قرار دهد و او بخورد ، بدون آن كه علم به موضوع داشته باشد ، ضمان غاصب بر طرف نمىشود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nبخش سوم : تنبيهات قاعده‌ى ضمان يد\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n\r\nتنبيه اوّل : تأثير علم و جهل نسبت به موضوع در قاعده\r\nمسأله ديگرى كه در حديث « على اليد » از آن بحث مىشود ، اين است كه بر اساس اطلاق موجود در اين روايت ، در حكمى كه از اين دليل استفاده مىشود - وضعى ، يا تكليفى و يا اعمّ از اين دو - ، فرقى نيست كه شخص عالم باشد به اين كه آن مال ، مال غير است و يا جاهل به اين مسأله باشد . و بايد توجّه داشت كه مقصود از علم و جهل در اين بحث ، علم و جهل به اصل حكم نيست ؛ بلكه مراد علم و جهل به موضوع است . بنابراين ، نبايد اين بحث را به بحث علم كه يكى از شرايط عامّه تكليف است ، مرتبط بدانيم و چه بسا ، در برخى از كلمات بين اين دو بحث خلط صورت گرفت است .\r\nبنابراين ، كسانى كه از اين حديث ، فقط حكم وضعى ضمان را استفاده مىكنند ، بر اين عقيده‌اند كه در احكام وضعيه ، فرقى بين علم و جهل نيست و شخص غاصب در هر دو صورت ضامن است ؛ اما طبق مبناى بزرگانى چون محقّق نراقى و محقّق ايروانى رحمهما الله كه از اين حديث فقط حكم تكليفى وجوب\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nالردّ يا وجوب الحفظ را استفاده مىكنند ، آيا باز هم ، چنين شمولى استفاده مىشود ؟ .\r\nظاهر آن است كه در اين صورت نيز فرقى بين علم به موضوع و جهل به آن نيست ؛ و دليل در هر دو مبنا ، آن است كه در موضوع اين حديث ، علم به غصب و يا جهل به آن اخذ نشده است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nتنبيه دوّم : جريان قاعده در منافع مستوفاة و غير مستوفاة\r\nاز ديگر مواردى كه به اين قاعده تمسّك شده است ، مورد منافع مبيع در بيع فاسد است . در چنين معامله‌اى ، مشترى علاوه بر اين كه لازم است عين مبيع را به بايع ردّ كند ، چنان چه از منافع آن استفاده نموده باشد ، بايد عوض آن را به مالك عين بپردازد ؛ و ظاهر برخى از عبارات فقها مثل ابن‌ادريس رحمه الله در سرائر آن است كه اين منافع نيز در حكم غصب است ؛ و در نتيجه ، در آن ضمان جريان دارد . بر اين فتوا ، - علاوه بر تمسّك به دو قاعده‌ى « حرمة مال المسلم كحرمة دمه » و « إنّ مال المسلم لا يحلّ إلّابطيب نفسه » ، و اين كه ترديدى نيست همان گونه كه بر اعيان ، ماليّت صدق مىكند ، بر منافع نيز ماليّت صادق است ؛ و بلكه مىتوان گفت : در حقيقت ، ماليّت اشيا به سبب منافعى است كه دارند ، و عين مال با قطع نظر از منافع ، ماليّت ندارد . - به عموم حديث على اليد استدلال شده است ؛ چنان چه « ما أخذت » را علاوه بر عين ، شامل منافع هم بدانيم ؛ به اين بيان كه : اوّلًا ، منافع مستوفاة از مصاديق مال است ، و در عرف ، در برابر آن ، مال\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nپرداخت مىشود ؛ و ثانياً ، قبض عين ، قبض منافع نيز هست و استيلاى بر عين ، استيلاى بر منافع هم خواهد بود .\r\nبرخى از فقها در صدق اخذ و استيلاى بر منافع به سبب قبض عين ، اشكال كرده‌اند ، در حالى كه به نظر مىرسد اوّلًا : از نظر عرف ، ترديدى وجود ندارد كه قبض و استيلاى بر عين ، مساوى با استيلاى بر منافع نيز هست . شاهدش اين است كه در باب اجاره اعيان - چنان چه حقيقت آن را تمليك منفعت بدانيم - منفعت به سبب قبض عين ، مورد قبض واقع مىشود . و ثانياً : در مباحث پيشين ، از حديث استفاده نموديم كه على اليد كنايه از تصرّف است ، و اگر كسى در صدق قبض يا استيلا ترديد نمايد ، در صدق تصرّف نسبت به منافع نمىتواند ترديد داشته باشد ؛ و عرف ، به صورت واضح مىگويد منافع عين در اين مدّت در تصرّف شخص بوده است .\r\n\r\nديدگاه شيخ انصارى و سيّد يزدى رحمهما الله در مورد صدق اخذ بر منافع\r\nاز كلمات مرحوم شيخ اعظم انصارى رحمه الله در مكاسب ، استفاده مىشود كه عنوان « اخذ » بر منافع صدق نمىكند :\r\n« ولا إشكال في عدم شمول صلة الموصول للمنافع وحصولها في اليد بقبض العين لا يوجب صدق الأخذ ، ودعوى أنّه كناية عن مطلق الإستيلاء الحاصل في المنافع بقبض الاعيان ، مشكلة » « 1 » .\r\nظاهر آن است كه شيخ انصارى قدس سره در اين كه حديث كنايه از مطلق استيلا بوده و تمام انواع آن را شامل مىشود ، اشكال مىكند ؛ و وجه اشكال عدم وجود دليل بر چنين اطلاقى است ؛ و يا آن كه چنين اطلاقى خلاف ظاهر است . آرى ، ايشان ، استيلاى فى الجمله را مىپذيرند .\r\n\r\n\r\n","description":"","footnote":"\r\n( 1 ) . كتاب المكاسب ، ج 3 ، ص 204 .\r\n","page_name":" 202 ","page_number":202},
  {"content":"\r\n\r\nمرحوم سيّد يزدى در حاشيه ، نسبت به اين سخن مرحوم شيخ فرموده است :\r\n« لا إشكال فيه أصلًا ، إذ من المعلوم أنّ الأخذ ليس بمعنى القبض باليد ، وإلّا لزم عدم الحكم بالضمان في كثير من الموارد ، هذا مع أنّه يمكن أن يقال يكفي صدق الأخذ بالنسبة إلى العين في ضمان المنافع ، فإنّ حاصل المعنى أنّ ما أخذت اليد مضمونة ويجب الخروج عن عهدتها و من شؤون الخروج عن عهدة العين أداء عوض منافعها كما أنّ من شؤونه أرش العيب ونحوه » « 1 » .\r\nبا توجّه به آن چه ذكر شد ، حتى اگر بپذيريم « اخذ » نسبت به منافع صدق نمىكند ، اما ترديدى نيست كه استيلاى بر عين ، استيلاى بر منافع هست ؛ دقيق‌تر آن كه ، ذكر نموديم : حديث ، كنايه از تصرّف است ، و تصرّف در عين ، ملازم و يا به معناى تصرّف در منافع است . بله ، ممكن است گفته شود در استيلا يا تصرّف ، مستولى عليه ، بايستى وجود حقيقى ثابت داشته باشد ؛ و حال آن كه ، منفعت ، وجود بالفعل ندارد ، و نمىتوانيم استيلا و يا تصرّف بالفعل در آن تصوّر كنيم .\r\nآرى ، مىتوان گفت : استدلال به قاعده على اليد ، فقط در منافع مستوفاة صحيح است ، اما در منافع غير مستوفاة نمىتوان به آن استدلال كرد ؛ چه آن كه ، هيچ يك از عناوين تصرّف و يا استيلا و يا اخذ و قبض بر آن صدق نمىكند ؛ و در چنين منافعى مىتوان به قاعده عقلائيه « من فوّت مال الغير فهو له ضامن » - اگر كسى مال ديگرى را از بين ببرد ، چه عين و چه منفعت را ضامن است - كه از مرتكزات و مسلّمات نزد عقلا بوده ، و شارع مقدّس نيز آن را ردع ننموده است ، تمسّك نمود . بنابراين ، آن‌چه كه در برخى كلمات آمده ، مبنى بر اين كه\r\n\r\n\r\n","description":"","footnote":"\r\n( 1 ) . السيّد محمّد كاظم الطباطبايى اليزدى ، حاشية المكاسب ، ج 2 ، ص 467 .\r\n","page_name":" 203 ","page_number":203},
  {"content":"\r\n\r\nممكن است از حديث على اليد بر ضمان منافع غير مستوفاة استفاده نمود ، - به اين بيان كه : منافع ، هر چند منافع بالقوّة - به واسطه اخذ عين مورد اخذ واقع مىشود ؛ و اگر زمانى بگذرد و مورد استفاده واقع نشود ، صدق اتلاف بر آن مىشود . - خالى از تحقيق و دقّت است ؛ زيرا ، همان گونه كه بيان شد ، از نظر عرفى ، واضح است كه بر چنين منافعى صدق اخذ ، قبض ، يا استيلا و يا تصرّف منتفى است ؛ و اگر چنين عناوينى منتفى باشد ، ديگر عنوان اتلاف به هيچ وجه صادق نيست ؛ چه آن كه ، اين عنوان متفرّع بر يكى از عناوين فوق است . فتدبّر .\r\n\r\nديدگاه فقيه محقّق والد معظّم در مورد منافع غير مستوفاة\r\nفقيه محقّق والد معظّم « دام ظلّه » بر اين نظرند كه منافع غير مستوفاة نيز مورد استدلال به اين قاعده است ؛ و فرموده‌اند :\r\n« وممّا ذكرنا تظهر دلالة القاعدة على ضمان المنافع غير المستوفاة أيضاً ، لأنّ الإستيفاء لا دخل له في صدق الأخذ ، فإنّ الأخذ تعلّق بالمنافع بتبع تعلّقه بالعين سواء استوفاها ، كما إذا سكن في الدار المأخوذة ، أم لم يستوفها ، كما إذا لم يستفد من الدار المأخوذة شيئاً » « 1 » .\r\nبه نظر ، اين فرمايش قابل مناقشه است ؛ و آن اين كه ، قضيه تبعيّت منافع به تبعيّت عين ، يك اعتبار عرفى و عقلايى بوده ، و در خصوص منافع مستوفاة جريان دارد . به عبارت ديگر ، اعتبار تبعيّت در منافع غير مستوفاة وجود ندارد ؛ و به عبارت روشن‌تر ، در موردى كه منفعتى به فعليّت برسد ، و به اصطلاح استيفا شود ، تبعيّت وجود دارد ؛ اما در موردى كه منفعت به فعليّت نرسد ، عرف ، اعتبار تبعيّت نمىكند . شاهد بر اين مطلب آن است كه ، بالاخره ، بين\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 114 .\r\n","page_name":" 204 ","page_number":204},
  {"content":"\r\n\r\nكسى كه از خانه استفاده مىكند و كسى كه از آن استفاده نكرده ، نزد عرف فرق است . بنابراين ، آن چه را كه اين محقّق بزرگ فرموده‌اند ، مبنى بر آن كه در صدق اخذ ، عنوان استيفا دخالت ندارد ، مطلب صحيحى است ؛ اما كلام در اين است كه آيا در اين موارد ، از نظر عرف ، اعتبار تبعيّت مىشود يا خير ؟ آرى ، اگر تبعيّت را يك امر اعتبارى ندانيم ، و بلكه آن را يك امر واقعى قهرى بدانيم ، در اين صورت ، فرقى بين استيفا و عدم آن ، وجود ندارد .\r\n\r\nديدگاه محقّق اصفهانى و خويى رحمهما الله در مورد جريان قاعده در منافع\r\nمرحوم محقّق اصفهانى در حاشيه مكاسب « 1 » و به تبعيّت از ايشان ، مرحوم محقّق خويى در مصباح الفقاهة « 2 » ، معتقدند كه حديث على اليد ، اگر چه ممكن است از نظر صدر و تعبير « ما أخذت » شامل منافع نيز بشود ، اما با توجّه به آن چه كه در ذيل روايت آمده - يعنى غايتى كه بيان شده و آن عبارت « حتى تؤدّيه » است - شامل منافع نمىشود ؛ زيرا ، ادا ، ظهور در اداى همان مال گرفته شده را دارد ؛ و ردّ مأخوذ نسبت به منافع امكان ندارد ؛ چه آن كه ، تا هنگامى كه در خارج موجود نشود ، مضمون واقع نمىشود .\r\nمرحوم اصفهانى قدس سره فرموده است :\r\n« إنّه لا تصدق التأدية في المنافع مطلقاً ، و ظاهر قوله عليه السلام « حتّى تؤدّيه » ، كون عهدة المأخوذ مغيّاةً بأداء نفس المأخوذ ، والمنافع لتدرّجها في الوجود لا أداء لها بعد أخذها في حدّ ذاتها ، لا كالعين التى لها أداء في حدّ ذاتها ، وإن عرضها الاقناع إبتداء أو بقاءً ، وفرض اتّحاد الموجود التدريجي مع المنفعة - فيصدق الأخذ بالاستيلاء على طرف هذا الواحد والأداء بأداء طرفه الآخر - لا\r\n\r\n\r\n","description":"","footnote":"\r\n( 1 ) . ج 1 ، صص 317 و 318 .\r\n( 2 ) . كتاب البيع ، ج 1 ، ص 401 .\r\n","page_name":" 205 ","page_number":205},
  {"content":"\r\n\r\nيكاد يفيد شيئاً ، لأنّ المراد ضمان الفائت أو المستوفى ، فأداء ما لم يفت و لم يستوف غير مجد في ارتفاع ضمان المأخوذ باستيفائه أو بالاستيلاء عليه مع فواته . . . » « 1 » .\r\nتوضيح كلام محقّق اصفهانى قدس سره : ايشان چهار مطلب را در كلامشان بيان مىكنند :\r\n1 - در حديث على اليد ، ضمان و عهده مغيّى به ادا است ؛\r\n2 - مقصود از ادا ، اداى خود آن چيزى است كه مورد اخذ واقع شده است ؛\r\n3 - منافع به حسب ذات ، قابليّت ادا ندارد ؛ زيرا ، از امور تدريجيه هستند ، و اين تدرّج در وجود ، سبب مىشود كه قابليّت ادا را به حسب ذات نداشته باشند ؛ به خلاف اعيان ، كه ذاتاً قابليّت ادا دارد ، هر چند كه ممكن است به جهت عارض شدن مانعى ، در ابتدا ، يا از جهت بقا ، قابل ادا نباشند ؛\r\n4 - در قسمت چهارم كلام ، ايشان از يك سؤال مقدّرى پاسخ داده‌اند ، و آن اين كه : گرچه منافع وجود تدريجى دارند ، اما اين وجود تدريجى ، به عنوان يك وجود واحد تلقّى مىشود ؛ بنابراين ، چنان چه نسبت به يك طرف اين وجود واحد ، استيلا حاصل شود ، مىتوان گفت با اداى طرف ديگر ، ادا تحقّق پيدا مىكند ؛ يعنى : اگر آن طرف آخر را ادا كند ، گويا كه اين وجود واحد ادا گرديده است .\r\nمحقّق اصفهانى رحمه الله در جواب فرموده‌اند : چنين فرضى نمىتواند مفيد باشد ؛ زيرا ، مقصود از ضمان ، اداى چيزى است كه فوت شده و يا استيفا گرديده است ؛ از اين جهت ، اداى چيزى كه فوت و يا استيفا نشده باشد ، در رفع ضمان شيىء مستوفى و يا فائت كفايت نمىكند .\r\nمقصود ايشان در اين جواب آن است كه حتى اگر نسبت به منافع نيز ادا\r\n\r\n\r\n","description":"","footnote":"\r\n( 1 ) . محمّدحسين الاصفهانى ، حاشية المكاسب ، ج 1 ، صص 317 و 318 .\r\n","page_name":" 206 ","page_number":206},
  {"content":"\r\n\r\nصدق كند ، لكن ادا بايستى نسبت به يك چيزى كه فوت و يا استيفا شده باشد ، صورت پذيرد ؛ بنابراين ، اداى چيزى كه فوت نشده و يا استيفا نشده است ، در رفع ضمان اثرى ندارد .\r\n\r\nاشكالات مرحوم امام به ديدگاه محقّق اصفهانى رحمه الله\r\nفقيه اعظم امام خمينى رحمه الله « 1 » ابتدا دو اشكال بر مرحوم محقّق اصفهانى قدس سره وارد نموده و سپس اساس اشكال ايشان را پاسخ داده‌اند .\r\nاشكال اوّل : مطلبى است كه خود مرحوم محقّق اصفهانى بيان كرده‌اند ؛ ايشان تصريح كردند كه اگر منافع را مفروض الوجود بگيريم ، قابليّت تملّك و استيلا را دارد ، و در نتيجه ، همين وجودى كه تقديراً به نحو وجود ثابت تلقّى شده است ، شأنيّت ادا را دارد ؛ به عبارت ديگر ، اگر ادا را در مورد وجود واقعى متصرّم در نظر بگيريم ، امكان ادا نيست ، و اگر نسبت به وجود فرضى بگيريم ، امكان و شأنيّت آن وجود دارد .\r\nاشكال دوّم : امكان ادا نسبت به بعضى از فروض و خصوصيّات ، در غايت كفايت مىكند ؛ و در تحقّق غايت ، جمع خصوصيّات لازم نيست ؛ البته مرحوم امام در ادامه ، نسبت به اين اشكال تأمّل فرموده‌اند .\r\nاشكال سوم : در پاسخ به اساس اشكال محقّق اصفهانى رحمه الله نيز فرموده‌اند كه حلّ اشكال مرحوم اصفهانى اين است كه آن چه در روايت على اليد مورد توجّه و عنايت قرار گرفته است ، ضمان نسبت به مأخوذ است ؛ و ذكر غايت تأثير و دخالتى در آن نداشته ، و بلكه براى تحديد موضوع است ؛ به اين معنا كه ضمان به مال مأخوذى كه تا كنون ادا نشده است ، تعلّق پيدا مىكند ؛ اما در اين روايت ، نظرى به امكان تأديه و عدم امكان آن نيست ، و حتى نظرى به شأنيّت و\r\n\r\n\r\n","description":"","footnote":"\r\n( 1 ) . امام خمينى ، كتاب البيع ، ج 1 ، ص 411 .\r\n","page_name":" 207 ","page_number":207},
  {"content":"\r\n\r\nعدم شأنيّت تأديه هم نيست . غايت در اين حديث ، مانند غايتِ در حديث « كلّ شيء هو لك حلال حتّى تعلم أنّه حرام بعينه » « 1 » و حديث « كلّ شيء نظيف حتّى تعلم أنّه قذر » « 2 » است ؛ در اين دو روايت ، حكم حليّت و طهارت براى چيزى كه مشكوك است ، جعل شده ، اما ديگر نظرى به حصول علم ندارد ، تا ادّعا شود كه ظهور در موردى دارد كه امكان حصول علم و شأنيّت آن باشد .\r\n\r\nپاسخ استاد به اشكالات مرحوم امام\r\nبه نظر مىرسد كه اشكالات سه گانه مرحوم امام قابل جواب است ؛\r\nپاسخ اشكال اوّل ايشان آن است كه مرحوم اصفهانى در انتهاى كلام خود ، اين اشكال را مطرح كرده و پاسخ داده‌اند . ايشان در پاسخ آورده‌اند : با فرض وجود واحد ، مىتوان مسأله ادا را تصوير نمود ، اما مقصود از ضمان ، يك نوع اداى خاص است ؛ كه عبارت باشد از اداى چيزى كه فوت شده و يا استيفا گرديده است . اما اداى چيزى كه فوت و يا استيفا نشده باشد ، در رفع ضمان كفايت نمىكند . ايشان ادّعا كرده‌اند كه نسبت به منافع ، نه عنوان فوت و نه عنوان استيفا ، هيچ يك محقّق نيست ؛ چرا كه عنوان فوت و يا استيفا بايد به صورت واقعى و حقيقى باشد ، و فرض آن‌ها كفايت نمىكند .\r\nجواب از اشكال دوّم اين كه : همانطور كه مرحوم امام در آخر اشكال ، امر به تأمّل فرمودند ، مىگوييم ظاهر از غايت آن است كه ادا به صورت فى الجمله كفايت نمىكند و ادا ، بايستى با تمام خصوصيّات تحقّق پيدا كند .\r\nپاسخ اشكال سوم نيز آن است كه اولًا ، به نظر مىرسد در اشكال مرحوم اصفهانى ، فرقى نيست كه غايت را قيد براى حكم قرار دهيم يا آن را قيد براى\r\n\r\n\r\n","description":"","footnote":"\r\n( 1 ) . محمّد بن حسن الحرّ العاملى ، وسائل الشيعه ، ج 17 ، ص 90 .\r\n( 2 ) . همان ، ج 3 ، ص 467 .\r\n","page_name":" 208 ","page_number":208},
  {"content":"\r\n\r\nموضوع بدانيم ؛ زيرا ، در صورت دوّم هم موضوع مقيّد مىشود به صورتى كه ادا امكان داشته باشد ؛ يعنى : موضوع ضمان عبارت است از مال گرفته شده‌اى كه اداى آن امكان داشته باشد ؛ و اين معنا در منافع وجود ندارد . آرى ، اگر ادا به عنوان قيد مطرح نباشد و بلكه به عنوان ظرف باشد ، ديگر مجالى براى اين مطلب نخواهد بود .\r\nثانياً ، اين كه ايشان حديث را به دو روايت ديگر - كلّ شيء لك حلال حتّى تعلم أنّه حرام بعينه ، و كلّ شيء نظيف حتّى تعلم أنّه قذر - تنظير فرمودند ، مشكلى را حل نمىكند ؛ چه آن كه ، در اين دو حديث موضوع ، شيىء مشكوك و غير معلوم است ؛ و غايت حلّيت و طهارت ، عبارت است از علم به حرمت و يا نجاست ؛ و روشن است كه بايد ملتزم شويم چنين غايتى به حسب واقع ، امكان تحقّق را دارد ؛ زيرا ، در غير اين صورت ، ذكر آن لغو خواهد بود .\r\n\r\nادامه سخن مرحوم امام خمينى رحمه الله\r\nاين فقيه عظيم الشأن ، بعد از بيان سه اشكالى كه بر مرحوم محقّق اصفهانى وارد كردند ، دو مطلب ديگر نيز بيان مىكنند ؛ مطلب اوّل اين كه : اگر بخواهيم در اين حديث ، بر ظاهر آن جمود كنيم و غايت را مربوط به حكم قرار دهيم ، و ادّعا كنيم كه در مأخوذ شأنيّت ادا لازم است ، همچنين مسأله سالبه به انتفاى موضوع را كه در منافع مطرح است را كنار گذاريم ، بايد در اين فرض بگوييم :\r\nحديث دلالت بر ضمان دارد تا هنگامى كه عين در عالم خارج موجود و باقى است ؛ و اگر از بين برود ، ديگر ضمانى نيست ؛ چرا كه معدوم شأنيّت ادا ندارد ، و عدم ادا در معدوم ، از باب سالبه به انتفاى موضوع است . از ديگر سو ، نمىتوانيم شأنيّت در زمان وجود را سبب قرار دهيم تا اين كه در زمان تلف ، عنوان سالبه به انتفاى محمول پيدا كند .\r\nسپس ، امر به تأمّل فرموده‌اند كه ظاهراً اشاره به همان مطلب صفحه گذشته\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاز كتاب ايشان دارد ؛ و آن اين كه : در حفظ ظهور غايت ، اداى اجمالى و فى الجمله كفايت مىكند ، و لازم نيست ادا با تمام خصوصيّات و فروض تحقّق پيدا كند . البته ممكن است كه اشاره به اين معنا داشته باشد كه چون عين از نظر عرف ، داراى بدل است ، و اداى بدل به منزله‌ى اداى مبدل است ، بنابراين ، در صورت تلف نيز شأنيّت و صلاحيّت ادا وجود دارد .\r\nمطلب دوّم : چنان چه اين غايت را قيد حكم قرار دهيم ، مفهوم حديث ، اين قضيّه تامّه سالبه مىشود كه : « ما لم يؤدّ المأخوذ » . در اين قضيّه ، موضوع عبارت است از مال مأخوذ ، و محمول آن ادا است ؛ چنان چه اين جمله را يك جمله تامّه تلقّى نماييم ، در اين جمله ، سلب محمول در زمان بقاى موضوع است ؛ و بنابراين ، شأنيّت ادا ديگر ارتباطى به غايت و معنا ندارد .\r\nبه نظر مىرسد كه اين برداشت از روايت ، به صورتى كه ادا و شأنيّت آن هيچ ارتباطى به غايت و معنا نداشته باشد ، كاملًا خلاف متفاهم عرفى است ؛ علاوه آن كه ، جمله‌ى « ما لم يؤدّ المأخوذ » را نمىتوانيم به صورت قضيّه تامّه تلقّى نماييم ، و هيچ وجه صحيحى ندارد ، جز اين كه صرف فرض باشد .\r\n\r\nاشكالات فقيه محقّق والد معظّم بر ديدگاه محقّق اصفهانى رحمه الله\r\nوالد محقّق « 1 » در نقد سخن مرحوم محقّق اصفهانى ، دو اشكال بر آن وارد مىكنند :\r\nاشكال اوّل : اداى در منافع ، هم ابتداءً و هم استدامةً صدق مىكند ؛ زيرا ، همانطور كه اخذ منافع به تبع اخذ عين است ، اداى منافع ابتداءً نيز به تبع اداى عين است ؛ اما به صورت استدامةً ، بايد در اين فرض ، منافع را نازل منزله‌ى تلف عين بدانيم ؛ به اين صورت كه : همان گونه كه اداى عين در فرض تلف ، به\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 114 .\r\n","page_name":" 210 ","page_number":210},
  {"content":"\r\n\r\nتحقّق اداى مثل يا قيمت است ، اداى منافع نيز به اداى عوض آن است . به عبارت ديگر ، از حديث استفاده مىشود كه امكان تحقّق غايت ، هر چند ابتداءً باشد ، در صحّت حكم كفايت مىكند ؛ چرا كه ، حتّى نسبت به اعيان ، اداى خود آن‌ها در صورت تلف ، امكان ندارد .\r\nاشكال دوّم : اگر بخواهيم از حديث ، شرطيّت ادا - هر چند به صورت بقاء - را استفاده كنيم ، لازمه‌اش آن است كه برخى از اعيان ، از دايره شمول اين روايت خارج باشند ؛ مانند اعيانى كه به صورت تدريجى از بين مىروند ؛ هم چون يخ در تابستان . در اين موارد ، روشن است كه ادا به صورت بقا امكان ندارد ؛ از ديگر سو ، كسى نمىتواند ادّعا كند كه چنين موردى از اين قاعده خارج است .\r\n\r\nپاسخ استاد به اشكالات فقيه محقّق والد معظّم\r\nبه نظر مىرسد اشكال اوّلى كه ايشان بيان فرمودند ، قابل جواب است ؛ زيرا ، اوّلًا ، هيچ ملازمه‌اى وجود ندارد كه اگر اخذ منافع به تبع اخذ عين باشد ، لازم باشد كه اداى منافع هم به تبع اداى عين باشد ؛ و شاهد اين مطلب آن است كه اگر اداى منافع به اداى عين باشد ، لازم مىآيد بعد از ردّ عين ، ديگر ، نسبت به منافع حتى منافع مستوفاة ضمانى نباشد ؛ چه آن كه به حسب فرض ، منافع ادا شده است .\r\nثانياً ، انصاف آن است كه تعبير به عوض يا بدل ، نسبت به منافع خالى از تسامح نيست ؛ و هيچ گاه در عرف ، چيزى به عنوان بدل منافع تلقّى نمىشود ؛ و لذا ، مسأله‌ى قيمى يا مثلى بودن فقط در اعيان است ؛ اما در منافع ، بايد مسأله‌ى اجرت المثل را فقط مطرح نمود ؛ و روشن است كه بين اجرت المثل و عنوان بدل فرق است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nثالثاً ، اين كه فرموده‌اند از حديث استفاده مىشود كه تحقّق غايت ، هرچند كه ابتدايى باشد ، در ضمان كفايت مىكند ، قابل مناقشه است ؛ زيرا ، علاوه بر اين كه لازمه اين بيان آن است كه در تحقّق غايت ، امكان ادا - هر چند به صورت اجمال - كفايت مىكند ، در حالى كه غايت ظهور در آن دارد كه با تمام خصوصيّات بايد تحقّق پيدا كند ؛ اين اشكال مطرح مىشود كه ممكن است در مقابل اين ادّعا گفته شود كه از حديث استفاده مىشود كه قابليّت ذاتى غايت در اين حكم لازم است و اين قابليّت ذاتى در منافع وجود ندارد . و از همين بيان ، ضغف اشكال دوّم ايشان نيز روشن مىشود . فتدبّر .\r\nتا اين قسمت ، روشن شد كه اشكالات مرحوم امام خمينى و والد محقّق بر كلام مرحوم اصفهانى وارد نيست ؛ و كلام ايشان ، متين و محكم است . آرى ، فقط مىتوان اين نكته را ذكر نمود كه كلام مرحوم اصفهانى مبتنى بر آن است كه ما نسبت به الفاظ وارده در اين حديث ، تعبّد داشته ، و آن را يك قاعده شرعى تعبّدى بدانيم ؛ اما اگر بر خصوصيّات الفاظ تعبّدى نداشته باشيم ، ديگر نمىتوانيم به ظهور غايت استدلال نماييم ؛ و نيز اگر اين حديث را ارشاد به يك امر عقلايى بدانيم ، بايد ببينيم كه عقلا ، ضمان را در منافع جارى مىكنند يا خير ؟ .\r\n\r\nجريان قاعده در مال داراى منافع متعدّد\r\nبحث ديگرى كه در منافع مطرح است ، آن كه : اگر مالى داراى منافع متعدّدى باشد ، در اين حالت ، دو فرض مطرح مىشود :\r\nفرض اوّل : منافع متعدّد از نظر عرف قابليّت اجتماع در زمان واحد را دارند ، و عرف ، در يك زمان واحد ، همه‌ى آن منافع را استيفا مىنمايد . در اين صورت ، ترديدى نيست كه بنا بر ضمان منافع ، چه مستوفاة و چه غير مستوفاة ، شخص غاصب ، ضامن همه اين منافع است .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفرض دوّم : مالى كه داراى منافع متعدّد است ، منافع آن در زمان واحد ، قابليّت اجتماع ندارند . در اين فرض نيز صورت‌هايى مطرح است :\r\nالف - غاصب يك منفعت نادرى را استيفا نموده ، در حالى كه خود مالك و يا در ميان عرف ، نفع مهم‌ترى كه قيمت بيشترى دارد را استفاده مىكنند ؛ به عنوان مثال : شخص غاصب ، يك ماشين بارى را غصب كند ، لكن از آن استفاده باربرى نكند . در اين صورت ، نمىتوانيم بگوييم فقط منفعتى را كه استيفا نموده بايد بپردازد ؛ بلكه قيمت منفعت استفاده نشده را هم بايد بپردازد ؛ مگر آن كه بگوييم منافع غير مستوفاة ضمان آور نيست .\r\nب - اين كه غاصب از هيچ كدام از آن منافع استفاده نكند ؛ در اين صورت ، آيا اين شخص ، ضامن منفعتى است كه از نظر عرف قيمت بيشترى دارد يا آن كه ضامن يكى از منافع است به صورت تخييرى ؟ در اين فرض نيز آيا تخيير به دست مالك است يا در اختيار ضامن است ؟\r\nمرحوم محقّق بجنوردى « 1 » در اين جا قائل به تفصيل شده‌اند . توضيح مطلب اين است كه بايد ببينيم مستند و مدرك ضمان چيست ؟ اگر دليل ضمان را قاعده تفويت قرار دهيم ، بايد حكم كنيم منفعتى را كه ماليّت بيشتر دارد ، ضامن است ؛ زيرا ، از طرفى نمىتوانيم تفويت جميع منافع را به ضامن نسبت دهيم - چرا كه فرض اين است كه منافع از حيث وجودى متضادّند و قابليّت اجتماع ندارند - ، و اگر غاصب هم در ميان نبود ، حصول جميع ممكن نبود ؛ بنابراين ، شخص غاصب ، جميع منافع را ضامن نيست و بلكه منفعت داراى قيمت بيشتر را ضامن است .\r\nاما اگر دليل ضمان قاعده يد باشد ، مرحوم بجنوردى در اين فرض سخنى ندارند ، ليكن والد محقّق كه همين تفصيل را اختيار فرموده‌اند « 2 » ، بيان مىكنند\r\n\r\n\r\n","description":"","footnote":"\r\n( 1 ) . القواعد الفقهيّة ، ج 4 ، ص 62 .\r\n( 2 ) . القواعد الفقهيّة ، ج 1 ، ص 116 .\r\n","page_name":" 213 ","page_number":213},
  {"content":"\r\n\r\nكه در اين جا ، هر چند كه منافع با يكديگر متضادّند ، بايد حكم كنيم كه شخص غاصب جميع منافع را ضامن است ؛ زيرا ، مطابق اين قاعده ، ملاك ، تحقّق استيلا و صدق آن است ؛ و استيلاى بر جميع منافع به تبع استيلاى بر عين است ؛ تضادّ در عالم وجود ارتباطى به استيلا كه ملاك ضمان است ، ندارد .\r\nتحقيق در مسأله : به نظر مىرسد كه اين استدلال صحيح نباشد ؛ زيرا ، گرچه ملاك در قاعده يد ، طبق تفسير مشهور ، استيلا و سلطه است ؛ اما در اين استيلا و سلطه ، بايد متعلّق آن را از نظر عرف ملاحظه نمود . در چنين مواردى كه مالى داراى منافع متضادّ است ، عرف استيلاى بر جميع منافع را نمىپذيرد ؛ و همانطور كه در گذشته نيز بيان نموديم ، گرچه استيلاى بر منافع به تبعيّت استيلاى بر عين است ، اما اين تبعيّت يك امر اعتبارى است و عرف ، نسبت به همه منافع تبعيّت را نمىپذيرد .\r\nبنابراين ، اين تفصيل نمىتواند مطابق با تحقيق باشد و صحيح آن است كه در چنين صورتى كه مال داراى منافع متضادّه است ، غاصب ، ضامن قيمتى است كه ماليّت بيشترى را دارد ؛ و فرقى نيست كه دليل ضمان را قاعده يد بدانيم ، يا قاعده‌ى تفويت .\r\nدر اين قسمت ، بحث از منافع را به پايان مىبريم . در بحث ضمان ، مسأله قيمى و مثلى نيز مطرح است كه در جاى خود بايد مورد بحث قرار گيرد ، و از دايره اين قاعده خارج است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nتنبيه سوم : بررسى شمول قاعده نسبت به حُرّ\r\nترديدى نيست كه حديث على اليد همان گونه كه شامل اموال خارجى مىشود ، شامل انسان بنده و عبد به عنوان اين كه يكى از مصاديق اموال نيز مىباشد . بنابراين ، اگر كسى بنده‌ى ديگرى را غصب كرد ، طبق اين حديث ، بايد آن عبد را به صاحب و مالكش برگرداند ؛ و چنان چه تلف شود ، لازم است كه قيمت او را بپردازد . ليكن اختلاف در اين است كه اگر شخص و يا حكومت ، يك انسان حرّ و آزادى را در اختيار بگيرد و به عنوان مثال او را براى مدّتى زندانى كند ، آيا اين حديث شامل چنين موردى نيز مىشود ؛ به صورتى كه دلالت بر لزوم ادا و ردّ آن شخص در صورت بقا ، و پرداخت ديه كامل او در صورت تلف داشته باشد ؟ علاوه بر اين ، اختلاف ديگرى كه وجود دارد ، اين است كه آيا گيرنده ، ضامن منافع اين شخص آزاد مىباشد يا خير ؟ بنابراين ، لازم است كه بحث را در دو مقام دنبال كنيم .\r\nالبته ، در كتاب‌هاى فقهى معمولًا بين اين دو مقام تفكيك نشده است و\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nغالب آن‌ها بحث را در عمل حُرّ متمركز نموده ، و عنوان كرده‌اند : با توجّه به اين‌كه عمل حُرّ مىتواند به عنوان عوض معامله قرار گيرد ، آيا قاعده‌ى ضمان در عمل حُرّ جريان دارد يا خير ؟ برخى مانند مرحوم سيّد يزدى در حاشيه مكاسب قائل به ضمان در اين مورد شده ، و بين حُرّى كه بالفعل داراى حرفه و كسبى باشد كه از او به « كسوب » تعبير مىكنند و بر آن ، مال صدق مىكند ، و حُرّى كه « غير كسوب است » و بر عمل او مال صدق نمىكند ، تفصيل داده‌اند .\r\nدر اوّلى قائل به ضمان و در دومى به عدم ضمان قائل شده‌اند ، كه علاوه بر تمسّك به قاعده اتلاف ، سيره عقلائيه و قاعده احترام عمل مسلمان ، به قاعده ضمان يد نيز استدلال نموده‌اند .\r\n\r\nمقام اوّل : بررسى ضمان نسبت به حُرّ\r\nمرحوم محقّق قدس سره در شرائع آورده است : « والحرّ لا يضمن بالغصب ولو كان صغيراً » « 1 » .\r\nصاحب جواهر رحمه الله نيز در توضيح آن فرموده است : « لا عيناً ولا منفعة بلا خلاف محقّق أجده فيه » « 2 » ؛ ايشان علاوه بر ادّعاى عدم خلاف و بلكه عدم اشكال در عدم ضمان حُرّ ، فرموده است : « ضرورة عدم كونه مالًا حتى يتحقّق فيه الضمان » ؛ زيرا ، انسان حرّ مال محسوب نمىشود كه ضمان در مورد او محقّق شود .\r\nالبته مرحوم محقّق در المختصر النافع فرموده است : « لو كان التلف لا بسببه كالموت ولدغ الحيّة فقولان » « 3 » ؛ ايشان ادّعا كرده در موردى كه تلف به سبب\r\n\r\n\r\n","description":"","footnote":"\r\n( 1 ) . يعنى : اگر انسان آزادى غصب شود ، هر چند كه كودك باشد ، ضمانى نبوده و شخص غاصب ضامن نيست .\r\n( 2 ) . جواهر الكلام ، ج 37 ، ص 36 .\r\n( 3 ) . المختصر النافع ، ص 247 .\r\n","page_name":" 216 ","page_number":216},
  {"content":"\r\n\r\nغاصب نباشد ، دو قول در مسأله وجود دارد ؛ مرحوم صاحب جواهر نيز به آن ايراد كرده و آورده است : « لم نتحقّقه » ؛ اين‌كه در مسأله دو قول باشد ، به آن دست پيدا نكرديم .\r\nدر مقابل اينان ، مرحوم فيض كاشانى قدس سره در مفاتيح قول به عدم ضمان را تضعيف نموده و مرحوم سبزوارى قدس سره در كفايه قول به عدم ضمان را به مشهور نسبت داده‌اند « 1 » كه دلالت دارد غير مشهور به ضمان حرّ قائل هستند .\r\nابن فهد حلّى رحمه الله در مهذّب و مرحوم شهيد در روضة ادّعاى اجماع بر عدم ضمان صغير چنان چه به موت طبيعى تلف شود ، نموده‌اند « 2 » ؛ از اين رو ، در عبارات فقها تعميم داده شده و همه‌ى آن‌ها فرموده‌اند كه حُرّ به سبب غصب ، مورد ضمان واقع نمىشود .\r\nمرحوم محقّق در شرائع فرموده است حُرّ علاوه بر آن كه به سبب غصب ، مورد ضمان واقع نمىشود ، اگر غرق و يا سوخته شود و غاصب سببيّتى در اين امر نداشته باشد ، باز هم غاصب ضامن نيست . مرحوم شيخ طوسى در مبسوط و فخر المحقّقين در ايضاح نيز همين نظر را دارند . شهيد ثانى رحمه الله اين فتوا را به اشهر و مرحوم سبزوارى در كفاية الأحكام آن را به مشهور نسبت داده است ، امّا صاحب جواهر رحمه الله اين نسبت را نپذيرفته است . « 3 »\r\nليكن ، در صورتى كه حُرّ صغير باشد و به وسيله نيش مار يا عقرب زمانى كه در دست غاصب است ، تلف شود ، مرحوم شيخ طوسى در كتاب الجراح\r\n\r\n\r\n","description":"","footnote":"\r\n( 1 ) . به نقل از : محمّد حسن نجفى ، جواهر الكلام ، ج 37 ، ص 36 .\r\n( 2 ) . همان .\r\n( 3 ) . همان ، ص 37 .\r\n","page_name":" 217 ","page_number":217},
  {"content":"\r\n\r\nمبسوط فتوا به ضمان داده است ؛ شهيد اوّل رحمه الله در دروس و نيز شيخ رحمه الله در خلاف و مرحوم علّامه در مختلف اين رأى را تقويت نموده‌اند ؛ و در تبصره و حاشيه ارشاد و برخى ديگر از كتاب‌هاى فقهى اين قول اختيار شده است . از علماى عامّه نيز ابوحنيفه اين رأى را پذيرفته است . برخى ديگر از فقها اين قول را فقط نقل نموده ، و هيچ ترجيحى نسبت به آن نداده‌اند ؛ مانند مرحوم محقّق در المختصر النافع ، فاضل آبى رحمه الله در كشف الرموز ، علّامه رحمه الله در تحرير و ارشاد ، مرحوم شهيد ثانى در غاية المراد و ابن فهد رحمه الله در مهذب .\r\nمرحوم صاحب جواهر بعد از نقل اين اقوال ، فرموده است : « نعم لا وجه ظاهر تقتضي الضمان » . ايشان معتقد است دليل روشنى بر ضمان حُرّ صغيرى كه به اين صورت تلف شده باشد ، نداريم ؛ و آن چه به عنوان دليل مطرح هست ، دو امر است كه هر دوى آن‌ها مخدوش است . آن دو وجه عبارت است از :\r\n1 - ممكن است كسى ادّعا كند در اين فرض ، غاصب به علت غصب ، سبب در تلف شدن او شده است ؛ مانند اين‌كه كسى در راه چاهى حفر كند و ديگرى در آن قرار گيرد ؛ همانطور كه در اين مورد سببيّت وجود دارد ، در اين بحث و مسأله نيز سببيّت است . صاحب جواهر رحمه الله فرموده است : اين دليل واضح المنع است ؛ زيرا ، در مقيس عليه مسأله سببيّت از نظر عرف واضح است ، اما در مقيس ، سببيّت روشن نيست .\r\n2 - در برخى از روايات ، وارد شده است : « من استعار حراً صغيراً فعيب فهو ضامن » « 1 » ؛ بر حسب اين روايت ، در ما نحن فيه ، ضمان بايد وجود داشته باشد . مرحوم صاحب جواهر قدس سره به اين روايت دو اشكال وارد نموده است : اوّل اين‌كه ، سند اين روايت ضعيف است ؛ و دوّم اين‌كه ، بر فرض صحّت سند ، هيچ فقيهى به اين روايت عمل ننموده است .\r\nايشان بعد از ردّ هر دو دليل ، دو توهّم را ذكر كرده و پاسخ مىدهد :\r\nتوهّم اوّل : اگر در صغير ضمان را نپذيريم ، اين امر موجب مىشود كسانى كه به دنبال قتل اطفال هستند ، حيله‌اى داشته باشند ؛ به عبارت ديگر ، بايد\r\n\r\n\r\n","description":"","footnote":"\r\n( 1 ) . محمّد بن حسن الحرّ العاملى ، وسائل الشيعة ، ج 19 ، ص 94 .\r\n","page_name":" 218 ","page_number":218},
  {"content":"\r\n\r\nبگوييم نفس غصب و عدوان با ضمان مناسبت دارد ، و گرنه چنين تالى فاسدى خواهد داشت .\r\nجواب : اين مناسبت ، مجرّد اعتبار و استحسان است ؛ و در فقه براى فقيه قابل اتّكا نيست .\r\nتوهّم دوّم : اگر كسى مملوك صغير يا مجنونى را در مسبعه قرار دهد كه درّندگان او را از بين مىبرند ، در اين صورت مسلّماً ضمان وجود دارد ، آيا ضمان در اين مورد ، اقتضاى ضمان در ما نحن فيه را ندارد ؟\r\nجواب : خير ، چنين اقتضايى نيست ؛ زيرا ، در آن مورد مسأله تسبيب به وضوح وجود دارد و شخص غاصب ، سببيّت عرفى در اين امر دارد ، اما در مسأله مورد بحث ، غاصب سببيّت ندارد .\r\nمرحوم صاحب جواهر قدس سره در انتهاى بحث فرموده است :\r\n« فالمتّجه عدم الضمان مع فرض عدم تقصير منه في حفظه بالاهمال ونحوه وربما يحمل القول بالضمان على ما لو أهمل ، بحيث يكون سببا في تلفه لكونه غير قابل لحفظ نفسه بخلاف ما إذا لم يهمل فاتّفق تلفه بأمر لا مدخل لاهماله فيه ، وحينئذ يكون النزاع لفظيّاً » .\r\nاين فرمايش ايشان متين است ، اما نكته‌ى مهمّ آن است كه در فرض اهمال ، قتل استناد به غاصب پيدا مىكند ؛ و آيا مقصود از ضمان در اين فرض ، همان ديه مقدّره است يا اين‌كه مقصود آن است كه حُرّ صغير را به منزله مملوك صغير فرض كرده و آن را قيمت‌گذارى نماييم ؟ ظاهر آن است كه احتمال اوّل - ديه مقدّره - صحيح است ؛ و در نتيجه ، از بحث ضمان اصطلاحى در باب غصب ، به طور كلّ خارج مىشود .\r\nامام خمينى رحمه الله در كتاب الغصب تحرير الوسيلة در مسأله 5 آورده‌اند :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n« لو استولى على حُرّ فحبسه لم يتحقّق الغصب لا بالنسبة إلى عينه ولا بالنسبة إلى منفعته ، وإن أثم بذلك وظلمه سواء كان كبيراً أو صغيراً ، فليس عليه ضمان اليد الّذي هو من أحكام الغصب ، فلو أصابه حرق أو غرق أو مات تحت استيلائه من غير تسبيب منه لم يضمن » « 1 » .\r\nاز اين عبارت استفاده مىشود كه ايشان در صدق عنوان استيلاى بر حُرّ ترديدى ندارند ، امّا چون بر شخص حُرّ ، عنوان مالِ غير يا حقِّ غير صدق نمىكند ، تعريف غصب شامل او نمىشود . مرحوم امام در تعريف غصب آورده‌اند :\r\n« وهو الاستيلاء على ما للغير من مال أو حقّ عدواناً » .\r\nممكن است بر اين كلام مناقشه شود به اين كه اوّلًا : چنين تعريفى در هيچ آيه ، يا روايتى و يا دليل معتبرى وارد نشده است تا اين كه بتواند مستند حكم شرعى قرار گيرد . و ثانياً : اگر استيلاى بر مال ديگرى يا حقّ ديگرى غصب باشد ، به طريق اولى استيلاى بر نفس غير ، عنوان غصب را دارد . اين اشكال دوّم قابل جواب است ؛ به اين صورت كه غصب ، يك عنوان انتزاعى يا اعتبارى است كه در ميان عقلا وجود دارد و در امور اعتبارى يا انتزاعى ، اولويّت راه ندارد ؛ و با مراجعه به عقلا مىبينيم كه آنان در استيلاى بر نفس غير ، عنوان غصب را اعتبار نمىكنند .\r\nمرحوم محقّق خوئى قدس سره نيز در كتاب الغصب منهاج الصالحين آورده‌اند :\r\n\r\n\r\n","description":"","footnote":"\r\n( 1 ) . اگر بر شخص حرّى استيلا پيدا كند و او را حبس نمايد ، غصب تحقّق پيدا نمىكند - نه نسبت به عين او و نه نسبت به منفعتش - اگر چه با اين كار ، گناه كرده و به او ظلم نموده است - بزرگ باشد يا كوچك - پس ، بر او ضمان يد - كه از احكام غصب است - نيست . بنابراين ، اگر آن شخص محبوس و مغصوب بسوزد ، يا غرق شود و يا در تحت استيلاى او بدون تسبيب او ، بميرد ، ضامن نمىباشد .\r\n","page_name":" 220 ","page_number":220},
  {"content":"\r\n\r\n« إذا استولى على حرّ فتلف عنده فلا ضمان على المستولي وإن كان الحرّ صغيراً إلّاأن يكون تلفه مستنداً إليه » « 1 » .\r\nايشان هم معتقدند نسبت به استيلاى بر حُرّ ، هيچ‌گونه ضمانى وجود ندارد ؛ و اگر در زمان استيلا ، شخص حرّ خود به خود تلف شود و از بين برود ، شخص مستولى ضامن نيست . آرى ، ايشان نيز همانند امام خمينى رحمه الله يك مورد را استثنا مىكنند ، و آن موردى است كه تلف شخص حُرّ مستند به مستولى باشد ؛ در اين صورت ، شخص مستولى ضمان است . البته روشن است كه اين استثناى از مورد غصب نيست ، و بلكه دليل آن مسأله اتلاف و يا سببيّت در قتل است ، كه از محل كلام خارج است .\r\nاما والد محقّق « 2 » در اين رابطه فرموده‌اند : حديث على اليد اطلاق دارد ، و نسبت به شخص آزاد نيز استيلا تحقّق پيدا مىكند ، بنابراين ، ضمان نسبت به او كاملًا متصوّر است . در ميان ادلّه نيز قرينه‌اى بر اين كه اطلاق را تقييد بزنيم ، وجود ندارد . ايشان در شرح تحرير با استاد خود در اين بحث مخالفت نموده و قائل شده‌اند ضمان در استيلاى بر حُرّ مطابق با قاعده است ؛ مگر آن كه در مقابل آن اجماعى وجود داشته باشد . ايشان آورده‌اند :\r\n« فلابدّ في الحكم بعدم الضمان فيه من الاستناد إلى الاجماع لا القاعدة المقتضية لثبوت الضمان في الفرض المزبور » « 3 » .\r\nدر مقابل ، برخى از بزرگان مانند محقّق رشتى رحمه الله « 4 » اصرار دارند كه اين حديث ، شامل شخص آزاد نمىشود .\r\n\r\n\r\n","description":"","footnote":"\r\n( 1 ) . منهاج الصالحين ، ج 2 ، ص 146 ، م 684 .\r\n( 2 ) . محمّد الفاضل اللنكرانى ، القواعد الفقهيّة ، ج 1 ، ص 122 .\r\n( 3 ) . محمّد الفاضل اللنكرانى ، تفصيل الشريعة فى شرح تحرير الوسيلة ، ج 21 ، كتاب الغصب ، ص 22 .\r\n( 4 ) . كتاب الغصب ، ص 13 .\r\n","page_name":" 221 ","page_number":221},
  {"content":"\r\n\r\n\r\nديدگاه محقّق رشتى رحمه الله در ضمان حرّ\r\nمرحوم محقّق رشتى در رابطه با اين كه حديث على اليد شامل حرّ نمىشود ، سه مطلب ذكر نموده‌اند « 1 » كه جهت روشن شدن بحث ، لازم است كه هر سه صورت را جداگانه مورد تدقيق و بررسى قرار دهيم .\r\nمطلب اوّل : ضمان در موردى تصوير دارد كه « يد » كاشف از ملكيّت باشد ؛ و ضامن به عنوان مالكيّت نسبت به شيىء استيلا پيدا كرده ، و آن شيىء متّصف به صفت مملوكيّت باشد ؛ در حالى كه شخص آزاد چنين وصفى را ندارد ؛ چرا كه خود ، عنوان مالك دارد و ديگر ، قابل اتّصاف به صفت مملوكيّت نيست و اجتماع مالك و مملوك محال است .\r\nشاهد بر اين مطلب ، فتواى مرحوم علّامه « 2 » است كه اگر كسى لباس شخص حرّ صغيرى را غصب كند ، ضمان آور نيست ؛ زيرا ، اگر خودش را نيز غصب كند ، موجب ضمان نمىشود ؛ چه آن كه انسان صغير ، هر چند مقهور دست غاصب است ، اما صفت ملكيّت - كه در معناى « يد » در اين قاعده مأخوذ است - در او وجود ندارد .\r\nاز اين جهت ، كلمه‌ى « يد » بر او صادق نيست ؛ و اگر نسبت به خود او صادق نباشد ، نسبت به لباس او نيز صادق نخواهد بود ؛ چرا كه به اعتبار استقلال ذاتى و مالكيّت ذاتى خودش ، بر لباس خودش « يد » دارد .\r\nاشكالات مطلب اوّل : بر اين مطلب اشكالات زير وارد مىشود :\r\n1 - ظاهر كلمه‌ى « يد » در اين حديث ، يدِ عدوانى و يا يدِ غير مأذون است ؛ و هيچ قرينه‌اى بر اين كه بايد « يد » ، متّصف به صفت ملكيّت و مالكيّت باشد ،\r\n\r\n\r\n","description":"","footnote":"\r\n( 1 ) . خلاصه اين سه مطلب آن است كه در اخذ شخص حرّ يا عنوان « يد » صدق نمىكند ؛ و يا اين كه عنوان « ادا » كه غايت است ، تحقّق ندارد .\r\n( 2 ) . تحرير الأحكام ، ج 4 ، ص 523 .\r\n","page_name":" 222 ","page_number":222},
  {"content":"\r\n\r\nنداريم ؛ و اساساً ، در كلام ايشان ، هيچ دليلى بر اين مطلب كه يدِ موجبِ ضمان ، يدِ كاشف از ملكيّت است ، اقامه نشده است .\r\n2 - استشهاد ايشان به فتواى مرحوم علّامه صحيح نيست ؛ زيرا ، در صحّت اين فتوا مناقشه است ؛ چه آن كه ترديدى نيست كه در ضمان ، بين لباس شخص صغير و لباس شخص كبير فرقى نيست . و اگر مراد مرحوم علّامه آن است كه از طريق حديث على اليد ، نمىتوان براى ضمان در لباس صغير استدلال نمود ، بايد در جواب گفت : عموم و اطلاق حديث ، به خوبى شامل لباس صغير مىشود . و اگر بپذيريم بر خود صغير ، « يد » صدق نمىكند ، ملازمه‌اى نيست‌كه بر لباس او هم « يد » صدق نكند .\r\nوالد محقّق « 1 » دو توجيه براى كلام مرحوم علّامه ذكر نموده ، و سپس ، هر دو را مورد مناقشه قرار داده‌اند ؛\r\nتوجيه اوّل : مراد علّامه رحمه الله آن است كه اگر چه كلمه يد ، در قاعده ضمان يد متّصف به عدوانى بوده و با كلمه يد ، در قاعده اماريّت يد كه متّصف به مشكوك بودن است ، اختلاف دارد ، اما در هر دو قاعده موصوف ، يعنى : ذاتِ يد ، به يك معنا است . از طرف ديگر ، ترديدى نيست كه در قاعده اماريّت ، كلمه يد ، ظهور در چيزى دارد كه متّصف به مملوكيّت شود - يعنى : متعلّق آن متّصف به مملوكيّت شود - چرا كه يدِ بر خمر و يا خنزير اماره بر ملكيّت نيست ؛ بنابراين ، در قاعده ضمان نيز مراد از يد ، بايستى همين معنا باشد .\r\nاشكالات توجيه اوّل : اين توجيه با دو اشكال مواجه است : 1 - دليلى نداريم كه هر دو قاعده بايد در اين معنا يكسان باشند ؛ بلكه قرينه مناسبت حكم و موضوع در قاعده‌ى اماريّت دلالت بر اين دارد كه مراد ، يدِ بر چيزى است كه قابليّت اتّصاف به ملكيّت را داشته باشد ، و در چنين موردى است كه يد\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 118 .\r\n","page_name":" 223 ","page_number":223},
  {"content":"\r\n\r\nمىتواند كاشف از ملكيّت باشد ؛ اما اين قرينه ، در قاعده ضمان يد وجود ندارد .\r\n2 - در قاعده اماريّت هم مىتوان گفت كه اختصاص به چنين موردى ندارد ؛ بلكه در مواردى هم كه اتّصاف به ملكيّت نيست ، اين قاعده جارى است ؛ مانند اين كه : زنى در اختيار مردى باشد و آن مرد با وى به صورت زوجيّت برخورد كند ؛ در چنين موردى اگر شك شود كه اين زن زوجه اوست يا خير ؟ مقتضاى قاعده يد ، آن است كه حكم بر زوجيّت او نماييم . اين مطلب شاهد آن است كه قاعده يد ، اختصاص به موردى كه متّصف به مملوكيّت شود ، ندارد .\r\nبه نظر مىرسد كه اشكال دوّم ايشان قابل مناقشه است ؛ چرا كه ، حكم به زوجيّت در چنين موردى ، بر طبق قاعده‌ى تقديم ظاهر بر اصل است ؛ به اين معنا كه ظاهر حال مسلمانان آن است كه ارتباط وى با زن بيگانه مطابق موازين شرعى - كه همان زوجيّت است - مىباشد . شاهد بر اين مطلب آن است كه اگر قضيّه به عكس باشد ، يعنى شك شود كه مرد همسر اين زن است يا نه ؟ ، مىتوانيم حكم به زوجيّت كنيم ؛ كه اگر مسأله يد و قاعده يد مطرح باشد ، روشن است كه نمىتوان آن را در دو طرف جارى كرد ؛ يعنى : نمىتوان گفت :\r\nهم مرد بر زن ، يد دارد و هم زن بر مرد ، يد دارد ؛ اما قاعده تقديم ظاهر بر اصل را مىتوان در هر دو طرف جارى نمود .\r\nتوجيه دوّم : توجيه ديگرى كه براى كلام مرحوم علّامه بيان مىكنند ، اين است كه از ذيل كلام ايشان استفاده مىشود كه از معناى عرفى يد ، چنين مىفهميم كه در موردى كه ملكيّت و اختصاص ناشى از ملكيّت هست ، معناى يد ، بر آن صدق مىكند ؛ و در موردى كه ملكيّت تصوّر ندارد ، در آن مورد ، يد ، صدق نمىكند .\r\nاشكال توجيه دوّم : اشكالى كه بر اين توجيه مىشود ، آن است كه روشن است در فهم معانى الفاظ وارد شده در كتاب و سنّت بايستى به عرف مراجعه\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nنماييم ؛ و با مراجعه به عرف روشن مىشود كه در صدق يد و استيلا ، به هيچ وجه مملوكيّت دخالت ندارد . شاهد اين مطلب آن است كه در عمل آدم‌ربايى ، از نظر عرفى ، استيلا هست ، و حال آن كه هيچ عنوان مملوكيّتى نيست .\r\nتا اين‌جا روشن شد كه كلام مرحوم علّامه مبنى بر آن كه در صدق يد ، صفت مملوكيّت وجود دارد ، كلامى است غير صحيح .\r\nمطلب دوّم : محقّق رشتى رحمه الله فرموده است : در صورتى كه بپذيريم عنوان يد و استيلا بر انسان آزاد صدق مىكند ، اما غايت موجود در حديث على اليد - « حتى تؤدّيه » - قرينه مىشود كه موصول موجود در متن روايت ، شامل حرّ نشود ؛ زيرا ، در پرداختن ديه‌ى حرّ ، عنوان ادا صدق نمىكند ؛ و اگر حرّ تلف شود و غاصب ديه او را به ورثه‌اش بپردازد ، باز ادا صدق نمىكند ؛ زيرا ، ادا در صورتى تحقّق دارد كه بدل ، جاى مُبدل و به عوض مُبدل باشد ؛ و از اين جهت ، پرداخت مثل و يا قيمت ، در اشياى داراى ماليّت ، عنوان بدل را دارد ، و گويا با پرداخت آن ، مُبدل پرداخت شده است ؛ در حالى كه اين عنوان ، در پرداخت ديه‌ى حرّ وجود ندارد ؛ چه آن كه ديه ، عوض از شخص نيست و بلكه ، در حقيقت ، به عنوان جريمه و عقوبت است ؛ و با پرداخت ديه ، هيچ گاه خود آن انسان دفع نشده است .\r\nمرحوم محقّق رشتى در ادامه فرموده است : اين اشكال ، مبتنى است بر اين كه از غايت موجود در روايت ، پرداخت مثل و يا قيمت را در صورت تلف ، استفاده كنيم ؛ اما اگر مبناى ديگر را بپذيريم كه از غايت ، حكمِ صورت تلف استفاده نمىشود ؛ بلكه حكم تلف - دفع بدل - را يا بايد از شرع و يا از عرف بگيريم ، در اين صورت ، گفته شده است : حديث على اليد ، بر ضمان حرّ صغير دلالت دارد ؛ و در صورت تلف ، بايستى ديه او پرداخت شود .\r\nو اگر كسى ادّعا كند كه تعبير به ضمان ، شامل پرداخت ديه نمىشود ، چرا كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nعنوان عوض را ندارد ، و ضمان ، فقط اختصاص به امور مالى دارد ، در پاسخ مىگوييم : اولًا ، در روايت ، لفظ ضمان وارد نشده است ، و اين تعبير از كلمه‌ى « على » استفاده شده است ؛ ثانياً ، اين كه ضمان ، اختصاص به اشيايى داشته باشد كه در عرف به آن‌ها مال مىگويند ، مورد قبول نيست ؛ و شاهد آن تعبير ضمان در باب طبيب و امام جماعت است ؛ و ثالثاً ، حتى اگر بپذيريم تعبير به ضمان ، اختصاص به اموال دارد ، اما ترديدى نيست كه تعبير به عهده چنين اختصاصى را ندراد .\r\nاشكالات مطلب دوّم : بر مطلب دوّم نيز چند اشكال وارد است « 1 » : 1 - چنان چه بپذيريم حكم تلف - دفع بدل - از غايت استفاده نمىشود و بلكه يك حكم شرعى است كه از طريق ديگر استفاده مىشود ، واضح است كه براى ثبوت آن نياز به دليل ديگر داريم كه آن دليل در مورد حرّ وجود ندارد . آرى ، روايتى از وهب بن وهب ابوالبخترى از امام صادق عليه السلام وارد شده است كه : « من استعار عبداً لقوم آخرين ، فهو له ضامن ، و من استعار حرّاً صغيراً ضمن » « 2 » و از آن ، ضمان نسبت به صغير حرّ استفاده مىشود ؛ اما ، اوّلًا : اين روايت از نظر سند به جهت وجود وهب بن وهب كه از دروغگوترين افراد هست « 3 » ، مخدوش است ؛ ثانياً : اين روايت مورد عمل اصحاب واقع نشده است ؛ و ثالثاً : مخالف با اجماع است ؛ زيرا ، اجماع فقها بر عدم وجود ضمان در عاريه قائم است .\r\n2 - در صورتى كه بپذيريم كه بر اخذ حرّ ، يد و استيلا صدق مىكند ، و همين طور بپذيريم كه نسبت به استيلاى بر انسان ، ضمان هم صادق است ، همان گونه\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 120 .\r\n( 2 ) . الشيخ الكلينى ، الكافى ، ج 5 ، ص 302 ؛ الشيخ الطوسى ، تهذيب الأحكام ، ج 7 ، ص 185 ؛ محمّد بن حسن الحرّ العاملى ، وسائل الشيعة ، ج 19 ، ص 94 ، كتاب العارية ، باب 1 ، ح 11 .\r\n( 3 ) . الشيخ الطوسى ، اختيار معرفة الرجال ، ج 1 ، ص 12 ؛ و ج 2 ، ص 597 ؛ ابن الغضائرى ، رجال ابن الغضائرى ، ص 100 ؛ ابن داود الحلّى ، رجال ابن داود ، ص 282 .\r\n","page_name":" 226 ","page_number":226},
  {"content":"\r\n\r\nكه در امور مالى صدق مىكند ؛ و نسبت به روايت وهب - هر چند كه معتبر نبوده و اثبات حكم شرعى نمىكند - چون راوى آشناى به اساليب لغت عرب است ، مىتواند اين مقدار را اثبات كند كه در چنين مواردى تعبير به ضمان استعمال مىشود . با اين دو فرض ، چاره‌اى نيست كه نسبت به حرّ ، مسأله خروج از عهده و رافع ضمان را بپذيريم ؛ يعنى : اگر اصل ضمان ثابت باشد ، ترديدى نيست كه حتماً براى رفع آن رافعى وجود دارد ؛ و اين رافع ، بر طبق حديث على اليد ، چيزى غير از ادا نمىتواند باشد . بنابراين ، پرداختن ديه نيز مانند پرداختن مثل و يا قيمت ، بايستى از مصاديق ادا محسوب شود .\r\nانصاف آن است كه اشكال دوّم ، وارد نيست ؛ و بر پرداختن ديه حرّ ، كلمه ادا صدق نمىكند ؛ زيرا ، بحث در آن است كه آيا غايت موجود در اين روايت ، مىتواند قرينه بر تخصيص موصول به غير حرّ شود يا خير ؟ و روشن است كه اگر ضمان در انسان آزاد ثابت باشد ، ملازمه ندارد كه رافع آن عنوان ادا را داشته باشد . به عبارت ديگر ، دليلى نداريم كه در همه موارد ، رافع ضمان ، مصداق براى ادا باشد ؛ بلكه ، در مثل پرداخت ديه ، مصداق براى عقوبت و جريمه است . آرى ، اگر عنوان ادا را توسعه داده و علاوه بر اداى حقيقى ، شامل اداى حكمى نيز شود ، بعيد نيست كه دفع ديه عنوان اداى حكمى داشته باشد . فتدبّر .\r\nمطلب سوم : مرحوم محقّق رشتى در مطلب سوم فرموده‌اند : آن چه متبادر از موصول است ، مال است ؛ چرا كه كلمه ادا ، اگر به افعالى مانند نماز نسبت داده شود ، نيازى به حرف جرّ « إلى » ندارد ؛ اما اگر به اعيان و امور غير مالى نسبت داده شود ، به حرف جرّ « إلى » نيازمند است ؛ و در اين فرض ، ادا ، نياز به مؤدّى إليه و كسى كه مال به او تحويل داده شود ، دارد . مؤدّى إليه نيز در مالى كه غصب مىشود يا عنوان مالك را دارد و يا عنوان مستحقّ ، و حال آن كه در بحث حرّ هيچ يك از اين عناوين نيست ؛ شاهدش نيز آن است كه در ردّ حرّ مغصوب نمىتوانيم تعبير كنيم كه ردّ آن به مالك يا مستحقّ او واجب است ؛ و حتى نمىتوان\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nگفت كه به وارث او ردّ نماييم ؛ چرا كه وارث ، عنوان مالك يا مستحقّ را ندارد .\r\nاشكالات مطلب سوم : والد محقّق « 1 » بر اين مطلب اشكال كرده و سه صورت تصوير نموده‌اند : صورت اوّل : اگر شخص حرّ در دست غاصب بميرد ، ترديدى نيست كه در حكم تلف بوده ، و اداى ديه و قيمت آن به وارثش لازم است . صورت دوّم : در جايى كه شخص حرّ اجير ديگرى شده باشد و منفعت خاصّ او و يا تمام منافعش ملك ديگرى شده باشد ، مؤدّى إليه تصوير و معنا دارد ؛ و او همان مالك و اجاره كننده انسان آزاد است كه بايستى قيمت منافع را به او تحويل دهد . و صورت سوم : اگر شخص حرّ زنده باشد و منفعتش نيز ملك ديگرى نباشد ، در صورتى كه صغير باشد و در زندگى استقلال نداشته باشد ، بايد قيمت او را به ولىّ او ادا نمود ؛ و لازم نيست مؤدّى إليه مالك يا مستحقّ باشد . دليل اين مطلب نيز فهم عرف است .\r\nاما در صورتى كه آن انسان آزاد ، بزرگسال باشد ، چون در ضمان نمىتوانيم بين كبير و صغير فرقى قائل شويم و قول به فصل نداريم ، بايد ضمان را بپذيريم ، و در معناى آن تصرّف كنيم ؛ به اين صورت كه در ادا لازم نيست مؤدّى إليه شخصى معيّن باشد تا بگوييم يا بايد مالك باشد و يا مستحقّ ؛ بلكه مراد از ادا ، ارجاع آن به صورتى است كه قبل از غصب به همان صورت بوده ؛ يعنى : آن را به همان شرائط و خصوصيّات قبل از غصب برگردانيم ، و اين معنا در حرّ نيز قابل تصوير است .\r\n\r\nتحقيق مسأله در مقام اوّل\r\nگرچه ترديدى نيست كه اين حديث از نظر موصول اطلاق داشته و شامل انسان آزاد نيز مىشود ؛ ليكن انصاف آن است كه نمىتوانيم غايت در حديث\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 122 .\r\n","page_name":" 228 ","page_number":228},
  {"content":"\r\n\r\nعلى اليد را به ادا - اعمّ از حقيقى و حكمى - تفسير نموده ، و يا آن كه بگوييم نيازى به مؤدّى إليه ندارد . بنابراين ، ظهور عرفى حديث ، در اموال و اعيان خارجى است كه قابليّت ردّ به مالك را دارند ؛ و شامل اخذ حُرّ نمىشود .\r\nتوضيح مطلب اين است كه : در اموال و اعيان خارجى ، مسأله تلف مطرح ، و بدل آن كه مثل يا قيمت است ، جايگزين آن مىشود ؛ در حالى كه در شخص حرّ ، چنان چه خود به خود بميرد ، نمىتوان گفت تلف حقيقى و يا تلف حكمى محقّق شده است ؛ زيرا ، اگر بپذيريم كه در حكم تلف است ، بايد ملتزم شويم كه غاصب بايد ديه او را بپردازد ؛ و اين بر خلاف ضرورت فقه است . در فقه ، پرداخت ديه ، مشروط به تحقّق عنوان قتل غير عمد و استناد قتل به قاتل است ، و چنان چه اين عنوان محقّق نشود ، هيچ سببى از نظر شرع براى پرداخت ديه نيست . بنابراين ، اين رأى و نظر - كه عنوان تلف حكمى دارد و بايد ديه انسان آزاد پرداخت شود ، - با ضرورت فقه كه ديه را منوط به تحقّق قتل مىكند ، منافات دارد .\r\nبه عبارت ديگر ، مىتوان ادّعا كرد كه در شخص حرّ ، مسأله ضمان به طور كلّى منتفى است ؛ و شارع مقدّس مسأله ديه را مقرّر فرموده است . به اين معنا كه در شريعت ، شارع مقدّس ، ضمان به ردّ عين و يا به مثل و قيمت را در اموال و اعيان خارجى كه مورد داد و ستد قرار مىگيرند و طرف براى اضافه واقع مىشوند ، قرار داده است ؛ اما در انسان‌هاى آزاد فقط عنوان ديه را تثبيت فرموده است ، و اين عنوان موضوع معيّن و مستقلّى دارد كه هيچ گونه ارتباطى به مثل و يا قيمت ندارد .\r\n\r\nمقام دوّم : بررسى ضمان نسبت به منافع حُرّ\r\nچنان‌چه ضمان را نسبت به خود حُرّ بپذيريم ، ترديدى نيست كه ضمان نسبت به منافع او به طريق اولى ثابت است ؛ اما اگر ضمان را نسبت به خود حرّ نپذيريم ، همان‌گونه كه مقتضاى تحقيق چنين است و نسبت به حرّ ضمانى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nنيست ، اين سؤال پيش مىآيد كه آيا نسبت به منافع او ، اعمّ از مستوفاة و غير مستوفاة ، ضمانى وجود دارد يا خير ؟\r\nاز كلمات فقها ، در مجموع چهار نظريّه استفاده مىشود ؛ كه عبارتند از : 1 - ضمان مطلقا ؛ 2 - عدم ضمان مطلقا ؛ 3 - تفصيل بين حرِّ كسوب و غير كسوب ؛ و 4 - تفصيل بين منافع مستوفاة و منافع غير مستوفاة .\r\nظاهراً در دو مورد زير ترديدى نيست :\r\nالف - اگر شخص حُرّ اجيرِ شخص ديگرى باشد و غاصب او را حبس كند تا منفعت وى فوت شود ، غاصب ضامن منفعت فوت شده نسبت به مستأجر است . مرحوم امام خمينى قدس سره در تحرير آورده‌اند : « لو كان أجيراً لغيره في زمان فحبسه حتّى مضى ضمن منفعته الفائتة للمستأجر » « 1 » . مرحوم محقّق خوئى قدس سره نيز در منهاج الصالحين آورده‌اند : « إذا منع حرّاً عن عمله لم يضمن إلّاإذا كان أجيراً خاصّاً لغيره فيضمن لمن استأجره » « 2 » .\r\nعلّت ضمان در اين فرع آن است كه منفعت حُرّ با عقد اجاره در ملك ديگرى واقع شده است ، و در حقيقت ، غاصب ، آن چه را كه ملك و مال ديگرى بوده تلف نموده است ؛ بنابراين ، از مصاديق قاعده اتلاف محسوب مىشود .\r\nآرى ، روشن است كه در اين صورت ، قاعده ضمان يد جريان ندارد ؛ زيرا ، عنوان اخذ و قبض بر آن صدق نمىكند ؛ و اگر هم اين عنوان صدق كند ، غايتِ موجود در حديث ، امكان تحقّق ندارد .\r\nب - اگر غاصب از حُرّ و منافع او در كارهاى مربوط به خود و يا ديگران استفاده نمايد ، ترديدى نيست كه نسبت به آن ضامن بوده و بايستى اجرة المثل او را بپردازد . دليل اين مطلب قاعده اتلاف و يا حديث على اليد نيست ، بلكه از\r\n\r\n\r\n","description":"","footnote":"\r\n( 1 ) . تحريرالوسيلة ، ج 2 ، ص 177 ، م 12 .\r\n( 2 ) . منهاج الصالحين ، ج 2 ، ص 146 ، م 685 .\r\n","page_name":" 230 ","page_number":230},
  {"content":"\r\n\r\nجهت احترام عمل مسلمان است ؛ و چون در اين مورد ، عمل حُرّ به امر غاصب انجام گرفته است ، بايد اجرة المثل آن را پرداخت كند .\r\nبعد از روشن شدن اين دو مورد ، بايد در دو جهت بحث نماييم : اوّل در حُرِّ كسوب و دوّم در حُرِّ غير كسوب .\r\n\r\nجهت اوّل : عمل حرِّ كسوب\r\nنسبت به حُرّى كه داراى صنعت و حرفه است ، چنان چه غاصب او را حبس كند ، به گونه‌اى كه زمانى كه در آن مىتواند كار مفيدى انجام دهد ، بگذرد و در اثر حبس ، آن عمل انجام نگيرد ؛ آيا در اين صورت ، غاصب ضامن اين منافع است يا خير ؟\r\nدر اين فرض ، روشن است كه قاعده على اليد جريان ندارد ؛ زيرا ، ترديدى نيست كه اگر در اين فرض ، يد و استيلا هم صدق كند ، عنوان اخذ و قبض و نيز عنوان ادا كه غايت واقع شده است ، صدق نمىكند .\r\nسؤالى كه مطرح مىشود اين است كه آيا اين فرض مىتواند از مصاديق قاعده اتلاف باشد ؟\r\nمرحوم سيّد در حاشيه مكاسب فرموده است : عمل حُرِّ كسوب ، از نظر عرف مال است ، و چون غاصب اين مال را اتلاف نموده ، پس ضامن آن است . ايشان آورده است :\r\n« الثالث : أن يفرق بين عمل الكسوب وغيره ، ويقال أنّ الأوّل مال عرفي دون الثاني ، وهذا غير بعيد عن الصواب للصدق العرفي في الأوّل دون الثاني » « 1 » .\r\nسپس فرموده‌اند : همان طورى كه در مسأله ضمان بين كسوب و غير\r\n\r\n\r\n","description":"","footnote":"\r\n( 1 ) . حاشية المكاسب ، ج 1 ، ص 278 .\r\n","page_name":" 231 ","page_number":231},
  {"content":"\r\n\r\nكسوب فرق است ، در مسأله‌ى تعلّق استطاعت هم مىتوانيم بين اين دو فرق بگذاريم ؛ به اين معنى كه كسى كه كسوب است و مىتواند با كار و عمل خود ، زاد و راحله‌ى حجّ را تأمين كند ، مستطيع است ؛ اما كسى كه حرفه و صنعتى ندارد ، مستيطع نيست .\r\nوالد محقّق بعد از آن كه از كلام مرحوم سيّد استفاده نموده‌اند كه ايشان معتقد است نسبت به منافع حُرّ اجماعى بر عدم ضمان نداريم ، - هر چند كه نسبت به خود حُرّ چنين اجماعى هست - آورده‌اند :\r\n« والظاهر أنّ الوجه الثالث - الّذي نفى السيّد البُعد عنه عن الصواب - هو الأقوى للصدق العرفي ولعدم الفرق بينه و بين عمل العبد » « 1 » .\r\nاستاد بزرگوار و محقّق آقاى وحيد خراسانى « دام ظلّه » در اشكال بر مرحوم سيّد فرموده‌اند :\r\n« ليس موضوع قاعدة الاتلاف ، هو مجرّد المال ، بل المعتبر فيه إتلاف مال الغير ، ولو فرضنا ثبوت الماليّة لعمل الحُرّ فهو لا يُعدّ ذا مال وإن كانت حرفته مالًا ، هذا فضلًا عن أنّه يصعب دعوى اعتبار الكسوب ذا مال عند العقلاء وإن كان عمله مالًا » .\r\nاز اين عبارت استفاده مىشود كه ايشان در مال و ماليّت ، فعليّت آن را شرط مىدانند و عنوان مال الغير كه موضوع در قاعده اتلاف است ، ظهور در فعليّت دارد . چنان چه مقصود ايشان اين مطلب باشد ، به نظر مىرسد كه كلام متينى است و عمل حُرِّ كسوب ، بالفعل عنوان ماليّت ندارد .\r\nآرى ، در برخى از عبارات آمده است : « إنّ المراد به عمل الحرّ أثر عمله وإلّإ ؛\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، تفصيل الشريعة فى شرح تحرير الوسيلة ، ج 21 ، كتاب الغصب ، ص 23 .\r\n","page_name":" 232 ","page_number":232},
  {"content":"\r\n\r\nفنفسه قبل الوجود معدوم وفي حاله متدرج الوجود يوجد شيء منه ويفنى ، و بعد الفراغ أيضاً معدوم ، فلا يقبل الاتّصاف بكونه مالًا في شيء من الأحوال » « 1 » . به نظر مىرسد كه اين توجيه غير قابل قبول است ، و مراد از عمل ، خود همان عمل است ؛ و ارتباطى به نتيجه و اثر آن ندارد . بنابراين ، در عمل حُرِّ كسوب روشن است كه ماليّت ، فعليّت ندارد ، و لااقل فعليّت آن مشكوك است ؛ و بر فرض كه ماليّت آن را بپذيريم ، به هيچ وجه عنوان اتلاف از نظر عرف ، در اينجا صدق نمىكند ؛ گرچه غاصب مانع تحقّق آن شده است ، امّا اين ، سببِ صدق اتلاف نمىشود . بنابراين ، نمىتوان به قاعده اتلاف در اين بحث تمسّك كرد .\r\nآرى ، مىتوان به سيره‌ى عقلائيه تمسّك كرد ؛ به اين بيان كه : در مواردى كه غاصب ، حُرّى را حبس مىكند ، عقلا او را نسبت به عمل فوت شده ضامن مىدانند .\r\nاشكال : آيا چنين سيره‌اى از سيره‌هاى جديد و در نتيجه ، غير معتبر نيست ؟\r\nجواب : اوّلًا : به نظر ما ، سيره‌هاى جديد عقلائى كه در ميان ادله‌ى شرعى ، ولو به نحو اطلاق يا عموم ردع و منعى براى آن نداشته باشيم ، معتبر است . اين نظريّه ، از برخى عبارات مرحوم امام خمينى و والد محقّق « دام ظلّه » نيز استفاده مىشود . ثانياً : بر فرض كه بپذيريم سيره‌هاى جديد اعتبار ندارد ، امّا بايد گفت اين سيره به عنوان يك ارتكاز عقلائى است كه در مرتكزات جميع عقلاى عالم در تمام زمان‌ها وجود دارد ، به طورى كه اگر بگوييم غاصب فقط يك خلاف شرعى را مرتكب شده و او را موظّف به پرداخت غرامت ندانيم ، يك امر مستنكر و غير قابل قبولى در نزد همه آنان است . بنابراين ، بر طبق سيره‌ى عقلائيه نسبت به حُرِّ كسوب ترديدى نيست كه ضمان وجود دارد . واللَّه العالم .\r\nسؤال : آيا نسبت به منافع حُرِّ كسوب ، اجماعى بر عدم ضمان وجود دارد ؟\r\n\r\n\r\n","description":"","footnote":"\r\n( 1 ) . سيّد محمّدكاظم الطباطبايى اليزدى ، حاشية المكاسب ، ج 1 ، ص 279 .\r\n","page_name":" 233 ","page_number":233},
  {"content":"\r\n\r\nجواب : استاد بزرگوار آقاى وحيد خراسانى « دام ظلّه » فرموده‌اند : آن چه از كلمات اصحاب استفاده مىشود ، عدم ضمان منافع است . مرحوم شيخ طوسى در مبسوط « 1 » تصريح به عدم ضمان نموده و فرموده : « إنّه مقتضى المذهب والأخبار وأصل البرائة وان يختار الضمان احتياطاً » ؛ مرحوم علّامه در مختلف و محقّق اردبيلى رحمه الله و مرحوم صاحب جواهر هم تصريح به عدم ضمان نموده‌اند ؛ اما آن چه كه اجماع را بر هم مىزند ، كلام مرحوم علّامه در تذكره « 2 » است ، كه مىفرمايد : « ولو حبسه مدّة اجرة وعطّل منافعه فالأقوى أنّه لا يضمن الاجرة » . تعبير به اقوى در اينجا با اجماع مناسبت ندارد ، و اگر در اين مورد اجماع وجود داشت ، لازم بود كه به آن تمسّك مىكرد و ديگر نبايد تعبير به اقوى كند ؛ از اينجا نتيجه مىگيريم اجماع مدّعى در كلمات قوم ، اجماع بر كبرى است ؛ يعنى اجماع قائم است بر اين كه حُرّ تحت يد قرار نمىگيرد ؛ و ديگر اجماع بر صغرى نيست .\r\nبه نظر مىرسد كه بر اين فرمايش مناقشاتى وارد باشد ، و آن اين كه :\r\nاولًا : تعبير به اقوى هيچ منافاتى با اجماعى بودن ندارد ؛ و لزومى ندارد كه در موارد اجماعى حتماً به اجماع تمسّك شود ؛ و چه بسا علّت اقوى بودن همان اجماعى بودن باشد .\r\nثانياً : اين كه از كلمات اجماع بر كبرى را استفاده كنيم ، كاملًا خلاف ظاهر كلمات قوم است ؛ به خصوص با تعبيرى كه مرحوم شيخ طوسى بيان داشتند كه عدم ضمان ، مقتضاى مذهب است . بنابراين ، ظاهر اين است كه اجماع بر عدم ضمان در منافع ثابت است ؛ و با اين اجماع ، سيره عقلائيه مورد ردع واقع مىشود . البته ، بعيد نيست و بلكه احتمال قوى آن است كه اين اجماع ، مدركى\r\n\r\n\r\n","description":"","footnote":"\r\n( 1 ) . المبسوط ، ج 3 ، ص 105 ؛ و ج 7 ، ص 68 .\r\n( 2 ) . تذكرة الفقهاء ، ج 2 ، ص 382 .\r\n","page_name":" 234 ","page_number":234},
  {"content":"\r\n\r\nمعلّل باشد ؛ و در اين صورت ، از اعتبار ساقط مىشود .\r\n\r\nجهت دوّم : عمل حُرِّ غير كسوب\r\nروشن است كه اگر در حُرِّ كسوب قائل به ضمان شويم ، در حرِّ غير كسوب به طريق اولى بايد ضمان را نپذيريم ؛ و ظاهر اين است كه اگر اجماع بر عدم ضمان را قائل شويم ، فرقى بين كسوب و غير كسوب نيست .\r\nنتيجه آن كه سيره‌ى عقلائيه در منافع حُرّ بر ضمان ثابت است ، و در اين سيره‌ى عقلائيه فرقى بين كسوب و غير كسوب نيست . واللَّه العالم .\r\n\r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nتنبيه چهارم : شمول روايت نسبت به اوقاف خاصّه و عامّه\r\nاز ديگر مباحث مربوط به حديث على اليد ، اين است كه اگر غاصبى زمين يا مال وقفى را غصب كند ، آيا چنين موردى در اين حديث ، داخل است و يا اين كه حديث اختصاص به مواردى دارد كه عنوان ملك طلق را دارد ؟\r\nدر اين مورد ، بايد وقف خاصّ را از وقف عامّ جدا كرده و مسأله را به صورت مجزّا بررسى نماييم .\r\n\r\nاوقاف خاصّه\r\nاما وقف خاصّ ، ظاهراً ترديدى نيست كه حديث على اليد شامل وقف خاصّ مىشود ؛ و اگر غاصبى ، يك زمين يا مكانى كه وقف خاصّ است را غصب نمايد ، به مقتضاى اين حديث ضامن است ؛ و ردّ عين آن در صورت بقا ، و يا مثل و قيمت آن در صورت تلف ، بر شخص غاصب واجب است .\r\nدر اين حكم ، ميان سه مبنا و نظريّه‌اى كه در وقف خاصّ وجود دارد ، فرقى نيست ؛ الف - در وقف خاصّ ، عين موقوفه در ملك واقف باقى مىماند ، اما\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nموقوف عليهم بر آن حقّ پيدا مىكنند ؛\r\nب - عين موقوفه از ملك واقف خارج مىشود و در ملك موقوف عليهم داخل مىشود ؛\r\nج - عين موقوفه از ملك واقف خارج مىشود ، اما در ملك موقوف عليهم نيز داخل نمىشود و بلكه منافع آن ملك موقوف عليهم مىشود .\r\nخلاصه آن كه در وقف خاصّ ، ترديدى نيست كه حقّى مخصوص وجود دارد ، و حديث على اليد همان طورى كه شامل اعيان مىشود ، شامل حقوق نيز مىشود .\r\nاما وقف عامّ ، - مثل : مساجد و مدارس - در غصب اين اوقاف از نظر حكم تكليفى حرمت غصب و نيز حكم تكليفى وجوب ردّ ترديدى نيست ، امّا نسبت به حكم ضمان چهار نظريّه وجود دارد .\r\n1 - ضمان مطلقا : مرحوم شهيد در دروس و محقّق بروجردى رحمه الله اين نظريّه را دارند .\r\n2 - عدم ضمان مطلقا : از مجموع عبارت مرحوم صاحب جواهر اين نظر استفاده مىشود .\r\n3 - تفصيل بين اوقاف عامّه‌اى كه براى جهت خاصى نباشد و اوقاف عامّه‌اى كه براى جهت خاصى مثل فقرا باشد . نسبت به فرض اوّل ضمان را نپذيرفته‌اند و نسبت به فرض دوّم ضمان را پذيرفته‌اند . امام خمينى قدس سره و والد محقّق « دام ظلّه » اين تفصيل را پذيرفته‌اند .\r\n4 - مرحوم محقّق رشتى بين اوقاف عامّه‌اى كه يد بر آن‌ها تحقّق ندارد و بين اوقاف عامّه‌اى كه يد بر آن‌ها تحقّق دارد ، تفصيل داده‌اند ؛ و در فرض دوّم كه ضمان را پذيرفته‌اند ، بين منافع اخروى مانند ذكر ، دعا و نماز ، و بين منافع دنيوى تفصيل داده‌اند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nديدگاه شهيد اوّل رحمه الله در اوقاف عامّه\r\nمرحوم شهيد در كتاب دروس آورده است :\r\n« لو أثبت يده على مثل المساجد والمشاعر والرباط والمدارس ، ضمن العين والمنفعة » « 1 » .\r\nمطابق اين عبارت ، حديث على اليد ، در اوقاف عامّه نيز جريان دارد ؛ و ظاهر آن است كه در صدق يد بر اين امور نيز ترديدى نبوده است .\r\nجهت روشن‌تر شدن مطلب ، مىتوانيم ادّعا كنيم كه در اوقاف عامّه ، اصل مسأله ضمان به خوبى تصوير دارد ؛ و اگر كسى مسجد و يا مدرسه‌اى را از بين ببرد ، بدون هيچ ترديدى ، بر طبق قاعده ، ضمان محقّق است ؛ و نمىتوانيم به حكم تكليفى حرمت اكتفا كنيم . بنابراين ، همان طورى كه مسأله ضمان از راه اتلاف قابل تصوير است ، هم‌چنين ضمان را از راه تسلّط و يد نيز مىتوان اثبات كرد ؛ نهايت آن كه ، ممكن است گفته شود در اين موارد ، ادا و غايت معنا ندارد ، و مؤدّى إليه وجود ندارد ؛ كه در جواب مىگوييم : در اين موارد ، مؤدّى إليه ، عموم مردم‌اند ، و به خوبى ادا كه غايت در حديث است ، تحقّق دارد .\r\n\r\nديدگاه صاحب جواهر رحمه الله در اوقاف عامّه\r\nمرحوم صاحب جواهر « 2 » در ضمان ، مال بودن را معتبر مىداند ؛ و در مسجد و مشاعر كه منفعت آن ملك كسى نيست و ديگران فقط مالك انتفاع هستند ، ضمان را نپذيرفته است . در طرق و رباطات و شوارع كه ملك عموم مسلمين است ، ابتداءً فرموده است مىتوان ضمان عين و منفعت را پذيرفت ، امّا سپس اشكال كرده و فرموده است : « وإن كان هو لا يخلو من نظر ، لقوّة احتمال كونه\r\n\r\n\r\n","description":"","footnote":"\r\n( 1 ) . الشهيد الاوّل ، الدروس الشرعيّة ، ج 3 ، ص 106 .\r\n( 2 ) . ر . ك : جواهر الكلام ، ج 37 ، ص 32 .\r\n","page_name":" 239 ","page_number":239},
  {"content":"\r\n\r\nكالتحرير في الخروج عن الماليّة » .\r\nايشان ثبوت ضمان در مواردى كه مجرّد تحقّق حقّ است ، مانند اين كه راهن به صورت عدوانى بر عين مرهونة يد پيدا كند و در اين زمان ، آن عين مرهونه تلف شود . مرحوم شهيد در مسالك ضمان را قائل شده در حالى كه حقّ مرتهن مال نيست و به منزله آن است ؛ و همين طور اگر كسى بر مدرسه ، يا رباط و يا مسجد يد پيدا كرد ، ضمان را انكار نموده و فرموده است : در اين موارد ، فقط غصب و نوعى از ظلم تحقّق دارد ؛ و ضمان را فقط در اموال جارى مىداند . آرى ، در مسأله رهن قائل به وجوب دفع مثل يا قيمت از طرف راهن است ؛ امّا اين را حكم وضعى ضمان نسبت به حقّ ارتهان نمىداند ، بلكه در اين مورد ، وجوب ردّ مثل يا قيمت ، به سبب وجود دليل خاصّ ، حكم شرعى است .\r\n\r\nديدگاه محقّق رشتى رحمه الله در مورد اوقاف عامّه\r\nمرحوم محقّق رشتى اوقاف عامّه را سه قسمت كرده‌اند « 1 » :\r\n1 - برخى از آن‌ها به طور كلّى از تملّك غاصبين و يد آن‌ها خارج است ؛ و از زمانى كه خلق شده‌اند ، يد هيچ كسى بر آن محقّق نبوده است ؛ بلكه صرف يك حبس شرعى نسبت به چيزى كه مباح بالاصالة بوده است ، مىباشد ؛ مانند :\r\nزمين عرفات ، مكّه و مشاعر .\r\nايشان در اين صورت ، قائل شده‌اند كه مسأله مانند شخص حرّ است ؛ و همان گونه كه در حرّ ، ضمان را نپذيرفتند ، در اين فرض نيز ضمان را منتفى دانسته‌اند .\r\nاشكال اين قسمت از كلام ايشان ، آن است كه در اين صورت ، فرض آن است كه يدِ مالكى و اختصاصِ ملكى بر آن مال محقّق نيست ؛ در نتيجه ،\r\n\r\n\r\n","description":"","footnote":"\r\n( 1 ) . كتاب الغصب ، صص 116 و 117 .\r\n","page_name":" 240 ","page_number":240},
  {"content":"\r\n\r\nموضوعاً از محلّ بحث خارج مىشود ؛ به خلاف شخص حرّ كه يد بر آن تحقّق پيدا مىكند . بنابراين ، اين قسم از اوقاف عامّه را بايستى به طور كلّى از محلّ نزاع خارج ساخت .\r\nاز اين مطلب روشن مىشود آن چه كه والد محقّق فرموده‌اند « 1 » ، مبنى بر اين كه اين قسم از نظر حكمى ، همان حكم حرّ را دارد - كه چون ايشان در آن مسأله قائل به ضمان هستند ، در اين مورد نيز ضمان را پذيرفته‌اند ، هم نسبت به عين و هم نسبت به منفعت - صحيح است ؛ البته در صورتى كه عنوان يد را بر اين موارد تصوير نماييم . اما مرحوم رشتى در اين قسم ، تحقّق عنوان يد را از نظر موضوعى ، نپذيرفته‌اند . فتدبّر .\r\n2 - قسم ديگر ، اوقاف عامّه‌اى است كه يد تملّك در آن‌ها راه پيدا مىكند ؛ به عنوان مثال : محلّى كه عنوان مسجد دارد ، غاصب با ادّعاى دروغ ملكيّت ، آن را در تصرّف خود درآورد ؛ و سپس براى ديگران ، كذب او روشن شود . در اين صورت ، دو فرض وجود دارد :\r\nالف ) مواردى كه منافع دنيوى دارد ؛ مانند : سكونت ، ركوب ، تطرّق و . . . ؛\r\nب ) مواردى كه مربوط به منافع اخروى است ؛ مانند : نماز و ذكر . ايشان متعرّض فرض دوّم نشده ، اما در مورد فرض اوّل ، ضمان را هم نسبت به عين و هم نسبت به منافع پذيرفته‌اند .\r\nوالد محقّق در مورد فرض دوّم كه مرحوم محقّق رشتى حكم آن را بيان ننموده‌اند ، فرموده‌اند :\r\nفالظاهر أنّه إن كان المأخوذ مثل فرش المسجد وحصيره وسائر ما يتعلّق به ، فلا ينبغي الإشكال أيضاً في ضمان العين والمنفعة معاً ؛ لأنّه مال مأخوذ وله مالك وهو المسجد بناء على صحّة اعتبار\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، القواعد الفقهيّة ، ج 1 ، ص 124 .\r\n","page_name":" 241 ","page_number":241},
  {"content":"\r\n\r\nالملكيّة له ، كما هو الظاهر ؛ فلا يرتفع الضمان إلّابالأداء عيناً أو مثلًا أو قيمة ؛ وإن كان المأخوذ نفس المسجد ، فالظاهر شمول الحديث له أيضاً كما قلنا في الحرّ فيترتّب عليه ضمان العين ؛ فإذا انهدم بمثل‌السيل يجب على الضامن تعميره وتجديد بناءه . نعم ، لا مجال للحكم بضمان المنافع بعد كون المنفعة من الامور الاخرويّة مثل الصلاة والذكر ؛ وهل الحكم كذلك فيما إذا اتّخذ المسجد المستولى عليه مسكناً ومحلًاّ لسكناه وسكنى أهله مثلًا ، فلا يضمن ما يقابله من الماليّة أو يضمن ؟ الظاهر هو الأوّل .\r\nفتدبّر .\r\nبه نظر مىرسد بخش اوّل عبارت ايشان ، به فرض اوّل از قسم دوّم كلام مرحوم محقّق رشتى باز مىگردد كه اوقاف عامّه‌اى هستند كه منافع دنيوى مثل سكونت و ركوب دارند ؛ به عبارت ديگر ، چنين منافعى در عرف ، از آن‌ها مورد توقّع و انتظار است . ايشان در اين مورد قائل به ضمان شده‌اند ؛ مرحوم رشتى نيز در اين فرض ضمان عين و منفعت را قائل شده‌اند . اما بخش آخر عبارت كه منافع اخروى است ، روشن است كه در آن‌ها ضمان معنا ندارد ؛ چرا كه در صدق منفعت در اين امور ، ترديد است ؛ و استفاده نماز و يا ذكر عنوان منفعت ندارد . البته ، چه بسا از قبيل انتفاع باشد ؛ همان گونه كه نفس حضور در مسجد و نشستن در آن جا و يا حتى خوابيدن را نمىتوان از منافع مسجد محسوب نمود .\r\n\r\nديدگاه محقّق بروجردى رحمه الله در مورد اوقاف عامّه\r\nايشان در كتاب الغصب « 1 » موقوفات را به سه قسم تقسيم كرده‌اند :\r\n1 - اگر عين موقوفه براى جماعت معيّنى وقف شود به اين منظور كه آن جماعت از منافع آن استفاده نمايند ، و در نتيجه ، منافع ، ملك آنان محسوب\r\n\r\n\r\n","description":"","footnote":"\r\n( 1 ) . علىپناه الاشتهاردى ، تقريرات ثلاثة ، ص 163 .\r\n","page_name":" 242 ","page_number":242},
  {"content":"\r\n\r\nشود ، ضمان نسبت به عين و منفعت ، هر دو ، وجود دارد .\r\n2 - چيزى براى جهت يا عنوانى وقف شود ، مانند اين كه زمينى را براى عنوان مسجد يا مدرسه وقف كنند به نحوى كه منافع آن ملك براى همان عنوان و جهت باشد و متولّى آن را اجاره دهد و اجرت آن را صرف در همان جهت نمايد ؛ حكم اين قسم نيز همان حكم قسم است .\r\n3 - يك چيزى براى جميع مردم يا براى جماعت معيّنى وقف شده باشد ، امّا نه به نحوى كه آن جماعت مالك منفعت گردند و بلكه فقط صرف انتفاع باشد ، مانند اين كه مدرسه‌اى را وقف نمايند تا طلّاب در آن سكونت كنند ؛ ايشان در تحقّق غصب در اين مورد و در شمول حديث على اليد نسبت به اين مورد ، دو احتمال داده‌اند :\r\nالف : اين موارد گرچه ملك موقوف عليهم نيست ، امّا متعلّق حقّ آنان است ، مانند عين مرهونه كه متعلّق حقّ مرتهن است ؛ در نتيجه ، ضمان وجود دارد .\r\nب : در اين موارد عين خارجى نه ملك كسى است و نه منافع آن ملك كسى است و موقوف عليهم فقط حقّ انتفاع دارند ؛ در اين صورت ، اگر غاصب مانع استفاده آنان شود ، فقط مرتكب حرام شده و ضمان و غصبى وجود ندارد .\r\nايشان بعد از اين دو احتمال ، اوّلى را ترجيح داده و معتقدند لازم نيست عينى كه استيلاى بر آن وجود دارد ، در حديث على اليد ملك باشد ؛ بلكه آن چه بر طبق اين حديث لازم است ، آن كه : غاصب بر عين مالى استيلا پيدا كند به طورى كه آثار قبل از استيلا ديگر بر آن مترتّب نگردد ؛ و اين امر ، موجب ضمان مىشود .\r\nسپس فرموده‌اند : مطابق حديث ، نه مأخوذ منه لازم است و نه مؤدّى إليه ، بلكه مالى كه بايد به نحو خاصّى در اختيار كسى باشد اگر ديگرى بر آن استيلا پيدا كند به صورتى كه ديگر آن آثار خاصّ در ميان نباشد ، ضمان تحقّق دارد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nلذا ، ايشان در غصب مساجد نيز ضمان را پذيرفته و حديث على اليد را در آن و نظائر آن ، جارى مىدانند .\r\nوالد محقّق « 1 » در ذيل كلام محقّق بروجردى رحمه الله فرموده است : نسبت به اوقاف عامّه‌اى كه منفعت آن براى جهت خاصّى باشد ، ضمان وجود دارد . اگر باغى را براى فقرا يا براى جهت خاصّى مثل مسجد يا مدرسه وقف نموده باشند و غاصبى آن را غصب كند ، ضامن است ؛ امّا اوقاف عامّه‌اى كه براى جهت خاصّى نباشد مثل خود مساجد يا مقابر يا طرق و شوارع ، در اينها فقط حكم تكليفى حرمت غصب و حكم تكليفى وجوب ردّ ثابت است و ديگر ضمانى نيست .\r\nايشان در مقابل فرمايش استاد خودشان محقّق بروجردى فرموده‌اند :\r\n« المتفاهم العرفى من حديث « على اليد » أن يكون هنا شيئاً قابلًا للأخذ ممّن يتعلّق به من مالكه أو ذي حقّه » .\r\nو فرموده‌اند : چنين عنوانى در مثل مسجد يا مدرسه وجود ندارد . گرچه عنوان غصب ، حرمت آن و وجوب ردّ وجود دارد . سپس ، بر آن چه كه مرحوم بروجردى در مورد حقّ رهانت قائل شده و مانند شهيد دوّم قدس سره در مسالك ضمان را پذيرفته ، اشكال كرده و فرموده‌اند :\r\n« و ما فيكلام سيّدنا الاستاذ من ثبوت الحقّ في هذه الموارد مثل ثبوت حقّ الرهن بالاضافة إلى المرتهن يدفعه أنّ لازمه ثبوت حقّين بالنسبة إلى الطالب الواجد لشرائط وقف المدرسة أو أسكن في إحدى حجراتها ، أحدهما حقّ السكونة والثاني حقّ الاولويّة الموجود في المساكن .\r\nو كذا بالاضافة إلى حقّ الاولويّة الموجود للسابق في المسجد فإنّ تصرّف مكانه حينئذ يستلزم عدم رعاية الحقّين إذا اضطرّ بعد\r\n\r\n\r\n","description":"","footnote":"\r\n( 1 ) . تفصيل الشريعة فى شرح تحرير الوسيلة ، ج 21 ، كتاب الغصب ، ص 44 .\r\n","page_name":" 244 ","page_number":244},
  {"content":"\r\n\r\nغصب حقّ الاولويّة إلى الخروج من المسجد رأساً مع أنّه من الظاهر خلافه » « 1 » .\r\n\r\nاشكالات وارد بر ديدگاه محقّق بروجردى رحمه الله\r\nبر كلام ايشان مناقشاتى وارد است :\r\n1 - همان طورى كه در گذشته نيز بيان نموديم ، گرچه در حديث على اليد ، عنوان اخذ يا قبض يا اداء آمده است ، امّا هيچ كدام از اين‌ها خصوصيّتى ندارد ؛ بلكه اين عبارت ، ارشاد به يك حكم عقلائى است كه دائره‌ى آن محدود به اخذ و مأخوذٌمنه و مؤدّى إليه نمىشود .\r\n2 - در اين كه در رهن ، حقّى براى مرتهن ثابت است ، ترديدى وجود ندارد ؛ اعمّ از اين كه با تصرّف عدوانى راهن ، ضمان را بپذيريم و يا نپذيريم . به عبارت ديگر ، پذيرفتن ضمان كاشف از وجود حقّ براى مرتهن نيست . امّا اين كه آورده‌اند بايد در طالب واجد شرايط دو حقّ را بپذيريم ، يكى حقّ السكونة و ديگر حقّ اولويت ، به نظر مىرسد چنين لازمى بر كلام مرحوم بروجردى مترتّب نمىشود ؛ و از نظر عقلا حقّ اولويّت همان حقّ سكونت است و يك حقّ مستقلى نيست .\r\nتا اين‌جا روشن شد كه كلام محقّق بروجردى رحمه الله تامّ است و بايد در اوقاف عامّه ، در همه موارد ضمان را مطابق ضوابط و قواعد پذيرفت . البته ، ممكن است ارتكاز متشرّعه مانع از اين امر باشد . به اين بيان كه در ارتكاز متشرّعه در اين موارد ضمان وجود ندارد ؛ و چه بسا شارع مقدّس در مساجد ، رباطات و شوارع به همان حكم تكليفى حرمت غصب و وجوب ردّ اكتفا نموده باشد ؛ و اساساً ضمان را براى عدم تضييع اموال و املاك مردم تنظيم فرموده باشد . واللَّه العالم .\r\n\r\n\r\n","description":"","footnote":"\r\n( 1 ) . محمّد الفاضل اللنكرانى ، تفصيل الشريعة فى شرح تحرير الوسيلة ، ج 21 ، كتاب الغصب ، ص 45 .\r\n","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\nتنبيه پنجم : موضوعيّت پرداختِ به مالك در رفع ضمان\r\nمطلب ديگر آن است كه غايت مذكور در حديث - « حتى تؤدّيه » - آيا موضوعيّت دارد يا خير ؟ به عبارت ديگر ، در صورتى كه عين مال باقى است و امكان ردّ آن به مالك وجود دارد ، آيا اداى آن به مالك تنها راه براى رفع ضمان است يا اين كه ادا خصوصيت و موضوعيت ندارد ؟\r\nيكى از فروعى كه فقها در باب غصب بيان نموده‌اند ، آن است كه اگر غاصبى مالى را از كسى غصب كند ، سپس مالك مال ، آن را - قبل از آن كه از غاصب بگيرد - به عنوان رهن در مقابل دين و قرضى كه بر عهده او است ، قرار دهد ، آيا مجرّد رهن گذاشتن رافع ضمان است ؟ به عبارت ديگر ، آيا ضمانى كه به سبب غصب حاصل شده است ، به سبب رهن زائل مىشود يا خير ؟\r\nاگر بپذيريم كه ضمان زائل مىشود ، بدين معنا است كه غايت وارد در حديث ، موضوعيّت ندارد ، و بلكه امور ديگر هم مىتواند رافع ضمان باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمرحوم شيخ « 1 » ، محقّق « 2 » ، علّامه « 3 » ، شهيد اوّل « 4 » ، شهيد ثانى « 5 » و محقّق ثانى « 6 » تصريح نموده‌اند رهن زائل ضمان نيست . مرحوم صاحب جواهر « 7 » فرموده است : بقاى ضمان مختار اكثر فقها است . و در مقابل ، مرحوم علّامه در قواعد « 8 » و محقّق اردبيلى « 9 » و برخى ديگر ، معقتد به زوال ضمان شده‌اند .\r\nدليل قول اوّل آن است كه بر حسب ظاهر حديث ، غايت موضوعيت دارد ؛ و چون در فرض مسأله ، ادا محقّق نشده است ، ضمان به قوّت خود باقى است .\r\nبه نظر مىرسد ، گرچه بر حسب قواعد و ضوابط ، چنين تعابيرى ظهور در موضوعيّت دارد ، ليكن اين مطلب در فرضى است كه قرائن بر خلاف در ميان نباشد ، و در فرض مسأله ، قرائنى داريم دالّ بر اين كه اين عنوان خصوصيت و موضوعيّت ندارد :\r\nالف - چنان چه بعد از تحقّق غصب ، مالك ذمّه غاصب را ابرا نمايد و رضايت خويش را اعلام كند ، ترديدى نيست كه ضمان رفع مىشود .\r\nب - چنان چه غاصب به مالك دسترسى پيدا نكند ، مىتواند عين مال يا قيمت آن را از جانب مالك به عنوان صدقه به فقير بپردازد . اين عمل بااذنى است كه از طرف شارع مقدّس صادر شده است . در اين فرض هم بالاخره ، عين مال به مالك ادا نشده است ؛ و حال آن كه عنوان صدقه با اذنى كه از شارع\r\n\r\n\r\n","description":"","footnote":"\r\n( 1 ) . المبسوط ، ج 2 ، ص 204 ؛ الخلاف ، ج 3 ، ص 228 .\r\n( 2 ) . شرائع الاسلام ، ج 2 ، ص 82 .\r\n( 3 ) . مختلف الشيعة ، ج 5 ، ص 417 ؛ تذكرة الفقهاء ، ص 195 .\r\n( 4 ) . الدروس الشرعية ، ج 3 ، ص 385 .\r\n( 5 ) . مسالك الافهام ، ج 4 ، صص 57 و 58 .\r\n( 6 ) . جامع المقاصد ، ج 5 ، صص 97 و 98 .\r\n( 7 ) . جواهر الكلام ، ج 26 ، ص 361 .\r\n( 8 ) . قواعد الاحكام ، ج 2 ، ص 116 .\r\n( 9 ) . مجمع الفائدة و البرهان ، ج 9 ، ص 170 .\r\n","page_name":" 248 ","page_number":248},
  {"content":"\r\n\r\nصادر شده‌است ، رافع ضمان خواهد بود .\r\nبا اين قرائن روشن مىشود كه غايت مذكور در حديث على اليد ، موضوعيت ندارد .\r\nنكته ديگرى كه توجه به آن لازم است ، اين است كه با رهن قرار دادن ، چه بسا بتوان گفت يد از عنوان يد عدوانى خارج و منقلب به يد غير عدوانى مىشود .\r\nنظير مسأله رهن ، مسأله قراض و مضاربه است . بسيارى از فقها فتوا داده‌اند :\r\nچنان چه غاصب مالى را غصب كند ، صاحب مال مىتواند آن مال را به عنوان عقد مضاربه با غاصب قرار دهد . قاضى ابن برّاج رحمه الله آورده است : « إن كان له في يد غيره ألف غصباً فقارض به صاحب المال الغاصب عليه كان صحيحاً » « 1 » ؛ همين‌طور محقّق ثانى رحمه الله آورده است : « لو ضارب الغاصب بالمال الّذي في يده فلا كلام في الصحّة » « 2 » ، علّامه قدس سره نيز بيان مىفرمايد : « صحّ عندنا لاستجماع شرائط الصحّة » « 3 » ؛ و محدّث بحرانى رحمه الله تصريح نموده كه اين حكم اجماعى است : « الظاهر أنّ الحكم إتّفاقي عند الأصحاب إذ لم أقف على نقل خلاف في المسالة » « 4 » .\r\nاز بررسى كلمات فقها استفاده مىشود كه در اصل صحّت مضاربه ترديد و خلافى نيست ؛ بلكه خلاف در اين است كه آيا به مجرّد عقد مضاربه ، عنوان غصب و اثر آن كه عبارت از ضمان است ، از بين مىرود يا خير ؟ در پاسخ اين سؤال ، دو قول وجود دارد .\r\nقول اوّل آن است كه به مجرّد عقد مضاربه ، ضمان از بين مىرود ؛ زيرا ، عنوان غصب منتفى مىشود . مرحوم علّامه در قواعد « 5 » آورده است : « لأنّ ضمان الغصب يتبع الغصب والغصب قد زال به عقد القراض فيزول تابعه » . فخر\r\n\r\n\r\n","description":"","footnote":"\r\n( 1 ) . المهذّب البارع ، ج 1 ، ص 464 .\r\n( 2 ) . جامع المقاصد ، ج 8 ، ص 70 .\r\n( 3 ) . تذكرة الفقهاء ، ج 2 ، ص 232 .\r\n( 4 ) . الحدائق الناضرة ، ج 21 ، ص 224 .\r\n( 5 ) . قواعد الاحكام ، ج 2 ، ص 334 .\r\n","page_name":" 249 ","page_number":249},
  {"content":"\r\n\r\nالمحقّقين رحمه الله در ايضاح الفوائد نيز همين نظريّه را پذيرفته ، و استدلال نموده است به اين كه : « القراض أمانة فصحّة عقده يوجب كون المال أمانة لأنّ معنى الصحّة ترتّب الأثر ولانتفاء علّة الضمان لزوال الغصب ولأنّه أذن في بقائه في يده » « 1 » . مرحوم محدّث بحرانى و محقّق اردبيلى رحمهما الله نيز با اين رأى موافقت نموده‌اند . سيد يزدى رحمه الله در عروه نيز همين نظريّه را دارد : « الأقوى انّه يرتفع الضمان بذلك لانقلاب اليد حينئذ فينقلب الحكم » « 2 » ؛ اكثر محشّين عروه نيز با نظريّه سيّد موافقت نموده‌اند .\r\nاز ميان علماى عامّه نيز ابوحنيفه و مالك همين نظريّه را پذيرفته‌اند .\r\nقول دوّم آن است كه به مجرّد عقد مضاربه ، ضمان از بين نمىرود . محقّق ثانى رحمه الله در جامع المقاصد همين نظريّه را اختيار نموده است :\r\n« الأقرب بقاء الضمان للاستصحاب حتّى يحصل الناقل ، ولقوله عليه السلام « على اليد ما أخذت حتّى تودي » ، حكم باستمرار الضمان إلى زمان الأداء ، أداء المال إلى البائع ثمناً ، لأنّ الضمان متعلّق بالمدفوع وقد خرج عن الملك والمبيع مال تجدّد على حكم الأمانة ولا خلاف في هذا » « 3 » .\r\nجمعى ديگر از فقها ، از جمله شهيد ثانى رحمه الله در مسالك « 4 » ، شيخ طوسى رحمه الله در مبسوط « 5 » ، محقّق سبزوراى رحمه الله در كفاية الاحكام « 6 » ، محقّق حلّى رحمه الله در شرائع « 7 » و\r\n\r\n\r\n","description":"","footnote":"\r\n( 1 ) . ايضاح الفوائد ، ج 2 ، ص 308 .\r\n( 2 ) . العروة الوثقى مع تعليقات اعلام العصر ، ج 5 ، ص 155 .\r\n( 3 ) . جامع المقاصد ، ج 8 ، ص 71 .\r\n( 4 ) . ر . ك : مسالك الافهام ، ج 12 ، ص 217 .\r\n( 5 ) . المبسوط ، ج 3 ، ص 63 .\r\n( 6 ) . كفاية الاحكام ، ج 2 ، ص 653 .\r\n( 7 ) . شرائع الاسلام ، ج 3 ، ص 244 .\r\n","page_name":" 250 ","page_number":250},
  {"content":"\r\n\r\nمرحوم نجفى رحمه الله در جواهر الكلام « 1 » همين نظريّه را پذيرفته‌اند .\r\nعلاوه بر استصحاب ، مهمترين دليل آنان دو مطلب است . اوّل اين كه بين صحّت عقد مضاربه و ضمان منافاتى نيست ؛ چرا كه در ساير موارد كه عقد مضاربه واقع مىشود ، چنان چه عامل ، تعدّى و تفريط نمايد ، ضامن است .\r\nنتيجه آن كه بين ضمان و صحّت عقد مضاربه منافاتى وجود ندارد .\r\nدوّم اين كه از حديث على اليد استفاده مىشود غاصب بايد مال را يا به مالك برگرداند و يا به كسى كه از طرف مالك مأذون است ؛ و با عقد مضاربه ، چنان چه عامل ، با آن مال ، جنسى را از بايعى خريدارى كند ، چون از طرف مالك ، بايع مأذون است ، پول را تحويل بگيرد ، در اين صورت هم ادا محقّق شده است .\r\nبه نظر مىرسد هر سه دليل فوق مخدوش است :\r\nامّا استصحاب روشن است كه با تحقّق عقد مضاربه ، يد از عنوان يد عدوانى به يد امانى انقلاب پيدا كرده است ، و چنان چه عقد مضاربه را صحيح بدانيم ، بايد آثار صحت - كه همين انقلاب است - را بر آن مترتّب نمائيم ؛ و حتّى بايد بپذيريم ضمانى كه معلول غصب بوده ، از بين مىرود ؛ و چنان چه بعد از تحقق عقد مضاربه ، عامل ، در حفظ آن مال ، تعدّى و تفريط نكرده باشد و آن مال تلف شود ، ضمانى در كار نخواهد بود ؛ و اگر تعدّى نموده باشد ، ضمان جديدى كه معلول علّت جديدى است ، تحقق پيدا مىكند ؛ و با انقلابى كه حاصل شده ، ديگر مجالى براى استصحاب نيست .\r\n\r\n\r\n","description":"","footnote":"\r\n( 1 ) . جواهر الكلام ، ج 37 ، ص 167 .\r\n","page_name":" 251 ","page_number":251},
  {"content":"\r\n\r\nو امّا دليل دوّم ، بطلان آن از مطلب قبل روشن مىشود . گرچه بين عقد مضاربه و ضمان منافاتى نيست ، امّا اين عدم منافات ، اختصاص به تعدّى و تفريط بعد از عقد مضاربه دارد ؛ در حالى كه بحث فعلًا در حين عقد مضاربه است . ما معتقديم كه صحّت عقد مضاربه و ترتيب اثر آن ، ملازمه‌ى روشنى با رفع عنوان غصب دارد ، و يَد را تبديل به يَد امانى مىكند ؛ و بنابراين ، اثر غصب كه عبارت از ضمان است ، از بين مىرود .\r\nو امّا دليل سوم كه استدلال به حديث على اليد است ، بطلان استدلال به آن از مطالب گذشته روشن مىشود . همانطور كه قبلًا ذكر نموديم ، استدلال به حديث در اين مورد ، در صورتى قابل قبول است كه غايت موجود در آن ، موضوعيّت داشته باشد ، در حالى كه بيان نموديم اين غايت موضوعيّت ندارد .\r\nنتيجه مطلب آن است كه قول اوّل مطابق با تحقيق است ؛ و همانطور كه رهن را رافع ضمان دانستيم ، بايد عقد قراض يا مضاربه را نيز رافع بدانيم ؛ و نمىتوان بين اين دو عنوان فرقى قائل شد . حتّى هيچ نيازى به دفع مال به بايع نيست ، و اين كه برخى گفته‌اند به مجرّد عقد مضاربه ، ضمان از بين نمىرود ، و بلكه چنان چه غاصب مال را به ديگرى مانند بايع سلعه تحويل داد ، ضمان مرتفع مىشود ، هيچ دليلى بر آن نداريم .\r\nاز اين بحث روشن مىشود اگر مالك مال را به عنوان وديعه ، يا اجاره و يا هبه در اختيار غاصب قرار دهد ، در تمامى صورت‌ها ضمان مرتفع مىشود .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفهرست منابع\r\n* قرآن كريم\r\n1 - آل بحر العلوم ، السيّد محمّد ، بلغة الفقيه ، تحقيق و تعليق : السيّد حسين بن السيّد محمّد تقى آل بحر العلوم ، تهران : مكتبة الصادق ، الطبعة الرّابعة ، 1403 ق .\r\n2 - الأردبيلى ، احمد بن محمّد ، مجمع الفائدة والبرهان في شرح إرشاد الأذهان ، تحقيق و تصحيح : مجتبى العراقى ، علىپناه اشتهاردى و حسين اليزدى ، قم : مؤسسة النشر الإسلامى ، 1406 ق .\r\n3 - الأرنؤوط ، شعيب و بشّار عوّاد معروف ، تحرير تقريب التهذيب ، بيروت : مؤسسة الرسالة ، الطبعة الاولى ، 1417 ق .\r\n4 - الإحسائى ، محمّد بن على بن ابراهيم المعروف بابن ابى جمهور ، عوالى اللئالى العزيزيّة في الأحاديث الدينيّة ، تحقيق : آقا مجتبى العراقى ، قم : مطبعة سيد الشهداء عليه السلام ، الطبعة الاولى ، 1403 ق .\r\n5 - الأسدى ، حسن بن يوسف بن المطهّر ( العلّامة الحلّى ) ، منتهى المطلب في تحقيق المذهب ، تحقيق : قسم الفقه في مجمع البحوث الإسلامية ، مشهد : مجمع البحوث الإسلامية ، الطبعة الاولى ، 1412 ق .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n6 - - ، قواعد الأحكام في معرفة الحلال والحرام ، قم : مؤسسة النشر الإسلامى ، الطبعة الاولى ، 1413 ق .\r\n7 - - ، مختلف الشيعة في أحكام الشريعة ، تحقيق : مركز الأبحاث والدراسات الإسلامية ، قم : مركز الأبحاث والدراسات الإسلامية ، الطبعة الاولى ، 1412 ق .\r\n8 - - ، تذكرة الفقهاء ، قم : مؤسسة آل البيت عليهم السلام لإحياء التراث ، الطبعة الاولى ، 1414 ق .\r\n9 - - ، تحرير الأحكام الشرعيّة على مذهب الإماميّة ، تحقيق : ابراهيم البهادرى ، اشراف : جعفر السبحانى ، قم : مؤسسة الإمام الصادق عليه السلام ، الطبعة الاولى ، 1421 ق .\r\n10 - - ، إيضاح الفوائد في شرح إشكالات القواعد ، تعليق : السيّد حسين الموسوى الكرمانى ، الشيخ علىپناه الإشتهاردى والشيخ عبد الرحيم البروجردى ، قم :\r\nالمطبعة العلمية ، الطبعة الاولى ، 1388 ق .\r\n11 - الإشتهاردى ، علىپناه ، تقريرات ثلاثة ، تقريراً لبحث السيّد الحاج آقا حسين البروجردى ، قم : مؤسسة النشر الإسلامى ، الطبعة الاولى ، 1413 ق .\r\n12 - الإصفهانى ، محمّد حسين ، حاشية المكاسب ، قم : دار المصطفى صلى الله عليه و آله لإحياء التراث ، الطبعة الاولى ، 1418 ق .\r\n13 - الأنصارى ، مرتضى ، كتاب المكاسب ، تحقيق : لجنة تحقيق تراث الشيخ الأعظم ، قم :\r\nمجمع الفكر الإسلامى ، الطبعة الاولى ، 1420 ق .\r\n14 - الإيروانى الغروى ، على ، حاشية المكاسب ، تحقيق : باقر الفخّار الإصفهانى ، قم : دار ذوى القربى ، الطبعة الاولى ، 1421 ق .\r\n15 - إبن أبى الحديد ، شرح نهج البلاغة ، تحقيق : محمّد ابو الفضل ابراهيم ، قم : مؤسسة مطبوعاتى اسماعيليان ، بىتا .\r\n16 - إبن قدامة المقدسى ، عبداللَّه بن احمد ، المغنى والشرح الكبير ، تحقيق : محمّد شرف الدين خطّاب والسيّد محمّد السيّد ، قاهرة : دار الحديث ، 1425 ق .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n17 - البحرانى ، يوسف ، الحدائق الناضرة في أحكام العترة الطاهرة ، تحقيق و تعليق : محمّد تقى الإيروانى ، قم : مؤسسة النشر الإسلامى ، بىتا .\r\n18 - البجنوردى ، السيّد محمّد حسن ، القواعد الفقهيّة ، تحقيق : مهدى المهريزى و محمّد حسين الدرايتى ، قم : نشر الهادى ، الطبعة الاولى ، 1419 .\r\n19 - البروجردى ، مرتضى ، المستند في شرح العروة الوثقى ، تقريراً لأبحاث السيّد ابو القاسم الموسوى الخوئى ، قم : مؤسسة إحياء آثار الإمام الخوئى ، 1421 ق .\r\n20 - الترمذى ، محمّد بن عيسى بن سورة ، سنن الترمذى ( الجامع الصحيح ) ، بيروت : درر إحياء التراث العربى ، 1415 ق .\r\n21 - التوحيدى ، محمّد على ، مصباح الفقاهة في المعاملات ، تقريراً لأبحاث السيّد ابو القاسم الموسوى الخوئى ، قم : مؤسسة انصاريان ، الطبعة الرابعة ، 1417 ق .\r\n22 - الحرّ العاملى ، محمّد بن الحسن ، تفصيل وسائل الشيعة إلى تحصيل مسائل الشريعة ، قم : مؤسسة آل البيت عليهم السلام لإحياء التراث ، الطبعة الاولى ، 1409 ق .\r\n23 - الحسينى المراغى ، السيدّ مير عبد الفتّاح ، العناوين ، قم : مؤسسة النشر الإسلامى ، الطبعة الاولى ، 1417 ق .\r\n24 - الحلبى ، السيّد حمزة بن على بن زهرة ، غنية النزوع إلى علمي الاصول والفروع ، تحقيق : ابراهيم البهادرى ، قم : مؤسسة الإمام الصادق عليهم السلام ، الطبعة الاولى ، 1417 ق .\r\n25 - الحلّى ، احمد بن إدريس ، كتاب السرائر الحاوي لتحرير الفتاوي ، قم : مؤسسة النشر الإسلامي ، الطبعة الرابعة ، 1417 ق .\r\n26 - - ، المهذّب البارع في شرح المختصر النافع ، تحقيق : مجتبى العراقى ، قم :\r\nمؤسسة النشر الإسلامى ، الطبعة الثالثة ، 1414 ق .\r\n27 - الحلّى ، حسن بن على بن داود ، كتاب الرجال ، تهران : انتشارات دانشگاه تهران ، 1342 ق .\r\n28 - الحلّى ، جعفر بن الحسن ( المحقّق الحلّى ) ، شرائع الإسلام في مسائل الحلال والحرام ،\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nتحقيق ، اخراج و تعليق : عبدالحسين محمّد على ، نجف الأشرف ، مطبعة الآداب ، الطبعة الاولى ، 1398 ق .\r\n29 - الحنفى الحموى ، احمد بن محمّد ، غمز عيون البصائر شرح كتاب الأشباه والنظائر ، بيروت ، دار الكتب العلميّة ، الطبعة الاولى ، 1405 ق .\r\n30 - الخراسانى ، محمّد كاظم ، حاشية المكاسب ، تصحيح و تعليق : سيد مهدى شمس الدين ، تهران : وزارت ارشاد اسلامى ، الطبعة الاولى ، 1406 ق .\r\n31 - الخراسانى السبزوارى ، محمّد باقر بن محمّد مؤمن ، كفاية الفقه المشتهر ب « كفاية الأحكام » ، قم : مؤسسة النشر الإسلامى ، الطبعة الاولى ، 1423 ق .\r\n32 - الخفيف ، على ، الضمان في الفقه الإسلامى ، قاهره : دار الفكر العربى ، 1997 م .\r\n33 - الدارمى ، عبد اللَّه بن عبد الرحمن بن الفضل ، سنن الدارمى ، بيروت : دار الفكر ، 1414 ق .\r\n34 - الربعى القزوينى ، محمّد بن يزيد بن ماجة ، سنن ابن ماجة ، بيروت : دار الكتب العلميّة ، الطبعة الاولى ، 1419 ق .\r\n35 - السجستانى ، سليمان بن الأشعث بن عمرو بن عامر ، سنن أبى داود ، بيروت : دار ابن حزم ، الطبعة الاولى ، 1418 ق .\r\n36 - السيورى الحلّى ، مقداد بن عبد اللَّه ، التنقيح الرائع لمختصر الشرائع ، تحقيق : السيّد عبد اللطيف الحسينى الكومكرى ، اهتمام : السيّد محمود المرعشى ، قم : مكتبة آية اللَّه المرعشى النجفى ، الطبعة الاولى ، 1404 ق .\r\n37 - الشافعى ، محمّد بن إدريس ، الامّ ، بيروت ، دار الفكر ، الطبعة الثانية ، 1403 ق .\r\n38 - الشربينى الخطيب ، محمّد بن احمد ، مغنى المحتاج إلى معرفة معاني الفاظ المنهاج ، بيروت : دار الفكر ، بىتا .\r\n39 - الشوكانى ، محمّد بن على بن محمّد ، نيل الأوطار من أحاديث سيّد الأخيار ( شرح منتقى الأخبار ) ، بيروت : دار الكتب العلميّة ، بىتا .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n40 - الشيبانى ، احمد بن محمّد بن حنبل ، المسند ، ضبط و مراجعه : صدقى جميل العطّار ، بيروت ، دار الفكر ، الطبعة الثانية ، 1414 ق .\r\n41 - الصنهاجى القرافى ، احمد بن إدريس ، الفروق أو أنوار البروق في أنواء الفروق ، ضبط و تحقيق : خليل المنصور ، بيروت : دار الكتب العلميّة ، الطبعة الاولى ، 1418 ق .\r\n42 - العاملى ، محمّد بن مكّى ( الشهيد الأوّل ) ، الدروس الشرعيّة في فقه الإمامية ، قم : مؤسسة النشر الإسلامى ، الطبعة الثانية ، 1417 ق .\r\n43 - العاملى ، زين الدين بن على ( الشهيد الثانى ) ، مسالك الأفهام إلى تنقيح شرائع الإسلام ، قم : مؤسسة المعارف الإسلامية ، الطبعة الاولى ، 1413 ق .\r\n44 - العجلى ، محمّد بن منصور بن احمد بن إدريس ، مستطرفات السرائر ، قم : مدرسة الإمام المهدى عليه السلام ، الطبعة الاولى ، 1408 ق .\r\n45 - الغزالى ، محمّد بن محمّد بن محمّد ، الوجيز في فقه الإمام الشافعى ، تحقيق : على معرّض ، عادل عبد الموجود ، بيروت : شركة دار الأرقم بن أبى الأرقم ، الطبعة الاولى ، 1418 ق .\r\n46 - الغزالى ، محمّد بن محمّد ، الوجيز في فقه الإمام الشافعى ، بيروت : دار الأرقم ، 1418 ق .\r\n47 - الغضائرى ، احمد بن الحسين بن عبيد اللَّه ، رجال ابن الغضائرى ، قم : دار الحديث ، الطبعة الاولى ، 1422 ق .\r\n48 - الفاضل اللنكرانى ، محمّد ، القواعد الفقهيّة ، قم : مركز فقه الأئمّة الأطهار عليهم السلام ، الطبعة الثانية ، 1425 ق .\r\n49 - - ، تفصيل الشريعة في شرح تحرير الوسيلة ، كتاب الغصب وإحياء الموات والمشتركات واللقطة ، قم : مركز فقه الأئمّة الأطهار عليهم السلام ، الطبعة الاولى ، 1429 ق .\r\n50 - الفخر الرازى ، التفسير الكبير ، بيروت : دار إحياء التراث العربى ، الطبعة الرابعة ، 1422 ق .\r\n51 - الفرّاء البغوى ، الحسين بن مسعود ، شرح السنّة ، بيروت : المكتب الإسلامى ، الطبعة الثانية ، 1403 ق .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n52 - القاسمى ، محمّد جمال الدين ، تفسير القاسمى المسمّى محاسن التأويل ، تعليق : الشيخ عبدالقادر عرفان العشّا حسّونة الدمشقى ، بيروت : دار الفكر ، 1425 ق .\r\n53 - القرشى الدمشقى ، ابو الفداء اسماعيل بن كثير ، تفسير القرآن العظيم ، قاهره : مكتبة دار التراث ، بىتا .\r\n54 - الطباطبائى ، السيّد على ، رياض المسائل ، في بيان أحكام الشرع بالدلائل ، قم : مؤسسة النشر الإسلامى ، الطبعة الاولى ، 1420 ق .\r\n55 - الطباطبائى ، السيّد محمّد حسين ، الميزان في تفسير القرآن ، قم : مؤسسة مطبوعاتى اسماعيليان ، الطبعة الثالثة ، 1393 ق .\r\n56 - الطباطبائى الحكيم ، السيّد محسن ، مستمسك العروة الوثقى ، بيروت : دار إحياء التراث العربى ، الطبعة الرابعة ، 1391 ق .\r\n57 - الطباطبائى اليزدى ، السيّد محمّد كاظم ، حاشية المكاسب ، قم : دار المصطفى صلى الله عليه و آله لإحياء التراث ، الطبعة الالى ، 1423 ق .\r\n58 - - ، العروة الوثقى ، تعليق : عدّة من الفقهاء العظام ، قم : مؤسسة النشر الإسلامى ، الطبعة الاولى ، 1419 ق .\r\n59 - الطبرسى ، أبو على الفضل بن الحسن ، مجمع البيان في تفسير القرآن ، بيروت : دار الفكر ، 1414 ق .\r\n60 - الطبرى ، محمّد بن جرير ، تاريخ الامم والملوك ( تاريخ الطبرى ) ، قاهره : مطبعة الإستقامة ، 1358 ق .\r\n61 - الطوسى ، محمّد بن الحسن ، إختيار معرفة الرجال المعروف ب « رجال الكشّى » ، تحقيق و تصحيح : محمّد تقى فاضل الميبدى والسيّد ابو الفضل الموسويان ، تهران : سازمان چاپ و انتشارات وزارت فرهنگ و ارشاد اسلامى ، الطبعة الاولى ، 1424 ق .\r\n62 - - ، المبسوط في فقه الإمامية ، تصحيح و تعليق : السيّد محمّد تقى الكشفى ، تهران : المكتبة المرتضوية ، الطبعة الاولى ، الثالثة ، 1378 ق .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n63 - - ، تهذيب الأحكام ، تصحيح و تعليق : على اكبر الغفارى ، تهران : مكتبة الصدوق ، الطبعة الاولى ، 1417 ق .\r\n64 - - ، الخلاف ، قم : مؤسسة النشر الإسلامى ، الطبعة الخامسة ، 1417 ق .\r\n65 - الكركى ، على بن الحسين ( المحقّق الثانى ) ، جامع المقاصد في شرح القواعد ، قم :\r\nمؤسسة آل البيت عليهم السلام لإحياء التراث ، الطبعة الاولى ، 1408 ق .\r\n66 - الكلينى ، محمّد بن يعقوب ، الكافى ، تحقيق : محمّد جواد الفقيه ، فهرست و تصحيح :\r\nيوسف البقاعى ، بيروت : دار الأضواء ، 1413 ق .\r\n67 - الماردينى ، علاء الدين على بن عثمان ، الشهيد بابن التركمانى ، الجوهر النقىّ ، چاپ شده در ذيل « السنن الكبرى للبيهقى » ، بيروت : دار صادر ، بىتا .\r\n68 - المامقانى ، محمّد حسن ، غاية الآمال في حاشية المكاسب ، مع نهاية المقال في تكملة غاية الآمال للشيخ عبد اللَّه المامقانى ، تحقيق : محمّد امينى المامقانى ، قم : مطبعة الصداقة ، الطبعة الاولى ، 1423 ق .\r\n69 - المجلسى ، محمّد باقر ، بحار الأنوار ، بيروت : مؤسسة الوفاء ، الطبعة الثانية ، 1403 ق .\r\n70 - المزنى ، اسماعيل بن يحيى ، مختصر المزنى في فروع الشافعيّة ، تحشيه : محمّد عبد القادر شاهين ، بيروت : دار مكتب العلمية ، الطبعة الاولى ، 1419 ق .\r\n71 - الموسوى البغدادى ، على بن الحسين ( الشريف المرتضى ) ، الانتصار ، قم : مؤسسة النشر الإسلامى ، الطبعة الاولى ، 1415 ق .\r\n72 - الموسوى الخمينى ، السيّد روح اللَّه ( الإمام الخمينى ) ، كتاب البيع ، تهران : مؤسسة تنظيم و نشر آثار الإمام الخمينى ، الطبعة الاولى ، 1421 ق .\r\n73 - الموسوى الخوانسارى ، محمّد باقر ، روضات الجنّات في أحوال العلماء والسادات ، تحقيق : اسد اللَّه اسماعيليان ، قم : مكتبة اسماعيليان ، 1392 ق .\r\n74 - الموسوى السبزوارى ، السيّد عبد الأعلى ، مهذّب الأحكام في بيان الحلال والحرام ، قم :\r\nدفتر آيت اللَّه العظمى السيّد السبزوارى ، الطبعة الرابعة ، 1416 ق .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n75 - النجفى ، محمّد حسن ، جواهر الكلام في شرح شرائع الإسلام ، تحقيق و تعليق : عباس القوچانى ، بيروت : دار إحياء التراث العربى ، الطبعة الاولى ، بىتا .\r\n76 - النجفى الخوانسارى ، موسى بن محمّد ، منية الطالب في شرح المكاسب ، تقريرات المحقّق الميرزا محمّد حسين النائينى ، قم : مؤسسة النشر الإسلامى ، الطبعة الاولى ، 1421 ق .\r\n77 - النراقى ، احمد ، عوائد الأيّام ، تحقيق : مركز الابحاث والدراسات الإسلامية ، قم : مكتب الإعدام الإسلامى ( دفتر تبليغات اسلامى حوزه علميه قم ) ، الطبعة الاولى ، 1417 ق .\r\n78 - النراقى ، المولى محمّد ، مشارق الأحكام ، تحقيق : السيّد حسين الوحدتى الشبيرى ، قم :\r\nمؤتمر المولى مهدى النراقى ، الطبعة الثانية ، 1422 ق .\r\n79 - النورى الطبرسى ، ميرزا حسين ، مستدرك الوسائل ومستنبط المسائل ، بيروت :\r\nمؤسسة آل البيت لإحياء التراث ، الطبعة الثانية ، 1409 ق .\r\n80 - النووى ، محيى الدين بن شرف ، المجموع شرح المهذّب ، تحقيق و تقديم : محمود مطرجى ، بيروت : دار الفكر ، الطبعة الاولى ، 1417 ق .\r\n81 - الهذلى الحلّى ، جعفر بن الحسن ( المحقّق الحلّى ) ، المختصر النافع ، قم : مؤسسة البعثة ، الطبعة الثانية ، 1416 ق .\r\n82 - اليوسفى ، حسن بن ابىطالب ( الفاضل الآبى ) ، كشف الرموز في شرح المختصر النافع ، تحقيق : علىپناه الإشتهاردى ، حسين اليزدى ، قم : مؤسسة النشر الإسلامى ، الطبعة الثالثة ، 1417 ق\r\n\r\n\r\n","description":"","footnote":"","page_name":" 260 ","page_number":260}
  ]