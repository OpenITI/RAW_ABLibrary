[
  {"content":"\r\nترجمه و متن\r\nكتاب\r\nمن لا يحضره الفقيه\r\nتأليف\r\nشيخ صدوق - ابن بابويه\r\nابى جعفر محمد بن على بن الحسين قمّى\r\nمتوفّاى سال - 381 هجرى\r\nجزء چهارم\r\n1367\r\n","description":"","footnote":"","page_name":" 1 ","page_number":1},
  {"content":"\r\nسرشناسه : ابن بابويه ، محمد بن على ، 311 - 381 ق .\r\nعنوان قراردادى : [ من لا يحضره الفقيه . فارسى - عربى 
  ]\r\nعنوان و پديدآور : ترجمه و متن كتاب من لا يحضره الفقيه / تأليف شيخ صدوق - ابن بابويه ابى جعفر محمد بن على بن الحسين قمى ؛ مترجم محمد جواد غفارى .\r\nمشخصات نشر : تهران : دار الكتب الإسلامية ، 1385 .\r\nمشخصات ظاهرى : 6 ج .\r\nشابك ( دوره ) : 5 - 352 - 440 - 964 : ISBN\r\nشابك ( ج . 4 ) : 5 - 349 - 440 - 964 : ISBN\r\nيادداشت : فيپا .\r\nيادداشت : فارسى - عربى .\r\nيادداشت : مترجم جلد دوم و سوم صدر بلاغى و مترجم جلد چهارم الى ششم على اكبر غفارى است .\r\nيادداشت : چاپ قبلى : نشر صدوق ، 1377 .\r\nيادداشت : عنوان عطف : من لا يحضره الفقيه .\r\nيادداشت : عنوان ديگر : ترجمه و شرح من لا يحضره الفقيه .\r\nموضوع : احاديث شيعه - - قرن 4 ق .\r\nشناسه افزوده : غفارى ، على اكبر ، 1303 - 1383 ، مصحح .\r\nرده بندى كنگره 80411385 م 2 الف / 129 BP\r\nرده بندى ديويى : 212 / 297\r\nشماره كتابخانه ملى : 21093 - 85 م\r\nنام كتاب : ترجمه و متن كتاب من لا يحضره الفقيه ( جلد 4 )\r\nمؤلف : محمد بن على ( ابو جعفر الصدوق ) ( ره )\r\nمترجم : على اكبر غفارى\r\nتيراژ : 3000 جلد\r\nنوبت چاپ : اول ناشر\r\nتاريخ انتشار : 1385 ه . ش . سال پيامبر اعظم صلى الله عليه وآله و سلم\r\nصفحه و قطع : 528 صفحه - وزيرى\r\nچاپ : گوهر انديشه\r\nناشر : دارا الكتب الاسلاميه - تهران - بازار سلطانى - 99\r\nتلفن : 55627449 تلفكس : 55620410\r\nحق چاپ براى ناشر محفوظ است\r\nشابك : 5 - 349 - 440 - 964 ISBN : 964 - 440 - 349 - 5\r\nشابك دوره : 5 - 352 - 440 - 964 ISBN 964 - 440 - 352 - 5\r\nكليه مراحل تصحيح ، ترجمه ، مونتاژ و اعراب گذارى تحت نظر مرحوم استاد على اكبر غفارى رحمه الله بوده است .\r\n","description":"","footnote":"","page_name":" 2 ","page_number":2},
  {"content":"\r\n\r\nبِسْمِ الله الرَّحْمنِ الرَّحِيمِ\r\n\r\n( أبواب داوريها و حكومتهاى مربوط به آن )\r\nچه شخصى شايسته است به حكومت و داورى و چه كسى شايستگى ندارد\r\nمؤلَّف اين كتاب ابو جعفر محمّد بن علىّ بن موسى بن بابويه قمّى - رضى الله عنه - گويد :\r\n3216 - احمد بن عائذ - كه خود يكى از راويان ثقه است - از ابى خديجه سالم بن مكرم جمّال روايت كرده كه امام صادق عليه السّلام فرمود : مبادا يكى از شما شيعيان در مورد دادخواهى ، كسى را براى دادرسى نزد حاكم جور برد ، بلكه بنگرد چه كسى در ميان شما با احكام و طرز حكومت ما آشنا مىباشد او را براى رفع خصومت و داورى برگزينيد ، پس حكم را بنزد او برده ، و داورى و قضاوتش را بپذيريد كه من نيز او را بر شما قاضى و داور قرار مىدهم . « نكته : البتّه بايد دانست كه در زبان عرب قضاء و قضي مصدر قضى يقضى\r\n","description":"","footnote":"","page_name":" 3 ","page_number":3},
  {"content":"\r\nآمده است ، و قضاوت به عنوان مصدر و غير آن نيامده ، و اين كلمه حاصل تصرّفات فارسيانه است كه چون بسيار مشهور و مستعمل است ما نيز آن را در اين كتاب به كار برده‌ايم » .\r\n3217 - و معلَّى بن خنيس روايت كرده كه روزى از امام صادق عليه السّلام سؤال كردم معنى اين آيه را * ( إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها وَإِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ ) * ( يعنى : خداوند شما را امر مىكند كه امانتهاى مردم را به صاحبانش بازگردانيد و اگر ميان مردم داورى مىكنيد بعدل حكومت نمائيد ) . ( نساء : 57 ) حضرت فرمود : بر امام است كه آنچه نزد اوست به امام پس از خود ردّ نمايد و امامان مأمورند به عدل حكومت كنند ، مردم نيز موظَّفند كه از آنها تبعيّت و پيروى نمايند .\r\n3218 - عطاء بن سائب از امام سجّاد عليه السّلام نقل كرده است كه فرمود :\r\nهر گاه در زمان حكومت پيشوايان جور واقع شديد به همان احكام صادر از ايشان عمل نمائيد و خود را سر زبانها نياندازيد و مشهور بمخالفت ننمائيد كه موجب هلاكتان مىشود و اگر بتوانيد بين خودتان مطابق احكام ما اهل بيت رفتار كنيد و فصل خصومت نمائيد البتّه اين ، براى شما بهتر است .\r\n3219 - حسن بن محبوب از عبد الله بن سنان از امام صادق عليه السّلام\r\n","description":"","footnote":"","page_name":" 4 ","page_number":4},
  {"content":"\r\nروايت كرده كه فرمود : هر كس از شيعيان كه همكيش خود را در اختلافى بنزد قاضى يا سلطان ستمگر برد ، و آن قاضى به غير حكم خداوند عزّ و جلّ حكمى صادر كند آن مراجعه كننده با قاضى در گناه چنين حكم كردنى شريك خواهد بود .\r\n3220 - حريز از ابو بصير از امام صادق عليه السّلام روايت كرده كه فرمود : هر گاه بين دو نفر بر سر حقّى دعوى بود و يكى از آن دو ديگرى را براى دادرسى و حل اختلاف نزد يكى از دانشمندان شيعه دعوت كرد تا حكم خدا را ميان آن دو جارى كند و دوستش سر باز زد و جز به حكم حاكم جور تن نداد اين شخص بمنزلهء همان كسانى مىباشد كه خداوند عزّ و جلّ در مورد ايشان فرمود : * ( أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَقَدْ أُمِرُوا أَنْ يَكْفُرُوا بِه ) * الآية - نساء : 59 ) يعنى : آيا نمىنگرى به كسانى كه مىپندارند كه به آنچه از جانب خداوند بسوى تو و پيشينيان تو ، فرستاده شده است ايمان آورده‌اند ، و در عين حال مىخواهند كه داورى را نزد حكَّام جور برند و حال آنكه مأمور شده‌اند بدان طاغوت كافر باشند .\r\n\r\n( باب اقسام قاضيان و حكمها )\r\n3221 - امام صادق عليه السّلام فرمود : قاضيان بر چهار دسته‌اند : سه دستهء\r\n","description":"","footnote":"","page_name":" 5 ","page_number":5},
  {"content":"\r\nآنها در آتش و يك دسته از آنان در بهشت مىباشند ، پس امام سه دستهء اوّل را به اين ترتيب معرّفى كردند : اوّل مردى كه حكم به ستم و ناروا مىكند و خود هم مىداند كه چه كرده است پس او أهل دوزخ است ، دوم ، مردى كه حكم به ناروا مىكند ولى نمىفهمد كه حكمش نادرست است او نيز اهل آتش است . سوم مردى كه حكم به حقّ و راستى مىكند ولى خود نمىداند كه چه كرده است يعنى طبق موازين اسلامى حكم نكرده بلكه همين طور به سليقهء خود حكم به صواب كرده است او نيز اهل آتش است ، و امّا چهارم آنكه حكم بحقّ مىكند و خود نيز حقّ و باطل را مىشناسد اين مرد اهل بهشت خواهد بود . بعد امام عليه السّلام فرمود : داورى دو قسم است :\r\nيكى حكم خداوند عزّ و جلّ و ديگرى حكم اهل جاهليّت ، پس هر كس در حكم خداوند عزّ و جلّ خطا كرد ناگزير به حكم اهل جاهليت عمل كرده است و هر آن كس كه در دو درهم به غير آنچه خدا فرموده حكم كند ( هر چند بسيار اندك است ) در اطاعت از خداوند كفر ورزيده و به خدا كافر شده است .\r\n\r\n( خوددارى از حكميّت و داورى )\r\n3222 - سليمان بن خالد از امام صادق عليه السّلام روايت مىكند كه فرمود : زنهار ، از داورى بين مردم بپرهيزيد زيرا قضاوت فقط كار پيشواى عالم به حكم و\r\n","description":"","footnote":"","page_name":" 6 ","page_number":6},
  {"content":"\r\nعادل در ميان مسلمين است مانند پيغمبرى ، يا وصيّ آن پيغمبر\r\n3223 - و امير مؤمنان عليه السّلام به شريح قاضى فرمود : اى شريح در جايى نشسته اى كه در آنجا به جز پيغمبرى يا وصى پيغمبرى ننشيند يا مردى بنشيند شقي و بدبخت ( كه آخرت خود را براى دنياى ديگران از دست مىدهد ) .\r\n\r\n( ناپسندى همنشينى با قاضيان در مجالس قضا )\r\n3224 - محمّد بن مسلم گويد امام باقر عليه السّلام بر من گذشت در حالى كه من در كنار قاضى مدينه نشسته بودم ، فرداى آن روز كه خدمت آن حضرت رسيدم حضرت به من فرمود : آن چه جايى بود كه ديروز نشسته بودى ؟ عرض كردم : فدايت شوم اين قاضى خيلى مرا اكرام مىكند و به من احترام مىگذارد لذا ناچار گاهى نزد او مىنشينم . حضرت فرمود : چگونه مطمئنى كه هر گاه لعنتى از خدا بر او نازل شود گريبانگير تو نشود . و در خبر ديگرى آمده است : كه تو را با ديگران در مجلس ، آن لعنت شامل نشود .\r\n3225 - در خبر ديگرى آمده است كه بدترين جايها ، خانهء فرمانروايانى است\r\n","description":"","footnote":"","page_name":" 7 ","page_number":7},
  {"content":"\r\nكه به حقّ حكم نمىكنند .\r\n3226 - امام صادق عليه السّلام فرمود : گورستان كفّار ( كه محلَّى در جهنم است ) به خدا شكايت كرد از شدّت گرمايش ، خداوند بدان خطاب فرمود : ساكت باش ، جايگاه قاضيان گرمايش شديدتر از آنجاست .\r\n\r\n( باب ناپسند بودن اجرت گرفتن يا ارتزاق از راه داورى )\r\n3227 - حسن بن محبوب از عبد الله بن سنان نقل كرده گويد : از امام صادق عليه السّلام سؤال شد در مورد قاضييى كه در ميان دو شهر و يا دو قريه است و مخارج خود را از اجرت قضاوت ، كه از دولت وقت دريافت مىدارد تأمين مىكند . امام فرمود : اين سحت و حرام است . ( شرح : قاضى حق دارد از بيت المال ، ارتزاق كند ولى حق ندارد براى صدور حكم اجرت بگيرد ) .\r\n\r\n( باب ناروائى در حكم )\r\n3228 - سكونى با سند خود از امير المؤمنين عليه السّلام روايت كرده كه فرمود : دست رحمت خداوند بالاى سر قاضى در حركت است ، پس هر گاه كه قاضى به ناروا حكم كند خداوند دست رحمت از سر او بردارد و او را به خودش واگذار نمايد .\r\n","description":"","footnote":"","page_name":" 8 ","page_number":8},
  {"content":"\r\n\r\n( باب خطا در داورى )\r\n3229 - از ابو بصير روايت شده كه گفت : امام باقر عليه السّلام فرمود : هر كس در دو درهم ( با همه كمى و ناچيزيش ) به خطا و ناروا حكم كند كفر ورزيده است ( شرح : مراد از اين كفر ، كفر طاعت است ) .\r\n3230 - معاوية بن وهب از امام صادق عليه السّلام روايت كرده كه فرمود :\r\nهر قاضى كه بين دو تن داورى كند و راه خطا رود از جايى دور تر از آسمان به زمين سقوط كرده است ( يعنى از درجه قرب خدا آنقدر دور شده كه گوئى جايى دور تر از آسمان به زمين فرود افتاده است ) .\r\n\r\n( ديه و جريمهء خطاى داوران )\r\n3231 - أصبغ بن نباته گويد : امير مؤمنان عليه السّلام فرمود : آنچه را كه داوران در قصاص ( ريختن خون ) يا قطع ( مثل بريدن دست سارق ) اشتباه كنند جريمه اش با بيت المال است . ( نه بر شخص قاضى ) [ روايت مذكور در موردى به كار مىآيد و قابل قبول است كه تمام مقدّمات حكم از نظر تحقيق و دليل و إقرار و ساير شرائط براى قضاوت ، همه و همه از جانب قاضى بدرستى انجام شده باشد ، ولى با اين همه حكم بر خلاف واقع بوده و احقاق حقّ نشده باشد ، نه اينكه هر كس بدون اهليّت و صلاحيّت قضاوتى بكند و آن را هم حكم خدا بخواند ، كه در اين صورت روشن است كه\r\n","description":"","footnote":"","page_name":" 9 ","page_number":9},
  {"content":"\r\nاگر خلافى انجام دهد شخص قاضى مسئول است و جريمه اش را هم خود بايد بپردازد 
  ] .\r\n\r\n( در صورتى كه طرفين دعوا دو تن را حاكم قرار دهند )\r\n3232 - داود بن حصين از امام صادق عليه السّلام پرسيد : كه اگر طرفين دعوى دو تن را حاكم قرار دهند و به حكم آنها راضى باشند ، امّا حكمين كه هر دو آنها عادلند در تعيين حكم اختلاف كنند بايد بقول كداميك عمل كرد ؟ امام فرمود : بايد ديد كداميك در فقه استادتر و دلائلش كافى و كاملتر است و با احاديث ما آشناتر و ترسش از خدا بيش از ديگران است ، حكم او را جارى ساخته و حكم آن ديگر را به حساب آورده نشود .\r\n3233 - و باز داود بن حصين از عمر بن حنظلة از امام صادق عليه السّلام روايت كرده كه سؤال كردم : در مورد دو تن كه اختلافى داشتند و هر كدام شخصى را براى داورى تعيين كردند و هر دو راضى شدند كه به حكم آن دو ، تن در دهند ، امّا آن دو حاكم در بيان حكم و در حديث مأثور از طريق ما اختلاف كردند حضرت فرمود : حكم آنست كه عادلترين و فقيه ترين و راستگوترين آنها در حديث و پارساترين\r\n","description":"","footnote":"","page_name":" 10 ","page_number":10},
  {"content":"\r\nآنها گفته است و به حكم آن ديگر كه در اين مرتبه نيست اعتنا نبايد كرد ، گويد عرض كردم كه هر دوى آنها عادلند و مورد رضايت اصحاب ما هستند و از حيث فضائل و صفات بر هم برترى ندارند ، فرمود : بايد ديد فتوا و حكم كدام يك مبتنى بر آن خبريست كه مورد قبول جماعت اصحاب ما است ، بدان عمل كنيد ، و آن فتوا و حكم كه مبتنى بر خبر شاذّ و نادر و كم طرفدار است ، عمل ننمائيد . ( يعنى بروايت مشهور بين اصحاب عمل كرده غير مشهور را ترك كنيد ) . زيرا خبر مجمع عليه ( يعنى مشهور فتوايى ) بدون شكّ حكم ما است ، و جز اين نيست كه كارها سه دسته هستند : امرى است كه صحّتش روشن است پس بايد پيروى شود ، و امرى است كه ضلالت و گمراهيش آشكار است كه بايد ترك شود و امرى است كه مشكل است ( و واضح و روشن نيست ) كه بايد آن را به خدا واگذاشت . رسول خدا صلَّى الله عليه و آله فرمود : حلال ، واضح است و حرام واضح و امّا شبهات ما بين اين دو ، پس هر كس شبهات را ترك كند از محرّمات نجات يابد ، و هر كس كه به امور شبهه ناك دست آلايد خواهى نخواهى مرتكب محرّمات خواهد شد و از راهى كه خود نداند هلاك خواهد گشت .\r\n","description":"","footnote":"","page_name":" 11 ","page_number":11},
  {"content":"\r\nعرض كردم : پس اگر هر دو خبر از طريق شما مشهور بودند و هر دو را ثقات ، از شما روايت كرده بودند ؟ فرمود : هر كدام كه حكمش با ظاهر كتاب خدا موافق بود و با سنّت رسول خدا سازش داشت و مخالف عامّه بود مورد عمل بايد قرار گيرد ، عرض كردم فدايت شوم يكى از دو خبر را موافق با عامّه ( سنيّان ) يافتيم و ديگرى را مخالف با آنها بكدام خبر تمسّك كنيم ، فرمود : به آن كه مخالف عامّه است زيرا راه رشد در آنست .\r\nعرض كردم فدايت شوم اگر هر دو خبر موافق با آنها بود آنگاه چه كنيم ؟\r\nحضرت فرمود : بايد ديد كدام خبر را بيشتر عمل مىكنند و به آن حكَّامشان مايلترند و قاضىهاشان مورد عمل قرار مىدهند آن را ترك و ديگرى را عمل كرد . عرض كردم اگر حكَّام و قاضيهاشان بهر دو خبر عمل مىكنند چه كنيم ، فرمود آن وقت است كه بايد دست بازدارى تا با امام خود ملاقات كنى و حكم را بپرسى زيرا توقّف در هنگام برخورد با شبهه ها بهتر است از در افكندن خود در مهلكه ها .\r\n\r\n( باب راه و رسم داورى )\r\n3234 - رسول خدا صلَّى الله عليه و آله فرمود : هر كس بداورى ميان مردم\r\n","description":"","footnote":"","page_name":" 12 ","page_number":12},
  {"content":"\r\nمبتلا شد ، در حال ناراحتى فكر و غضب حكمى صادر نكند .\r\n3235 - و امام صادق عليه السّلام فرمود : چنانچه قاضى از كسى كه در طرف راست يا چپش نشسته نظر خواهى كند پس لعنت خدا و فرشتگان و مردم همگى را براى خود خريده است ، چرا از جاى خويش بر نمىخيزد ( يعنى از كرسى قضا ) و آن دو تن را بجاى خود نمىنشاند .\r\nشرح : « اين خبر دلالت صريح دارد كه بايد قاضى خود مجتهد باشد زيرا در صورت عدم اجتهاد است كه از ديگران استعلام حكم مىكند ، و شكَّى نيست كه براى فروع همهء امور حكم معين كردن امرى است غير ممكن و به علاوه بر فرض تنصيص ( تعيين جزء جزء احكام و فروعش ) علم مقلَّد بهمهء آنها محال است و مرتّبا اتّفاق مىافتد كه براى قاضى قضيّه اى پيش مىآيد كه نصّى در بارهء آن نشنيده ، پس واجب است بر او در تمام احوال اعمال نظر كند در تطبيق فروع بر اصول و تفحّص در بارهء دليل ، و كسانى كه جواز قضاء مقلَّد را چندان سخت نمىدانند هنوز مبتلا بقضاء نشده‌اند تا نيك بدانند كه اشتباه مىكنند و أدلَّه اى كه بدان تمسّك مىكنند همه در مقام حرف به كار مىآيد نه عمل » .\r\n3236 - مردى در زمان خلافت امير المؤمنين بر ايشان وارد شد و چند روزى ميهمان آن حضرت بود ، آنگاه دعوائى با كسى عنوان كرد و از حضرت استعلام حكم نمود در صورتى كه قبلا يعنى روز اول عنوان نكرده بود ، حضرت امير عليه السّلام فرمود : آيا\r\n","description":"","footnote":"","page_name":" 13 ","page_number":13},
  {"content":"\r\nتو با كسى مخاصمه اى دارى و بشكايت آمده اى ؟ گفت : آرى ، حضرت فرمود : از نزد ما برو ، زيرا رسول خدا ( ص ) نهى فرمود از اينكه يكى از طرفين دعوى بدون حضور ديگرى ميهمان قاضى باشد .\r\n3237 - امام صادق عليه السّلام فرمود : هر كس بين خود و ديگران انصاف ورزد محتاج به داورى ديگرى نخواهد بود . ( زيرا كه او خود داور خويش است ) .\r\n3238 - و از امير مؤمنان عليه السّلام نقل شده كه رسول خدا صلَّى الله عليه و آله فرموده‌اند : هر گاه دو تن از تو تقاضاى داورى كردند عجله در قضاوت مكن تا از آن ديگرى هم مطالبش را بشنوى ، پس هر گاه چنين كردى ( به حرف هر دو متخاصم گوش كردى ) آنگاه مطلب براى تو روشن مىشود و مىدانى كه بايد چه حكمى بكنى ، امير المؤمنين عليه السّلام فرمود : پس از اين دستور كار داورى بر من بسيار آسان شد و امرى بر من در اين خصوص مشكل نمىنمود ، و رسول خدا صلَّى الله عليه و آله براى او دعا كرد و عرض كرد : بار الها ، امر قضاوت را بر وى آسان ساز و وى را بر فروعاتش آگاه كن .\r\n3239 - و امير مؤمنان عليه السّلام به شريح قاضى فرمود : اى شريح در مجلس قضا با كسى زير گوشى سخن مگو ، هر گاه از جهتى ناراحت شدى و به غضب آمدى از\r\n","description":"","footnote":"","page_name":" 14 ","page_number":14},
  {"content":"\r\nجاى برخيز و در حال غضب و خشم داورى مكن .\r\n3240 - محمّد بن مسلم از امام باقر عليه السّلام روايت كرده كه فرمود : رسول خدا صلَّى الله عليه و آله چنين دستور داد كه از دو تن متخاصم ابتدا آنكه در جانب راست مجلس قضا نشسته شروع به سخن كند و ادعاى خود را باز گويد .\r\n3241 - حسن بن محبوب از عبد الله بن سنان از امام صادق عليه السّلام روايت كند كه فرمود : چون با طرف مرافعه خود بر حاكم يا قاضى وارد مىشدى تو در سمت راست خصمت قرار گيرد .\r\n3242 - رسول خدا صلَّى الله عليه و آله فرمود : هر كس متصدى امر قضا و داورى ميان دو تن مىشود بايد در اشاره و نظر كردن به هر دو طرف متخاصم يكسان باشد يعنى براى هيچ يك خصوصيتى در نشست و برخاست و تعارفات ، فوق ديگرى قائل نباشد .\r\n3243 - و امير المؤمنين عليه السّلام به شريح فرمود : اى شريح بنگر كسانى كه با داشتن تمكَّن در پرداخت بدهى تعلَّل مىورزند و وقتگذرانى و مماطله مىنمايند و\r\n","description":"","footnote":"","page_name":" 15 ","page_number":15},
  {"content":"\r\nبه زور متوسل شده و امروز و فردا كرده و بدهى خود را نمىپردازند بر ايشان سخت بگير و بر آنها كه تمكن دارند و نمىدهند يا كسانى كه به حكَّام رشوه مىدهند تا از پرداخت بدهى سر باز زنند ، دار و درخت و اراضى آنها را در معرض فروش قرار ده زيرا من از رسول خدا ( ص ) شنيدم كه مىفرمود : در صورتى كه مسلمانى پرداخت بدهى خود را بتعويق انداخت در صورتى كه آمادگى براى پرداخت داشته باشد اين ستم است در حق مسلمان طلبكار ، و هر كس كه تهيدست بود و صاحب مال يا خانه يا اثاثيه اى هم نبود ، راهى بر او نيست و بايد طلبكار ، وى را مهلت دهد تا متمكَّن گردد . و فرمود : بدان كه مردم را بر حقّ وادار نمىكند مگر آنكه از باطل بازشان دارد . سپس فرمود ميان مسلمانان بمساوات عمل كن از جهت خوشروئى و خوشگوئى و همصحبتى تا نزديكان اميد بى جا در تجاوزكارى تو نبندند ، و بيگانگان و دشمنان هم از عدل تو مأيوس نشوند ، « و ردّ اليمين على المدّعي مع بيّنة » ردّ قسم بر مدعى صاحب بيّنه كن اين بر خلاف مذهب شيعه است و اصل در مذهب ما آنست كه مدّعى پس از اقامه بينه مجبور به قسم نيست و شايد اين حكم در صورتى باشد كه صحّت دليل مورد ترديد باشد ، چنان كه جمله بعد كه مىفرمايد : « فإنّ ذلك أجلى للعمى و أثبت في القضاء » اين براى روشن شدن مورد تاريك حكم بهتر و براى اثبات حكم قوىتر است ، مؤيّد آنست يا اينكه در جمله سقطى واقع شده مثلا * ( « و ردّ اليمين على المدعى مع عدم البينه » ) * بوده يعنى با نبودن شاهد . و بدان كه مسلمانان هر كدام نسبت به ديگرى عادلند مگر آنكه در مورد حدّى تازيانه خورده و توبه هم ننموده باشد يا آن كس كه به شهادت دادن دروغ معروف شده\r\n","description":"","footnote":"","page_name":" 16 ","page_number":16},
  {"content":"\r\nيا مورد گمان بد است و در موردش سوء ظنّ دارند يا متّهم است ، و زنهار كه از مجلس قضا خستگى نشان دهى و خود را ناراحت يا بى ، همان مجلسى كه خداوند متعال براى آن پاداش قرار داده و بهترين ذخيرهء آخرت را براى كسى كه به حق حكم راند مهيّا ساخته است ، و نيز دستور فرمود : براى كسى كه شاهدانش غايبند مدّتى معيّن كن تا حاضرشان كند و وقتى حاضر شدند تو خود حقّ را معيّن كرده و بستان و به صاحبش باز گردان و اگر حاضرشان نساخت پس بناچار حكم را بر ايشان مطابق موازين صادر نماى ، بعد امام عليه السّلام به شريح تذكر داد كه مبادا حكمى در قصاص يا حدّى از حدود مردم و يا حقّى از حقوق الهى به اجرا گذارى جز اينكه قبلا با من در ميان گذارى ، و نيز زنهار كه با شكم گرسنه در مجلس قضا بنشينى ، مگر چيزى بخورى ، به يارى خداى متعال .\r\n\r\n( در موردى كه بايد به ظاهر حكم كرد )\r\n3244 - يونس بن عبد الرحمن از پاره اى از اساتيدش بازگو كرده كه از امام صادق عليه السّلام سؤال كردم اگر حقّانيت مطلبى با بيّنه و شهود ثابت شد ، آيا قاضى\r\n","description":"","footnote":"","page_name":" 17 ","page_number":17},
  {"content":"\r\nحقّ دارد كه بقول شهود ترتيب اثر دهد و حكم را صادر نمايد ؟ فرمود : پنج چيز است كه بايد به ظاهر آن عمل كنند . 1 - الولايات ( يعنى حق ولايت كه خدايا امام براى هر كس و يا ولىّ طفل قرار داده ) . 2 - و المناكح ( يعنى مسأله زناشويى كه بين مسلمانان مشهور است ) . 3 - ذبايح ( يعنى حلال بودن كشتار مسلمان ) 4 - شهادات ( شهادت دادن بعضى از مسلمانان بر بعض ديگر ) . 5 - أنساب ( يعنى نسبت فرزند به پدر و صاحب فراش مثلا در ارث ) ، پس هر گاه ظاهر كسى پاك و مورد اطمينان بود شهادتش در حق ديگرى جايز است و لازم نيست از ضمير و باطنش جستجو نمائيد .\r\n\r\n( چاره جوئى در فهم حكم )\r\n3245 - در روايت نضر بن سويد است كه روايت را به معصوم مىرساند كه فرمود : مردى سوگند ياد كرده بود كه فيلى را وزن كند يعنى وزن آن را معين سازد و نمىدانست چه كند ، رسول خدا صلَّى الله عليه و آله به او فرمود : فيل را به كشتى ببر و بنگر تا چه مقدار كشتى در آب فرو مىرود و محلش را علامت بگذار ، بعد فيل را از كشتى بيرون آور و آنقدر آهن يا فلزات ديگر مانند روى در آن بريز تا كشتى به همان اندازه در آب فرو رود آنگاه آن فلزات را بيرون آور و آن را وزن كن ( وزن فيل معلوم خواهد شد ) .\r\n","description":"","footnote":"","page_name":" 18 ","page_number":18},
  {"content":"\r\n3246 - در روايت عمرو بن شمر از جعفر بن غالب اسدى كه بيكى از روات مىرساند گويد : دو تن از مسلمانان در زمان عمر بن خطاب همين طور كه در كنار يك ديگر نشسته بودند مردى از جلويشان ردّ شد كه پاى در بند زنجير داشت . يكى از آن دو گفت : اگر وزن اين زنجير فلان مقدار نبود زوجه‌ام سه طلاقه باشد و ديگرى نيز گفت : اگر آن مقدار كه تو گفتى بود همسر من سه طلاقه باشد ، پس هر دو نزد صاحب آن غلام فرارى كه در زنجير بود رفتند و قصّهء خود را باز گفتند و گفتند : كه ما هر دو چنين قسم خورديم ، اين زنجير را از پاى غلام باز كن تا آن را وزن كرده تكليفمان روشن شود ، مولاى غلام نيز گفت : زوجه‌ام مطلَّقه باشد اگر اين بند از غلام برگيرم ، كار دشوار شد و حكايت را نزد خليفه عمر بردند و چاره خواستند ، عمر گفت : اختيار غلام با مولايش باشد حكم را نزد علىّ بن ابى طالب ببريد تا او چه دستور دهد شايد راهى را او در اين مسأله بداند ، پس نزد على عليه السّلام آمدند و قضيه را بازگفتند ، حضرت فرمود : اينكه بسيار آسانست لاوك ( طشت ) و ريسمانى بياوريد ، چون آوردند ، فرمود :\r\nريسمان را در يكى از حلقه هاى زنجير كرده ، ببنديد بعد پاى اين مرد را با همان زنجير در لاوك نهاده آب بر آن بريخت تا پر كرد بعد ريسمان را گرفته آهسته با زنجير از آب\r\n","description":"","footnote":"","page_name":" 19 ","page_number":19},
  {"content":"\r\nبيرون كشيد و بنگريست آب تا چه حدّ در ظرف پائين آمده است آن وقت وزنهء آهنى خواست و در آب لاوك نهاد تا آب به جاى اول خود بازگشت ( زمانى كه قيد و زنجير در آب بود ) بعد فرمود وزنه هايى كه در آب نهاده‌ايد معيّن كنيد كه آن مقدار وزن زنجير خواهد بود .\r\nشيخ صدوق - ره - مؤلف اين كتاب پس از نقل از اين قضيه گويد : مراد آن حضرت آن بود كه راه رهائى از حكم كسانى كه طلاق را به چنين سوگندها جايز مىدانند بمردم بياموزد و الَّا طلاق به قسم اصلا باطل بوده است .\r\nشرح : « در مذهب ما طلاق به قسم باطل است و همچنين سه طلاق در يك مجلس و منظور تعيين وزن زنجير در چنين شرائطى است نه مسألهء صحّت طلاق و عدم آن . »\r\n3247 - احمد بن عائذ از ابو سلمه روايت كند : از امام صادق عليه السّلام سؤال شد كه دو مرد مملوك يعنى غلام زر خريد كه هر يك از جانب ارباب خود در خريد و فروش اختيار تام داشتند و با مال اربابشان داد و ستد مىكردند ميانشان نزاعى رخ داد و كار به زد و خورد كشيد پس هر يك بسوى ارباب آن ديگرى شتافت و غلامش را خريدارى كرد يعنى اين ، غلام آن يك را و آن ، غلام اين يك را از صاحبانشان خريدند ، و بعد هر يك گريبان ديگرى را گرفت و گفت تو غلام منى ،\r\n","description":"","footnote":"","page_name":" 20 ","page_number":20},
  {"content":"\r\nمن تو را از صاحبت خريده‌ام و ديگرى نيز همين را گفت و او را زر خريد صاحب خويش دانست ، اكنون تكليف چيست ؟ امام عليه السّلام فرمود : از آنجائى كه حركت كرده و بسوى ارباب يك ديگر رفته‌اند اندازه گيرى كنند هر كدام نزديكتر بود معلوم است كه معاملهء او زودتر انجام شده و حكم عليه ديگريست ، و چنانچه راه ميان هر دو يك اندازه بود هر دو معامله باطل است و هر يك بندهء ارباب اوّل خويش خواهد بود .\r\n3248 - در روايت ابراهيم بن محمّد ثقفى است كه گويد : دو مرد نزد بانوئى وديعه اى نهادند و گفتند به هيچ يك از ما تنها مده مگر آنكه هر دو با هم باشيم ، پس رفتند و غايب شدند و پس از چندى يكى از آن دو آمد و گفت رفيقم از دنيا رفت خواهش مىكنم وديعهء ما را بر گردان ، زن نپذيرفت و رفت و آمد مرد نزد وى زياد شد زن ناچار براى دفع شرّ وديعه را به او داد . پس از آن ديگرى پيدا شد و تقاضاى ردّ وديعه كرد ، زن گفت : رفيقت آمد و اظهار كرد كه تو از دنيا رفته اى و آن را گرفت ، دادخواهى را نزد عمر بردند . عمر بزن گفت : من نظرى جز اينكه تو ضامنى نمىدهم .\r\nزن گفت : على را بين ما حاكم قرار ده ، عمر رو به على عليه السّلام كرده و گفت : تو\r\n","description":"","footnote":"","page_name":" 21 ","page_number":21},
  {"content":"\r\nميان اين دو حكم كن . على عليه السّلام فرمود : امانت اكنون نزد او موجود است ( و بنا بر روايت كافى « امانت اكنون نزد من است » يعنى بفرض ) ولى شرط شما اين بوده كه هر دو با هم مراجعه كنيد و وديعه را بستانيد اكنون تو تنها هستى برو همراه دوستت بازگرد تا امانت را پس بگيرى و الآن او به تو تنها بدهى ندارد و ضامن چيزى نيست .\r\nچون مرد مأيوس شد ، بيرون رفت . امام عليه السّلام فرمود : در نظر داشتند كه مالى از اين زن به يغما برند .\r\n3249 - عاصم بن حميد از محمّد بن قيس از امام باقر عليه السّلام روايت كرده كه فرمود : در زمان امير مؤمنان مردى دو كنيز داشت كه هر دو حامله بودند و در يك شب زائيدند يكى پسر آورد و ديگرى دختر ، صاحب دختر ، كودك خويش را با پسر آن ديگر عوض كرد و در گهوارهء او خوابانيد و پسر را بجاى دختر خود ببرد . سپس آنكه دختر زائيده بود ادعا كرد كه فرزند من پسر بوده و كودك از آن من است و مادر پسر هم ادعا مىكرد پسر مال من است و قضاوت را نزد على عليه السّلام بردند ، حضرت فرمود : مقدار شير هر بار هر كدام را وزن كنند ، هر كدام از حيث وزن سنگينتر بود پسر از آن اوست .\r\n","description":"","footnote":"","page_name":" 22 ","page_number":22},
  {"content":"\r\n3250 - از امام باقر عليه السّلام روايت شده كه فرمود : مردى در زمان امير المؤمنين بر سر شخصى كوبيد و مرد مزبور ادّعا كرد كه بينائىاش را از دست داده است و بوئى را نيز نمىشنود و زبانش هم از كار افتاده است و قدرت سخن گفتن نيز ندارد ، امير المؤمنين فرمود : اگر راست بگويد بايد سه بار ديه تمام به دو داده شود .\r\nپرسيدند از كجا روشن كنيم كه او راستگو است يا خلاف مىگويد ؟ حضرت فرمود :\r\nاما اينكه ادعا مىكند نمىبيند به اين صورت مشخص مىشود كه به او بگوئيد بخورشيد بنگرد ، اگر چشمانش سالم باشد نخواهد توانست به چشمهء خورشيد بنگرد مگر اينكه مرتّب چشمانش بر هم مىخورد و چنانچه راست بگويد چشمانش بدون هيچ گونه بر هم خوردن به چشمهء خورشيد باز خواهد ماند ، و اما اينكه ادعا كرده كه بوئى نمىشنود سوختهء چخماق به بينى او نزديك سازند چنانچه سالم باشد بوى سوختگى بدماغ او خواهد رسيد و چشمانش اشك آلود خواهد گشت و سر خود را بناچار بسوئى خواهد كشيد ، و اينكه گويد زبانش بند آمده و نمىتواند سخن بگويد ، سوزنى بر زبان او بزنيد اگر خون سرخ بيرون جست زبانش سالم است و اگر خون سياه بيرون آمد\r\n","description":"","footnote":"","page_name":" 23 ","page_number":23},
  {"content":"\r\nراست مىگويد .\r\n3251 - سعد بن طريف از قول اصبغ بن نباته روايت مىكند كه : دختركى را به نزد عمر آوردند و شاهدان شهادت دادند كه وى زنا داده است ، و قصّه از اين قرار بود كه اين دخترك يتيم در خانهء مردى كه سرپرستى او را پذيرفته بود زندگى مىكرد كه زياد به مسافرت مىرفت ، دختر يتيم بزرگ شد و چون زيباروى بود همسر مرد ترسيد كه چون شوهرش از سفر بازگردد او را بزنى بگيرد لذا تدبيرى انديشيد و زنانى را از همسايگان به منزل خويش دعوت كرد و دخترك را نگاه داشتند تا آن زن با انگشت خويش بكارت دخترك را برداشت ، پس هنگامى كه شوهرش از سفر بازگشت از حال دختر پرسيد ، زن گفت : قصه اش اينست كه زنا كرده است و همسايگان را شاهد آورد ، و اين قضيه را به نزد عمر بن الخطاب بردند ، حكم مسأله برايش روشن نشد لذا به علىّ بن أبى طالب ارجاع نمود ، او را نزد على عليه السّلام بردند و قصه را بازگفتند ، حضرت از همسر آن مرد پرسيد : آيا دليلى بر اين مدعا دارى ؟ زن گفت : آرى ، همسايگان همه شاهدند ، حضرت شمشير از غلاف بيرون كشيد و در مقابل نهاد ، آنگاه امر كرد\r\n","description":"","footnote":"","page_name":" 24 ","page_number":24},
  {"content":"\r\nكه هر يك از شاهدان را به اطاقى جداگانه ببرند ، آن وقت عيال مرد را طلبيد و از هر درى با وى سخن گفت و زن جز همان حرف اوّل را باز نگفت و هر چه غير آن را ردّ كرد ، پس حضرت فرمان داد او را به اطاق اوّلش بازگرداندند . بعد يكتن ديگر از شاهدان را طلبيد و خود به زانو نشست و رو به شاهد نموده فرمود : آيا مرا مىشناسى من علىّ بن أبى طالبم و اين شمشير من است ؟ همسر آن مرد هر چه بود گفت ، و به حقّ بازگشت و من او را امان دادم پس تو هم راست بگوى و إلَّا شمشيرم را از خونت رنگين مىسازم ، زن رو به على عليه السّلام ( يا به عمر ) كرده گفت : يا امير المؤمنين راست را مىگويم و امان مىطلبم . امير المؤمنين عليه السّلام فرمود : راست بگوى ، زن گفت : نه به خدا سوگند اين دخترك يتيم كار زشت نكرده است اما زن آن مرد چون جمال و قامت اين دختر را ديد بر شوهر خود ترسيد مبادا به فساد افتد پس دختر را شراب نوشانيد و وى را مست ساخت و ما را صدا زد تا او را نگاه داريم و خود با انگشت بكارت او را برداشت . سخن كه به اينجا رسيد على عليه السّلام صدا به تكبير بلند كرد و دو بار الله اكبر گفت و فرمود : من اوّلين كسى هستم كه پس از دانيال ميان شاهدان جدائى افكندم ، سپس زن را حدّ قذف ( نسبت نارواى ناموسى به كسى دادن ) زد و او و ديگر زنان را كه در اين عمل زشت و جنايت شركت كرده بودند به دادن چهار صد\r\n","description":"","footnote":"","page_name":" 25 ","page_number":25},
  {"content":"\r\nدرهم مهر محكوم و ملزم ساخت ، و زن و مرد را از هم جدا كرد ، و دخترك را به همسرى آن مرد درآورده و از مال مرد براى او مهر قرار داد .\r\nپس عمر بن الخطَّاب توضيح حديث دانيال پيغمبر را از حضرتش تقاضا نمود و حضرت فرمود : آرى ، دانيال كودك يتيمى بود كه پدر و مادر نداشت و پيرزنى عجوز كفالت و سرپرستى وى را به عهده گرفت و او را پرورش داد ، و از سوى ديگر پادشاهى از پادشاهان بنى اسرائيل دو قاضى داشت ، و نيز دوستى بسيار صالح و نيكو روش داشت كه داراى زوجه اى بسيار زيبا بود و گاهگاه نزد پادشاه مىآمد و با او صحبت مىداشت ، تا اينكه پادشاه نيازمند به مردى شد كه بتواند در بعضى از جاها امور را به او بسپارد ، از اين رو با آن دو تن قاضى اين موضوع را در ميان گذاشت و از آنها چنين كسى را خواست . آنها هر دو يك زبان همان مرد صالح را معرّفى كردند ، پادشاه پذيرفت و مرد صالح را بدان سوى فرستاد مرد در هنگام رفتن هر دو قاضى را بر مواظبت از همسرش سفارش كرد ، هر دو پذيرفتند و چون مرد رهسپار مقصد شد هر روز به منزل آن مرد گذر كرده احوال عيال وى را مىپرسيدند و كمكم عشق آن زن در دل آن دو افتاد و با وى در ميان نهادند زن ابا كرد و تندى نشان داد ، به دو گفتند : اگر امتناعورزى ما\r\n","description":"","footnote":"","page_name":" 26 ","page_number":26},
  {"content":"\r\nعليه تو شهادت به عمل منافى عفّت نزد سلطان خواهيم داد تا حكم رجم و سنگسار تو را صادر نمايد ، زن گفت : هر چه مىخواهيد انجام دهيد ، قاضيان نزد پادشاه رفته شهادت به زناكارى آن زن دادند و او نيز نزد شاه داراى آبرو و حسن سيرت و رفتار پاك بود ، شاه بسيار در فكر فرو رفت و اندوهش افزون شد چون به پاكى زن بسيار ايمان داشت بناچار به دو قاضى گفت : كلام شما مورد قبول است لكن سه روز مهلت دهيد تا ترتيب رجم و سنگسار او را بدهم ، و در شهرش جارچى ندا كرد كه مردم براى رجم فلان زن پارسا در فلان روز گرد آئيد كه قاضيان عليه او شهادت بزناى محصنه داده‌اند و حرف در بين مردم منتشر شد و هر كس چيزى مىگفت ، پادشاه با وزيرش در مورد پيدا كردن چاره اى براى روشن شدن درستى و نادرستى اين موضوع مشورت كرد ، وزير گفت : نه ، به خدا سوگند كه چاره و حيله اى سراغ ندارم . اين گذشت تا روز سوم شد و اين آخرين روز مهلت بود كه وزير سوار شد و از كوچه ها مىگذشت ناگهان چشمش بكودكانى افتاد كه پابرهنه مشغول بازى بودند و دانيال در ميان آنها بود و با صداى بلند كودكان را خواند و گفت : بيائيد تا من پادشاه شوم و به يكى ديگر گفت : تو آن زن پارسا باش و فلانى و فلانى آن دو قاضى شاهد ، آنگاه خاكها را جمع كرد و بلنديى\r\n","description":"","footnote":"","page_name":" 27 ","page_number":27},
  {"content":"\r\nبساخت و از چوب نى شمشيرى در دست گرفت و بكودكان گفت : دست اين ( آنكه قاضى شده ) را بگيريد و در گوشه اى پنهانش سازيد - و شخص وزير اكنون ناظر قضيّه است - و باز دستور داد آن قاضى ديگر را هم در جاى ديگرى پنهان نمودند .\r\nآنگاه يكى از آن دو را خواست و گفت : تو بايد راست بگوئى و إلَّا گردنت را با اين شمشير خواهم زد ، گفت : راست خواهم گفت - وزير اكنون مشغول شنيدن است - دانيال گفت : به چه شهادت مىدهى بر اين زن ؟ گفت : شهادت مىدهم كه زنا داده است . گفت : در چه روز ؟ جواب داد : در فلان روز و فلان ساعت ، پرسيد : در كجا ؟ گفت : در فلانجا و فلان محلّ ، پرسيد : با چه كسى ؟ گفت : با فلانى پسر فلانى ، دستور داد او را به جاى خويش بازگردانيد و ديگرى را حاضر كنيد او را به مكان اوّل برده و ديگرى را آوردند پس سؤالات را يكى پس از ديگرى از اين دومى نمود و جوابها مخالف هم بود و همه شنيدند و دانيال فرياد زد « الله أكبر ، الله اكبر » اينان شهادت بدروغ دادند ، سپس دانيال در ميان كودكان فرياد زد كه : « قاضيان شهادت دروغ در بارهء آن زن داده‌اند فردا همه براى سياست قاضيان دروغگو حاضر شويد » ، وزير كه اين ماجرا را ديد خود را به سلطان رسانيد و قصّه را از ابتدا تا انتها براى سلطان بازگو\r\n","description":"","footnote":"","page_name":" 28 ","page_number":28},
  {"content":"\r\nكرد ، پادشاه نيز قاضيان را حاضر ساخت و همانطور آنها را از هم جدا كرد و تك تك بازپرسى نمود و كذب آنها ظاهر شد و امر كرد تا هر دو را بكشتند .\r\n3252 - امام باقر عليه السّلام فرمود : در زمان حكومت امير مؤمنان عليه السّلام جسد كشته اى را در خرابه اى يافتند در جايى كه مردى با كارد خونين بر بالين او بود وى را دستگير كردند تا نزد على عليه السّلام بياورند و مرد هم گفت : من كشته‌ام در اين هنگام شخص ديگرى از راه رسيد و گفت : اين مرد را رها كنيد ، قاتل اين كشته منم ، او را هم دستگير كردند و هر دو را نزد امير المؤمنين عليه السّلام آوردند ، و تمام قصّه را بازگفتند ، حضرت بمرد اوّلى گفت : چه چيز سبب شد كه تو اقرار بكشتن او كردى ؟\r\nگفت : يا على من مردى قصّابم ، در كنار خرابه گوسفندى ذبح كردم و به خرابه رفتم تا براى قضاى حاجت بول كنم كه مصادف با اين قضيّه شدم و با در دست داشتن كارد خونين و وضع ظاهرم هيچ چاره اى نداشتم و فايده اى در انكار نمىديدم . ناچار شدم بگويم كار من است ( تا از آزار قبل از اثبات جنايت در امان باشم ) . حضرت رو به ديگرى كرده گفت : تو چه مىگوئى ؟ جواب داد : من او را كشته‌ام ، حضرت فرمود :\r\nداورى را نزد پسرم حسن ببريد تا او چه حكم كند ، نزد حضرت مجتبى عليه السّلام\r\n","description":"","footnote":"","page_name":" 29 ","page_number":29},
  {"content":"\r\nرفته ، واقعه را بازگفتند . فرمود : مرد اوّل كه گناهى ندارد ، امّا قاتل ، چون همانطور كه يكى را كشته است ديگرى را هم از مرگ نجات داده و خداوند هم مىفرمايد : * ( مَنْ أَحْياها فَكَأَنَّما أَحْيَا النَّاسَ جَمِيعاً ) * هر كس كسى را از مرگ نجات دهد مانند آنست كه همهء مردم را نجات داده است ، پس بر هيچ يك از اين دو چيزى نيست و از بيت المال ديهء مقتول به أولياء وى پرداخت شود .\r\nشرح : « البته چون طبق قواعد ، حقّ قصاص براى ولىّ دم باقى است بايد روايت را حمل بر اين كرد كه ولى دم راضى به ديه شده باشد » .\r\n3253 - و امام باقر عليه السّلام فرمود : « در زمان على عليه السّلام مردى از دنيا رفت و يك پسر و يك غلام زرخريد از خود باقى گذاشت . پس از مرگ وى هر يك ادّعا كردند كه او فرزند و ديگرى غلام او مىباشد ، پس به دادخواهى به نزد على عليه السّلام شدند ، حضرت فرمود : در ديوار مسجد دو سوراخ به اندازهء بيرون كردن سر هر يك باز كنند ، بعد دستور فرمود هر يك سر خود را از سوراخى بيرون كند ، آنگاه به قنبر غلام خود فرمود : شمشير خود را از غلاف بيرون كش ( و آهسته و پنهانى به او گفت : امرى كه مىكنم انجام مده ) آنگاه فرمان داد : بزن گردن غلام را ، غلام پس از\r\n","description":"","footnote":"","page_name":" 30 ","page_number":30},
  {"content":"\r\nشنيدن اين كلام فورى سر خود را كشيد و بدرون برد و غلام بودنش ثابت گشت ، پس حضرت امير عليه السّلام به پسر فرمود من از ريختن خون اين مرد گذشتم و اين غلام را به تو بخشيدم .\r\n3254 - سعد بن طريف ( كه عامّى مىباشد ) از اصبغ بن نباته نقل كرده كه زنى را نزد عمر آوردند كه با پيرمردى ازدواج كرده بود و پيرمرد هنگام همبسترى ، روى سينه زن جان سپرده ، و آن زن پس از حمل پسرى آورده بود و اولاد مرد متوفّى مدّعى بودند كه اين پسر اولاد پدر آنها نيست و شاهدانى بر اين جريان معرّفى كردند . عمر امر كرد كه زن را سنگسار كنند ، در راه به امير المؤمنين عليه السّلام برخوردند زن به على عليه السّلام رو كرده گفت : يا على به من ظلم شده و اين دليل منست ، حضرت فرمود : آن چيست ؟ زن نامه اى به حضرت داده آن را بخواند و فرمود : اين زن شما را از روز تزويج و وقت مواقعه و چگونگى همبسترى زوجش و همهء قضيه آگاه مىكند ، اكنون او را بازگردانيد ، چون فرداى آن روز شد حضرت آن كودك و ساير همسالانش را گرد آورد و دستور داد نشسته بازى كنند و چون گرم بازى شدند صدا زد برخيزيد و بايستيد همگى برخاسته ، ايستادند جز آن كودك كه دستهاى خود را بر زمين نهاد و بكمك دستها\r\n","description":"","footnote":"","page_name":" 31 ","page_number":31},
  {"content":"\r\nبرخاست . پس حضرت اقوامش را خواست و او را جزء وارثان نمود و برادران او را كه افترا به آن زن زده بودن حدّ مفترى زد ، پس عمر پرسيد : شما از كجا اين مطلب را دانستيد و اين كار را كرديد ؟ فرمود : ضعف پدر را در برخاستن كودكش از زمين بكمك دستهايش ، ديدم و شناختم .\r\nشرح : « البتّه عمل امير المؤمنين عليه السّلام براى آن بود كه راهى براى سقوط حكم پيدا كند و آن شبهه اى بود كه از جهت ضعف آن فرزند بدست آورد تا قول او را با اعتبار خارجى تقويت كند و ايجاد شبهه نمايد » .\r\n3255 - و از امام باقر عليه السّلام روايت شده كه فرمود : على عليه السّلام وارد مسجد شد ، با جوانى روبرو شد كه در حال گريستن بود و عدّه اى او را ساكت مىكردند ، حضرت پرسيد : چرا گريه مىكنى ؟ گفت : يا على ، شريح قاضى حكمى كرده كه من نمىدانم با آن چه كنم ؟ پدر من با جماعتى به سفر رفت و همگى آنها سالم از سفر بازگشتند و پدرم بازنگشت ، من سراغ پدرم را از آنها گرفتم گفتند : در راه فوت كرد ، از اموالش پرسيدم گفتند : چيزى باقى نگذاشت ، من آنها را نزد شريح بردم شريح\r\n","description":"","footnote":"","page_name":" 32 ","page_number":32},
  {"content":"\r\nهم ايشان را قسم داد ، همگى قسم ياد كردند و من مىدانم كه پدرم هنگام رفتن مال بسيارى بهمراه داشت . حضرت فرمود : همه را بازگردانيد نزد شريح ، در حالى كه جوان هم با آنها بود ، حضرت پرسيد چگونه ميان اينها حكم نمودى ؟ جواب داد : يا على ، اين جوان ادّعا كرد كه اين جماعت با پدرش به سفر رفته و همه بازگشته‌اند جز پدر او ، از آنها سؤال كردم گفتند : از دنيا رفت ، از اموالش پرسيدم ، گفتند : چيزى باقى نگذاشت ، به جوان گفتم تو شاهدى دارى يا دليلى با تو هست كه پدرت مالى داشته است ؟ گفت :\r\nنه ، من آنها را قسم دادم همگى قسم خوردند كه مالى نداشته است ، حضرت ( ع ) فرمود :\r\nهيهات ! ! در چنين قضيّه اى اين طور حكم مىكنند ؟ شريح پرسيد : پس چگونه بايد حكم كرد ؟ حضرت فرمود : من به زودى حكمى مىكنم ميان آنان كه تاكنون جز داود پيغمبر ( ع ) چنان حكمى نكرده باشد ، بعد فرمود : اى قنبر مأمورين مخصوص را خبر كن و هر يك از اين افراد را به يكى از آنها بسپار . قنبر فرمان را اجرا و بر هر يكتن از آنان يك مأمور مسلَّح گماشت . سپس حضرت رو به آنان كرده فرمود : چه مىگوئيد ؟ آيا فكر مىكنيد من نمىدانم با پدر اين جوان چه كرده‌ايد ؟ اگر چنين باشد كه من سخت كوتاه فكر خواهم بود ، آنگاه فرمود : آنها را از يك ديگر جدا كنيد و چشمانشان را ببنديد همين كار را كردند و هر يك را در پشت و يا كنار يكى از ستونهاى مسجد نگه داشتند\r\n","description":"","footnote":"","page_name":" 33 ","page_number":33},
  {"content":"\r\nو سر و صورتشان را با لباسهايشان پوشاندند . آنگاه كاتب خويش عبيد الله بن ابي رافع را طلبيد و فرمود : دوات و كاغذى حاضر ساز ، و خود در محلّ قضا و كرسى داورى قرار گرفت . مردم در اطرافش گرد آمده بودند . حضرت فرمود : هر گاه من تكبير گفتم شما هم بگوئيد ، سپس بمردم فرمود : راه را باز كنيد ، و بعد يكتن از آنان را صدا زد و در مقابل خود نشاند رويش را باز نمود و به عبيد الله بن أبي رافع گفت : آنچه او اقرار مىكند بنويس . بعد سؤالات را شروع كرده پرسيد : هنگامى كه با پدر اين جوان از منزل خارج شديد چه روزى بود ؟ مرد گفت : در فلان روز و فلان ساعت ، فرمود در چه ماهى بود ؟ ، گفت : در فلان ماه ، فرمود : تا كجا رسيده بوديد كه مرگ او فرا رسيد ؟\r\nگفت : در فلان مكان ، فرمود : در كدامين منزل ؟ گفت : در خانه فلان بن فلان ، فرمود : مرضش چه بود ؟ جواب داد : فلان بيمارى يا درد . فرمود : چند روز مرضش طول كشيد ؟ گفت : اين مدّت . چه كسى پرستارى او را ميكرد و در چه روزى مرد ؟\r\nچه كسى او را غسل داد ؟ چه كسى او را كفن كرد ؟ چه كفنى بر او پوشاندند ؟ چه كسى بر او نماز خواند ؟ و چه كسى او را در قبر نهاد ؟ بعد از شنيدن جواب اين سؤالها\r\n","description":"","footnote":"","page_name":" 34 ","page_number":34},
  {"content":"\r\nحضرت على عليه السّلام تكبير گفت و همهء حاضران تكبير گفتند . از اين ماجرا همسفران ديگر همه بشكّ افتادند و فكر كردند كه آنچه اتّفاق افتاده ، رفيقشان همه را گفته و راز آشكار شده است و عليه خود و ايشان اقرار كرده پس حضرت فرمود : سر و روى او را بپوشانيد و به بازداشتگاه اوّلش ببريد ؛ آنگاه يكى ديگر از آنها را طلبيد و در مقابل خود نشانيد و روى او را باز كرد ، و فرمود : تو فكر مىكنى كه من از ماجرا آگاه نيستم ، گفت : يا امير المؤمنين من يكى از اين جماعت بودم و كشتنش را هم خوش نداشتم ، و بدين كلام اقرار كرد . بعد حضرت يكى يكى را خواست و همه اقرار كردند كه او را كشته‌اند ، سپس حضرت همهء مال را گرفت و اوّلين كسى كه بازداشت شده بود و اقرار نكرده بود نيز اقرار كرد . خونبهاى مقتول و اموالش را از ايشان بستد و به صاحبانش داد .\r\nشريح توضيح قضيّه داود عليه السّلام را از حضرت خواست و حضرت ( ع ) فرمود : داود پيغمبر بكودكانى در راه گذر كرد كه به بازى مشغول بودند و بعضى اسم ديگرى را « مات الدّين » صدا مىزد ، حضرت داود ( ع ) آن طفل را كه بدين نام خوانده مىشد صدا زد و گفت : نام تو چيست ؟ گفت : مات الدّين . داود پرسيد چه كسى بر\r\n","description":"","footnote":"","page_name":" 35 ","page_number":35},
  {"content":"\r\nتو اين نام را نهاده است ؟ گفت : مادرم ، داود به مادرش مراجعه كرده گفت : اسم فرزندت چيست ؟ جواب داد : مات الدّين ، فرمود : چه كسى اين اسم را براى او انتخاب كرده گفت : پدرش ، پرسيد چرا ؟ زن گفت : پدر اين كودك در حالى كه من او را حامله بودم با رفقايش به سفر رفت ، جماعت برگشتند و پدر اين كودك نيامد ، و چون جوياى حال او شدم گفتند : از دنيا رفت ، گفتم : اموالش چه شد ؟ گفتند : مالى باقى نگذاشت ، پرسيدم آيا وصيّتى كرد ؟ گفتند : آرى ، گمان داشت كه آبستن هستى ، وصيت كرد چنانچه خدا فرزندى از عيالم به من داد ، به او بگوئيد نامش را چه دختر باشد چه پسر « مات الدّين » بگذارد و من نام اين فرزند را بنا به وصيّت پدرش مات الدّين نهادم ، داود عليه السّلام از زن سؤال كرد : آيا رفقايش را كه با او همسفر بودند مىشناسى ؟ زن گفت : آرى ، فرمود : مرده‌اند يا زنده گفت : همه زنده هستند ، گفت :\r\nمرا نزد آنها ببر ، با يك ديگر به پيش آنها رفتند و داود ( ع ) همهء آنها را از خانه هايشان بيرون كشيد و چنين حكمى بين آنها جارى نمود ، سپس مال و خونبها را گرفته به همسر و فرزند مقتول داد ، آنگاه داود عليه السّلام به آن زن فرمود : از اين پس فرزندت را عاش الدّين بنام ،\r\n","description":"","footnote":"","page_name":" 36 ","page_number":36},
  {"content":"\r\nولى آن افراد كه در زمان امير المؤمنين عليه السّلام بودند در تعيين مقدار مال پدر آن جوان با جوان اختلاف كردند ، و گويند : امير المؤمنين عليه السّلام با قرعه به طرز مخصوصى بمسأله پايان داد .\r\n3256 - حضرت امير عليه السّلام در باره زنى كه ادّعا مىكرد شوهرش با كنيز وى بدون اجازهء او همبسترى كرده است ، از مرد پرسيد : چه مىگوئى ؟ مرد گفت : من بدون اذن خود همسرم يعنى صاحب كنيز با او همخوابه نشدم ، حضرت بزن گفت : اگر تو راستگو درآمدى شوهرت را رجم و سنگسار خواهيم كرد و اگر دروغگو بودى به تو حدّ مفترى خواهيم زد ، در اين هنگام اقامهء نماز گفته شد و حضرت به نماز ايستاد ، زن در نماز فكر كرد كه اگر ثابت شود بدون اذن او شوهرش با كنيز همبستر شده ، رجم خواهد شد و چاره اى جز رجم نيست و اگر دروغش ثابت شود حدّ تازيانه اش حتمى است ، لذا پس از نماز از مسجد خارج شد و ديگر به امير المؤمنين عليه السّلام مراجعه ننمود و حضرت هم از وى نپرسيد .\r\n3257 - دو مرد نزد على عليه السّلام آمده و شهادت دادند كه اين مرد زره اى\r\n","description":"","footnote":"","page_name":" 37 ","page_number":37},
  {"content":"\r\nدزديده است ، مرد لابه كنان قسم ياد مىكرد كه اينان دروغ مىگويند و شهادتشان درست نيست و پيوسته مىگفت : اگر رسول خدا صلَّى الله عليه و آله بود من حدّ نمىخوردم ، و دستم قطع نمىشد . حضرت فرمود : چرا ؟ مرد گفت : براى اينكه به او وحى مىرسيد كه من بىتقصير و از اين تهمت مبرّا هستم و مرا كارى نمىكرد ، حضرت چون قسم او را ديد دو مرد شاهد را طلبيد و گفت : از خدا بترسيد و دست اين مرد را بناروا قطع نكنيد و آنها را نيز قسم داد ، پس فرمود : اكنون يكى از شما دست او را نگهدارد و آن ديگرى دست او را قطع كند . چون آنها در محلّ اجراى حكم بردند مردم ازدحام كردند و درهم ريختند و آن دو شاهد در ميان مردم پنهان شده ، فرار كردند .\r\nآنگاه مردى كه مورد اتّهام بود بنزد امير المؤمنين آمده عرض كرد : اگر اينان راست مىگفتند معنى نداشت كه در ميان مردم و ازدحام مرا رها كرده و فرار كنند ، حضرت فرمود : هر كس آن دو را بيابد و حاضر كند كارى با آنها بكنم كه موجب عبرت ديگران شود .\r\n\r\n( ممنوع شدن از مال و ورشكستگى )\r\n3258 - أصبغ بن نباته گويد : امير المؤمنين عليه السّلام فرمان داد تا جوان\r\n","description":"","footnote":"","page_name":" 38 ","page_number":38},
  {"content":"\r\nمفسد و غير درست كارى را از تصرّف در مالش ممنوع كنند تا بعقل آيد ، و نيز حكم فرمود كه در مورد دين بدهكارى كه در دادن بدهى خود تعلَّل مىكند او را زندان كنند تا نداشتن و افلاس يا احتياجش روشن شود بعد رهايش كنند تا مالى بدست آورد ، و نيز دستور فرمود مديونى را كه با طلبكارانش امروز و فردا مىكند بازداشت نمايند و آنگاه اموالش را بين طلبكارانش تقسيم كنند و اگر راضى نشد بفروشند و طلب دائنين را بپردازند .\r\n3259 - ابو ايّوب گويد : از امام صادق عليه السّلام سؤال كردم : مردى كه دين ( بدهى ) خود را به عهدهء ديگرى حواله كرده و او پذيرفته است آيا حق دارد پس از قبول محال عليه و محتال ( طلبكار ) حواله را بازگرداند ، فرمود : حق برگشت حواله را ندارد مگر در صورتى كه محال عليه قبل از حواله تنگدست و ورشكسته بوده و دائن نمىدانسته است .\r\n\r\n( باب شفاعت در احكام )\r\n3260 - سكونى باسناد خود روايت كند كه امير المؤمنين عليه السّلام فرمود :\r\nكسى از شما نمىتواند بعد از ثبوت جرمى كه موجب حدّ است نزد امام از مجرم شفاعت\r\n","description":"","footnote":"","page_name":" 39 ","page_number":39},
  {"content":"\r\nكند زيرا در صورت ثبوت جرم امام نمىتواند شفاعت را بپذيرد ، اما آنچه هنوز نزد شهود ( واسطه ها ) است و براى امام ثابت نشده اشكال ندارد كه شفاعت مجرم بنمائى البتّه در صورتى كه او را پشيمان ديدى و امّا آنچه حدّ شرعى معيّن ندارد مانعى ندارد تا به امام نرسيده شفاعت كنى در حالى كه مجرم خود رجوع از جرم كرده باشد و نيز شفاعت در بارهء حقّ مسلمان يا غير مسلمانى مكن مگر با اجازهء صاحب حقّ .\r\n\r\n( مواردى كه حكم مجرم زندان مىشود )\r\n3261 - صفوان بن مهران از عامر بن سمط از علي بن الحسين عليهما السّلام روايت كند در بارهء مردى كه با خواهر خود زنا كرده بود فرمود : حكم آنست كه يك ضربت با شمشير آخته به دو زنند تا هر كجا رسيد ، رسيد ، اگر احيانا زنده ماند زندانش اندازند تا مرگش فرا رسد .\r\n3262 - سكونى مسندا نقل كرده است كه امير مؤمنان على عليه السّلام در بارهء حكم اربابى كه بندهء خود را بكشتن مردى فرمان داده و غلام اجرا كرده بود فرمود : مگر جز اينست كه بنده در دست مولاى خود چون افزار ( شمشير - شلاق ) است يعنى اختيارى ندارد ؟ و لذا بايد مولى را كه فرمان داده كشت و مباشر قتل كه غلام\r\n","description":"","footnote":"","page_name":" 40 ","page_number":40},
  {"content":"\r\nبوده زندان ابد كرد .\r\nشرح : « ظاهر اين روايت با خبرى كه از زرارة بن اعين از امام باقر عليه السّلام در تهذيب و كافى نقل شده معارض است زيرا در آن خبر چنين آمده : مردى كه ديگرى را امر به كشتن شخصى كرده بود ، مباشرش را مىكشند و آمر را بزندان مىافكنند تا بميرد . و براى توجيه خبر سكونى مطالبى گفته‌اند كه در نظر حقير هيچ كدام مبتنى بر اصل صحيحى نيست ، و آنچه به نظر مىرسد سقطى است كه در خبر زرارة واقع شده هم در كتاب كافى و هم در كتاب تهذيب و آن لفظ « حرّا » بعد از « رجلا » است و اصل در خبر زرارة اين بود كه « في رجل أمر رجلا حرّا بقتل رجل فقتله » و در اين صورت ميان اين دو خبر تعارضى ديده نمىشود زيرا در خبر سكونى « أمر عبده أن يقتل رجلا فقتله » بوده است و در اين خبر « أمر رجلا حرّا بقتل رجل » فرق عبد و آزاد واضح است ، و دليل بر آنچه گفتيم روايت صدوق عليه الرحمه است از زرارة ( در باب القود و مبلغ الدية ) كه اين طور روايت كرده « في رجل أمر رجلا حرّا أن يقتل رجلا فقتله » . ) *\r\n3263 - سكونى گويد : سه تن را نزد امير المؤمنين عليه السّلام آوردند كه يكى از آنها مردى را نگهداشته بود تا ديگرى آن را بقتل رساند ، و سومى نيز نظاره مىكرده يا مواظب اطراف بوده ( ديده بانى نموده ) است ، امير المؤمنين عليه السّلام دستور داد :\r\nچشمان شخص ديده بان را درآورند ، و كسى كه شخص را براى كشتن نگه داشته ، تا روز مرگش در زندان افكنند ( همچنان كه او مقتول را تا دم مرگ نگهداشته بود ) و آن را كه مباشر قتل بوده بكشند .\r\n3264 - در روايت حمّاد بن عيسى از حريز است كه امام صادق عليه السّلام\r\n","description":"","footnote":"","page_name":" 41 ","page_number":41},
  {"content":"\r\nفرمود : جز سه كس را در زندان ابد نگه ندارند اوّل آنكه مردى را مأمور كرده تا ديگرى را بكشد ، دوم زنى كه مرتدّ شده يعنى از اسلام برگشته است ، و سوّم دزدى كه بعد از بريدن دست و پا در نوبت اوّل و دوّم ، براى بار سوّم نيز دزدى كند اين هر سه حكمشان حبس أبد است .\r\n3265 - عبد الله بن سنان از امام صادق عليه السّلام روايت كرده كه فرمود :\r\nامام مسلمين بايد در روز جمعه و روزهاى عيد فطر و عيد قربان زندانيانى را كه براى بدهى بزندان افتاده‌اند با مأمورينى براى شركت در نماز جمعه و عيدين بمصلَّا فرستد و پس از انجام فريضه بزندان باز گرداند .\r\n3266 - و در روايت احمد بن محمّد بن خالد برقى است كه امير المؤمنين عليه السّلام فرمود : بر امام واجب است كه علماى زشتكار و فاسق و طبيبان بىاطَّلاع از طبّ و كسانى كه مفلس شده‌اند امّا هنوز از اين و آن اخّاذى مىكنند و بر بدهى خود مىافزايند ( كه كارشان نوعى كلاهبرداريست ) حبس نمايد .\r\nو نيز فرمود : ظلم است اگر امام كسى را كه حدّ شرعى زده است بزندان افكند .\r\n","description":"","footnote":"","page_name":" 42 ","page_number":42},
  {"content":"\r\n\r\n( باب صلح )\r\n3267 - رسول خدا صلَّى الله عليه و آله فرمود : در مرافعات مدّعى بايد دليل داشته باشد و كسى كه بر عليه او ادّعا شده قسم بخورد ، و هر گونه صلحى ميان مسلمانان جايز است جز صلحى كه حرامى را حلال ، و حلالى را حرام گرداند .\r\nشرح : « مقصود اين است كه آن صلح حرام مطلق را حلال ننمايد و حلال مطلق را نيز حرام نگرداند ، و گر نه چنانچه عقدى سبب حلال شدن پسر و دخترى كه قبلا نامحرم بوده‌اند شود صحيح است ولى شراب كه مطلقا حرام است اگر چه نام ديگرى رويش بگذارند حلال نخواهد شد يعنى : شرابى را بعنوان سر كه با ديگرى صلح كنند جايز نيست » .\r\n3268 - علاء از محمّد بن مسلم از امام باقر عليه السّلام روايت كرده در مورد دو شخصى كه هر يك نزد ديگرى گندم داشتند و هيچ كدام مبلغ آن را نمىدانستند ، بعد هر يك حقّ خود را بمبلغى كه نزد رفيقش داشت با او صلح كرد و يك ديگر را ابراء كردند . حضرت فرمود : اگر هر دو واقعا راضى باشند و از طيب نفس صلح كنند اشكالى ندارد .\r\n3269 - على بن حمزه گويد : به امام هفتم عليه السّلام عرض كردم : مردى\r\n","description":"","footnote":"","page_name":" 43 ","page_number":43},
  {"content":"\r\nيهودى يا مسيحى چهار هزار درهم نزد من داشت و مرد ، آيا من مىتوانم بدون اينكه از اصل مبلغ به ورثه اش اطَّلاع بدهم طلب مرد يهودى را با مقدارى مال با آنها صلح كنم ؟ امام عليه السّلام فرمود : جايز نيست مگر اينكه تمام مبلغ بدهيت را به ايشان بگوئى و اگر به كمتر راضى شدند اشكالى ندارد .\r\n3270 - أبان بن عثمان از محمّد بن مسلم از امام باقر عليه السّلام روايت كند : مردى بدهى مدّت دارى به ديگرى دارد ، طلبكار مراجعه كرده گويد فلان مقدار از طلب مرا نقدا بپرداز و بقيّه را به تو مىبخشم ، يا اينكه مقدارى از طلب مرا نقدا و بقيّه را مدّت طولانىتر بپردازد ، آيا در اين دو صورت اشكالى هست ؟ حضرت فرمود : من اشكالى نمىبينم به شرط آنكه به رأس المال ( سرمايه ) چيزى اضافه نكند زيرا خداوند مىفرمايد : * ( فَلَكُمْ رُؤُسُ أَمْوالِكُمْ لا تَظْلِمُونَ وَلا تُظْلَمُونَ ) * ( بقره - آيهء 279 ) . يعنى :\r\nبراى شما اصل سرمايهء اوّليه شماست نه شما به كسى ظلم مىكنيد و نه ظلم خواهيد شد .\r\n3271 - حلبى گويد : امام صادق عليه السّلام در بارهء مردى كه پيمانه اى چند از گندمى براى آسيا كردن به مبلغ معيّنى با آسيابان قرار كرده است و پس از آرد\r\n","description":"","footnote":"","page_name":" 44 ","page_number":44},
  {"content":"\r\nكردن گندمها ، وجه را با پيمانه اى گندم به همان قيمتى كه با هم توافق كرده بودند به آسيابان داده است . فرمود : عيبى ندارد اگر چه آرد را هم قيمتگذارى نكرده باشند .\r\n3272 - حسن بن محبوب از علاء از محمّد بن مسلم روايت كرده كه گفت :\r\nشنيدم امام باقر عليه السّلام فرمود : من روزى نزد يكى از قاضيان مدينه بودم دو مرد به او مراجعه كردند ، يكى گفت : من از اين شخص چهارپائى براى رفتن بفلان محلّ كرايه كرده بودم و چهارپايش نتوانست مرا بدان جا برساند و واماند ، قاضى از صاحب چهار پا سؤال كرد : آيا او را به آنجا كه مىخواسته نرسانده اى ؟ گفت : نه ، ميان راه مركوب وامانده شد و نتوانست به مقصد برسد ، قاضى گفت : حق گرفتن كرايه ندارى چون آنجا كه قرار گذاشتى او را نرسانده اى ، حضرت مىفرمايد : من آنكه مال را كرايه كرده بودم طلبيدم و گفتم بر تو جايز نيست حقّ آن مقدار از راه را كه تو را برده است به دو ندهى و به ديگرى نيز گفتم تو هم حقّ ندارى براى آن مقدارى كه نبرده اى طلب اجر كنى و هر دو با هم صلح كردند .\r\n3273 - محمّد بن على الحلبى گويد : من نزد قاضى بودم امام باقر عليه السّلام\r\n","description":"","footnote":"","page_name":" 45 ","page_number":45},
  {"content":"\r\nهم آنجا بود ، دو مرد آمدند و يكى از ايشان اظهار كرد من از اين مرد شتر اجاره كرده‌ام تا متاع مرا به يكى از معادن برساند و شرط كرده‌ام كه در روز معيّن مرا وارد معدن كند زيرا در آنجا در آن روز بازارى است كه مىتوانم متاعم را بفروشم ، و چون مىترسم در روز معيّن نرسم و بازار از دست برود و زيان ببينم لذا شرط كرده‌ام كه اگر تا روز معيّن مرا نرساند براى هر روزى كه عقب افتد مقدارى از اجرت را كم كنم ، و اين مرد چندين روز مرا دير رسانيده است . قاضى گفت : اين شرط باطل است و تمام اجرت را بايد بپردازى ، چون مرد برخاست امام باقر عليه السّلام رو به من كرده و گفت :\r\nشرطش باطل نيست و جايز است مادامى كه همهء كرايه را از بين نبرد .\r\n3274 - عبد الله بن مغيره از چند تن از اصحاب ما از حضرت صادق عليه السّلام نقل كرده است كه : دو مرد دو درهم داشتند يكى مىگفت هر دو از آن منست و ديگرى مىگفت از آن هر دوى ماست ، حضرت فرمود : امّا آنكه مىگويد از آن هر دوى ما است خود اقرار كرده كه يك درهم از آن او نيست پس درهم ديگر را بين خود تقسيم كنند .\r\n","description":"","footnote":"","page_name":" 46 ","page_number":46},
  {"content":"\r\n3275 - عبد الله بن مسكان از سليمان بن خالد روايت كرده كه گفت : از امام صادق عليه السّلام سؤال كردم از دو مرد كه هر دو با هم در مالى شريك بودند مقدارى از مال موجود بود و مقدارى در دست اين و آن ، اين دو شخص هر دو قسمت را ( موجود و غايب ) را به تساوى ميان خود تقسيم كردند ، و سهم غايب يكى از اين شركاء ( آنچه در دست ديگران بود ) ضايع شد و از بين رفت ، امّا ديگرى همه را وصول كرد ، آيا بايد اين شريك ضرر ديگرى را از وصولى خود جبران كند و مال از بين رفته نصيب او هم هست ؟ فرمود : آرى ، نبايد مال يك نفر از شركاء فقط از بين برود ، آنچه از بين رفته مال او هم بوده است .\r\n3276 - ابو جميله از سماك بن حرب از ابن طرفه روايت كرده كه دو مرد بر يك شتر ادّعا مىكردند و هر دو بيّنه و شاهد داشتند امير المؤمنين عليه السّلام ( چون صاحب يد مشخّص نبود ) بين هر دو صلح داد كه هر كدام مالك نصف آن باشد .\r\n( مراد از صاحب يد آن كس است كه ما در تصرّف اوست ) .\r\n3277 - حسين بن أبي العلاء از اسحاق بن عمّار از حضرت صادق عليه السّلام روايت كرده كه دو نفر مرد يكى سى درهم و ديگرى بيست درهم نزد\r\n","description":"","footnote":"","page_name":" 47 ","page_number":47},
  {"content":"\r\nشخصى فرستادند كه براى هر يك لباسى بخرد ، آن مرد دو دست لباس خريدارى كرد و فرستاد ، آن دو تن نشناختند كه كداميك از لباسها از آن سى درهمى و كدام از آن بيست درهمى است ، حضرت فرمود : هر دو لباس را بفروشند و سه پنجم مبلغ را به سى درهمى و دو پنجم را به بيست درهمى دهند ، اسحاق بن عمّار گويد : اگر آنكه بيست درهم فرستاده به صاحب سى درهم بگويد : هر كدام لباسها را كه تو مىخواهى اختيار كن و آن ديگر براى من بماند چطور است ؟ فرمود : در اين صورت انصاف داده است .\r\n3278 - سكونى از امام صادق از پدرش عليهما السّلام نقل كرده كه شخصى دو دينار نزد كسى وديعه نهاد و شخصى ديگرى يك دينار نزد همان كس به امانت گذاشت و از اين دينارها يكى تلف شد . حضرت فرمود : يك دينار به شخص اوّل دهند و از دينار ديگر نيز با او به نصف شريك است .\r\n3279 - صباح مزنى بسند مرفوع نقل كرده كه دو تن نزد امير المؤمنين عليه السّلام آمده يكى از ايشان گفت : يا امير المؤمنين ، با اين مرد در صبحانه هم غذا شدم من سه گردهء نان آوردم و او پنج گرده و با هم مشغول خوردن بوديم كه مردى بر ما\r\n","description":"","footnote":"","page_name":" 48 ","page_number":48},
  {"content":"\r\nگذشت ، او را به صحابه دعوت كرديم اجابت نموده با ما مشغول خوردن شد چون فارغ شديم وى هشت درهم در سفره نهاد و رفت . من برفيقم گفتم با هم نصف مىكنيم او نپذيرفت و گفت : مطابق سهميه نانها كه داشتيم تقسيم مىكنيم ، حضرت فرمود : برويد و با يك ديگر صلح كنيد ( يعنى مسألهء قابلى نيست ) . مرد گفت : اين مرد حاضر نيست بيش از سه درهم به من بدهد و مىخواهد پنج درهم از آن را براى خود بردارد ، شما ميان ما حكم بفرمائيد . حضرت فرمود : اى بندهء خدا آيا مىدانى سه گردهء نان اگر هر يك سه قسمت شود نه قسمت خواهد شد ؟ گفت : آرى ، حضرت فرمود : مىدانى پنج گردهء نان را هر يك سه قسمت كنيم پانزده قسمت مىشود گفت : آرى ، فرمود پس ( رويهم 24 سهم مىشود كه هر يك هشت سهم خورده‌ايد ) و تو از نه قسمت خود هشت سهم خورده اى و يك سهم بميهمان داده اى و رفيقت از پانزده سهمش هشت سهم را خود خورده و هفت سهم به ميهمان داده است ، پس يك درهم سهم توست و هفت درهم سهم رفيقت . يكدرهم تو برادر و هفت درهم به رفيقت ده .\r\n","description":"","footnote":"","page_name":" 49 ","page_number":49},
  {"content":"\r\n\r\n( باب عدالت )\r\n3280 - عبد الله بن أبى يعفور گويد : به امام صادق عليه السّلام عرض كردم عدالت شخص ، ميان مسلمانان با چه ميزان شناخته مىشود تا قبول شهادتش بر له و يا عليه آنها جايز باشد ؟ فرمود : ظاهر نبودن عيبى كه منافى عدالت باشد ، و پاكدامنى و خوددارى در مقام خوردن و شهوت و دست نيازيدن به مال غير و نگهدارى زبان از ناشايست و نابايست ، و اينها همه شناخته مىشود به ترك كبائرى كه خداوند وعدهء آتش بدان داده است ، مثل شرابخوارى و عمل منافى عفّت و رباخوارى ، و آزار پدر و مادر ، و فرار از جبههء جنگ بدون اذن امام ، و ساير كارهاى مانند اينها ، و آنچه بر همهء اينها دليل است آنست كه از زشتىها چنان خود را محفوظ نگهدارد كه بر مسلمانان حرام باشد پاره اى از لغزشها و اشتباهات را در غيبتش بازگويند و يا از باطنش تفتيش كنند و بر آنها واجب باشد كه در همه جا از او دفاع كنند يعنى اگر كسى نسبت ناروائى به او داد از حقّش دفاع كنند و عدالتش را بر ديگران گوشزد نمايند ، و او را متعهّد به حضور\r\n","description":"","footnote":"","page_name":" 50 ","page_number":50},
  {"content":"\r\nاوّل وقت در جماعت نمازهاى پنجگانه ببينند و جز در مواقع عذر ، او را از نماز غايب نبينند ، و چون مداومت و حضور وى به نمازهاى پنجگانه در جماعت ديده شد ، وقتى از حال او از همگنان و هم محلَّىهايش پرسيده شود خواهند گفت : ما جز خير و خوبى و صلاح از وى سراغ نداريم ، همه وقت مواظب نماز و مراقب اوقات آن است و در مسجد حضور دارد ، اين چيزها موجب مىشود كه شهادت و عدالتش ميان مسلمانان جايز و ثابت باشد ، و اين براى آنست كه نماز خود ساترى است از زشتكاريها و عيبها و كفّارهء گناهان و بزهكاريهاست ، آخر چگونه كسى مىتواند شهادت دهد به نماز خواندن كسى كه به مسجد و جماعت حاضر نمىشود و حضور و شركت در جماعت مسلمانان را متعهّد نيست ، و اساسا نماز جماعت براى اين آمده تا نماز خوان از تارك الصّلاة معلوم باشد و آنكه مراقب اوقات نمازش هست از آنكه نمازش را ضايع و در غير وقت مىخواند معلوم و جدا بشود و چنانچه اين نبود از كجا مىشد كسى بصلاح و خوبى ديگرى شهادت دهد زيرا آنكه نماز با مسلمانان نمىخواند چه خير و خوبى در اوست ، آرى رسول خدا وقتى تصميم گرفت كه بر سر كسانى كه به نماز جماعت حاضر نمىشدند خانه شان را آتش زند ، با اينكه در ميان آنها كسانى بودند كه نماز مىخواندند امّا فرادى و در خانهء خود ، از آنها قبول نمىكرد ، چگونه پذيرفته شود عدالت يا شهادت\r\n","description":"","footnote":"","page_name":" 51 ","page_number":51},
  {"content":"\r\nكسى كه خداوند و پيامبرش حكم بسوزانيدن خانهء او بر سرش كرده‌اند ، براستى كه رسول خدا صلَّى الله عليه و آله مىفرمود : پذيرفته نيست نماز كسى كه در مسجد مسلمين به نماز حاضر نشود مگر از جهت مرض يا علَّتى ديگر .\r\n\r\n( باب آنكه شهادتش ردّ و آنكه شهادتش پذيرفته شود )\r\n3281 - عبيد الله حلبى گويد : از امام صادق عليه السّلام سؤال كردم چه كسانى شهادتشان پذيرفته نيست ؟ فرمود : آنكه گمان بد در بارهء او برده شود ، و آنكه در دينش متّهم باشد ، ديگر آنكه در قبول شهادتش نفعى عائدش بشود ، و شهادت آنكه ميان او و مدّعى عليه يعنى متّهم دشمنى باشد ، راوى گويد : سؤال كردم پس فاسق و خائن چه ؟ حضرت فرمود : اين دو همان كسانى هستند كه گمان بد در باره ءشان برده مىشود ، و در دينشان متّهمند .\r\n3282 - در حديث ديگرى ( ظاهرا از سماعه است ) امام صادق عليه السّلام فرمود : شهادت و گواهى « مريب » آنكه مورد شكّ باشد مثل : غلام نسبت به اربابش ، و نيز سائل به كف نسبت به بذلكننده اش يا دشمن نسبت به دشمنش يا دافع مغرم مانند شهادت كسى كه اگر جرم ثابت شود او هم بايد غرامت بدهد مثلا شهود بگويند كه جنايت روز پنج شنبه اتفاق افتاده است و عاقله ( كسانى كه بايد خونبهاى قتل خطا را بپردازند ) شهادت دهند كه در روز جمعه بوده است كه اين موجب شود دفع غرامت از عاقله بنمايد و نيز شهادت اجيران و خدمتكاران و بندگان نسبت به\r\n","description":"","footnote":"","page_name":" 52 ","page_number":52},
  {"content":"\r\nصاحبانشان .\r\n( اينها در موارديست كه جاى سوء ظن باشد و إلَّا در عدم سوء ظن و بودن يقين براستى آنها مىتوان ترتيب اثر داد ) و شهادت شريك بر له شريكش ، و شخص متهم و شاگرد يا نوكر نسبت به استاد يا اربابش ، و شهادت ميگسار و شطرنج باز و نرد باز و شهادت هر كس كه با نوعى قمار سر و كار دارد . پس هيچ يك از اينها شهادتشان مورد قبول نيست چون مورد ترديد هستند .\r\n3283 - على بن اسباط از محمّد بن الصلت روايت كرده است كه گفت : از حضرت رضا عليه السلام سؤال كردم : چند تن رفيق و همراه بودند كه دزد قافله آنها را زد ، و دزدان دستگير شدند ، پس پاره اى از آنها بر له پاره اى ديگر ، شهادت داد ( يعنى اهل قافله ) ، امام عليه السّلام فرمود : اين شهادت پذيرفته نخواهد بود مگر اينكه از خود دزدها نيز اقرار گيرند ، يا اينكه غير اهل قافله شهادت بر مال يكى از اهل قافله دهد يعنى بگويد فلان مال از آن فلان كس است كه مورد سرقت واقع شده است .\r\n3284 - حسن بن محبوب از علاء ، از محمد بن مسلم از امام باقر عليه السّلام روايت كرد كه فرمود : شهادت بندهء مسلمان در مورد شخص آزاد مسلمان پذيرفته است . مؤلَّف كتاب گويد : مراد از خبر آنست كه بندهء مسلمان شهادتش در بارهء\r\n","description":"","footnote":"","page_name":" 53 ","page_number":53},
  {"content":"\r\nغير صاحبش نافذ است .\r\nشرح : « در پاره اى از نسخه هاى كتاب لفظ » لا « اضافه است ، يعنى شهادت بندهء مسلمان زرخريد در بارهء شخصى آزاد مسلمان نافذ نيست ولى توضيح مؤلف رحمه الله دليل است كه لفظ » لا « اضافه شده و در اصل نبوده است » .\r\n3285 - حسن بن محبوب از هشام بن سالم از عمّار بن مروان روايت كرده كه گفت : به امام صادق عليه السّلام عرض كردم - يا ديگرى عرض كرد - در مورد شهادت پسرى نسبت به پدرش يا برادرى بنفع برادرش يا مردى نسبت به همسرش ؟\r\nفرمود : اشكال ندارد در صورتى كه واقعا عادل باشند ، البتّه شهادت پسر براى پدرش و پدر براى پسرش و برادر براى برادرش پذيرفته خواهد بود .\r\n3286 - در خبرى ديگر آمده كه شهادت پسر و فرزندش عليه پدر پذيرفته نيست .\r\nشرح : « پاره اى در خبر اشكال كرده‌اند كه ظاهرش منافات با آيهء كريمهء * ( كُونُوا قَوَّامِينَ بِالْقِسْطِ شُهَداءَ لِلَّه وَلَوْ عَلى أَنْفُسِكُمْ أَوِ الْوالِدَيْنِ وَالأَقْرَبِينَ ) * دارد .\r\nولى مىتوان گفت : « در آيهء شريفه تنها شهادت دادن فرزند و لو بر زيان پدر واجب شده است و اين مستلزم وجوب قبول اين شهادت نمىباشد » . خبر هم قبولش را واجب نمىداند . »\r\n3287 - حسن بن زيد مانند اين خبر را از امام صادق از پدرش حضرت باقر\r\n","description":"","footnote":"","page_name":" 54 ","page_number":54},
  {"content":"\r\nعليهما السّلام روايت كرده كه فرمود : قدامة بن مظعون را كه شراب خورده بود نزد عمر آوردند و دو تن شهادت دادند كه وى شراب نوشيده است ، يكى از شهادت دهندگان عمرو تميمى بود كه خود اخته بود و ديگرى معلَّى بن جارود . يكى شهادت داد كه ديده است او شراب مىخورد و ديگرى شهادت داد كه ديده است شراب را استفراغ كرده است ، عمر نزد جماعتى از اصحاب رسول خدا صلَّى الله عليه و آله فرستاد كه در ميانشان على عليه السّلام حضور داشت ، و از حضرت پرسيد نظر شما چيست ؟ زيرا شما را رسول خدا صلَّى الله عليه و آله أعلم اين امّت معرّفى كرده و در داورى به حقّ استادتر از همه خوانده است ، اين دو تن شهادتشان مانند هم نيست بايد چه كرد ؟ حضرت فرمود : شهادتها مانند هم است و چيزى كه نخورده چگونه قيء كرده است ؟ بعد عمر پرسيد : آدم اخته شده ( كسى كه بيضه هايش را كشيده‌اند و ناقص شده است ) شهادتش پذيرفته است ؟ فرمود : از بين رفتن بيضه هايش مانند از بين رفتن اعضاى ديگر خواهد بود . ( يعنى اگر مثلا دست نداشت آيا شهادتش مقبول نبود ؟ ) .\r\n3288 - اسماعيل بن مسلم از امام صادق عليه السّلام از پدرش از اجدادش عليهم السّلام روايت كرده كه شهادت دشمن در حقّ دشمن و شهادت كسى كه\r\n","description":"","footnote":"","page_name":" 55 ","page_number":55},
  {"content":"\r\nداراى صفتى خواركننده است پذيرفته نيست ( مثل ولد الزّنا بودن يا مانند كسى كه حدّى بر او واجب شده ولى توبه نكرده است يا فسقى كه مورد ملامت همگان است مرتكب شده است مثل اعتياد به موادّ مخدر و امثال اينها يا گدائى كردن و از راه سؤال گذران عمر نمودن ) .\r\n3289 - و نيز از رسول خدا صلَّى الله عليه و آله روايت كرده كه فرمود : هر كس نزد ما شهادتى دهد سپس از شهادتش بازگردد ما شهادت اوّل را پذيرفته دوّمى را نخواهيم پذيرفت .\r\n3290 - محمد بن مسلم از امام باقر عليه السّلام روايت كرده كه فرمود : به كسى كه براى اذان و نماز ، از مردم اجرت مىطلبد اقتدا مكن و شهادتش را مپذير .\r\n3291 - علاء بن سيابة از امام صادق عليه السّلام روايت كرده كه فرمود :\r\nشهادت قمار باز چه نرد باشد چه شطرنج ، چه شبيه شطرنج كه قماريست بنام اربعه عشر ، و امثال اينها كه اصطلاحاتى خاصّ دارد ، پذيرفته نيست ( صاحب شاهين ) بصيغهء تثنيه يعنى دو شاه گويد شاهش مرد نه به خدا نمرد و به خدا شاهش كشته شد ، و حال آنكه شاه فقط خداست و بس و هيچ گاه نميرد و كشته هم نشود .\r\n3292 - سماعة بن مهران ، از ابو بصير از حضرت صادق روايت كرده است\r\n","description":"","footnote":"","page_name":" 56 ","page_number":56},
  {"content":"\r\nكه شهادت ميهمان در باره ميزبانش پذيرفته شود در صورتى كه داراى عفت و صيانت نفس و آبرو باشد و مراد از صيانت خوددارى از ناشايسته هاست ، و امّا شهادت كارگر براى صاحب كارش كراهت دارد ولى براى غير صاحب كارش اشكالى ندارد ، و نيز پس از انجام كارش با صاحب كار اگر وقتى به نفع او شهادت دهد پذيرفته است .\r\n3293 - فضاله بن ايّوب از ابان نقل كرده كه از امام صادق عليه السّلام سؤال شد آيا اگر از دو تن شريك يكى به نفع ديگرى شهادت دهد پذيرفته است ؟\r\nفرمود : در موردى كه خود نصيبى از نفع شهادت نبرد اشكال ندارد ( يعنى در چيزى كه اگر شهادتش پذيرفته شد او هم نصيبى مىبرد شهادتش نافذ نيست ) .\r\n3294 - طلحة بن زيد از امام صادق از پدرانش عليهم السّلام از امير المؤمنين عليه السّلام روايت كرده كه فرمود : شهادت كودكان مادامى كه مشغول بازى هستند و متفرّق نشده‌اند و بسوى خانوادهء خود نرفته‌اند پذيرفته است . ( و پذيرش قبل از تفرّق از باب اعتماد بقرينه است ) .\r\n3295 - اسماعيل بن مسلم از امام صادق عليه السّلام از پدرانش عليهم السّلام از امير مؤمنان عليه السّلام روايت كرده كه فرمود : شاهد گرفتن كودكان در وقتى كه هنوز صغيرند و بسن بلوغ نرسيده‌اند هنگامى پذيرفته است كه چون بسن\r\n","description":"","footnote":"","page_name":" 57 ","page_number":57},
  {"content":"\r\nرشد رسيدند آن را فراموش نكرده باشند . ( غرض اين كه اعتبار بوقت اداء شهادت است نه وقت تحمل آن ) .\r\nو همچنين يهود و نصارى اگر متحمّل شهاداتى شوند پس از آن كه اسلام آوردند ، اداء شهادتشان جائز خواهد بود .\r\nو اگر بنده اداء شهادت كند ، و پس از آن آزاد شود ، شهادتش جائز است به شرط آن كه حاكم قبل از آزاد شدن بنده ، آن شهادت را ردّ نكرده باشد .\r\nو امير المؤمنين فرمود : اگر بنده بخاطر شهادت ، آزاد شود ، شهادتش جائز نخواهد بود .\r\nمؤلَّف كتاب - رحمه الله - گويد : آنجا كه فرمود : در صورتى كه حاكم قبل از آزادى عبد ، رد نكرده باشد شهادت عبد را - معنايش اينست كه حاكم براى فاسق بودن عبد يا عملى كه موجب عدم قبول شهادت شخص است او را ردّ كند ، نه اينكه چون عبد و بندهء ديگرى بوده ، زيرا شهادت عبد در مذهب ما پذيرفته است و اوّل كسى كه شهادت عبد را رد كرد خليفه ثانى بود ، و آنجا كه فرمود : « اگر عبد براى شهادت آزاد شود شهادتش جائز نخواهد بود » . موردى است كه بنفع مولايش شهادت دهد ،\r\n","description":"","footnote":"","page_name":" 58 ","page_number":58},
  {"content":"\r\nو إلَّا در جايى كه بنفع غير مولايش شهادت دهد گواهيش پذيرفته است خواه عبد باشد خواه آزاد شده باشد هر گاه عادل بود .\r\n3296 - حسن بن محبوب از علاء از محمّد بن مسلم از امام باقر عليه السّلام روايت كرده كه فرمود : شهادت مملوك كه از اهل قبله باشد يعنى عبد مسلمان بر عليه أهل كتاب نافذ است .\r\n3297 - محمد بن أبى عمير از علاء بن سيابه از امام صادق عليه السّلام روايت كرده كه فرمود : پدرم امام باقر عليه السّلام فرمود : شهادت سائق الحاج ( يعنى كسى كه حجّاج عقب افتاده را با كمال تعجيل از راه و بيراهه به حج مىرساند ) پذيرفته نيست چون هم راحله و شتران را كوفته و هم غذاها را ضايع نموده و هم خود را به تعب انداخته و هم به نماز استخفاف نموده است ، سؤال شد مكارى و جمّال و ملَّاح و بقول امروز حمله دارها چطور ؟ فرمود : نه ، در اينها اشكالى نيست اگر صالح باشند .\r\n3298 - عبد الله بن المغيره گويد : به امام هشتم عليه السّلام عرض كردم :\r\nمردى همسرش را طلاق داده و دو شاهد هم گرفته است ، ولى هر دو از دشمنان امير المؤمنين هستند ، فرمود : هر كس بر فطرت خدائى متولَّد شده يعنى از پدر و مادر مسلمان و بصلاح در جامعه معروف است شهادتش پذيرفته است .\r\n","description":"","footnote":"","page_name":" 59 ","page_number":59},
  {"content":"\r\nشرح : « چون بر حسب پاره اى اخبار فقهاى اماميّه شهادت غير شيعه امامى را نمىپذيرند در اين روايت ناچار بتوجيه شده‌اند ولى توجيهاتشان چندان موجب اطمينان نيست ، و به نظر حقير بهترين توجيه آنست كه روايت را منحصر به مورد خودش بدانيم و شهادت غير امامى را در طلاق فقط بپذيريم ، چون در مسألهء طلاق ، شهود براى جلوگيرى از ادّعا شوهر اوّل است كه بگويد من زنم را طلاق نداده‌ام ، و در صورتى كه ثابت شود طلاق داده مرافعه خودبخود از بين مىرود و آن ناصبى كه از شدت حماقت ، على عليه السّلام را مسلمان نمىداند ، و حماقت خويش را تقوى و قدس و تقرّب به خدا و رسول مىداند ، و چون عمل امير المؤمنين عليه السّلام در ذهن او بخلاف دين است او را دشمن مىدارد ، و در دشمنى على عليه السّلام و يارانش هميشه قصد قربت مىكند بلكه بهترين عمل خود را همين مخالف شدن با مانند على عليه السّلام مىداند و از حمق و تعصّب بى جا به اين روز افتاده است ، اين چنين شخص در مورد طلاق غالبا دروغ نمىگويد و مىترسد ، چنانچه اگر زنى پس از مدّتى كه با شوهر اوّل متاركه كرده ، شوهر جديدى اختيار كند و مرد اوّل انكار طلاق نمايد او فورا بدون احتياط ، شهادت بطلاق نخواهد داد و در اينجا كمال تقدّس خود را به خرج خواهد داد لذا مىتوان بشهادتش اعتماد كرد . و چنانچه اين توجيه مفيد نباشد بايد خبر را طرح نمود و يا حمل بر تقيّه كرد كه اين حمل هم بسيار بىجا و بيمعنى است . سلطان العلماء گفته است : مراد از خبر ، « شهادة من ولد على الفطرة » و معروفيّت بصلاح است ، و ناصبى هيچ كدام را ندارد » .\r\n3299 - عبيد الله حلبى گويد : از امام صادق عليه السّلام سؤال كردم آيا شهادت اهل ذمّه ( اهل كتاب كه در پناه اسلام باشند ) بر غير اهل ملَّتشان نافذ است ؟\r\nفرمود : آرى ، هر گاه از اهل ملَّت خودشان كسى نباشد كه شهادت دهد ( نصرانى در بارهء يهودى يا مجوسى و . . . و يهودى در بارهء نصرانى يا مجوسى و . . . مىتواند شهادت\r\n","description":"","footnote":"","page_name":" 60 ","page_number":60},
  {"content":"\r\nدهد ) زيرا درست نيست و يا جايز نيست حقّ احدى ضايع گردد .\r\n3300 - حسن بن على و شاء گويد : احمد بن عمر گفت : از امام ( نامش را نبرده است ) در بارهء كلام خداوند در سورهء مائده - آيهء 105 كه فرموده : * ( ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ ) * پرسيدم ، فرمود : « اللَّذان منكم » يعنى مسلمان باشند ، و\r\nو اللَّذات من غيركم ) *\r\nيعنى از اهل كتاب باشند ، و اگر از اهل كتاب يافت نشد از مجوس باشد زيرا رسول خدا صلَّى الله عليه و آله با آنها معامله اى كه با اهل كتاب مىكرد انجام مىداد ، و اين در وقتى بود كه يكى از مسلمانان در سرزمين غربت از دنيا مىرفت و از مسلمين كسى نبود كه شهادت دهد بوصيّت يا مقدار مال او ، لذا دو تن از اهل كتاب را شاهد مىگرفتند .\r\n3301 - حماد از حلبى روايت كند كه از امام صادق عليه السّلام شنيدم كه در بارهء عبد مكاتب مىفرمود : مردم تا مدّتى شرط نمىكردند كه اگر نتوانست وجه مكاتبه را بدهد بازگشت برقيّت كند ، ولى امروزه شرط مىكنند و اين شرط لازم الوفا است زيرا مسلمانان متعهّد به شروطى كه كرده‌اند هستند ، و عبد مكاتب ( يعنى عبدى كه خود را به مقدارى مال كه كمكم بپردازد از ارباب خود خريده است ) به اندازه اى\r\n","description":"","footnote":"","page_name":" 61 ","page_number":61},
  {"content":"\r\nكه وجه خود را پرداخت كرده حرّ و آزاد شده است و در مورد حدّى كه به او تعلَّق گيرد بايد به مقدار آزادشده اش حدّ آزاد اجرا شود و به مقدار رق و بنده بودنش حدّ بندگى ، راوى گويد : پرسيدم اگر نيمى از او آزاد شده باشد شهادتش در طلاق نافذ است ؟ فرمود : اگر با او يك مرد و يك زن همراه باشند جايز است .\r\nمصنّف كتاب گويد : اين قسمت خبر از روى تقيّه صادر شده است و در واقع شهادت مكاتب با يك مرد ديگر اگر توأم شود نافذ است و اين كه زنى را داخل كرده براى اينست كه مخالفين نگويند او شهادتى را پذيرفته كه امامشان عمر منكر آن است ، و امّا شهادت زنان در طلاق بنا بر اصل ما جايز نيست .\r\n3302 - عبد الله بن مغيره از امام هشتم عليه السّلام روايت كند كه فرمود : هر كس مسلمان زائيده شده و معروف به خير و خوبى است ، شهادتش جايز است .\r\n( اين روايت قبلا با مختصر تفاوتى گذشت ) .\r\n3303 - علاء بن سيابه گويد : از امام صادق عليه السّلام پرسيدم : كسى كه كبوتر باز است شهادتش را بپذيريم ؟ فرمود : اشكالى ندارد به شرط آنكه معروف به فسق نباشد . عرض كردم : اشخاصى كه در ناحيهء ما زندگى مىكنند مىگويند عمر گفته\r\n","description":"","footnote":"","page_name":" 62 ","page_number":62},
  {"content":"\r\nاست : كبوتر و كبوتر باز هر دو شيطانند . فرمود : سبحان الله ، آيا نمىدانى كه رسول خدا صلَّى الله عليه و آله فرمود : فرشتگان در هنگام شرطبندى فرار مىكنند و صاحبان شرط را لعن مىنمايند . منظور اينست كه در صورتى كه مسابقه به صورت برد و باخت و شبيه قمار باشد جايز نيست همچنان كه شخص پيغمبر خود با اسامة بن زيد در اسب دوانى مسابقه داد . در مواقع مسابقات مانند : رمايه ( تيراندازى ) و پر دادن پرندگان و اسب دوانى و دو ميدانى فرشتگان حضور دارند .\r\n3304 - داود بن حصين گويد : از امام صادق عليه السّلام شنيدم كه فرمود :\r\nشهادت دهيد در مورد پدر و مادر و فرزند ، ولى در بارهء برادر عليله برادر هنگامى كه يكى از آن دو در بدهى ضيّر است ، شهادت ندهيد . پرسيدم : « ضيّر » چيست ؟ فرمود :\r\nهر گاه شخصى از ديگرى طلبكار باشد امّا بدهكار ، معسر ( ندار ) باشد ، در اين صورت خداوند فرموده بايد طلبكار صبر كند تا بدهكار توانائى پرداخت مال را پيدا كند و فرمود : * ( وَإِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ ) * ( بقره - آيهء 280 ) و طلبكار از تو مىخواهد كه براى شهادت طلبش نزد قاضى روى و تو مىدانى كه مرد بدهكار بينوا و دست خالى است ، پس بر تو جايز نيست كه در چنين حالى عليه بدهكار بشهادت\r\n","description":"","footnote":"","page_name":" 63 ","page_number":63},
  {"content":"\r\nحاضر شوى .\r\n3305 - مسمع بن عبد الملك كردين از حضرت صادق عليه السّلام نقل كرده كه پرسيدم در بارهء چهار تن كه شهادت داده‌اند مردى زنا كرده است و آن مرد را رجم كردند ، سپس يكى از شاهدها از شهادتش برگشت و گفت : من يقين نداشتم بلكه بگمانم چنين بود ، فرمود : بر آن شاهد كه برگشته ديه مقتول واجب شده است و اگر گفت : عمدا بدروغ شهادت داده‌ام ، بايد قصاص شود .\r\nشرح : « اين خبر سندش چندان اعتبار ندارد زيرا در طريق روايت به مسمع ، قاسم بن محمد جوهرى وجود دارد كه واقفى و ضعيف است و بايد احتياط كرد » .\r\n3306 - محمد بن قيس از امام باقر عليه السّلام روايت كرده كه امير مؤمنان عليه السّلام فرمود : من هرگز بقول كاهن و منجّم و قيافه شناس و دزد اعتنا نمىكنم و شهادت فاسق را هم جز در مورد عليه خودش يعنى : جايى كه به ضررش باشد نمىپذيرم .\r\nشرح : « شهادت فاسق در اين روايت بمعنى اقرار اوست يعنى اگر فاسق به بدهى و يا گناهى اقرار كرد او را بدان مأخوذ مىدارم » .\r\n3307 - سليمان منقرى از حفص بن غياث قاضى سنّى از حضرت صادق\r\n","description":"","footnote":"","page_name":" 64 ","page_number":64},
  {"content":"\r\nعليه السّلام روايت كرد كه مردى به آن حضرت عرض كرد : اگر متاعى در دست كسى ديدم مىتوانم شهادت دهم از آن اوست ؟ نظرتان در اين مورد چيست ؟ حضرت فرمود : آرى ، حفص گويد : من عرض كردم : شايد مال ديگرى باشد و اكنون بدست اوست ؟ حضرت فرمود : آيا مىتوانى آن را بخرى و مال تو شود ( يعنى اگر تو شكّ دارى كه متعلَّق به خود اوست يا نه چطور مىتوانى آن را بخرى ) و بعد هم بگوئى كه اين مال منست و قسم هم ياد كنى و جايز هم نباشد كه نسبتش را به كسى كه قبلا مال او بوده بدهى ؟ ! آنگاه فرمود : اگر چنين نبود كه براى مسلمانان چيزى باقى نمىماند و بازارى ديگر در كار نبود ( اين خبر دليل قاعدهء يد است ، يعنى : هر كه هر چه در تصرّف اوست اصل آنست كه مالك آنست مگر خود بگويد يا به بيّنه ثابت شود كه مال ديگرى است و در تصرّف اوست ) .\r\n3308 - اسماعيل بن مسلم سكونى از امام صادق از پدرش عليهما السّلام نقل كرده كه فرمود : مردى كه قبلا در جرمى دست و پاى او را قطع كرده بودند ، در حضور امير المؤمنين شهادت داد ، و حضرت شهادت او را پذيرفت چون قبلا توبه كرده و توبه اش هم مشهور شده بود .\r\n3309 - صفوان بن يحيى از محمد بن فضيل از امام هفتم عليه السّلام نقل كرده\r\n","description":"","footnote":"","page_name":" 65 ","page_number":65},
  {"content":"\r\nكه گويد : پرسيدم آيا شهادت زنها در مورد نكاح يا طلاق يا رجم نافذ است و مىتوان بشهادتشان در اين امور ترتيب اثر داد ، فرمود : شهادت زنها تنها در موردى است كه مردها نتوانند دخالت داشته باشند و ببينند ( مثلا دخترى باكره است يا نه ) و اما در نكاح اگر مردى با آنها شهادت دهد اشكال ندارد و جايز است ، امّا در طلاق و خونريزى ( يعنى قتل ) شهادتشان بيفايده است ، ولى در مورد زنا اگر سه مرد و دو زن باشند به شهادتشان مىتوان حكم كرد ، لكن شهادت دو مرد و چهار زن در خصوص رجم نافذ نيست .\r\nشرح : « بعضى گفته‌اند در خصوص رجم لازم نيست ولى در حدّ مىتوان بشهادتشان ( يعنى دو مرد و چهار زن ) حكم نمود » .\r\n3310 - عبيد الله بن على حلبى از امام صادق عليه السّلام در مورد شهادت قابله نسبت بكودك كه زنده به دنيا آمده است يا مرده ، سؤال كرد . حضرت فرمود :\r\nشهادتش نافذ است ، و كليّهء شهادت زنان در مورد زنده يا مرده به دنيا آمدن طفل و يا بكارت زنان نافذ است .\r\n3311 - و امير المؤمنين عليه السّلام در بارهء كودكى كه كودكى ديگر را به چاه انداخته و او را كشته بود و زنى شهادت داد شهادتش را پذيرفت .\r\n","description":"","footnote":"","page_name":" 66 ","page_number":66},
  {"content":"\r\nشرح : « گويند : در اين قضيّه شايد قرائنى در كار بوده كه حكم ثابت شده يا اينكه خبر فقط در مورد اثبات ديه است نه قصاص ، پس در اين صورت منافاتى با خبرى كه از محمد بن فضيل گذشت ندارد . »\r\n3312 - و زراره از يكى از صادقين عليهما السّلام روايت كرده كه فرمود :\r\nچهار تن شهادت دادند كه زنى زنا داده است و زن اظهار نمود من بكر هستم ، زنان وى را بازديد كردند و بكرش يافتند ، فرمود : شهادت زنان مورد قبول است ( يعنى در بكارت ) .\r\n3313 - عبد الله بن حكم از امام صادق عليه السّلام سؤال كرد : زنى شهادت داد كه مردى پسر بچه اى را به چاه انداخته و طفل جان سپرده است ، حكم چيست ؟\r\nفرمود : بر آن مرد ربع يعنى 4 / 1 ديهء طفل به شهادت آن زن ثابت مىشود .\r\n3314 - محمد بن أبى عمير از حسين بن خالد از امام هفتم عليه السّلام نقل كرده گويد : به حضرت نوشتم مردى از دنيا رفته است و كنيزى دارد كه از او داراى فرزند شده و مولايش در زمان حيات خود براى او مالى قرار داده بوده است ، اكنون كه مولى درگذشته ، آيا باز كنيز نسبت به آن مال حقّى دارد ؟ حضرت جواب داد : آنچه\r\n","description":"","footnote":"","page_name":" 67 ","page_number":67},
  {"content":"\r\nمولايش براى او قرار داده معروف و احسان است و همه از آن اوست يا اينكه اين عمل متعارفست و اين به شهادت مرد و زن و خادمها در صورتى كه متّهم نباشند پذيرفته است .\r\n3315 - حمّاد از حلبى از حضرت صادق عليه السّلام روايت كرده كه فرمود : رسول خدا صلَّى الله عليه و آله شهادت زنان را در دين بدون اينكه مردى با آنها باشد مىپذيرفت .\r\nشرح : « اين روايت را اختصاص بمورد وصيّت به دين و بدهى داده‌اند مثلا اگر مردى در مرض موت اقرار كند كه فلان مقدار بفلانى بدهيد يا فلان كس مقدارى از من طلبكار است در اين مورد اگر يك زن تنها شهادت بوصيّت داد يك چهارم مال را به طرف مىدهند و سه چهارم آن از راه ديگر بايد ثابت شود » .\r\n3316 - حسن بن محبوب از عمر بن يزيد روايت كرده گويد : از امام صادق عليه السّلام پرسيدم مردى از دنيا رفته و زنى حامله داشته است كه پس از مرگ شوهر پسرى به دنيا آورده كه پس از به دنيا آمدن ، مرده است ، ولى زنى كه قابلهء او بوده شهادت داده است كه طفل زنده به دنيا آمد و جيغى كشيد و بعد مرد ، فرمود : بر امام است كه 4 / 1 ميراث غلام يعنى طفل مرده را به آن زن يعنى مادر بدهد .\r\n3317 - در روايت ديگر گويد : اگر دو زن شهادت دهند نصف مىبرد و\r\n","description":"","footnote":"","page_name":" 68 ","page_number":68},
  {"content":"\r\nاگر سه زن 4 / 3 و اگر چهار تن بودند همهء ميراث مادر را مىبرد .\r\n\r\n( جايى كه حكم به شهادت يك شاهد ) ، و سوگند مدّعى ثابت مىشود\r\n3318 - رسول خدا صلَّى الله عليه و آله : حكم كرد به شهادت يك شاهد و سوگند صاحب حقّ و مدّعى ، و فرمود : جبرئيل بر من نازل شد به اين دستور كه حكم كنم به شهادت يك شاهد و سوگند ياد كردن صاحب حقّ و مدّعى ، و امير المؤمنين هم در عراق همين طور حكم مىفرمود .\r\n3319 - حسن بن محبوب از علاء از محمد بن مسلم از امام باقر عليه السّلام روايت كرده كه فرمود : اگر امر قضا و حكومت در دست ما مىبود ما شهادت يك مرد را در صورتى كه به خوبى شناخته شده بود با قسم طرف مقابل در حقوق مردم تنفيذ مىكرديم ، امّا آنچه كه مربوط به حقوق خدا است مانند رؤيت هلال ، نه .\r\n","description":"","footnote":"","page_name":" 69 ","page_number":69},
  {"content":"\r\n\r\n( جايى كه به شهادت دو زن و قسم مدّعى مىتوان حكم كرد )\r\n3320 - منصور بن حازم گويد : امام هفتم عليه السّلام فرمود : هر گاه دو زن براى صاحب حقّى شهادت دادند و خود صاحب حقّ هم سوگند ياد كرد مىتوان حكم كرد .\r\n3321 - حمّاد از حلبى از امام صادق عليه السّلام روايت كرده كه فرمود :\r\nرسول خدا صلَّى الله عليه و آله شهادت زنان را با سوگند طالب دين كه به خدا سوگند ياد كند كه حقّ از آن منست واقعا ، مىپذيرفت .\r\n\r\n( حكم شهادت دادن كسى كه آگاهى به موضوع دارد ) ، ، ( ولى شاهد گرفته نشده است )\r\n3322 - علاء از محمد بن مسلم از امام باقر عليه السّلام روايت كرده است كه پرسيدم مردى در هنگام محاسبهء دو نفر حاضر بوده است آنگاه او را به شهادت خوانده‌اند چه كند ؟ حضرت فرمود : اگر خواست شهادت دهد و اگر نخواست ندهد ( چون او را شاهد نگرفته بودند و البتّه در صورت اداء شهادت بايد كه به حقّ شهادت\r\n","description":"","footnote":"","page_name":" 70 ","page_number":70},
  {"content":"\r\nدهد و آنچه را كه شنيده باز گويد و چيزى را كتمان نكند ) .\r\n3323 - ابن فضال از احمد بن يزيد ، از محمد بن مسلم از امام باقر عليه السّلام روايت كرده است كه مردى شاهد حساب دو نفر بوده اكنون او را براى شهادت خوانده‌اند فرمود : مىتواند شهادت بدهد .\r\n3324 - على بن احمد اشيم گويد از امام هفتم يا هشتم عليهما السّلام سؤال كردم مردى زنش از حيض پاك شد در حضور جماعتى گفت : فلانه ( زنش ) طالق ، و مردم هم كلامش را شنيدند ، امّا او نگفته بود شاهد باشيد آيا طلاق واقع شده است يا خير ؟ فرمود : آرى ، اين خود شهادت است آيا زن را بدون خرجى و نفقه رها كند و زن هم نتواند پس از عدّه شوهر ديگر اختيار كند و معلَّق بماند . مؤلف گويد : معنى آن خبر كه فرمود شاهدان در صورت عدم إشهاد اختيار دارند شهادت بدهند يا ندهند اينست كه گاهى شاهد ديگرى براى اثبات حقّ مظلوم وجود دارد به نحوى كه براى اثبات حق نيازى به شهادت آنها نيست در اين صورت مىتوانند در مجلس قاضى حاضر نشوند امّا زمانى كه حقّ مظلومى به سبب شهادت ندادن آنها از بين برود حقّ كتمان شهادت را نخواهند داشت .\r\n","description":"","footnote":"","page_name":" 71 ","page_number":71},
  {"content":"\r\n3325 - امام صادق عليه السّلام فرموده : خود علم ، شهادت است در جايى كه صاحب حقّ مظلوم واقع مىشود .\r\n( معنيش اينست كه اگر شخصى ناظر باشد كه فلانى متاعى به شخصى داد و يا پولى در اختيار او گذاشت يا چيزى به او فروخت امّا آنها او را شاهد نگرفتند و حالا به شهادت او نياز پيدا شده باشد اين شخص در صورتى كه بداند اگر شهادت ندهد حقّ طرف ضايع مىشود واجب است شهادت دهد و اگر كتمان كند حرام است ) .\r\n\r\n( خوددارى از دادن شهادت و آنچه ) ، ، ( راجع به اقامه و كتمان آن آمده است )\r\n3326 - محمد بن فضيل از امام هفتم عليه السّلام روايت كرده كه فرمود :\r\nسزاوار نيست كسى را كه براى شهادت مىطلبند كوتاهى كند و حاضر نشود و آن را به تعويق اندازد .\r\n3327 - هشام بن سالم از امام صادق عليه السّلام روايت كرده كه در اين آيه شريفه : * ( وَلا يَأْبَ الشُّهَداءُ إِذا ما دُعُوا ) * ( بقره : 282 ) مراد قبل از شهادت است يعنى اگر كسى را دعوت كنند كه بيا شاهد باش ما مىخواهيم فلان معامله را انجام دهيم آن شخص نبايد خوددارى كند و از آن سر باز زند . و در آيه * ( وَمَنْ يَكْتُمْها فَإِنَّه آثِمٌ قَلْبُه ) * ( بقره : 283 ) فرمود : مراد بعد از شهادت است ( يعنى پس از آنكه شاهد آن بود\r\n","description":"","footnote":"","page_name":" 72 ","page_number":72},
  {"content":"\r\nدر موقع شهادت دادن نزد حاكم ، حقّ ندارد نيّت كتمان كند كه در اين صورت دل او گناهكار خواهد بود تا چه رسد به كتمان در عمل ) .\r\n3328 - عثمان بن عيسى از پاره اى اصحاب يعنى شيعيان از امام صادق عليه السّلام روايت كرده كه از حضرت پرسيدم پيش من از يكى از برادرانم شهادتى است و آن نوعى است كه اگر نزد قاضى اينها شهادت دهم نپذيرد ، چه كنم ؟ حضرت فرمود : اگر حقّ است به هر وجهى كه قاضى مىپذيرد مىتوانى شهادت دهى .\r\nشرح : « مراد اينست كه مثلا مردى وجهى به زنى داده و آن را عقد انقطاعى نموده و مدّت هم معيّن است ، اين مرد نيز شاهد قضيّه بوده ، بعد زن نكول كرده ادّعا وجه مزبور را مىكند و قضات عامّه عقد انقطاعى را باطل مىدانند و حرام ، لذا اگر اظهار كند من شاهد متعه بودم پذيرفته نيست بلكه مضرّ هم هست لذا مىتواند به عنوان نكاح شهادت دهد » .\r\n3329 - جابر جعفى از امام باقر عليه السّلام روايت كرده كه فرمود : رسول خدا صلَّى الله عليه و آله چنين فرمود : « هر كس شهادت را كتمان كند يا به دروغ شهادت دهد تا خون شخص مسلمانى را پايمال كند يا مال مسلمانى را تلف نمايد روز رستاخيز به محشر آيد با رويى سياه كه ظلمت سياهى آن تا چشم كار مىكند كشيده شده است . و در رويش خراش و زخمى باشد و همهء مردم صحراى محشر او را به اسم و\r\n","description":"","footnote":"","page_name":" 73 ","page_number":73},
  {"content":"\r\nرسم بشناسند ، و هر كس شهادت حقّى دهد تا مال مسلمانى احيا شود و از نابودى برهد روز قيامت وارد شود در حالى كه نورى از رويش تا جايى كه چشم مىبيند پرتو افكنده است و مردم محشر او را بنام و نسب بشناسند . « آنگاه امام باقر عليه السّلام فرمود : آيا نمىبينى كه خداوند عزّ و جلّ مىفرمايد : * ( وَأَقِيمُوا الشَّهادَةَ لِلَّه ) * براى خدا اقامهء شهادت كنيد . ( طلاق : 2 ) .\r\n3330 - و نيز فرمود كه * ( وَمَنْ يَكْتُمْها فَإِنَّه آثِمٌ قَلْبُه ) * ( بقره : 283 ) معنايش اينست كه هر كس كتمان شهادت كند قلبا كافر است .\r\n\r\n( باب شهادت دادن به دروغ و آنچه در اين باره آمده است )\r\n3331 - محمد بن ابى عمير از جميل بن درّاج ، از امام صادق عليه السّلام در مورد شهادت دروغ پرسيد كه اگر كسى بدروغ شهادتى دهد كه مال يا حق كسى ضايع شود چه كند ؟ حضرت فرمود : اگر مال به عينه موجود است بايد به صاحبش بازگرداند و اگر مقدارى از آن تلف شده آنچه را كه از ميان رفته است بايد از عهدهء ضمانش برآيد يعنى هر چه موجود است پس دهد و هر چه مفقود گشته ، تاوان دهد .\r\n3332 - سماعة از امام صادق عليه السّلام روايت كرده كه فرمود : شاهدان\r\n","description":"","footnote":"","page_name":" 74 ","page_number":74},
  {"content":"\r\nبه دروغ بايد تازيانه خورند امّا تعداد و مقدار آن معيّن نيست و اختيارش با حاكم شرع و امام است ، و نيز بايد آنها را در مجامع عمومى بگردانند كه مردم ايشان را به اين عمل زشت بشناسند تا موجب شود ديگر شهادت بدروغ ندهند ، گويد : پرسيدم اگر توبه كردند و خود را اصلاح نمودند آيا شهادتشان در موارد بعد از توبه و اصلاح مقبول است ؟ فرمود : اگر توبه كردند خداوند هم بر ايشان ببخشايد ، و شهادتشان پس از آن پذيرفته است .\r\n3333 - و امير المؤمنين عليه السّلام هر گاه شاهد دروغگويى را دستگير مىكرد اگر غريب بود او را به محلَّش مىفرستاد و اگر بازارى بود به بازار ، آن وقت دستور مىفرمود كه او را بگردانند و معرّفى كنند به عملش ، سپس چند روز بزندان مىافكند و بعد رهايش مىكرد .\r\n3334 - ابراهيم بن عبد الحميد از ابو بصير از امام صادق عليه السّلام روايت كرده كه در بارهء زن شوهردارى كه دو تن نزد او شهادت دادند كه شوهرش از دنيا رفته است و او نيز بنا بر شهادت آنها ( پس از عدّهء وفات ) شوهر كرد و بعد از مدّتى شوهر اوّل پيدا شد ، فرمود : مهرش را از شوهر دوم به سبب استفاده اى كه از تمتّع وى برده طلبكار است ، دو تن شاهد نيز بايد حدّ بخورند و مقدار مهر را به شوهر دوم مديونند كه\r\n","description":"","footnote":"","page_name":" 75 ","page_number":75},
  {"content":"\r\nبايد بپردازند و زن هم عدّه ( طلاق ) نگه دارد و ( بدون هيچ شرط ) به شوهر اوّل بازگردد .\r\n3335 - حسن بن محبوب از علاء و ابى ايّوب از محمد بن مسلم روايت كرده‌اند كه حضرت باقر عليه السّلام در بارهء زنى كه شوهرش به سفر رفته بود و دو مرد نزد او شهادت داده بودند كه همسرش او را طلاق غيابى داده است و زن نيز بر اين تصوّر عدّه نگهداشته بعد شوهرى اختيار كرد ، پس از چندى شوهر غايب آمد و فكر مىكرد كه زن خويش را طلاق نگفته است ، و يكى از دو شاهد هم خود را تكذيب مىكرد و مىگفت : من به دروغ شهادت داده‌ام ، فرمود : شوهر دوم راهى بر او ندارد ، و مهريّه را بايد آن كه گفته است به دروغ شهادت دادم بپردازد و به شوهر دوم بدهد ( در صورتى كه پرداخته باشد و إلَّا بايد به زن داد ) و ميان او و شوهر ثانى جدائى انداخته شود ( و زن عدّه نگهدارد ) و مرد با او نزديكى نكند تا عدّه اش منقضى شود .\r\n3336 - علىّ بن مطر از عبد الله بن سنان از امام صادق عليه السّلام روايت كرده كه فرمود : گواهى دهندگان بدروغ بايد تازيانه خورند ولى حدّ معينى ندارد و بستگى به اختيار امام و حاكم شرع دارد هر قدر صلاح بداند ، و بايد آنها را گرد شهر طواف داد و بمردم معرّفى كرد كه آنان را بشناسند و شهادتشان را ديگران نپذيرند . و در\r\n","description":"","footnote":"","page_name":" 76 ","page_number":76},
  {"content":"\r\nمورد توبه ، حكم خداوند را كه فرموده است : * ( لا تَقْبَلُوا لَهُمْ شَهادَةً أَبَداً وَأُولئِكَ هُمُ الْفاسِقُونَ إِلَّا الَّذِينَ تابُوا ) * ( نور : 4 ) پرسيدم فرمود : توبه اش به اين ظاهر مىشود كه خود را در حضور مردم همان جا كه تازيانه مىخورد تكذيب كند ، و از كردهء خود از خداوند طلب آمرزش نمايد و استغفار كند ، اگر چنين كارى را كرد در اين وقت ، توبه اش پذيرفته است .\r\n3337 - و رسول خدا صلَّى الله عليه و آله فرمود : كلام آنكه در حضور حاكم بدروغ شهادت مىدهد تمام نشده كه جايگاهش در دوزخ معيّن مىگردد ، و همچنين است وضع آنكه كتمان شهادت مىكند .\r\n3338 - صالح بن ميثم از امام باقر عليه السّلام روايت كرده كه فرمود : هيچ شخصى نيست كه عليه مسلمانى براى بردن مال و ثروتش شهادت بدروغ بدهد جز آنكه خداوند گذرنامهء دوزخ او را صادر كرده ، خروجى مىزند .\r\n3339 - جميل بن درّاج از يكى از اصحابش از امام باقر يا امام صادق عليهما السّلام روايت كرده در مورد گواهانى كه بر عليه شخصى شهادت دهند و سپس\r\n","description":"","footnote":"","page_name":" 77 ","page_number":77},
  {"content":"\r\nاز شهادتشان برگردند . اگر امام حكم را بر ضرر آن مرد صادر كرده باشد شاهدان ضامن آنچه شهادت داده‌اند مىباشند و بايد غرامت دهند ، و اگر امام حكم صادر نكرده باشد شهادتشان خودبخود باطل و غرامتى نمىپردازند .\r\n\r\n( باطل شدن حقّ مدّعى اگر ) ، ، ( تقاضاى قسم كند از مدّعى عليه )\r\n3340 - عبد الله بن أبى يعفور از امام صادق عليه السّلام روايت كرده كه اگر صاحب حقّ به سوگند منكر راضى گشت و منكر قسم ياد كرد كه وى بر او حقّى ندارد ، اين سوگند حقّ مدعى را باطل مىكند و ديگر نمىتواند مطالبهء حقّ نمايد . گويد :\r\nپرسيدم اگر داراى بيّنه عادله ( شاهد عادل ) بود چطور ؟ فرمود : آرى ، اگر چه پس از آنكه او را قسم داد و مدّعى عليه قسم ياد كرد كه فلانى حقّى بر من ندارد ، جماعت بسيارى قسم خورند و يا شهادت دهند كه وى حقّ دارد ، ديگر حقّ مطالبه ساقط شده و همان قسم دادن اوّل ، حقّ ادّعايش را باطل ساخته است .\r\nشرح : « در صورتى كه مدّعى حاضر شود كه مدّعى عليه سوگند به براءت ذمّه خود ياد كند و سوگند بخورد چند فايده بر اين قسم مترتّب مىشود : 1 - خصومت و دعواى ديگر محلّ ندارد امّا ذمّهء طرف اگر واقعا بدهكار باشد برى نخواهد شد بلكه واجب است فيما بينه و بين الله خود را بهر صورت از بدهى خلاص نمايد . 2 - أمّا مدّعى اگر بيّنه ندارد حقّش به گردن مدّعى عليه تا قيامت باقى است أمّا نمىتواند مطالبه نمايد و يا از اموالش تقاص كند و يا محاكمه را در جاى ديگر از سر گيرد و اگر چنين\r\n","description":"","footnote":"","page_name":" 78 ","page_number":78},
  {"content":"\r\nكند ادّعايش قابل رسيدگى در محاكم نيست ، أمّا اگر پس از تحليف و سوگند دادن طرف مقابل ، اقامهء بيّنه در مورد دعوايش كند ، مسألهء اختلافى است مشهور گويند در اين صورت هم دعوايش قابل رسيدگى نيست چون يا بايد از ابتدا به قسم دادن طرف حاضر نمىشد و اگر شد بدست خود حقّ خويش را ضايع كرده است چنان كه از پاره اى روايات استفاده مىشود ، و البتّه بعضى از فقهاء هم مانند شيخ مفيد گفته‌اند در صورت پيدا كردن بيّنه مىتواند دعواى را از سر گيرد و حقّ او باقى است » .\r\n3341 - رسول خدا صلَّى الله عليه و آله فرمود : هر كس براى شما به لفظ جلاله قسم ياد كرد بر حقّى ، تصديقش كنيد ، و هر كس از شما چيزى طلبيد با سوگند به خدا ، به او بخشش كنيد ، قسم دادن ، دعوى مدّعى را زائل مىكند و دعوائى باقى نمىگذارد .\r\nمؤلف كتاب - رحمه الله - گويد : هر گاه كسى حق كسى را به قسم دروغ ضايع كرده باشد بعد توبه كرده و مال را با منافعى كه داشته است بازگرداند بر صاحب حقّ است كه رأس المال را يعنى اصل مال را با نيمى از منافعش از وى بستاند و بقيّه را به او ببخشد زيرا كه اين مرد توبه كرده است و اين خبر را مسمع بن عبد الملك ابو سيّار از امام صادق عليه السّلام روايت كرده است كه ما در باب وديعه آن خبر را به تمام لفظ خواهيم آورد - إن شاء الله .\r\n","description":"","footnote":"","page_name":" 79 ","page_number":79},
  {"content":"\r\n\r\n( حكم ردّ قسم و بطلان حقّ با نكول آن )\r\n3342 - ابان ، از جميل از امام صادق عليه السّلام روايت كرده كه فرمود :\r\nهر گاه مدّعى اقامهء بيّنه كند ديگر بر او واجب نيست كه قسم بخورد و أمّا اگر اقامهء بيّنه نكند ، و مدّعى عليه بگويد : قسم بخور كه من بر تو فلان حقّ را دارم و مدّعى نكول كند و حاضر به قسم نشود ديگر حقّ مطالبه ندارد .\r\nشرح : « جميل » در سند حديث على الظاهر تصحيف « رجل » است .\r\n\r\n( جايى كه بايد بعد از اقامهء بيّنه مدّعى را قسم هم داد )\r\n3343 - ياسين ضرير از عبد الرّحمن بن أبى عبد الله روايت كرده گويد : به امام موسى بن جعفر عليه السّلام گفتم : براى من توضيح دهيد كه اگر مردى ادّعاى مالى عليه ديگرى داشت ولى دليل و شاهد نداشت چه كند ؟ فرمود : يمين مدّعى بر مدّعى عليه لازم و ثابت است و بايد قسم دهد ، پس اگر مدّعى عليه حاضر شد و قسم ياد كرد هيچ حقّى آن شخص ( مدّعى ) بر او ندارد و ديگر مدّعى حقّ مطالبه اش ساقط مىشود ، و اگر قسم را ردّ كرد و گفت : خود مدّعى قسم ياد كند و مدّعى حاضر به قسم نشد باز حقّى بر مدّعى عليه ندارد ، و اگر مدّعى عليه از دنيا رفته باشد و اقامهء بيّنه\r\n","description":"","footnote":"","page_name":" 80 ","page_number":80},
  {"content":"\r\nعليه او شده باشد پس بر مدّعى است كه قسم ياد كند « با لله الَّذي لا إله إلا هو » فلان كس از دنيا رفت و فلان مقدار به من بدهكار بود ، اگر حاضر شد به چنين قسمى ، حقّ او ثابت شده است و إلَّا حقّى بر ميّت نخواهد داشت ، زيرا امكان دارد بر ما معلوم نشده باشد و متوفّى بر عليه مدّعى بيّنه اى داشته و ايفا كرده و سپس از دنيا رفته است و يا بدون بيّنه بوده و از دنيا رفته است ، و از اين جهت گوئيم كه مدّعى بايد قسم ياد كند كه حقّش بر عهدهء او باقى است ، و اگر مدّعى حاضر به سوگند عليه ميّت نشد پس ادّعايش فايده اى ندارد و حقّى بر او ندارد ، زيرا مدّعى عليه زنده نيست و اگر زنده مىبود يا وادار به سوگند مىشد يا حقّ را مىپذيرفت يا يمين را ردّ مىكرد به مدّعى ، و او را قسم مىداد و چون امكان هيچ يك از اين سه نيست ، از اين رو حقّ مدّعى ثابت نمىشود .\r\n\r\n( حكم دو مخاصم كه هر دو اقامهء بيّنه عليه ديگرى مىكنند )\r\n3344 - ابو بصير از امام صادق عليه السّلام روايت كرده كه فرمود : جماعتى نزد امير مؤمنان عليه السّلام آمدند و اقامهء دعوى كردند بر چهار پائى و گفتند : كه اين در طويلهء ما كرّه كشى شده است و نه فروخته‌ايم و نه بخشيده‌ايم ، و جمع ديگر گفتند در\r\n","description":"","footnote":"","page_name":" 81 ","page_number":81},
  {"content":"\r\nطويلهء ما حامله شده است و نه آن را فروخته‌ايم و نه بخشيده‌ايم و هر دو اثبات بيّنه كردند و امام عليه السّلام آنان كه شاهدشان بيشتر بود قسم داد و حكم را بر له آنان صادر فرمود .\r\n3345 - ابو بصير گويد : از امام صادق عليه السّلام پرسيدم : مردى بر قومى وارد مىشود و ادّعا مىكند كه اين خانهء معيّن از آن منست و اقامهء بيّنه نيز مىنمايد و متصرّف هم شاهد مىآورد كه اين خانه متعلَّق به پدر من بوده و به من ارث رسيده است و نمىدانم كه در اصل حقيقت امر چه بوده است ؟ حضرت فرمود : آن كس را كه شاهدش بيشتر است قسم دهند و چنانچه حاضر شد قسم دهد ، خانه از آن اوست .\r\nمؤلف اين كتاب - خداوند او را رحمت كناد - گويد : اگر متصرّف گويد خانه از آن منست و من مالك آنم و اقامهء بيّنه نيز بكند و مدّعى هم اقامهء بيّنه نمايد حكم آنست كه حقّ از آن مدّعى است ، زيرا خداوند اقامهء بيّنه را بر مدّعى واجب كرده است نه بر مدّعى عليه ، ليكن مدّعى عليه اقامهء بيّنه كرده كه از پدرش به ارث برده است و حقيقت امر را نمىداند ، از اين جهت حكم شده آنكه شاهدانش بيشترند قسم دهند ، اگر حاضر به قسم شد و سوگند ياد كرد خانه را به او مىدهند .\r\n","description":"","footnote":"","page_name":" 82 ","page_number":82},
  {"content":"\r\nو چنانچه مردى عليه ديگرى ملكى يا حيوانى يا چيز ديگرى را ادّعا كند و دو شاهد آورد ، و شخص متصرّف نيز دو شاهد آورد كه از آن خودش است و شهود هر دو طرف در عدالت يكسان باشند حكم آنست كه مال را از متصرّف بگيرند و به مدّعى بدهند زيرا بيّنه بر عهدهء او بوده و او آورده است ، و چنانچه در يد هيچ يك نبود و دو تن مدّعى آن شدند پس هر كدام اقامهء بيّنه كرد مال از آن اوست و او أحقّ است و اگر هر دو اقامهء بيّنه كردند پس آنكه شاهدانش عادلترند حكم بنفع او بايد كرد ، و چنانچه شهود در عدالت مساوى بودند آنكه شاهدش بيشتر است و به خدا سوگند خورد كه ما متعلَّق به اوست به او داده شود . پدرم - رضى الله عنه - در رساله اش اين طور به من نوشته است .\r\nشرح : « به نظر مىرسد حاصل گفتار صدوق كه از پدرش بازگو كرده اين باشد كه چون « البيّنة على المدّعى و اليمين على من أنكر » قاعدهء مسلَّمه است پس بايد اگر كسى عليه ديگرى مالى را كه وى متصرّف است ادّعا كند و بيّنه آورد حق را به او بدهند مگر اينكه ذى اليد اقامهء بيّنه كند با ذكر سبب ، و بدون ذكر سبب از او پذيرفته نيست » .\r\n\r\n( حكم مشترك در همهء دعاوى )\r\nمؤلَّف گويد : پدرم - رضى الله عنه - در نامه اش به من نوشت : فرزند عزيزم\r\n","description":"","footnote":"","page_name":" 83 ","page_number":83},
  {"content":"\r\nبدان كه حكم اساسى در همهء دعواها آنست كه بيّنه و شاهد و دليل بايد با مدّعى باشد و قسم و سوگند با مدّعى عليه ، و اگر از سوگند خوددارى كرد بايد بحكمى كه بنفع مدّعى است تن دهد و آن را بپذيرد ، و چنانچه مدّعى عليه سوگند ياد كردن را به مدّعى حواله كند و او هم دو شاهد ( عادل ) نداشته باشد و سوگند ياد نكند او نيز حقّ خود را از بين برده است ، و اين در همهء دعاوى صادق است مگر در حدود ، كه سوگند نيست ، و نيز در خون و قصاص كه به عكس مدّعى بايد سوگند ياد كند و مدّعى عليه بايد اقامهء بيّنه و شاهد نمايد ، و اين براى آنست كه خون مسلمانى هدر نرود .\r\nشرح : « اين كلام كه مؤلَّف از پدرش نقل كرده درست مضمون يا مدلول خبريست كه كلينى - رحمه الله - در كافى در حديث موثّق آورده كه « إنّ الله حكم في دمائكم به غير ما حكم به في اموالكم ، حكم في اموالكم أنّ البيّنة على المدّعى و اليمين على المدّعى عليه ، و حكم في دمائكم أنّ البيّنة على من ادّعي عليه ، و اليمين على من ادّعى ، لكيلا يبطل دم امرئ مسلم » يعنى : خداوند شما را در قصاص امر كرده به غير آنچه كه در اموال امر كرده است ، در اموال دليل با مدّعى است و سوگند با منكر و در خون قصاص قسم با مدّعى است و دليل با مدّعى عليه تا اينكه خونى از مسلمانى هدر نرود » .\r\n\r\n( شهادت له و عليه زن )\r\n3346 - على بن يقطين از امام هفتم عليه السّلام روايت كرده كه فرمود :\r\n","description":"","footnote":"","page_name":" 84 ","page_number":84},
  {"content":"\r\nباكى نيست به شهادت دادن بر اقرار زن در حالى كه روى پوشيده ولى شناخته شده است ، يا مردى كه با او محرم است و او را مىشناسد حضور داشته باشد و بداند كه اين همان زنى است كه در باره اش شهادت داده مىشود ، ولى فقهاء عامّه قبول ندارند زنى كه روى پوشيده است در بارهء اقرارش شهادت دهند جز اينكه روى بگشايد و او را ببينند .\r\n3347 - محمّد بن حسن صفّار - رضى الله عنه - به امام عسكرى عليه السّلام نوشت كه : مردى مىخواهد در بارهء زنى كه به او محرم نيست شهادت دهد در حالى كه زن پوشيده و در پرده است ، ولى كلامش را مىشنود و دو تن شاهد عادل هم شهادت مىدهند كه او دختر فلان كس است كه اقرار مىكند و اين كلام خود اوست آيا شهادت بر اقرارش جايز است يا نه و بايد روى خود را بگشايد تا با چشم او را شناسائى كند ؟ امام عليه السّلام در جواب نوشت « نقابى افكند و با نقاب نزد شهود حاضر شود به يارى خداوند » و اين توقيع « دستخط » كه به خطَّ مبارك امام مىباشد اكنون نزد من موجود است .\r\nشرح : « در صورتى كه تنها نقاب همراه با معرّف باشد كمتر مىتوان تقلَّب كرد و كسى را به جاى كسى ديگر معرّفى نمود ولى در صورت ستر و چادر و عبايه با عدم حضور معرّف تقلَّب زيادتر است » .\r\n","description":"","footnote":"","page_name":" 85 ","page_number":85},
  {"content":"\r\n\r\n( بطلان شهادت در مورد جور و ربا و خلاف شرع )\r\n3348 - اسماعيل بن مسلم ، از حضرت صادق از پدرش عليهما السّلام روايت كرده كه فرمود : براستى كه شهادت در مورد ربا و وصيّت به جور باطل است ( مثلا كسى وصيّت كند فلان مقدار از ارث به فلان وارث كمتر بدهيد ، يا كسى شهادت دهد فلان مبلغ بابت فرع پول ، فلانى به ديگرى بدهكار است ) و اگر شاهدان گفتند ما نمىدانيم كه ربا است يا ستم در ارث يا وصيّت است رهايشان كنيد و اگر مىدانستند كه آن ربا و حرام و يا ستم به وارث است بايد تعزير هم بشوند يعنى تازيانه بخورند .\r\n3349 - و در روايت عبد الله بن ميمون قدّاح از امام صادق از پدرش عليهما السّلام است كه مىفرمايد : مردى از انصار نزد رسول خدا صلَّى الله عليه و آله آمد و عرض كرد مىخواهم شاهد باشى كه نخلستانم را به فلان فرزندم بخشيدم ، حضرت فرمود : آيا فرزندى غير از او ندارى ؟ گفت : آرى ، حضرت فرمود : بهمهء آنها همين طور نخلستانى بخشيدى ؟ گفت : نه ، فرمود : ما سلسلهء پيغمبران به چنين ظلمى شاهد نمىشويم .\r\nشرح : « از ظاهر روايت چنين برمىآيد كه شخص سائل در مقام تقسيم اموال\r\n","description":"","footnote":"","page_name":" 86 ","page_number":86},
  {"content":"\r\nخود در ميان ورثه اش بوده است و لذا مقصود از كلام رسول خدا صلَّى الله عليه و آله اينست كه چنين تقسيم كردن اموالى كه موجب تبعيض ميان فرزندان و ترجيح بىسبب برخى بر برخى ديگر مىشود نارواست و ما طائفهء پيامبران بر چنين ظلمى شاهد نمىشويم » .\r\n3350 - و در روايت محمّد بن جعفر اسدى است كه حضرت امام صادق عليه السّلام فرمود : شاهد طلاقى كه بر غير وجه سنّت است نباش . ( مثلا طلاقى كه در حال ناپاكى زن است يا به صورتى مخالف موازين شرع مقدّس است ) .\r\n\r\n( شهادت بر شهادت )\r\n3351 - امام صادق عليه السّلام فرمود : هر گاه مردى بر شهادت مردى گواهى داد ، گواهى او مورد قبول است و آن نصف شهادت خواهد بود و نياز به گواه ديگرى دارد تا يك شهادت محسوب شود ، و اگر دو مرد عادل گواهى دادند كه اين مرد شهادت داد شهادت يك شاهد محسوب مىشود و نياز بشاهدى ديگر مىباشد .\r\n3352 - غياث بن ابراهيم از جعفر بن محمّد از پدرش امام باقر عليهما السّلام روايت كرده كه فرمود : امير المؤمنين عليه السّلام گواهى يك تن را بر شهادت دادن كسى نمىپذيرفت مگر اينكه دو تن گواهى مىدادند كه اين مرد شهادت داده است .\r\n","description":"","footnote":"","page_name":" 87 ","page_number":87},
  {"content":"\r\n3353 - عبد الله بن سنان از عبد الرّحمن بن أبى عبد الله روايت كند كه امام صادق عليه السّلام در بارهء مردى كه شاهد بر شهادت مردى بوده و بدان شهادت داده است ولى آن مرد ( كسى كه بر شهادت او شهادت داده شده بود ) آمده و گفته است :\r\nمن او را شاهد نگرفته‌ام . فرمود : شهادت آن كس كه عادلتر است قبول مىشود و اگر هر دو در عدالت يكسان بودند گواهيش ( گواهى فرع ) كه شاهد بر شهادت است نافذ نيست .\r\nمترجم گويد : مؤلَّف در اين خبر بين دو روايت جمع كرده خبر عبد الرّحمن و خبر ابن سنان و ظاهرا « عبد الله بن سنان ، عن عبد الرّحمن » غلط است و صحيح آن « عبد الله بن سنان و عبد الرّحمن » است .\r\n3354 - صفوان بن يحيى از امام هفتم عليه السّلام سؤال كرد در بارهء مردى كه اجير خود را بر شهادت ديگرى شاهد گرفت و سپس از او جدا شد و ديگر اجير او نبود كه آيا اكنون مىتواند بر آن شهادت ، گواهى دهد ؟ فرمود : آرى ، گويد : عرض كردم مردى يهودى بر شهادتى گواه گرفته شد و بعد مسلمان شد آيا مىتواند بر آن شهادت گواهى دهد ؟ فرمود : آرى .\r\nشرح : « ظاهرا خبر را مؤلف چنين كه ما معنى كرديم دانسته است كه در اين\r\n","description":"","footnote":"","page_name":" 88 ","page_number":88},
  {"content":"\r\nباب آورده است ، ولى به نظر مىرسد كه معنى صحيح خبر آن باشد كه مردى اجير خود را در امرى و واقعه اى شاهد گرفت پس از گذشتن مدّت اجاره كه شخص ، ديگر اجير وى نمىباشد آيا مىتواند آن واقعه را شهادت دهد ، حضرت فرمود : آرى » .\r\n3355 - علاء از محمد بن مسلم روايت كرده كه از امام باقر عليه السّلام پرسيدم : در مورد شخصى ذمّى ( يعنى اهل كتاب كه در پناه اسلام است ) و بندهء زرخريد كه در بارهء شهادتى گواه گرفته مىشوند سپس آن ذمّى ، مسلمان مىشود و آن بنده آزاد مىگردد ، آيا اكنون شهادتشان همانطور كه بود پابرجاست ؟ فرمود : آرى ، مادامى كه از اين دو ، نيكى و خير ديده شود شهادتشان پذيرفته خواهد بود .\r\n3356 - غياث بن ابراهيم از امام صادق از پدرش عليهما السّلام روايت كرده كه امير مؤمنان عليه السّلام فرمود : گواهى بر شهادت در مورد حدّ شرعى و همچنين كفالت در مورد حدّ نافذ نيست .\r\n3357 - محمد بن مسلم از امام باقر عليه السّلام سؤال كرد كه آيا مىشود كسى بر شهادت كسى گواهى دهد در حالى كه شهادت دهنده خود در شهر حاضر است و مىتواند در محكمه حضور پيدا كند ؟ فرمود : جايز است اگر چه در پشت ستونى باشد و اين در صورتيست كه شاهد اصلى امكان حضور در مجلس را به سبب علَّتى و يا مانعى نداشته باشد ، در اين صورت گواهى بر شهادت اشكالى ندارد .\r\n","description":"","footnote":"","page_name":" 89 ","page_number":89},
  {"content":"\r\n3358 - عمرو بن جميع از امام صادق از پدرش عليهما السّلام روايت كرده كه فرمود : كسى را كه درست بتواند شهادت دهد گواه گير ، كسانى كه در مجلس حاضر بودند پرسيدند چگونه گواه مىتواند در شهادت تصرّف كند و كم و زياد نمايد ( جز اينكه بگويد من شهادت فلانى را گواهى مىدهم كارى نمىتواند بكند ) حضرت فرمود : مرادم اينست كه كسى را انتخاب كنى كه فراموشكار نباشد و درست بذهن خود شهادت را بسپارد . و جايز نيست گواهى بر شهادت به شهادت ديگرى .\r\n\r\n( احتياط در اقامهء شهادت )\r\n3359 - على بن غراب از امام صادق عليه السّلام روايت كرده كه فرمود :\r\nشهادت بر شهادتى مده مگر آنكه مانند كف دست خود بوضوح آن را بشناسى . و تا درست از همه جهت اطَّلاع كافى در موضوعى ندارى و مانند كف دست خود آشنا نيستى شهادت مده .\r\n3360 - علىّ بن سويد گويد : به امام هفتم عليه السّلام عرض كردم پاره اى از اين قوم ( مخالفين ما در مذهب ) عليه يكى از برادران امامى من مرا به شهادت مىطلبند آيا شهادت را ادا كنم ؟ فرمود : آرى ، شهادت را اقامه نما حتى اگر مىترسى\r\n","description":"","footnote":"","page_name":" 90 ","page_number":90},
  {"content":"\r\nكه به ضرر برادر دينيت باشد .\r\nمؤلَّف كتاب گويد : من اين خبر را همين طور در نسخهء خود ديدم امّا در نسخهء ديگر اين طور بود كه : « اگر ترسيدى كه به برادرت ضررى رسد پس شهادت مده . بعد گويد : معناى اين دو لفظ نزديك است ، و آن اينست كه هر گاه كافرى بر مؤمنى حقّى داشت و آن مؤمن مالدار و ثروتمند بود واجب است بدان شهادت دهى عليه او ، حتى اگر به سبب نقصان مالش به او ضرر رسد ، امّا هر گاه مؤمن بدهكار ، نادار و بىچيز بود و شاهد ، فقر و ندارى او را مىدانست در اين صورت جايز نيست عليه او اقامهء شهادت كند و ضررى به او رساند تا زندانى شود يا از خانه و كاشانه اش بيرونش كنند و يا خادمش را كه غلام زر خريد اوست از وى بستانند و همين طور جايز نيست بر مرد مسلمان كه شهادت دهد بشهادتى كه مؤمنى بخاطر كافرى كشته شود ، و هر كجا غير از اين موارد شد واجب است عليه مؤمن شهادت دهد ، زيرا در صفات مؤمن ذكر شده است كه سرّ كسى را نزد دوستان فاش نسازد و حتّى به نفع دشمنان اگر باشد كتمان شهادت نكند .\r\n3361 - عمر بن يزيد گويد : به امام صادق عليه السّلام عرض كردم : مردى\r\n","description":"","footnote":"","page_name":" 91 ","page_number":91},
  {"content":"\r\nاز من اداء شهادت طلبيد و من خطَّ و مهر و امضاء خود را ديدم و ليكن چيزى به خاطرم نيامد نه كم و نه زياد ، فرمود : اگر آنكه ترا به شهادت خوانده مورد وثوق و اطمينان است و با تو كسى ديگر كه او هم ثقه باشد همراه است ، اشكال ندارد ، شهادت بده .\r\nو روايت شده است كه شهادت نمىتوان داد مگر با علم و آگاهى ، لذا هر كس بخواهد مىتواند يادداشت كند و يا مهر نمايد ( يعنى صورت مجلس را براى روز شهادت امضاء كند ) .\r\n\r\n( شهادت وصى به نفع وصيّتكننده يا عليه او به دين )\r\n3362 - محمد بن حسن صفّار به امام عسكرى عليه السّلام نامه اى بدين مضمون نوشت و سؤال كرد كه آيا شهادت وصى در بارهء موصى خود بابت طلبى كه از شخصى دارد در صورتى كه با او شاهد عادل ديگرى هم باشد نافذ است ؟ امام عليه السّلام در جواب نوشت : اگر شاهد عادل ديگرى موجود است مدّعى بايد قسم هم ياد كند ، ( ظاهرا خبر بر عدم تأثير شهادت وصى با وجود شاهد و يمين وارث دلالت\r\n","description":"","footnote":"","page_name":" 92 ","page_number":92},
  {"content":"\r\nدارد ، و اثبات حقّ به شهادت شاهد غير وصى و سوگند وارث است ) . و نيز به آن حضرت نوشت : آيا بر وصى جايز است كه عليه ميّت به نفع وارث صغير يا كبير يا به حقّى شهادت دهد يا بر زنده اى به نفع وارثش ، در حالى كه خود سهم وارث صغير را تصرّف مىكند و سهم كبير را خود وارث ؟ جواب دادند : آرى و سزاوار است كه وصى به حقّ شهادت داده و شهادتش را كتمان نكند . و نيز نوشت : كه آيا شهادت وصى عليه ميّت با معيّت شاهد عادل ديگرى مقبول است يا نه ؟ فرمود : آرى ، پس از سوگند . ( و اين به جهت آنست كه دعوى عليه ميّت است و إلَّا شهادت وصى عليه ميّت مانعى ندارد و فقط زمانى مورد اشكال است كه شهادت بنفع ميّت باشد .\r\n\r\n( نهى از طلب حقّ از راه شهادت دروغ )\r\n3363 - از حضرت امام صادق عليه السّلام سؤال شد در مورد مردى كه بر عهدهء ديگرى حقّى دارد و آن شخص منكر حقّش مىباشد و قسم مىخورد كه وى از او چيزى طلبكار نيست ، و صاحب حقّ هم دليلى در دست ندارد آيا مىتواند بخاطر اينكه مىترسد حقّش ضايع شود براى احياء حقّش بشهادت دروغ متوسّل شود ؟ امام عليه السّلام فرمود : نمىتواند چنين كارى را بكند زيرا اين تدليس ( نيرنگ و فريب ) است . و اين خبر روايت از يونس بن عبد الرحمن از بعض مشايخش از امام صادق عليه السّلام است .\r\n","description":"","footnote":"","page_name":" 93 ","page_number":93},
  {"content":"\r\n\r\n( روايات طرفه و غريب در باب شهادت )\r\n3364 - امام صادق عليه السّلام فرمود : اگر چيزى يا مالى زير خاك پنهان كردى حتما شاهدى براى آن بگير كه اين زمين چيزى به تو از امانتت پس نخواهد داد .\r\n( كنايه از اينست كه چه بسا محلّ آن را فراموش كنى و مال از بين برود ) .\r\n3365 - و امام صادق عليه السّلام فرمود : اوّل شهادت دروغى كه در اسلام داده شد گواهى هفتاد تن بود كه چون به چاه سرزمين حوأب رسيدند ( جايى است نزديك بصره ) و سگان شروع به پارس كردند و آن زن همراهشان تصميم گرفت بازگردد و گفت : از رسول خدا صلَّى الله عليه و آله شنيدم به همسرانش مىفرمود : كه يكى از شما مورد پارس سگهاى حوأب واقع خواهيد شد و اين هنگاميست كه رهسپار نبرد با على بن أبى طالب وصىّ من خواهيد بود . در اين هنگام هفتاد مرد از همراهان او شهادت دادند كه اينجا ماء حوأب نيست و اين اوّلين شهادت زورى بود كه در اسلام داده شد . ( زور در اينجا بمعنى تزوير ، و مراد از آن زن امّ المؤمنين عايشه است ) .\r\n3366 - به حضرت صادق عليه السّلام عرض شد : شريك ( بن عبد الله نخعى قاضى سنّى ) شهادت ما را نمىپذيرد ، حضرت فرمود : خود را به شهادت دادن نزد او\r\n","description":"","footnote":"","page_name":" 94 ","page_number":94},
  {"content":"\r\n( و امثال او ) خوار و ذليل نسازيد .\r\nمؤلف اين كتاب - رحمه الله - گويد : حضرت مرادش اين نيست كه اقامهء شهادت نكنيد چون اقامهء شهادت واجبست ، بلكه منظور اين است كه تحمّل شهادت نكنيد . يعنى اگر كسى از شما خواست كه شاهد باشيد نپذيريد زيرا در وقت اداء شهادت نزد آن كس كه از شما نمىپذيرد دچار سرشكستگى و ذلَّت خواهيد شد ، و از ابو كهمس نقل شده كه گفت : نزد شريك قاضى رفتم براى شهادتى كه گردنگيرم شده بود ، به من گفت : چگونه شهادت تو را بپذيرم با آن نسبتى كه تو به آن منسوبى ؟\r\nابو كهمس گويد : پرسيدم آن نسبت چيست ؟ گفت : رافضى بودن تو ، گويد گريستم و گفتم مرا به كسانى نسبت مىدهى كه مىترسم از آنها نباشم ( و بدروغ منسوب به آنها باشم ) ناچار شهادتم را پذيرفت ، و همانند اين قصّه براى عبد الله بن ابى يعفور و فضيل سكرة نيز اتّفاق افتاده است .\r\n\r\n( باب شفعه )\r\n( يعنى اولويت حقّ خريد شريك ، سهم شريك ديگر را )\r\n3367 - طلحة بن زيد از امام صادق از پدرش عليهما السّلام نقل فرمود كه\r\n","description":"","footnote":"","page_name":" 95 ","page_number":95},
  {"content":"\r\nرسول خدا صلَّى الله عليه و آله قبل از افراز ملك حكم به شفعه كرده است ( يعنى پس از تفكيك حقّ شفعه ساقط مىشود و اين در صورتيست كه ملك قابل انقسام و افراز باشد ) .\r\n3368 - عقبة بن خالد از امام صادق عليه السّلام نقل كرد كه فرمود : رسول خدا صلَّى الله عليه و آله در مورد اراضى و ساختمانها ميان شركاء حكم به شفعه كرد ، و فرمود : نه زيان ديدن و نه زيان رسانيدن .\r\nشرح : « فرق ضرر و ضرار آنست كه ضرر فعل واحد است و ضرار ما بين دو نفر ، يعنى يكى به ديگرى به عنوان مجازات ضررى كه زده ، ضرر رساند حتّى اگر نفعى هم از آن ضرر نبيند ، و اضرار فعل متعدّى است يعنى به ديگرى ضرر رساندن » .\r\n3369 - و نيز امام صادق عليه السّلام فرمود : وقتى كه ملك افراز شد و حدودش به تفكيك معيّن گرديد ديگر حقّ شفعه معنى ندارد [ و حقّ شفعه براى آن دو شريك ثابت است كه هنوز ملكشان قسمت نشده باشد . 
  ]\r\n3370 - سكونى از امام صادق از پدرش عليهما السّلام نقل كرده كه فرمود :\r\nعلى عليه السّلام فرموده است كه شفعه به عدد شركاء است .\r\nمترجم گويد : « مراد امام عليه السّلام آنست كه هر يك از شركاء استحقاق اين حقّ را جداگانه دارد ، و ظاهر اين خبر و خبر عقبة بن خالد اين است كه شفعه\r\n","description":"","footnote":"","page_name":" 96 ","page_number":96},
  {"content":"\r\nبه عدد شركاء است نه قدر سهام و نيز حقّ شفعه با تعدّد شركاء نيز باقى است . لكن ميان فقهاء ما به جهت اختلاف اخبار در ثبوت حكم شفعه با تعدد شركاء اختلاف است پاره اى به ظاهر همين نصوص ذكر شده با تعدد شركاء حقّ شفعه را ثابت مىدانند و پاره اى فقط بين دو شريك مادامى كه ملك را تفكيك نكرده‌اند قائلند و گويند اگر شركاء سه تن شدند حقّ شفعه ساقط مىشود ) .\r\n3371 - طلحة بن زيد از امام صادق از پدرش عليهما السّلام نقل كرده كه على عليه السّلام فرمود : شفعه به اندازهء عدد شركاء است ( يعنى هر يك از شركاء مىتواند اخذ به شفعه نمايد ) .\r\n3372 - و نيز امير المؤمنين عليه السّلام فرمود : براى يهودى و نصرانى كه با مسلمانى در ملكى شريكند ابدا حقّ شفعه نخواهد بود و نيز براى مسلمان حقّ شفعه نيست مگر اينكه ملك افراز نگشته باشد .\r\n3373 - و در روايت طلحه از امام صادق از پدرش عليهما السّلام است كه امير المؤمنين عليه السّلام فرمود : حقّ شفعه به كسى به ارث نمىرسد . ( فقهاء عظام اين روايت را ضعيف دانند و گويند مطابق اصل و قاعده و عموميّت ادلَّهء ارث ، حقّ شفعه هم به ميراث مىرسد ) .\r\n3374 - و در روايت سكونى از حضرت صادق از پدرانش از امير المؤمنين\r\n","description":"","footnote":"","page_name":" 97 ","page_number":97},
  {"content":"\r\nعليه السّلام آمده كه رسول خدا صلَّى الله عليه و آله فرمود : شفعه در كشتى مشترك و همچنين نهر ( قنات ) و جادّه و آسيا و حمّام نيست ( چون اينها قابل تفكيك و افراز نيستند ، حمّام يا كشتى يا قنات و راه يا جاده و آسيا و كارخانه را چگونه مىتوان افراز نمود و شفعه در مورديست كه قابل افراز باشد ولى هنوز قسمت نشده باشد ) .\r\n3375 - در حديث سكونى على عليه السّلام فرمود : وصىّ يتيم ( قيم صغير ) به منزلهء پدرش مىباشد و مىتواند از حقّ شفعه براى او استفاده كند در صورتى كه شادمانى و رفاه حال صغير را بخواهد و يا او رغبتى نشان دهد ، و نيز فرمود : شريك غائب هم حقّ شفعه دارد ( يعنى شخص غايب كه شريكش سهم خود را بهنگام غيبت و عدم حضور او به ديگرى فروخته است حقّ شفعه دارد و مىتواند پس از حضور هر مقدار كه طول كشيده باشد وجه را به شريك جديد داده ملك را تصرّف كند ) .\r\n3376 - امام باقر عليه السّلام فرمود : وقتى سهام تعيين شد و ملك افراز گشت حقّ شفعه ديگر ساقط است .\r\n3377 - از امام صادق عليه السّلام سؤال شد كه شفعه براى كيست ؟ و در چه چيزى است و آيا در حيوان هم شفعه هست و چگونه است ؟ حضرت فرمود : شفعه مسلَّم است در هر چيزى يا زمين و يا متاع مادامى كه ميان دو شريك واقع شود نه بيشتر ، و اگر يكى سهم خود را به شريكش بفروشد شريك ديگر حقّ شفعه دارد و او به خريد اولويّت دارد تا ديگرى ، امّا اگر از دو تن بيشتر شدند ديگر براى هيچ يك حقّ\r\n","description":"","footnote":"","page_name":" 98 ","page_number":98},
  {"content":"\r\nشفعه نيست . ( اين خبر از جهت تعارضش با اخبار قبل مورد اختلاف است عمده در قسمت دوم است كه مىفرمايد براى بيشتر از دو شريك شفعه نيست . و أمّا قسمت اوّل را مىتوان به اين ترتيب توجيه كرد : كه مراد از حيوان جنس است يعنى مثلا چندين رأس گوسفند يا گاو يا چند رأس شتر كه قابل قسمت هستند نه يك گوسفند يا يك گاو و يا يك شتر و يك اسب و أمثالها ) . و مؤلف - رحمة الله - گويد : شفعه در حيوان براى بيش از دو شريك نيست أما در موارد ديگر اگر زيادتر از دو نفر هم باشند شفعه باز وجود دارد و دليل بر اين ، خبر زير است كه :\r\n3378 - احمد بن محمد أبى نصر از عبد الله بن سنان از معصوم عليه السّلام نقل كرده كه : سؤال كردم از مملوك يعنى بنده اى كه چند صاحب دارد و يكى از آنها تصميم گرفته است سهم خود را بفروشد ، فرمود : بفروشد اشكالى نيست ، گويد : عرض كردم چنانچه دو تن صاحب آن مملوكند و يكى از آن دو تصميم بگيرد كه سهم خود را بفروشد و ديگرى جلو آيد و گويد : بايد به من بفروشى ، چطور ؟ حضرت فرمود : او سزاوارتر است به خريد از ديگرى ، سپس فرمود : شفعه در حيوان نيست مگر اينكه شريك يك تن باشد نه بيشتر .\r\n","description":"","footnote":"","page_name":" 99 ","page_number":99},
  {"content":"\r\n3370 - حسن بن محبوب از على بن رئاب از امام صادق عليه السّلام روايت كرده كه پرسيدم : مردى خانه اى را معامله كرده با يك بنده و مقدارى متاع و پارچه و لباس و گوهر ، فرمود : كسى را حقّ شفعه در اينها نيست . ( زيرا ثمن و قيمت در اينجا مثلى نيست تا شريك صاحب خانه ، متمكَّن از دادن اينها به خريدار باشد تا بتواند از حقّ شفعه استفاده نمايد .\r\nمؤلف گويد : هر گاه ساختمانى داراى چند حجره ( اطاق ) باشد و يك راهرو و هر حجره صاحبى دارد ، و يكى از آنها كه با ديگران در راهرو و سالن شريك است خواست حجرهء خود را به غير بفروشد صاحب حجرهء ديگر مىتواند طلب شفعه كند در صورتى كه آن فروشنده يا خريدار نخواهد راهرو حجرهء خود را از موضعى ديگر ، غير محلّ مشترك قرار دهد . ولى اگر از جاى ديگر براى خود راهرو گرفت براى هيچ يك از شركاء حقّ شفعه نيست . ( اين فتوى مضمون روايت منصور بن حازم است كه از امام صادق عليه السّلام نقل مىكند و در كافى بسند معتبر آمده است ) .\r\nو هر كس طلب شفعه كند و اظهار دارد كه مال حاضر نيست و در شهر ديگر است بايد به او مهلت رفتن و برگشتن و سه روز اضافه داد تا مال را حاضر كند ، پس اگر حاضر ساخت كه از حقّ خود استفاده كرده است و مال را به خريدار داده ملك\r\n","description":"","footnote":"","page_name":" 100 ","page_number":100},
  {"content":"\r\nرا تصرّف مىكند ، و إلَّا حقّ او ساقط مىشود .\r\nو هر گاه شريك به مشترى گفت : « بارك الله لك فيما اشتريت » ( يعنى در آنچه خريدارى كردى خدا به تو بركت دهاد ) و از او خواست كه ملك را تفكيك كند حقّ شفعهء او ساقط مىشود . ( زيرا اين كلمات دلالت دارد بر رضاى او به معامله و پس از رضايت او به فروش شريكش به ديگرى ، حقّ شفعه ساقط است ) .\r\nو نيز مؤلَّف گويد : استاد ما محمّد بن حسن بن وليد - رضى الله عنه - مىگفت : در صورت معاوضه ملك با هر چيز كه شفعه در آن جارى است يا بخشيدن سهم به ديگرى شفعه نيست ( يعنى اگر شريكى سهم خود را به غير ببخشد يا با مالى تاخت زند و داد و ستد كند ) در اين موارد ، براى شريك ديگر حقّ شفعه نيست ، تنها حقّ شفعه در موردى است كه شريكى سهم خود را به غيرى به قيمت معيّنى طلا يا نقره [ دينار يا درهم 
  ] بفروشد و افراز هم نشده باشد و حديث على بن رئاب اين مطلب را تاييد مىكند ( حديث على بن رئاب شفعه را در صورتى كه ثمن مال باشد نه قيمت ، نفى مىكند ) .\r\nو هر گاه شخصى سهمى در خانه اى يا زمينى داشته باشد و به يكى سهم خود را ببخشد و او را ابراء كند در اين صورت هم براى كسى حقّ شفعه نيست و لا حول و لا قوّة إلَّا با لله العلىّ العظيم .\r\n","description":"","footnote":"","page_name":" 101 ","page_number":101},
  {"content":"\r\n3380 - و حسن بن محبوب از مالك بن عطيّه از أبى بصير از امام باقر عليه السّلام نقل كرده گويد : سؤال كردم كه مردى همسرى گرفته و مهريّهء او را اطاقى از خانه اى كه شريك هم دارد قرار داده است ، فرمود : جايز است هم براى زوج و هم براى زوجه ، و هيچ يك از شركاء را حقّ شفعه نيست . ( اين خبر از اخبارى است كه حقّ شفعه را منحصر به بيع مىكند ) .\r\n\r\n( باب وكالت )\r\n3381 - جابر بن يزيد و معاوية بن وهب هر دو از امام صادق عليه السّلام روايت كرده‌اند كه فرمود : هر كس كارى را به ديگرى واگذار كند تا او انجام دهد اين وكالت از جانب وى مادامى كه خلع و عزل او را به او اعلام نكرده بر قوّت خود باقى است ، همچنان كه در أوّل ، اصل وكالت را به او اعلام كرده بود . ( شايد مراد تشبيه اعلام عزل و خلع به اعلام وكالت باشد ، يعنى همانطور كه در اوّل به او اعلام وكالت كرده چه به واسطهء مردى مطمئن يا خود بدون واسطه به او وكالت داده است به همان طريق بايد خلع وكالت را به او اعلام كند ) .\r\n3382 - عبد الله بن مسكان از أبى هلال رازى روايت كرده گويد : به امام\r\n","description":"","footnote":"","page_name":" 102 ","page_number":102},
  {"content":"\r\nصادق عليه السّلام عرض كردم : شخصى به مردى وكالت داد كه همسرش را پس از اينكه خون ديد و پاك شد طلاق دهد و آن وكيل رفت ، بعد موكل پشيمان شد و شاهد گرفت كه وكيل را از وكالت عزل كرده و در مورد وكالت او پشيمان شده است چه كند ؟ فرمود : بايد هم به همسرش خبر دهد و هم به وكيل اطَّلاع عزل بدهد . ( ظاهر روايت دلالت دارد كه بدون اعلام به وكيل او منعزل نخواهد بود ) .\r\n3383 - علاء بن سيابه گويد : از امام صادق عليه السّلام سؤال كردم : زنى مردى را وكيل كرده كه او را به زوجيّت فلان مرد درآورد وكيل هم پذيرفت و زن بر اين مطلب شاهد هم گرفت . آنگاه وكيل رفت و او را به زوجيّت آن شخص درآورد ، سپس زن ، وكيل بودن او را انكار كرد و گفت من تو را عزل كردم و دو تن شاهد هم آورد كه شهادت دادند او وكيل را عزل كرده است ، حضرت فرمود : فقهاى اطراف شما در اين مورد چه مىگويند ؟ گفتم : مىگويند بايد ديد كه اين زن قبل از تزويج او را عزل كرده يا بعد از تزويج ؟ اگر قبل بوده وكالت باطل شده و لذا تزويج هم باطل است و اگر بعد بوده وكالت صحيح و تزويج ثابت است بر همان قرار كه وكيل انجام داده و مورد وكالتش بوده و اين در صورتى است كه از مورد و شرط تجاوز نكرده باشد ( كه نياز به امضاء موكَّل در جزئى از آن باقى باشد ) ، راوى گويد : سپس امام پرسيد : وكيل را\r\n","description":"","footnote":"","page_name":" 103 ","page_number":103},
  {"content":"\r\nعزل مىكنند و به او اطَّلاع نمىدهند كه معزولى ؟ من گفتم : آرى اين طور فكر مىكنند كه هر گاه زن ، مردى را در حضور جماعت وكيل خود ساخت و شاهد گرفت و سپس گفت : « شاهدم باشيد كه او را عزل كرده ، وكالتش را باطل نمودم » ، بدون اينكه وكيل از عزل خود خبر داشته باشد ، و هر چه را كه وكيل در مورد نكاح تنها انجام داده ، باطل مىدانند و در غير نكاح وكالت را باطل ندانند و گويند وكيل بدون اطَّلاع معزول نخواهد بود ، زيرا مال عوض دارد ( يعنى حتّى اگر وكالت باطل باشد جبرانش ممكن است ) ولى تملَّك بضع و زناشوئى مانند معاملات ديگر نيست زيرا ( اگر عقد باطل باشد ) كودكى كه از آن دو توليد مىشود ولد حرام خواهد بود ، حضرت فرمود :\r\nسبحان الله ، چقدر اين حكم از حقّ دور و به ستم نزديك و تا چه حدّ فاسد است ، زيرا مورد نكاح سزاوارتر و اولى است كه در آن بيشتر دقّت و احتياط شود و اين اختيار همبسترى به كسى دادن است و از اين راه است كه فرزند پيدا مىشود ، زنى نزد على عليه السّلام آمد و از برادرش شكايت كرد و گفت : يا امير المؤمنين من برادر خويش را وكالت داده‌ام كه مرا به تزويج مردى درآورد و در توكيل شاهد هم گرفتم ، سپس او را در همان ساعت عزل كردم امّا او رفته و مرا به عقد نكاح آن مرد درآورده است و من شاهد دارم كه او را قبل از اينكه مورد وكالت را انجام دهد عزل نموده‌ام و اقامهء بيّنه كرد\r\n","description":"","footnote":"","page_name":" 104 ","page_number":104},
  {"content":"\r\nو شاهد آورد ، برادرش گفت : اى امير مؤمنان اين زن به من وكالت داد ولى پس از عزل به من خبر نداد كه تو را عزل كرده‌ام تا اينكه من او را تزويج آن مرد كه او وكالت داده بود كردم ، حضرت از زن پرسيد : تو چه مىگوئى ؟ زن گفت : من به او اعلام كردم . حضرت فرمود : شاهد دارى ؟ گفت : اينها شاهد منند ، حضرت از آنها پرسيد :\r\nشما چه مىگوئيد گفتند : ما شهادت مىدهيم كه اين زن گفت : شاهد باشيد كه من برادرم را از وكالتى كه به او داده بودم كه مرا به فلانى تزويج كند عزل كردم ، و من اكنون خود اختياردار خود هستم پيش از آنكه او مرا به عقد فلانى درآورد ، حضرت فرمود : شما را در حضور برادرش شاهد گرفت به آنچه گفت ؟ گفتند : نه ، در حضور وكيل نبود ، حضرت فرمود : آيا شما شاهديد كه او همانطور كه اعلام وكالت كرده بود به برادرش اعلام عزل كرده است ؟ گفتند : نه ، فرمود : من وكالت را پا برجا و نكاح را صحيح مىدانم و اكنون شوهر كجاست ؟ شوى آمد ، و حضرت فرمود : دست همسر خويش را بگير و برو خدا به همراهتان ، زن گفت : يا امير المؤمنين برادرم را سوگند ده كه اقرار كند من او را اعلام به عزل نكرده‌ام و او از عزل قبل از عقد خبر نداشته است ، حضرت به وكيل فرمود : حاضرى كه سوگند ياد كنى ؟ عرض كرد آرى و سوگند ياد\r\n","description":"","footnote":"","page_name":" 105 ","page_number":105},
  {"content":"\r\nكرد ، و حضرت وكالت را درست و صحّت نكاح را امضاء فرمود .\r\n3384 - داود بن حصين از عمر بن حنظله از امام صادق عليه السّلام روايت كرده گويد : از حضرت پرسيدم : مردى به ديگرى گفته فلان زن را براى من عقد كن و هر چه از مهريّه و شروطى كه در ضمن عقد مىكنند انجام ده كه به اختيار توست و مورد رضايت من است و همه بر عهده‌ام خواهد بود ، و بر اين مطالب شاهد نگرفت ، وكيل به كار خود رفت و زن را به عقد ازدواج موكل خود درآورد و مبلغ مهريّه و مخارج لازم را و آنچه از او خواستند و در ضمن عقد شرط نمودند پرداخت . وقتى بازگشت موكَّل موضوع را به كلَّى منكر شد ( و گفت : من به كسى وكالت نداده‌ام ) امام فرمود :\r\nوكيل بايد نصف مال را غرامت دهد زيرا او حقّ آن زن را ضايع كرده است ( چون بر وكالت خويش در ابتدا شاهد نگرفته و راه انكار را بر موكَّل خود باز گذاشته است ، و وقتى كه در مورد وكالت از موكَّل شاهد و بيّنه و امضاء نگرفته بر زن جايز است كه شوهر ديگر كند ، و بر مرد اوّل - ميان خود و خدا - رها كردن زن بدون زوج حلال نيست و بايد او را طلاق دهد كه آزاد باشد زيرا خداوند متعال مىفرمايد : * ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * يعنى يا بايد قبول زوجيّت نمايد يا او را طلاق دهد . و اگر چنين نكرد نزد خود و خدا گناهكار خواهد بود و أمّا به حكم اسلام زن مىتواند شوهر\r\n","description":"","footnote":"","page_name":" 106 ","page_number":106},
  {"content":"\r\nاختيار كند و خداوند در اين صورت تزويج با ديگرى را بر او حلال كرده است .\r\n3385 - محمد بن أبى عمير از هشام بن سالم از امام صادق عليه السّلام نقل كرده كه : مردى شخصى را به كارى وكالت داد و دو تن شاهد گرفت و سپس وكيل برخاسته براى انجام آن كار خارج شد ، پس از رفتن او موكَّل در حضور همه گفت :\r\nشاهد باشيد من او را از وكالت عزل كردم ، امام عليه السّلام فرمود : چنانچه وكيل كارى را كه به انجام آن وكالت داشته است پيش از عزلش تمام كرده باشد بر حسب آنچه كرده امر گذشته و كار تمام است خواه موكَّل راضى باشد خواه ناراضى . راوى گويد :\r\nعرض كردم كه وكيل قبل از اينكه از عزلش آگاه باشد يا خبرش به او رسيده باشد كار را انجام داده است ، آيا عملش آن طور كه انجام داده برقرار است ؟ فرمود : آرى ، گفتم : اگر قبل از انجام عمل به او خبر رسد كه معزول گشته ولى باز برود و كار را انجام دهد آيا هيچ اثرى ندارد ؟ فرمود : بلى هيچ اثرى ندارد ، زيرا وكيل اگر وكالت يافت و بعد برخاسته از مجلس بيرون رفت ، وكالتش همچنان برجا و برقرار خواهد بود ، و وكالت ثابت و پابرجاست تا اينكه فرد موثّق و مورد اعتمادى خبر عزلش را به او برساند يا خود\r\n","description":"","footnote":"","page_name":" 107 ","page_number":107},
  {"content":"\r\nاز شخص موكَّل عزل خويش را شفاها بشنود .\r\n3386 - حماد از حلبى از امام صادق عليه السّلام روايت كرده است كه :\r\nمردى زنى از همسايگان و يا بستگانش را كه به او اختيار داده بود وى را به همسرى خود [ يا هر كس ديگر 
  ] درآورد و مرد از سرّ كارش آگاه نبود به عقد خود درآورد و پس از تزويج و پرداخت مهريهء زن ( قبل از دخول ) زن را معيوب يافت ، آن حضرت فرمود :\r\nتمام مبلغ مهريه را از او باز پس گيرند ، و بر شوهر هيچ دينى نيست . و همچنين در مورد زنى كه به مردى اختيار داده ، گفت مرا به فلانى تزويج كن . مرد گفته بود اين كار را نمىكنم تا اينكه گواه گيرى كه أمرت در تزويج بطور كلَّى بدست من است ، زن پذيرفت و گواه گرفت ، وكيل موقع اجراء صيغه به كسى كه خواستگارى كرده بود گفت : آيا بر عهدهء تو فلان مبلغ مهريه باشد ؟ مرد گفت : آرى ، وكيل رو به قوم كرده گفت : شاهد باشيد كه اين مبلغ نامبرده بر عهدهء منست و او را به زوجيّت خود درآوردم ، زن گفت : من با تو ازدواج نكردم و اين شرف و مردى نيست ، امر من بدست خود من است و تو را تنها از روى شرم داشتن از سخن گفتن در اين مقام ، اختيار دادم . حضرت فرمود : آن زن را از او مىگيرند و با تازيانه هم به سر مرد مىزنند .\r\n3387 - ابن أبى عمير از بيش از يك تن از اصحاب از امام صادق\r\n","description":"","footnote":"","page_name":" 108 ","page_number":108},
  {"content":"\r\nعليه السّلام در مورد مردى كه مهريّهء دختر خود را از شوهر وى گرفته و از دنيا رفته بود سؤال كرد آيا آن دختر مىتواند مطالبهء مهريّهء خود را از شوهر بنمايد يا گرفتن پدر مانند گرفتن خود اوست ، آن حضرت فرمود : چنانچه در اخذ مهريّه به پدر وكالت داده است حقّ مطالبه ندارد و اگر وكالت نداده حقّ مطالبه دارد ، و شوهر پس از دادن مهريّه در بار دوم مبلغى را كه به پدر دختر داده بود از ورثهء ميّت مطالبه مىكند ، مگر اينكه دختر نابالغ بوده و پدرش به ولايت او را به نكاح زوج درآورده است در اين صورت بر پدر جايز بوده كه مهريّه را از جانب دختر نابالغش از مرد بستاند ، و هر گاه قبل از دخول ، مرد طلاقش دهد پدر مىتواند مقدارى از مهر را ببخشد و مقدارى را هم بگيرد و حقّ ندارد تمام مهريّه را ببخشد و اين است كلام پروردگار عزّ و جلّ كه فرموده : * ( إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ ) * ( بقره : 238 ) يعنى : جز آنكه آن زنان خود ، يا آن كس كه امر نكاح بدست اوست از حقّ مهريّه صرف نظر كرده ، درگذرند . يعنى پدر و يا ديگرى از برادران و خويشان كه زن به آنها وكالت داده باشد .\r\n\r\n( باب تعيين حكم با قرعه )\r\n3388 - حماد بن عيسى بواسطهء يك تن از حريز از امام باقر عليه السّلام\r\n","description":"","footnote":"","page_name":" 109 ","page_number":109},
  {"content":"\r\nروايت كرده كه فرمود : اوّلين كسى كه در بارهء او قرعه زدند مريم بنت عمران بود كه خدا مىفرمايد : * ( وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ ) * ( آل عمران : 44 ) يعنى : « و تو اى رسول ما حاضر نبودى آن هنگام كه براى نگهبانى و كفالت مريم قرعه مىزدند » . و سهام قرعه شش عدد بود ، پس از آن براى يونس عليه السّلام قرعه كشيدند آن زمان كه با قوم خود به كشتى نشست و كشتى به گرداب افتاد و براى نجات لازم شد به دريا افكنند و آن حيوانى كه به كشتى حمله قربانى دهند و قرعه كشيدند تا چه كس را به دريا افكنند و تا سه بار قرعه به نام يونس بيرون آمد ، فرمود : آنگاه يونس عليه السّلام به عرشهء كشتى درآمد و ناگهان با نهنگى دهان گشوده روبرو گرديد پس خود را به دهان او افكند . سپس اين قرعه كشيدن براى عبد المطلب روى داد بدين نحو كه او نه پسر داشت و نذر كرد كه اگر خداوند پسر دهمى را به وى عنايت كند او را ذبح نمايد ، پس هنگامى كه عبد الله تولَّد يافت امكان اين نداشت كه او را با اينكه رسول خدا در صلبش خواهد بود ذبح نمايد لذا عبد الله را در برابر ده شتر بقرعه گذارد و قرعه بنام عبد الله درآمد و ده ده بر شتران افزود و قرعه كشيد ، پيوسته بنام عبد الله بيرون مىشد تا عدد شتران به صد رسيد در اين هنگام قرعه بر شتران افتاد عبد المطَّلب كه اين ديد گفت : با خدا انصاف نداده‌ام و قرعه را سه بار\r\n","description":"","footnote":"","page_name":" 110 ","page_number":110},
  {"content":"\r\nبنام عبد الله و صد شتر زد و هر سه بار قرعه بشتران افتاد ، عبد المطَّلب گفت : اكنون دانستم كه خداى من راضى شده است پس شتران را قربانى كرد .\r\nشرح : « اين خبر از نظر سند ضعيف است زيرا حمّاد بن عيسى در تمام كتب موجوده بلا واسطه از حريز نقل مىكند ، و حريز خود شيخ اجازهء اوست ، و در اين حديث مع الواسطه از وى نقل كرده است ، ديگر اينكه حريز از اصحاب امام صادق و موسى بن جعفر عليهما السّلام است و گويند از امام صادق بيش از دو حديث نقل نكرده و امام باقر عليه السّلام را درك نكرده است و در اين حديث بلا واسطه از امام باقر عليه السّلام روايت كرده لذا سند عيب دارد و باصطلاح مضطرب است و ظاهرا بايد حماد بن عيسى از حريز از شخصى كه از امام نقل كرده باشد و تحريف شده و بنا بر اين حديث مرسل است ، اين از نظر سند .\r\nو امّا از نظر متن عبد الله را پسر آخر شمرده و حال آنكه حمزة بن عبد المطلب با رسول خدا هم سنّ است و او يا عباس بن عبد المطلب كوچكترين فرزند عبد المطلب است چنان كه كتب انساب عرب ذكر كرده‌اند و البتّه پاره اى بيش از ده پسر گفته‌اند و تا سيزده تن نام برده‌اند . ولى اين قول مورّخين قرون بعد است نه از علماى انساب عرب . و از گفته هاشان پيداست كه رجما بالغيب و پريشان سخن گفته‌اند نه از روى اطَّلاع زيرا غالبا نوشته‌اند كه عبد الله كوچكترين فرزند بود با اينكه قائلند كه نذر اين بود كه چون خداوند به عبد المطَّلب ده پسر دهد يكى يا آخرين را قربانى كند و آخرين بهر صورت يا حمزه و يا عبّاس است ، و اين قبيل سخنها افسانه است نه مطلب قابل اعتماد .\r\nبارى آنچه در اين باره يعنى در بارهء ذبح عبد الله و داستان او گفته شده اگر دقيق بررسى شود مشخص مىشود كه از قصّه هائى است كه داستانسرايان سنّى منش پرداخته‌اند و جملگى از كسانى هستند كه عبد المطلب را مشرك مىدانند چون اين كار\r\n","description":"","footnote":"","page_name":" 111 ","page_number":111},
  {"content":"\r\nيعنى نذر نمودن به قربان كردن فرزند بنا به صريح آيات قرآنى منحصر به مشركين بوده است و از موّحدين كسى را اين چنين نذرى نيست . و حضرت ابراهيم عليه السّلام نيز نذر نكرد بلكه چنان كه صريح آيات است از طرف خداوند به انجام اين كار مأمور گشت و قرآن خود در مقام تشنيع و توبيخ مشركين مىفرمايد : * ( كَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَلِيَلْبِسُوا عَلَيْهِمْ دِينَهُمْ ) * - الى قوله - * ( فَذَرْهُمْ وَما يَفْتَرُونَ ) * و اين چنين در نظر بسيارى از مشركان عمل قربانى فرزند را رؤساى بتكده ها نيكو نشان دادند تا آنان را از دينشان به راه غلط ببرند - تا آنكه فرمود : آنها را در همان ضلالتشان واگذار و با آنچه از اين خرافات مىبافند رها كن .\r\nجالب اينكه در ذيل اين آيه مفسّران غير شيعه جملگى گفته‌اند كه آيه در شأن عبد المطَّلب است و تنها او را مصداق واقعى و اوّليّهء آيه دانسته‌اند ، و ساده لوحان نيز بدون تأمّل پذيرفته‌اند در حالى كه عبد المطَّلب از حنفا است يعنى از كسانى است كه در زمان خود تنها موحّد بوده ، چنان كه در حديث صحيح كافى از زرارة بن اعين از امام صادق عليه السّلام است كه فرمود : « يحشر عبد المطَّلب يوم القيامة امّة وحده ، عليه سيماء الأنبياء و هيبة الملوك » عبد المطلب در روز قيامت خود تنها وارد محشر خواهد شد در حالى كه داراى قيافهء انبياء و هيبت پادشاهان است . يعنى هنگامى كه مردم فوج فوج و صف بندى شده به محشر احضار مىشوند او خود به تنهائى با آن متانت و بزرگوارى و هيبت وارد مىشود چرا كه در زمان خود به توحيد و دين حقّ در ميان قريش و طايفه و اهل ديار خويش منفرد بود و همكيش نداشت . يا احاديث ديگرى در اين باره كه در باب تاريخ مولد النّبى كتاب كافى ذكر شده است ، و نيز عبد المطلب داراى سنّتهاى بسيارى است كه همه را اسلام امضاء كرده و مورّخين ذكر كرده‌اند از قبيل تحريم شرب خمر و حرمت زنا و معيّن كردن صد تازيانه حدّ براى آن ، و بريدن دست سارق ، و تبعيد زنان عشرتكده دار ، و نهى و جلوگيرى از زنده بگور كردن دختران ، و حرمت نكاح زنانى كه با انسان محرمند ، و نهى از بام خانه وارد شدن ، و جلوگيرى از عريان طواف كردن كعبه ، و لزوم وفاء به نذر ، و حرمت ماه‌هاى چهارگانه داشتن ، و\r\n","description":"","footnote":"","page_name":" 112 ","page_number":112},
  {"content":"\r\nخصم را در صورت سر باز زدن از حقّ به مباهله خواندن ، و تعيين ديهء كامل به يك صد شتر و و و . . . كه اينها دلالت بر فكر روشن و عظمت روح و بزرگى و كرامت نفس و انديشمندى او مىكند ، و از اين رو رسول خدا صلَّى الله عليه و آله به دو مباهات مىكرد و با كمال سر بلندى در مقابل دشمن مىفرمود :\r\n\r\nأنا النّبى لا كذب\r\nأنا ابن عبد المطَّلب\r\n\r\n) *\r\nو مردى با اين شخصيت ممتاز و عقل سرشار كه با ابرهه چنان رفتارى كرد كه او را به حيرت انداخت و جان خود و همهء مردم شهر را از آسيب در امان داشت و در آن موقعيّت حسّاس كه دل همهء سياستمداران را به وحشت مىانداخت با كمال قدرت نفس از كنار آن گذشت و تا نابودى دشمن چيزى از دست نداد ! چگونه چنين نذرى مىكند و قتل كودك معصومى را موجب تقرّب به خدا مىداند و بسيار كودكانه است كه فكر كنيم كار نادرست و مخالف فطرتى اگر براى رضاى خدا انجام شود درست است و صواب ، و امّا اگر براى بتها باشد آن وقت شرّ و فساد است ، قرآن اين عمل را از سنّتهاى مشركان مىشمرد و عبد المطَّلب نه مشرك بود و نه تابع مشركين ، و نذر كشتن فرزند و قطع رحم كاملا احمقانه است چه براى خدا و چه براى بت و او به حقيقت از امثال اين گونه تهمتها مبرّا است .\r\nو به نظر مىرسد كه وى نذر كرده بود كه چنانچه خداوند به او ده فرزند نرينه عنايت فرمايد براى هر كدام بمرور زمان ده شتر عقيقه و قربانى كند و اين عمل را پس از فرزند آخرى يا قبل از او انجام داد ، و افرادى با غرضورزى آن را داستانى بدين صورت درآورده ، ترويج كردند و ساده لوحان بدون تأمّل پذيرفتند و نقل كردند و رفته رفته در كتب حديث داخل شد و مورد استفادهء مفسّرين اهل سنّت كه آباء پيغمبر را مشرك مىدانند قرار گرفت چنانچه از زمخشرى تا سيّد قطب همه در ذيل آيهء شريفهء :\r\n* ( وَكَذلِكَ زَيَّنَ لِكَثِيرٍ مِنَ الْمُشْرِكِينَ ) * - تا آخر مصداق حقيقى و اوّليه آن را عبد المطَّلب مىشمرند .\r\nو در يكى دو روايت كه صدوق در خصال نقل كرده آمده است كه رسول\r\n","description":"","footnote":"","page_name":" 113 ","page_number":113},
  {"content":"\r\nخدا صلَّى الله عليه و آله فرمود : « أنا ابن الذّبيحين » يعنى من فرزند دو ذبيح هستم ، اين روايات را كه در ضمن سند آن عبد الله بن داهر احمرى است و وى را ضعيف گفته‌اند و ديگر ابن بطَّه است كه استاد صدوق - عليه الرّحمه - احاديثش را ردّ كرده و گفته است وى در نقل مسانيد مخلَّط است ، و أبو قتاده و وكيع جرّاح كه هر دو سنّى مشربند و توثيق هم نشده‌اند - نمىتوان پذيرفت خصوصا اگر بر خلاف اصول مذهب باشد ، و در يك حديث در همان كتاب آمده كه مراد از ذبيحين اسماعيل و اسحاق است چه اسحاق پس از قضيّهء اسماعيل تمنّا مىكرد و غبطه مىخورد و مىگفت : كاش اين امتحان براى من هم پيش مىآمد تا من نيز مانند برادرم درجاتى نزد خداوند كسب مىكردم ، خداوند به همين تمنّاى وى ارج نهاد و به فرشتگان فرمان داد او را در آسمان ذبيح بخوانيد ، و رسول خدا صلَّى الله عليه و آله به اعتبار اينكه عمّ را « أب » خوانند فرمود : من فرزند دو ذبيح هستم ، ذبيح آسمان و ذبيح زمين هر چند كه هيچ كدام در واقع ذبح نشده‌اند . و البتّه قصّهء ذبح عبد الله را بزرگان شيعه هم مانند ابن شهر آشوب نقل كرده‌اند ولى بايد دانست كه ابن شهر آشوب تضمين صحّت اخبار آن كتاب را نكرده جز اينكه در مقدّمه فرموده است من در اين كتاب اخبارى را نقل مىكنم كه در كتب هر دو فرقه سنّى و شيعه موجود است ، و اين بدان معنى نيست كه آنچه در آن ذكر شده صحيح باشد ، و با مراجعهء مختصرى به آن كتاب مطلب روشن مىشود چون در آغاز گويد : عبد المطَّلب مىپنداشت كه قربانى كردن فرزند بهترين راه تقرّب به خداوند است . و نحن نجلّ ساحة عبد المطَّلب عن ذلك ، بالجملة اگر ما فرض كنيم هنگام قرعه كشى و قربانى حمزه يا عبّاس سه ساله بوده‌اند بايد عبد الله را داراى زن و فرزند بدانيم چون نوشته‌اند عبّاس دو سال قبل از ميلاد رسول خدا صلَّى الله عليه و آله به دنيا آمد و حمزه برادر رضاعى آن حضرت بود ، و بسيار از حق دور رفته‌ايم اگر بپنداريم عبد المطَّلب پسر همسر و فرزنددار خود را بتصوّرى واهى بقربانگاه كشيده باشد » .\r\n3389 - محمد بن حكيم گويد : از موسى بن جعفر عليهما السّلام از امرى سؤال\r\n","description":"","footnote":"","page_name":" 114 ","page_number":114},
  {"content":"\r\nكردم فرمود : در هر امر و موضوع نامعلومى حكم قرعه جارى است ، گويد : گفتم : قرعه ممكن است خطا كند و ممكن است صواب ، فرمود : آنچه را كه خداوند خود دستور آن را داده خطا نخواهد كرد .\r\n3390 - امام صادق عليه السّلام فرمود : هيچ قومى يافتن مجهول خود را با عمل به قرعه به خدا وانگذارند جز آنكه حقّ به صاحب واقعى آن برسد .\r\n3391 - و نيز فرمود : كدام حكمى عادلانه تر از قرعه است در صورتى كه واقعا امر به خدا واگذار شود ، آيا خداوند خود نفرمود * ( فَساهَمَ فَكانَ مِنَ الْمُدْحَضِينَ ) * پس يونس با آنها قرعه زد و بنام او بيرون آمد ( صافات : 141 ) يعنى قرعه بنام يونس آمد كه واقعا او خود بندهء فرارى بود ، نه ديگران و قرعه راست گفت .\r\n3392 - و حكم بن مسكين از معاوية بن عمّار از امام باقر عليه السّلام روايت كرده كه آن حضرت فرمود : اگر دو يا سه تن با كنيزى در طهر واحد ( يك پاكى ) همبستر شوند و آن كنيز فرزندى آورد و هر يك ادّعا كند كه فرزند متعلَّق به من است حاكم بايد با قرعه تعيين صاحب نطفه را بنمايد و بنام هر كه قرعه درآمد فرزند از آن اوست و قيمت آن را بايد به صاحب كنيز بپردازد ( ظاهرا اين همبسترى بايد از راه زنا نبوده باشد و إلَّا در زنا نسب ملحق نمىشود و ممكن است صاحب كنيز او را بر هر سه نوبت حلال كرده بوده يعنى در پاكيهاى متعدد و اشتباها عمل در يك طهر صورت\r\n","description":"","footnote":"","page_name":" 115 ","page_number":115},
  {"content":"\r\nگرفته است ) .\r\nو نيز فرمود : اگر مردى كنيزى خريد و از آن داراى فرزند شد و شخصى ثابت كرد كه اين كنيز از آن من بوده است و فروشنده حقّ فروش نداشته ، بايد كنيز را به صاحبش بازگرداند و قيمت فرزند را به حساب روز ولادت به او بدهد و فرزند را براى خود نگهدارد .\r\n3393 - و زرعه از سماعه از امام صادق عليه السّلام روايت كرده كه فرمود :\r\nدو تن بدعوا بر سر چهار پائى نزد امير المؤمنين آمده بودند و هر يك ادّعا مىكردند كه اين حيوان در آخور من به دنيا آمده است ، و هر كدام اقامهء بيّنه كردند و بيّنه ها مساوى بود يعنى تعداد شاهدهاى هر يك مطابق ديگرى بود ، و آن حضرت ميان آنها قرعه زد و دو عدد تير را گرفته و بر هر يك علامتى نهاد و صاحب علامت را مشخّص كرد و سپس اين دعا را بخواند : « اللَّهمّ ربّ السّماوات السّبع و ربّ الأرضين السّبع و ربّ العرش العظيم ، عالم الغيب و الشّهاده الرّحمان الرّحيم ، ايّهما صاحب الدّابّة و هو أولى بها فأسألك أن تخرج سهمه » يعنى : بار الها ، اى آنكه پروردگار هفت آسمان و هفت طبقهء زمين و عرش عظيمى و داناى نهان و آشكار و رحمان و رحيمى هر كدام كه براستى صاحب اين حيوانست قرعه را بنام او خارج كن و قرعه به نشان يكى از آن دو\r\n","description":"","footnote":"","page_name":" 116 ","page_number":116},
  {"content":"\r\nنفر بيرون آمد و آن حضرت بنفع او حكم را صادر كرد .\r\n3394 - احمد بن محمد بن أبى نصر بزنطى از داود بن سرحان روايت كرده كه امام صادق عليه السّلام در اين باره كه دو مرد گواهى دهند بر شخصى در امرى ، و دو مرد ديگر آمده و شهادت دهند در همان امر بر كس ديگرى غير از آنكه شاهدان اوّل گواهى داده‌اند ، فرمود : ميان ايشان قرعه كشند بنام هر كه درآمد سوگند ياد كند و حكم را بنفع او دادن سزاوارتر است .\r\nمترجم گويد : « لفظ اين خبر خالى از ابهام نيست و در كافى و تهذيب بجاى « شهدا على رجل في أمر » « شهدا على أمر واحد » ضبط شده و در تهذيب بجاى « و هو أولى بالقضاء » « و هو أولى بالحق » ذكر شده و ترجمه با رعايت لفظ تهذيب و كافى است با توجّه بفتاوى قدما كه مضمون حديث است .\r\n3395 - حماد بن عثمان از عبيد الله بن على حلبى از امام صادق عليه السّلام روايت كرده در بارهء مردى كه نذر كند كه اوّلين بنده اى كه مالك شوم آزاد است بعد هفت بنده يك جا به ميراث به او رسد ( كدامشان آزادند ) فرمود : ميان ايشان قرعه زنند بنام هر كه درآمد او آزاد است .\r\n3396 - حريز از محمّد بن مسلم روايت كرده كه گفت : از امام باقر عليه السّلام پرسيدم كه مردى داراى چندين بنده است و وصيّت مىكند كه ثلث از آنها بايد آزاد\r\n","description":"","footnote":"","page_name":" 117 ","page_number":117},
  {"content":"\r\nشوند ، چگونه اين كار بايد انجام شود ؟ فرمود : امير المؤمنين عليه السّلام با قرعه ثلث آنها را تعيين مىفرمود .\r\n3397 - موسى بن قاسم بجلى ، و علىّ بن الحكم از عبد الرّحمن بن أبى عبد الله از امام صادق عليه السّلام روايت كرده كه فرمود : امير المؤمنين عليه السّلام هر گاه دو طرف دعوى به او مراجعه مىكردند و تعداد گواهان و عدالتشان مساوى بود يعنى هر دو طرف دعوا برابر بودند قرعه مىزد كه قسم به سوى كداميك از طرفين متوجّه است و مىگفت : « اللَّهمّ ربّ السّماوات السّبع و ربّ الأرضين السّبع من كان الحقّ له فأدّه إليه » بار الها ، پروردگار هفت آسمان و هفت طبقهء زمين هر كس ذى حقّ است حقّ را به او برسان . آنگاه حقّ را به آن كس مىداد كه قسم متوجّه او گشته و قرعه بنام او درآمده است ، البتّه پس از آن كه وى را قسم ميداد . ( يعنى بعد از آنكه قرعه بنام او درآمد و سوگند ياد مىكرد كه حقّ از آن منست ، حضرت حقّ را به او مىداد ) .\r\n3398 - حسن بن محبوب از جميل ، از فضيل بن يسار از امام صادق عليه السّلام روايت كرده گويد : از آن حضرت پرسيدم كودكى به دنيا آمده كه نه آلت مردان را دارد و نه آلت زنان ( در مسأله ارث چه بايد كرد سهم پسر مىبرد يا سهم دختر ) فرمود :\r\n","description":"","footnote":"","page_name":" 118 ","page_number":118},
  {"content":"\r\nامام قرعه مىكشد و بر يك تير « عبد الله » مىنويسد و بر تير ديگر « امة الله » ( عبد يعنى غلام ، امه يعنى كنيز ) آنگاه حاكم يا هر كس كه مسئول كشيدن قرعه است مىگويد : « اللَّهم أنت الله لا إله إلَّا أنت عالم الغيب و الشّهادة أنت تحكم بين عبادك فيما كانوا فيه يختلفون ، بيّن لنا أمر هذا المولود حتّى يورث ما فرضت له في كتابك » يعنى : « خداوندا ، تو معبودى و معبودى جز تو نيست ، آگاه از نهان و پيدا توئى ، ميان بندگانت در آنچه اختلاف دارند تو خود حكم كن و براى ما امر اين نوزاد را روشن ساز تا آنچه از ارث در كتابت براى او معيّن كرده اى ببرد » . سپس آن دو تير را با تيرهاى ديگر درهم كنند ( براى اينكه شناخته نشود ) و بگردانند پس هر كدام كه خارج شد بر اساس آن ، نوزاد ارث مىبرد .\r\n3399 - عاصم بن حميد از ابى بصير از امام باقر عليه السّلام روايت كرده كه فرمود : رسول خدا صلَّى الله عليه و آله على عليه السّلام را به سوى يمن فرستاد و چون بازگشت رسول خدا ( ص ) از او پرسيد شگفتترين چيزى كه در اين سفر ديدى چه بود ؟ عرض كرد : يا رسول الله جمعى بر من درآمدند كه كنيزى به شركت خريده بودند و همه با او در يك طهر ( يعنى زمان پاكى ) همبستر شده بودند و آن كنيز پسرى زائيده بود و اينان با يك ديگر بر سر آن فرزند اختلاف داشتند و همه مدّعى پدرى او بودند ، و من ميان ايشان سه قرعه زدم و فرزند را نصيب كسى قرار دادم كه قرعه بنام او بيرون آمد ،\r\n","description":"","footnote":"","page_name":" 119 ","page_number":119},
  {"content":"\r\nو او را ضامن قيمت نصيب ديگران ساختم ، پس رسول خدا صلَّى الله عليه و آله فرمود :\r\nمردمى نبوده‌اند كه در اين گونه موارد امر خود را با كشيدن قرعه به خدا سپرده باشند جز اينكه حقّ براى صاحب حقّ خارج شده باشد .\r\n\r\n( باب كفالت « ضمانت تن » )\r\n3400 - سعد بن طريف ( قاضى ) از اصبغ بن نباته روايت كرده كه گفت :\r\nامير المؤمنين عليه السّلام به كسى كه كفيل مجرم محكوم به زندان شده بود فرمود : رفيقت را حاضر ساز . ( و در باره كسى كه جرمش حدّ شرعى داشت ) فرمود : در حدود كفالت نيست .\r\nشرح : « روايت دلالت مىكند بر اينكه مىتوان براى محكوم به زندان كفيل گرفت و زندان را به تأخير انداخت ولى در مورد حدود شرعى كفالت پذيرفته نيست زيرا تعطيل در حدّ لازم مىآيد و آن جايز نيست » .\r\n3401 - و امام صادق عليه السّلام به فضل بن عبد الملك فرمود : چه چيز تو را از حجّ خانهء خدا بازداشت ؟ گفت : كفالت شخصى را كرده‌ام و از اين جهت ممنوع الخروجم ، آن حضرت فرمود : تو را چه كار با كفالت اين و آن كردن ، آيا نمىدانى\r\n","description":"","footnote":"","page_name":" 120 ","page_number":120},
  {"content":"\r\nاين كار ( چه بلائى به سر پيشينيان آورد ) بسيارى از گذشتگان را به نابودى كشانيده است .\r\nشرح : « در كافى ج 5 صفحهء 103 به سند صحيح از حفص بن البخترى نقل شده كه گفت : از كاروان حج عقب افتادم و نتوانستم با آنها حركت كنم امام صادق عليه السّلام پرسيد : چرا به حج نرفتى ؟ عرض كردم كفيل مردى شده‌ام و او نقض پيمان كرد و در وقت حاضر نشد و من ناچار عقب افتادم . آن حضرت فرمود : تو را با كفالت كردن اين و آن چه كار ؟ آيا نمىدانى اين كار چه مقدار مردم پيش از ما را تباه كرده است . از اين خبر و خبر اوّل باب معلوم مىشود كفالت كسى كه انسان را به درد سر اندازد و گرفتار كند چندان ممدوح نيست بلكه مذموم نيز هست ، ولى كفالت بدهكارى كه بدقول نيست لكن تهى دست است به عكس چندان مذموم نيست بلكه ممدوح نيز هست » .\r\n3402 - و حسين بن خالد گويد : به أبى الحسن موسى بن جعفر عليهما السّلام عرض كردم : فدايت شوم اينكه مىگويند : ضامن بايد غرامت بدهد چيست ؟ آن حضرت فرمود : غرامت بر ضامن نيست بر آن كسى است كه مال را خورده است .\r\nشرح : « يعنى كفيل كه ضامن تن شده نبايد غرامتى بدهد بلكه آنكه ضامن به مال شده بايد خسارت و غرامت بدهد ، مثلا گفته است مبلغ بدهى را مىدهم ، اگر تا سه ماه يا كمتر يا بيشتر او را حاضر نكردم در اين صورت است كه اگر طرف را تا رأس مدّت حاضر نكرد غرامت را بايد بدهد » .\r\n3403 - داود بن حصين از فضل بن عبد الملك روايت كرده كه گفت : از امام صادق عليه السّلام پرسيدم مردى ضامن تن شخصى شده كه تا مدّت معيّنى او را\r\n","description":"","footnote":"","page_name":" 121 ","page_number":121},
  {"content":"\r\nتحويل دهد و اگر نداد فلان مبلغ درهم بر عهدهء او باشد ، فرمود : اگر تا رأس مدّت او را آورد مبلغى از آنچه قرار داد كرده بر او نيست ، ( و چنانچه نياورد او كفيل تن خواهد بود ) و پيوسته ضامن تن مىباشد و ضامن مال نيست مگر اينكه اوّل خود بمبلغى شروع كند ( مثلا بگويد اين قدر مىدهم اگر تا فلان روز او را نياورم ) پس اگر ابتدا به مبلغ كرد آنگاه وى را نياورد و در مدّت معيّنى تحويل طلبكار نداد ضامن مال است .\r\nشرح : « لفظ خبر احتمالا افتاده دارد زيرا در كافى و تهذيب چنين است « رجل كفّل لرجل بنفس رجل فقال إن جئت به و الَّا عليك خمسمائة درهم ، فقال عليه السّلام : عليه نفسه و لا شيء عليه من الدّراهم ، فان قال : عليّ خمسمائة درهم ان لم أدفعه اليك ، قال تلزمه الدّراهم ان لم يدفعه اليه » يعنى : مردى كسى را ضامن تن ديگرى گرفت و گفت : اگر او را آوردى كه هيچ ولى اگر نياوردى بايد پانصد درهم بپردازى ، امام فرمود : فقط بر عهدهء كفيل ضمانت تن است و شخص را بايد بياورد و مالى بر عهدهء او نيست ، پس اگر خود او ابتداء گفت : كه اين مبلغ بر عهدهء من باشد در صورتى كه او را تحويل ندهم ، آنگاه است كه بايد در صورت نياوردن به شخص مبلغ را بپردازد و به همين مضمون علَّامه رضوان الله تعالى عليه در قواعد فتوى داده است ، و به نظر مىرسد تقدّم و تأخّر لفظ مؤثر نباشد بلكه فرق در اينجاست كه به روايت كافى و تهذيب كفيل اظهارى نكرده بلكه طلبكار مىگويد : اگر او را نياوردى فلان مبلغ بايد بدهى و كفيل هم ساكت بوده است ، بخلاف اينكه خود كفيل ضامن شخص بشود و بگويد اگر حاضرش نساختم فلان مبلغ بر عهدهء من كه در اين صورت ضامن مال نيز شده است . و بايد لفظ خبر اوّل را با اين معنى توجيه كرد . »\r\n3404 - و داود بن سرحان از امام صادق عليه السّلام در مورد كفيل گرفتن يا\r\n","description":"","footnote":"","page_name":" 122 ","page_number":122},
  {"content":"\r\nگرو گرفتن در فروش نسيه ، پرسيد ، آن حضرت فرمود : اشكالى ندارد .\r\n3405 - و امام صادق عليه السّلام فرمود : كفالت موجب زيان ديدن ، و جريمه دادن ، و پشيمانى كشيدن است .\r\n\r\n( باب حواله )\r\n3406 - غياث بن ابراهيم از امام صادق از پدرانش عليهم السّلام از امير المؤمنين عليه السّلام نقل كرده در مورد دو نفر كه مالى بطور مشترك داشتند و از آن مقدارى نزد خودشان بود و مقدارى در دست ديگران ، و اين دو همهء مال موجود را تقسيم و هر يك مقدارى كه از نصيب او نزد مردم بود به آن ديگرى حواله داد ، و يكى از آنها حوالهء خود را وصول كرد ، و ديگرى حواله اش پرداخت نشد ، آن حضرت فرمود :\r\nآنچه يكى از آنها وصول كرده ميان هر دو تقسيم مىشود و آنچه از بين رفته از هر دو تلف شده است .\r\n3407 - روايت است كه چون عبد الله بن الحسن ( عبد الله محض ) عمرش به سرآمد در حال احتضار و جان دادن ، طلبكارانش گرد او را گرفته مطالبهء طلب خود را مىكردند ، عبد الله گفت چيزى ندارم كه به شما بدهم و لكن يكى از اين دو را به عنوان\r\n","description":"","footnote":"","page_name":" 123 ","page_number":123},
  {"content":"\r\nضامن بپذيريد ، برادرم يا پسران عمويم على بن الحسين يا عبد الله بن جعفر ، طلبكاران گفتند : عبد الله بن جعفر مردى است ثروتمند امّا سهل انگار و بىتوجّه و امروز را به فردا مىافكند ، ولى علىّ بن الحسين مرديست تهيدست لكن صحيح القول و او براى ما بهتر است ، پس فرستاد و آن حضرت عليه السّلام را خبر دادند ، و امام فرمود : تا برداشت غلَّه مهلت دهيد مىپردازم ، در حالى كه غلَّه اى نداشت ، طلبكاران گفتند : راضى هستيم ، پس زمانى كه غلَّه رسيد خداوند مالى براى آن حضرت رسانيد و آن حضرت ديون عبد الله را پرداخت . ( اين نوعى ضمانت است ) .\r\n3408 - أبو ايّوب از امام صادق عليه السّلام پرسيد كسى كه بدهكارش او را به شخص ديگرى حواله كرده و وى پذيرفته و شخص هم قبول كرده است ، اگر نپرداخت طلبكار مىتواند دوباره به حواله دهنده رجوع كند ، امام فرمود : ديگر نمىتواند مگر اينكه هنگام قبول حواله مفلس بوده و طلبكار نمىدانسته است .\r\nشرح : « حواله ميان سه نفر است طلبكار ، بدهكار ، و شخص سومى كه حواله بر سر اوست و بايد هر سه تن به آن رضايت دهند و وقتى حواله صحيح واقع شد ذمّه حواله دهنده از دين برى مىشود و دين بر ذمّهء قبولكننده مستقرّ و ثابت مىگردد و اگر مالدار باشد حواله لازم مىشود ، و اگر تهيدست بود و طلبكار مىدانست باز لازم است امّا اگر فقير بود و طلبكار نمىدانست ، حقّ فسخ و بازگشت به حواله دهنده براى او هست » .\r\n3409 - بزنطى از داود بن سرحان نقل كرده گويد : از امام صادق\r\n","description":"","footnote":"","page_name":" 124 ","page_number":124},
  {"content":"\r\nعليه السّلام پرسيدم مردى مبلغى دينار ( پول طلاى مسكوك ) نزد ديگرى دارد و آن شخص حواله بر عهدهء ديگرى دارد كه دينارهايش را از او وصول كند . اگر از وى بجاى دينار ، درهم ( پول نقره مسكوك ) معادل آن را بستاند آيا جايز است : امام عليه السّلام فرمود : آرى .\r\n\r\n( حكم سيل وادى مهزور )\r\n( وادى مهزور در جنوب مدينهء طيّبه بوده است كه آب بارانها از سوى مغرب به طرف شرق و سنگلاخ شرقى آن مىرفته و همان جائيست كه بنو قريظه مسكن داشتند ) .\r\n3410 - غياث بن ابراهيم از امام صادق از پدرانش از امير المؤمنين عليهم السّلام روايت كرده كه رسول خدا صلَّى الله عليه و آله در موضوع آب بارانها كه از درّهء مهزور سرازير مىشد دستور داد ابتدا كسانى كه بالاترند آب را براى كشاورزى و زرع خود تا بند كفش و براى نخلستان تا مچ پا نگهدارند ، سپس آب را رها كنند براى كسانى كه در سمت پائين قرار گرفته‌اند .\r\n3411 - و در خبر ديگرى آمده كه فرمود : « براى زراعت تا بند كفش و براى نخلستان ساق پا » و اين بر حسب استعداد وادى است از نظر شدّت و ضعف و زيادى و كمى آب .\r\n","description":"","footnote":"","page_name":" 125 ","page_number":125},
  {"content":"\r\nمؤلف گويد : از كسى كه مورد اعتمادم بود از اهل مدينه شنيدم كه مىگفت اين وادى بنام مهزور ( به زاء اوّل و راء آخر ) است ولى از استادم محمّد بن حسن - رضى الله عنه - شنيدم كه فرمود : وادى مهروز است به راء اولى و زاى آخر ، و مىگفت كه اين كلمه فارسى است و از آب هرز گرفته شده و آب هرز آبى زايد است كه از مقدار احتياج بيشتر بوده هدر مىرود .\r\n\r\n( آغل و سايبان حشم كه ميان دو خانه است از آن كيست )\r\n3412 - منصور بن حازم گويد : از امام صادق عليه السّلام سؤال كردم :\r\nآغل ، سايبان يا حصارى كه براى استراحت گوسفند و گاو يا كوپال علف ميان دو خانهء مسكونى است از آن كيست ؟ فرمود : امير المؤمنين عليه السّلام حكم كرده كه چنين آغل ، يا سايبان و يا حصار از آن آن كس است كه راه و اختيار و بند و بست آن بسوى اوست .\r\n3413 - جابر جعفى از امام باقر از پدرانش از جدّش امير مؤمنان عليه السّلام روايت كرده كه آن حضرت در مورد مالكيّت سايبان و حصارى كه با ني و حصير ميان دو خانه براى خوابگاه گوسفندان در شب و يا دسته كردن علوفه مىسازند ،\r\n","description":"","footnote":"","page_name":" 126 ","page_number":126},
  {"content":"\r\nفرمود : از آن كسى مىباشد كه بند و بست علفها و نىها به سوى خانهء اوست .\r\nمؤلَّف اين كتاب - رحمه الله - گويد : خصّ ، بند نى باشد كه در سرزمينهاى سبز و علفزارها ميان دو خانه ساخته مىشود ، و « قمط » بسته بندى و دسته كردن نى را گويند و معنى آن اينست كه آن محلّ از آن كسى است كه گره طناب و بند نىها بسوى خانهء او محكم شده است ، و گاهى گفته مىشود كه قماط آن سنگى است كه يكسر طناب و بند به آن بسته شده است و سر ديگرش به كلاف سايه بان .\r\n\r\n( حكم رها كردن گوسفند در مزرعه براى چرا در شب )\r\n3414 - زراره گويد : امام باقر عليه السّلام در بارهء فرمايش خداوند متعال كه فرموده : * ( وَداوُدَ وَسُلَيْمانَ إِذْ يَحْكُمانِ فِي الْحَرْثِ ) * - الآية ( انبياء : 78 ) ( و ياد آور داود و پسرش سليمان را كه در مورد مزرعه اى كه به شب گوسفندان در آن چريده بودند حكم كردند و بسليمان حكم را آموختيم . ) فرمود : هنوز حكمى نكرده بودند بلكه با هم مشورت و گفتگو مىكردند كه خداوند مىفرمايد ما به سليمان حكم را آموختيم .\r\nيا مطابق پاره اى از نسخ : سليمان خود حكم و راه چاره را دريافت .\r\n3415 - احمد بن عمر حلبى گويد : از موسى بن جعفر عليهما السّلام پرسيدم در مورد اين آيه * ( وَداوُدَ وَسُلَيْمانَ إِذْ يَحْكُمانِ ) * . . . تا آخر آيه « فرمود : نظر داود اين بود\r\n","description":"","footnote":"","page_name":" 127 ","page_number":127},
  {"content":"\r\nكه گوسفندان را به صاحب مزرعه دهند در مقابل زراعتش كه تباه شده است ، و آنچه را كه خدا مىفرمايد ما بسليمان آموختيم اين بود كه گوسفندان از آن صاحبش باشد لكن منفعت آن از شير و پشم به صاحب مزرعه داده شود تا زمانى كه زمين از نو برويد و مزرعه به حال أوّل باز گردد .\r\n\r\n( حكم حريمها )\r\n3416 - سكونى از جعفر بن محمّد از پدرش از پدرانش عليهم السّلام روايت كرده كه فرمود : رسول خدا صلَّى الله عليه و آله در مورد مردى كه نخلستان خود را بمبلغى فروخت و لكن يك درخت از آن را استثناء كرد و براى خود باقى گذارد و نفروخت ، چنين حكم كرد : كه حقّ آمد و شد به نزد درخت خويش را دارد و نيز حريم آن كه تا حدّ كشيدگى شاخه هاى آنست براى او باقى است .\r\n3417 - وهب ابو البخترى از امام صادق از پدرش عليهما السّلام نقل كرده كه آن حضرت فرمود : علىّ بن أبى طالب عليه السّلام مىفرمود : حريم چاه كهنه پنجاه ذراع است مگر آنكه منتهى به خوابگاه شتران يا راه عبور مردم شود كه در آن صورت كمتر خواهد بود تا بيست و پنج ذراع .\r\n","description":"","footnote":"","page_name":" 128 ","page_number":128},
  {"content":"\r\n3418 - و رسول خدا صلَّى الله عليه و آله فرمود : حريم درخت خرما به اندازه اى است كه شاخه هاى آن از فضا اشغال كرده است .\r\n3419 - و روايت شده كه حريم مسجد از هر سو چهل ذراع خواهد بود و حريم مؤمن در تابستان به اندازهء باز بودن دو دست اوست ، روايتى هم هست كه به اندازهء يك ذراع است . ( يعنى نشستن مؤمن در مكانى در تابستان بايد باندازهء فاصلهء دو دست باز او از همديگر و در زمستان از هر طرف به اندازهء يك ذراع باشد ) .\r\n3420 - عقبة بن خالد از امام صادق عليه السلام روايت كند در بارهء مردى كه از كوه قناتى كشيده و يك سال آب جارى بوده است و سپس مردى ديگر از همان كوه قناتى حفر كرده و آب قنات اوّل كم شده است حكمش چيست ؟ آن حضرت فرمودند كه يك شب آب يك قنات را قطع كنند و شب ديگر آب قنات ديگر را تا معلوم شود زيان از ناحيهء كداميك از دو قنات است و اگر ديدند دومى به اوّلى زيان رسانده آن را پر كنند يا سر آن را بپوشانند كه رسول خدا ( ص ) چنين دستور فرموده است و چنانچه اوّلى به دومى زيان مىرساند صاحب قنات دوم را بر اوّلى حقّى نخواهد بود .\r\n3421 - و از حضرت صادق عليه السّلام سؤال كردند كه مردمى داراى چند\r\n","description":"","footnote":"","page_name":" 129 ","page_number":129},
  {"content":"\r\nقنات يا چاه آب در يك سرزمين نزديك هم هستند و صاحب يك قنات مىخواهد محلّ برداشت آب خود را عوض كرده عمق آن را پائينتر ببرد و اگر با پاره اى از قناتها اين كار صورت گيرد بعض ديگر زيان مىبينند و بعضىها چون زمين سخت است زيان نمىبيند ، آن حضرت فرمود : آنچه در زمين سخت باشد اشكال ندارد ، و هر كدام كه در زمين نرم و جلگه باشد كه اين موجب ضرر به ديگران باشد اشكال دارد .\r\n3422 - و نيز فرمود : اگر زمين سخت باشد ميان دو چاه آب بايد پانصد ذراع فاصله باشد و اگر زمين سست است هزار ذراع .\r\n3423 - و حسن صيقل از ابو عبيدهء حذّاء روايت كرده كه گفت : امام باقر عليه السّلام فرمود : سمرة بن جندب درخت خرمائى در خانهء بنى فلان داشت ، و هر وقت به سراغ نخلهء خود مىرفت سر زده داخل مىشد و نظرش به شىء و چيزى از همسر صاحب خانه مىافتاد و مرد سخت از اين موضوع ناراحت بود ، حضرت فرمود : مرد صاحب خانه به رسول خدا شكايت برد و عرض كرد يا رسول الله سمرة براى سر زدن به درخت خرمايش بدون إذن و اطَّلاع وارد خانهء من مىشود مقتضى است او را بخواهيد و أمر فرمائيد كه اجازه بگيرد تا همسر من خود را بپوشاند بعد وارد شود ، حضرت\r\n","description":"","footnote":"","page_name":" 130 ","page_number":130},
  {"content":"\r\nصلَّى الله عليه و آله او را طلبيد ، حاضر شد و حضرت به او فرمود : اى سمرة چيست كه فلانى از تو شكايت دارد و مىگويد بدون اذن و اطَّلاع سر زده داخل مىشود و نظرش به بدن همسر من مىافتد ؟ اى سمرة هر گاه خواستى داخل خانهء او شوى اجازه بخواه ( سمرة حاضر نشد ) سپس به او فرمود : دوست دارى به جاى اين درخت خرما نهالى در بهشت به تو دهند ؟ گفت : نه ، فرمود : سه نهال ؟ گفت : نه ، حضرت فرمود : تو را نمىبينم مگر موجب زيان ، بعد رو به آن مرد كرده فرمود : برو و درخت او را بكن و بر رويش بزن ( درختش را ببر و شرّش را كم كن ) .\r\nمصنّف اين كتاب - رحمه الله - گويد : اين حديث با حديث قبل كه در اوّل باب ذكر كرديم و در مورد حكم رسول خدا صلَّى الله عليه و آله راجع به مردى كه نخلستانى فروخته و يك درخت را براى خود باقى گذارده بود و حضرت حكم فرمود :\r\nكه مىتواند و حق دارد كه آمد و شد كند و به درخت خود رسيدگى كند ، منافات ندارد ، زيرا حكم در بارهء آن كس است كه نخله را با راه بسوى آن براى خود باقى گذارده است ، و سمرة تنها صاحب نخله بود نه داراى حقّ آمد و شد .\r\n","description":"","footnote":"","page_name":" 131 ","page_number":131},
  {"content":"\r\n( به نظر مىرسد كه حضرت صلَّى الله عليه و آله يقين پيدا كرد به اينكه سمرة قصد نظر انداختن به عيال آن مرد را دارد و مىخواهد آزار برساند از اين جهت بود كه امر به قطع نخله فرمود ، و البتّه اين فرمان را زمانى صادر كرد كه چند پيشنهاد به او داد و سمرة زير بار نرفت ) .\r\n\r\n( ناگزير بودن مرد به نفقه و مخارج خويشانش )\r\n3424 - محمّد بن على حلبى از امام صادق عليه السّلام روايت كرده گويد : به آن حضرت عرض كردم چه كسانىاند كه انسان را از دادن نفقه و مخارجشان گزيرى نيست ؟ فرمود : پدر و مادر و فرزند و همسر ، و وارث صغير مانند برادر و پسر برادر و مانند اينها .\r\n\r\n( دعاوى كه بدون بيّنه پذيرفته مىشود )\r\n3425 - مردى اعرابى ( بيابانى ) نزد رسول خدا صلَّى الله عليه و آله آمد و ادّعا كرد كه هفتاد درهم قيمت ناقه اى ( ماده شتر ) كه به ايشان فروخته طلبكار است .\r\nرسول خدا صلَّى الله عليه و آله فرمود : من همهء قيمت را به تو پرداختم ، مرد گفت : ميان من و خود كسى را داور قرار ده تا حكم كند ، مردى از قريش مىگذشت پس رسول خدا ( ص ) او را گفت : تو ميان ما حكم كن ، آن مرد رو به اعرابى كرده گفت : بر\r\n","description":"","footnote":"","page_name":" 132 ","page_number":132},
  {"content":"\r\nرسول خدا چه ادّعا مىكنى ؟ مرد گفت : هفتاد درهم قيمت ناقه اى كه به او فروخته‌ام ، مرد رو به رسول خدا ( ص ) كرده گفت : يا رسول الله شما چه مىگوئيد ؟\r\nحضرت فرمود : من تمام مبلغ را به وى پرداخته‌ام ، از اعرابى پرسيد ، گفت : نپرداخته است ، مرد به رسول خدا صلَّى الله عليه و آله گفت : آيا شما شاهدى داريد كه قيمت را پرداخته‌ايد ؟ فرمود : نه ، آن مرد به اعرابى گفت : آيا حاضرى قسم ياد كنى كه حقّ خود را نستانده اى ؟ گفت : آرى ، در اينجا رسول خدا ( ص ) فرمود : سوگند كه با اين مرد ، داورى به نزد ديگرى برم تا به حكم خداوند عزّ و جلّ ميان ما داورى نمايد ، پس بنزد علىّ بن ابى طالب آمد در حالى كه اعرابى همراه وى بود ، على عليه السّلام پرسيد : اى فرستادهء خدا شما را چه شده كه به اينجا آمده‌ايد ؟ فرمود : اى ابا الحسن ميان من و اين اعرابى داور شو ، على عليه السّلام از آن مرد پرسيد : ادّعاى تو چيست ؟ مرد گفت :\r\nهفتاد درهم قيمت ماده شترى كه به او فروخته‌ام ، على از رسول خدا ( ص ) سؤال كرد چه مىفرمائيد ؟ آن حضرت پاسخ داد من تمام قيمت ناقه را به او يك جا پرداخته‌ام ، على عليه السّلام گفت : اى مرد رسول خدا راست مىگويد ؟ گفت : نه ، چيزى از قيمت به من نپرداخته است ، در اين هنگام على عليه السّلام دست برد و شمشير خود را بيرون كشيد\r\n","description":"","footnote":"","page_name":" 133 ","page_number":133},
  {"content":"\r\nو گردن آن مرد را بيافكند ، رسول خدا ( ص ) پرسيد : يا على چرا چنين كردى ؟ عرض كرد يا رسول الله ما تو را به امر و نهى و بهشت و دوزخ و ثواب و عقاب و وحى خداوند تصديق كرده‌ايم چگونه در پرداخت هفتاد درهم قيمت شتر اين مرد بيابانى تصديق نكنيم ، و من از اين جهت او را كشتم كه پرسيدم آيا رسول خدا آنچه گفت راست مىگويد ؟ او پاسخ داد نه ، چيزى به من نداده است ، پس رسول خدا ( ص ) فرمود : حكم بدرستى كردى اى على امّا ديگر در اين موارد تكرارش منما ، سپس رو بمرد قرشى كرده كه بهمراه ايشان بود و فرمود : اين حكم خداوند بود نه آنكه تو كردى .\r\nشرح : « اين خبر بدون سند ذكر شده و از معصوم روايت نشده است و خود نيز داراى مطالبى است كه از روش و سيرهء معصومين دور مىنمايد ، و انسان نمىتواند باور كند كه رسول كريم و رحمة للعالمين براى هفتاد درهم كار را بدينجا كشيده باشد و نيز نمىتوان باور كرد كه على عليه السّلام با حضور پيغمبر صلَّى الله عليه و آله كه ولى امر است دست به اجراى حكمى بزند بدون اينكه از جانب ولى امر مأمور باشد ، و چون خبر از معصومين نقل نشده لذا اشكالى ندارد چون در هر حال حجيّت ندارد و صرفا در حدّ يك قصّه و حكايت است » .\r\n3426 - و در روايت محمّد بن بحر شيبانى از أحمد بن حارث از ابى أيّوب كوفى\r\n","description":"","footnote":"","page_name":" 134 ","page_number":134},
  {"content":"\r\nاز اسحاق بن وهب علَّاف از ابى عاصم نبّال از عبد الملك بن جريح از ضحّاك از ابن عبّاس آمده كه رسول خدا صلَّى الله عليه و آله از منزل عائشه بيرون شد و با مردى اعرابى روبرو گشت كه با او ماده شترى بود و گفت : اى محمّد اين ناقه را از من مىخرى ؟ حضرت فرمود : آرى ، به چند مىفروشى ؟ گفت : به دويست درهم ، حضرت فرمود : ارزش آن زيادتر است ، همچنان مىگفتند تا حضرت آن را به چهار صد درهم خريدارى كرد ، و چون رسول خدا صلَّى الله عليه و آله تمام مبلغ را يك جا پرداخت اعرابى وجه را دريافت كرده مهار ناقه را كشيد و گفت : ناقه و قيمت هر دو از منست و اگر محمّد ادّعايى دارد اقامهء بيّنه كند و شاهد بياورد ، راوى گويد : مردى از آنجا مىگذشت رسول خدا به اعرابى گفت : آيا به داورى اين پير مرد راضى هستى ؟ گفت :\r\nآرى ، رسول خدا از پير مرد پرسيد : ميان من و اين اعرابى حكم مىكنى ؟ پير مرد گفت :\r\nيا رسول الله سخنت را بگو ، حضرت فرمود : اين ناقه از آن منست و پولها از آن أعرابى ، أعرابى گفت : ناقه و پول هر دو از منست ، اگر محمّد ادّعائى دارد بيّنه بياورد و ثابت\r\n","description":"","footnote":"","page_name":" 135 ","page_number":135},
  {"content":"\r\nكند ، پير مرد گفت ، يا رسول الله حكم در اين قضيّه بسيار روشن است چون متصرّف كه اعرابى است از مدّعى كه شما باشيد دليل مىخواهد ، پيغمبر به پيرمرد گفت :\r\nبنشين ، مرد نشست . آنگاه مرد ديگرى از دور نمايان شد و رسول خدا صلَّى الله عليه و آله به اعرابى گفت : آيا تو به اين شخص كه از دور مىآيد راضى هستى كه داور باشد ؟ اعرابى گفت : آرى ، چون آن مرد نزديك شد رسول خدا ( ص ) او را گفت : ميان من و اين مرد عرب حكم كن ، مرد گفت : شما سخن خود را بگوئيد ، رسول خدا ( ص ) فرمود : اين ناقه از آن منست و پولها از أعرابى ، أعرابى گفت : هرگز ، ناقه و درهمها همه از آن منست و اگر محمّد ادّعايى دارد شاهد بياورد ، آن مرد نيز گفت : داورى در اين قضيّه آسان است و حكم واضح ، چون متصرّف از مدّعى طلب بيّنه مىكند بر اوست كه اقامهء حجّت كند ، حضرت او را نيز فرمود بنشين تا كسى پيدا شود و حكم خدا را ميان من و اعرابى بگويد ، آن مرد نيز بنشست و على عليه السّلام در اين هنگام رو به رسول خدا ( ص ) مىآمد ، رسول خدا ( ص ) از اعرابى پرسيد به داورى اين جوان راضى هستى ؟ گفت : آرى ، چون على ( ع ) رسيد رسول خدا ( ص ) فرمود : يا ابا الحسن ميان من و اين مرد داورى بنما ، گفت : شما بگوئيد مطلب چيست ؟ رسول خدا ( ص ) فرمود : اين\r\n","description":"","footnote":"","page_name":" 136 ","page_number":136},
  {"content":"\r\nناقه از من شده است و درهمها از اين مرد ، اعرابى گفت : نه ، بلكه هر دو از آن منست و اگر محمّد ادّعايى دارد بيّنه و شاهد بياورد ، على عليه السّلام رو به اعرابى كرده و گفتا : اى مرد مهار ناقه را رها كن و برسولش بسپار ، اعرابى گفت : چنين كارى نخواهم كرد تا زمانى كه دليل بياورد و اقامهء بيّنه كند ، ابن عبّاس گفت : در اين هنگام على به خانه رفت و شمشير بدست بيرون شد و به اعرابى گفت : ناقه را رها كن و به پيغمبر بسپار ، اعرابى امتناع كرد و گفت : بايد اقامهء شهادت و بيّنه كند ، پس على ضربتى بر او كوفت كه حجازيان گفتند : سرش پريد و كوفيان گفتند : عضوى از اعضايش بريد ، رسول خدا صلَّى الله عليه و آله از على پرسيد چه تو را بر آن داشت كه با او چنين كردى ؟ گفت : اى رسول خدا ما تو را در وحى الهى تصديق كرده‌ايم چگونه در چهار صد درهم تصديق ننمائيم .\r\nمصنّف كتاب - رحمه الله - گويد : ميان اين دو طريق منافات نيست و اختلاف از جهت آنست كه دو بار واقع شده است و قضيّهء دوّم قبل از اوّل بوده است .\r\n","description":"","footnote":"","page_name":" 137 ","page_number":137},
  {"content":"\r\nشرح : « اين قصّه نيز سند قابل قبولى ندارد و همهء افراد سند كه ذكر شده‌اند يا عامّى المذهب هستند و يا غالى و يا مجهول الهويّه يا مجهول الحال يا از مشركين در نام هستند كه هيچ كدام از آن اشخاص به اين نام توثيق نشده‌اند ، و بالاتر از همه از معصومى نقل نشده است تا پس از شناختن رجال اعتبار داشته باشد ، لذا از حدّ يك حكايت اعتبارش تجاوز نمىكند و مؤلَّف چون قرارش اينست كه اخبار اين كتاب از آن اخبار باشد كه به آن فتوى مىدهد لذا براى دفع و يا رفع احتمال قوّه اعتبار اين خبر تمامى سند را ذكر كرده تا ناظر در كتاب مدرك و سند را خود ببيند و چنانچه بىاعتبار بود به مدلولش اعتنا نكند ، و به نظر مىرسد اين گونه حكايات از ساخته هاى قصّه سازان دوران بنى اميّه بوده است ، و نظر سازندگان اين بوده كه علىّ بن ابى طالب را مردى ماجراجو و خونريز و مرد قرشى قبل را ( يا اين دو را ) افرادى منطقى و اهل علم و قانون جلوه دهند و كسانى كه با خاندان عصمت و طهارت آشنا هستند و بمقام والاى آنها و انسانيّت و ربّانيّت آنان بخصوص امير المؤمنين عليهم السّلام يقين دارند ، مىدانند كه اين گونه اعمال با كردار آنان مغايرت دارد و معصوم هيچ گاه براى چهار صد درهم يا هفتاد درهم كار را بكشتن عرب بيابانى نمىرساند . و از اخلاق كريمهء رسول خدا ( ص ) بسيار دور است كه حكمى كه خود به او رأى داده است چون بر وفق مرادش حكم ندهد باز گردد و ديگرى را تعيين كند و باز از او هم رو گرداند و ديگرى را تعيين نمايد و كسانى كه با ساده انديشى اين گونه اخبار را مىپذيرند بايد فكر كنند و انصاف دهند كه اگر به عكس نقل مىشد و على عليه السّلام مانند آن دو قرشى ( دو شيخ ) حكم مىفرمود و آنان مانند على عليه السّلام حكم مىكردند ، آيا به صحّت داورى آنها و عدم صحّت داوى على عليه السّلام حكم مىكردند يا فرياد طعن و شتمشان بلند مىشد و بر بىرحمى و بىعدالتيشان دليل روشن مىگرفتند . بهر حال از نظر ما خبر هم به روايت اوّل و هم به روايت دوم بدون شبهه و بىترديد جعل است » .\r\n3427 - باز محمّد بن بحر شيبانى از عبد الرّحمن بن أحمد ذهلى از محمّد بن يحيى\r\n","description":"","footnote":"","page_name":" 138 ","page_number":138},
  {"content":"\r\nنيشابورى از أبى اليمان حكم بن نافع حمصى از شعيب از زهرى از عبد الله بن أحمد ذهلى از عمارة بن خزيمه بن ثابت نقل كرده كه وى از عمويش كه از اصحاب رسول خداست شنيده كه پيغمبر اكرم صلَّى الله عليه و آله و سلَّم اسبى از يك اعرابى خريدارى كرده بود و رفت تا زود وجه آن را آورده تسليم اعرابى كند ، و مرد قدرى معطل شد و مردم ديگر اطراف وى را گرفته ، در مورد خريد اسب با او به مذاكره پرداختند و قيمت آن را افزودند و نمىدانستند كه رسول خدا ( ص ) آن را خريده است و پاره اى به قيمت مىافزودند . پس مرد عرب فرياد كرد اگر اين اسب را خريده اى بيا و بستان و إلَّا آن را خواهم فروخت رسول خدا صلَّى الله عليه و آله شنيد و فرمود : مگر تو آن را با من معامله نكرده اى و من آن را از تو نخريده‌ام مردم گرد آمدند و به رسول خدا ( ص ) و مرد عرب چسبيدند در حالى كه بين آن دو كشمكش بود و اعرابى مىگفت : شاهد بياور كه به تو فروخته‌ام ، و هر كس از مسلمانان مىآمد و به اعرابى مىگفت : رسول خدا سخنى جز حق نمىگويد و شهادت نمىدادند تا خزيمه آمد و ماجراى را شنيد و گفت : من شهادت\r\n","description":"","footnote":"","page_name":" 139 ","page_number":139},
  {"content":"\r\nمىدهم كه تو آن را به رسول خدا ( ص ) فروخته اى پس رسول خدا ( ص ) به خزيمه رو كرده گفت : از كجا شهادت دادى ؟ گفت : از آن جهت كه تو را تصديق كرده‌ام .\r\nپس پيامبر شهادت خزيمه را بمنزلهء دو شهادت قرار داد و او را ذو شهادتين ناميد .\r\nشرح : « نظير اين خبر را كلينى در كافى كتاب شهادات آورده با سند موثّق و نيز عزّ الدّين بن الاثير الجزرى در اسد الغابه بدان اشاره كرده است و ديگران نيز در ترجمهء خزيمة بن ثابت قضيّه را نقل كرده‌اند » .\r\n3428 - و محمّد بن قيس از حضرت باقر عليه السّلام روايت كرده كه فرمود :\r\nعلى عليه السّلام در مسجد كوفه بود و عبد الله بن قفل تيمى گذشت و زره طلحه را به تن داشت امير المؤمنين عليه السّلام فرمودند اين زرهء طلحه است كه از بيت المال در غوغاى بصره ربوده شده ، عبد الله بن قفل گفت يا امير المؤمنين مسأله را به همان قاضى كه خود براى مسلمانان انتخاب كرده اى و راضىشده اى واگذار ، حضرت با وى نزد شريح قاضى رفته ، فرمود : اين زره طلحه است كه در جنگ بصره از بيت المال ربوده شده ، شريح گفت : بر مدّعى شاهد بياور ، آن حضرت حسن پسرش را شاهد آورد و وى گواهى داد كه اين زره طلحه است كه در روز جنگ بصره يعنى جمل ربوده شده\r\n","description":"","footnote":"","page_name":" 140 ","page_number":140},
  {"content":"\r\nاست . شريح گفت : اين يك شاهد است و من به شهادت يك گواه حكم نمىكنم ، امام قنبر غلام خود را آورد او نيز شهادت داد كه اين زره از آن طلحه است كه جزء بيت المال شده ، و آن را ربوده‌اند ، شريح گفت : اين بنده است و من به شهادت بنده حكم نمىكنم ، پس على عليه السّلام فرمود : زره را بازستانيد اين مرد در قضاوت سه بار از طريق منحرف شد ، شريح فورى برخاست و گفت : هرگز به داورى ننشينم تا مرا خبر دهى كه كجا به ظلم و خلاف حقّ سه بار حكم كردم ، پس على عليه السّلام فرمود :\r\nآنجا كه من گفتم اين زرهء طلحه است و در روز جمل از بيت المال دزديده شده ، و تو گفتى يا على شاهد بياور ، در صورتى كه رسول خدا صلَّى الله عليه و آله فرمودند در هر جا كه مال ربوده شده از بيت المال يافت شد بدون بيّنه توقيف مىشود و به بيت المال برمىگردد . دوم آنكه : من فرزندم حسن را شاهد آوردم و شهادت داد و تو گفتى اين يك گواه است و من به شهادت يك تن حكم نمىكنم ، و رسول خدا ( ص ) بيك شاهد و قسم حكم مىداد و سوم آنكه من قنبر را آوردم و شهادت داد امّا تو گفتى اين بنده است و حال آنكه شهادت بنده اگر عادل باشد اشكال ندارد ، اينست آن سه موردى\r\n","description":"","footnote":"","page_name":" 141 ","page_number":141},
  {"content":"\r\nكه اشاره كردم ، سپس فرمود : اى شريح به راستى كه امام مسلمين مورد اعتماد است در امور مسلمين ، و آن بسيار پر اهميّتتر از اين است ، آنگاه امام باقر ( ع ) فرمود : اوّل كسى كه شهادت بنده را ردّ كرد عمر بود .\r\n3429 - محمّد بن عيسى بن عبيد از برادرش جعفر بن عيسى روايت كرده كه گفت : به امام هادى عليه السّلام نوشتم فدايت شوم زنى فوت كرده و پدرش مدّعى است كه پاره اى از اجناس كه جزء ميراث اوست از آن وى مىباشد و بطور عاريه نزد دخترش بوده است ، آيا دعوايش بدون بيّنه پذيرفته مىشود يا نه ؟ آن حضرت در پاسخ مرقوم فرمود : كه آرى بلا بيّنة پذيرفته است ، و نيز گويد : به امام دهم عليه السّلام نوشتم فدايت شوم اگر شوهر متوفّى يا پدر شوهرش و يا مادر شوهرش ادّعايى مانند ادّعاى پدرش كنند كه متاعى يا خادمى نزد او به عاريت دارند ، آيا اينان نيز بمنزلهء پدرش هستند ؟ آن حضرت در پاسخ نوشتند : نه .\r\n3430 - محمّد بن ابى عمير از رفاعة بن موسى از امام صادق عليه السّلام\r\n","description":"","footnote":"","page_name":" 142 ","page_number":142},
  {"content":"\r\nروايت كرده كه اگر مردى زن خويش را طلاق داد و زن ادّعا كرد كه اثاث و متاع خانه از آن منست و مرد ادّعا كرد كه از آن من مىباشد ، مىبايست آنچه مربوط به مردان است مال مرد باشد و آنچه مربوط به زنان است مال زن . ( البتّه اين حكم در جاييست كه از راه ديگر نتوان معيّن كرد كه كدام متاع متعلَّق به كيست ؟ ) .\r\nو نيز روايت شده است كه زن به متاع خانه سزاوارتر است از مرد ، زير هر كس كه ما بين مغرب و مشرق زندگى كند ( از اين كران تا آن كران ) مىداند كه زن از خانهء پدر خود متاع زندگى بهمراه خويش به خانهء شوهر مىآورد .\r\nنويسندهء اين كتاب - رحمه الله - گويد : مراد آنست كه زن متاعى كه مربوط به زنها است و آن اثاث كه مردان مانند زنان بدان محتاجند هر دو را به خانه شوهر مىآورد ، أمّا آن كالا و متاعى كه مختصّ به مردان است ، آن متعلَّق به مرد است ، و اين حديث با حديث سابق - كه فرمود آنچه مربوط به هر كدام است از آن اوست - اختلاف ندارد و توفيق از خداوند است .\r\n\r\n( باب نادر )\r\n3431 - سكونى از امام صادق عليه السّلام از پدرش از پدرانش عليهم السّلام\r\n","description":"","footnote":"","page_name":" 143 ","page_number":143},
  {"content":"\r\nنقل كرده كه فرمود : از امير المؤمنين عليه السّلام پرسيدند كه مردى پرنده اى را با چشم دنبال كرد تا اينكه پرنده بر شاخ درختى نشست و ديگرى آمد و آن را صيد كرد . فرمود :\r\nبراى چشم همانست كه ديده و براى دست همان راست كه گرفته .\r\n3432 - علىّ بن عبد الله ورّاق - رحمه الله - از سعد بن عبد الله از أحمد بن محمّد ابن عيسى از محمّد بن أبى عمير از حمّاد از محمّد بن مسلم روايت كرده كه گفت : از امام صادق عليه السّلام سؤال كردم كه شخص لال و بىزبان در محاكم چگونه سوگند ياد كند اگر كسى بر او ادّعاء طلبى نمايد در حالى كه بيّنه و شاهدى هم نداشته باشد ؟\r\nفرمود : چنين كسى را نزد امير المؤمنين آوردند آن حضرت فرمود : خدا را شكر كه مرا از دنيا نبرد تا اينكه آنچه را كه اين امّت بدان محتاج است برايش روشن ساختم ، آنگاه فرمود : قرآنى بياوريد ، مصحف حاضر نمودند ، پس به شخص لال فرمود : اين چيست ؟\r\nلال سر به آسمان كرده و به اشاره فهماند كه كتاب خدا است ، سپس فرمود :\r\nسرپرست اين شخص را بياوريد ، برادرش را حاضر كردند ، حضرت او را در كنار برادر نشانيد و از قنبر دوات و ظرفى مثل سينى يا بشقاب يا كاسه اى چينى مانند خواست و برادر شخص لال را گفت : ميان خود و او به وى بفهمان كه اين علىّ است ، مرد\r\n","description":"","footnote":"","page_name":" 144 ","page_number":144},
  {"content":"\r\nاين عمل را انجام داد آنگاه امير مؤمنان عليه السّلام در آن ظرف نوشت كه : « به خداوندى كه جز او معبودى نيست و داناى پنهان و آشكار و بخشنده و مهربان است هم طالب است و هم غالب و هم ضارّ است و هم نافع ، و هم هلاككننده است و هم چيره ، آنكه داناى نهان و پيداست ، فلان كس پسر فلانى كه مدّعى طلب است ، هيچ گونه حقّى و طلبى به هيچ وجه و سبب از من ندارد و دينى بر عهدهء من ندارد » سپس آن را شست و شخص لال را فرمان داد تا بياشامد ، لال سر باز زد و امتناع كرد ، پس حضرت او را به أداء دين ملزم ساخت و بنفع مدّعى حكم فرمود .\r\n\r\n( باب آزاد كردن بنده و احكام آن )\r\n3433 - رسول خدا صلَّى الله عليه و آله فرمود : هر كس بندهء مؤمنى را از قيد بندگى آزاد سازد بهر عضوى از اعضاى آن بنده كه آزاد شده خداوند عضوى از اعضاى آزادكننده را از آتش دوزخ آزاد سازد ، و چنانچه آن بنده زن بود بهر دو عضوى يك عضو آزادكننده را آزاد خواهد كرد زيرا زن نيم مرد محسوب مىشود .\r\nتوضيح لازم : بايد دانست كه سبب بردگى و رقّيّت در آئين مقدّس اسلام منحصر است به اين كه كفّار و مشركان براى نابودى و تضعيف مسلمانان اقداماتى\r\n","description":"","footnote":"","page_name":" 145 ","page_number":145},
  {"content":"\r\nانجام دهند و لشكرى تهيّه و آماده كنند و به نبرد با آنان برخيزند و به ايشان حمله كنند ، و مسلمانان براى دفع يا رفع شرّ آنها از خود به دفاع پردازند و در اين كشاكش و خونريزى از كفّار اسير گيرند آنگاه امام مسلمين حقّ دارد اسيران را با گرفتن فديه يا بدون آن آزاد كند ، و يا استرقاق كند ( يعنى به بندگى گيرد ) و راه را تنها همين مىداند ، آرى در موردى كه يك فرد كافر ذمّى مسلمانى را عمدا بكشد او را نيز اولياء مقتول مىتوانند به بردگى گيرند ، و چون راه تنها و تنها منحصر به اين مورد جنگ و قتل عمدى است ، و در مقابل از راههاى بسيارى آزاد نمودن بنده را چه به واجب و چه به مستحبّ دستور داده و كسى كه با احكام اسلام آشنائى داشته باشد بطور وضوح براى او روشن است كه اسلام براى آزاد سازى بردگان موجود زمان منتهى درجهء كوشش خود را به كار گرفته ، و درهاى رقّيّت و برده گيرى را از هر سو بسته است ، و كسى را نمىرسد كه - العياذ با لله - بگويد : اسلام با برده كردن افراد موافق است ، بلكه اسلام خود اساس برده گيرى را در جهان برانداخت و خلق خدا را از قيد رقّيّت به انواع چاره ها و دستورات آزاد فرمود » .\r\n3434 - و حمّاد از حلبى از امام صادق عليه السّلام روايت كرده است كه فرمود : مستحبّ است براى شخص كه در شب عرفه با آزاد كردن بنده و دادن صدقه بپروردگار خود تقرّب جويد .\r\n3435 - از ابو بصير و ابو العبّاس و عبيد بن زراره از حضرت صادق عليه السّلام روايت شده كه فرمود : هر گاه شخص مالك پدر و مادر يا خواهر يا عمّه يا\r\n","description":"","footnote":"","page_name":" 146 ","page_number":146},
  {"content":"\r\nخاله و يا دختر برادر يا دختر خواهر و هر كه در اين آيه * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ ) * - تا آخر آيه از زنها كه ذكر شده‌اند ، گرديد فورا آزاد مىشوند ، و شخص مالك عمو و پسر برادر و پسر خواهر و دائى خود مىشود و مالك مادر رضاعى ( دايه اى كه به او شير داده است ) و خواهر رضاعى و عمّهء رضاعى و خالهء رضاعى خويش نمىشود ، و به مجرد مالك شدن او ، آنها آزاد مىشوند ، و فرمود : آنچه را كه به سبب نسب بر انسان حرام است ، بسبب رضاع و شير نيز حرام است ، و مالك مردها به غير از پدر و فرزندش نيز مىشود ، و زنهاى محارمش يعنى آنها كه نكاحش با آنان جايز نيست مالك نخواهد شد ، پرسيدم در محارم رضاعى هم نيز حكم چنين است ؟ فرمود : آرى ، اين حكم در مورد رضاع ايضا وارد است .\r\nشرح : « ظاهر روايت آزاد شدن همهء آنان كه در اين آيهء مباركه ذكر شده‌اند مىباشند : * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ وَعَمَّاتُكُمْ وَخالاتُكُمْ وَبَناتُ الأَخِ وَبَناتُ الأُخْتِ وَأُمَّهاتُكُمُ اللَّاتِي أَرْضَعْنَكُمْ وَأَخَواتُكُمْ مِنَ الرَّضاعَةِ وَأُمَّهاتُ نِسائِكُمْ وَرَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ ) * - إلى - * ( وَحَلائِلُ أَبْنائِكُمُ ) * - الآية يعنى : حرام است بر شما تزويج مادرهايتان و دخترهايتان و خواهرهايتان و عمّه هايتان و خاله هايتان و دختران برادرتان و دختران خواهرتان ، و آن مادران كه شما را شير داده‌اند و خواهران رضاعيتان و مادر زنهايتان و دختران زنهايتان كه با آنها نزديكى كرده‌ايد و همسران پسرانتان كه از صلب شما هستند - تا آخر آيه - . و روايت همهء اينها را اگر شخص مالك شد آزاد شده مىداند حتّى مادر زن و عروس ( يعنى همسر فرزند ) را و لكن فقهاء ظاهرا حكم را مخصوص بمحرمات نسبى و رضاعى مىدانند و سببى را مشمول انعتاق نمىدانند » .\r\n","description":"","footnote":"","page_name":" 147 ","page_number":147},
  {"content":"\r\n3436 - و حمّاد از حلبى از امام صادق عليه السّلام روايت كرده در مورد كنيزى كه دو صاحب داشت و يكى سهم خود را آزاد كرد امام فرمود : اگر آزادكننده قدرت مالى داشت بايد سهم ديگرى را به عهده بگيرد و تمام او را آزاد كند و اگر تهىدست بود كنيز به مقدار بقيّهء رقيّتش خدمت كند و باقى ماندهء قيمت خود را بپردازد .\r\n3437 - و محمّد بن قيس از امام باقر عليه السّلام روايت كند كه امير مؤمنان عليه السّلام در مورد بنده اى كه دو صاحب داشت و يكى از آنها سهم خود را آزاد كرد ، در حالى كه بنده هنوز صغير بود و ديگرى سهم خود را آزاد نكرد ، فرمود : قيمت روزى كه نيمى از او آزاد شده معين شود و بنده كار كند و بقيهء قيمت خود را به صاحبش بپردازد و آزاد است .\r\n3438 - محمّد بن فضيل از ابى الصباح كنانى روايت كرده كه گفت از امام صادق عليه السّلام پرسيدم دو نفر در كنيزى با هم شريكند يكى از آن دو نصيبش را آزاد كرد ، كنيز به ديگرى مىگويد : نمىخواهم مرا به قيمت رسانى ، رهايم كن من همچنان خدمت تو را خواهم كرد ، صاحبش مىخواهد با او همبستر شود امام فرمود :\r\n","description":"","footnote":"","page_name":" 148 ","page_number":148},
  {"content":"\r\nنمىتواند چون زن داراى دو فرج نيست بايد او را آزاد كند و آن كنيز كم كم قيمت خود را به او بپردازد ، و در روايت ابو بصير قيد شده كه اگر صاحب نيمهء أوّل محتاج بود اين كار را بايد كرد و إلَّا بايد او هم نيمهء دوّم را بخرد و آزاد نمايد .\r\n3439 - و از حماد از حلبى از امام صادق عليه السّلام روايت شده كه از آن حضرت پرسيدند دو مرد در غلامى شريك بودند و يكى از آن دو نصيبش را آزاد كرد ، فرمود : اگر به قصد ضرر رساندن به شريكش بوده بايد مجبورش كرد كه نيم ديگر را خريده آزاد كند و اگر قصدش زيان رساندن به شريك نبوده است بايد بنده را آزاد كنند تا وى كار كرده و نيم قيمتش را آرام آرام بپردازد .\r\n3440 - و حريز از محمّد بن مسلم روايت كرده كه گفت : به امام صادق عليه السّلام عرض كردم مردى غلامى به ارث برده كه ديگران از ورثه نيز با او شريكند و وى سهم خود را بخشيده و آزاد كرده است ، امام فرمود : اگر نصيبش را به قصد ضرر به همگنانش بخشيده و خود ثروتمند است ، ضامن سهم ديگران نيز شده ، ولى اگر براى رضاى خدا بخشيده غلام همان مقدار كه بخشيده شده ، آزاد است ، و ديگران او را به قدر سهمشان به كار گيرند ، اگر بخشنده مالك نيم آن بود غلام يك روز براى اينان\r\n","description":"","footnote":"","page_name":" 149 ","page_number":149},
  {"content":"\r\nكار كند و يك روز براى خود ، و چنانچه به قصد ضرر به شركاء بوده حق آزاد كردن نداشته است و شركاء بر سهام خود باقى خواهند بود و عبد آزاد نيست .\r\n3441 - امام صادق عليه السّلام فرمود : آزاد كردن بنده جز به قصد قربت صورت نگيرد كه صحيح نيست .\r\n3442 - علاء از محمّد بن مسلم از يكى از صادقين ، امام باقر يا امام صادق عليهما السّلام روايت كرده كه پرسيدم : شخصى كنيزى داشت و پيمان بست كه هر وقت نزد او برود و همبسترى كند او آزاد باشد ، آنگاه اين كنيز را به ديگرى فروخت ، سپس از او خريدارى كرد آيا اكنون هم بايد به عهد خود باقى باشد ؟ فرمود :\r\nنه ، اشكال ندارد كه با او همبستر شود چون با فروشش در بار اوّل از ملكيّتش خارج شده بود .\r\n3443 - سماعة گويد : از امام عليه السّلام پرسيدم : مردى به سه تن از بندگان خود گفت شما آزاديد و چهار غلام داشت ، و كسى از مردم به او گفت :\r\nغلامانت را آزاد ساختى ؟ پاسخ داد : آرى ، آيا اين اجمال گويى موجب آزادى هر چهار\r\n","description":"","footnote":"","page_name":" 150 ","page_number":150},
  {"content":"\r\nغلام مىشود يا اينكه همان سه تن كه تصريح كرده است آزادند ؟ امام فرمودند : تنها همانها كه صريحا آزاد ساخته است آزادند .\r\n3444 - حلبى از امام صادق عليه السّلام روايت كرده شخصى كنيز خود را به همسرى و كابين مردى آزاد درآورد و با او شرط كرد كه فرزندانى كه بهمرساند آزاد باشند ، و آن مرد كنيز را طلاق داد يا از دنيا برفت و صاحب كنيز وى را به ديگرى شوهر داد ، حكم فرزندان شوهر دوم چيست ؟ امام عليه السّلام فرمود : فرزندان حكم خود كنيز را دارند ( آزاد نيستند ) و جز اين نيست كه شرط فقط با شوهر اوّل بوده ، امّا نسبت به دومى صاحب كنيز مختار است چنانچه خواهد آزاد كند و اگر بخواهد به رقيّت و بندگى باقى گذارد .\r\nشرح : « اين حكم را در صورتى كه شرط را مفيد بدانيم و نيز فرزند را تابع مادر ، صحيح است ولى مشهور اولاد مرد آزاد را آزاد دانند مگر اينكه با كنيزى ازدواج كند كه صاحب كنيز شرط رقيّت أولاد نمايد » .\r\n3445 - رسول خدا صلَّى الله عليه و آله فرمود : طلاق قبل از نكاح موضوع ندارد همچنان كه آزاد كردن پيش از مالك بودن .\r\n3446 - عبد الرّحمن بن أبى عبد الله از امام صادق عليه السّلام پرسيد : مردى به غلام خود گفت تو را آزاد كردم به شرط اينكه كنيزك خود را بزوجيّت تو درآورم و چنانچه با زنى ديگر ازدواج كنى يا كنيزى بگيرى و هوو بر سر او آورى يك صد دينار\r\n","description":"","footnote":"","page_name":" 151 ","page_number":151},
  {"content":"\r\nمديون من باشى ، و آن مرد پذيرفت و با اين شرط مولا ، وى را آزاد ساخت ، و مرد زنى ديگر نيز گرفت يا كنيزى خريدارى كرد آيا مبلغ مذكور را بايد بپردازد ؟ امام عليه السّلام فرمود : آرى ، اين شرط معتبر است .\r\n3447 - و حضرت صادق عليه السّلام در بارهء شخصى كه مملوك خود را آزاد ساخت به شرطى كه دختر او را بزنى بگيرد و بر روى او همسرى اختيار نكند و نيز كنيزى خريدارى ننمايد و اگر چنين كارى كند فلان مبلغ مديون مولايش باشد ، فرمود : اين كار جايز است .\r\n3448 - يعقوب بن شعيب از آن حضرت پرسيد مردى كنيزش را به شرط آنكه تا پنج سال خدمت او را بكند آزاد كرد ، و آن كنيز عمل نكرده فرار كرد و مولاى او وفات يافت ورثهء آن مرد او را يافتند آيا حقّ دارند او را به استخدام گيرند ؟ فرمود : نه .\r\n3449 - جميل از زراره از يكى از دو امام صادق يا باقر عليهما السّلام روايت كرده در بارهء مردى كه بندهء مالدار خود را آزاد كرده است ، اكنون مال بنده از آن كيست ؟ از عبد است يا از مولايش ؟ امام عليه السّلام فرمود اگر با علم و يقين به اينكه\r\n","description":"","footnote":"","page_name":" 152 ","page_number":152},
  {"content":"\r\nبنده داراى مالى هست ، او را آزاد كرده ، مال تابع صاحبش مىباشد ، و اگر علم به مال عبد نداشته پس مال متعلَّق به صاحب عبد است و نيز در بارهء مردى كه بردهء مالدار خود را فروخت پرسيد امام عليه السّلام فرمود : اگر مالك مىدانسته كه بنده مالى را داراست پس مال متعلَّق به مشترى است ، و اگر نمىدانسته پس مال از آن فروشنده خواهد بود .\r\n3450 - زرارة از امام صادق عليه السّلام نقل كرده كه فرمود : اگر شخص بنده اى دارا باشد و او را آزاد سازد در حالى كه مىداند آن بنده داراى مالى است ولى در هنگام آزاد كردن بنده نامى از مال نبرد و آن را استثنا نكند ، مال ناگزير از آن بندهء آزاد شده خواهد بود .\r\n3451 - و عبد الرّحمن بن أبى عبد الله از آن حضرت پرسيد : مالكى بندهء خود را كه داراى مالى بود آزاد ساخت و از دنيا رفت ، اكنون مال از آن كيست ؟ آيا متعلَّق به كسى است كه عبد را آزاد كرده يا متعلق است به خود بنده ( عبد ) ؟ امام عليه السّلام فرمود : اگر مولى هنگام آزاد سازى بنده مىدانسته كه او داراى مال است مال متعلَّق به بندهء آزاد شده است و اگر نمىدانسته پس مال متعلق به ورثهء صاحب بنده است .\r\n3452 - زراره از امام صادق عليه السّلام روايت كرده در مورد مردى كه\r\n","description":"","footnote":"","page_name":" 153 ","page_number":153},
  {"content":"\r\nهنگام مرگ ، بندهء خود را با اينكه مديون بود آزاد كرد . امام عليه السّلام فرمود : اگر ارزش بنده دو برابر و بنا بر بعض نسخ سه برابر بدهى آن مرد بود بنده آزاد است و إلَّا آزاد نشده است .\r\n3453 - حلبى از امام صادق عليه السّلام روايت كرده در بارهء مردى كه بگويد : چون من از دنيا رفتم بنده‌ام آزاد است ، و اين در حاليست كه به مردم بدهكار است . فرمود : چنانچه دينش مطابق تمام قيمت بنده است عبد را بفروشند و بدهى متوفّى را بپردازند و اگر دين كمتر بود آن مقدار كه زائد است بنده آزاد شده و خود كوشش كند و تتمّهء بدهى مولاى خويش را بپردازد و خود را آزاد كند .\r\n3454 - محمّد بن مروان از آن حضرت عليه السّلام روايت كرده كه فرمود :\r\nپدرم عليه السّلام شصت بنده داشت وصيّت كرد كه ثلث آن را آزاد كنم و من قرعه كشيده بيست تن از ايشان را آزاد كردم .\r\n3455 - محمّد بن مسلم گويد از يكى از دو امام صادق يا باقر عليهما السّلام سؤال كردم : در ميراث مردى يك بنده است و وارث او چند نفرند ، يكى از ورّاث\r\n","description":"","footnote":"","page_name":" 154 ","page_number":154},
  {"content":"\r\nشهادت داده كه متوفّى بنده را آزاد كرده است حكم آن چيست ؟ حضرت فرمود : اگر شاهد معتبر است ضمانى ندارد و شهادتش نسبت به نصيب خويش نافذ و بنده به آن مقدار آزاد است و در سهم ديگران اقدام كند و قيمت بقيهء خود را با كار و كوشش بپردازد و آزاد شود .\r\n\r\n( باب تدبير )\r\nتدبير آنست كه مولا به غلام زرخريدش بگويد تا من زنده‌ام تو بندهء منى و چون از دنيا رفتم آزادى .\r\n3456 - اسحق بن عمّار گفت : از امام هفتم عليه السّلام در مورد مردى پرسيدم كه بندهء خود را آزاد مىسازد به شرط آنكه تا آخر عمر به او خدمت كند ، سپس به قيمت او نياز پيدا كرد ؟ امام عليه السّلام فرمود : او را بفروشد ، اسحاق گويد : سؤال كردم چنانچه نيازى نداشت چه كند ؟ فرمود : در صورتى كه بنده راضى باشد مانعى ندارد .\r\n3457 - جميل گويد : از امام صادق عليه السّلام سؤال كردم آيا عبد مدبّر را مىتوان فروخت ؟ فرمود : اگر به قيمت آن بنده نيازمند شود و بنده راضى شود باكى نيست .\r\n3458 - محمّد بن مسلم از امام پنجم يا امام ششم عليهما السّلام روايت كرده\r\n","description":"","footnote":"","page_name":" 155 ","page_number":155},
  {"content":"\r\nدر بارهء شخصى كه غلام يا كنيز خود را تدبير كرده سپس به قيمت او نياز پيدا نموده است . مىتواند او را بفروشد ؟ امام عليه السّلام فرمود : اين كار جايز نيست مگر آنكه با خريدار شرط كند كه هنگام مرگ او را آزاد سازد .\r\nشرح : « مشهور اين گونه روايت را حمل بر استحباب كرده‌اند و فروش مدبّر را مطلقا جايز مىدانند » .\r\n3459 - از امام هفتم عليه السّلام سؤال كردند : زنى كنيز خود را تدبير كرد و آن كنيزك از شوى خويش دخترى زيبا و سالم زائيد آن زن ندانست كه آيا دختر نيز مانند مادرش مدبّر است يا نه ، امام عليه السّلام پرسيد : زن پس از تدبير حامله شده ياء هنگام تدبير داراى حمل بوده است ، سائل گفت : فدايت شوم نمىدانم ، جواب هر دو صورت را بفرمائيد ، امام فرمود : اگر كنيز حامله بوده و هنگام تدبير راجع به فرزند سخنى نگفته است در اين صورت كنيز مدبّر و فرزندش بنده است و چنانچه بعد از تدبير حمل برداشته فرزند مانند مادر مدبّر خواهد بود . ( سائل در اين خبر ظاهرا عثمان بن عيسى است ) .\r\n3460 - حسن بن على وشّاء از امام هفتم عليه السّلام سؤال كرد مردى كنيز\r\n","description":"","footnote":"","page_name":" 156 ","page_number":156},
  {"content":"\r\nحاملهء خود را تدبير كرده ( حكم فرزند چيست ) ؟ امام عليه السّلام فرمود : اگر هنگام تدبير مىدانسته كه حامله است پس فرزند حكم مادر خود را خواهد داشت ، و چنانچه نمىدانسته در اين صورت مادر مدبّر و فرزند برده است ، و نيز گويد : سؤال كردم : مردى در حال فراخى معيشت ، مملوك خويش را مدبّر ساخت سپس به قيمت آن نيازمند گشت آيا جايز است او را بفروشد و رفع نياز خود كند ؟ امام فرمود : آرى هر گاه محتاج آن باشد .\r\n3461 - محمد بن مسلم از يكى از صادقين عليهما السّلام روايت كرده كه گويد : امام عليه السّلام فرمود : بندهء مدبّر جزء ثلث محسوب مىشود ، و شخص هر وقت كه باشد چه در حال صحّت و چه در حال مرض موت از وصيّت به ثلث مىتواند عدول كند و آن را باطل سازد .\r\n3462 - ابو مريم گويد : از امام صادق عليه السّلام سؤال كردند كه مردى كنيز خود را تدبير نمود آيا مىتواند هر گاه بخواهد با او همبستر شود و يا او را به نكاح غير خويش درآورد و يا خدمت او را بفروشد ( مثلا او را براى خدمتكارى به ديگرى اجاره دهد ) ؟ امام عليه السّلام فرمود : آرى هر يك از اين امور را مىتواند انجام دهد .\r\n3463 - ابو بصير گويد : از آن حضرت پرسيدم آيا مولا بنده مدبّرش را ( غلام\r\n","description":"","footnote":"","page_name":" 157 ","page_number":157},
  {"content":"\r\nيا كنيز ) مىتواند براى تعجيل در آزادى ، مكاتب سازد ؟ امام عليه السّلام فرمود : براى مولا اين حقّ در صورتى كه بنده مايل باشد ، وجود دارد ، امّا نمىتواند او را بفروشد مگر اينكه بنده حاضر شود تا مالك حيات دارد او برده باشد و بعد از مرگ مولايش آزاد شود ، و براى مولا جايز است كه در صورتى كه بندهء مدبّر مالى داشته باشد آن را تصرّف كند .\r\n3464 - عبد الله بن سنان از امام صادق عليه السّلام پرسيد : زنى كنيزى دارد و هنگام مرگ به وصيّت ، ثلث او را مىبخشد ، آيا بر ورثه لازم است كه با او قراردادى امضاء كنند كه قيمت دو ثلث باقيمانده را به اقساط به آنها بپردازد و خود را آزاد كند ، چه راضى باشند و چه راضى نباشند ؟ امام عليه السّلام فرمود : نه ، امّا آن كنيز ثلثش آزاد است و مربوط به خودش مىباشد و 3 / 2 ديگر آزاد نيست و از آن ورثه است و وارث به اندازهء سهمش وى را استخدام مىكند ، و كنيز نيز به مقدار سهمش آزادى خواهد داشت .\r\n3465 - عبد الرّحمن بن أبى عبد الله گويد : از آن حضرت پرسيدم مردى در بارهء بنده اش گفته است : چون مرگ من در رسيد او آزاد است و آن شخص كفّارهء قسم يا ظهار به گردن دارد و بايد رقبه اى آزاد كند آيا مىتواند اين را به آن حساب گذاشته ،\r\n","description":"","footnote":"","page_name":" 158 ","page_number":158},
  {"content":"\r\nكفّارهء يمين قرار دهد ؟ امام عليه السّلام فرمود : نه جايز نيست كه بنده اى را كه به او وصيّت كرده همو را كفّاره قرار دهد .\r\n3466 - و هيب بن حفص از ابو بصير نقل كرده كه گفت از امام صادق عليه السّلام پرسيدم شخص مديونى ، غلام خود را تدبير كرد تا از پرداخت دين رها شود آيا اين تدبير صحيح است ؟ امام عليه السّلام فرمود : ( اگر در مرض موت است ) اين تدبير نيست ( زيرا تدبير مانند وصيّت است و نبايد از ثلث تجاوز كند و پس از پرداخت ديون نافذ است ) و اگر در حال سلامت مزاج و صحّت اين كار را كرده تدبيرش نافذ است و طلبكاران را راهى بر او نيست ( زيرا دين بر ذمّهء اوست نه در مال او ) .\r\n3467 - بريد بن معاويه گويد : از امام باقر عليه السّلام سؤال كردم مردى بندهء خود را كه داراى سرمايه و تجارت بود تدبير كرد و آن بنده با اجازهء مولايش از مال شخصى خود كنيزى خريد و از آن داراى چند اولاد شد و پيش از مرگ مولاى - خويش از دنيا رفت تكليف اموال و اولاد وى چيست ؟ امام عليه السّلام فرمود : همهء ما ترك از متاع و زمين ( منقول و غير منقول ) از آن مولى و مالك است و امّ ولد هم متعلَّق به مولاست و امّا اولاد همه مانند پدر خود مدبّرند و چون مالك از دنيا برفت\r\n","description":"","footnote":"","page_name":" 159 ","page_number":159},
  {"content":"\r\nهمگى آزادند .\r\n3468 - و امير المؤمنين عليه السّلام فرموده بنده اى كه بتدبير آزاد گشته است از ثلث مال محسوب مىشود و ديهء جنايات و خسارات او و بندهء مكاتب و امّ ولد همه به عهدهء مالك و مولاى ايشان است . ( ام ولد كنيزيست كه از مولايش داراى اولاد شده باشد ) .\r\n\r\n( باب مكاتبه )\r\nمكاتب - بصيغهء اسم مفعول - آن برده ايست كه با مولاى خود قرار امضاء كرده كه بتدريج به اقساط ساليانه يا ماهيانه مبلغى معيّن بپردازد و رفته رفته آزاد گردد . و اين عمل را اصطلاحا مكاتبه گويند و آن بر دو قسم است : مطلق و مشروط .\r\nو مشروط آنست كه مولا با بنده شرط كند كه اگر نتوانست اقساط را بپردازد همهء آنچه پرداخته است از آن مولا باشد و بنده برقيّت باقى بماند .\r\n3469 - علاء بن الفضيل از امام صادق عليه السّلام روايت كرده در معنى آيهء كريمه كه خدا فرمايد : * ( فَكاتِبُوهُمْ إِنْ عَلِمْتُمْ فِيهِمْ خَيْراً ) * فرمود : اگر در آنها مالى مىيابيد ( اگر قدرت بدست آوردن مال در ايشان سراغ داريد ) ، پرسيدم معنى * ( وَآتُوهُمْ مِنْ مالِ الله الَّذِي آتاكُمْ ) * چيست ؟ فرمود : يعنى از مبلغى كه با او قرارداد كرده اى كه در چند ماه يا چند سال بدهد و مايل هم نيستى كه كمتر دهد چند قسط به او ببخشى آن مقدار كه بيش از قدرت تو نباشد ، پرسيدم : چه مقدار به او ببخشم ؟\r\n","description":"","footnote":"","page_name":" 160 ","page_number":160},
  {"content":"\r\nفرمود : پدرم ابو جعفر عليه السّلام بنده اى را به شش هزار درم مكاتبه فرمود و يك هزار درمش را به او بخشيد و از وى نستاند .\r\n3470 - جابر بن يزيد گفت : از امام باقر عليه السّلام پرسيدم با بردهء مكاتبى شرط شده چنانچه از پرداخت اقساط عاجز ماند برقيّت بازگردد ، و قبل از اينكه چيزى پرداخت نمايد عاجز گشت حكم چيست ؟ امام عليه السّلام فرمود به مجرّد نپرداختن برقيّت بازنگردد تا سه قسط ، و همين كه مقدارى پرداخت به همان مقدار آزاد گشته است ، پس اگر او مقدارى از اقساط را بپردازد نمىتوانند و حقّ ندارند او را برقيّت بازگردانند .\r\nشرح : « ممكن است بگوئيم امام ابتدا حكم مكاتب مشروط را بيان كرده ، بعد حكم مكاتب غير مشروط را » .\r\n3471 - و از امام صادق عليه السّلام سؤال كردند كه اگر مكاتب از پرداخت وجه عاجز ماند در صورتى كه چند قسط پرداخته است حكم چيست ؟ فرمود :\r\nآنچه نتوانسته است بپردازد ( بعد از اينكه مقدارى را پرداخته است ) بايد از بيت المال داده شود ، زيرا خداوند عزيز فرموده است * ( وَفِي الرِّقابِ ) * - ( توبه : 60 ) . « يكى از اصناف هشتگانهء مستحقّين زكات اينها مىباشند » .\r\n3472 - على بن جعفر از برادرش امام هفتم عليه السّلام پرسيد مردى كه\r\n","description":"","footnote":"","page_name":" 161 ","page_number":161},
  {"content":"\r\nبمبلغى با مملوك خويش عقد مكاتبه بسته آيا آن بنده حقّ دارد بمولا بگويد چيزى از مبلغ مذكور در عقد كم كن و همه را يك جا بستان ، آيا اين جايز است ؟ امام عليه السّلام فرمود : اگر به صورت هبه به او ببخشد مانعى ندارد ، و چنانچه بابت تعجيل و زود وصول كردن مبلغ معلوم باشد ، درست نيست .\r\nشرح : « حكم اخير را مشهور حمل بر كراهت كرده‌اند » .\r\n3473 - عمار بن موسى گويد : امام صادق عليه السّلام در بارهء مكاتبى كه دو مالك داشته و يكى از آنها نصيب خويش را بخشيده است ، فرمود : يك روز خدمت آنكه سهمش را نبخشوده انجام دهد و روز ديگر به خود بپردازد ، گويد : پرسيدم اگر مكاتب وفات كرد و اندوخته اى داشت از آن كيست ؟ فرمود : ميان هر دو تن شريك نصف به نصف تقسيم مىشود .\r\n3474 - عمر بن يزيد گويد : از امام صادق عليه السّلام پرسيدم مردى غلامى داشت و در نظر گرفت وى را به نحوى آزاد نمايد ، و او با مولايش قرارى امضاء نمود كه آزادانه بكارى مشغول شود و سالى فلان مبلغ به مولايش بپردازد ، مولايش هم پذيرفته بود ، بنده به كار پرداخت و سودى بيشتر از آنچه بايد بپردازد بدست آورد . امام\r\n","description":"","footnote":"","page_name":" 162 ","page_number":162},
  {"content":"\r\nفرمود : هر گاه مبلغى را كه بايد بمولاى خويش بدهد ادا كرد پس هر مقدار بدست آورده از آن خود اوست و مالك مىشود ، آنگاه فرمود مگر نه اينست كه خداوند فرائضى بر بندگان خويش واجب فرموده كه چون انجام دهند مسئوليّت را از آنان برمىدارد ، عمر بن يزيد گويد : سؤال كردم آيا بنده مىتواند از ما زاد درآمد تصدّقى دهد يا برده اى خريده آزاد نمايد ؟ فرمود : آرى و ثوابش براى خود اوست ، پرسيدم اگر از اضافه درآمد بنده اى خريد و آزاد ساخت ولاء آن برده با كيست ؟ امام فرمود : خود برود و مولائى براى خويش برگزيند و چنانچه كسى ولاء او را پذيرفت ضامن جنايت و بدهى او خواهد بود و نيز وارث او مىباشد ، گفتم مگر رسول خدا صلَّى الله عليه و آله نفرموده : « الولاء لمن أعتق » ولايت ( بنده ) با آن كس است كه او را آزاد ساخته ، يا مولاى عبد همو است كه او را آزاد كرده است ؟ امام فرمود : نمىشود كه ولايش با بنده اى مثل خودش باشد ، عرض كردم : اگر آن بندهء آزادكننده اش ولايش را پذيرفت آيا مولا و وارث او خواهد شد ؟ امام عليه السّلام فرمود : اين نيز نمىشود زيرا عبد از آزاد ارث نمىبرد .\r\nشرح : « ولاء به معنى پيوستگى و وابستگى و نزديكى است و به عبارت ديگر\r\n","description":"","footnote":"","page_name":" 163 ","page_number":163},
  {"content":"\r\nعهده دار زيان ديگرى و ميراث خوار او گشتن است » .\r\n3475 - ابو العباس الفضل گويد : از امام صادق عليه السّلام سؤال كردم مردى غلامى دارد و زمانى معيّن كرده و گفته است : غلام من با اين شرط آزاد است كه در اين چند سال معيّن خدمت مرا انجام دهد ، امام عليه السّلام فرمود : غلام آزاد شده و خدمت سالهاى معيّن بر عهدهء اوست كه بايد به شرط وفا نمايد ، عرض كردم ابن أبى ليلى ( يكتن از فقهاى معروف أهل سنّت ) مىپندارد كه غلام آزاد شده و خدمتى بر عهدهء او نيست ، امام فرمود : ناصواب گفته زيرا امير مؤمنان عليه السّلام غلامان خويش ابو نيزر ، و عياض ، و رياح را آزاد كرد به شرط اينكه چند سال معلوم خدمت كنند و مخارج خوراك و پوشاكشان بطور متوسط بعهدهء آن حضرت باشد .\r\n3476 - محمّد بن مسلم از امام باقر عليه السّلام روايت كرده كه آن حضرت در مورد مكاتبى كه با او شرط شده اگر از أداى مبلغ مكاتبه عاجز ماند به رقيّت بازگردد ، فرمود : مسلمانان متعهّد قراردادى كه بسته‌اند مىباشند .\r\n3477 - از حضرت صادق عليه السّلام راجع به مكاتب پرسيدند فرمود :\r\nشروطى كه با او بسته‌ايد لازم الوفا است .\r\n","description":"","footnote":"","page_name":" 164 ","page_number":164},
  {"content":"\r\n3478 - امير المؤمنين عليه السّلام در بارهء فرزند كنيز مكاتبى كه در ايّام مكاتبهء مادرش به دنيا آمده و مادر بيشتر وجه المكاتبه را پرداخته و از دنيا رفته بود حكم فرمود كه فرزند نيز مانند مادر است هر مقدار كه مادر آزاد شده او نيز آزاد و هر مقدار كه مادر به رقيّت مانده فرزند نيز باقى است .\r\n3479 - حلبى گويد امام صادق عليه السّلام در بارهء غلامى مكاتب كه مولايش با او شرط كرده بود تا زمانى كه تمام اقساط را نپرداخته حقّ ندارد همسر اختيار كند فرمود : درست نيست ازدواج كند مگر با اجازهء مولايش ، زيرا شرطشان لازم الوفا است .\r\n3480 - جميل بن درّاج گويد : امام صادق عليه السّلام در بارهء بندهء مكاتبى كه چند قسط پرداخت كرده و در حالى كه پسرى را از كنيزش با مقدارى مال بجاى گذاشت از دنيا رفت ، فرمود : پسر كار مىكند و بقيّهء اقساط را مىپردازد و آزاد مىشود و مال را به ارث مىبرد .\r\nشرح : « اين حكم مكاتب مطلق است زيرا مشروط ، بموت كتابتش باطل گردد » .\r\n3481 - سماعة از آن حضرت عليه السّلام پرسيد بنده اى را كه مولايش\r\n","description":"","footnote":"","page_name":" 165 ","page_number":165},
  {"content":"\r\nمىداند نه كم و نه بيش ، مالى ندارد مىتواند او را مكاتب نمايد ؟ فرمود : آرى ، هر چند به گدائى اقساط را بپردازد ، و نبايد ندارى بنده مولا را از مكاتب ساختن وى بازدارد زيرا خداوند عزيز روزى پاره اى از بندگان خويش را به واسطهء بندگان ديگرش مىرساند و نيز شخص خيّر و نيكوكار ، كمك خواهد شد .\r\n3482 - و امام صادق عليه السّلام در بارهء مردى كه بنده اى دارد و از او تقاضاى مكاتبه كرده آيا مولا مىتواند نپذيرد مگر با بهائى سنگين ؟ فرمود : آرى مىتواند .\r\nشرح : « اين خبر دليل است كه وجه المكاتبه ممكن است از ارزش بنده بيشتر باشد » .\r\n3483 - حلبى گويد : امام صادق عليه السّلام در بارهء مكاتبى كه با او شرط كرده‌اند اگر از پرداخت اقساط عاجز شد برقيّت بازگردد و آنچه پرداخته از آن صاحبانش باشد ، فرمود : اربابانش هر چه با او شرط كرده‌اند مىتوانند عمل كنند .\r\n3484 - معاوية بن وهب گويد امام صادق عليه السّلام در بارهء مملوك مالدارى كه خود و مالش را با مولايش قرار مكاتبه بسته بود و كنيزى داشت كه شرط\r\n","description":"","footnote":"","page_name":" 166 ","page_number":166},
  {"content":"\r\nكرده بودند ازدواج ننمايد تا مدّت تمام شود ، و وى كنيزش را آزاد كرده و بدون اجازهء مولايش با او ازدواج كرد ، فرمود : درست نبوده و حقّ نداشته در مالش تصرّف كند جز به اندازهء خوراكش و اين نكاح فاسد است پرسيدند اگر مولايش از نكاح خبر داشته ولى ساكت مانده و چيزى نگفته باشد چه ؟ فرمود : اگر هنگامى كه فهميده ، اعتراض نكرده پس لا بد امضاء نموده است ، پرسيدند اگر مكاتب آزاد شد آيا صيغهء نكاح را لازم است تجديد كنند يا بر همان قرار سابق بماند . فرمود : بر همان نكاح اوّل باقى باشد .\r\nشرح : « جز ابن جنيد بقيّهء فقهاى اماميّه گويند اين نكاح فضولى است و نياز به امضاء مولا دارد و ابن جنيد سكوت را امضاء داند » .\r\n3485 - ابو الصباح گويد : امام صادق عليه السّلام در بارهء مكاتبى كه نيمى از اقساط را پرداخته است و نيم ديگر بر عهدهء او مىباشد و به اربابش پيشنهاد مىكند كه نيم باقى مانده را يك جا مىپردازم ، فرمود : نيم ديگر را مىستانند و او آزاد مىشود ، و در بارهء ديگرى كه پس از پرداخت نيم اقساط از دنيا رفته و فرزند پسر و مالى بيش از آن مقدار كه بر عهده داشت بجاى گذاشته است ، فرمود : اربابش از مال موجود بقيّه را بردارد و آنچه باقى ماند به ميراث به فرزندش مىرسد .\r\nشرح : « مضمون اين خبر موافق خبر شمارهء 3480 مروى از جميل است و در\r\n","description":"","footnote":"","page_name":" 167 ","page_number":167},
  {"content":"\r\nآنجا توضيح مختصرى داده شد » .\r\n3486 - عبد الله بن سنان گويد : امام صادق عليه السّلام در بارهء بندهء مكاتبى كه مقدارى از اقساط را پرداخته و وفات يافته در حالى كه فرزند پسرى از كنيز خود داشت فرمود : چنانچه با وى شرط شده باشد كه اگر از پرداخت عاجز شود به حال بردگى باقى بماند پسر و كنيز هر دو به رقّيّت بازگردند ، و چنانچه شرطى چنين با او نشده باشد پسرش باقى اقساط را مىپردازد و بقيّه را ارث مىبرد .\r\n3487 - مهزم اسدى گويد : از امام ششم عليه السّلام پرسيدم مكاتبى فوت كرده ، فرزندانى دارد ، فرمود : اگر مكاتب مشروط بوده فرزندانش همه مملوك و برده‌اند و اگر مشروط نبوده فرزندانش كار كنند و بقيّهء اقساط را بپردازند و همگى آزاد شوند ، ( البتّه پس از پرداخت كليّهء اقساط ) .\r\n3488 - محمّد بن قيس از امام باقر عليه السّلام نقل كرده كه فرمود : چنانچه بندهء مكاتب با مولايش شرط كند كه پس از پرداخت ، ولايش با كسى نباشد يا مولايش شرط كند كه ولايش با او باشد ( با مولا ) ، و مكاتب هم بدان اقرار كرد پس\r\n","description":"","footnote":"","page_name":" 168 ","page_number":168},
  {"content":"\r\nبناچار ولايش با او خواهد بود ، و نيز آن حضرت فرمود : امير المؤمنين عليه السّلام در مورد بندهء مكاتبى كه با او شرط شده اگر آزاد شود ولايش با مولايش باشد ، و پس از آن ، اين عبد مكاتب كنيز شخص ديگرى را به همسرى خويش درآورد و از آن دو فرزندى بوجود آمد و آن فرزند ( به سببى ) آزاد شد ، سپس مكاتب از دنيا رفت و ميراث وى را فرزند آزاد شده تصرّف كرد و اختلاف شد كه اين فرزند ، ميراث خوارش كيست ؟\r\nحكم فرمود بالحاق فرزند به ارباب پدرش . ( يعنى ولاى فرزند آزاد شده را با صاحبان پدرش دانست ) .\r\n3489 - و نيز امير المؤمنين عليه السّلام در بارهء بندهء مكاتبى كه فوت كرده و بيشتر اقساط را پرداخته و داراى فرزند شده است حكم فرمود كه همان مقدار كه از پدر آزاد گشته از فرزند نيز آزاد گشته است ، و بهر مقدار كه از پدر به رقيّت باقى مانده به همان اندازه از پسر باقى است .\r\n3490 - عمرو كرابيسى گويد : امام صادق عليه السّلام در بارهء بندهء مكاتبى كه مولايش با او شرط كرده بود در صورتى كه فوت كند مالش از آن مولايش باشد فرمود : اين قضيّه را به داورى نزد امير المؤمنين عليه السّلام بردند حضرت شرط را باطل دانست و فرمود : شرط خداوند پيش از شرط تو بوده است .\r\nشرح : « ميراث شخص از آن وارث نزديكتر است و يا از آن ضامن جريره ، يا\r\n","description":"","footnote":"","page_name":" 169 ","page_number":169},
  {"content":"\r\nاز آن امام عصر ، و ممكن است حكم در بارهء كسى بوده كه ميراثخوار نسبى يا سببى داشته است » .\r\n3491 - محمّد بن مسلم گويد : امام ششم عليه السّلام در معناى آيهء شريفه * ( فَكاتِبُوهُمْ إِنْ عَلِمْتُمْ فِيهِمْ خَيْراً ) * فرمود : اينكه فرموده بردگان خويش را اگر خيرى در آنها سراغ داريد مكاتب كنيد ، مراد از خير ايمان به يكتائى خداوند متعال و رسالت پيامبر عزيز است و ديگر اينكه قدرت بر كارى داشته باشند كه چيزى كسب كنند يا صنعتى آموخته باشند .\r\n3492 - قاسم بن سليمان از امام صادق عليه السّلام روايت كرده كه فرمود :\r\nامير مؤمنان عليه السّلام غلام مكاتبى را كه از اداء اقساط عاجز مىماند به كار و كوشش وادار مىكرد تا هرطور كه ميسور است وجه را بپردازد زيرا در زمان رسول خدا صلَّى الله عليه و آله و آن حضرت با مكاتب شرط نمىكردند كه اگر عاجز از پرداخت شد به رقيّت بازگردد ، و امام صادق عليه السّلام فرمود : هر شرطى كه كرده‌اند بايد بدان پاىبند باشند ، و نيز فرمود : تا سه قسط به مكاتب عاجز مهلت دهند و بار چهارم اگر نتوانست بپردازد آن وقت است كه برقّيّت و بندگى باز خواهد گشت .\r\n3493 - قاسم بن سليمان گويد : از آن حضرت ( امام صادق ) عليه السّلام از\r\n","description":"","footnote":"","page_name":" 170 ","page_number":170},
  {"content":"\r\nكلام خداوند كه فرموده : * ( وَآتُوهُمْ مِنْ مالِ الله الَّذِي آتاكُمْ ) * سؤال كردم ، فرمود : از پدرم شنيدم مىفرمود : مراد آنست كه مبلغ را بيش از آنچه در نظر گرفته نگويد و سپس از آن بكاهد ، بلكه از همان مبلغ هم كه در نظر گرفته چيزى بكاهد .\r\n\r\n( ولاء آزاد شده ) ، ( ولاء بمعنى پيوستگى و نزديكى است و به عبارت ديگر عهده دار زيان ديگرى شدن و ميراث خوار گشتن ) .\r\n3494 - سكونى گويد : حضرت صادق از پدرش عليهما السّلام از رسول خدا صلَّى الله عليه و آله روايت كرد كه آن حضرت فرمود : ولاء : خويشى است مانند خويشى نسبى كه قابل خريد و فروش و بخشيدن نيست .\r\nشرح : « از لحن عبارت خبر به نظر مىرسد كه در زمان جاهليّت ولاء خريد و فروش مىشده و رسول خدا صلَّى الله عليه و آله آن را نهى فرموده است » .\r\n3495 - به امام صادق عليه السّلام عرض كردند : به چه دليل شما فرموده‌ايد : « غلام هر كس از خود اوست ؟ » فرمود : زيرا از گل او آفريده شده است و ميانشان جدائى افتاده و بعدها به بردگى به دو بازگشته ، پس با او مهر مىورزد و آزادش مىنمايد از اين جهت وى از اوست .\r\n","description":"","footnote":"","page_name":" 171 ","page_number":171},
  {"content":"\r\n3496 - ابو بصير گويد : از امام صادق عليه السّلام پرسيدم مردى بنده اى را در كفّارهء قسم يا كفّارهء ظهار آزاد كرده است ، ولاء آن آزاد شده با چه كسى است ؟\r\nفرمود : با آزادكننده .\r\nشرح : « مشهور ولاء آزاد شده را مادامى با آزادكننده مىدانند كه تبرّعا آزاد كرده باشد نه در كفّارات ، لذا اين خبر را حمل بر آن مىكنند كه آزاد شده با اختيار خويش ، را ضامن جريره و ميراث خوار قرار داده باشد ، و گويند در صورت كفّاره سائبه باشد » .\r\n3497 - عبيد الله حلبى از امام صادق عليه السّلام نقل كرده كه فرمود : بريره كنيز عائشه قبلا نزد شوهر خود بود و كنيز بود عائشه او را خريد و آزاد ساخت ، رسول خدا صلَّى الله عليه و آله او را مخيّر ساخت كه اگر بخواهد نزد شويش بماند و اگر نخواست جدا شود ، و صاحبانى كه او را فروخته بودند شرط كرده بودند كه اگر آزاد شود ولايش با ايشان باشد ، رسول خدا صلَّى الله عليه و آله نپذيرفت و فرمود ولاء آزاد شده با آزادكننده است .\r\nو براى بريره گوشتى به صدقه آوردند و او آن را به عنوان هديّه براى رسول خدا صلَّى الله عليه و آله فرستاد ، عائشه آن را بسقف آويخت و گفت : رسول خدا صلَّى الله\r\n","description":"","footnote":"","page_name":" 172 ","page_number":172},
  {"content":"\r\nعليه و آله صدقه نمىخورد ، پس رسول خدا ( ص ) وارد شد و گوشت را آويخته ديد پرسيد :\r\nقصّهء اين گوشت چيست و چرا آن را نپخته‌ايد ، عايشه گفت : اين صدقه است و براى بريره آورده‌اند ، شما كه صدقه نمىخوريد ، حضرت فرمود : اين براى بريره صدقه است امّا براى ما هديّه ، سپس فرمود آن را پختند ، و امام عليه السّلام فرمود : سه دستور در آن جارى گشت . ( 1 - اختيار زن شوهردار آزاد شده به فسخ نكاح . 2 - ولاء با كسى است كه آزاد كرده . 3 - حلال بودن صدقه اى كه صدقه گيرنده تصرّف كرده بعد بر بنى هاشم اهدا نموده است . )\r\n3498 - عيص بن القاسم از حضرت صادق عليه السّلام سؤال كرد كه مردى برده اى خريده و اين بنده از زوجه اى آزاد داراى چند فرزند است و او را مالكش آزاد ساخت ( ولاء فرزندان با كيست ؟ ) امام عليه السّلام فرمود : ولاء فرزندان با آن كس است كه آن مرد را آزاد كرده است .\r\nشرح : « ظاهرا در اين خبر مادر فرزندان نيز كنيزى آزاد شده بود ، لذا پس از آزادى مرد ولاء موالى مادر به موالى پدر پيوسته است » .\r\n3499 - از بكر بن محمد روايت كرده‌اند كه گفت : بر امام صادق عليه السّلام وارد شدم و على بن عبد العزيز به همراه من بود ، امام عليه السّلام پرسيد اين\r\n","description":"","footnote":"","page_name":" 173 ","page_number":173},
  {"content":"\r\nشخص كيست ؟ عرض كردم : مولاى ماست ، يعنى بندهء آزاد كردهء ماست ، حضرت فرمود : آيا او را آزاد كرده‌ايد يا پدرش را ؟ گفتم : پدرش را ، فرمود : اين غلام ، آزاد كردهء تو نيست ، بلكه او برادر و پسر عموى تو محسوب مىشود زيرا مولاى تو كسى است كه نعمت آزاد كردنت بر او جارى شده باشد اكنون كه پدر وى را آزاد كرده اى او به منزلهء برادر و پسر عموى تو خواهد بود .\r\nشرح : « در اين خبر نفى مولى بودن شده نه نفى ولاء لذا منافاتى با روايتهائى كه مىگويد ولاء ولد با كسى است كه پدر را آزاد كرده ندارد . » بكر گويد : مردى از آن حضرت پرسيد - و من حضور داشتم - گفت :\r\nغلامى دارم ميگسار كه در كارهاى ناشايسته وارد مىشود ، مىخواهم او را رها و آزاد كنم آيا آزاد شدن نزد شما محبوبتر است يا فروختن او و قيمتش را به صدقه دادن ؟ امام عليه السّلام فرمود : گاهى آزاد كردن بهتر است و گاهى صدقه دادن ، آن زمان كه مردم معيشتشان بفراخى است عتق بهتر است ، و آن زمان كه مردم تنگدستند صدقه افضل است ، لكن وقتى چنين وضعى دارد به نظر من فروختن او بهتر است .\r\n3500 - سماعة از امام صادق عليه السّلام سؤال كرد مردى يكى از خويشان\r\n","description":"","footnote":"","page_name":" 174 ","page_number":174},
  {"content":"\r\nنسبى خود را مالك شده آيا صلاح است او را بفروشد يا اينكه به حال رقّيّت باقى گذارد ؟ فرمود : نه ، درست نيست او را بفروشد يا به بندگى بگيرد ، بلكه وى را آزاد كند و برادر دينى وى باشد و هر كدام از دنيا رفتند ديگرى ميراث او را مىبرد مگر آنكه براى او وارثى نزديكتر از وى باشد .\r\nشرح : « ( لا يصلح ) را در اين خبر حمل بر كراهت كرده‌اند و توارث را بر استحباب اعتاق براى امكان امر توارث زيرا عبد از آزاد ارث نمىبرد » .\r\n3501 - حذيفة بن منصور گويد : امام صادق عليه السّلام فرمود : آزادكننده داراى ولاء است و فرزند وابسته هر كه خواهد بشود .\r\n3502 - ابو الرّبيع گويد : از امام صادق عليه السّلام پرسيدند سائبه يعنى چه ؟\r\nفرمود : آنست كه شخص غلام خود را آزاد كند و سپس بگويد هر كجا كه خواهى برو نه ميراث تو براى من باشد و نه من ضامن خسارات تو خواهم بود ، و بر اين گفتار خود دو تن شاهد نيز بگيرد .\r\n3503 - ابو بصير از امام صادق عليه السّلام روايت كرده كه از آن حضرت پرسيدند برده اى كه بدون ولاء آزاد شده ضامن جريره و وارث او چه كسى خواهد\r\n","description":"","footnote":"","page_name":" 175 ","page_number":175},
  {"content":"\r\nبود ؟ فرمود : هر كس را كه خود اختيار كند ، و هر كس ولاء او را پذيرفت همو وارثش خواهد بود ، گويد : پرسيدم اگر كسى را به ولاء تعيين ننمود و ساكت گذاشت تا مرد ؟ فرمود : اموال وى را جزء بيت المال مسلمين قرار مىدهند .\r\n3504 - عمّار بن أبى الأحوص عقرقوفى گويد : از امام ششم عليه السّلام پرسيدم « سائبه » كيست ؟ فرمود : به قرآن بنگر هر كجا كه كفّاره ، تحرير رقبه بود آن رقبه سائبه است ( يعنى بندگانى كه بعنوان كفّاره تعيين شده‌اند همهء آنها ولاء ندارند جز آن كس را كه خود معيّن كنند ) و جز خداوند كسى ولاء او را ندارد و هر چه ولايش با خداست ولايش با رسول اوست و هر چه ولايش با رسول خدا است ناچار ولايش با امام مسلمين خواهد بود و امام ضامن جنايات و خسارات او مىباشد و ميراثش نيز از آن امام مسلمين خواهد بود . ( اين خبر با خبر اسبق كه مىفرمود اموالش جزء بيت المال است تفاوتى ندارد زيرا در اين خبر مراد از امام مسلمين مقام امامت است نه شخص امام و مقام امامت بهره اش از آن همهء مسلمين است مانند بيت المال ) .\r\n3505 - سليمان بن خالد گويد : از امام صادق عليه السّلام پرسيدم : برده اى مىخواست خود را آزاد نمايد حيله كرد و مبلغى به شخصى داد و گفت : تو بعنوان\r\n","description":"","footnote":"","page_name":" 176 ","page_number":176},
  {"content":"\r\nمشترى مرا از مولايم خريدارى و آزادم كن ، آيا اين واسطه مىتواند از مال برده او را بخرد و به مولايش نگويد كه اين مبلغ را از مال خود بنده است مىدهم ؟ امام عليه السّلام فرمود : اين صحيح نيست ، و اگر بخواهد اين معامله ميان خود و خدايش حلال باشد بايد مبلغى ( هر چه بخواهد ) بر وجهى كه از بنده گرفته اضافه نمايد بعد بنده را خريدارى كرده ، آن زيادى را ثمن برده قرار دهد و در اين صورت ولاء عبد با او خواهد بود .\r\n3506 - بريد عجلى گويد : از امام باقر عليه السّلام پرسيدم : مردى عتق رقبه بر گردن داشت و از دنيا رفت در حالى كه هنوز رقبه اى آزاد نكرده بود ، فرزندش از درآمد خويش برده اى خريد و براى پدر آزاد كرد ، و آن بنده آزاد شده پس از چندى صاحب مالى گشت و درگذشت ميراث او از آن كيست ؟ امام عليه السّلام فرمود : اگر تحرير رقبه كه بر عهدهء پدر بوده كفّاره يا نذر و واجب بوده است پس آزاد شده سائبه است و كسى ولاء او را ندارد ، و فرمود : اگر آزاد شده قبلا كسى را به ولاء تعيين كرده است و او ضامن جريره بودن وى را پذيرفته است ولايش با همان شخص و ميراثش از آن وى مىشود در صورتى كه از مسلمانان كسى را نزديكتر از او نداشته باشد ، و چنانچه\r\n","description":"","footnote":"","page_name":" 177 ","page_number":177},
  {"content":"\r\nكسى را معيّن نكرده وفات يافت ميراثش از آن امام مسلمين خواهد بود ، اين نيز در صورتى است كه از مسلمانان كسى را نزديكتر از او نداشته باشد ، و چنانچه كسى را معيّن نكرده وفات يافت ميراثش از آن امام مسلمين خواهد بود ، اين نيز در صورتى است كه خويشى نزديك نداشته باشد ، و فرمود اگر رقبه اى كه بر عهدهء پدرش بود مستحبّى باشد و پدرش وصيّت كرده بود كه بنده بخرد و آزاد كند در اين صورت ولاء متعلَّق بهمهء فرزندان متوفّى است و آن كس كه او را خريده و آزاد ساخته مانند يكتن از ورثه است ، اين نيز در صورتيست كه خويشى نزديكتر از مواليش نداشته باشد ، و اگر پسر بدون وصيّت پدر از مال خويش بنده را خريده و از جانب پدر آزاد كرده و براى تقرّب به پروردگار اين عمل را بعد از فوت پدر خويش انجام داده است در صورتى كه پدرش او را امر نكرده بوده در اين صورت ولاء او با وى است و همهء اموال آزاد شده متعلَّق به اوست در صورتى كه خويش نسبى نزديكترى از مسلمانان نداشته باشد .\r\n\r\n( كنيزان مادر فرزند )\r\n( امّ ولد كنيزى را گويند كه از مولايش صاحب فرزند گشته باشد و حكم وى پس از فوت مولى با كنيز بىاولاد فرق دارد ) .\r\n3507 - زراره گويد از امام صادق عليه السّلام پرسيدم حكم كنيزانى كه از\r\n","description":"","footnote":"","page_name":" 178 ","page_number":178},
  {"content":"\r\nصاحبانشان داراى فرزند شده‌اند چيست ؟ فرمود : كنيز است هم مىتوان او را فروخت و هم به ارث به ورثهء منتقل نمود و هم مىتوان بخشيد . و حكمش در حدّ مانند كنيز است ( صرف داراى فرزند شدن تأثيرى ندارد ) .\r\n3508 - وهب بن عبد ربّه گويد : امام صادق عليه السّلام در بارهء مردى كه كنيز خود را كه قبلا از وى داراى فرزند بوده است به زوجيّت برده اش درآورده ، و سپس از دنيا رفته است ، فرمود : آن زن بر شوهر خويش حقّى و اختيارى ندارد ، براى ورثهء آن مرد همچنان در حالت كنيزى باقى است .\r\nشرح : « ظاهرا مراد آنست كه در صورتى كه فرزند قبل از پدر از دنيا رفته باشد هر كجا كه چنين رخ داد ، كنيز به حال كنيزى باقى خواهد بود » .\r\n3509 - و در روايت عبد الله بن سنان آمده كه گفت : از امام ششم عليه السّلام پرسيدم مردى وفات يافت و كنيزى كه از او داراى فرزند بود به جاى گذاشت آيا مردى مىتواند با آن كنيز ازدواج كند ؟ امام عليه السّلام فرمود : شنيدم امير مؤمنان عليه السّلام وصيّت فرمود كه كنيزانى كه از او داراى فرزندند و با آنها همبستر بوده هر كدام فرزندشان باقيست جزء سهم الارث فرزند كنيز هستند ، و هر كدام كه فرزندى ندارد آزاد است ، بعد حضرت صادق عليه السّلام فرمود : براى اين منظور\r\n","description":"","footnote":"","page_name":" 179 ","page_number":179},
  {"content":"\r\nاولادداران را سهم الارث فرزندشان قرار داد تا بدون صلاحديد اهلش شوهرى اختيار نكنند .\r\nشرح : « حاصل آنكه امير المؤمنين عليه السّلام همهء كنيزان خود را به وصيّت آزاد كرد ، اولاد داران كه نصيب فرزندشان مىشوند و قهرا منعتق خواهند بود ، و بىفرزندان را وصيّت كرد كه پس از مرگش آزاد باشند ، و جهت آنكه نفرموده است آنها كه داراى فرزندند آزاد هستند اين بود كه خود سرانه شوهرى اختيار نكنند » .\r\n3510 - عبد العزيز بن محمّد گفت : از امام صادق عليه السّلام سؤال مىكردم - يا شنيدم - فرمود : زوجهء آزاده را نمىتوان به شير دادن فرزندش مجبور ساخت ، ولى امّ ولد را مىتوان مجبور كرد .\r\n3511 - سليمان بن خالد از يكى از امامان عليهم السّلام كه ظاهرا به قرينهء روايت تهذيب ، امام صادق عليه السّلام است نقل كرده كه فرمود : على عليه السّلام هر گاه مردى از دنيا مىرفت و تنها زنش كه كنيزش بود وارث باقى مىماند آن كنيزك را از مال وى مىخريد و آزاد مىساخت و بقيه ميراث مرد را به دو مىداد .\r\nشرح : « شيخ طوسى - رحمه الله - فرموده : اين عمل را امير المؤمنين عليه السّلام تطوّعى و تبرّعى انجام مىداد چون خود او عليه السّلام وارث آن مرد مىشد . « الإمام وارث من لا وارث له » زيرا اگر حرّه و آزاده هم بود يك چهارم مال مرد را بيش نمىبرد و باقى متعلَّق به امام بود ، اكنون كه كنيز است و برده از حرّ و آزاد ارث نمىبرد\r\n","description":"","footnote":"","page_name":" 180 ","page_number":180},
  {"content":"\r\nو امير المؤمنين عليه السّلام نيز كه چنين مىكرده معلوم مىشود كه از مال خويش به دو مىبخشيده و اين كار از روى تبرّع بوده نه آنكه بر او چنين كارى واجب بوده است . »\r\n3512 - عمر بن يزيد از امام هفتم عليه السّلام روايت كرده گويد : از امام اجازه خواستم كه از حضرتش سؤالى بكنم فرمود : بپرس ، عرض كردم چرا امير مؤمنان عليه السّلام كنيزان صاحب فرزند را مىفروخت ؟ فرمود : براى آزادى رقبهء خودشان ، من توضيح خواستم ، فرمود : مردى كه كنيزى خريدارى كند و از او فرزندى دارا شود و قيمت كنيز را نپرداخته و بدهكار باشد در صورتى كه همهء ميراث و دارائى او همان كنيز باشد و چيز ديگرى كه بتوان دين را با آن ادا كرد باقى نگذاشته باشد ، فرزند را از او مىستانند و او را مىفروشند و دين مولايش را مىپردازند ، پرسيد در غير اين صورت ( يعنى بدون دين رقبه اش ) به فروش مىرسد ؟ فرمود : نه .\r\n3513 - محمّد بن قيس از امام باقر عليه السّلام روايت كرده كه فرمود :\r\nامير المؤمنين عليه السّلام فرمود هر كس كه پس از خود كنيزى باقى گذارد ، چه داراى فرزند باشد چه بدون فرزند و چه حامله اگر مولايش او را به وصيّت آزاد كرده باشد كه خود آزاد است ، و اگر آزادش نساخته است كتاب خدا ( كه حكم به ميراث فرموده )\r\n","description":"","footnote":"","page_name":" 181 ","page_number":181},
  {"content":"\r\nحكم او را معلوم نموده است و كتاب خداوند عزيز به عمل اولى و احقّ است ، و هر گاه متوفّى از آن كنيز داراى فرزند شده و آن فرزند را با مالى بجاى گذاشته است ، آن كنيز پس از فوت مولا جزء سهم الارث فرزند صغير خواهد بود پس اولياء فرزند دست نگهدارند تا صغير ، كبير شود و خود اختياردار كنيز گردد و آن اولياء همان كسانى هستند كه اگر فرزند از دنيا رفت از او ارث مىبرند مادامى كه مادرش كنيز است ، پس اگر متوفى قيمت كنيز را مديون بود و پسر خواست مادرش را از قيد بردگى آزاد سازد ( و دين را از سهم الارث خود پرداخت كرد ) كه آن كنيز قهرا آزاد شده ولى اگر پسر ( قبل از پرداخت دين ) از دنيا برود كنيز به حال خود باقى است و اولياء مختارند چنانچه بخواهند مىتوانند او را برده باقى گذارند يا دين را بپردازد ) و او را آزاد كنند .\r\nو نيز امير مؤمنان عليه السّلام در بارهء مردى كه جاريه اى به ميراث گذارد و آن كنيز فرزندى صغير از مولايش داشت كه در سخن گفتن روان و بليغ بود و گفت :\r\nمادرم را آزاد كردم ، و خويشان پدرش بمنازعه و مخالفت پرداختند و نزد آن حضرت شكايت كردند ، حكم به آزادى كنيز فرمود .\r\nشرح : « ظاهرا امّ ولد جزء سهم الارث فرزند قرار مىگيرد و چون فرزند مالك والدين خود نمىشود آزاد مىگردد و اين براى مردم آن زمان به خوبى روشن نبود بنا بر اين در حقيقت امير المؤمنين عليه السّلام آزادى امّ ولد را امضاء كرد ، نه آزاد كردن فرزند ، مادرش را » .\r\n3514 - وليد بن هشام كه از اصحاب امام كاظم عليه السّلام است گويد :\r\n","description":"","footnote":"","page_name":" 182 ","page_number":182},
  {"content":"\r\nاز مصر بمدينه مىآمدم و كنيزى چند بهمراه داشتم گمركچى از من پرسيد حال بردگان چطور است ؟ گفتم : همه آزادند . بمدينه كه رسيدم نزد آن حضرت رفته و قصّهء خود را باز گفتم و پرسيدم آيا اينكه بگمركچى گفتم اينان همه آزادند گناهى ندارد و يا آنان آزاد نشدند ؟ فرمود : باكى بر تو نيست ، عرض كردم در ميان آنها كنيزى است كه من با او همبستر شدم و اكنون حامله است ، فرمود : آيا نه اينست كه فرزندش موجب آزاديش خواهد شد ؟ زيرا در صورتى كه مولايش پيش از آنها از دنيا برود ، از سهم الارث نصيب فرزندش مىشود و قهرا آزاد خواهد گشت .\r\n\r\n( باب آزاد بودن )\r\n3515 - عبد الله بن سنان گويد : از امام صادق عليه السّلام شنيدم كه مىفرمود : امير المؤمنين عليه السّلام چنين فرمود : براستى كه مردمان همگى آزاد هستند جز آنكه خود به بندگى خويش اقرار نمايد در حالى كه بالغ و عاقل باشد چه غلام و چه كنيز ، و يا آن كس كه دو شاهد بر بردگى و رقّيّتش شهادت دهند ، چه كوچك باشد و چه بزرگ .\r\n3516 - محمّد بن فضل هاشمى گويد : به امام صادق عليه السّلام عرض\r\n","description":"","footnote":"","page_name":" 183 ","page_number":183},
  {"content":"\r\nكردم : مردى ( كه در اختيار ديگرى است ) اقرار مىكند كه من برده‌ام ، آيا مىتوان او را برده گرفت ؟ فرمود : چنانچه به بندگى خود اقرار كرد و كسى او را خريد و بعد در يد خريدار انكار كرد ، يا او را بسبب اقرارش ببردگى گيرند ، يا بايد مبلغى را كه به فروشنده اش پرداخت شده بپردازد . ( زيرا به اقرار به بردگى موجب زيان و خسارت او شده است ) .\r\n3517 - سكونى از امام صادق از پدرانش عليهم السّلام از رسول خدا صلَّى الله عليه و آله نقل كرده كه آن حضرت فرمود : اگر بنده اى كور شد يا مبتلا به جذام گشت آزاد مىشود .\r\n3518 - امام صادق عليه السّلام فرمود : هر گاه بنده اى بينائى خود را از دست داد آزاد مىشود .\r\nشرح : « كلينى اين خبر را از ابن أبى عمير از حمّاد بن عثمان از آن حضرت عليه السّلام نقل كرده است » .\r\n3519 - ابو بصير از امام باقر عليه السّلام روايت كرده كه آن حضرت فرمود :\r\nامير مؤمنان عليه السّلام مردى را كه غلام خود را داغ كرده يا صدمه اى زده بود كه ديگران را متأثّر ساخته بود به آزادى آن غلام حكم داد و فرمود : هيچ گونه حقّى بر وى ندارى و او سائبه است يعنى ولاء او با تو نيست ، خود برود و هر كس را كه خواهد\r\n","description":"","footnote":"","page_name":" 184 ","page_number":184},
  {"content":"\r\nبعنوان مولاى خويش اختيار كند و چنانچه آن كس ضامن جريره او شد همان كس از او ارث خواهد برد .\r\n3520 - امير المؤمنين عليه السّلام در بارهء زنى كه پستان كنيز خود را بريده بود حكم فرمود كه او آزاد است و صاحبه اش اختيارى بر او ندارد .\r\n3521 - طلحة بن زيد از امام صادق از پدرش عليهما السّلام در بارهء مردى كه نيمى از مملوك خود را آزاد كرده بود فرمود : همهء آن بنده آزاد است و خداوند شريك ندارند ( نمىتوان با خدا شريك شد كه نيمى از بنده از آن خداوند و نيمى متعلَّق به شخص باشد ) .\r\n3522 - سكونى از جعفر بن محمّد از پدرش عليهما السّلام در بارهء مردى كه كنيز حاملهء خود را آزاد ساخت و حمل را استثناء كرد فرمود : آن كنيز آزاد است و حمل نيز آزاد ، زيرا آنچه در شكم دارد جزء اوست .\r\nشرح : « جملهء » فاستثنى « را يكى از محقّقين احتمال داده است مصحّف » فما استثنى « باشد » .\r\n3523 - سيف بن عميره گويد : از امام صادق عليه السّلام سؤال كردم : آيا جايز است مسلمانى ، مملوك مشركى را آزاد سازد ؟ فرمود : نه .\r\n","description":"","footnote":"","page_name":" 185 ","page_number":185},
  {"content":"\r\n3524 - ابو البخترى وهب بن وهب از امام صادق از پدرش عليهما السّلام نقل كرده كه فرمودند امير مؤمنان عليه السّلام فرمود : در كفّارات نمىتوان بندهء نابينا و يك چشم و زمينگير را آزاد ساخت ، امّا بندهء شل ، چلاق و معلول را مىتوان آزاد نمود .\r\n3525 - علىّ بن جعفر از برادرش موسى بن جعفر عليهما السّلام روايت كرده گويد : از ايشان پرسيدم مردى كه آزاد كردن بنده اى بر عهده اش مىباشد آيا اگر بخواهد بنده اى آزاد كند ، پير سالخورده اى اختيار نمايد يا نوجوانى را ؟ فرمود : آن را آزاد سازد كه دل خويش را در آزاديش مطمئن مىبيند ، پير سالخورده از جوان نورس شايسته تر است .\r\n3526 - از احمد بن هلال روايت شده كه گفت : به امام هادى عليه السّلام نوشتم بر ذمّهء من عتق رقبه است و غلامى داشتم كه فرار كرده و نمىدانم كه اكنون كجاست ، آيا مىتوانم او را آزاد سازم و ذمّه‌ام فارغ شود ؟ فرمود : آرى .\r\n3527 - و از ابو هاشم جعفرى روايت شده كه گفت : از حضرت رضا\r\n","description":"","footnote":"","page_name":" 186 ","page_number":186},
  {"content":"\r\nعليه السّلام پرسيدم مردى غلامى داشت كه فرار كرده است آيا مىتواند آن را به عنوان كفّارهء ظهار آزاد سازد ؟ فرمود : باكى نيست در صورتى كه نداند مرده است و زنده بودن او براى وى مسلَّم باشد .\r\n\r\n( افراد بىپدر و ناپاك زاده و كودكان بىهويّت )\r\n3528 - سعيد بن يسار از امام ششم عليه السّلام نقل كرده كه فرمود :\r\nولد الزّنا را مىتوان در كفّارات آزاد كرد .\r\n3529 - عنبسة بن مصعب گويد : به امام صادق عليه السّلام عرض كردم كنيزى داشتم كه زنا داد آيا فرزند آن را مىتوانم بفروشم ؟ فرمود : آرى ، عرض كردم با قيمت آن حجّ مىتوانم بروم ؟ فرمود : آرى .\r\n3530 - حلبى گويد : از امام صادق عليه السّلام سؤال كردند بندهء ولد الزّنا را مىتوان خريد و فروش كرد يا به خدمتكارى گرفت ؟ پاسخ داد : آرى ، مگر دخترى باشد كه هويّتش معلوم نيست ، كه در اين صورت نبايد او را فروخت .\r\n3531 - حريز از امام صادق عليه السّلام نقل كرده كه فرمود : كودك\r\n","description":"","footnote":"","page_name":" 187 ","page_number":187},
  {"content":"\r\nسر راهى آزاد است . و اختيار دارد كه ولاء خويش را به كسانى كه او را پرورانده‌اند دهد و مىتواند به غير ايشان دهد .\r\n3532 - مثنّى از امام صادق عليه السّلام نقل كرده كه فرمود : اگر كسى كه كودك سر راهى را بزرگ كرده ، مخارجى را كه برايش كرده است مطالبه كند در صورتى كه وى مالدار شده باشد بايد به ولى نعمت خود بپردازد و اگر مالى نداشته باشد آنچه را كه او خرج كرده ، صدقه است .\r\n3533 - زراره از يكى از دو امام صادقين عليهما السّلام نقل كرده كه :\r\nكودك پيدا شده حرّ و آزاد است و خريد و فروش نمىشود ، و اگر مملوكى داشتى كه فرزندى نامشروع داشت آن را نگهدار يا به فروش هرطور ميل توست ، زيرا كه او بردهء توست .\r\n\r\n( بندهء فرارى )\r\n3534 - امام باقر عليه السّلام فرمود : بندهء فرارى تا به نزد صاحبش باز نگردد نمازش به درگاه الهى پذيرفته نيست .\r\n3535 - امام صادق عليه السّلام فرمود : برده اگر فرار كند ولى از شهرش\r\n","description":"","footnote":"","page_name":" 188 ","page_number":188},
  {"content":"\r\nخارج نشود ( در خانهء يكى از بستگانش بسر برد و خود را مخفى كند ) مشمول حكم بندهء فرارى نيست .\r\n3536 - زيد بن شحّام از امام صادق عليه السّلام نقل كرده كه از آن حضرت پرسيدند مردى مىترسد برده اش فرار كند يا اينكه ، يك بار گريخته و او را يافته است مىتواند در بندش كند يا در گردنش بندى آويزد تا او را بشناسند و آزادش نينديشند ؟ فرمود : او همانند شتر سركش و گريزپاست هر گاه از فرارش هراس يا ترس داشتى دست يا پايش را بزنجير كن و او را از غذاى سير و لباس دريغ مدار ، عرض كردم : چه مقدار خوراك به او بدهم ؟ فرمود : ما نان خورانمان را دو مدّ ( يك كيلو و نيم ) خرما مىدهيم .\r\n3537 - محمّد بن مسلم گويد : از امام باقر عليه السّلام پرسيدم كه كنيزى مدبّره ( معنى مدبّر و تدبير گذشت ) از مولايش چند سال گريخته و بعد از آنكه مولايش وفات كرده بازآمده و اولادى چند و مالى بسيار آورده است و دو تن شهادت داده‌اند كه او را مولايش در زمان حيات قبل از آنكه بگريزد ، تدبير كرده بود ، حكمش چيست ؟ فرمود : او و هر چه با اوست از آن ورثه باشد ، عرض كردم از ثلث صاحبش\r\n","description":"","footnote":"","page_name":" 189 ","page_number":189},
  {"content":"\r\nآزاد نمىشود ؟ فرمود : نه ، چه اين شخص نسبت به خدا و مولايش نافرمان مىباشد .\r\nبنا بر اين گريختن ، قرارداد تدبير را باطل ساخته است .\r\n3538 - سكونى از امام ششم از پدرش عليهما السّلام نقل كرده كه فرمود : نزد امير المؤمنين شكايت آوردند كه مردى بندهء گريخته اى را كه متعلَّق به ديگرى است گرفته و آن بنده با او بوده سپس فرار كرده است ، آيا ضامن بنده هست يا نه ؟ فرمود :\r\nقسم به خداوند يكتا ياد كند كه او را برهنه نكرده و چيزى از آنچه همراه او بوده نستانده و او را نفروخته است ، همچنين در نگهدارىاش كوتاهى و سستى نكرده است . چنانچه قسم خورد از ضمانش فارغ مىشود و ديگر ضامن او نيست .\r\nشرح : « مراد آنست كه بنده و حيوان حكمش با ساير چيزهاى گم شده فرق دارد چيزهائى كه از ديگران گم شده و شخصى آن را مىيابد چنانچه تصرّفى در آن كند حتّى اگر برداشتن و دست زدن به آن باشد ضامنش مىشود ، ولى بردهء فرارى اين طور نيست » .\r\n3539 - غياث بن ابراهيم دارمى از امام صادق از پدرش عليهما السّلام نقل كرده كه فرمود : امير مؤمنان عليه السّلام در بارهء حقّى كه براى يافتن بندهء فرارى است فرمود : اين حق مادامى كه بندهء مسلمان را به صاحب مسلمانش بازگردانند صحيح است نه به غير مسلمان .\r\nشرح : « منظور اينست كه بنده نيز مانند ساير چيزها مال است و بايد به\r\n","description":"","footnote":"","page_name":" 190 ","page_number":190},
  {"content":"\r\nصاحب مسلمانش بازگردد ، و اگر خود صاحب برده مبلغى را براى شخص يابنده مژدگانى تعيين كرد ، گرفتن آن مانعى ندارد ، البتّه در صورتى كه صاحب بنده مسلمان باشد » .\r\n3540 - و آن حضرت عليه السّلام در بارهء مردى كه غلام فرارى شخصى را دستگير كرده كه به صاحبش بازگرداند ، و غلام دوباره در راه فرار كرده است فرمود :\r\nبر عهدهء يابنده ضمانى نيست .\r\n3541 - حسن بن صالح گويد : از حضرت صادق عليه السّلام پرسيدم مردى حيوان سوارى را كه از همسايه اش بسرقت رفته بود بيافت ، و هنگامى كه آن را براى صاحبش مىبرد حيوان تلف شد ، آيا ضامن است ؟ فرمود : نه ، ضمان ندارد .\r\nشرح : « در خبرى كه تحت رقم 4060 خواهد آمد از امير مؤمنان عليه السّلام روايت شده كه فرمود : در صورتى كه نظر يابندهء حيوان اين باشد كه براى اين كار از صاحب حيوان طلب اجرت كند ضامن خواهد بود » .\r\n3542 - ابو عبيد از امام صادق عليه السّلام روايت كرده كه آن حضرت فرمود : اگر غلامى از مولاى خود فرار كند و سپس دزدى كند دست او قطع نمىشود زيرا او در حالى كه هنوز به صاحبش بازنگشته بمنزلهء مرتدّ از اسلام است ، و لكن او را به\r\n","description":"","footnote":"","page_name":" 191 ","page_number":191},
  {"content":"\r\nبازگشت به صاحبش و نيز قبول اسلام مىخوانند ، اگر نپذيرفت بمولايش بازگردد دست او را قطع مىكنند و بعد او را مىكشند ، و همچنين است حكم مرتدّ اگر سرقت كند .\r\n3543 - محمّد بن مسلم گويد : از امام باقر عليه السّلام پرسيدم شخصى از مردى كه داراى دو بنده بود بنده اى خريدارى كرد و فروشنده گفت : هر دو را ببر و هر كدام را كه خواستى اختيار كن ولى قيمت هر دو را بتمامى گرفت مشترى با هر دو غلام به راه افتاد و يكى از آن دو گريخت ، حكم چيست ؟ فرمود : غلامى را كه مانده است به فروشنده بازگرداند و نيم مال را باز پس گيرد و به طلب غلام فرارى باشد پس اگر آن را يافت هر كدام را كه خواست اختيار مىكند و آن ديگر را باز پس مىدهد و اگر نيافت در آن بنده كه فرار نكرده با فروشنده شريك خواهد بود و نيمى از آن فروشنده و نيمى از آن او .\r\n3544 - عبد الله بن أبى يعفور گويد : امام صادق عليه السّلام فرمود : براى پيدا كردن و يا بازگشت بندهء فرارى اين دستور را به كار بند : در ورقه اى بنويس : « بسم الله الرّحمن الرّحيم يد فلان مغلولة الى عنقه اذا أخرجها لم يكد يراها و من لم يجعل الله له نورا فما له من نور » يعنى : فلان كس دستش به گردنش زنجير باد ، آنچنان كه اگر\r\n","description":"","footnote":"","page_name":" 192 ","page_number":192},
  {"content":"\r\nبيرون آورد نتواندش ديد و آن كس كه خداوند براى او روشنى قرار نداده روشنى نخواهد داشت . سپس آن را به دو شاخه بندد و از سوراخ سقف اطاق تاريكى بياويزد در آن خانه اى كه او زندگى مىكرده است .\r\n3545 - معاوية بن عمّار گويد : امام ششم عليه السّلام به من فرمود : اين دعا را براى بندهء فرارى بخوان و آن را در ورقه اى بنويس : « اللَّهمّ السّماء لك و الأرض و ما بينهما لك فاجعل ما بينهما أضيق على فلان من جلد جمل حتّى تردّه علىّ و تظفرنى به » پروردگارا آسمان و زمين از آن توست و ميان آن دو نيز متعلَّق به توست آن را ( ميان زمين و آسمان را ) بر او تنگتر از پوست شتر بگردان تا او را به من بازگردانى و مرا بر وى پيروز گردان .\r\nو در حواشى و اطراف آن ورقه آية الكرسى نوشته شده باشد مانند دايره اى و آن را در جايى كه وى شب خوابيده و زير خاك دفن مىكنى و بر روى آن چيزى سنگين مىنهى .\r\n\r\n( باب ارتداد )\r\n( ارتداد بمعنى خارج شدن از دين حقّ است چه به آئين و دين ديگرى رفتن و چه به دين و آئين ديگرى معتقد نبودن ) .\r\n3546 - عمّار ساباطى گويد : از امام صادق عليه السّلام چنين شنيدم : هر\r\n","description":"","footnote":"","page_name":" 193 ","page_number":193},
  {"content":"\r\nمسلمانى كه پدر و مادرش مسلمان باشند اگر از اسلام بيزارى جويد و انكار نبوّت محمّد بن عبد الله صلَّى الله عليه و آله را بنمايد و او را تكذيب كند ، براستى كه خونش بر هر كس كه اين كلام را از وى بشنود مباح است و زوجه اش بايد از او كناره گيرد و با او نزديكى نكند و اموالش به ارث ما بين ورثه اش تقسيم مىشود و عيالش عدّهء وفات نگهداشته ، بعد براى شوهر كردن آزاد مىشود ، و بر امام وقت است كه او را به جرم ارتداد به قتل رساند و توبه اش ندهد .\r\n3547 - سكونى از جعفر بن محمّد از پدرانش عليهم السّلام روايت كرده كه مرتدّ از اسلام زوجه اش بايد از او كناره گزيند و ذبيحه اش را نخورند ، و سه بار توبه اش دهند و تا سه روز مهلت دارد كه باز گردد ، پس اگر نپذيرفت و توبه نكرد چنانچه عقلش پابرجاست و ناراحتى روانى ندارد روز چهارم او را مىكشند .\r\nمصنّف كتاب گويد : اين حكم مرتدّ ملَّى است يعنى آنكه پدر و مادرش مسلمان نبوده‌اند .\r\nو مترجم گويد : « خبر اطلاق دارد و مقيّد به ملَّى و فطرى نيست مگر آنكه به اخبار ديگر مقيّدش ساخت و در هر حال اين حكم مرد است نه حكم زن مرتدّ » .\r\n3548 - حلبى در بارهء زنى كه از اسلام خارج شده و مرتد گشته است از امام\r\n","description":"","footnote":"","page_name":" 194 ","page_number":194},
  {"content":"\r\nصادق عليه السّلام روايت كرده كه فرمود : او را نمىكشند و بازداشت كرده ، به كار سخت وامىدارند و به اندازه اى كه نميرد به او آب و غذا مىدهند ، لباس خشن بر او پوشانده و هنگام نماز او را تازيانه مىزنند ( و اين همه در صورتيست كه از قبول توبه سر باز زند و اظهار ندامت نكند و در وقت نماز او را تازيانه زنند شايد توبه كرده به نماز ايستد ) .\r\n3549 - و در روايت غياث بن ابراهيم از امام صادق از پدرش عليهما السّلام چنين آمده كه : امير مؤمنان عليه السّلام فرمود هر گاه زنى مرتدّ گشت او را نبايد كشت بلكه حكمش زندان ابد است .\r\n3550 - امام محمّد باقر عليه السّلام فرمود : هنگامى كه امير المؤمنين عليه السّلام از مبارزهء اهل بصره ( جمل ) فارغ گشت هفتاد تن از زطَّىها ( يعنى سودانى و يا هندىها ) نزد او آمده و سلام كردند و به زبان خود با او سخن گفتند تا اينكه آن حضرت فرمود : من آنچنان كه شما پنداشته‌ايد نيستم من بندهء خدا و مخلوق او هستم ، فرمود : آنها ابا كردند ، - و خدا لعنتشان كند - گفتند : نه تو خودت او ( يعنى خدا ) هستى ، آن حضرت فرمود : اگر از اين عقيده و گفتارتان دست برنداريد و توبه نكنيد و\r\n","description":"","footnote":"","page_name":" 195 ","page_number":195},
  {"content":"\r\nبسوى خدا باز نگرديد شما را خواهم كشت ، فرمود : باز هم ابا كرده و نپذيرفتند كه توبه كنند و به توحيد بازگردند . پس امام عليه السّلام دستور فرمود كه چاههايى براى آنان حفر كنند و پاره اى را به پارهء ديگر اتّصال دادند ( نقب زدند ) سپس آنها را در آن حفره ها ريختند و در حفره اى كه كسى نبود آتش افروختند و سر آن چاهها را پوشانيدند تا دود از آن نقبها عبور و همه را خفه كرد و بقتل رسانيد و هلاك گشتند .\r\nنويسندهء اين كتاب - رحمه الله عليه - گويد : غلات - كه لعنت خدا بر آنها باد - مىگويند : اگر على پروردگار نبود پس با آتش آنها را عذاب نمىكرد ، از اين رو پيداست كه او خود ربّ و پروردگار آنها بوده است . در جواب چنين گوئيم : اگر پروردگار آنها بود ديگر چه احتياج داشت به حفر چاه و به آن طريق مجازات كردن ؟\r\nخود آتشى در جان و پيكر آنها مىافروخت و همه را مىسوخت ، امّا چون بنده بود و مخلوق ناگزير از حفر چاه و انجام آن كارها بود تا آنكه حكم خداى خود را در آنها جارى سازد و ايشان را به سزاى كفرشان هلاك سازد ، و اگر بنا باشد كه هر كس با آتش مجرم را عذاب كند و حدّ را با آن جارى سازد خدا باشد ، پس بايد هر كس هم كه به غير آتش عذاب كند پروردگار نباشد ولى مىبينيم كه خداوند جماعتى را به غرق\r\n","description":"","footnote":"","page_name":" 196 ","page_number":196},
  {"content":"\r\nكردن عذاب كرده است و جماعتى را با باد و عدّه اى را با طوفان و سيل و قومى را با ملخ و يا پشّه و كنه و قورباغه و خون و طايفه اى را با سنگ گلين . و جز اين نيست كه امير المؤمنين عليه السّلام آنان را براى اينكه او را به پروردگارى معرّفى كردند به آتش اين چنين عذاب فرمود نه براى غير آن و شايد در اين حكمتى بليغ باشد و آن اين باشد كه خداوند متعال آتش را بر اهل توحيد حرام ساخته ، و امير المؤمنين عليه السّلام نظرش اين بوده كه اگر من پروردگار شما بودم شما را به آتش عذاب نمىكردم با اينكه شما به پروردگارى من إذعان مىنمائيد لكن از جانب من مستوجب اين عذاب گشتيد براى ستمى كه نموديد و ناروايى كه گفتيد بر خلاف آنچه را كه موحّدين و اهل توحيد مستوجب آن از خداوند خويشند امّا من به إذن او اختياردار دوزخ اويم و چنانچه بخواهم در آن شتاب مىكنم همچنان كه در بارهء شما كردم و اگر بخواهم تأخير مىكنم و جايگاه شما آتش است و مولاى شما آتش خواهد بود - يعنى آن به شما سزاوارتر است و بسيار بد سرانجامى خواهيد داشت و من مولاى شما نيستم و البتّه مطلب اين چنين بود كه امير المؤمنين عليه السّلام آنان را در اين گفتار كه او را ربّ دانستند مانند آن كس قرار داد كه خدا را رها كرده بتى را بپرستد و آن بدين صورت است كه :\r\n3551 - مردى نزد امير المؤمنين عليه السّلام آمده شهادت داد كه دو تن از مردمان مسلمان\r\n","description":"","footnote":"","page_name":" 197 ","page_number":197},
  {"content":"\r\nاهل كوفه را ديده كه در مقابل بتى عبادت مىكردند ، امير مؤمنان عليه السّلام فرمود : اى واى نكند كار بر تو مشتبه شده باشد و كسى را فرستاد و آن شخص ديد كه آن دو بر بتى سجده مىكنند و آنها را نزد آن حضرت آوردند ؛ امام دستور داد از عبادت بت برگردند امّا آنها انكار كردند لذا خندقهائى در زمين پرداختند و در آن آتش افروختند و آن دو را در آتش بسوختند ، و اين خبر را موسى بن بكر از فضيل از امام صادق عليه السّلام روايت كرده است .\r\n3552 - يكى از گماشتگان امير المؤمنين عليه السّلام به آن حضرت نوشت :\r\nمن به جماعتى از مسلمين در اينجا برخورده‌ام كه زنديق هستند ( و نيز قومى از ترسايان ) حضرت فرمود هر كس از مسلمانان كه در خانوادهء مسلمانى به دنيا آمده و مرتدّ شده است گردن او را بزن و لازم نيست او را توبه دهى ، و هر كس در خانوادهء مسلمان به دنيا نيامده و مرتد شده بود او را توبه ده و اگر توبه نكرد گردنش را بزن امّا ترسايان در آن عقيده باطلى كه هستند خود بمراتب سختتر و نارواتر است از زندقه .\r\nشرح : « زندقه كفر گفتن است و زنديق كسى است كه به ظاهر مدّعى اسلام است و در باطن منكر آن ، و ممكن است مراد اعتقاد به ثنويّت و دو خدائى يعنى خداى\r\n","description":"","footnote":"","page_name":" 198 ","page_number":198},
  {"content":"\r\nنور و ظلمت باشد يا اعتقاد نداشتن به آخرت و حساب و كتاب و روز رستاخيز » .\r\n3553 - و در روايت موسى بن بكر از فضيل از امام صادق عليه السّلام آمده كه مردى از مسلمانان نصرانى شد او را نزد على عليه السّلام آوردند وى را توبه داد و او نپذيرفت پس امام موى پيشانى او را گرفته ، به زمين زد و فرمود او را زير پا گيريد و گرفتند و هلاك شد .\r\n3554 - أبان بن عثمان گويد : امام صادق عليه السّلام فرمود : كودكى كه يكى از والدينش مسلمان و يكى نصرانى يا هر دو مسلمان بودند و چون به سنّ شباب رسيد نصرانيّت اختيار كرد او را رها نكنيد و به حكم اسلام در جناياتش با او رفتار كنيد .\r\n3555 - أبان نيز گويد : امام صادق عليه السّلام فرمود : مردى كه از دنيا در حال ارتداد رفتن اموالش از آن ورثه مسلمانش مىباشد .\r\n3556 - امير المؤمنين عليه السّلام فرمود : هر گاه پدر اسلام آورد فرزند خويش را به اسلام كشيده است و او نيز مسلمان محسوب مىشود و هر كدام از اولاد او كه به حدّ بلوغ رسيدند به اسلام دعوت شود اگر نپذيرفت كشته خواهد شد ولى اگر پسر اسلام\r\n","description":"","footnote":"","page_name":" 199 ","page_number":199},
  {"content":"\r\nآورد پدر و مادر را به سوى اسلام نكشيده و ميان آن پسر و پدر و مادر توارث نيست يعنى كافر از مسلمان ارث نمىبرد .\r\n\r\n( نوادر عتق )\r\n3557 - سعد بن سعد بواسطهء حريز يا أبى جرير روايت كرده كه گفت : از امام كاظم عليه السّلام پرسيدم ، مردى به غلام خود گفت : تو آزادى و اموالت متعلق به من ، فرمود : ابتدا به مال كند بعد به عتق و اين طور بگويد : مالت از آن من و تو آزادى ، البتّه با رضايت آن مملوك .\r\n3558 - و حسن صيقل از آن حضرت عليه السّلام در بارهء مردى كه گويد :\r\nاوّلين برده اى را كه مالك شوم ، آزاد است سپس در زمانى مالك شش برده گشت پرسيد ، حضرت فرمود : نيّت اين مرد بر يكى از اينها بوده هر كدام را كه مىخواهد آزاد كند .\r\n3559 - على بن مهزيار گويد : به امام هادى عليه السّلام نامه اى نوشتم و سؤال كردم : مملوكى مرگش فرا رسيد و مولايش او را آزاد ساخت و او از دنيا رفت\r\n","description":"","footnote":"","page_name":" 200 ","page_number":200},
  {"content":"\r\nدر حالى كه آزاد بود آيا مولايش أجرى در آزاد كردن او برده يا اينكه او را به مملوكى رها كند و اجر از دست دادن او را ببرد بهتر است ؟ در پاسخ فرمود : عبد را در حال بردگى رها كند و مرگش اجرى برايش ( براى مولايش ) خواهد داشت و اين آزادى در چنين وقتى سودى براى او نخواهد داشت .\r\n3560 - فضل بن مبارك گويد : از امام هادى عليه السّلام با نامه اى سؤال كردم ، مردى بنده اى داشت و او مريض شد آيا به حالت بيمارى او را آزاد سازد اجرش بيشتر است يا همان طورى به حال بردگيش باقى گذارد ؟ در جواب فرمود : اگر در مرض آزادش سازد براى او بهتر است ، زيرا به هر عضوى از وى خداوند عزيز عضوى از او را از آتش دوزخ آزاد سازد ، و اگر در حال مرض موت باشد به حال بردگيش باقى گذارد بهتر است تا اينكه آزادش نمايد .\r\n3561 - مبارك بصرى از پدرش از امام صادق عليه السّلام پرسيد فدايت شوم بر عهدهء مردى عتق رقبهء مؤمن است و او را نمىيابد چه كند ؟ فرمود : بر شما باد به كودكان مملوك از آنها آزاد سازيد ، اگر رقبهء مؤمنه شد كه بسيار خوب و اگر غير مؤمنه\r\n","description":"","footnote":"","page_name":" 201 ","page_number":201},
  {"content":"\r\nشد بر شما تكليفى نخواهد بود .\r\n3562 - معاوية بن ميسره گويد : از امام صادق عليه السّلام پرسيدم ، مردى به كمتر از قيمت ، غلامش را مىفروشد كه خريدار وى را آزاد كند و غلام به او گفته است كه اگر چنين كنى من فلان مقدار بر ذمّه مىگيرم تا به تو بدهم آيا مىتواند از وى بستاند ؟ فرمود : مىتواند در صورتى كه غلام راضى باشد و به او ببخشد و نيز او غلام را برىء الذمه گرداند و اگر غلام نپرداخت مديونش نداند و او را رها كند .\r\n3563 - سكونى از امام ششم از پدرش عليهما السّلام روايت كرده كه علىّ ابن الحسين عليهما السّلام در مورد مكاتبه اين كه مولايش او را بعد از مكاتبه حامله كرده بود فرمود : بايد مهر المثل او را به او باز دهد و مكاتبه در پرداخت بقيهء مبلغ اقدام نمايد ، پس چنانچه عاجز ماند خود امّ ولد باشد و پس از موت مولى آزاد خواهد شد .\r\nشرح : « حكم مكاتبه آنست كه مولايش نمىتواند با او نزديكى كند چون او كنيز اوست و نه آزاد است كه بتواند با او كابين بندد از اين رو اگر با اكراه با او همبستر شد و فرزندى آورد مهر المثل را مديون است و حدّ زانى را بايد بخورد و اگر بطوع و رغبت مكاتبه بود حقّ مهر ندارد و بر هر دو بايد حدّ جارى شود » .\r\n3564 - حسين بن هاشم مكارى كه از فرقه واقفى مذهبان است بر امام هشتم\r\n","description":"","footnote":"","page_name":" 202 ","page_number":202},
  {"content":"\r\nعليه السّلام وارد شد و گفت : آيا خداوند ترا به آنجا رسانيده كه آنچه پدرت ادّعا مىكرد تو نيز بكنى ، حضرت فرمود : ترا چه شده است ! خداوند نورت را خاموش و فقر و تنگدستى را گريبانگيرت نمايد ، آخر نمىدانى كه خداوند تبارك و تعالى به عمران وحى كرد كه من پسرى به تو عطا خواهم كرد و به او مريم را اعطا فرمود و از مريم عيسى را به او بخشيد ، پس عيسى از مريم و مريم از عيسى است و عيسى و مريم يكى باشند و من از پدرم و پدرم از من است و من و پدرم يكى محسوب مىشويم ، حسين بن هاشم گفت :\r\nمن از شما سؤالى مىكنم ، حضرت فرمود : گمان ندارم جوابش را از من بپذيرى زيرا از طرفداران من نيستى با اين وصف بپرس ، گفت : مردى هنگام مرگ گفت : همهء بندگان قديمى من در راه خدا آزادند ( كدامشان آزادند ؟ ) حضرت فرمود : خداوند عزّ و جلّ مىفرمايد * ( حَتَّى عادَ كَالْعُرْجُونِ ) * - يس 39 « تا باز گردد همانند شاخهء خرما به صورت لاغرى و زردى پيشين ، پس هر كدام از بندگانش كه شش ماه در بندگى او بوده آزاد است ، آن مرد خارج شد ، امّا به فقر و تنگدستى مبتلا شد چندان كه شام شب نداشت تا مرگش فرا رسيد خداوند او را از رحمتش دور دارد .\r\n3565 - ابو الورد گويد : از امام باقر عليه السّلام پرسيدم غلامى نصرانى از آن مرد مسلمان است آيا جزيهء آن را بايد بدهد ؟ فرمود : آرى زيرا وى مالك اوست و بايد\r\n","description":"","footnote":"","page_name":" 203 ","page_number":203},
  {"content":"\r\nفداى او را بدهد ، و از بابت او بايد بدهيش را بپردازد .\r\nشرح : « مشهور ميان فقهاى اماميّه آنست كه مملوك كتابى ، جزيه ندارد و خبر را حمل بر تقيّه مىكنند » .\r\n\r\n( كتاب المعيشة ) ، ( مراد از معيشت در اينجا كسب و كار است أعم از تجارت و حرفه و صنعت و غيره از هر چه كه انسان مالى بدست مىآورد و امور معيشت خود را با آن مىگذراند ) .\r\n\r\n( باب شغلها ، كسبها ، درآمدها و صنعتها )\r\n3566 - جميل بن صالح گويد : در مورد اين آيهء شريفه : * ( رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً ) * بقره - 202 « يعنى : پروردگارا ما را از نعمتهاى دنيا و آخرت ( هر دو ) بهره مند گردان . امام صادق عليه السّلام فرمودند : رضا و خشنودى خداوند در آخرت ، و وسعت رزق و كسب و درآمد فراوان و نيك خلقى در دنياست .\r\n3567 - ذريح محاربى گويد : امام صادق عليه السّلام فرمود : دنيا براى تحصيل آخرت نيكو ياورى است .\r\n3568 - و نيز فرمود : كسى كه دنياى خويش را بكلَّى براى آخرت ترك\r\n","description":"","footnote":"","page_name":" 204 ","page_number":204},
  {"content":"\r\nكند از ما نيست و همچنين كسى كه آخرت خود را براى دنيايش .\r\n3569 - از عالم عليه السّلام ( مراد امام هفتم است و ظاهرا هنگامى كه امام عليه السّلام مغضوب دستگاه هارونى واقع شده بود و در زندان بسر مىبرد ، جرأت نداشتند نام آن حضرت را صريح ببرند زيرا مورد مؤاخذه واقع مىشدند لذا به تعبير « عالم » يا « عبد صالح » به آن حضرت اشاره مىكردند ) روايت شده كه فرمود : چنان براى زندگى دنياى خويش تلاش كن كه گويا تا ابد زنده هستى ، و براى آخرت خويش آنچنان كار كن كه گوئى فردا از دنيا خواهى رفت .\r\nشرح : « پاره اى حديث را چنين معنى كرده‌اند : دنيا را چنان تحصيل كن كه پندارى هميشه زنده اى و بدان نيازمند ، و پاره اى به عكس گفته‌اند و مىگويند : معنى حديث ترك دنياست يعنى در تحصيل دنيا وقت بسيار است هميشه تو در دنيا هستى و مىتوانى آن را بيندوزى لكن در تحصيل آخرت وقت اندك است و بايد شبانه روز براى آن كوشش كنى . نتيجه آنكه كار دنيا را عقب انداز و كار آخرت را پيش ، ولى معنى اوّل با قرآن بهتر مطابق است كه مىفرمايد : * ( هُوَ أَنْشَأَكُمْ مِنَ الأَرْضِ وَاسْتَعْمَرَكُمْ فِيها ) * ( يعنى : اوست كه شما را در زمين آفريد و شما را براى عمارت و آباد ساختن آن برگماشت - هود : 61 ) و اساسا فعّاليّت و كوشش در زندگى اگر فقط براى اندوختن مال باشد بدون شك خطاست ، و اگر براى خدمت به خلق باشد بدون ترديد موجب رضاى حقّ و خود تحصيل آخرت مىباشد حتّى اگر از اين راه انسان سرمايه اى بدست آورد و دنيايش هم رفاه يابد و ثروتش زياد گردد ، زيرا قصد و نيّت وى براى خدمت به جامعه و رشد و ترقّى جامعهء اوست ، اين چنين انسانى هر گاه بين مصلحت خود و جامعه اش تضادّى ببيند ترجيح خواهد داد كه نفع همگان را در نظر گرفته ، از نفع خود چشم بپوشد و اين خود عين طلب آخرت است ، بر خلاف آن كس كه حتّى اگر ثروتى نيندوزد در همه حال مصلحت خويش را در نظر دارد كه او نيز از رحمت خداوند يقينا دور است .\r\n","description":"","footnote":"","page_name":" 205 ","page_number":205},
  {"content":"\r\n3570 - رسول خدا صلَّى الله عليه و آله فرمود : بسيار خوب ياورى است بىنيازى براى تقوى .\r\n3571 - عمر بن اذينه گويد : امام صادق عليه السّلام فرمود : خداوند محنت غربت كشيدن را براى طلب روزى دوست مىدارد .\r\n3572 - و نيز فرمود : سفر كن تا روزى بسوى تو سفر كند\r\n3573 - على بن عبد العزيز گويد : امام صادق عليه السّلام فرمود : دوست دارم ببينم مردى را كه مايل است براى پيدا كردن روزيش يا داراى شغلى است و براى يافتن روزى سحرخيز است ، چه رسول خدا صلَّى الله عليه و آله در حقّشان دعا كرده و از خداوند درخواست كرده است كه امّت او را كه صبح زود بدنبال كسب روزى برمىخيزند بركت دهد .\r\nشرح : « نسخه ها در « متحرّفا » مختلف است ، بعضى « محترف » و بعضى ديگر « متكبّر » و بعضى مانند متن متحرّف است » .\r\n3574 - و نيز آن حضرت صلَّى الله عليه و آله فرمود : هر گاه يكى از شما حاجتى داشت صبح زود آن را دنبال كند زيرا من از خداى خويش خواسته‌ام كه به كسانى\r\n","description":"","footnote":"","page_name":" 206 ","page_number":206},
  {"content":"\r\nكه از امّت من اوّل وقت به سر كار خويش روند بركت دهد .\r\n3575 - و آن حضرت عليه السّلام فرمود : هر گاه يكى از شما به حاجتى اقدام كند بامدادان بسوى آن با شتاب رود .\r\n3576 - و حمّاد لحّام - از امام صادق عليه السّلام روايت كرده كه فرمود :\r\nدر طلب زندگى و معيشت سستى و كسالت بخرج ندهيد و براستى پدران ما با سرعت بسوى آن مىرفتند و آن را مىجستند .\r\n3577 - و رسول خدا صلَّى الله عليه و آله مردى را براى حاجتى روان ساخت و او در آفتاب مىرفت ، حضرت فرمود : در سايه حركت كن ، زيرا بركت در سايه است . شرح : « مراد از آفتاب ، ظاهرا بالا آمدن روز است كه آفتاب همه جا را فرا گرفته و مراد از ظلّ صبح زود است كه سايه بسيار است و در اين صورت خبر مؤيّد اخبار سابق است » .\r\n3578 - امام صادق عليه السّلام فرمود : هر كس براى حاجتى خارج شود و بدون وضو باشد اگر حاجتش روا نشد كسى را جز خود ملامت نكند .\r\nشرح : « اين خبر دلالت بر كراهت بدون وضو بدنبال حاجت رفتن دارد » .\r\n3579 - امام باقر عليه السّلام فرمود : من در باطن خود كينه اى احساس\r\n","description":"","footnote":"","page_name":" 207 ","page_number":207},
  {"content":"\r\nمىكنم با كسى كه كار و فعاليّت برايش دشوار مىنمايد ، به پشت در خانه مىخوابد و مىگويد خدايا روزى مرا برسان و در طلب رزق نمىرود به طور كلَّى كار را كنار گذاشته و از آنچه خداوند به بشر ارزانى داشته است بهره نمىگيرد در حالى كه مورچگان از لانهء خويش براى طلب روزى بيرون مىآيند .\r\n3580 - امير المؤمنين عليه السّلام فرمود : خداوند متعال هر صاحب حرفهء داراى امانت را دوست مىدارد .\r\n3581 - محمّد بن عذافر از پدرش بازگو كرده كه گفت : امام صادق عليه السّلام هفتصد دينار به من سپرد و فرمود : اين را به كار بند و بدان كه من از روى حرص به مال اين كار را نكردم بلكه دوست دارم كه خداوند متعال مرا ببيند كه مىخواهم از فضل او بهره مند گردم ، عذافر گويد : آن مال صد دينار سود كرد در هنگام طواف به آن حضرت عرض كردم كه مال را صد دينار خداوند بهره داد ، فرمود :\r\nجزء سرمايه‌ام قرار ده .\r\n3582 - ابراهيم بن عبد الحميد از موسى بن جعفر عليهما السّلام روايت كرد\r\n","description":"","footnote":"","page_name":" 208 ","page_number":208},
  {"content":"\r\nكه فرمود : مردى نزد رسول خدا صلَّى الله عليه و آله آمده عرض كرد : يا رسول الله من فرزندم را خواندن و نوشتن و يا قرآن آموختم اكنون به كدام شغلش بگمارم . فرمود :\r\nرحمت خدا بر پدرت ، او را به كار بگمار امّا مواظب باش كه همكار اين پنج كس نشود : سيّاء ، صائغ ، قصّاب ، حنّاط ، نحّاس . پرسيدم : سياء كيست ؟ فرمود : آنكه كار او كفن فروشى است ، چون همواره انتظار مردن امّت مرا دارد ، و من يك طفل نوزاد امّتم را از آنچه آفتاب بر آن مىتابد بيشتر دوست دارم . و امّا صائغ ( يعنى زرگر ) ، كه كارش مغبون كردن امّت من است ، ( زيرا هنگام خريد ، مزد ساخت كم مىكند و هنگام فروش مىافزايد ) ، و امّا قصّاب ، آنقدر حيوان مىكشد كه بكلَّى رحمت از دلش بيرون مىرود ، و امّا حنّاط ( يعنى گندم فروش ) ، ارزاق مردم را احتكار مىكند و نزد من اگر بنده اى خداوند را ملاقات كند ( مرگش فرا رسد ) در حالى كه دزد باشد بهتر است از اينكه بميرد و چهل روز ارزاق عمومى را احتكار كرده باشد . و امّا نخّاس ( يعنى برده فروش ) ، از اين جهت است كه جبرئيل عليه السّلام نزد من آمد و گفت : اى محمّد براستى كه شريرترين و فسادكننده ترين مردم از امّت تو ، كسانى هستند كه انسان خريد و فروش مىكنند .\r\nشرح : « مشهور ميان فقهاى اماميّه - رحمهم الله - در كتب ، آنست كه اين حرفه ها مكروهند » .\r\n","description":"","footnote":"","page_name":" 209 ","page_number":209},
  {"content":"\r\n3583 - سدير صيرفى گويد : به امام صادق عليه السّلام عرض كردم كه از حسن بصرى خبرى به گوش من رسيده كه اگر راست باشد فإنّا لله و إنّا إليه راجعون .\r\nيعنى كار ما تمام است ، حضرت پرسيد آن چيست ؟ عرض كردم : به من گفته‌اند كه وى گفته است : « اگر مغزم از حرارت خورشيد به جوش آيد به سايهء ديوار صرّاف پناه نبرد ، و اگر كبدش از تشنگى قطعه قطعه شود از خانهء صرّاف آب نطلبد . » و اين در حالى است كه صرّافى ، كار و شغل من است و بر اساس اين كار و درآمد حاصل از آن گوشت و خون من روئيده و با همين درآمد به حجّ و عمره رفته‌ام ، سدير گويد : آن حضرت نشست ، سپس فرمود : حسن بصرى باطل گفته و ياوه سروده است ، از روى حساب دقيق تحويل بگير و از روى حساب دقيق تحويل بده ، و چون هنگام نماز شد هر چه در دست دارى به جاى گذار و براى نماز برخيز ، آيا ندانستى اصحاب كهف همه صرّاف بودند . مؤلَّف كتاب - شيخ صدوق رحمه الله - گويد : مراد ، صرّاف كلام است نه صرّاف دينار و درهم .\r\nشرح : « صرّافى شغلى بوده كه در آن با نقدين يعنى دينار و درهم مسكوك سر و كار داشته‌اند و شخص صرّاف پولهاى مختلف را مىشناخته و مقدار ارزش هر كدام را مىدانسته و عيار آن را تميز مىداده است و تعويض آن را با پول هر محلّ براى مسافران يا تجّار انجام مىداده و حقّ الصّرف مىگرفته است ، و مقدّسين از اين شغل ابا\r\n","description":"","footnote":"","page_name":" 210 ","page_number":210},
  {"content":"\r\nداشتند زيرا دقّت كافى در وزن و شناخت عيار بخرج داده نمىشده است و توجيه يا بيان مؤلَّف اينست كه : سدير تو خود عقلت را به كار بند و ببين كلام حسن بصرى تا چه حدّ درست و تا چه حدّ نادرست است مانند اصحاب كهف كه صرّاف كلام بودند و حقّ و باطل را تمييز مىدادند » .\r\n3584 - رسول خدا صلَّى الله عليه و آله فرمود : واى بر تجّار امّت من از قسمهاى ناروائى كه مىخورند ، و واى بر صنعتكاران امّت من كه امروز و فردا مىكنند و مردم را سر مىدوانند .\r\n3585 - جابر جعفى از امام باقر عليه السّلام روايت كرده كه فرمود : رسول خدا صلَّى الله عليه و آله حجامت كرد و حجّام يكى از وابستگان بنو بياضه بود و رسول خدا صلَّى الله عليه و آله به وى اجرت داد ، اگر اجرت گرفتن براى حجامت حرام بود رسول خدا صلَّى الله عليه و آله به او نمىداد ، و هنگامى كه از عمل فارغ گشت ، حضرت پرسيد : خون چه شد ؟ گفت : آشاميدم ، فرمود : اين كار كه تو انجام دادى صحيح نبوده است ، امّا خداوند ترا بخشيد و آن را حجاب آتش از تو قرار داد .\r\nشرح : « چون حجّام از حرمت خون خوردن ناآگاه بوده ، و شايد حرمت استعمال خون كه آيهء شريفه * ( حُرِّمَتْ عَلَيْكُمُ الْمَيْتَةُ وَالدَّمُ ) * است نازل نشده بوده است لذا رسول خدا صلَّى الله عليه و آله فرمود : حجاب از آتش شود ، و پاره اى » من « را بيانيّه گرفته‌اند و اين ناصواب است و معنى آن اين مىشود كه خداوند حجاب تو را از\r\n","description":"","footnote":"","page_name":" 211 ","page_number":211},
  {"content":"\r\nآتش قرار دهد » .\r\n3586 - علىّ بن جعفر از برادرش موسى بن جعفر عليهما السّلام پرسيد :\r\nاستفاده از پولى كه در عروسيها و جشنها نثار مىكنند و نقل و نبات و بادام و امثال اينها كه بسر عروس و داماد يا ميهمانها مىپاشند چگونه است ؟ آيا حلال است ؟ امام عليه السّلام فرمود : هر مالى كه بطور چپاول بدست آيد مكروه است . « در تهذيب و كافى چنين آمده است : خوردن آن مال كه به چپاول بدست آيد مكروه است . البته واضح و روشن است كه چپاول اموالى كه صاحبش به جهت نذر يا شادى خود اباحه كرده مكروه شمرده شده نه اموالى كه صاحبش راضى نيست . »\r\n3587 - جابر جعفى گويد : امام باقر عليه السّلام فرمود : هنگامى كه خداوند اين آيه را فرستاد * ( إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه ) * مائده - 190 « ( بدون شكّ شراب و قمار و بتپرستى و گرو و شرط بندى همه پليد و از اعمال شيطان است ، از آن دورى كنيد ) ، از رسول خدا صلَّى الله عليه و آله پرسيدند « ميسر » چيست ؟ فرمود : هر چيز كه با آن قمار كنند حتّى استخوان كعب ( قاپ ) و گردوبازى ، پرسيدند : « انصاب » يعنى چه ؟ فرمود : براى بت قربانى كردن ، سؤال كردند : « ازلام » چيست ؟ فرمود : تيرهايى كه با آن قمار مىكنند .\r\nشرح : « با تيرها اين نوع بازى مىكردند كه هر گاه امر مبهمى داشتند سه عدد\r\n","description":"","footnote":"","page_name":" 212 ","page_number":212},
  {"content":"\r\nتير را اختيار كرده بر يكى مىنوشتند « أمرنى ربّى » و بر ديگرى مىنوشتند « نهانى ربّى » و بر سوّمى چيزى نمىنوشتند اگر امر خارج مىشد عمل مىكردند و هر گاه نهى بيرون مىآمد آن كار را انجام نمىدادند و اگر سومى بيرون مىآمد كار را از سر مىگرفتند و اين نوع قمار در زمان جاهليّت رايج بوده است » .\r\n3588 - سكونى از حضرت صادق از پدرش عليهما السّلام نقل كرده كه فرمود : ايشان نهى مىفرمود در خوردن گردوئى كه از راه گردوبازى ، اطفال به خانه مىآوردند و مىفرمود : اين حرام است .\r\n3589 - ابو بصير گويد : امام صادق عليه السّلام از پدرش ( ع ) روايت كرده كه فرمود : اجرت زن نوحه گر كه براى نوحه كردن بر مردگان اجير مىشود و همچنين اجرت زن آوازه خوانى كه در عروسيها مىخواند اشكالى ندارد البتّه در جايى كه مردان در آن شركت نداشته باشند .\r\n3590 - أبان بن عثمان گويد : امام صادق عليه السّلام فرمود : چهار چيز در چهار چيز جايز نيست : خيانت . و اختلاس ( در بيت المال مسلمين ) . و دزدى . و ربا .\r\nدر حج ، عمره ، جهاد ، و صدقه يعنى زكات واجب .\r\n","description":"","footnote":"","page_name":" 213 ","page_number":213},
  {"content":"\r\n3591 - و نيز فرمود : اجرت گرفتن زن آرايشگر ، در صورتى كه هر چه دادند بپذيرد و قرارى نگذارد و موى مصنوعى ( از شخص ديگر ) به سر زن ديگر نبندد اشكالى ندارد ولى وصل موى حيوان مانند موى بز و غيره اشكالى ندارد . و همچنين اجرت گرفتن زن نوحه گر در صورتى كه راست بگويد اشكال ندارد .\r\n3592 - و در روايتى وارد شده كه اگر نائحه دست بر دست ديگر زند اجرتش را حلال مىكند . ( يعنى اظهار تأثّر و تأسّف با دست بر روى دست ديگر زدن بنمايد ) .\r\n3593 - علىّ بن ابى حمزه بطائنى گويد : موسى بن جعفر عليهما السّلام را ديدم در مزرعه كار مىكرد و از پاهايش عرق مىريخت ، عرض كردم : فدايت شوم پس كاركنان كجايند كه شما اين چنين زحمت مىكشيد ؟ فرمود : اى على كسى كه از من و پدرم بالاتر بود در زمينش با دست خود كار مىكرد ، پرسيدم او كيست ؟ فرمود : رسول خدا صلَّى الله عليه و آله و امير المؤمنين عليه السّلام و پدرانم عليهم السّلام همگى با دست خويش كار مىكردند و اين كار همهء انبياء و فرستادگان و بندگان صالح خداوند است .\r\n3594 - فضل بن ابى قرّه سمندى از امام صادق عليه السّلام سؤال كرده كه\r\n","description":"","footnote":"","page_name":" 214 ","page_number":214},
  {"content":"\r\nامير مؤمنان عليه السّلام فرمود : خداوند به داود پيغمبر عليه السّلام وحى كرد كه تو بندهء خوبى هستى اگر از بيت المال مصرف خودت نكنى و كارى با دست خود انجام دهى ، گويد : داود گريست ، پس خداوند عزيز به آهن وحى كرد كه براى وى نرم گردد و آهن نرم گشت ، پس خداوند تعالى بود كه آهن را براى او نرم ساخت و داود عليه السّلام با دست خويش هر روز زرهى مىساخت و به هزار درهم مىفروخت پس سيصد و شصت زره بساخت و آن را به سيصد و شصت هزار درهم فروخت و از مصرف كردن بيت المال بىنياز گشت .\r\nشرح : « گويند ذوب آهن هزار سال قبل از ميلاد مسيح كشف شد و آن همان زمان داود پيغمبر ( ع ) است . قرآن نيز مىفرمايد : * ( وَأَلَنَّا لَه الْحَدِيدَ ) * سبأ : 10 و ما براى داود آهن را نرم ساختيم . و همچنين ذوب مس - و نيز گويند * ( وَأَسَلْنا لَه عَيْنَ الْقِطْرِ ) * سبأ : 12 مس است و آن آب شده و مانند چشمه روان گشت . »\r\n3595 - و باز فضيل بن ابى قرّه گويد : بر امام صادق عليه السّلام وارد شديم در حالى كه در باغچهء خود مشغول فعّاليّت بود ، عرض كرديم فدايت شويم بگذاريد ما براى شما انجام دهيم و يا غلامان انجام دهند ، فرمود : نه ، مرا به حال خود گذاريد ، چون دوست دارم خداوند مرا اين چنين ببيند كه با دست خويش كار كنم و روزى حلال را\r\n","description":"","footnote":"","page_name":" 215 ","page_number":215},
  {"content":"\r\nبا زحمت بدست مىآورم .\r\n3596 - و امير المؤمنين عليه السّلام در شدّت گرما بدنبال حاجتى بيرون مىشد كه ديگران مىتوانستند انجام دهند ، امّا مقصودش از اينكه خود اقدام كند و به ديگرى وانگذارد اين بود كه خداوند شاهدش باشد كه براى روزى حلال خود را به زحمت انداخته كار مىكند .\r\nو معلَّم اگر براى تعليم شعر ، نوشتن ، و ياد دادن احكام و حقوق و امثال اينها اجرت بگيرد حتّى اگر شرط هم بكند حلال است ، امّا فقط در مورد تعليم قرآن چنين نيست .\r\n3597 - فضل بن أبى قرّه گويد : به امام صادق عليه السّلام عرض كردم : اين مخالفان مىگويند كه اجرت گرفتن آموزگار حرام است ، فرمود : دشمنان خدا دروغ مىگويند آنها مىخواهند فرزندانشان قرآن ياد نگيرند ، اگر مردى به معلَّم فرزندش به اندازهء ديهء فرزندش هم حقوق بدهد براى او حلال است .\r\nشرح : « در روايتى در كافى آمده كه حسّان معلم از امام صادق عليه السّلام پرسيد از اجرت تعليم ، امام عليه السّلام فرمود :\r\nلا تأخذ على التعليم أجرا ) *\r\n- الخبر « براى تعليم اجرت نستان » اين خبر را فقهاء عظام حمل بر كراهت كرده‌اند تا تعارض را\r\n","description":"","footnote":"","page_name":" 216 ","page_number":216},
  {"content":"\r\nبر طرف سازند ، و منافاتى ندارد كه كارى با گرفتن اجرت بر انسان واجب شود » .\r\n3598 - و امام سجاد عليه السّلام فرمود : از سعادت مرد است كه محلّ كسب و كارش در شهر خودش باشد و همكاران و كارگزارانش صالح باشند و داراى فرزندانى باشد تا از آنها كمك گيرد .\r\n3599 - از عبد الحميد بن عوّاض طائى روايت شده كه گفت : به امام صادق عليه السّلام عرض كردم : من يك آسيا ( كارخانهء آرد سازى ) ترتيب داده‌ام كه در آنجا هستم و رفقايم همگى اطراف من مىباشند . فرمود : اين لطف خداست كه شامل حال تو شده است .\r\n3600 - امام صادق عليه السّلام به وليد بن صبيح فرمود : يا وليد ، از كسانى كه كمروزى هستند براى من چيزى خريدارى مكن چه آمد و شد با آنان بركت ندارد .\r\nشرح : « مراد از كم روزى مردمان نو كيسه و به اصطلاح كسى كه دست به دهان مىباشد » .\r\n3601 - و نيز فرمود : آمد و شد و داد و ستد نكنيد مگر با كسانى كه اصيلند و تازه به دوران نرسيده‌اند .\r\n","description":"","footnote":"","page_name":" 217 ","page_number":217},
  {"content":"\r\n3602 - و نيز فرمود : بپرهيزيد از داد و ستد با كسانى كه داراى امراض مسرىاند اينها از هر چيز ضررشان بيشتر است .\r\n3603 - و آن حضرت عليه السّلام به أبو ربيع شامى فرمود : با كردها آميزش نكنيد زيرا كردها طايفه اى از جنّ هستند كه خداوند پرده از رويشان برداشت .\r\nشرح : « به نظر مىرسد جماعتى از ايشان براى فروش متاع و اجناسشان در آن زمان به شهرها مىرفتند كه اخلاق و رفتارشان نادرست بود و حيله مىكردند و جنس فاسد را به جاى جنس سالم و صحيح مىدادند ، از اين رو معاشرت با آنان در خبر منع شده است ، و در حقيقت ، حكم به خاطر اخلاق زشتشان بوده نه از روى كرد بودن آنان ، و اساسا كرد و ترك و فارس و عرب و عجم بودن در اختيار انسان نيست و كرامت انسان مربوط به نژاد و نسب و از اين قبيل امور نيست ، چنان كه خداوند فرموده : * ( إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ ) * ( حجرات - 13 ) يعنى : « ما شما را از يك مرد و زن آفريديم و آنگاه نژادهاى مختلفتان نموديم تا يك ديگر را بشناسيد ولى بدانيد كه افتخار و كرامت ، تنها به تقوى است . » و در آيهء ديگر فرمود : * ( فِطْرَتَ الله الَّتِي فَطَرَ النَّاسَ عَلَيْها لا تَبْدِيلَ لِخَلْقِ الله ) * ( روم - 30 ) يعنى : « همهء مردم بر يك فطرت آفريده شده‌اند . * ( ما تَرى فِي خَلْقِ الرَّحْمنِ مِنْ تَفاوُتٍ ) * ( ملك - 3 ) اين آيات مانع است از اينكه ما به اطلاق خبر تمسّك كنيم . و با هر كس از نژاد كرد باشد معاشرت را ترك كنيم و آنها را جدا از خود بدانيم و به اسلام و شريعت و جمعه و جماعات دعوت نكنيم و اگر در عقايد و عمل صحيح بودند به نمازشان حاضر نشويم آيا در اين صورت بسوى نژادپرستى كه اسلام آن را برانداخته نرفته‌ايم ؟ پس مسلَّما « اكراد » در لفظ حديث جماعت مخصوص شناخته شده اى بوده‌اند كه امام عليه السّلام به آنها اشاره داشته است نه نژاد كرد ، و\r\n","description":"","footnote":"","page_name":" 218 ","page_number":218},
  {"content":"\r\nاگر ما اين خبر واحد را توجيه كنيم به مراتب به حقّ نزديكتريم تا اينكه آيات شريفهء قرآن را با اين گونه اخبار آحاد و مرسل تخصيص دهيم ، مرحوم علَّامهء مجلسى در بيان خبر در مرآة العقول فرموده است : اين خبر دلالت مىكند بر مكروه بودن معامله با كردها ، و مىتوان گفت اين را كه فرموده از جنّ هستند يعنى اينكه از جهت سوء اخلاق و رفتار و حيله گرى مانند جنّ هستند يا گوئى از جنّ هستند كه پرده از ايشان برداشته شده .\r\nاست ولى به نظر حقير اين توجيهات از آن روست كه به اطلاق خبر تمسّك شده و دقّت كافى به عمل نيامده است آنچنان كه در اخبار ممدوح و مذموم بلاد ، دقّت شده ، آنها را مقيّد به قيودى كرده‌اند مثلا در خبرى آمده كه امام فرمود شانزده طايفه از امّت جدّم ما را دوست ندارند سپس آنها را شمرد و از جملهء آنها اهل سيستان و اهل رى را نام برد و گويند مراد اهل رى در آن زمان بوده كه غالبا از مخالفين اهل بيت بوده‌اند و بنا بر اين به جمعيّت شناخته شده و معينى تخصيص داده شده‌اند . در اين خبر مورد بحث هم ، حكم همان است » .\r\n3604 - و امام صادق عليه السّلام فرمود : از مجوسى يارى مخواه هر چند براى گرفتن دست و پاى گوسفندت هنگامى كه او را براى ذبح آماده مىكنى ، باشد .\r\n3605 - و نيز فرمود : بپرهيزيد از آميزش با سفلگان و مردمان پست كه عاقبتش بخير نخواهد بود .\r\nمصنّف اين كتاب - كه رحمت خدا بر او باد - گويد : در معنى سفله اخبار\r\n","description":"","footnote":"","page_name":" 219 ","page_number":219},
  {"content":"\r\nمختلف است پاره اى گويد : سفله آن كس است كه مواظب حرفهاى خود نيست هر چه بخواهد مىگويد و هر چه در بارهء او بگويند از آن باك ندارد ، پاره اى گويند سفله آن كس است كه طنبور مىنوازد ، بعضى از اخبار گويد : سفله آن كس باشد كه نيكى و احسان او را مسرور نكرده ، بدى و شرّ نيز او را ناراحت نمىكند .\r\nبعضى اخبار هم گفته سفله شخصى است كه ادّعاى امامت يا امانت دارى مىكند در حالى كه اهلش نيست و اينها همه اوصاف سفله است بعض از آنها يا همه اگر در كسى باشد اجتناب از معاشرت با وى لازم است .\r\n3606 - فضيل بن يسار گويد : به امام صادق عليه السّلام عرض كردم : من كسب و تجارت را ترك كردم ، فرمود : اين كار را نكن ، حجرهء خود را بگشا و بساط خود را در معرض فروش گذار و از خداوندت طلب روزى نما .\r\n3607 - سدير صيرفى گويد : به امام صادق عليه السّلام عرض كردم : در جستجوى روزى چه كارى بر بنده لازم است ؟ فرمود : اى سدير هر گاه مغازهء خود را گشودى و متاع خود را در معرض فروش نهادى ، آنچه را كه بر تو واجب بوده انجام داده اى .\r\n3608 - و نيز فرمود : خداوند متعال روزى مؤمنان را در جانبى كه گمان آن\r\n","description":"","footnote":"","page_name":" 220 ","page_number":220},
  {"content":"\r\nرا ندارند قرار داده ، و اين از جهت آنست كه چون بنده نمىداند از كجا روزى و خرجى او تأمين مىشود دعا و نيايشش به درگاه خدا زياد مىگردد .\r\n3609 - امير المؤمنين عليه السّلام فرمود : به آنچه اميد ندارى اميدوارتر باش از آنچه اميدش را دارى ، براستى كه موسى بن عمران رفت تا براى گرم شدن خانواده اش آتش بدست آورد خداوند با وى سخن گفت و پيامبر بازگشت ، و يا ملكهء سبا براى ستيز با سليمان بيرون شد و مسلمان گشت ، و سحره فرعون براى فرعون عزّت مىطلبيدند همه مسلمان شدند و ذلَّت او را طلبيدند .\r\n3610 - شخصى به امام هفتم موسى بن جعفر عليهما السّلام گفت : به من وعده بده . ( يعنى موقعى معيّن كن كه عطايى به من بفرمايى ) امام عليه السّلام فرمود : چگونه مدّت معيّن كنم در حالى كه اميدوارم قبل از موعد براى من گشايشى شود و بتوانم خواستهء تو را انجام دهم .\r\n3611 - جميل بن درّاج گويد : امام صادق عليه السّلام فرمود : خداوند درى را از روزى به روى مؤمن نمىبندد مگر اينكه درى بهتر از آن مىگشايد .\r\n3612 - سكونى از امام ششم از پدرش ، از پدرانش عليهم السّلام نقل كرده\r\n","description":"","footnote":"","page_name":" 221 ","page_number":221},
  {"content":"\r\nكه امير المؤمنين عليه السّلام فرمود : هر كس را كه خداوند نصيبى به او رسانيد كه او با پاى خود قدم به سوى آن بر نداشته و دستى به جانب آن دراز ننموده ، و سخنى راجع به آن بر زبان نياورده و مكرى براى آن نبسته و به هيچ گونه متعرّض آن نشده باشد ، اين از آن مواردى است كه خداوند در كتاب خود چنين ياد كرده است كه : * ( وَمَنْ يَتَّقِ الله يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ ) * طلاق : 2 هر كس رعايت حقّ خداوند و دستوراتش را نمايد خداوند براى او گشايشى قرار مىدهد و او را از جايى كه گمان ندارد روزى مىرساند .\r\n3613 - امام باقر عليه السّلام فرمود : كمك و يارى از آسمان به اندازهء نياز به قوت و روزى ، مىرسد .\r\n3614 - و امام صادق عليه السّلام فرمود : بىنيازى كه تو را از ستم به ديگران بازدارد بهتر از فقر و تنگدستى است كه تو را به گناه وادارد .\r\n3615 - خيرى نيست در آن كس كه مايل نباشد تا از راه حلال مالى بدست آورد تا آبروى خويش را حفظ كند و دين خود را ادا نمايد و صلهء رحم كند .\r\n3616 - و رسول خدا صلَّى الله عليه و آله فرمود : از نشانه هاى انسانيّت حفظ\r\n","description":"","footnote":"","page_name":" 222 ","page_number":222},
  {"content":"\r\nمال از تلف شدن و صرف آن در راه صحيح است .\r\n3617 - و امام صادق عليه السّلام فرمود : اصلاح مال از علائم ايمان است يا بخشى از ايمان مىباشد .\r\n3618 - و امام صادق عليه السّلام فرمود : انسان مسلمان ، صالح نشود مگر به سه چيز : دانايى به احكام و دستورات دين و حدّ نگهدارى در امر معيشت ، و پايدارى در مصيبتها .\r\n3619 - و نيز فرمود كه رسول خدا صلَّى الله عليه و آله مىفرمود : راستى كه اگر انسان نياز غذائى ساليانهء خويش را تهيه و ذخيره كند روح و دلش آرامش يابد .\r\n3620 - معمر بن خلَّاد از حضرت رضا عليه السّلام پرسيد : اندوختن گندم ساليانه چطور است ؟ فرمود : من خود اين كار را مىكنم . يعنى قوت ساليانه مورد نيازم را يك جا تهيّه مىكنم .\r\n3621 - عبد الله بن أبى يعفور از امام صادق عليه السّلام روايت كرده كه رسول خدا صلَّى الله عليه و آله فرمود : هيچ هزينه اى در نزد خداوند عزّ و جلّ بهتر از هزينهء به اندازهء نياز نيست و خداوند اسراف و زياده روى را دوست ندارد ، جز در مخارج حجّ\r\n","description":"","footnote":"","page_name":" 223 ","page_number":223},
  {"content":"\r\nو عمره ، پس خدا رحمت كند مؤمنى را كه از راه صحيح و پاك مخارج خويش را درآورد و به اندازهء كفاف و بدون زياده روى خرج كند يا زيادى آن را ، در راه خداوند براى توشهء آخرت خويش از پيش فرستد .\r\n3622 - و موسى بن جعفر عليهما السّلام فرمود : من ضامنم كه هر كس ميانه روى در معيشت خود به خرج دهد تهيدست و نيازمند نگردد .\r\n3623 - امام سجّاد عليه السّلام فرمود : گاهى شخصى با اينكه مالش را در راه حقّ انفاق مىكند اسراف كار محسوب مىشود . ( چون از اندازه گذشته و رعايت حدّ را نكرده است ) .\r\n3624 - اصبغ بن نباته از امير مؤمنان عليه السّلام نقل كرده كه فرمود :\r\nشخص اسراف كار سه نشانه دارد : آنچه در خور او نيست مىخورد ، و آنچه در خور او نيست يا بكارش نمىآيد مىخرد ، و آنچه در شأن او نيست مىپوشد .\r\n3625 - ابو هشام بصرى گويد : امام رضا عليه السّلام فرمود : از موارد فساد و اسراف مال شكستن پول مسكوك سالم است براى مصرف ديگر و دور انداختن هستهء خرما مىباشد .\r\n","description":"","footnote":"","page_name":" 224 ","page_number":224},
  {"content":"\r\n3626 - اسحاق بن عمّار گويد : از امام صادق عليه السّلام پرسيدم كمترين حدّ اسراف چيست ؟ فرمود : لباس بهتر خود را هنگام كار بپوشى ( يعنى لباسى كه با آن آبروى خود را برگزار مىكنى هنگام فعّاليّتهاى روزانه بتن نمائى ) و آب باقى مانده در ظرف را بيهوده بريزى ، و هستهء خرما را به اين طرف و آن طرف پرتاب نمائى .\r\n3627 - وليد بن صبيح گويد : امام صادق عليه السّلام فرمود : سه طايفه دعا مىكنند و دعايشان مستجاب نمىشود يا دعايشان بخودشان باز مىگردد . اوّل مردى كه داراى ثروتى فراوان مثلا تا سى - چهل هزار درهم باشد و همه را در راه حق انفاق كند و براى درماندگى خود چيزى ننهد و تهى دست گشته ، گويد : پروردگارا روزيم ده ، خداوند متعال مىفرمايد : مگر روزيت نداده بودم ؟ دوم آنكه ، تن به كار ندهد و در خانه اش بنشيند و از خدا روزى طلب كرده ، بگويد : خداوندا روزيم ده ، خداوند متعال مىفرمايد : مگر راه روزى طلب كردن را به تو نياموختم ؟ و سوم مردى كه زنى ( نامناسب ) دارد و دعا مىكند كه خدا اين را از من دور كن و ميان ما جدائى انداز كه خداوند مىفرمايد : مگر اختيار طلاق را به تو نداده‌ام ؟\r\n3628 - و نيز فرمود : از سعادت انسان است كه خود متصدّى امور عيال خود\r\n","description":"","footnote":"","page_name":" 225 ","page_number":225},
  {"content":"\r\nو سرپرست آنها باشد .\r\n3629 - و همچنين فرمود : براى شخص همين گناه براى دوزخى شدن بس كه عيالات خود را ضايع نگهدارد و با وجود توانائى ، مخارج آنها را نرساند و آنان را مانند بىكسان رها كند .\r\n3630 - و رسول خدا صلَّى الله عليه و آله فرمود : از رحمت خدا بدور است ، از رحمت خدا بدور است آنكه نفقه خوران خويش را ضايع گذارد و به آنها و نيازشان نرسد .\r\n3631 - و نيز ايشان عليه السّلام فرمود : كسى كه براى اهل خانوادهء خويش كوشش مىكند و از راه حلال معيشت آنان را ترتيب مىدهد اجرش مطابق مجاهد في سبيل الله است .\r\n3632 - اسماعيل بن جابر گويد : امام صادق عليه السّلام فرمود : خود را زير بار حقوق نبريد ( يعنى كارها و امورى كه تكليف شما را زياد مىكند و بر عهدهء شما آنچه نبوده مىاندازد مانند ضمانت و كفالت و امانتدارى و امثال اينها ) و چنانچه گريبانگيرتان شد در آن پايدارى كنيد و از عهدهء آن نيكو برآئيد .\r\n3633 - و حضرت رضا عليه السّلام فرمود : چيزى كه براى زندگيت لازم\r\n","description":"","footnote":"","page_name":" 226 ","page_number":226},
  {"content":"\r\nاست و ضرر نداشتنش براى تو بيش از نفع ديگران است و غير آن را ندارى ، آن را به رفقايت بذل مكن .\r\n3634 - عمر بن يزيد گويد : امام صادق عليه السّلام فرمود : زنهار ، زنهار از تنبلى و كم حوصلگى چون اين دو كليد همهء بدبختيهاست زيرا شخص تنبل هيچ حقّى را ادا نمىكند ، آن كس كه كم حوصلگى به خرج مىدهد در اخذ يا اداى هيچ حقّى پايدار نيست .\r\n3635 - و حضرت كاظم عليه السّلام فرمود : براستى كه خداوند عزيز بدون شكّ بندهء پرخواب و بيكاره را دشمن دارد .\r\n3636 - امام صادق عليه السّلام به بشير نبّال فرمود : اگر از كارى منفعت بردى آن را رها مكن .\r\n3637 - اسحاق بن عمّار گويد : امام صادق عليه السّلام فرمود : مردى نزد رسول خدا صلَّى الله عليه و آله آمد و از كار شكايت كرد آن حضرت فرمود نظر كن ( دقّت كن ) و براى خريد و فروش چيزهائى بخر و به فروش و هر كدام كه براى تو نفعى\r\n","description":"","footnote":"","page_name":" 227 ","page_number":227},
  {"content":"\r\nداشت ادامه ده .\r\n3638 - و امام صادق عليه السّلام فرمود : كارهاى بزرگ و اساسى را خود بشخصه انجام ده و كارهاى كوچك و بىاهميّت را به ديگرى وكالت ده ، پرسيدند ( كارهاى بزرگ ) مانند چه چيز ؟ فرمود : مانند خريد خانه و ملك و مانند اين كارها .\r\n3639 - و از ارقط ( شوهر خواهر امام صادق عليه السّلام ) روايت شده كه گفت : آن حضرت به من فرمود : خود را براى تهيهء هر چيز ناقابل به دور كوچه و بازار نينداز و چيزهاى بىاهميّت را خود مباشر خريدش مباش زيرا شايسته نيست مرد مسلمان با شخصيّت و خانواده ، به كارهاى پست و خريد اشياء كم ارزش خود اقدام كند ، مگر سه چيز كه آنها سزاوار است شخص متديّن و اصيل خود اقدام نمايد و آن عبارت است از خريد خانه ، خريد شتر و خريد برده و غلام .\r\nشرح : « بايد دانست كه شتر در آن روزگار ، حكم ماشين سوارى و كاميون را در زمان ما داشته است » .\r\n3640 - هشام بن سالم گويد : امام صادق عليه السّلام فرمود : امير مؤمنان عليه السّلام خود هيزم تهيّه مىكرد و آب از چاه مىكشيد و جاروب مىكرد و حضرت\r\n","description":"","footnote":"","page_name":" 228 ","page_number":228},
  {"content":"\r\nفاطمه عليها السّلام آسيا مىكرد و خمير مىنمود و نان مىپخت .\r\n3641 - امام صادق عليه السّلام فرمود : هر كه خانه مىخرد خوشبخت و كامياب است و آنكه خانه اش را مىفروشد تلف و نابود .\r\n3642 - زرارة گويد : امام صادق عليه السّلام فرمود : هيچ چيز بر انسان سختتر از پول نقدى كه پس از خود باقى گذارد نيست ، گويد : پرسيدم : پس چه كند ؟\r\nفرمود : باغ يا بوستان يا خانه بخرد .\r\n3643 - معاوية بن عمّار گويد : امام صادق عليه السّلام فرمود : هنگامى كه رسول خدا صلَّى الله عليه و آله به مدينه وارد شد ، به اشاره با پاى خود خطَّى كشيد و حدود مدينه را تعيين فرمود ، بعد دعا كرد : « اللَّهمّ من باع رقعة من أرض فلا تبارك فيه » پروردگارا هر كس قطعه اى از زمين بفروشد مباركش مباد .\r\n3644 - امام باقر عليه السّلام فرمود : در تورات آمده است كه هر كس آب و زمين خويش را بفروشد و به جاى آن زمين و آبى نخرد همهء قيمت آن نابود خواهد شد .\r\n3645 - معاوية بن عمّار گويد : از امام ششم عليه السّلام در مورد كسب\r\n","description":"","footnote":"","page_name":" 229 ","page_number":229},
  {"content":"\r\nحجّام ( حجامتكننده ) پرسيدم ، فرمود : اشكالى ندارد .\r\nشرح : « مراد از كسب اجرت مىباشد يعنى حجّام اگر اجرت بگيرد حلال است يا حرام ؟ فرمود : حلال است » .\r\n3646 - و رسول خدا صلَّى الله عليه و آله نهى فرمود از اجرت گرفتن براى نركشى حيوانات .\r\nشرح : « اجاره دادن حيوان نر براى كرّه كشى در آن زمان رسم بوده و رسول خدا صلَّى الله عليه و آله آن را ممنوع اعلام فرموده است » .\r\n3647 - ابو بصير از امام صادق عليه السّلام از قيمت سگ شكارى پرسيد كه آيا حلال است يا نه ، فرمود : « اشكالى ندارد ، امّا سگ ولگرد را نمىتوان فروخت و در مقابل واگذارى آن پول گرفت .\r\n3648 - و نيز فرمود : اجرت زن بدكاره ، و قيمت سگ غير شكارى ، و قيمت مشروبات الكلى و قيمت مردار ، همه نامشروع و حرام است ، و امّا رشوه دادن و گرفتن در حكم همان كفر به خداى بزرگ است .\r\nشرح : « رشوه آنست كه يكى از متخاصمين وجهى به قاضى يا شهودش بدهد كه حكم يا شهادت را به نفع او انجام دهند » .\r\n3649 - و در روايتى چنين آمده است كه : « مزد مرد و زن آوازه خوان حرام و\r\n","description":"","footnote":"","page_name":" 230 ","page_number":230},
  {"content":"\r\nنامشروع مىباشد . »\r\n3650 - و رسول خدا صلَّى الله عليه و آله از اجرت قارى قرآنى كه براى قراءتش مبلغ ( اجرت ) تعيين كند ، نهى فرموده است .\r\n3651 - و حسين بن مختار قلانسى گويد : به امام صادق عليه السّلام عرض كردم : ما كلاههائى را مىسازيم كه در شب از آن استفاده مىكنند ( شب كلاه ) و در آن پنبهء كهنه مصرف مىكنيم ، امّا براى مشترى آشكار نمىكنيم كه در آن چيست ، فرمود : من براى تو بخصوص دوست دارم كه براى مشتريان روشن كنى كه در آن چه چيز به كار رفته است .\r\n3652 - و امام صادق عليه السّلام فرمود : براستى كه خورندهء مال يتيم به زودى و بال آن را خواهد ديد هم در دنيا و هم در آخرت ، امّا و بال دنيائى ، خداوند عزيز مىفرمايد : * ( وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا الله ) * نساء : 100 ( بايد بترسند از اينكه پس از خود فرزندانى ناتوان و صغير باقى گذارند و بر حال آنها فكر كنند و بهراسند و از خدا پروا داشته باشند ) . و امّا و بال اخروى پس خداوند عزيز مىفرمايد : * ( إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) * نساء : 11 ( كسانى كه اموال يتيمان را مىبلعند به ستم ، جز\r\n","description":"","footnote":"","page_name":" 231 ","page_number":231},
  {"content":"\r\nاين نيست كه در شكم خود آتش پر مىكنند و به زودى به همان آتش مىسوزند ) .\r\n3653 - و محمّد بن حسن صفّار قمّى - رضى الله عنه - به حضرت عسكرى عليه السّلام طىّ نامه اى نوشت : « مردى قافله ها را بدرقه مىكند براى حفظ و حراست آنها در جاهاى هولناك ، امّا از طرف دولت نيست بلكه خود مردم با او شرط كرده‌اند كه مبلغ معيّنى به دو بدهند ، آيا اين مبلغ را مىتواند از آنها بستاند يا نه ؟ » اما در پاسخ مرقوم فرمودند : « اگر خود را به كار مخصوصى اجير داده باشد اشكالى ندارد » .\r\n3654 - و محمّد بن عيسى بن عبيد بن يقطين به امام هادى عليه السّلام نامه اى نوشت كه مردى فرزند خود را به خيّاطى سپرده و شرط كرده است تا يك سال فرزندش نزد وى كار كند و فلان مبلغ اجرت بگيرد ، سپس شخص ديگرى پيدا شده ، مىگويد فرزند خود را به من بسپار به مقدارى بيشتر از آنكه با خيّاط قرار كرده اى . آيا اختيار دارد و مىتواند اجارهء اوّلى را به هم بزند يا نه ؟ امام عليه السّلام در پاسخ نامه به خطَّ خويش مرقوم داشتند : بر او واجب است كه شرط و قرارى را كه با اوّلى داشته تا هنگامى كه فرزندش مريض يا ناتوان از كار نگشته است اجرا كند .\r\n","description":"","footnote":"","page_name":" 232 ","page_number":232},
  {"content":"\r\n3655 - محمّد بن سنان گويد : از حضرت أبى الحسن عليه السّلام ( ظاهرا حضرت كاظم عليه السّلام ) پرسيدم : شخص مىتواند اجير شود ، فرمود : اشكالى نيست اگر تا حدّ توانايى خود انجام وظيفه كند ، موسى بن عمران خود اجير گشته و شرط كرد هشت سال و اگر خواستم ده سال ، پس خداوند متعال قضيّه را اين طور براى ما فرموده :\r\n* ( عَلى أَنْ تَأْجُرَنِي ثَمانِيَ حِجَجٍ فَإِنْ أَتْمَمْتَ عَشْراً فَمِنْ عِنْدِكَ ) * قصص : 26 ( اجيرم مىشوى كه در مقابل صداق عيالت هشت سال كار كنى و اگر خواستى ده سال ) .\r\n3656 - عمّار ساباطى گويد : به امام صادق عليه السّلام عرض كردم :\r\nانسان خود كسب و تجارت مىكند و درآمدش اندك است ، در حالى كه كسانى هستند كه اگر وى اجير آنها شود و براى آنها فعاليت كند بيشتر از درآمد او در كسبش به وى مىدهند ، فرمود : خود را اجير ديگرى نسازد ، و مستقلا از خداوند متعال طلب روزى نمايد و به كسب بپردازد ، زيرا وقتى خود را اجاره داد روزى را بر خويشتن محدود ساخته ، به همان مقدار كه با مستأجر قرار بسته است .\r\n3657 - عبد الله بن محمّد جعفى گويد : امام محمّد باقر عليه السّلام فرمود : هر\r\n","description":"","footnote":"","page_name":" 233 ","page_number":233},
  {"content":"\r\nكس خود را اجير سازد روزى را بر خود تنگ كرده است ، چگونه بر خود تنگ نكرده باشد در حالى كه آنچه به چنگ مىآورد از آن ديگرى است همان كه او را اجاره كرده است .\r\nشرح : « بايد دانست كه اين منع در مورد كسانى است كه خود را به مبلغ معيّنى اجاره مىدهند و براى ديگران كار و فعاليّت مىكنند و عامل و نمايندهء ديگران هستند در حالى كه مىتوانند همان كار را مستقلا براى خويش انجام دهند ، نه كارگران كارخانجات و شركتهاى صنعتى كه تأسيس آن براى هر كس ميسور نيست و شخص نمىتواند خود مستقلا بدان بپردازد ، و اينان نيز اجرت و ارزش كار فردىشان هر چه باشد مىستانند ، پس منع شامل اينها نيست بلكه شامل كسانى است كه مىتوانند كارى را كه براى ديگران انجام مىدهند براى خود انجام دهند و هر مقدار كه بهره آور است از آن خود آنها باشد ، با اين حال اجير مىشوند » .\r\n3658 - هارون بن حمزهء غنوى گويد : از امام ششم عليه السّلام پرسيدم :\r\nمردى كسى را اجير كرده است و چون اجير و مستأجر به يك ديگر اطمينان نداشتند وجه الاجاره را نزد شخص سومى نهاده و آن شخص پس از انجام كار وفات يافت و مالى كه به مبلغ اجاره نزد او امانت مانده بود تا بدان وفا كند تلف شده و چيزى باقى نگذاشته است ، امام عليه السّلام فرمود : « اجيركننده ضامن اجرت است مگر اينكه اجير شده خود ، آن شخص را معرّفى كرده و به آن راضى شده باشد » .\r\n3659 - عبيد بن زرارة گويد : امام صادق عليه السّلام به من فرمود : اى عبيد\r\n","description":"","footnote":"","page_name":" 234 ","page_number":234},
  {"content":"\r\nبراستى كه اسراف كارى ، سرانجام فقر و تهيدستى به بار مىآورد ، و ميانه روى در امر زندگى و معيشت توانگرى و بىنيازى را موجب مىشود .\r\n3660 - محمّد بن مسلم از امام محمّد باقر عليه السّلام سؤال كرد : شخصى براى مردمان دارو مىسازد و اجرت مىگيرد ، فرمود : اشكالى ندارد .\r\n3661 - هند سرّاج گويد : من به امام محمّد باقر عليه السّلام عرض كردم - خداوند به شما خير دهد - من مردى هستم كه كارم فروش اسلحه است ، كه با خود به شام مىبرم و به اهل آن ديار مىفروشم ، و از آن وقت كه خداوند مرا به حقّ آگاه ساخت ( شيعه شدم ) از اين كار ناراحت و دل نگرانم ، گفتم : ديگر براى دشمنان خدا اسلحه نبرم . امام عليه السّلام فرمود : نه ، ببر و به آنها به فروش ، زيرا خداوند به وجود آنان دشمنان ما و آنها را دفع مىكند ( مراد از دشمنان ما و آنها ، روميان مىباشند ) فرمود :\r\nآرى ، اگر ميان ما و آنها درگيرى پديد آيد آن وقت هر كس به هر طريق به آنها اسلحه برساند كه عليه ما به كار برند جزء مشركان خواهد بود .\r\n3662 - ابو ولَّاد گويد : به امام صادق عليه السّلام عرض كردم در بارهء\r\n","description":"","footnote":"","page_name":" 235 ","page_number":235},
  {"content":"\r\nشخصى كه متصدّى كارهاى دولت شده و راه درآمدى جز آن ندارد ( مراد ، دولت جائر است ) و من بر او وارد مىشوم ، وى از من پذيرائى كرده ، به من احسان مىنمايد و چه بسا اتّفاق مىافتد كه پول يا لباسى به من مىبخشد و من از اين امر دلم گرفته و ناراحتم ، چه حكمى مىفرمائيد ؟ حضرت فرمود : آنچه به تو مىدهد از او بستان و بخور بر تو گواراست و براى او وزر و و بال .\r\n3663 - داود بن مثنّى ( ابو المغرا ) گويد : مردى از امام صادق عليه السّلام در حضور من سؤال كرد و گفت : - خداوند به شما خير دهد - من گاهى بر يكى از كارمندان دولت مىگذرم و بر او وارد مىشوم يا به حاكمى مىرسم و او هديه يا جايزه اى به من مىدهد آيا جايز است از وى بستانم ؟ فرمود : آرى ، پرسيدم : با آن مىتوانم حجّ خانهء خدا را بجاى آورم ؟ فرمود : آرى ، با آن مال حجّ بجاى آر .\r\n3664 - على بن يقطين گويد : موسى بن جعفر عليهما السّلام به من فرمود :\r\nخداوند متعال را در دستگاه سلطان دوستانى است كه به سبب آنها ، از حقّ مؤمنان و دوستداران خود دفاع مىنمايد .\r\n3665 - و در خبر ديگر آمده : كه آنان آزادشدگان خداوند از آتش دوزخ مىباشند .\r\n","description":"","footnote":"","page_name":" 236 ","page_number":236},
  {"content":"\r\n3666 - و امام صادق عليه السّلام فرمود : كفّارهء كار دولتى برآوردن حاجات برادران ايمانى است .\r\n3667 - و از عبيد بن زراره روايت شده است كه گفت : امام صادق عليه السّلام مردى را نزد حاكم مدينه زياد بن عبيد الله بن عبد الله بن عبد المدان فرستاد و فرمود : اين مرد را به كارى بگمار .\r\n\r\n( پدر مىتواند از مال فرزندش برگيرد ) « اين عنوان در پاره اى از نسخه ها هست ولى به نظر مىرسد از ديگران باشد نه از مؤلف » .\r\n3668 - محمّد بن مسلم گويد : از آن حضرت پرسيدم مردى كه فرزندش داراى ثروتى است ، نيازمند به مال پسر شده است ، چه كند ؟ فرمود : پدر مىتواند از مال فرزند به اندازهء خوراك خويش استفاده كند و امّا مادر از مال او برنگيرد مگر به طريق قرض ، كه أداء آن را بر عهده گيرد .\r\n3669 - حسين بن أبى العلا گويد : به امام صادق عليه السّلام عرض كردم :\r\nآيا از مال فرزند بر پدر چيزى حلال است ؟ فرمود : در صورتى كه چاره اى نداشته باشد به\r\n","description":"","footnote":"","page_name":" 237 ","page_number":237},
  {"content":"\r\nاندازهء خوراكش بدون زياده روى اشكالى ندارد ، گويد : از او پرسيدم پس اينكه رسول خدا صلَّى الله عليه و آله فرموده : « أنت و مالك لابيك » ( تو و هر چه دارى از آن پدرت مىباشد ) چه مىشود ؟ فرمود : موضوع اين بود كه فرزندى پدرش را به شكايت نزد رسول صلَّى الله عليه و آله آورد و گفت : يا رسول الله ، اين پدر من است و در ميراث مادرم به من ستم كرده ، پدر گفت : من آن را هزينهء زندگى خود و او كردم ، اينجا بود كه رسول خدا صلَّى الله عليه و آله فرمود : تو و اموالت از آن پدرت مىباشد و پدر مالى نداشت تا رسول خدا صلَّى الله عليه و آله بستاند و به فرزند دهد ، آيا مىگوئى آن حضرت پدر را براى پسر به زندان افكند ؟\r\n3670 - عبد الله بن سنان گويد : امام صادق عليه السّلام فرمود : زن حقّ ندارد بدون اجازهء همسرش بنده آزاد كند ، يا برده اش را تدبير كند ، يا چيزى به كسى ببخشد و يا نذر كند در مال مخصوص خودش ، مگر زكات واجب يا نيكى به پدر و مادرش يا بخششى به خويشانش .\r\nشرح : « جز نذر در بقيّه امور مذكوره اذن شوهر مستحبّ است » .\r\n3671 - به امام صادق عليه السّلام گفتند : مردم مىگويند رسول خدا\r\n","description":"","footnote":"","page_name":" 238 ","page_number":238},
  {"content":"\r\nصلَّى الله عليه و آله فرمود : « گرفتن صدقه براى كسى كه چهار ستون بدنش سالم است و بىنياز حلال نيست » ، حضرت فرمود : « پيامبر غنى و بىنياز را فرموده است ، امّا براى آنكه بدنش سالم است نفرموده » .\r\n3672 - ابو البخترى وهب بن وهب گويد : جعفر بن محمّد ( عليهما السّلام ) فرمود : شنواندن و فهماندن به شخصى كه شنوا نيست ، بدون اينكه او را ناراحت كند ، صدقهء گوارائى است ( زيرا نه مالى از دست رفته و نه بدنى رنج ديده است ) .\r\n3673 - رسول خدا صلَّى الله عليه و آله به مردى فرمود : آيا امروز روزه اى ؟\r\nگفت : نه ، فرمود : مريضى را عيادت كرده اى ؟ گفت : نه ، فرمود : جنازهء مؤمنى را تشييع كرده اى ؟ گفت : نه ، فرمود : بينوائى را سير كرده اى ؟ گفت : نه ، فرمود : پس به خانه بازگرد و نزد عيال و فرزندان خود برو و آنها را ببوس و اين كار را از سوى تو نسبت به آنها در حكم صدقه است .\r\nشرح : « غرض آنست كه نبايد روز انسان خالى از يكى از اين اعمال نيك باشد حتّى اگر خوشحال كردن خانواده به قصد رضاى خدا باشد » .\r\n3674 - مردى نزد امير مؤمنان عليه السّلام آمد و اظهار داشت : يا امير المؤمنين به خدا سوگند من شما را دوست مىدارم ، حضرت فرمود : لكن من تو را دشمن مىدارم ، مرد پرسيد : براى چه ؟ فرمود : براى اينكه تو بابت اذان طلب اجرت مىكنى و براى\r\n","description":"","footnote":"","page_name":" 239 ","page_number":239},
  {"content":"\r\nآموختن قرآن مزد مىستانى .\r\n3675 - و على عليه السّلام فرمود : هر كس بابت آموزش قرآن اجرت بخواهد نصيبش در روز رستاخيز همان مبلغى است كه دريافت كرده است .\r\nشرح : « بيشتر فقهاى اماميّه اخذ اجرت را براى آموختن احكام دين و آنچه بر مكلَّفين واجب است مثل أذكار نماز يا صيغهء نكاح جايز نمىدانند » .\r\n3676 - قتيبهء أعشى ( كه يكى از قراء قرآن اهل كوفه و از شيعه مذهبان است ) گويد : به امام صادق عليه السّلام عرض كردم من قرآن تلاوت مىكنم و به من هديّه مىدهند آيا بپذيرم ؟ فرمود : نه ، عرض كردم : شرط نمىكنم . فرمود : آيا قرآن هم نخوانى به تو هديّه مىدهند ؟ گفتم : نه ، فرمود : پس قبول نكن ( هديه را نپذير ) .\r\nشرح : « شيخ طوسى عليه الرّحمه اين خبر را حمل بر كراهت كرده ، گويد : معلَّم اين امور نبايد اجرت بگيرد لكن اگر به او بخششى كردند و هديّه اى فرستادند قبول كند » .\r\n3677 - يكى از شيعيان كوفه گفت : عيسى شقفى كه مردى ساحر بود و مردم به او مراجعه مىكردند و او براى كارش از آنها اجرت مىگرفت ، گويد : به حجّ\r\n","description":"","footnote":"","page_name":" 240 ","page_number":240},
  {"content":"\r\nخانهء خدا رفتم و در منى حضرت صادق عليه السّلام را ملاقات كرده به او عرض كردم : فدايت شوم من مردى هستم كه كارم سحر است و براى اين عمل اجرت مىگيرم ، و حجّ بجاى آورده‌ام و خداوند بر من ديدار شما را روزى فرمود و اكنون توبه كرده ، به خدا بازمىگردم آيا فكر مىكنيد راه چاره اى براى من باشد ؟ فرمود : به كارت ادامه بده امّا سحر را بگشا و مبند . « يعنى در باطل كردن سحر ديگران كار كن نه در سحر نمودن ديگران . » شرح : « اين خبر را حمل بر آن كرده‌اند كه باطل كردن سحر به سحر نباشد بلكه به آيات قرآن و ذكر و دعا باشد » .\r\n3678 - امام صادق عليه السّلام فرمود : هر كس گذرش بر باغستانها بيفتد مانعى ندارد كه هنگام عبور از ميوهء درختها استفاده كند ولى حقّ ندارد بهمراه خود چيزى از آن ببرد .\r\nشرح : « در اصطلاح فقها اين را حقّ المارّه گويند و چون اصل آنست كه بدون اذن مالك هيچ كس حقّ ندارد در مال ديگران تصرّف كند و اين خبر خلاف اصل است كسانى كه به اين خبر عمل كرده‌اند آن را منحصر مىكنند به مورد نصّ و چنين گويند كه نبايد به قصد چيدن ميوه برود و نبايد از آنچه بر زمين ريخته بردارد و نبايد چيزى همراه خود ببرد و حقّ فاسد ساختن ميوه ها را هم ندارد .\r\n\r\n( باب احكام دين و قرض )\r\n3679 - عبد الرّحمن بن حجّاج گويد : امام صادق عليه السّلام فرمود : از فشار\r\n","description":"","footnote":"","page_name":" 241 ","page_number":241},
  {"content":"\r\nطلبكاران و بدهى و فشار شهوت جنسى و بىرغبتى مردان بگرفتن زنان بىشوهر ، و بىاعتنائى زنان بدون مانع به مردان بىهمسر ، و بالاخره كساد بازار اين دو گروه به خداوند پناه بريد .\r\n3680 - سكونى از جعفر بن محمّد و او از پدرانش عليهم السّلام روايت كرده كه فرمود : رسول خدا صلَّى الله عليه و آله فرموده است : زنهار و بر حذر باشيد از زير بار وام رفتن كه باعث سرشكستگى مديون است . ( و مطابق بعضى از نسخ براى شخص ديندار عيب است ) .\r\n3681 - امير مؤمنان عليه السّلام فرمود : حذر كنيد از دين ، زيرا آن موجب اندوه شب و خوارى روز ، براى مديون است .\r\n3682 - و نيز آن حضرت فرمود : بپرهيزيد و دورى گزينيد از زير بار قرض رفتن كه خواركنندهء انسان در روز است ، و موجب اندوه و رنج بردن او در شب ، و يك بار گرفتارى پرداختش در اين دنيا ، و يك بار گرفتارى دير پرداختن ، و يا نپرداختن آن ، در آخرت را باعث مىشود .\r\n3683 - معاوية بن وهب گويد : به امام صادق عليه السّلام عرض كردم : به ما گفته‌اند كه در زمان رسول خدا صلَّى الله عليه و آله يكى از ياران وى كه اهل مدينه بود از دنيا رفت در حالى كه دو دينار بدهكار بود ، رسول خدا صلَّى الله عليه و آله حاضر\r\n","description":"","footnote":"","page_name":" 242 ","page_number":242},
  {"content":"\r\nنشد تا بر جنازهء وى نماز بخواند و به اصحابش فرمود : بر برادرتان نماز كنيد تا اينكه يكى از خويشانش آن دين را به عهده گرفت . آيا اين صحّت دارد ؟ امام صادق عليه السّلام فرمود : آرى صحيح است ، و البتّه اين كار را رسول خدا صلَّى الله عليه و آله بدان جهت كرد كه مردم متوجّه شوند كه هر كس دينى به گردن دارد ادا نمايد و ديگر اينكه قرضى را بىاهميّت تلقّى نكنند . و إلَّا بدون شكّ رسول خدا صلَّى الله عليه و آله خود از دنيا رفت و مديون بود ، امير المؤمنين عليه السّلام شهيد شد در حالى كه بدهى داشت ، و حضرت مجتبى عليه السّلام فوت نمود و وام بر عهده اش بود ، و حضرت سيّد الشّهداء عليه السّلام قرض به گردن داشت و شهيد شد .\r\nشرح : « روشن است كه آن شخص مديون ، قدرت اداء دين را داشته ولى اهميّت لازم را نداده تا فوت كرده است ، به اين جهت رسول خدا صلَّى الله عليه و آله حاضر نشد تا بر جنازه اش نماز بخواند نه اينكه هر كس از دنيا رفت و وامى بر عهده داشت مشمول اين حكم مىشود » .\r\n3684 - موسى بن بكر از حضرت كاظم عليه السّلام نقل كرده كه فرمود :\r\nهر كس از راه حلال روزى طلب كرد و تهيدست گشت ، به ضمانت و عهدهء خداوند عزيز و پيامبرش صلَّى الله عليه و آله از ديگران وام بگيرد .\r\n","description":"","footnote":"","page_name":" 243 ","page_number":243},
  {"content":"\r\n3685 - احمد بن حسن ميثمى از أبى موسى عمر بن يزيد صيقل نقل كرده كه : به امام صادق عليه السّلام عرض كردم : فدايت شوم شخص مىتواند قرض كند و به حجّ برود ؟ فرمود : آرى ، عرض كردم : مىتواند قرض كند و ازدواج نمايد ؟ فرمود :\r\nآرى ، چه او هر روز و هر شب منتظر رسيدن روزيش از جانب خدا مىباشد .\r\n3686 - ابو ثمامه گويد : به امام جواد عليه السّلام عرض كردم : من در نظر دارم ملازم مكَّه و مدينه باشم ولى دين و بدهى به گردن دارم ، شما در اين باره نظرتان چيست ؟ فرمود به آنجا كه بايد دينت را ادا كنى بازگرد ، و بنگر كه خداوند عزيز را ملاقات كنى و دينى بر عهدهء تو نباشد ( هنگام مرگ مديون نباشى ) زيرا مؤمن خيانت نمىكند .\r\n3687 - و امام صادق عليه السّلام فرمود : هر كس دينى دارد و به فكر أداء آنست از جانب خداوند عزيز دو محافظ دارد كه او را در پرداخت دين و وامش يارى مىدهند ، امّا اگر بفكر پرداخت آن نباشد و سستى نمايد ، آن دو فرشتهء محافظ همان مقدار در يارى او سستى بخرج دهند ( يعنى مطابق نيّتش با او رفتار و يارى مىشود ) .\r\n3688 - بشّار أسلمى گويد : امام باقر عليه السّلام فرمود : اوّلين قطرهء خون\r\n","description":"","footnote":"","page_name":" 244 ","page_number":244},
  {"content":"\r\nشهيد كه روى زمين مىچكد كفّارهء گناهان اوست مگر بدهى كه به مردم دارد ، و آن را جز أداء به صاحبش كفّاره اى نيست .\r\n3689 - ابو خديجه سالم بن مكرم گويد : امام صادق عليه السّلام فرمود : هر گاه شخصى نزد كسى رفته و از او تقاضاى وام كند و در فكرش اين باشد كه آن را نپردازد ، او خود دزد حرفه اى است .\r\n3690 - سماعة بن مهران گويد : به امام صادق عليه السّلام عرض كردم :\r\nمردى از ما ، سرمايه اى دارد كه با آن معاش خود و عيالات خود را مىگذراند و بر عهده اش دينى است ، آيا موجوديش را هزينهء خوراك و مخارج خانواده اش كند و به انتظار گشايشى باشد تا دين خويش را أداء كند ؟ يا دين را أداء نمايد و باز سرمايه اى براى مخارج عيالات خويش از اين و آن در اين روزگار سخت و كسادى بازار وام بگيرد ، يا از صدقه و زكات امرار معاش كند ؟ فرمود : از موجودى خويش دينش را أداء كند و با نداشتن سرمايه چيزى از كسى وام نستاند زيرا خداوند عزيز فرموده : * ( لا تَأْكُلُوا أَمْوالَكُمْ بَيْنَكُمْ بِالْباطِلِ ) * مالهايتان را به باطل ميان خود مخوريد .\r\nشرح : « علامهء مجلسى - رحمه الله - فرموده : امام از عدم پرداخت دين و استقراض بدون موجودى هر دو نهى فرمود و به استفاده از مورد زكوات امر فرمود » .\r\n","description":"","footnote":"","page_name":" 245 ","page_number":245},
  {"content":"\r\n3691 - أبو حمزهء ثمالى گويد : امام باقر عليه السّلام فرمود : هر كس حقّ مسلمانى نزد اوست و مىتواند كه آن حقّ را به وى أداء كند ( ردّ كند ) و آن را نزد خود نگهدار از بيم آنكه اگر حقّ را به صاحبش برساند مبادا فقير و تنگدست شود خداوند عزيز از او كه مىخواهد با نپرداختن مال ديگران و نگه داشتن حقّ آنها ، خود را بىنياز سازد تواناتر است كه او را با وجود اين تهى دست بگرداند .\r\n3692 - إسماعيل بن أبى فديك از امام صادق از پدرش عليهما السّلام نقل كرده كه فرمود : خداوند با مديون است تا دينش اداء شود مادامى كه قصد ندادن ( كه بر او حرام است ) نكرده باشد .\r\n3693 - و از بريد بن معاويه عجلى نقل كرده‌اند كه گفت : به امام صادق عليه السّلام عرض كردم : بر ذمّهء من وامى متعلَّق به چند يتيم است و من مىترسم كه اگر مزرعهء خود را بفروشم و آن را ادا كنم ، دست خالى باقى بمانم ، فرمود : مزرعه ات را مفروش مقدارى از آن را ادا كن و مقدارى را بگذار ( يعنى لازم نيست كه يك جا ادا كنى مىتوانى در چند قسط ادا كنى ) .\r\n","description":"","footnote":"","page_name":" 246 ","page_number":246},
  {"content":"\r\n3694 - و رسول خدا صلَّى الله عليه و آله فرمود : هيچ بدهكارى نيست كه طلبكار از نزدش راضى بازگردد مگر اينكه جنبنده هاى زمين و ماهيان دريا براى او دعا مىكنند و هيچ بدهكارى نيست كه طلبكار از نزد او ناراضى برگردد و توانائى پرداختن آن را داشته باشد مگر آنكه خداوند عزيز به عدد هر روز و شبى كه مال او را نگهداشته و نپرداخته است گناه و ستم براى او بنويسد .\r\n3695 - خضر بن عمرو نخعى گويد : امام صادق عليه السّلام در بارهء مردى كه از ديگرى طلبكار بود و بدهكار انكار مىكرد فرمود : اگر نزد قاضى او را قسم دهد و او قسم ياد كند كه بدهكار نيست ، بعد از سوگند ديگر حقّ گرفتن چيزى را از او ندارد ، و اگر او را به سوگند واداشت حقّش ساقط مىشود و نمىتواند چيزى از او بستاند و چنانچه او را بىقسم رها كند و سوگندش ندهد حقّ او برجايش باقى است .\r\nشرح : « جملهء وسط ( و اگر او را به سوگند واداشت - الى - از او بستاند ) تكرارى است و در تهذيب و كافى نيست و معنى محصّلى جز جملهء سابق ندارد » .\r\n3696 - سليمان بن خالد گويد : از امام صادق عليه السّلام پرسيدم : مردى مالى از من نزد اوست ولى انكار مىكند ، سوگندش دادم ، قسم ياد كرد ، تا اينكه مالى\r\n","description":"","footnote":"","page_name":" 247 ","page_number":247},
  {"content":"\r\nاز وى به دست من افتاده است ، آيا مىتوانم آن را به جاى مال خود تصرّف كنم و مانند او قسم ياد نمايم ؟ فرمود : اگر او به تو خيانت كرده است تو به او خيانت مكن و در آنچه عيبش مىكردى خود نيز وارد مشو .\r\nشرح : « اين خبر دلالت دارد كه پس از سوگند حقّ تقاص ساقط مىشود و مشهور ميان فقها هم همين است » .\r\n3697 - معاوية بن عمّار گويد : به امام صادق عليه السّلام عرض كردم : من حقّ مالى بر عهدهء شخصى دارم و او حقّ مرا انكار مىكند ، سپس مالى نزد من به وديعه مىنهد آيا من حقّ دارم از آن وديعه مال خود را تقاص كنم ؟ فرمود : نه ، اين خيانت است .\r\nشرح : « شايد اين پس از قسم دادن باشد ، يا اينكه مكروه ؛ و مشهور بين علماء ما جواز است و اخبارى هم در كتاب تهذيب و استبصار راجع به جواز هست . و جمع ميان اخبار مختلف را چنين كرده‌اند كه در امانت شرعيّه حقّ تقاص هست و در امانت تمليكيّه نيست ، و فرقش آنست كه امانت شرعيّه مالى است از ديگرى كه بدون اختيار و اجازهء او در تصرّف انسان آمده باشد ، و در امانت تمليكيّه صاحب مال به اختيار خود ، انسان را بر مال خود مسلَّط ساخته است مثلا به اختيار خودش مالش را نزد شخصى امانت نهاده است . و در قسم اوّل حقّ تقاص هست و در قسم دوم نيست و تنها يك مورد است كه شيخ طوسى - عليه الرّحمه - در تهذيب از شهاب بن عبد ربّه از امام عليه السّلام نقل مىكند كه تقاص را در امانت تمليكيّه نيز جائز مىداند . و بدين سبب اخبار مخالف را حمل بر كراهت كرده‌اند » .\r\n3698 - زيد شحّام گويد : امام صادق عليه السّلام به من فرمود : اگر كسى تو\r\n","description":"","footnote":"","page_name":" 248 ","page_number":248},
  {"content":"\r\nرا امين دانست و امانتى به تو سپرد به وى باز ده ، و اگر كسى با تو خيانت ورزيد ، تو به او خيانت مكن .\r\n3699 - سيف بن عميره از ابو بكر حضرمى روايت كرده كه گفت : به امام صادق عليه السّلام عرض كردم : مردى مالى بر عهدهء ديگرى دارد و آن شخص دين را انكار كرده و مال را از او برده است ، پس از چندى مالى از منكر نزد طلبكار آمده همانند آنچه از وى برده است ، آيا مىتواند آن را به جاى مال خويش تصاحب نمايد ؟\r\nفرمود : آرى ، و بگويد : « خداوندا ، من اين مال را بجاى مال خودم كه او از من گرفته بود صاحب مىشوم » .\r\nشرح : « مورد اين خبر امانت شرعيّه است » .\r\n3700 - و در خبر ديگرى يونس بن عبد الرّحمن از ابو بكر حضرمى همانند اين خبر را روايت كرده ، با اين تفاوت كه گفته است : بگويد : « خداوندا ، آنچه برگرفتم از روى خيانت و ستم برنگرفتم ، بلكه آن را به جاى حقّى كه داشتم برداشتم » .\r\n3701 - و در خبر ديگرى آمده كه اگر تقاصكننده را سوگند داد ، پس از اينكه اين كلمات را گفت جايز است كه به انكار ، قسم ياد كند . ( يعنى قسم بخورد\r\n","description":"","footnote":"","page_name":" 249 ","page_number":249},
  {"content":"\r\nكه من مالى به فلان شخص بدهكار نيستم ) .\r\nمصنّف اين كتاب - رحمه الله - گويد : اين اخبار در معنى هماهنگ است و اختلافى ندارد ، و آن چنين است كه هر گاه او را سوگند داد و طرف مدّعى عليه سوگند ياد كرد ديگر حقّ ندارد ، از او چيزى بستاند . چرا كه :\r\n3702 - رسول خدا صلَّى الله عليه و آله فرمود : « هر كس به خدا سوگند ياد كرد از او بپذيريد ، و هر كس براى او سوگند ياد كردند پس راضى شود و اگر راضى نشود ، با خداوند كارى نخواهد داشت » .\r\nو اگر منكر خود بدون اينكه مدّعى او را قسم دهد سوگند خورد ، و بعد مدّعى طلبكارى كرد يا مال را از او گرفت يا به طور امانت شرعى مالى از وى نزد مدّعى آيد اينها هيچ كدام در نهى داخل نيست و مىتواند انجام دهد ، و همچنين اگر منكر امانتى نزد مدّعى بنهد مدّعى حقّ ندارد از آن چيزى بردارد زيرا آن امانت تمليكى است و او خود وى را امين دانسته و نزد او نهاده است پس جايز نيست كه به دو خيانت كند آن طورى كه طرف مقابلش به دو خيانت كرد ، و هر گاه بر مالش او را سوگند ندهد و خود منكر هم به اختيار خود مال را به امانت نزد او ننهد و به طور غير اختيارى از جانب آن\r\n","description":"","footnote":"","page_name":" 250 ","page_number":250},
  {"content":"\r\nشخص مالى نزد وى امانت گذارده شود يا به تصرّف او درآيد پس جايز است حقّ خود را از آن تقاص نمايد بعد از آنكه آن كلام را كه امام در روايت حضرمى فرمود او بر زبان آورد و بگويد ، و اين وجه جمع ميان اين اخبار است و لا حول و لا قوّة إلَّا با لله .\r\n3703 - داود بن زربى گويد : به امام هفتم عليه السّلام عرض كردم : من با جماعتى معامله دارم و چه بسا اتّفاق مىافتد كه شخصى را نزد من مىفرستند و از من كنيز يا چارپائى مىگيرند و مىبرند و باز پس نمىدهند ، سپس به عكس مالى از آنها نزد من مىآيد آيا از آن برگيرم به اندازه اى كه آنها از من برده‌اند ؟ فرمود : از آنها به همان اندازه كه از تو برگرفته‌اند برگير و اضافه نباشد .\r\n3704 - هذيل بن حيان برادر جعفر بن حنان صيرفى كه از اهل كوفه مىباشد گويد : به امام صادق عليه السّلام عرض كردم : من به جعفر برادرم مالى سپردم و او گاهى وجهى به من مىدهد كه من هزينهء زندگى مىكنم ، از آن به زيارت خانهء خدا مىروم و صدقه مىدهم و از پاره اى مردم كه نزد ما زندگى مىكنند ، پرسيده‌ام آنها گفته‌اند : اين عمل فاسد است و حلال نيست ، و من مىخواهم نظر شما را به كار بندم ، حضرت فرمود : آيا پيش از اينكه پول را به دو بدهى او چيزى به تو مىداد ؟\r\n","description":"","footnote":"","page_name":" 251 ","page_number":251},
  {"content":"\r\nعرض كردم : آرى ، فرمود : اشكالى ندارد از او بستان و بخور و بياشام و به حجّ برو و صدقه بده و چون به عراق رسيدى بگو جعفر بن محمّد اين فتوى را براى من داد .\r\nشرح : « اين خبر دلالت مىكند بر اينكه اگر در قرض شرط منفعت نباشد و منفعتى حاصل كند حلال است » .\r\n3705 - سماعه از امام صادق عليه السّلام سؤال كرد : مردى از كسى طلبكار است و بر او وارد مىشود آيا از طعام او مىتواند بخورد ؟ فرمود : آرى تا سه روز از طعامش استفاده كند و بعد از گذشتن سه روز ديگر چيزى نخورد .\r\n3706 - و امام صادق عليه السّلام در معنى آيهء شريفهء * ( لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ ) * نساء : 114 « ( خير در نجواى شما نيست مگر اينكه در امر به دادن صدقه يا احسان يا اصلاح ميان مردم باشد ) فرمود : مراد از معروف در آيه ، قرض الحسن است .\r\n3707 - صباح بن سيابه گويد : به امام صادق عليه السّلام عرض كردم كه عبد الله بن أبى يعفور مرا دستور داده است كه از شما سؤال كنم و گفته است : « ما گاهى از اوقات از همسايه ها نان قرض مىكنيم و كوچكتر يا بزرگتر پس مىدهيم حكم\r\n","description":"","footnote":"","page_name":" 252 ","page_number":252},
  {"content":"\r\nآن چيست ؟ « در پاسخ فرمود : ما خود گردو به قرض مىستانيم شصت عدد و هفتاد عدد و در آن كوچك هست و بزرگ نيز هست ، عيبى ندارد .\r\n3708 - و امام باقر عليه السّلام فرمود : هر كس قرض الحسن بدهد و مدّت را تا وقتى كه قرضگيرنده امكان پرداخت پيدا كند قرار دهد ، مال او حكم زكات را از حيث ثواب دارد و خود مورد درود فرشتگان است تا زمانى كه آن را باز پس گيرد .\r\n3709 - سكونى از امام صادق از پدرش عليهما السّلام روايت كرده كه آن حضرت فرموده است : هر گاه در ذمّهء شخص دينى مدّت دار باشد و از دنيا برود مدّت ساقط مىشود و بايد بدون انتظار سرآمدن مدّت ، دين را ادا كنند .\r\n3710 - ( در روايت ابى بصير آمده كه ) امام صادق عليه السّلام فرمود : چون شخص مديون از دنيا رود ، طلبكارى و بدهى مدّت دارش هر دو سر مىرسد يعنى بمجرّد فوت مدّت و وعدهء هر دو دين و طلب حال مىشود .\r\nشرح : « فقهاى عظام راجع به ديونش اتّفاق دارند ولى در مطالباتش كه مدّت دارد اختلاف كرده‌اند پاره اى به اين نوع روايت عمل كرده‌اند يعنى مدّت دين و طلب هر دو را گويند سر مىرسد ، و پاره اى فقط دين مدّتدار را گويند سر مىرسد نه مطالبات را » .\r\n3711 - حسن بن صالح بن حىّ گويد حضرت صادق عليه السّلام در مورد\r\n","description":"","footnote":"","page_name":" 253 ","page_number":253},
  {"content":"\r\nمردى كه مديون بوده و از دنيا رفته است و شخصى ضامن دين او مىشود ، فرمود : اگر طلبكاران راضى شدند ذمّهء ميّت برى خواهد شد .\r\n3712 - حسن بن خنيس گويد : به امام صادق عليه السّلام عرض كردم :\r\nكه عبد الرّحمن بن سيابه از مردى طلبى داشت و آن مرد جان سپرد و ما با عبد الرّحمن گفتگو كرديم كه از طلبش صرف نظر كند و متوفّى را ببخشد ، وى امتناع ورزيد ، امام فرمود : اى واى مگر نمىداند اگر بر او ببخشد به هر درهمى ده درهم عوض خواهد گرفت و اگر بر او نبخشد در مقابل هر درهم بيش از يك درهم حقّ او نيست .\r\n3713 - سكونى از امام صادق از پدرش از پدرانش عليهم السّلام نقل كرده كه مردى نزد امير مؤمنان عليه السّلام آمد و عرض كرد من مالى بدست آورده‌ام كه در راه طلبش چشم روى هم نهاده و از هر طريق چه حلال و چه حرام اقدام كرده‌ام و اكنون مىخواهم توبه كنم حلال و حرامش را هم نمىشناسم زيرا نزد من بهم آميخته است چه كنم ؟ امير مؤمنان عليه السّلام فرمود : خمس آن را خارج كن ، زيرا خداوند عزيز به خمس از مال انسان راضى شده و باقى مال بر تو حلال خواهد بود .\r\n","description":"","footnote":"","page_name":" 254 ","page_number":254},
  {"content":"\r\nشرح : « اخراج خمس در صورتى كه مقدار حرام معيّن نباشد يا كمتر باشد صحيح است و إلَّا بايد آنقدر بپردازد تا يقين كند كه آن مقدار حرام را پرداخته است » .\r\n3714 - وهب بن وهب از امام ششم از پدرش عليهما السّلام روايت كرده كه فرمود : على عليه السّلام در مورد مردى كه فوت كرده بود و بازماندگانى داشت و يكى از آنها اقرار كرده بود كه پدرش يعنى متوفّى فلان مقدار به كسى مديون است ، امير مؤمنان عليه السّلام وى را به اندازهء سهمش از دين در ميراث ملزم ساخت و از او كم گذاشت و همهء دين را از سهم ميراث او كم نفرمود ، و اگر دو تن از ورثه كه عادل باشند اقرار كنند كه ميّت مديون است ، شهادت محسوب مىشود و دين را از همهء ميراث كم مىكنند ، و اگر عادل نبودند فقط از نصيب خود ايشان به مقدارى كه سهمشان است كم مىشود ، و همچنين اگر بعضى از ميراثخواران اقرار به بودن برادرى يا بودن خواهرى كند سهم آن برادر يا خواهر به نسبت از سهم او كم مىشود ، و امير المؤمنين عليه السّلام فرمود : هر كس اقرار كند كه فلان شخص برادر من است در مال او شريك مىشود امّا نسب بدان ثابت نمىشود ، و اگر دو تن اقرار كنند باز آن شخص مدّعى له شريك در مال مىشود مگر اينكه آن دو تن شاهد عادل باشند آن وقت نسبش ثابت و در سهام با همهء ورثه شريك خواهد بود و مانند ديگر ورثهء با او رفتار خواهد شد .\r\n","description":"","footnote":"","page_name":" 255 ","page_number":255},
  {"content":"\r\n3715 - از ابراهيم بن هاشم روايت است كه گفت : محمّد بن أبى عمير - رضى الله عنه - مردى بزّاز بود و ثروتش به سببى از دست رفت و نيازمند گرديد و از مردى ده هزار درهم طلب داشت . مرد بدهكار كه از وضع او اطَّلاع يافت خانهء مسكونى خود را به ده هزار درهم فروخت و مال را به در خانهء أبو عمير آورد ، محمّد بن أبى عمير بيرون آمد و مال را ديد و پرسيد : اين چيست ؟ گفت : اين مالى است كه از من ميخواستى . محمّد گفت : اين را از كجا آورده اى ؟ آيا به ارث به تو رسيده ؟ گفت :\r\nنه ، پرسيد : كسى به تو بخشيده ؟ گفت : نه ، پرسيد : مزرعه اى داشتى و فروختى ؟\r\nگفت : نه ، پرسيد : پس از كجاست ؟ گفت : خانه اى داشتم كه در آن زندگى مىكردم آن را فروختم كه دينم را ادا كنم ، محمّد بن أبى عمير سر برآورد و گفت : ذريح محاربى از امام صادق عليه السّلام مرا حديث كرد كه : « كسى را براى دين از محلَّى كه به دنيا آمده بيرون نمىكنند » اين پول را برگير من بدان نياز ندارم ، و به خدا سوگند كه اكنون در اين حال من نياز به يك درهم دارم ولى از اين پول يك درهم هم وارد منزلم نخواهد شد .\r\n","description":"","footnote":"","page_name":" 256 ","page_number":256},
  {"content":"\r\nو استاد ما محمّد بن حسن بن وليد - رضى الله عنه - روايت كرده كه اگر خانه اش وسيع بود چنان كه در قسمتى از آن مىتوانست زندگى كند بر او واجب است كه در همان قسمت منزل زندگى كند و باقى را بفروشد و دين خود را ادا كند . و همچنين اگر مىتوانست در خانه اى كوچكتر از آن زندگى كند آن را بفروشد و خانهء كوچكترى را خريدارى كند و با باقيماندهء آن دين خود را ادا نمايد .\r\n3716 - و يونس بن عبد الرّحمن به حضرت رضا عليه السّلام طىّ نامه اى نوشت : من بر عهدهء شخصى ده درهم دارم يعنى ده درهم از شخصى طلبكارم و دولت درهمهايى كه وى به من بدهكار است اكنون غير قانونى اعلام كرده و خود درهمهايى بهتر از آنها سكَّه زده و رايج ساخته و در آن درهمهاى اوّليّه نسبت به اين سكَّه هاى جديد نقصهايى هست ، تكليف آن مرد چيست ؟ آيا بر عهدهء او همان درهمهاى سابق از كار افتاده است كه دولت ساقط اعلام كرده يا اين دراهمى كه جديدا دولت رواج داده مىباشد ؟ آن حضرت در جواب مرقوم فرمود : تو همان درهمهاى از كار افتاده را طلب خواهى داشت .\r\nمصنّف كتاب - رحمه الله - گويد : استاد ما محمّد بن حسن حديثى نقل\r\n","description":"","footnote":"","page_name":" 257 ","page_number":257},
  {"content":"\r\nمىكرد كه درهمهاى جديد كه دولت رواج داده را طلبكار است .\r\nو اين دو خبر ، هم آنكه از يونس بن عبد الرّحمن نقل كرديم و هم اينكه از محمّد ابن حسن نقل شد با هم موافقند و فرقى نمىكند ، اگر پولى به وزن معلوم و مشخّص طلبكار است بايد همان كه طلبكار است بستاند ، و اگر نه ، پول رايج و معروف كه در دست مردم مىگردد طلبكار مىباشد و بايد هر زمان پول رايج همان زمان را بستاند .\r\nشرح : « اين حكم در صورتيست كه پول نقدى و سكَّه باشد يعنى پول مسكوك طلا يا نقره ، امّا اگر اسكناس بود چون قيمت اسكناس اعتباريست و از روى همان پولهاى مسكوك بدان اعتبار داده‌اند در حدود اعتبارش به حساب مىآيد . به اين معنى كه قدرت خريد آن اسكناسها نسبت به طلا و يا نقرهء مسكوك چقدر است ؟ كه اگر آن اسكناس ساقط اعلام شد از اسكناسهاى جديد به اندازهء اعتبار اسكناس قديم كه بدهكار يا طلبكار بوده حساب مىكنند و بدهى را مىپردازند و يا طلب را مىستانند ، يعنى هنگامى كه يك سكهء طلا معادل يك اسكناس ده تومانى بوده و كسى به ديگرى ده تومان يعنى يك اسكناس ده تومانى بدهكار بوده است هر وقت آن اسكناسها از اعتبار افتاد و شخص خواست بدهى خود را بپردازد بايد آن مقدار بدهد كه بتوان با آن يك سكَّه تهيّه كرد و اگر بيشتر دهد ربا محسوب مىشود و چنانچه كمتر بپردازد بدهكار خواهد بود پس در نقدين وزن و در اسكناس اعتبار و ميزان آن شرط است » .\r\n\r\n( تجارت و آداب آن و اهميّت و احكامش )\r\n3717 - امام صادق عليه السّلام فرمود : تجارت ( داد و ستد ) عقل را مىافزايد .\r\nشرح : « مراد از عقل در اينجا ، عقل معاش است » .\r\n","description":"","footnote":"","page_name":" 258 ","page_number":258},
  {"content":"\r\n3718 - و نيز آن حضرت عليه السّلام فرمود : ترك تجارت و داد و ستد با مردم عقل را مىبرد . ( و بنا به روايتى كه در كافى است « عقل را كم مىكند » ) .\r\n3719 - معلَّى بن خنيس گويد : امام صادق عليه السّلام مرا ديد كه سر وقت به بازار نرفته‌ام و دير به كار و كسب مىپردازم ، به من فرمود : از فردا صبح زود به كارى كه عزّتت در آنست برو .\r\n3720 - روح بن عبد الرّحيم از امام صادق عليه السّلام در مورد آيهء شريفه كه خداوند مىفرمايد : * ( رِجالٌ لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله ) * نور : 36 » . مردانى كه كار و تجارت آنها را از ياد خدا غافل نمىسازد ) فرمود : « اينها تاجر بودند و هنگام نماز تجارت را رها كرده آهنگ نماز مىكردند و بسوى آن گام برمىداشتند و البتّه اينان ثوابشان از كسانى كه به كار مشغول نيستند و به نماز حاضر مىشوند بيشتر است » .\r\n3721 - على بن عبد العزيز گويد : امام صادق عليه السّلام از من سؤال فرمود :\r\nعمر بن مسلم چه مىكند ؟ عرض كردم فدايت شوم به عبادت رو كرده و دست از كسب و كار كشيده است ، فرمود : اى واى ! آيا نمىداند كسى كه كار را رها كند\r\n","description":"","footnote":"","page_name":" 259 ","page_number":259},
  {"content":"\r\nهيچ دعائى از او به اجابت نمىرسد ، بعد فرمود : جماعتى از اصحاب رسول خدا صلَّى الله عليه و آله هنگامى كه آيهء شريفهء * ( وَمَنْ يَتَّقِ الله يَجْعَلْ لَه مَخْرَجاً ) * - الخ « نازل شد مغازه هاى خود را بستند و در مسجد به عبادت رو آوردند و با خود مىگفتند كه خداوند ما را كفايت كرد ، و اين موضوع به گوش رسول خدا صلَّى الله عليه و آله رسيد نزد آنها فرستاد و پرسيد چه چيز شما را بدين كار كه كرده‌ايد واداشت ؟ گفتند : يا رسول الله خداوند خود روزى ما را تكفّل فرموده لذا ما به عبادت و پرستش او رو كرده‌ايم ، فرمود : براستى كه هر كس چنين كند دعايش را خداوند اجابت نفرمايد ، بر شما باد كه طلب روزى كنيد و به كار و حرفه اى بپردازيد ، سپس فرمود : من دشمن دارم آن كس را كه كار را ترك كند و دهان به روى آسمان بگشايد و بگويد : خداوندا ، مرا روزى ده ، و كوشش را رها كند .\r\n3722 - امير مؤمنان عليه السّلام فرمود : به كسب بپردازيد خداوند به شما بركت عنايت فرمايد ، براستى كه من از رسول خدا ( ص ) شنيدم كه مىفرمود : روزى ده بخش است ، نه بخش آن در تجارت است و يك بخش در غير آن .\r\n3723 - و نيز امير مؤمنان عليه السّلام فرمود : به تجارت اقدام كنيد زيرا بىنيازى از مردم در آن خواهد بود .\r\n","description":"","footnote":"","page_name":" 260 ","page_number":260},
  {"content":"\r\n3724 - امام صادق عليه السّلام فرمود : تجارت را ترك مكنيد كه خوار و بىمقدار خواهيد گشت ، و به تجارت بپردازيد تا خداوند شما را بركت عنايت فرمايد . و اين خبر را شريف بن سابق تفليسى از فضل بن أبى قرّهء سمندى روايت كرده است .\r\n3725 - و امير مؤمنان عليه السّلام فرمود : هر كس بدون اينكه احكام شرعى تجارت را بداند به تجارت مشغول شود در ربا فرو رود و باز فرو رود ( يعنى پياپى گرفتار شود ) پس به داد و ستد در بازار ننشيند مگر كسى كه خريد و فروش را بداند ( يعنى احكام آن را ) .\r\n3726 - و امير المؤمنين عليه السّلام در ايّام خلافت در كوفه هر روز اوّل صبح به بازار مىرفت و گذر به گذر سركشى مىكرد و تازيانه اى همراه داشت كه داراى دو سر بود و به آن سبيبه مىگفتند ، و بر سر هر رهگذرى مىايستاد و فرياد مىزد اى جماعت تجّار قبل از هر چيز از خداوند طلب خير كنيد ، و بركت را در سهل المعامله بودن جوئيد ، و با روى خوش و زبان نرم و حسن خلق با مشتريان و مراجعه كنندگان روبرو شويد ، و خود را با بردبارى بيارائيد و از ستم دورى كنيد ، و با مظلومين انصاف داشته باشيد ( يعنى خود را به جاى آنان تصوّر كنيد ) و به ربا نزديك نشويد ، كيل و وزن را\r\n","description":"","footnote":"","page_name":" 261 ","page_number":261},
  {"content":"\r\nايفا كنيد ( يعنى تمام و كامل بدهيد ) و حقّ كسى را كم نداده ، در زمين فساد راه نياندازيد ، فرمود : پس همين طور در همهء بازارها مىگشت و مىگفت : تا هنگامى كه به دار الخلافه بازگردد و به كار مردم رسيدگى نمايد .\r\n3727 - رسول خدا صلَّى الله عليه و آله فرمود : هر كس خريد و فروش مىكند بايد پنج امر را در نظر بگيرد و مواظب باشد تا به و بال آن مبتلا نگردد و إلَّا نه بخرد و نه بفروشد ، ربا ، سوگند ، پنهان نمودن عيب متاع ، مدح متاع هنگام فروش ، و پست كردن آن هنگام خريد .\r\n3728 - و رسول خدا صلَّى الله عليه و آله فرمود : اى جماعت تجّار سرهاى خود را بالا كنيد ، راه براى شما آشكار شد ، روز رستاخيز مبعوث خواهيد شد در حالى كه از گناهكاران باشيد مگر آنكه در گفتار راستى به خرج دهيد .\r\n3729 - و رسول خدا صلَّى الله عليه و آله فرمود : تاجر فاجر و گناهكار است و گناهكار در آتش است ، مگر آن تاجرى كه به حقّ بستاند و به حقّ باز پردازد . ( در خريد و فروش رعايت امر خداوند را بنمايد و خدا را در نظر داشته باشد ) .\r\n3730 - و نيز فرمود : اى مردم تاجر ، اموال خويش را با صدقه دادن به\r\n","description":"","footnote":"","page_name":" 262 ","page_number":262},
  {"content":"\r\nمستمندان محفوظ داشته و بيمه كنيد ، تا گناهان شما بخشوده شود و آن گناهان كه به سبب قسمها و سوگندهائى كه مىخوريد خداوند ببخشد و تجارتتان بر شما پاك و گوارا باشد .\r\n3731 - اصبغ بن نباته گويد : امير مؤمنان عليه السّلام بر فراز منبر مىفرمود :\r\nاى گروه تجّار : اوّل ياد گرفتن احكام معاملات ، بعد تجارت - دو بار اين جمله را تكرار كرد - بعد فرمود : به خدا سوگند كه ريا در اين امّت از صداى پاى مورچه كه روى سنگ سخت راه برود پنهانتر است ، اموال خود را با پرداخت صدقه و زكات بيمه و حفظ كنيد بعد فرمود : تاجر فاجر است و فاجر در آتش ، مگر آن كس كه به حقّ بستاند و به حقّ باز دهد .\r\n3732 - حسين بن منذر گويد : به امام صادق عليه السّلام عرض كردم :\r\nزوجه‌ام مالى به من سپرده است كه با آن هر كار كه مىخواهم انجام دهم و من از آن مال كنيزى خريدارى كرده‌ام آيا مىتوانم با او همبستر شوم ؟ فرمود : نه ، زيرا او مال را به تو بخشيده كه به روشنى چشم او به كار بندى و تو قصد دارى كه چشم او را بسوزانى و تاريك كنى ؟\r\nشرح : « فقهاى عظام در صورتى كه زن مالى به شوهر بخشد مكروه مىدانند كه از آن مال مرد كنيزى براى خود خريدارى كند ، زيرا از قرينه معلوم است كه وجه\r\n","description":"","footnote":"","page_name":" 263 ","page_number":263},
  {"content":"\r\nرا براى غير اين كار به شوهر بخشيده است و عدم جواز أظهر است » .\r\n3733 - ميسّر بن عبد العزيز كه از اصحاب امام باقر و امام صادق عليهما السّلام است گويد : به امام صادق عليه السّلام عرض كردم مردى به من مراجعه كرده و مىگويد : براى من فلان متاع را تهيّه كن و من خود آن متاع را بهتر از آنچه در بازار هست موجود دارم ، مىتوانم همان را بفروشم ؟ فرمود : اگر مىدانى كه وى ترا متّهم نمىكند كه به او گران فروختى مانعى ندارد كه متاع خود را به دو بدهى ، و امّا اگر هراس آن دارى كه ترا متّهم نمايد از بازار برايش تهيّه كن .\r\n3734 - اسماعيل سكونى از امام ششم از پدرش عليهما السّلام روايت كرده كه آن حضرت فرمود : خداوند متعال بر بعضى از پيامبرانش پيام فرستاد كه با شخص كريم كرامت نما ، و با شخص جوانمرد با جوانمردى رفتار كن ، و با شخص بخيل همانند خودش ، و از شخص تندخو رو گردان .\r\n3735 - و امير المؤمنين عليه السّلام فرمود : از رسول خدا صلَّى الله عليه و آله شنيدم مىفرمود : جوانمردى و بخشندگى قسمتى از ربح است . و اين را به كسى كه متاعى مىفروخت سفارش فرمود .\r\nشرح : « مراد آنست كه در معاملات انسان بايد در قيمت سهل گير بوده و با\r\n","description":"","footnote":"","page_name":" 264 ","page_number":264},
  {"content":"\r\nفتوّت و مردانگى داد و ستد نمايد كه اين خود سود است » .\r\n3736 - و على عليه السّلام بر دختركى گذر كرد كه از قصّاب گوشت مىخريد و از او مىخواست كه بر آن بيفزايد ، امير المؤمنين عليه السّلام فرمود : برايش بيفزا زيرا اين بركتش بيشتر خواهد بود .\r\n3737 - و رسول خدا صلَّى الله عليه و آله فرمود : خداوند متعال بنده اى را دوست دارد كه در معاملاتش سهلگير باشد . در فروش آسان گيرد ، در خريد آسان گيرد ، و در پرداخت و دريافتش نيز آسان بگيرد .\r\n3738 - و امام صادق عليه السّلام فرمود : هر مسلمانى كه معامله اى كرده باشد و طرف معامله از آن منصرف شده متاع را پس دهد ، او بپذيرد و معامله را فسخ نمايد خداوند از گناهان و خطاهاى او در روز رستاخيز در خواهد گذشت .\r\n3739 - و امير مؤمنان عليه السّلام فرمود : رسول خدا صلَّى الله عليه و آله به مردى گذشت كه متاعى براى فروش آورده بود به او فرمود : بر تو باد به اوّلين بازار ( يعنى مواظب باش اوّلين مشتريت را ردّ نكنى ) .\r\n3740 - و نيز آن حضرت عليه السّلام فرمود : صاحب متاع سزاوارتر است به تعيين قيمت كالايش .\r\n","description":"","footnote":"","page_name":" 265 ","page_number":265},
  {"content":"\r\n3741 - و رسول خدا صلَّى الله عليه و آله ما بين سپيدهء صبح تا طلوع آفتاب خريد و فروش را نهى فرموده است .\r\nشرح : « اين نهى مورد خاص دارد و مطلق نيست و مراد مغازه داران و فروشندگان كالاهايى است كه زمان در آن دخيل نيست مانند بزّازان و لباس فروشان ، امّا سبزى فروشان كه بايد بعد از اذان صبح به ميدانهاى ميوه و سبزى مراجعه كرده ، موادّ مصرفى خود را تهيّه و خريدارى كنند و قبل از طلوع به شهر آورده در اختيار مصرفكننده قرار دهند ، يا نانوايان كه اينها از مورد نهى مستثنى مىباشند ، زيرا در شهرهاى بزرگ امكان ندارد با تعطيل خريد و فروش در زمان معيّن بين الطَّلوعين ادامهء زندگى داد . چنان كه مشاهده مىكنيم و مسلَّما رسول خدا صلَّى الله عليه و آله فرمانى نمىدهد كه امّتش در حرج افتد ، و از قرينه پيداست كه مراد فروشندگان كالاهايى است كه زمان دخالتى در آن ندارد نه مثل ارزاق عمومى كه توزيع و پخش آن ناگزير بايد در بين الطَّلوعين باشد » .\r\n3742 - و امام باقر عليه السّلام فرمود : با مشترى مماكسه كنيد ( يعنى قيمتى بگوئيد كه اگر او تخفيف خواست به دو تخفيف بدهيد ) ، زيرا اين دل را آسوده تر مىسازد و لو به قيمت زياد خريدارى كند ، زيرا آن كس كه در خريد و فروش مغبون شود نه كارش پسنديده است نه خود اجر ببرد .\r\n3743 - و آن حضرت فرمود : در خريد چهار چيز در قيمت گفتگو نكنيد :\r\nخريد گوسفند براى قربانى عيد ، و در خريد كفن ، و در خريد برده ، و در كرايه سوارى\r\n","description":"","footnote":"","page_name":" 266 ","page_number":266},
  {"content":"\r\nبراى رفتن به مكَّه .\r\nشرح : « در اين خبر معلومست كه به اصطلاح عوام چانه زدن در اين چند چيز منع شده است ، ولى خبرى هم رسيده كه دلالت دارد بر اينكه مراد از منع در اين خبر كراهت است نه نهى تحريمى و آن خبر سواده است كه گويد : ما جماعتى در سفر حجّ در منى بوديم و در آن سال گوسفند كم بود ، به حضرت صادق عليه السّلام برخورد كرديم كه در كنار گوسفندانى ايستاده بود و با صاحبانش سخت در بارهء قيمت گفتگو مىكرد ، و وقتى فارغ شد پرسيد : شايد شما بسيار تعجّب كرديد از اينكه در كم كردن قيمت مىكوشيدم ، گفتيم : آرى ، فرمود : مغبون نه كارش مورد پسند است نه اجرى برده است » .\r\n3744 - و امام علىّ بن الحسين عليهما السّلام به كارگزار خويش فرمود :\r\nهر گاه براى حجّ ما يحتاجى براى من تهيّه مىكنى آن را بخر ولى با فروشنده راجع به قيمت گفتگو مكن ( و به اصطلاح عاميانه چانه مزن ) و اين خبر را زياد بن مروان قندى از عبد الله بن سنان از امام صادق عليه السّلام نقل كرده است .\r\n\r\n( وفا و كم فروشى )\r\n3745 - ميسّر از حفص روايت كرد كه گفت : به حضرت صادق عليه السّلام عرض كردم : مردى قصدش اينست كه در كيل و وزن حق را ايفا نمايد ولى وقتى كيل مىكند درست انجام نمىدهد ، فرمود : اطرافيانش چه مىگويند ، گفت :\r\nعرض كردم : مىگويند حقّ را تمام نداد ، فرمود : او از كسانى است كه نبايد بدين كار\r\n","description":"","footnote":"","page_name":" 267 ","page_number":267},
  {"content":"\r\nگمارده شود .\r\n3746 - اسحاق بن عمّار گويد : امام صادق عليه السّلام فرمود : هر كس ترازو در اختيار گيرد و نيّتش اين باشد كه حقّ خوش را تمام بستاند ، برنمىگيرد مگر بيش از حقّش ، و هر كس در فكرش اين باشد كه مساوى دهد ، نمىدهد مگر ناقص .\r\nشرح : « مراد آنست كه بايد در هنگام گرفتن حقّ به كمتر از آنچه بايد بستاند بسنده كند و در وقت ايفاء به بيشتر از آنچه بايد بدهد عمل نمايد تا به حقّ و واقع رفتار كرده باشد .\r\n3747 - حمّاد بن بشير گويد : امام صادق عليه السّلام فرمود : در سنجش ميزان كسى حقّ را وفا نمىكند مگر اينكه شاهين كفهء ترازو به سمت خريدار مايل باشد .\r\n3748 - و در خبر ديگرى آمده كه پرداخت تمام و كامل نمىشود مگر اينكه ترازو بنفع خريدار زيادى نشان دهد .\r\n3749 - و از اسحاق بن عمّار روايت است كه گفت : به امام صادق عليه السّلام عرض كردم : من كيسهء پول را از دست طرف گرفته ، وزن مىكنم بعد كمكم آنها را ردّ مىكنم و گاهى چيزى اضافه مىماند ، چه كنم ؟ حضرت فرمود : در پرداخت به اين و آن درست دقّت كافى به عمل مىآورى ؟ گويد : عرض كردم : آرى ، فرمود : اشكال ندارد .\r\n","description":"","footnote":"","page_name":" 268 ","page_number":268},
  {"content":"\r\nشرح : « زيرا ممكن است دهندهء كيسهء خود براى ايفاء اندكى ترازو را چربانيده باشد و اين اضافه از آن جهت باشد » .\r\n\r\n[ بيعانه 
  ]\r\n3750 - وهب بن وهب از حضرت صادق از پدرش عليهما السّلام روايت كرده كه فرمود : امير مؤمنان عليه السّلام مىفرمود : بيعانه معنى ندارد جز اينكه بخشى از ثمن و قيمت مال باشد .\r\nشرح : « در عرف آن مردم چنين بوده كه بخاطر آنكه صاحب متاع جنس را نفروشد و براى مشترى نگه دارد مبلغى به فروشنده مىدادند كه اگر مشترى پسنديد وجه را بابت قيمت محسوب دارد و إلَّا پس دهد ، و امام عليه السّلام مىفرمايد اين الزامآور نيست چون معامله اى واقع نشده مگر اينكه جنس را خريدارى كرده باشد و مبلغى از ثمن را اداء كند تا بعدا بقيّه را پرداخته مال را تحويل بگيرد .\r\n\r\n( باب بازار و محلّ كسب و كار )\r\n3751 - امير مؤمنان عليه السّلام فرمود : مردى بياباننشين از بنى عامر نزد رسول خدا صلَّى الله عليه و آله آمد و از آن حضرت پرسيد : بدترين مكانهاى زمين كجاست و بهترين جايهاى آن كجا ؟ رسول خدا صلَّى الله عليه و آله فرمود : بدترين مكانهاى زمين محلهاى خريد و فروش اجناس و أمتعه است ، و آنجا ميدان مسابقهء\r\n","description":"","footnote":"","page_name":" 269 ","page_number":269},
  {"content":"\r\nابليس است ؛ هر بامداد با پرچم خويش حركت كرده تخت فرمانروائى خود را در سوق استوار مىكند و ذرارى خويش را به هر سو گسيل مىدارد و آنان از اين چند قسم خارج نيستند ، يا مأمور كاستن پيمانه هستند ، يا مأمور كمفروشى در ميزان و سنجش ، يا دزدى در ذرع پارچه و دروغزنى در وصف كالا و متاع و غيره و فرزندانش را سفارش مىكند و مىگويد : بر شما باد به آنكه پدرش مرده و شما پدرتان زنده است ( يعنى بنى آدم كه پدرشان مرده و شما كه پدرتان من هستم و اكنون زنده‌ام ) پس او را بفريبيد . و هر روزه همين كار اوست ، اوّلين كسى كه وارد بازار مىشود و آخرين كسى است كه از بازار خارج مىگردد ، سپس رسول خدا صلَّى الله عليه و آله فرمود : و بهترين مكانهاى زمين مساجد است ، و محبوبترين مردم نزد خداوند عزيز آن كس است كه زودتر از همه داخل مىشود و از همه ديرتر بيرون مىرود .\r\nشرح : « سوق و بازار هر كجا كه محلّ خريد و فروش است مىباشد و اختصاص به بازار معروف نزد ما ندارد و همهء مغازه داران بازارى هستند و همهء كسبهء خيابانها جزء اهل سوق محسوبند » .\r\n3752 - و امير المؤمنين عليه السّلام فرمود : بازار مسلمانان مانند مساجد آنان است ، پس هر كس بامداد به جايى كه صاحب معيّن نداشت سبقت گرفت او به آن مكان سزاوارتر است از ديگران تا شب سر رسد .\r\n\r\n( ثواب و أجر دعا در بازار )\r\n3752 - ابو بصير گويد : امام صادق عليه السّلام فرمود هر كس وارد بازار يا\r\n","description":"","footnote":"","page_name":" 270 ","page_number":270},
  {"content":"\r\nمسجد جماعتى شود و يك بار بگويد : « أشهد أن لا إله إلَّا الله وحده لا شريك له و الله اكبر كبيرا ، و الحمد لله كثيرا ، و سبحان الله بكرة و اصيلا ، و لا حول و لا قوّة إلَّا با لله العلىّ العظيم ، و صلَّى الله على محمّد و آله الطَّاهرين » براى او مطابق است با يك حجّ قبول شده .\r\nمعنى دعا : « اقرار مىكنم كه خدائى و معبودى نيست جز خداوند يكتا كه شريك و نظيرى براى او نيست ، و خداوند بزرگ است ، بس بزرگ و ستايش او را بجا مىآورم بسيار ، تنزيه او مىنمايم هر بامداد و شام ، و هيچ حركت و نيروئى نيست مگر به خداوند برترين و بزرگ . »\r\n3754 - ابو الفضل سدير صيرفى گويد : امام باقر عليه السّلام فرمود : اى أبا فضل آيا در بازار مكانى براى تو هست كه در آن بنشينى و با مردم به داد و ستد پردازى ؟ گويد : عرض كردم : آرى ، فرمود : بدان هيچ مردى نيست كه در بازار و مكان خود صبح را شام كند و آن هنگام كه در بازار پا مىنهد بگويد : « اللَّهمّ إني أسألك خيرها و خير أهلها ، و أعوذ بك من شرّها و شرّ أهلها » جز اينكه خداوند عزيز فرشتگانى را بر او گمارد كه او را محافظت كنند و مواظب او باشند تا به منزلش\r\n","description":"","footnote":"","page_name":" 271 ","page_number":271},
  {"content":"\r\nبازگردد پس به او گويد : من در اين روز ترا در پناه گرفتم از شرّ بازار و بازاريان ، و چون در جاى خود مىنشيند به هنگام جلوس بگويد : « أشهد أن لا إله إلَّا الله وحده لا شريك له ، و أشهد أنّ محمدا عبده و رسوله صلَّى الله عليه و آله ، اللَّهمّ إنّى اسألك من فضلك حلالا طيّبا ، و أعوذ بك من أن أظلم أو أظلم ، و أعوذ بك من صفقة خاسرة و يمين كاذبة » ( يعنى : اقرار مىكنم كه معبودى جز خداوند يكتا و يگانه نيست كه شريك براى او نيست ، و شهادت مىدهم كه محمّد بنده و فرستادهء اوست ، پروردگارا ، من از فضل و كرمت از تو روزى حلال و طيّب مىخواهم و پناه مىبرم به تو از اينكه ستم كنم يا مورد ستم واقع گردم ، و پناه مىبرم به تو از معاملهء زياندار و سوگند دروغ ) و چون اين را گفت ، فرشتهء پاسدار او گويد : بشارت باد ترا كه در اين روز كسى نصيبش از تو افزونتر نباشد و به زودى آنچه خداوند ترا نصيب فرموده فراوان و حلال و طيّب و با بركت به تو خواهد رسيد .\r\n3755 - و روايت شده كه هر كس در بازار خداوند را ياد كند يا در بازار ذكر خدا گويد ، خداوند گناهان او را بيامرزد به شمار فصيح و اعجمى كه در بازار است ، ( و مراد از فصيح آنچه سخن مىگويد است و مراد از أعجم آنچه سخن نمىگويد مىباشد ، يعنى زباندار و لال ) .\r\n3756 - و امام صادق عليه السّلام فرمود : هر كس خداوند را در بازار ياد\r\n","description":"","footnote":"","page_name":" 272 ","page_number":272},
  {"content":"\r\nكند خداوند به عدد أهل بازار گناهان او را بيامرزد .\r\n\r\n( دعائى كه هنگام خريد مال التّجاره بايد كرد )\r\n3757 - محمّد بن مسلم از يكى از دو امام صادق و امام باقر عليهما السّلام روايت كرده كه مىفرمود : هر گاه متاعى خريدارى كردى ، سه بار « الله اكبر » بگوى ، سپس بگو : « اللَّهم إني اشتريته ألتمس فيه من خيرك فاجعل لي فيه خيرا ، اللَّهمّ إنّى اشتريته ألتمس فيه من فضلك فاجعل لي فيه فضلا ، اللَّهمّ إني اشتريته ألتمس فيه من رزقك فاجعل لي فيه رزقا » سپس هر يك از اين دعاها را سه بار تكرار كن .\r\nمعنى دعا : پروردگارا من اين متاع را خريده‌ام و از خير تو در آن مىطلبم ، خداوندا من اين مال را خريدارى كرده‌ام و از فضل تو در آن مىطلبم پس براى من در آن ربحى قرار ده ، خدايا من اين مال را خريده‌ام و در آن از رزق و روزى تو مىطلبم پس براى من در اين مال روزى قرار ده .\r\n3758 - و حضرت رضا عليه السّلام بر متاع مىنوشت : « بركت باد ما را در اين » .\r\n\r\n( دعا هنگام خريدن حيوان )\r\n3759 - عمر بن ابراهيم گويد : امام هفتم عليه السّلام فرمود : هر كس\r\n","description":"","footnote":"","page_name":" 273 ","page_number":273},
  {"content":"\r\nچهارپائى را خريدارى كرد ، در جانب چپش بايستد و موى پيشانى آن حيوان را به دست بگيرد و بر سرش فاتحة الكتاب را قراءت كند و * ( قُلْ هُوَ الله أَحَدٌ ) * ، و * ( قُلْ أَعُوذُ بِرَبِّ النَّاسِ ) * ، و * ( قُلْ أَعُوذُ بِرَبِّ الْفَلَقِ ) * ، و همچنين آخر سورهء حشر و آخر سورهء بنى اسرائيل * ( قُلِ ادْعُوا الله أَوِ ادْعُوا الرَّحْمنَ ) * و آية الكرسى را نيز قرائت نمايد و چون چنين كند پس اين موجب محفوظ بودن آن حيوان از آفتهاست .\r\nشرح : « آخر سورهء حشر سه آيهء مباركه است كه ابتدا مىشود به : * ( هُوَ الله الَّذِي لا إِله إِلَّا هُوَ ) * - تا قوله - و * ( هُوَ الْعَزِيزُ الْحَكِيمُ ) *\r\n3760 - ثعلبة بن ميمون گويد : امام صادق عليه السّلام فرمود : چون كنيزى خريدارى كردى دعا كن و بگو : « اللَّهمّ إنّي أستشيرك و أستخيرك » « خداوندا با تو مشورت مىكنم و از تو خير مىخواهم » . و هر گاه چهارپائى يا گوسفند و گاوى خريدى دعا كن و بگو : « اللَّهمّ قدّر لي أطولهّنّ حياة و أكثرهنّ منفعة و خيرهنّ عاقبة » « خداوندا مقدّر فرما كه عمرش از همه طولانىتر و منفعتش از همه بيشتر و عاقبتش از همه نيكوتر باشد » .\r\n\r\n( معاملهء حيوان و شرط و اختيار در آن )\r\n3761 - امام صادق عليه السّلام فرمود : خريدار حيوان تا سه روز حقّ فسخ\r\n","description":"","footnote":"","page_name":" 274 ","page_number":274},
  {"content":"\r\nدارد ، چه شرط بنمايد و چه شرط ننمايد .\r\n3762 - و نيز فرمود : هر كس از ديگرى متاعى خريد هر دو اختيار فسخ دارند تا از يك ديگر جدا شوند ، و چون جدا گشتند بيع لازم مىشود و حقّ فسخ ساقط مىگردد .\r\nشرح : « در اصطلاح فقها اين را خيار مجلس گويند » .\r\n3763 - و نيز آن حضرت عليه السّلام در مورد اينكه اگر مردى از ديگرى برده اى يا حيوانى بخرد و شرط كند يك روز يا دو روز اختيار فسخ داشته باشد ، پس برده بميرد يا حيوان سقط شود يا آفتى بدان برسد ضامنش كه خواهد بود ؟ فرمود :\r\nخريدار ضمانى ندارد تا مدّت شرط تمام شود و مال به مالكيّت مستقرّ از آن او گردد .\r\nشرح : « زيرا قبل از اين معنى در مدّت شرط ، مالكيّتش متزلزل بوده است » .\r\n3764 - و اسحاق بن عمّار از حضرت كاظم عليه السّلام روايت كرده كه فرمود : هر كس متاعى را بخرد ( و مالك شود ولى نه ثمن را بپردازد و نه جنس را تحويل بگيرد ) و برود و باز نگردد ، تا سه روز ، از آن اوست و پس از آن بايع در فروش آزاد است .\r\n3765 - و عبد الله بن سنان گويد : امام صادق عليه السّلام فرمود :\r\n","description":"","footnote":"","page_name":" 275 ","page_number":275},
  {"content":"\r\nمسلمانان به شرطهايى كه ( در معاملات عقدى ) مىكنند لا جرم پاىبند هستند مگر شرطى كه با كتاب خداوند عزيز سازگار نيست كه آن جايز نمىباشد .\r\n3766 - زرارة گويد به امام باقر عليه السّلام عرض كردم : شخصى از ديگرى متاعى را مىخرد ، سپس نزد او باقى مىگذارد و مىگويد : باشد تا قيمتش را آورده ، آن را ببرم ، حكمش چيست ؟ فرمود : اگر تا سه روز بازگشت و به وعده اش عمل نمود فبها ، و إلَّا حقّى نسبت به مال ندارد .\r\n3767 - و در روايتى ديگر از ابن فضّال از حسن بن على بن رباط از زراره يا از ديگرى كه نام نبرده است از امام صادق عليه السّلام نقل كرده كه فرمود : اگر در بيع حيوان ، حيوان تا قبل از سه روز آسيب ديد ، از آن فروشنده مىباشد .\r\nو هر كس كنيزى خريدارى كند و به فروشنده بگويد : من وجه آن را مىآورم و آن را تصرّف مىكنم و برود ، تا يك ماه مهلت دارد و پس از گذشتن يك ماه حقّى به كنيز ندارد .\r\nو ضمان در اجناسى كه يك روزه فاسد مىشود مثل سبزيجات و تره بار و\r\n","description":"","footnote":"","page_name":" 276 ","page_number":276},
  {"content":"\r\nميوه ها يك صبح تا شام است ( يعنى ضمان فروشنده ) .\r\nشرح : « منظور اينست كه چيزهايى كه فاسد مىشود اگر انسان بخرد و نزد فروشنده گذارد كه بعدا قيمتش را بدهد و جنس را ببرد ، فروشنده بيش از يك روز ضامن نگهدارى آن نيست » .\r\n\r\n( جداگشتنى كه موجب سقوط خيار است ) ، با بدن است يا به گفتار\r\n3768 - حلبى گويد : امام صادق عليه السّلام فرمود : پدرم عليه السّلام زمينى خريدارى كرد كه به آن عريض مىگفتند و هنگامى كه بيع خاتمه يافت و مسجّل شد برخاسته ، بيرون رفت ، عرض كردم پدر جان در برخاستن شتاب كردى ؟ فرمود :\r\nپسر جان من مىخواستم كه معامله لازم شود و حقّ خيار مجلس ساقط گردد .\r\n3769 - محمّد بن مسلم گويد : از امام باقر عليه السّلام شنيدم كه مىفرمود :\r\nزمينى خريدارى كردم و همين كه ايجاب و قبول انجام پذيرفت برخاسته و چند گامى برداشتم سپس بازگشتم و قصدم از اين عمل لزوم معامله بود به سبب جدائى متبايعين يعنى خريدار و فروشنده .\r\n","description":"","footnote":"","page_name":" 277 ","page_number":277},
  {"content":"\r\n\r\n( تنظيم سند و قباله اى كه در بيع و شرط نوشته مىشود )\r\n3770 - سعيد بن يسار گويد : به امام صادق عليه السّلام عرض كردم : ما با جماعتى از مزرعه داران و غير ايشان رفت و آمد داريم و به آنها جنس مىفروشيم و هر ده تومانى را كه برايم جنس داده‌ايم با آنها دوازده يا سيزده تومان حساب مىكنيم كه تا يك سال به همين قرار عمل مىشود و در مقابل خريدار مىنويسد : زمين يا خانه اش را به ما فروخته و قيمت را دريافت داشته است به آن قيمتى كه ما با سود به حساب او آورده‌ايم و ما آن قرار داد و مكتوب را حفظ مىنمائيم ، اگر تا آخر سال يا مدّت قرارداد وجه اجناس را پرداخت كه مكتوب را به او ردّ مىكنيم و اگر نياورد ملك را تصاحب مىنمائيم . امام عليه السّلام فرمود : اگر مال را نياورد از آن توست و اگر در وقت معيّن آورد زمين يا هر چه بوده بايد به او بازگردانى .\r\n3771 - اسحاق بن عمّار گويد : مردى از امام صادق عليه السّلام در حضور من سؤال كرد كه مرد مسلمانى نياز پيدا كرده كه خانه اش را بفروشد تا رفع نياز نمايد ،\r\n","description":"","footnote":"","page_name":" 278 ","page_number":278},
  {"content":"\r\nنزد برادرش آمده و مىگويد اين خانه را بفلان قيمت به تو مىفروشم زيرا بيشتر دوست دارم كه اين خانه از آن تو باشد تا ديگرى ، با اين شرط كه اگر تا يك سال وجه را حاضر كردم تو بازستانى و بيع فسخ شود و اگر نتوانستم خانه از آن تو باشد . فرمود : اين اشكالى ندارد اگر تا رأس مدّت پول را حاضر كند و به خريدار دهد درست است .\r\nعرض كردم : اگر مبيع محصولى داشت ؟ فرمود : از آن مشترى است ، مگر نه اينكه اگر تلف مىشد از آن وى بود .\r\nمؤلَّف گويد : و استاد ما محمّد بن حسن - رضى الله عنه - فرمود : اگر چنين قراردادى ( يعنى قبالهء ملك و بيع و شرطى ) نزد امينى تنظيم شود و مكتوب نزد او ماند كه طبق آن دو طرف معامله عمل نمايند بر امين واجب است كه آنچه هر دو اتّفاق دارند معمول نمايد و جائز نيست كه آن را از وقت حاجت تأخير اندازد و به آن كس كه نيازمند آنست ندهد ( مراد آنست كه در رأس مدّت اگر فروشنده وجه را حاضر ساخت ، او حقّ ندارد به تعويق اندازد تا مدّت بگذرد و خريدار به طور مستقرّ صاحب خانه گردد ) .\r\nو نيز گويد : شنيدم استادم مىفرمود : من از مشايخم - كه خدا از ايشان خشنود باد - شنيدم كه مىفرمودند : قراردادهاى اين چنين ( بيع و شرطى ) كه ميان دو\r\n","description":"","footnote":"","page_name":" 279 ","page_number":279},
  {"content":"\r\nطرف امضاء مىشود به حكم خود باقى است و نبايد بر احكام حمل كرد ( يعنى از حيث لزوم و جواز و بگوئيم اين بيع لازم بوده و آن جايز ) زيرا اگر حمل بر آنها شود باطل خواهد گشت ، و مسلمانان از پايبندى به شروط خود ناگزيرند البتّه در آن شروطى كه مطابق كتاب خداوند عزيز است ، و هر گاه فروشنده مبلغى از قيمت را حاضر كرد چه در وقت ، چه قبل از مدّت پرداخت ، و أجل ( مدّت ) سر رسيد و نتوانست بقيّه را بپردازد بر آن امين لازم است كه مال دريافت شده را با شاهد گرفتن اگر گيرنده مالدار است ، و اگر ثروتمند نيست با رهن گرفتن از او مسجّل سازد ، و چنانچه امر كند او را به ردّ كردن مال به آن كس كه از او گرفته است پس اين بهتر و رساتر خواهد بود ، و اگر در متن قرار داد كه به امضاء هر دو رسيده چيزى غير از اين بود ، هر دو را بر آن وادارد ، به يارى خداوند متعال .\r\n\r\n( باب خريد و فروش )\r\n3772 - منصور بن حازم گويد : امام صادق عليه السّلام فرمود : « هر گاه متاعى را خريدارى كردى كه آن مكيل و يا موزون بود تا تحويل نگرفته اى آن را مفروش مگر آنكه به همان مبلغ خريد به ديگرى واگذارى ، امّا اگر مكيل يا موزون نبود پس آن را همانطور به فروش ( يعنى مشترى را وكيل كن كه آن را تحويل گيرد ) .\r\n","description":"","footnote":"","page_name":" 280 ","page_number":280},
  {"content":"\r\n3773 - عبد الرّحمن بن أبى عبد الله گويد : از امام صادق عليه السّلام پرسيدم :\r\nمردى بر عهده اش يك پيمانه گندم است ، پس يك پيمانه گندم از فروشنده اى خريدارى مىكند و فروشنده مىگويد : خود برو و حقّت را برگير . فرمود : اشكالى ندارد .\r\n3774 - حلبى گويد : امام صادق عليه السّلام در مورد شخصى كه از مردى مقدارى گندم به چند درهم خريده و نيمى از آن را تحويل گرفته است ، بعد از مدّتى براى اخذ بقيّه مراجعه مىكند در حالى كه قيمت تغيير كرده ، يا بالا رفته و يا تنزّل نموده است فرمود : اگر روزى كه آن را خريده نرخ را تعيين كرده باشد كه چقدر است همان قيمت را بايد بپردازد و چنانچه تعيين نرخ نكرده باشد پس به قيمت روز است ، همچنين گويد : شخصى كه دو نوع گندم داشته هر كدام به يك قيمت و يكى بهتر از ديگرى بوده وى آن دو را مخلوط كرده است و نرخى براى آن معيّن نموده ، به آن نرخ مىفروشد . فرمود : درست نيست كه چنين كارى كند و اين دغلى با مسلمانان است مگر اينكه به مشتريان اعلام كند .\r\n3775 - أبو العطارد گويد : به امام صادق عليه السّلام عرض كردم : مردى گندمى مىخرد و پيش از تحويل گرفتن آن ، نرخ تغيير يافته است ( يعنى تنزّل كرده\r\n","description":"","footnote":"","page_name":" 281 ","page_number":281},
  {"content":"\r\nاست ) . چه كند ؟ فرمود : من خوش دارم جنس را تحويل بگيرد همچنان كه اگر سعر ( قيمت ) بالا مىرفت تحويل مىگرفت .\r\n3776 - حلبى گويد : امام صادق عليه السّلام فرمود : صحيح نيست كه كسى متاع مكيل يا موزونى را به غير از پيمانه يا سنگ يا مثقال آن بلد بفروشد .\r\n3777 - عبد الصّمد بن بشير گويد : محمّد بن قاسم گندم فروش به امام صادق عليه السّلام گفت : خداوند به شما خير دهد ، من به شخصى گندمى فروختم به مدّت ، و خريدار آن را تحويل گرفته است بعد نرخ تغيير كرده است و آن مرد مراجعه كرده مىگويد : پول ندارم ( يعنى جنس را برمىگردانم ) . حكم چيست ؟ فرمود : به قيمت روز از او بستان ، عرض كردم : من مىدانم كه اين همان گندمى است كه از من خريدارى كرده است ، فرمود : از او پس نگير صبر كن تا او به ديگرى بفروشد و بدهى خود را بپردازد ، گفت : خدا دماغم را بر خاك ماليد كار را بر من آسان كرد نپذيرفتم بر من سخت گرفت .\r\n3778 - حلبى گويد : از امام صادق عليه السّلام سؤال كردم : مردى گندم\r\n","description":"","footnote":"","page_name":" 282 ","page_number":282},
  {"content":"\r\nخريده و براى او بهتر و رواجتر اينست كه آن را آب بزند بدون اينكه نظر به وزن آن داشته باشد كه زياد مىشود ؟ فرمود : چنانچه اصلاح آن با آب زدن بوده و چاره اى جز آن نداشته باشد و آن را رواج ندهد مگر اين كار ، و منظورش سنگين كردن آن هم نباشد ، اشكالى ندارد ، و اگر مىخواهد دغلكارى كند درست نيست .\r\n3779 - اسحاق مدائنى گويد : از امام صادق عليه السّلام پرسيدم : كشتى گندم مىرسد و مردم براى خريد وارد كشتى شده با صاحب مال مشغول گفتگويند كه يكى از آنها همهء گندم را يك جا خريدارى مىكند ، مردم از او سؤال كرده و گندم مىخواهند و او هر چه گندم خواستند مىدهد و امّا تحويل دهنده صاحب اوّل است و او پول را مىگيرد . فرمود : اشكالى ندارد ، نمىبينم جز اينكه وى را با خود شريك ساخته‌اند ، عرض كردم : صاحب گندم قپاندار يا پيمايندهء خود را مىخواند و مىگويد : براى اين مردم پيمانه كن ، پس از او ما خود كارگرانى داريم و آنها هم پيمانه مىكنند و زياد و كم مىآيد . فرمود : مادامى كه تفاوت زياد نباشد اشكالى ندارد .\r\n3780 - از خالد بن حجّاج كرخى روايت است كه گفت : به امام صادق\r\n","description":"","footnote":"","page_name":" 283 ","page_number":283},
  {"content":"\r\nعليه السّلام عرض كردم : من گندم عمده مىخرم به صورت نسيه به مدّت معيّن ، و هنوز خود تحويل نگرفته‌ام تجّار از من خريدارى مىكنند . فرمود : اشكالى ندارد كه بمدّت بفروشى همچنان كه خريدارى كردى و بر تو نيست كه تحويل دهى يا خود تحويل گيرى ، عرض كردم فدايت شوم اگر آن را تحويل گرفتم مىتوانم به همان يك بار كيل به ديگران واگذارم ؟ فرمود : اشكالى ندارد در صورتى كه راضى شوند . و نيز فرمود : هر گندمى كه سر خرمن يا بارگاه خريدارى شود و از جانب خداوند آسيبى بدان رسد مشترى جز پولى كه داده طلبكار نيست و آنچه گندم به وصف خريدارى كند و نام محلّ كشت را تعيين نكند ( يعنى كلَّى بر ذمّه خريدارى كند ) و گندم آمادهء فروش آسيب ببيند بر فروشنده است كه گندم را تحويل دهد . به امام عليه السّلام عرض كردم من گندمى از شخصى خريدارى كرده‌ام و هنوز وزن و پيمانه نشده به ديگرى مىفروشم و مىگويم نماينده ات را بفرست تا هنگامى كه براى تحويل پيمانه مىكنند او ناظر باشد ، فرمود : اشكالى ندارد .\r\nشرح : « در موردى كه گفت : « تجّار از من قبل از قبض خريدارى مىكنند « بايد گفت شايد مراد واگذارى به رأس مال است كه بيع توليه شده باشد چنان كه گذشت » .\r\n3781 - حلبى گويد : امام صادق عليه السّلام در بارهء مردى كه از ديگرى\r\n","description":"","footnote":"","page_name":" 284 ","page_number":284},
  {"content":"\r\nيك لنگهء گندم به كيل معيّن خريدارى كرده و فروشنده به مشترى گفته است كه اين لنگهء ديگر را نيز بدون اينكه وزن يا كيل شود به همان پيمانهء آن لنگهء از من خريدارى كن ، فرمود : اين صحيح نيست مگر اينكه پيمانه شود ، و فرمود : هر خواربارى كه نام پيمانه و وزن بر آن نهاده‌اند آن را نمىتوان به مجازفه و تخمين فروخت و اين كار در خريد و فروش گندم مكروه است .\r\n3782 - و عبد الرّحمن بن أبى عبد الله گويد : از امام صادق عليه السّلام سؤال كردم : مردى گندمى خريده و من به همان كيلى كه او كرده از او خريدارى كردم و قبولش داشتم ، فرمود : اشكالى ندارد لكن آن را مفروش مگر اينكه پيمانه كنى .\r\n3783 - و عبد الرّحمن بن حجّاج گويد : از امام صادق پرسيدم : از زيادى و كمى پيمانه ها و وزنه ها ، فرمود : اگر از اختلاف ناچيزى بيشتر نشود مانعى ندارد . ( زيرا در اثر برودت يا گرمى هوا حجم اندكى تغيير مىكند ) .\r\n3784 - و جميل بن درّاج از آن حضرت پرسيد از كسى كه كاه خرمنى را يك جا بخرد به هر بارى فلان مبلغ و كاه را تحويل گرفته ، بفروشد پيش از آنكه گندم\r\n","description":"","footnote":"","page_name":" 285 ","page_number":285},
  {"content":"\r\nآن كاه پيمانه شود . فرمود : اشكال ندارد ( زيرا آن حكم طعام را ندارد ) .\r\n3785 - زراره گويد : از امام باقر عليه السّلام پرسيدم مردى از گندم دهى معيّن پيش خريد كرده است . فرمود : اشكالى ندارد ، اگر آن سال گندم داد پس آن مقدار كه خريده از آن اوست و اگر گندم نروييد بر عهدهء فروشنده دين است .\r\n3786 - حسن بن عطيّه گويد : از امام صادق عليه السّلام سؤال كردم كه :\r\nما از كشتيهايى كه گندم حمل مىكنند با پيمانه گندم مىخريم سپس آن را كه پيمانه مىكنيم افزون است . حكم آن چيست ؟ فرمود : گاهى هم كم است ؟ عرض كردم :\r\nآرى ، فرمود : كسرى را مىپذيرند و مىدهند ؟ عرض كردم : نه ، فرمود : اگر چنين است اشكال ندارد .\r\n3787 - حلبى گويد : از امام صادق عليه السّلام سؤال كردم : شخصى ميوه را بر سر درخت مىخرد ، سپس پيش از آنكه آن را برگيرد مىفروشد ، فرمود : اشكالى ندارد اگر سودى در اين كار مىيابد پس بفروشد ( چون مادامى كه چيده نشده مكيل و موزون نيست ) حلبى گويد : از او عليه السّلام سؤال شد در مورد خريد خرما و انگور و\r\n","description":"","footnote":"","page_name":" 286 ","page_number":286},
  {"content":"\r\nساير ميوه ها سه يا چهار سال پى در پى . فرمود : اشكالى ندارد ، مىگويى اگر امسال ميوه نداد سال ديگر خواهد داد . و أمّا اگر بيش از يك سال نمىخرى پس بايد صبر كنى تا درخت ، ميوه بدهد . حلبى گويد : و باز از امام سؤال شد در مورد كسى كه ميوهء جاى معيّنى را كه نامش را برده پيش خريد مىكند و ميوهء آن سرزمين در آن سال مىسوزد و بكلَّى نابود مىشود ، حكم آن چيست ؟ فرمود : در چنين مسأله اى نزد رسول خدا صلَّى الله عليه و آله دعوايى طرح شد و كشمكش مىكردند ، و رسول خدا صلَّى الله عليه و آله چون ديد منازعه را رها نمىكنند بكلَّى پيش خريد ميوه را نهى فرمود تا ميوه بر سر درخت پيدا شود ولى حرام نكرد . و بدين جهت اين را نهى فرمود كه خصومت را خاتمه دهد .\r\nشرح : « اين خبر دلالت بر اين دارد كه نهى معنايش كراهت است نه حرمت و بلكه ارشادى است تا ديگر خصومت رخ ندهد » .\r\n3788 - ربعيّ گويد : امام صادق عليه السّلام در مورد كسى كه ميوهء خرما را سر درختى يك جا مىفروشد و يك كيل را استثنا مىكند ( يعنى همهء ميوه را فروخته جز مقدار كمى از آن كه نفروخته است ) فرمود : اشكالى ندارد . ربعى گويد : يكى از كارگران امام در كنار آن حضرت نشسته بود و گفت : ايشان مىفروشند و چند بار از\r\n","description":"","footnote":"","page_name":" 287 ","page_number":287},
  {"content":"\r\nآن را استثنا مىكنند - مرادش امام صادق عليه السّلام بود - گويد : حضرت او را نگاهى كرد ولى كلامش را ردّ نكرد .\r\n3789 - و سماعه گويد : از امام عليه السّلام پرسيدم : آيا پيش از آنكه خرما يا مثل آن خوشه بندد مىتوان آن را خريد ؟ فرمود : نه ، مگر اينكه با آن چيزى از غير آن ضميمه گردد مانند ينجه و يا سبزيجات و بگويد : اين ينجه و خرماى اين درخت و اين شجر را به فلان مبلغ خريدم پس اگر ميوه نداد مبلغ در مقابل آن ضمائم باشد .\r\nسماعة گويد : و از آن حضرت پرسيدم : برگ درخت را مىتوان سه چين و چهار چين خريد ؟ فرمود : هر گاه برگ را ديدى كه بر درخت باشد مىتوانى هر چند چين كه بخواهى خريدارى كنى .\r\n3790 - على بن أبى حمزه گويد : از امام صادق عليه السّلام سؤال كردم ، از مردى كه باغى خريدارى كرده كه بعضى از درختانش ميوه دارد و بعضى هم نه ، فرمود : در صورتى كه درخت ميوه در آن هست اشكال ندارد .\r\n3791 - حسن بن على وشّاء گويد : به امام هفتم عليه السّلام عرض كردم :\r\n","description":"","footnote":"","page_name":" 288 ","page_number":288},
  {"content":"\r\nآيا همين كه خرما بن بار گرفت فروش خرما جايز است ؟ فرمود : تا زمانى كه خودنمائى نكند و زهو نشود نه ، پرسيدم : مراد از زهو چيست ؟ فرمود : سرخ گردد و زرد شود .\r\n3792 - يعقوب بن شعيب گويد : به امام ششم عليه السّلام عرض كردم :\r\nبيست دينار به شخص باغدارى مىدهم و به دو مىگويم هر گاه ميوه يا محصول باغت اندكى رسيد از آن من باشد اگر پسنديدم مىستانم و اگر نپسنديدم رها مىكنم ، امام فرمود : مىتوانى وجه را بدهى و چيزى شرط نكنى ؟ عرض كردم : قربانت گردم شخص دهنده اسم نمىبرد ولى خدا مىداند كه نيّتش اين است . فرمود : هر گاه نيّت او اين باشد إشكال خواهد داشت .\r\nشرح : « ظاهرا نيّت طرف اين بوده كه پول را به عنوان قرض به او بدهد با اين شرط كه اگر ميوه را پسنديد بخرد و در غير اين صورت پول را مطالبه كند ، و چون قرض مشروط است ربا است و جايز نيست » .\r\n3793 - أبو بصير گويد : از امام صادق عليه السّلام پرسيدم مردى به ديگرى گويد : براى تو متاعى از پولت مىخرم و مىفروشم و در منفعت شريك باشيم ، فرمود : اشكالى ندارد .\r\n3794 - ميسّر بيّاع زطَّى گويد : به امام صادق عليه السّلام عرض كردم : ما\r\n","description":"","footnote":"","page_name":" 289 ","page_number":289},
  {"content":"\r\nمتاع را وعده اى به مدّت مىخريم و مشترى مىآيد و مىپرسد براى تو چند تمام شده است ؟ مىگويم به فلان مبلغ ، و به او با منفعت مىفروشم . فرمود : اگر به بيع مرابحه يعنى صدى چند فروخته اى بايد همان مدّت را به مشترى بدهى ، گويد : گفتم : إنّا لله و إن إليه راجعون ، هلاك شديم ، امام فرمود : از چه روى ؟ عرض كردم : از اين جهت كه در اين سرزمين لباسى نفروخته‌ام كه از من خريده باشند مگر اينكه معيّن كردم كه چقدر خريده‌ام هر چند از رأس مال هم قيمت را كمتر تعيين كرده باشم ، حضرت چون ديد بر من سخت گران آمد فرمود : آيا راهى براى تو باز كنم كه از اين دشوارى برهى ؟ عرض كردم : بفرمائيد ، فرمود : بگو اين مقدار خرج برداشته است و به اين قيمت به تو مىفروشم و قيمتى را خود تعيين كن و مگو كه چقدر سود برده اى .\r\nشرح : « مقصود اين است كه به هنگام معامله ، قيمت تمامشدهء جنس و درصد سودى را كه بر آن كشيده اى معيّن مكن . زيرا در صورت تصريح بدانها ، معامله به صورت مرابحه درخواهد آمد و الا نه » .\r\n3795 - عبد الرّحمن بن حجّاج گويد : از امام هفتم عليه السّلام پرسيدم شخصى به صاحب مال مىگويد : اين متاع را از تو به فلان مبلغ مىخرم به شرط آن\r\n","description":"","footnote":"","page_name":" 290 ","page_number":290},
  {"content":"\r\nكه در هر دست لباس فلان مبلغ را براى من به عنوان سود قرار دهى و او براى ديگران خريدارى مىكند و مىگويد براى من منفعتى در نظر بگير تا از تو خريدارى كنم . آن حضرت از اين عمل اظهار كراهت نمود .\r\n3796 - بشّار بن يسار گويد : از امام صادق عليه السّلام پرسيدم : مردى متاع خود را به نسيه مىفروشد آيا از كسى كه از او خريدارى كرده مىتواند دوباره بنقد بخرد ؟ فرمود : آرى ، اشكالى ندارد ، عرض كردم : متاع خودم را خريدارى كنم ؟ فرمود :\r\nاينك نه متاع توست و نه گاو تو و نه گوسفند تو .\r\n3797 - حلبى گويد : از امام صادق عليه السّلام سؤال شد : مردى از بازار لباسى براى مشترى با شرط خيار فسخ مىخرد و از مشترى منفعت مىستاند . فرمود :\r\nاگر مايل است سود ببرد بايد خريد را براى خود انجام دهد و اين نيّت را نداشته باشد كه اگر مشترى نخواست آن را به فروشنده بازگرداند .\r\n3798 - عيسى بن أبى منصور گويد : از امام صادق عليه السّلام پرسيدم : از جماعت تجّار كه عدلهاى لباس هراتى يا كروانى يا مروى يا قهستانى مىخرند و گاهى\r\n","description":"","footnote":"","page_name":" 291 ","page_number":291},
  {"content":"\r\nمشترى عدل را باز نكرده ده دست لباس از آن خريدارى مىكند و شرط مىكند كه بهترين لباسها باشد هر دستى به پنج درهم يا كمتر يا بيشتر . فرمود : اين معامله را نمىپسندم اگر در آن بار بيش از پنج دست ممتاز پيدا نشد و بقيّه هم مثل هم بود چه كند ؟ فرزندش اسماعيل عرض كرد : آنان با او شرط كرده‌اند كه ده دست بردارد و اين كلام را چند بار تكرار كرد ، حضرت فرمود : او شرط كرده است كه بهترين را برگزيند بگو بدانم اگر بهترينش پنج دست بيش نبود و بقيّه مثل هم بود چه كند ؟\r\nآنگاه فرمود : من اين طور داد و ستد را دوست ندارم .\r\n3799 - ابو الصباح كنانى و سماعه گويند : از امام صادق عليه السّلام سؤال شد مردى متاعى را براى فروش از بازاريان مىبرد آنان براى او قيمتى معيّن مىكنند و مىگويند اينها را به فروش و هر چه اضافه فروختى از آن تو باشد . فرمود : اشكالى ندارد ولى رأس مال تعيين نكند .\r\n3800 - عبيد الله بن على الحلبى و محمّد حلبى گويند : براى امام صادق عليه السّلام ، يا امام فرمود : براى پدرم متاعى از مصر آمد حضرت مهمانى ترتيب داد و\r\n","description":"","footnote":"","page_name":" 292 ","page_number":292},
  {"content":"\r\nتجّار را خبر كرد ، آمدند و اظهار كردند كه ما در مقابل ده ، به دوازده ، متاع را مىپذيريم . حضرت فرمود : اين چقدر است يا چه مبلغ مىشود ؟ گفتند : در هر ده هزار دو هزار سود مىدهيم . فرمود : من اين متاع را به دوازده هزار درهم به شما فروختم .\r\n3801 - محمّد بن مسلم از امام صادق يا امام باقر عليهما السّلام روايت كرده در مورد مردى كه متاعى ( عدل لباس ) را جملگى به مبلغى خريده است و سپس عدد آنها را معيّن كرده و مبلغ را بر آن عدد تقسيم نموده و قيمت هر دست لباس را معيّن كرده است مىتواند آنها را به مشترى به طور رأس مالى ( يعنى به قيمت تمامشدهء معيّن به اضافهء صدى چند كه معيّن كرده ) جدا جدا بفروشد ؟ فرمود : نه ، مگر اينكه بگويد به اين قيمت تقويم كرده‌ام .\r\n3802 - عمر بن يزيد گويد : در مدينه يك عدد لباس هراتى را فروختيم هر دست را به فلان قيمت از من خريدند و قسمت كردند و در يكى از لباسها عيبى مشاهده شد ، و آن را به من بازگردانيدند ، گفتم : قيمتش را كه از شما گرفتم به شما ردّ مىكنم . گفتند : نه ، آنچه ما تقويم كرده‌ايم بايد بدهى . اين مطلب را به امام صادق عليه السّلام عرض كردم فرمود : همان قيمت كه داده‌اند مىتوانند بستانند .\r\n3803 - و در روايت جميل بن درّاج از يك تن از شيعيان از امام صادق يا\r\n","description":"","footnote":"","page_name":" 293 ","page_number":293},
  {"content":"\r\nامام باقر عليهما السّلام آمده كه در بارهء مردى كه پارچه يا متاع از ديگرى خريدارى كرده و در آن عيبى ديده است ، فرمود : اگر پارچه دست نخورده باقى مانده آن را بازگرداند و قيمتش را كه پرداخته دريافت كند و اگر خيّاطى كرده يا رنگ نموده يا آن را بريده است ما به التفاوت سالم و معيوب را از فروشنده بستاند .\r\n3804 - منصور بن حازم گويد : از امام صادق عليه السّلام پرسيدم : مردى متاعى را كه عددى است نه مكيل و يا موزون خريدارى كرده است آيا مىتواند آن را با تعيين سود بفروشد قبل از آن كه تحويل گرفته باشد و منفعتش را بستاند ؟ فرمود :\r\nاشكالى ندارد مادامى كه مكيل و موزون نباشد و اگر تحويل گرفته باشد ، آن بىدغدغه تر و ذمّه اش برىتر خواهد بود .\r\n3805 - حلبى گويد : از امام صادق عليه السّلام سؤال كردم مردمى پارچه اى يا متاعى خانگى خريدارى كرده‌اند به شركت ، آيا جايز است يكى از خريداران سهم خود را بفروشد پيش از آنكه آن را تصرّف كرده باشد ؟ فرمود : اشكالى ندارد . و فرمود : اين مانند گندم نيست زيرا گندم با پيمانه خريد و فروش مىشود ( و\r\n","description":"","footnote":"","page_name":" 294 ","page_number":294},
  {"content":"\r\nاين معدود است ) .\r\n3806 - باز حلبى گويد : از امام صادق عليه السّلام سؤال كردم : مردى پارچه اى خريده ، سپس آن را به صاحبش بازگردانيده است و فروشنده نمىپذيرد مگر به كمتر از آن قيمت كه فروخته است . فرمود : درست نيست كه آن را به قيمت كمتر بگيرد و اگر ندانسته اين كار را كرده و به زيادتر از مبلغى كه به مشترى اوّل بازگردانيده است فروخته باشد ، ما زاد آن را بايد به صاحب اوّلش بازگرداند .\r\nشرح : « زيرا بيع فسخ نشده بوده و فسخ مادامى است كه همان مبلغى را كه دريافت كرده بازگرداند و بيع را فسخ نمايد و اگر كمتر به او داده بيع فسخ نشده و مالك همان مشترى اوّل است » .\r\n3807 - عبد الرّحمن بن أبى عبد الله گويد : از امام صادق عليه السّلام پرسيدم مىتوانم نخ را با پارچهء بافته شده تاخت بزنم ( يعنى نخ را قيمت و پارچه را متاع قرار دهم ؟ ) و نخ زيادتر از پارچه است ؟ فرمود : اشكالى ندارد .\r\nشرح : « زيرا لباس موزون نيست هر چند نخ موزون است » .\r\n3808 - أبو ولَّاد از امام صادق عليه السّلام و غير او از امام باقر عليه السّلام روايت كرده‌اند كه فرمودند : اجرت سمسار ( يعنى واسطه و دلَّال اشكالى ندارد ) ، جز\r\n","description":"","footnote":"","page_name":" 295 ","page_number":295},
  {"content":"\r\nاين نيست كه چون وى از قيمت هر روزهء اجناس مطَّلع است اين اطَّلاع را در اختيار مشترى مىنهد و تقريبا براى او روز بروز مىخرد با اجرت معلومى كه به دو مىدهند و خود مانند اجير است .\r\n3809 - و نيز عبد الرّحمن بن أبى عبد الله گويد : از امام صادق عليه السّلام سؤال كردم از سمسارى كه براى مشترى مىخرد و مزد مىستاند و مشترى وجه را نزد او مىگذارد و با او شرط مىكند كه هر چه خواستى خريدارى كن و آنچه را خود خواستم برمىگيرم و هر چه را نخواستم مىگذارم و او مىرود و متاعى خريده مىآورد و مىگويد : هر كدام را خوش دارى بردار و هر كدام را ناخوش دارى رها كن . فرمود :\r\nاشكالى ندارد .\r\n\r\n[ خريد و فروش بردگان و احكام آن 
  ]\r\n3810 - معاوية بن عمّار گويد : شنيدم كه امام صادق عليه السّلام فرمود :\r\nاسيرانى از يمن نزد رسول خدا صلَّى الله عليه و آله آوردند و به جحفه كه رسيدند آذوقهء آنها تمام شد ناچار كنيزكى را كه مادرش در جمع آن اسيران بود بفروختند ، چون نزد رسول خدا صلَّى الله عليه و آله رسيدند صداى گريهء مادر را شنيد و پرسيد : اين صداى كيست ؟ گفتند : يا رسول الله تا به جحفه رسيديم آذوقه تمام شد دختر او را فروختيم ،\r\n","description":"","footnote":"","page_name":" 296 ","page_number":296},
  {"content":"\r\nرسول خدا صلَّى الله عليه و آله فرستاد تا دختر را آوردند و فرمود : مادر و دختر را با هم بفروشيد يا هر دو را نگهداريد .\r\n3811 - سماعه از امام صادق عليه السّلام پرسيد : آيا دو برادر مملوك يا مادر و فرزند مملوك را مىشود ميانشان به فروختن جدائى انداخت ؟ فرمود : نه ، مگر اينكه خود بخواهند .\r\n3812 - حلبى گويد : از امام صادق عليه السّلام پرسيدند : مردى كنيزى را از صاحبش به قيمت معيّنى خريدارى كرد و پيش از آنكه مبلغ را بپردازد كنيز را با سودى معيّن به ديگرى فروخت ، آنگاه صاحب كنيز مطالبهء حقّش را كرد ، مرد به مشتريان گفت : بدهى مرا به طلبكارم بپردازيد سود از آن خود شما باشد . امام عليه السّلام فرمود : اشكالى ندارد .\r\n3813 - و نيز آن حضرت عليه السّلام در بارهء مردى كه چهارپائى خريد و پولى كه قيمت آن را بپردازد بهمراه نداشت ، نزد يكى از رفقايش آمده و گفت : اى فلان ، قيمت اين حيوان را تو بپرداز و آن را مىفروشيم هر چه سود كرد نصف به نصف\r\n","description":"","footnote":"","page_name":" 297 ","page_number":297},
  {"content":"\r\nتقسيم مىكنيم و آن شخص وجه را پرداخت و از قضا حيوان تلف شد ، فرمود : قيمت به عهدهء هر دو مىباشد چنان كه ربح از آن هر دو بود .\r\n3814 - و نيز آن حضرت عليه السّلام در مورد كسى كه مملوكى را مىفروشد و مشترى شرط مىكند كه چيزى از مبلغ براى مملوك باشد . فرمود : جايز است .\r\n3815 - يحيى بن أبى العلاء از امام صادق از پدرش عليهما السّلام روايت كرده كه فرمود : هر كس برده اى بفروشد و برده داراى مالى باشد مال از آن فروشنده خواهد بود مگر اينكه خريدار شرط كند ؛ رسول خدا صلَّى الله عليه و آله اين را دستور فرموده است .\r\n3816 - زراره گويد : به امام صادق عليه السّلام عرض كردم شخصى بردهء مالدارى مىخرد مال از آن كيست ؟ فرمود : اگر فروشنده مىداند كه برده مالى دارد و او را مىفروشد پس مال از آن مشترى است و اگر نمىداند مال از آن فروشنده است .\r\nمؤلَّف كتاب - رحمة الله عليه - گويد : اين دو حديث متّفق است و اختلافى ندارد و آن اين طور است : هر كس برده اى را فروخت و مشترى مال را شرط مال آن را\r\n","description":"","footnote":"","page_name":" 298 ","page_number":298},
  {"content":"\r\nشرط كرد ، پس اگر بايع نداند ، مال از آن مشترى است ، و هر گاه مشترى مال را شرط نكرده باشد و بايع نيز نداند كه وى مالى دارد ، مالى از آن بايع است و هر گاه بايع بداند او ( برده ) مالى دارد و هنگام فروختن استثناء نكند مال از آن مشترى است .\r\n3817 - و از زراره روايت شده كه گفت : به امام صادق عليه السّلام عرض كردم : شخصى برده اى را با مالش يك جا مىخرد . فرمود : اشكالى ندارد ، گويد :\r\nعرض كردم : مال مملوك بيش از قيمتى است كه خريدار مىدهد . فرمود : اشكالى ندارد .\r\nشرح : « رواى خبر چنان كه در كافى است على بن حديد است و شيخ طوسى وى را تضعيف كرده و بايد گفت : مالى كه از آن مملوك است مالى است كه رغبتى بدان نيست ، و الا معامله سفهى خواهد بود » .\r\n3818 - اسماعيل بن فضل گويد : از امام صادق عليه السّلام از خريد مملوك از اهل كتاب كه در ذمّه اسلامند سؤال كردم ، فرمود : اگر اقرار دارند كه برده هستند بخر و با آنها نكاح كن .\r\nشرح : « ضمير « إذا أقّروا » را شرّاح هم به اهل ذمّه بازگردانده‌اند و هم به مماليك به اعتبار « لهم » ، و نظر ثانى نزد ما ارجح نمود آن را اختيار كرديم » .\r\n3819 - عبد الرّحمن بن أبى عبد الله گويد : از امام صادق عليه السّلام پرسيدم\r\n","description":"","footnote":"","page_name":" 299 ","page_number":299},
  {"content":"\r\nشخصى كنيزى خريدارى كرده چون با وى همبستر شده او را حامله يافته است چه كند ؟ فرمود : آن را باز پس دهد و چيزى به او بپردازد .\r\n3820 - و در روايت عبد الملك بن عمرو از امام صادق عليه السّلام آمده كه اگر كنيز حامله باشد او را باز پس دهد و يك بيستم قيمتش را نيز بپردازد .\r\n3821 - در روايت محمّد بن مسلم از أبو جعفر باقر عليه السّلام آمده است كه او را به صاحبش بازگرداند و يك دست لباس به وى بپوشاند .\r\n3822 - محمّد بن ميسّر گويد : امام صادق عليه السّلام فرمود : على عليه السّلام كنيزى را كه با او همبستر شده‌اند به عيب پس نمىداد لكن تفاوت قيمت را مىستاند و مىفرمود : به خدا پناه مىبرم كه براى آن اجرت قرار دهم .\r\nمؤلف كتاب - رحمه الله - گويد : مراد كنيزيست كه عيبش حمل نباشد امّا اگر حامله است به صاحبش بازمىگردد .\r\n3823 - اسحاق بن عمّار گويد : به امام هفتم عرض كردم : مردى ، ديگرى\r\n","description":"","footnote":"","page_name":" 300 ","page_number":300},
  {"content":"\r\nرا راهنمايى مىكند بر متاعى ، و مىگويد آن را خريدارى كن و من نيم آن را قبول دارم ، و آن شخص آن مال را خريدارى مىكند و قيمتش را مىپردازد ، فرمود : نيم ربح از آن اوست . عرض كردم : اگر ضرر كرد زيان را هم او شريك است ؟ فرمود : آرى ، ضرر و زيان را بايد بپذيرد همچنان كه سود را مىگيرد .\r\n3824 - حمزة بن حمران گويد : به امام صادق عليه السّلام عرض كردم به بازار برده فروشان رفته و كنيزى مىخرم و او مىگويد من آزادم . فرمود : آن را بخر مگر اينكه دليل و شاهدى بر حرّيّت خويش داشته باشد .\r\n3825 - و عيص بن قاسم از آن حضرت عليه السّلام پرسيد : برده اى ادّعا كرده كه من آزادم ليكن دليل و شاهدى ندارد آن را مىتوانم خريدارى كنم ؟ فرمود :\r\nآرى .\r\n3826 - محمّد بن قيس گويد : امام باقر عليه السّلام فرمود : امير مؤمنان عليه السّلام در مورد كنيزكى كه فرزند صاحبش او را بدون اجازه و در نبودن پدرش فروخته بود و مشترى با وى همبستر گشته و پسرى آورده بود سپس صاحب اوّل كنيز با\r\n","description":"","footnote":"","page_name":" 301 ","page_number":301},
  {"content":"\r\nخريدار به منازعه پرداخته ، اظهار مىداشت كه پسرم بدون اجازهء من اين كنيز را فروخته است ، حكم فرمود : كه كنيز و فرزندش از آن صاحب اوّل است و او برگيرد ، خريدار سوگند ياد كرد كه حقّ من پايمال شد و از حقيقت خبر نداشتم ، امام به دو فرمود :\r\nتو نيز فرزند او را گروگان گير ( چون او باعث اين خسارت تو شده است ) و بگو : « به خدا قسم فرزندت را رها نمىكنم مگر آنكه فرزندم را رها كنى » ، و مرد چون چنين ديد معاملهء فرزند را امضا كرد و فروش كنيز را پذيرفت .\r\n3827 - عبد الله بن سنان گويد : امام صادق عليه السّلام در مورد كنيز يا غلامى كه داراى خواهر و برادر ، و يا پدر و يا مادرى در شهرى از شهرها است و كسى مىخواهد آن را بخرد فرمود : او را از شهرى به شهر ديگر نبرد اگر كه نابالغ است و بلكه او را خريدارى نكند ، و اگر داراى مادر است و مادر و خود غلام هر دو از طيب خاطر و با كمال رضا و رغبت به جدايى حاضرند در صورتى كه مايل باشى مىتوانى او را بخرى .\r\n\r\n( فروش اجناس پيمانه اى بدون پيمانه و وزن )\r\n3828 - حلبى گويد : از امام صادق عليه السّلام در مورد گردو سؤال شد من\r\n","description":"","footnote":"","page_name":" 302 ","page_number":302},
  {"content":"\r\nعرض كردم : جوز ( گردو ) بسيار است و آن را نمىتوانيم شماره كرد آيا مىشود كه يك پيمانه از آن را بشماريم و بقيه را به حساب آن معلوم داريم ؟ فرمود : اشكالى ندارد .\r\n3829 - حلبى گويد : امام ششم عليه السّلام فرمود : هر طعامى كه بر آن اسم پيمانه مىبرى صحيح نيست كه بدون پيمانه كردن آن را بفروشى اين از چيزهايى است كه در فروش طعام مكروه است . « شرح : « مراد از طعام در اين خبر و امثال آن خواربار است و بيشتر در روايات ما به گندم يا جو اطلاق مىشود ، و مراد از كراهت در اين خبر بخصوص ، حرمت است » .\r\n3830 - عبد الرّحمن بن حجّاج گويد : از امام صادق عليه السّلام سؤال كردم :\r\nمردى متاعى را به يك درهم مىخرد و آن درهم يك حبّه نقص وزن دارد آيا مىتواند آن درهم را به فروشندهء متاع بدهد و نگويد كه آن نقصى دارد ؟ حضرت فرمود : نه ، مگر اينكه از درهمهائى كه اكنون رايج است باشد كه آن را وضّاحيّه گويند و همه مىدانند كه آن سبكتر از درهم معمولى است آن وقت اشكالى ندارد همچنان كه آن اينك نزد ما عددى است .\r\nشرح : « مقصود اينست كه در اين زمان درهم به گونه اى ميان مردم رواج دارد كه به عدد آن توجّه مىشود و نه وزن آن و اختلاف اندكى با گذشته دارد » .\r\n3831 - و سماعة بن مهران از آن حضرت عليه السّلام سؤال كرد آيا شير در\r\n","description":"","footnote":"","page_name":" 303 ","page_number":303},
  {"content":"\r\nپستان حيوان را مىتوان خريد ، امام فرمود : نه مگر آنكه صاحبش يك ظرف شير از آن برايت بدوشد و تو به دو بگوئى اين شير كه در ظرف است و آنچه در پستانهاى آن حيوانست به فلان قيمت مىخرم ، پس اگر در پستانهاى آن حيوان چيزى باقى نمانده بود آنچه داده اى بابت آن شير در ظرف محسوب مىشود .\r\n3832 - اسماعيل بن فضل گويد : از امام صادق عليه السّلام سؤال كردم :\r\nاگر مردى باج سرانهء افراد ، جزيهء اهل ذمّه ، خراج نخل و شجر و باج جنگل ، و يا دام صيد يا تور ماهى يا دام پرندگان را بمبلغى معيّن تقبّل كند ( يعنى عائدى اين جمله يا پاره اى از اينها را در مقابل مبلغى كه خود مىپردازد قبول كند ) . با اينكه نمىداند ( آيا فائده دارد يا نه ) شايد هيچ نداشته باشد و شايد چيزى عايدش شود . آيا مىتواند قبول كند و در چه زمان مىتواند معامله كرده امضاء دهد ؟ فرمود : هر گاه علم حاصل كردى كه چيزى يا يكى از اينها موجود شده است آنگاه بخر و تقبّل نما .\r\nشرح : « اين عمل نوعى صلح است كه مثلا فلان مبلغ مىدهد كه هر چه ماهى در تور ماهيگيرى بود از آن او باشد » .\r\n3833 - سماعه گويد : امام صادق عليه السّلام در بارهء كسى كه بندهء فرارى را خريدارى مىكند فرمود : اين عمل صحيح نيست مگر آنكه با او ضميمه اى باشد و\r\n","description":"","footnote":"","page_name":" 304 ","page_number":304},
  {"content":"\r\nچيز ديگرى را با آن بندهء فرارى در يك معامله خريدارى كند و بگويد : اين متاع را با فلان بردهء فرارى به فلان مبلغ خريدم ، پس اگر به بنده دست نيافت مبلغى كه داده است بابت آن متاع خواهد بود .\r\n3834 - يعقوب بن شعيب گويد : از امام صادق عليه السّلام پرسيدم : من از شخصى چند بار كه پيمانهء آن معلوم است طلبكارم و او با رهائى براى من به عوض آنچه در عهدهء اوست ارسال داشته كه پيمانهء آن كمتر از آنچه من به عهدهء او داشتم مىباشد پس آن را تخمينا بگيرم ، حكم چيست ؟ فرمود : اشكالى ندارد ، پرسيدم :\r\nمردى را بر عهدهء ديگرى يك صد لنگه خرما است و بدهكار نخلى دارد ، طلبكار به دو پيشنهاد مىكند كه بجاى بدهيت اين نخل را ( يعنى ثمرهء اين نخل را ) به من واگذار ، گويد به نظر مىرسيد كه امام عليه السّلام اين كار را خوش نداشت ، و دوباره سؤال كردم : نخلى را كه دو تن با يك ديگر شريكند ، يكى از شركاء پيشنهاد كرده كه من محصول اين نخل را فلان مقدار كيل قبول دارم و حاضرم نيمى از اين مقدار را به تو بدهم حال چه كمتر از آنچه واقعا به دست خواهد آمد ، باشد و چه بيشتر ، يا تو همين شرط را بپذير . فرمود : اشكالى ندارد .\r\n","description":"","footnote":"","page_name":" 305 ","page_number":305},
  {"content":"\r\n3835 - زراره گويد : از امام باقر عليه السّلام پرسيدم : مردى كاه خرمنگاهى را پيش از آنكه آن را درو كند خريدارى كرده است هر جوانى به قيمت معيّن ، پس كاه را تحويل گرفته ، مىفروشد پيش از آنكه گندم را پيمانه كند ؟ فرمود :\r\nاشكالى در آن نيست . ( اين خبر با اندك اختلافى گذشت تحت شمارهء 3784 ) .\r\n3836 - از عبد الملك بن عمرو روايت شده كه گفت : به امام صادق عليه السّلام عرض كردم : من صد مشك روغن زيتون خريدارى مىكنم و يكى دو مشك را وزن مىكنم و بقيّه را به حساب همان وزن محسوب مىدارم . فرمود : اشكالى ندارد .\r\n3837 - حلبى گويد : از امام صادق عليه السّلام پرسيدم شخصى بر عهدهء ديگرى طلبى دارد و مالى نزد او گروگان است مىتواند آن مال را بخرد ؟ فرمود : آرى .\r\n3838 - باز حلبى گويد : امام صادق عليه السّلام فرمود : هر طعامى كه نام پيمانه بر آن بردى جايز نيست پيمانه نكرده داد و ستد كنى .\r\n3839 - داود بن سرحان گويد : دو بار يا دو جوال مشك داشتم يكى تازه و\r\n","description":"","footnote":"","page_name":" 306 ","page_number":306},
  {"content":"\r\nديگرى خشك بود و شروع به فروختن كردم آنكه تازه بود تمام شد و سپس به فروختن خشك شروع كردم ديدم از قيمت تازهء آن چيزى اضافه نمىدهند از امام صادق عليه السّلام پرسيدم مىتوانم به مشك خشك آب بزنم ؟ فرمود : نه ، مگر اينكه به مشتريان بگوئى ، گويد : من آنها را نم زدم و بعد به مشتريها خبر مىدادم و امام فرمود :\r\nاكنون كه به آنها فهماندى اشكالى ندارد .\r\n3840 - عبد الله بن سنان گويد : از امام صادق عليه السّلام پرسيدم كه : آيا ولد الزّنا ( اولاد غير قانونى ) را مىتوان فروخت يا خريد يا به كار گماشت ؟ فرمود :\r\nآرى ، گفتم : آيا با او نكاح نيز مىتوان كرد ؟ فرمود : آرى ، امّا اگر زن است از او فرزند مخواه ( سعى كن از او اولاددار نشوى ) .\r\n3841 - و سماعة از آن حضرت عليه السّلام پرسيد : مال غصبى و مال دزدى را مىتوان خريد ؟ فرمود : اگر آن را مىشناسى نه ، مگر اينكه از كسى كه از كارمندان دولت غاصب و جور باشد مالش را بخرى .\r\nشرح : « زيرا كه در اين صورت دزدى و خيانت مستقيم نيست » .\r\n","description":"","footnote":"","page_name":" 307 ","page_number":307},
  {"content":"\r\nمضاربه و احكام آن\r\n( مضاربه آنست كه شخصى مالى به ديگرى مىدهد كه با آن داد و ستد كند و از سود آن به سهم معلومى نصف يا ثلث يا ربع ببرد و خسارت به عهدهء صاحب مال باشد ) .\r\n3842 - ابو الصباح كنانى گويد : از امام صادق عليه السّلام از مضاربه پرسيدم و عرض كردم : شخصى به ديگرى مالى مىدهد و وى آن را به مكانى ديگر مىبرد و حال آنكه صاحب مال با او قرار كرده كه از آنجا به جاى ديگر نبرد و آن مال تلف مىشود . فرمود : او ضامن است و اگر سالم ماند و تلف نشد هر دو در سود آن شريكند .\r\n3843 - محمّد بن قيس از امام باقر عليه السّلام حديث كرده كه فرمود :\r\nامير المؤمنين عليه السّلام فرمود : هر كس معامله گر را ضامن كرد جز رأس مال چيزى از آن او نخواهد بود و از سود معامله سهمى به او نخواهد رسيد ( زيرا هنگامى مىتواند مطالبهء سود كند كه طرف را ضامن مال نكرده باشد ) .\r\n3844 - و نيز محمّد بن قيس گويد : به امام باقر عليه السّلام عرض كردم\r\n","description":"","footnote":"","page_name":" 308 ","page_number":308},
  {"content":"\r\nمردى به ديگرى هزار درهم به عنوان مضاربه داده و آن مرد پدر خويش را كه برده بوده خريدارى كرده است در حالى كه آن شخص نمىداند ، فرمود : قيمت برده را بسنجد اگر يك درهم از اصل اضافه بود ( به نيمى كه از آن خريدار مىشود ) بنده آزاد شده و باقى قيمت خويش را بايد خود فعاليّت كند و به صاحب پول بپردازد .\r\n3845 - سكونى از امام صادق از پدرش از پدرانش عليهم السّلام روايت كرده كه فرمود : امير مؤمنان عليه السّلام در مورد مردى كه بر عهدهء ديگرى مالى داشت و آن را مطالبه مىكرد و بدهكار چيزى نداشت كه بپردازد و طلبكار گفته است آن مال نزد تو به مضاربه باشد فرمود : « اين درست نيست مگر اينكه وجه نقد براى مضاربه به دو بپردازد » .\r\n3846 - و امير المؤمنين عليه السّلام فرمود : مضارب هر چه در راه سفر خرج كند از اصل سرمايه است و اما چون از سفر باز آيد آنچه هزينه مىكند از مال خويشتن يا نصيب خود او خواهد بود .\r\n3847 - و امير مؤمنان عليه السّلام مىفرمود : هر گاه شخصى از دنيا رفت و مال مضاربه نزد او بود اگر آن را نام برده و تعيين نموده و گفته است اين مال از آن فلان كس است پس آن را به صاحبش مىدهند و اگر فوت كرد و چيزى راجع به\r\n","description":"","footnote":"","page_name":" 309 ","page_number":309},
  {"content":"\r\nمضاربه نگفت پس صاحب مال مانند يكى از طلبكاران ديگر است .\r\n3848 - حلبى از امام صادق عليه السّلام نقل كرده كه در موضوع دو مرد كه با يك ديگر در مالى شركت داشتند و از فروش آن مال سودى بردند ولى قيمت مال ، بعضى آماده و بعضى دين و بر عهده بود ، و يكى از دو شريك ديگرى را گفت تو رأس مال مرا بده و سود از آن تو باشد و اگر مال تلف شد بر عهدهء من ، امام فرمود :\r\nدر صورتى كه هر دو شرط كرده باشند عيبى ندارد ، و اگر شرطشان مخالف كتاب خدا باشد به كتاب خدا بازمىگردد .\r\nشرح : « اينكه فرمود : « عيبى ندارد « حمل شده است به انقضاء مدّت شركت و الَّا در حال شركت تلف شدن مال به زيان هر دو خواهد بود .\r\n3849 - على بن رئاب گويد : از امام صادق عليه السّلام شنيدم مىفرمود :\r\nسزاوار نيست كه مردى از شما با شخصى ذمّى ( اهل كتاب كه در پناه اسلامند ) شركت كند ، و جنسى براى فروش به دو بدهد يا وديعه اى نزد او بگذارد و يا دوستى و صميميّت كند .\r\n3850 - ابو ولَّاد گويد : از امام صادق عليه السّلام پرسيدم : مردى گوسفنددار\r\n","description":"","footnote":"","page_name":" 310 ","page_number":310},
  {"content":"\r\nاست و شير آنها را مىدوشد در هر روز و بسيار فراوان است ، و سؤال اينكه اگر كسى پانصد رطل ( پيمانه ) به مبلغى معيّن از وى خريدارى كند و هر روز چند رطل ( پيمانه ) بستاند تا پانصد رطل كه خريدارى كرده كامل شود در اين مسأله چه مىفرمائيد ؟ فرمود : به اين خريد و امثال آن اشكالى نيست .\r\n3851 - رفاعة نخّاس ( برده فروش ) گويد : به امام صادق عليه السّلام عرض كردم در مورد خريد كنيزى با صاحبش گفتگو كردم ، به من فروخت به هر قيمتى كه من روى آن گذارم ، من كنيز را با اين قرار گرفته بعد هزار درهم براى فروشنده فرستادم و گفتم كه اين هزار درهم بنا بر شرطى كه كرده‌ام با تو ، وى از من نپذيرفت و من با آن كنيز خلوت كرده بودم قبل از آنكه وجه را براى صاحبش بفرستم ، فرمود : نظر من اينست كه كنيز را قيمت كنى قيمتى عادلانه ، پس اگر ارزشش بيش از آن مقدار كه تو براى او فرستاده اى بود بر توست كه باقى قيمت را براى او ارسال نمائى و اگر قيمتش كمتر بود از مقدارى كه فرستاده اى ، آن قيمت از آن اوست و جاريه از آن تو .\r\nعرض كردم : قربانت گردم اگر پس از آنكه با او همبستر شدم در او عيبى يافتم چه ؟\r\nفرمود : نمىتوانى او را باز دهى فقط مىتوانى فرق ميان قيمت سالم و ناسالم را از فروشنده\r\n","description":"","footnote":"","page_name":" 311 ","page_number":311},
  {"content":"\r\nبستانى .\r\nشرح : « فقهاى عظام گويند : شرط صحّت بيع آنست كه عوضين معلوم و مشخّص باشد و قيمت را به حكم يكى از طرفين معامله نهادن كه او هر قدر خواست بعدا تعيين كند معامله فاسد است و صورت نگرفته است و همچنين اگر قيمت را به حكم شخصى ثالث گذارند ، و اين خبر را چون سندش صحيح است و متن آن مخالف قاعده ، آن را حمل كرده‌اند بر وجوهى كه به ذكر آن نيازى ديده نمىشود » .\r\n3852 - ابراهيم بن زياد كرخى گويد : براى امام صادق عليه السّلام كنيزى خريدم و هنگامى كه رفتم قيمت آن را بپردازم گفتم از فروشنده مىخواهم چيزى از مبلغ كم كند . امام مرا از اين كار منع كرد و فرمود : رسول خدا صلَّى الله عليه و آله از كم كردن قيمت ( و باصطلاح عوام چانه زدن ) پس از انجام معامله نهى فرموده است .\r\n3853 - و نيز ابراهيم كرخى گويد : به امام صادق عليه السّلام عرض كردم چه مىفرماييد در مورد اينكه شخصى پشم يك صد رأس ميش را با بچّه اى كه در شكم دارند از شخصى خريدارى كرده به مبلغى معيّن ؟ فرمود : اين اشكالى ندارد ، اگر چيزى در شكم نداشتند قيمت در مقابل پشم آنها است .\r\n3854 - زيد شحّام گويد : از امام صادق عليه السّلام پرسيدم : مردى سهم\r\n","description":"","footnote":"","page_name":" 312 ","page_number":312},
  {"content":"\r\nيكى از قصّابان كه گوسفندانى به شركت خريده‌اند خريدارى مىكند پيش از آنكه سهم تعيين شود چگونه است ؟ فرمود : اگر يك سهم خريد هر گاه سهم تعيين شود اختيار دارد .\r\nشرح : « يك بار سهم يك نفر از شركاء را مىخرد و يك بار سهم مستخرج را كه مالى است مجهول ، و در صورت دوم معنى ذيل خبر آنست كه چون سهم بيرون آمد آنگاه مختار است كه آن را بخرد يا نخرد . »\r\n3855 - اسحاق بن عمّار گويد : به امام صادق عليه السّلام عرض كردم : چه مىفرمائيد در اين مورد كه شخصى به غلامش هزار درهم - يا كمتر از هزار درهم يا بيشتر - مىبخشد و به دو مىگويد : از اينكه ترا آزرده‌ام ، يا از هر ناروائى كه از من نسبت به تو صادر شده است ، يا از اينكه ترا ترسانده‌ام يا رنجانده‌ام مرا حلال كن ، پس بنده وى را حلال مىكند بواسطهء آن مالى كه به دو بخشيده است ، سپس آن مولى مالى را كه به غلام بخشيده در مكانى كه غلام نهاده ، مىيابد و آن را براى خود برمىگيرد ، آيا اين براى او حلال است ؟ فرمود : نه : عرض كردم : آيا نه اينست كه بنده و هر چه دارد از آن مولاى اوست ؟ فرمود اين آن مورد نيست ، سپس فرمود : به او بگو آن وجه را به غلام بازگرداند زيرا آن بر وى حلال نيست چون جان خود را با آن از\r\n","description":"","footnote":"","page_name":" 313 ","page_number":313},
  {"content":"\r\nآتش دوزخ و قصاص در قيامت خريدارى كرده است . گويد : عرض كردم : آيا بر آن بنده است كه اگر سال بر آن مال گذشت زكات بايد بدهد ؟ فرمود : نه ، مگر اينكه با آن كارى براى او كرده باشند و بنده را از زكات چيزى نمىدهند .\r\n3856 - يونس بن يعقوب گويد : به امام ششم عليه السّلام عرض كردم :\r\nمردى از ديگرى متاعى خريدارى كرده است پس از انجام معامله خريدار از فروشنده مىخواهد كه چيزى به دو ببخشد بدون اينكه بر او تحميل كند ، فرمود : اشكالى در آن نيست .\r\n3857 - زيد شحّام گويد : خدمت امام جواد عليه السّلام رسيدم و كنيزى براى عرضه و فروش به همراه بردم آن حضرت در قيمت با من گفتگو كرد و من نيز با وى در آن باره ، تا اينكه معامله انجام شد و دست مرا بفشرد ، عرض كردم : فدايت شوم من در معامله با شما بسيار گفتگو كردم تا بدانم چانه زدن سزاوار است يا نه ، آنگاه عرض كردم : ده دينار از قيمت تخفيف دادم ، فرمود : هيهات ( دور است ) جز اينكه قبل از دست دادن و انجام معامله باشد ، آيا سخن رسول خدا صلَّى الله عليه و آله را نشنيده اى كه فرمود : تخفيف پس از انجام معامله حرام است .\r\n","description":"","footnote":"","page_name":" 314 ","page_number":314},
  {"content":"\r\n3858 - و شخصى به نام روح يا ذريح از امام صادق عليه السّلام روايت كرده كه فرمود : نه دهم ( 10 / 9 ) روزى در تجارت است .\r\n3859 - و زراره از امام باقر عليه السّلام نقل كرده كه فرمود : سمرة بن جندب درخت خرمائى در باغ مردى از انصار داشت و منزل آن شخص انصارى سر راه آن باغ بود ، سمره مىآمد و بدون اجازه و اطلاع وارد شده به سوى درختش مىرفت ، مرد انصارى به دو گفت : تو گاه و بيگاه بدون خبر وارد مىشوى و ما در حالى هستيم كه خويش نداريم تو ما را به آن حال بنگرى ، هر وقت خواستى وارد شوى اجازه بخواه تا ما خود را بپوشانيم سپس وارد شو ، گفت : من چنين كارى نخواهم كرد ، اين درخت مال من است و من حقّ دارم به آن سركشى كنم و اجازه نخواهم كرد ، اين درخت مال من استن و من حقّ دارم به آن سركشى كنم و اجازه نخواهم . مرد انصارى نزد رسول خدا صلَّى الله عليه و آله آمد و شكايت كرد ، رسول خدا صلَّى الله عليه و آله سمره را خواست و وى حاضر شد ، حضرت فرمود : هر گاه به سراغ درخت خود مىروى رخصت بخواه بعد وارد شو ، سمره سر باز زد و همان سخن كه با انصارى گفته بود به رسول خدا ( ص ) گفت ، رسول خدا ( ص ) به او پيشنهاد خريد به قيمتى كرد ، او نپذيرفت . رسول خدا ( ص ) قيمت را بالا برد ، باز نپذيرفت ، پس چون حضرت\r\n","description":"","footnote":"","page_name":" 315 ","page_number":315},
  {"content":"\r\nچنين ديد فرمود : من ضامن مىشوم كه در عوض آن خرمابنى در بهشت به تو دهند ، اين بار نيز نپذيرفت ، آنگاه رسول خدا ( ص ) انصارى را امر كرد كه آن درخت را از ريشه بيرون آورد و نزد سمره اندازد و فرمود : « لا ضرر و لا إضرار » يعنى در اسلام نه ضرر بردن است نه ضرر رساندن .\r\n3860 - محمّد بن مسلم از يكى از دو امام باقر يا امام صادق عليهما السّلام روايت كند كه مردى گندمى را به آسيابان داده و با او قطع كرده است كه در مقابل هر ده من گندم ده من آرد تحويل دهد . آيا صحيح است ؟ امام فرمود : نه ، گويد :\r\nعرض كردم : شخصى ده من كنجد به عصّار ( صاحب كارخانهء روغنگيرى ) داده و وى ضامن شده كه به هر يك من چند پيمانه روغن تحويل دهد . صحيح است ؟\r\nفرمود : نه .\r\nشرح : « گندم هر مقدار كه خود آرد داد و كنجد هر مقدار كه خود روغن داد از آن صاحبش مىباشد و در اين گونه چيزها با تقريب و جزاف نمىتوان معامله كرد » .\r\nمترجم گويد : مطلبى كه در اين زمان و در اين فصل از كتاب قابل تذكار است اينست كه تجارت در جهان هستى يكى از امور مهمّ و حياتى اقوام و ملل بوده و هست و بنا بر اين متصدّيان آن در هر كجاى دنيا بايد واجد شرائطى باشند تا بتوانند از عهدهء مسئوليّت خطير آن تا حدّ امكان برآيند ، در آئين مقدّس اسلام روى امر تجارت و بازرگانى و نوع آن و نيز شرائط تاجر و بازرگان بسيار دقّت به عمل آمده است و صدها و\r\n","description":"","footnote":"","page_name":" 316 ","page_number":316},
  {"content":"\r\nبلكه هزاران دستور براى انجام آن و صحّت آنها صادر فرموده است تا آنجا كه پيغمبر گرامى ما صلَّى الله عليه و آله ، تاجر را در لغزشگاه حسّاس و دقيقى دانسته كه با كمترين خطا و ناروائى در عمل در پرتگاه عميق دوزخش ديده و فرموده : « التّاجر فاجر إلَّا من أخذ الحقّ و أعطى الحقّ » يعنى تاجر و بازرگان تباهكار است مگر اينكه به درستى و راستى بستاند و به درستى و راستى بپردازد . و امير مؤمنان عليه السّلام فرمود : « التّاجر فاجر و الفاجر في النّار إلَّا من أخذ الحقّ و أعطى الحقّ » يعنى تاجر تبهكار است و تبهكار جايش دوزخ ، جز آنكه به حقّ بدهد و بحقّ بستاند .\r\nلازمهء حقّ دادن و حقّ گرفتن آشنائى با حقّ است و نيز ميان حقّ و باطل را تمييز دادن ، كه اين تشخيص را نداشته باشند چگونه مىتوانند آن را رعايت كنند .\r\nسخن كوتاه ، ملاك تجارت در اسلام بهتر پول درآوردن نيست و نيز راه ثروت اندوزى را فرا گرفتن نيست ، بلكه مردمى ، انديشيدن و بهتر رعايت كردن حال ملَّت بينواست ، چه بسيار بازرگانان و متصدّيان امر تجارت كه در دنيا نزد مردم به جهت ثروتى كه اندوختند محترم زيستند ولى در عالم برزخ و قيامت به و بال آن گرفتار شدند و با كمال خوارى و زبونى محكوم به عذاب گشتند ، و چه بسا افرادى از تجّار كه در اثر رعايت كردن موازين شرعى و به فكر بودن و انديشه نمودن به حال مردمان ضعيف و تهيدست و ناتوان ، عمرى به تجارت پرداختند ولى از مال و ثروت دنيا چيزى جز رافع احتياج نيندوختند و از اين جهان با كمال پاكى و درستى و صحّت عمل رخت بربستند و فرشتگان عالم قدس به استقبالشان شتافتند ، اينان آن دسته‌اند كه دامنشان هرگز به ننگ گرانفروشى و احتكار آلوده نگشت ، درهمى ربا و حرام در اموال مختصرشان راه نيافت ، دروغ و دغل در زندگيشان وجود نداشت ، حقّ هيچ ذى حقّى را انكار نكردند مال هيچ ساده لوح و غافلى را نر بودند ، در عالم ديگر هزار بار عزيزتر از اين عالم در مقام قرب باقى به بقاء حقّند . * ( إِنَّ الْمُتَّقِينَ فِي جَنَّاتٍ وَنَهَرٍ فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) * سورهء قمر : آيهء 55 .\r\n","description":"","footnote":"","page_name":" 317 ","page_number":317},
  {"content":"\r\n\r\n( معاملهء چراگاه و كشت و درختان و زمينهاى مزروعى ) ، ، ( و قنوات و سهم آب و مزرعه و باغها )\r\n3861 - اسماعيل بن فضل گويد : از امام صادق عليه السّلام راجع به مراتع سؤال كردم و پرسيدم اگر نهر و قنات از آن انسان باشد و زمين علفزار را خود آب بندد و بوته هاى علف را آب دهد در حالى كه حفر قنات را خود انجام داده و صاحب آب است مىتواند هر چه خواهد بكارد ؟ فرمود : اگر آب از آن خود اوست پس هر بذر كه مىخواهد بيفشاند به هر قيمت كه خواهد بفروشد .\r\n3862 - و سماعه از آن حضرت عليه السّلام در مورد فروش علف و گندم و جو سؤال كرد و گفت : شخصى آن را مىخرد و نمىچيند بلكه آن را رها مىكند تا خوشه نمايد ، گندم باشد يا جو ، يك چين و دو چين نخريده بلكه بكلَّى همه را خريدارى كرده است و از سوى ديگر ، صاحبان زمين با كشاورز قرار داد كرده‌اند كه عشريهء دولت را بپردازد . فرمود : اگر در هنگامى كه خريدارى مىكرده با كشاورز قرار كرده كه اگر بخواهد علف را برگيرد و اگر نخواهد برنگيرد و رها كند تا خوشه بندد مىتواند\r\n","description":"","footnote":"","page_name":" 318 ","page_number":318},
  {"content":"\r\nآن را رها كند ، و در غير اين صورت حق ندارد آن را رها كند تا خوشه بندد .\r\n3863 - و نيز سماعه از آن حضرت عليه السّلام سؤال كرد : شخصى علف چراگاهى را به پنجاه درهم يا كمتر يا بيشتر براى چراندن گوسفندانش خريده و مىخواهد ديگرى را با خود در اين كار سهيم كند و همهء مبلغ را از او بستاند . فرمود : هر كس را بخواهد مىتواند سهيم كند امّا بايد به كمتر از مبلغى باشد كه با صاحب زمين قرار داده است هر چند به چهل و نه درهم باشد و به يك درهم گوسفندان او چريده باشند ، و حقّ ندارد آن را به پنجاه درهم بفروشد و گوسفندش با آنها بچرد مگر آنكه خود در چراگاه عملى انجام داده باشد . چاه آبى احداث كرده باشد يا نهرى كشيده باشد ، البتّه با رضايت صاحبان چراگاه ، در آن صورت اشكالى ندارد كه به زيادتر از آنچه خريده بفروشد زيرا در آن كارى مثبت انجام داده و اين زيادى براى او مباح گرديده است .\r\n3864 - سليمان بن خالد گويد : امام صادق عليه السّلام فرمود : من مكروه مىدارم كه آسيايى را اجاره كنم و به بيش از مبلغش به ديگرى واگذارم مگر آنكه در\r\n","description":"","footnote":"","page_name":" 319 ","page_number":319},
  {"content":"\r\nآن تعميرى كرده باشم يا غرامتى و ضررى متحمّل شده باشم .\r\n3865 - و در روايت اسحاق بن عمّار از أبو بصير آمده كه امام عليه السّلام فرمود : هر گاه زمينى را به دينار يا درهم قرار داد محصول بستى پس به ديگرى بيش از آنچه خود قبول پرداخت آن را كرده اى معامله مكن ، زيرا طلا و نقره سخت ثابتند و رشد و نموّ ندارند ( و مانند نبات و حيوان نيستند تا در دست مالك زياد گردند ) .\r\n3866 - أبو بصير يحيى بن قاسم گويد : از امام صادق عليه السّلام سؤال كردم : كشت گندم يا جو را مىتوانم پيش از آنكه خوشه بندد و هنوز علف است خريدارى كنم ؟ فرمود : نه ، مگر اينكه براى چرانيدن احشام خريدارى كنند آنگاه رها كنند تا خوشه بندد .\r\n3867 - سعيد بن يسار گويد : از امام ششم عليه السّلام پرسيدم : مردى با جماعتى در ( آب ) قناتى شريك است و پاره اى از آنها به سهم آب خود نياز ندارد آيا مىتواند آن را به ديگرى بفروشد ؟ فرمود : آرى هر گاه بخواهد با پول يا گندم به كيل مبادله كند .\r\n","description":"","footnote":"","page_name":" 320 ","page_number":320},
  {"content":"\r\n3868 - و سماعه از آن حضرت عليه السّلام سؤال كرد : شخصى يك صد جريب زمين را بذر گندم يا غير آن از آنچه كشت مىشود افشانده است ، سپس فردى از او تقاضا كرده كه نيم آن بذر كه افشانده و نيمى از مخارجى كه پرداخته است به دو بپردازد و در كشت شريك او باشد ، فرمود : اشكالى در آن نيست .\r\n3869 - و أيضا سماعه از آن حضرت پرسيد : شخصى علف خويد ( سبزهء گندم يا جو نرسيدهء ) كشتى را خريدارى كرده ، ولى آن را نچيده رها كرده است تا زراعت دانه بسته و جو شده ، و در روز خريد شرط كرده بود كه اگر خسارتى واقع شد و مزرعه آفتى ديد به عهدهء كشاورز باشد ؟ اين درست است ؟ فرمود : اگر هنگام معامله با كشاورز شرط كرده بوده كه اگر خواست علف را نچيند تا سنبل بندد و اگر خواست بچيند ، پس شرط لازم الوفا است و طبق شرط عمل مىشود ، و اگر چنين شرطى در كار نبوده ، پس نبايد بگذارد تا سنبل شود ، و اگر چنين كرد خراج دولت و هر هزينهء ديگرى كه برداشته به عهدهء خريدار است و محصول نيز از آن اوست .\r\nو اگر شخصى درخت خرمائى را بخرد تا از تنهء آن ( براى ستون يا سقف ) استفاده كند آنگاه مدّتى برود و آن را نبريده به حال خود رها كند و چون باز گردد\r\n","description":"","footnote":"","page_name":" 321 ","page_number":321},
  {"content":"\r\nدرخت ، خرما برآورده باشد خرما از آن اوست مگر آنكه فروشنده آب داده و از آن مراقبت كرده باشد .\r\nو اگر شخصى زمينى را بدون اجازهء صاحبش كشت كند و هنگامى كه حاصل برآمد صاحب زمين حاضر گشته بگويد : زمين مرا بدون اجازهء من زراعت كردى اكنون هر چه هزينه كرده اى مىپردازم و محصول از آن من ، ( در چنين حالى ) بايد دانست كه محصول از آن زارع است و صاحب زمين تنها اجارهء زمين را طلبكار است .\r\n3870 - محمّد بن على بن محبوب روايت كرده كه مردى خدمت امام ( حضرت عسكرى ) عليه السّلام نامه نوشت و سؤال كرد مردى در قريه اى آسيايى دارد كه از نهر آن ده مىچرخد ، و آن قريه يك يا دو صاحب دارد كه مىخواهد مسير نهر را تغيير دهد و آن را از غير راهى كه از آسيا مىگذرد جريان دهد و اين كار موجب آنست كه آسيا از كار بيفتد آيا حقّ دارد چنين كارى را انجام دهد ؟ امام عليه السّلام در پاسخ نوشت : از خدا بترسيد و در اين تصميم به آنچه رضاى خدا و خلق است عمل نمايد و به برادر مؤمن خويش زيان نرساند .\r\nو نيز در مورد ديگرى نوشت و سؤال كرد كه شخصى قناتى در دهى دارد و\r\n","description":"","footnote":"","page_name":" 322 ","page_number":322},
  {"content":"\r\nديگرى مىخواهد در قسمت بالاى آن قنات ، قنات ديگرى حفر كند ، چه مقدار بايد ميان آن دو فاصله باشد ، تا به ديگرى ضرر نرسد در صورتى كه زمين سخت يا سست باشد ؟ امام عليه السّلام در پاسخ مرقوم فرمود : اندازهء معيّنى ندارد بايد آنقدر فاصله باشد كه به يك ديگر زيان نرسانند ( يعنى آب قنات اوّل كم نشود ) .\r\n3871 - و رسول خدا صلَّى الله عليه و آله حكم فرمودند : كه ميان دو چاه آب اگر زمين سست است هزار ذراع و اگر سخت است پانصد ذراع فاصله لازم است .\r\n3872 - و همچنين حكم فرمود : مردم باديه نشين نبايد جلو آب اضافى از مصرفشان را بگيرند ، و اضافى مراتع را نبايد بفروشند ، يا بنا بر پاره اى از نسخه ها « از چراى در آن جلو گيرند » .\r\n3873 - و نيز حكم فرمود : حريم چاه چهل ذراع است و نبايد تا اين فاصله چاهى براى آبشخور شتران يا احشام و أغنام احداث كرد .\r\n3874 - و محمّد بن سنان از حضرت رضا عليه السّلام روايت كرده گويد : از آن حضرت عليه السّلام از آب رودخانه سؤال كردم : فرمود : همهء مردم در سه چيز\r\n","description":"","footnote":"","page_name":" 323 ","page_number":323},
  {"content":"\r\nشريكند : آب رودخانه ها ، هيمه براى آتش ، و علفزارها .\r\n3875 - عمر بن حنظله گويد : در مورد مردى كه زمينى را به حساب ده جريب فروخته بود و مشترى به همان مقدار قبول كرده ، وجه را پرداخت و امضاء طرفين انجام پذيرفت ، و چون از يك ديگر جدا شدند خريدار زمين را مساحت كرد پنج جريب بيشتر نبود . امام صادق عليه السّلام فرمود : اگر مشترى بخواهد مىتواند زيادى قيمت را پس بگيرد و همين ( پنج جريب ) زمين را مالك شود ، و اگر بخواهد مىتواند معامله را فسخ كرده و قيمت را بازگيرد ، مگر اينكه در حدود و اطراف آن زمين مالك اراضى ديگرى داشته باشد و كسرى را از آن جبران كند ، و اگر چنين كرد معامله لازم است و حقّ فسخ براى مشترى نيست و به فروشنده واجب است همهء آنچه فروخته به مشترى تحويل دهد ، و چنانچه زمينى ديگر در اطراف آن ندارد ، در اين صورت اگر مشترى بخواهد آن مقدار را پذيرفته بقيّهء قيمت را از فروشنده مىستاند و اگر بخواهد معامله را فسخ كرده و نقدى كه داده است بازمىگيرد .\r\n\r\n( باب احياء زمينهاى باير و موات )\r\n( موات زمينهايى را گويند كه به همان نحو كه پديد شده بدون اينكه كسى در آن بعنوان آبادى تصرّف كرده باشد ، باقى مانده است ) .\r\n","description":"","footnote":"","page_name":" 324 ","page_number":324},
  {"content":"\r\n3876 - محمّد بن مسلم گويد : از آن حضرت ( امام صادق ) عليه السّلام پرسيدم از خريد زمين از يهودى يا نصراني ؟ فرمود : اشكالى در آن نيست ، چه رسول خدا صلَّى الله عليه و آله چون بر خيبر پيروز شد آن را در تصرّف آنها باقى گذارد و خراجى بر آن نهاد و آنان را به پرداخت آن در هر سال ملزم ساخت و فرمود : در آن زمينها فعّاليّت كنند و آباد نمايند ، و لذا اشكالى ندارد اگر از آن زمينها ( زمينهاى اهل كتاب ) چيزى خريده باشى ، و اين را هم بدان هر قومى هر مقدار از زمينهاى باير و موات را آباد كنند خود ايشان به مالكيّت آنها سزاوارترند .\r\n3877 - و رسول خدا صلَّى الله عليه و آله فرمود : هر كس نهالى را در زمينى بنشاند ، يا نهر آبى بكشد كه كسى بر او پيشى نگرفته باشد ، يا زمين بايرى را آباد كند بنا به فرمان خدا و پيامبرش ، آن زمين از آن خود او خواهد بود .\r\n3878 - حسن بن على وشّاء گويد : به امام هشتم على بن موسى عليهما السّلام عرض كردم شخصى چند جريب از زمينى را به يك صد جوال گندم از محصول آيندهء همان زمين خريد ، فرمود : اين كار حرام است ، عرض كردم : قربانت شوم اگر زمين\r\n","description":"","footnote":"","page_name":" 325 ","page_number":325},
  {"content":"\r\nمذكور را به كيل معلومى از گندم غير آن زمين خريده باشد چه ؟ فرمود : به اين صورت اشكالى ندارد .\r\n3879 - ابو الرّبيع شامى گويد : امام صادق عليه السّلام فرمود : زمينهاى عراق را خريدارى نكن ، مگر آنها كه در دست كسانى است كه با آنها قرار خراج بسته شده . ( چه مسلمان و چه ذمّى مانند اراضى خيبر ) زيرا اينها به شمشير مسلمين فتح شده و جزء بيت المال مسلمين است كه هميشه اختيار آن با امام است .\r\nشرح : « اين گونه اراضى را در اصطلاح فقهاء ( مفتوح العنوة ) گويند » .\r\n3880 - عبد الله بن سنان گويد : از امام صادق عليه السّلام سؤال شد و من حضور داشتم ، در مورد اينكه مردى زمينى باير را آباد كرده و در آن نهرى جارى ساخته و خانه سازى نموده و درخت خرما و ديگر كاشته است . فرمود : زمين را مالك گشته و اجارهء حجره ها و خانه نيز متعلَّق به اوست و عشريه و خراج زمين را او بايد بپردازد ، اگر از باران و رودخانه و چشمه سيراب مىشود ده يك ، و اگر از چاه و دلو براى آب استفاده مىكند نيم عشر بايد بپردازد .\r\n3881 - و سماعة بن مهران گويد : از آن حضرت عليه السّلام سؤال كردم\r\n","description":"","footnote":"","page_name":" 326 ","page_number":326},
  {"content":"\r\nصاحب زمينى با مسلمان يا اهل ذمّه اى مزارعه نموده ( يعنى زمين و آب را در اختيار كشاورز گذارده است در مقابل سهمى از گندم يا كشت زمين ) سپس اين فكر برايش پديد آمده كه حصّه و سهم گندم خود را قبل از موقع برداشت بفروشد آيا مىتواند ؟\r\nفرمود : مشترى بايد با پول معامله كند ( يعنى نه با گندم ) زيرا آنچه داده نيز در اصل گندم است .\r\nشرح : « هر چند زراعت مكيل و موزون نيست ولى اين كار نوعى رباى معنوى است لذا فقهاء فروش زرع را به گندم مكروه دانسته‌اند ، ولى اگر زرع گندم را به مقدارى از گندم همان زرع مبادله كند آن را محاقله نامند و در حرمت آن ادّعاى اجماع كرده‌اند » .\r\n3882 - و عبد الله بن سنان از آن حضرت عليه السّلام پرسيد : مأمور أخذ خراج مىتواند مهمان خراج دهنده شود ؟ فرمود : تا سه روز .\r\nو نيز اين مطلب از رسول خدا صلَّى الله عليه و آله روايت شده است .\r\n3883 - و علىّ بن مهزيار گويد : از امام جواد عليه السّلام پرسيدم : خانه اى از آن زنى بوده كه داراى يك پسر و يك دختر بوده است ، پسر مسافرت دريا كرده و ناپديد شده و مادر نيز فوت كرده است ، دختر ادّعا مىكند كه مادرش در ايّام حيات خانه را به او بخشيده و بر اين ادّعا قسمتهايى از خانه را فروخته و قطعه اى از آن كه مجاور خانهء يكى از دوستان ما است باقى مانده است و او مىخواهد آن قطعه را\r\n","description":"","footnote":"","page_name":" 327 ","page_number":327},
  {"content":"\r\nخريدارى كند لكن چون صاحب خانه پسرى داشته و خبرى از او در دست نيست ( و معلوم نيست در اين ملك سهمى دارد يا نه ) از خريد آن اجتناب مىكند كه مبادا خريدن آن بر وى حرام باشد ، حضرت پرسيدند : چه مدّت از غيبت او گذشته است ؟\r\nعرض كردم : سالهاى زيادى است ، فرمود : ده سال منتظر بماند و بعد از گذشتن مدّت آن را خريدارى كند .\r\n3884 - محمّد بن حسن صفّار - رحمه الله - نامه اى به امام عسكرى عليه السّلام نوشت و پرسيد : مردى از يك ساختمان دو طبقه ، طبقهء اوّل را خريدارى كرد با تمام خصوصيّات و حقوق آن . آيا خريدار حقّى در مرتبهء فوقانى آن دارد يا نه ؟\r\nامام عليه السّلام مرقوم فرمودند : او جز آنچه را به اسم و خصوصيات آن خريده است مالك نيست .\r\n3885 - و نيز صفّار به آن حضرت عليه السّلام نوشت : شخصى دو تن را شاهد گرفت و در حضور آن دو اقرار كرده گفت : شاهد باشيد كه همهء آن خانه كه در فلان مكان واقع است و حدودش چه است بتمامه از آن فلانى پسر فلان شخص است با جملهء متاعى كه در آن است ، و شاهدان نمىدانند متاع چيست ؟ امام عليه السّلام در\r\n","description":"","footnote":"","page_name":" 328 ","page_number":328},
  {"content":"\r\nپاسخ مرقوم فرمودند : معامله صحيح است در صورتى كه رويهم خريده باشد ، به يارى خداوند .\r\nشرح : « اشكال صفّار از جهت عدم معلوميّت متاع در نزد مشترى است ، و حضرت فرموده چون با معلومى ضميمه است اشكالى ندارد » .\r\n3886 - و أيضا نوشت كه شخصى داراى چند قطعه زمين است در قريه اى كه از منزلش دور مىباشد ، و ايّام زيارت مكَّه و مسافرت پيش آمده و آنقدر فرصت ندارد كه حدود و مساحت زمينهاى خود را در قريه معيّن كند و فقط حدود چهارگانهء قريه را معرّفى كرده است و به شهود مىگويد : شاهد باشيد كه من به فلان شخص ( خريدار ) فروختم همهء قريه اى را كه يك حدّ آن به كجا و حدّ ديگرش به كجا و همين طور . . . تا چهار حدّ ، و وى در آن قريه چند قطعه زمين داراست . آيا اين ايجاب با اين وضع براى مشترى كافى است با آنكه لفظ مالك همهء قريه بوده و قصدش قسمتى از آن ؟ امام عليه السّلام در پاسخ نامه مرقوم فرمودند : بر او جايز نيست فروختن آنچه كه مالك نيست ، و تنها بدان مقدار از اراضى قريه كه مالك بوده معامله واقع شده است .\r\n3887 - و باز به آن حضرت نوشت : شخصى مردى را شاهد گرفت كه مزرعه و زمين كشت خود را بفلانى فروخته ، و آن چند قطعه بوده است ، در حالى كه\r\n","description":"","footnote":"","page_name":" 329 ","page_number":329},
  {"content":"\r\nحدود آن را براى شاهد مشخّص نكرده بود . امّا به شاهد گفت : هر گاه آمدند و حدود را به تو گفتند بر آنها نيز شهادت ده ، آيا اين جايز است يا جايز نيست كه شاهد شهادت دهد ؟ امام در جواب نامه مرقوم داشتند ، آرى ، جايز است و الحمد لله .\r\n3888 - و نيز در پيرو نامهء فوق به امام عليه السّلام نوشت : اگر جماعت ديگرى از اهل همان قريه جز آنها كه براى تعيين حدّ نام برده بود آمدند و شهادت دادند كه حدّ و مساحت اراضى كه اين مرد فروخته است چه مقدار است ، آيا براى آن كس كه فروشنده وى را به فروش مزرعه و زمين كشت خود بدون تعيين حدود شاهد گرفته جايز است به سخن اين جماعت كه اراضى را معيّن كرده شهادت به حدود و مساحت آن داده‌اند اعتنا و اطمينان كرده و شهادت به حدود دهد ، يا جايز نبوده كه اين جماعت شهادت به حدود دهند زيرا بايع گفته بوده هر گاه آمدند و از شما شهادت خواستند شهادت دهيد ؟ امام عليه السّلام در پاسخ مرقوم فرمودند : شهادت مده مگر آنچه را كه صاحب مال شاهدت گرفته و آنچه خود او به تو گفته است .\r\nشرح : « يعنى بگو مالك مرا به چنين فروش شاهد گرفت راجع به حدود نيز چنين گفت ، و شهود نيز شهادت دادند كه حدود فلان مقدار است » .\r\n3889 - و جرّاح مدائنى گويد : از امام صادق عليه السّلام پرسيدم سرائى را\r\n","description":"","footnote":"","page_name":" 330 ","page_number":330},
  {"content":"\r\nسه اطاق است كه در و مانع ندارد آيا مىتوان بدون اجازه وارد شد ؟ امام عليه السّلام فرمود : براى ورود به اطاقها رخصت بايد طلبيد ، وارد سرا شدن اذن ندارد .\r\nمصنّف كتاب - رحمه الله - گويد : مراد از سرا در اينجا انبار غلَّه است كه حجراتى چند براى كاركنان دارد يا كسى در آنجا مسكن گزيده است ، و براى چنين مكانها كه مانند خانه هاى مسكونى نيست اذن نمىخواهد ، تنها براى ورود به اطاقها و حجره هاى اين امكنه مىبايد كه اجازه گرفت ، امّا خانه هايى كه انبار غلَّه نيست هيچ كس حقّ ورود ندارد مگر با اجازهء صاحبش .\r\n\r\n( باب مزارعه و اجاره )\r\n3890 - يعقوب بن شعيب گويد : از امام صادق عليه السّلام سؤال كردم :\r\nمردى زمين خود را كه داراى آب و درخت خرما و ميوه است به ديگرى واگذار مىكند كه وى آن را آب دهد و از درختها مواظبت كرده ، آن را اصلاح نمايد و نصف ميوه و خرماى خداداد از آن او باشد . فرمودند اشكالى ندارد .\r\nيعقوب گويد : و پرسيدم كه مردى زمين خرابى را در اختيار ديگرى مىگذارد و مىگويد آن را آباد كن و محصول آن از آن تو تا سه يا چهار يا پنج سال يا هر قدر كه خود\r\n","description":"","footnote":"","page_name":" 331 ","page_number":331},
  {"content":"\r\nمىخواهد ، فرمود : اشكالى در اين نيست .\r\nگويد : و باز پرسيدم شخصى زمينى دارد از زمينهاى خراجيّه كه مبلغ آن معيّن و گاهى خراج ( يا محصولش ) كم و يا زياد مىشود آن را در اختيار ديگرى مىگذارد كه باج آن را بدهد و سالى دويست درهم نيز به دو بپردازد . فرمود : اشكالى ندارد .\r\n3891 - و سماعة بن مهران نيز از امام صادق عليه السّلام پرسيد : مردى زمين دهى را با طيب خاطر صاحبانش براى كشت با شرطى از مدّت و يا عمل پذيرفت و قرار بست . امام عليه السّلام فرمود : اجازهء اطاقهاى آن ده از آن اوست جز آنها كه رعيّت در آن سكنا كرده‌اند مگر اينكه با صاحبان زمين اجارهء آنچه در دست رعيّت است را هم شرط كرده باشد .\r\nشرح : « غرض آنست كه اگر ده ناآبادى را اجاره كرده و شرط كرده است كه اگر هر كجا را مرمّت كند اجاره اش از آن او باشد اجارهء خانه هائى كه آباد كرده از آن اوست به جز آنها كه قبلا در دست رعيّت بوده مگر اينكه آنها را نيز شرط كرده باشد » .\r\n3892 - و ابو بصير گويد : امام صادق عليه السّلام فرمود : هر گاه زمينى را براى كشاورزى با صاحبانش با طيب خاطر يعنى با رضا و رغبت آنها تقبّل كردى پس\r\n","description":"","footnote":"","page_name":" 332 ","page_number":332},
  {"content":"\r\nاز آنكه حقّ آنها را ادا كردى هر زيادى و اضافتى از محصول از آن توست و چنانچه جايى را كه خراب بود آباد كردى و يا بنائى افزون ساختى اجارهء آن از آن تو باشد مگر آنها كه از پيش در دست رعيّت بوده است .\r\n3893 - محمّد بن مسلم از يكى از دو امام ششم يا هفتم عليهما السّلام روايت كرده گويد : مردى زمينى را براى كشت اجاره كرده به هزار درهم ، سپس بخشى از آن را به دويست درهم به ديگرى اجاره داده است ، آنگاه صاحب زمين كه آن را به دو اجاره داده به مستأجر اوّل گويد مرا با خود سهيم كن و هر دو با هم به شركت هزينه ضرورى را مىپردازيم و بعد هر چه از اجاره افزون آيد نصف به نصف ميان من و تو باشد . چگونه است ؟ فرمود : اشكالى به اين نيست .\r\n3894 - اسماعيل بن فضل هاشمى گويد : به امام صادق عليه السّلام عرض كردم : مردى از ديگرى براى كشت ، زمينى اجاره كرده و گفته است به فلان مبلغ پول يا مال آن را به من واگذار چه كشت كنم و چه كشت نكنم مبلغ يا مال را خواهم پرداخت و بعد آن را نكاشته است . فرمود : مالك حقّ دارد آنچه را قرار كرده بستاند مستأجر مىخواهد ترك كند ، مىخواهد كشت كند . ( مالك مىخواهد بستاند و\r\n","description":"","footnote":"","page_name":" 333 ","page_number":333},
  {"content":"\r\nمىخواهد نستاند ) .\r\n3895 - اسحاق بن عمّار گويد : امام صادق عليه السّلام فرمود : زمين كشت را به خرما و گندم و جو و اربعاء و نطاف اجاره مكن ، گويد : پرسيدم : اربعاء چيست ؟ فرمود : آبخورگاه . و نطاف ، اضافهء آب است ، و لكن با پول طلا يا نقره ( دينار و درهم ) يا به نصف و ربع و ثلث محصول آن ، قرارداد ببند .\r\n3896 - و محمّد بن مسلم گويد : امام باقر عليه السّلام در مورد مردى كه خانه اى اجاره كرده كه داراى بوستانى بود و وى در آن بوستان زراعت كرد و خرما و درختان و درخت ميوه و غير آن كاشت بدون اينكه به صاحب ملك بگويد و از او اجازه بگيرد ؟ فرمود : كرايهء ملك بر عهدهء اوست ، و صاحب ملك درختها و زراعت را قيمت كند اگر با اجازهء او بوده به مستأجر بدهد و اگر با صلاحديد او نبوده كرايه حقّ موجر است و مستأجر درخت و زراعت خود را از ريشه بيرون آورد و هر كجا كه خواهد ببرد .\r\n3897 - ادريس بن زيد گويد : به حضرت رضا عليه السّلام عرض كردم :\r\n","description":"","footnote":"","page_name":" 334 ","page_number":334},
  {"content":"\r\nفدايت گردم ما آب و زمين داريم و چرخ و چاه ، و در آن مراتعى است ، يكى از ما گلَّهء گوسفند و شتر دارد و خود به آن چراگاهها نياز دارد . آيا مىتواند آنجا را براى چريدن اغنام و احشام خود قرق كند و نگذارد گوسفند ديگرى در آنجا بچرد ؟ فرمود : اگر زمين ملك اوست اين حقّ را دارد كه از ديگران جلوگيرى نمايد و منحصر براى رفع نياز خود گرداند ، عرض كردم : شخص مىتواند علف مرتع و چراگاه را بفروشد ؟ فرمود : اگر زمين از آن اوست اشكالى ندارد .\r\n3898 - ابراهيم كرخى گويد : به امام صادق عليه السّلام عرض كردم : من مىتوانم با اين گبرها يا غير عربهاى مشرك ، شريك شوم كه زمين و گاو ورز ( گاو شخم ) و بذر از من باشد و كار و كوشش و فعّاليت و كشت و زرع با وى ، تا اينكه گندم يا جو برآيد و قسمت كنيم و باج دولت را بدهيم و هر چه باقى ماند يك سومش از آن گبرك و بقيّه از آن من باشد ؟ فرمود : اشكالى ندارد ، عرض كردم : بر اوست كه آن مقدار بذر كه من داده‌ام از آن بر من ردّ كند و بقيّه را قسمت نمايد ؟ فرمود : نه ، با او به بذر و گاو و زمين شركت كرده اى كه از ناحيهء تو باشد و كار و كوشش از آن او .\r\n","description":"","footnote":"","page_name":" 335 ","page_number":335},
  {"content":"\r\n3899 - خالد بن جرير برادر اسحاق بن جرير گويد : از امام صادق عليه السّلام سؤال كردند مردى زمينى را با صاحبانش براى كشت قرارداد مىبندد بفرمائيد كدام نوع قرارداد آن حلالتر است ؟ فرمود : آنكه آن را از صاحبانش به چيزى معيّن تا سالهائى معلوم نام ببرد ، و در آن عمران و آبادى كند ، و خراج دولت را بپردازد ، و چنانچه در ميان صاحبانش غير مسلمان بود او را داخل قرارداد نياورد زيرا اين حلال نيست .\r\nشرح : « ظاهرا مشاركت با غير مسلمان در اصل زمين جايز و حلال نيست نه در محصول ، و احتمال دارد مراد از عدم حلاليّت حلالتر بودن باشد نه حلال بودن ، زيرا سؤال از أحليّت بود نه حلاليّت » .\r\n3900 - ابو الرّبيع شامى گويد : از امام صادق عليه السّلام سؤال كردند :\r\nشخصى از كشاورزان زمينى را براى كشت با دهاقين ( صاحبانش ) قرارداد بسته ( به سهمى معيّن از محصول يا غير آن ) سپس آن را به ديگرى اجاره داده به بيش از آن سهم و اداء خراج سلطان را خود پذيرفته است ، حكمش چيست ؟ فرمود : اشكالى ندارد ، چون زمين مانند اجير و مانند خانه نيست و زياده در اجير و خانه حرام است .\r\nشرح : « سابقا در روايت اسحاق بن عمّار به رقم 3865 و غير آن گذشت كه\r\n","description":"","footnote":"","page_name":" 336 ","page_number":336},
  {"content":"\r\nزيادى و افزون گرفتن در اجارهء زمين نيز حرام است در صورتى كه عوض ، نقدين ( طلا يا نقره ) باشد نه مالهاى غير نقدى ، و در اينجا ذكرى از عوض نشده و براى اينكه تعارضى نباشد عوض را در اين خبر ( به سهمى معيّن از محصول يا غير آن ) ترجمه كرديم با اين توجيه ، يا اينكه بگوئيم در زمين عملى انجام داده باشد كه آن موجب اضافه اجاره شده است و پاره اى از فقهاء در زمين اضافه را مكروه مىدانند و روايات مخالف را حمل مىكنند » .\r\n3901 - و اگر شخصى خانه اى را به ده درهم ( به مدّت معيّنى ) اجاره كند و از دو سوم آن خود استفاده كند و يك سوم آن را به ديگرى به همان ده درهم اجاره دهد اشكال ندارد ، لكن ( همه ) آن را به بيش از آنچه اجاره كرده نمىتواند اجاره دهد .\r\nشرح : « اين كلام به همين لفظ ، خبر حلبى است از امام صادق عليه السّلام كه در كافى نقل شده است » .\r\n3902 - از امام صادق عليه السّلام پرسيدند : مردى زمين را از اراضى خراجيّه از دولت اجاره كرد به مبلغى معيّن يا به مقدارى معلوم از گندم ، بعد آن را جريب جريب يا قطعه قطعه كرده و به مبلغ معيّنى به ديگران اجاره داد كه بيش از مبلغ اصل اجاره است و در آن عملى هم انجام نداده است ، و يا آن را چند قطعه كرده و با ديگران قرارداد بسته كه خود بذر و هزينهء كشت را بدهد و زمين را آماده كند و نيز در اين صورت اضافه درآمدى از اصل اجاره دارد آيا حقّ دارد كه چنين كارى را انجام دهد يا نه ؟ امام عليه السّلام فرمود : هر گاه زمينى را براى كشت اجاره كردى و در آن\r\n","description":"","footnote":"","page_name":" 337 ","page_number":337},
  {"content":"\r\nچيزى سرمايه گذاردى يا جاى خرابى را اصلاح كردى ، آنچه را كه پرسيدى اشكالى ندارد .\r\nشرح : « در پاره اى از نسخه ها « و لمّ تربة الأرض » بجاى « له مرمّة الأرض » است و در كافى « و له تربة الأرض » مىباشد و معنايش براى ما معلوم نشد » .\r\nو باكى نيست كه شخص زمينى را به يك صد دينار اجاره كند و بعض آن را به نود و پنج دينار اجاره دهد و خود در باقى آن زندگى كند .\r\nشرح : « يعمر » در اينجا به معنى « يعيش » است » .\r\n3903 - ابو الربيع گويد : امام باقر عليه السّلام مىفرمودند : اگر ميوه و محصول باغى يك ساله فروخته مىشود آن را نفروشند تا ميوهء آن برسد و چنانچه دو ساله يا سه ساله فروختند فروشش اشكالى ندارد پس از آنكه در آن چيزى سبز باشد .\r\n3904 - و باز ابو الرّبيع از امام صادق عليه السّلام روايت كرده در مورد زراعى كه با صاحب زمين قرارداد بسته است كه من زمين را كشت مىكنم به اين شرط كه از محصول آن يك سوم بابت شخم و يك سوم بابت بذر و يك سوم بابت زمين به تو بدهم ، فرمود : اسمى از گاو و بذر نياورد و به صاحب زمين بگويد\r\n","description":"","footnote":"","page_name":" 338 ","page_number":338},
  {"content":"\r\nمن با تو قرار مىبندم كه زمين را زراعت كنم و فلان مقدار از محصول كه خداوند عزّ و جلّ در آن رويانده به تو بدهم .\r\n3905 - ابو الرّبيع گويد : امام صادق عليه السّلام در مورد مردى كه از قريه اى گذر كند كه از سوى دولت به آنها ظلم شده و خراج سلطان را نتوانسته‌اند بپردازد ، در حالى كه اكنون قريه در تصرّف ايشان است و مرد نمىداند كه آيا مال آنهاست يا ديگرى در آن سهمى دارد ، زمينهاى قريه را به او مىسپارند كه كشت كند و خود خراج سلطان را بپردازد ، او پذيرفته و مشغول كار مىشود و خراج را مىدهد و مال بسيارى زياد مىآيد ، فرمود : هر گاه شرط با آنها بدين نحو باشد ( كه تنها خراج را بپردازد ) اشكالى بر آن نيست .\r\n3906 - و در روايت حلبى از امام صادق عليه السّلام است كه گفت : از آن حضرت سؤال كردم از مزارعه اهل خراج ( اهل ذمّه ) به قرار يك چهارم و يا يك سوم و يا يك دوّم ، فرمود : اشكالى ندارد و رسول خدا صلَّى الله عليه و آله با أهل خيبر يا أراضى خيبر را با يهود پس از فتح نصف به نصف قرارداد مزارعه بست .\r\n3907 - محمّد بن خالد از ابن سيابه ( يا ابن سنان يا سيابه ) نقل كرده مردى\r\n","description":"","footnote":"","page_name":" 339 ","page_number":339},
  {"content":"\r\nبه امام صادق عليه السّلام عرض كرد : فدايت شوم شنيدم كه مردمى گفتند : زراعت خوب نيست ، مكروه است . فرمود : كشت كنيد ، درخت بكاريد ، به خدا سوگند مردم كارى انجام نمىدهند كه از آن حلالتر و پاكتر باشد ، سوگند به خدا كه مردم پس از خروج دجّال به زراعت و كاشتن خرما بپردازند .\r\nشرح : « يعنى در زمانى كه طاغوتان و دينسازان نابود شده و دولت حقّ روى كار آيد مردم به فلاحت و كشت و زراعت بيش از صنعت بپردازند زيرا اهتمام دولت الهى به اين امور بيشتر است » .\r\n3908 - حلبى گويد : امام صادق عليه السّلام فرمود : زمين را براى كشت و زراعت گندم اجاره نمىكنند كه اجرت را از گندم حاصل شده از زراعت آن زمين بپردازند .\r\n3909 - سهل بن يسع گويد : از امام هشتم عليه السّلام پرسيدم : مردى زمينش را به زعفران كار واگذار مىكند كه در هر جريب زمين كه مىكارد فلان مبلغ درهم بپردازد و گاهى كسر مىآيد و زيان مىبيند و گاهى اضافه مىآيد و سود مىبرد ، فرمود : اگر هر دو توافق كرده ، راضى مىباشند اشكالى ندارد .\r\n","description":"","footnote":"","page_name":" 340 ","page_number":340},
  {"content":"\r\n3910 - علىّ بن يقطين گويد : از امام هفتم عليه السّلام سؤال كردم شخصى از كسى خانه اى يا لنجى يك ساله يا كمتر يا بيشتر اجاره كرده است ، فرمود : بر اوست كرايه را تا آخر مدّت بپردازد ، و صاحب آن در گرفتن مختار است چنانچه بخواهد در اوّل دريافت مىدارد و اگر بخواهد رها مىكند تا مدّت تمام شود .\r\n3911 - علىّ بن ميمون صائغ ( زرگر ) گويد : به امام صادق عليه السّلام عرض كردم : كارى را به اجرت معيّن قبول مىكنم سپس شاگردانم كه با من كار مىكنند به دو سوم آن اجرت ، آن را مىسازند ، امام فرمود : اين كار صحيح نيست مگر آنكه تو خود در ساختن با آنها كمك كنى ، عرض كردم من طلا را خود آب مىكنم .\r\nفرمود : در اين صورت اين خود عملى است پس اشكالى ندارد .\r\n3912 - مجمع خيّاط گويد : به امام صادق عليه السّلام عرض كردم كه لباسى را براى دوختن به مزدى معيّن قبول مىكنم و بعد به شاگردانم به دو سوم قيمت مىدهم تا بدوزند ، امام فرمود : آيا كارى روى آن انجام نمىدهى ؟ عرض كردم :\r\nپارچه را مىبرم و نخ را برايشان تهيّه مىكنم . فرمود : اشكالى ندارد .\r\n3913 - محمّد طيّار گويد : وارد مدينه شدم و منزلى مىطلبيدم تا اجاره كنم ،\r\n","description":"","footnote":"","page_name":" 341 ","page_number":341},
  {"content":"\r\nبه خانه اى وارد شدم كه داراى دو اطاق بود و درى ميان آن دو قرار داشت و در يكى از آنها زنى زندگى مىكرد آن زن به من گفت : اين اطاق را اجاره كن ، گفتم : اين دو اطاق به هم راه دارد و من جوان هستم تو نيز جوانى و صلاح نيست ، گفت : تو اجاره كن من در را مىبندم ، من پذيرفتم و متاعم را به آنجا بردم ، و به دو گفتم : در را ببند ، گفت : از اينجا نسيم مىآيد بگذار باز باشد ، گفتم : من و تو هر دو جوان هستيم در را ببند ، گفت : تو در اطاقت بنشين و من در اطاق خود ، نزد تو نمىآيم و به تو نزديك نمىشوم و از بستن در سر باز زد ، من خدمت امام صادق عليه السّلام رسيدم و ماجرا را عرض كردم و پرسيدم مىتوانم آنجا بمانم ؟ فرمود : از آنجا به جاى ديگر برو زيرا هيچ مرد و زنى در مكانى خلوت نكنند مگر آنكه شيطان سومى آنها باشد .\r\n3914 - ابو همّام ( اسماعيل بن همّام ) به امام هشتم عليه السّلام طىّ نامه اى نوشت مردى زمين با آبى ( مزرعه ) را از صاحبش اجاره كرده و اجاره دهنده در حضور مستأجر زمين را به ديگرى فروخته و مستأجر مخالفتى نشان نداده و خود حاضر و ناظر فروش بوده است . سپس مشترى از دنيا رفته در حالى كه داراى ورثه مىباشد ، آيا اين زمين را به ميراث به ورثهء ميّت مىدهند يا در تصرّف مستأجر باقى مىماند تا مدّت\r\n","description":"","footnote":"","page_name":" 342 ","page_number":342},
  {"content":"\r\nاجاره سرآيد ؟ امام عليه السّلام در پاسخ نوشت : در دست مستأجر مىماند تا مدّت اجاره به سر آيد .\r\nو من از استادمان محمّد بن الحسن - رضى الله عنه - پرسيدم مردى زمين و آبش را به ديگرى اجاره داده است مىتواند آن را بفروشد ، گفت : نمىتواند پيش از تمام شدن مدّت اجاره به ديگرى بفروشد مگر اينكه با خريدار شرط كند كه به قراردادش كه قبلا با مستأجر داشته وفا كند تا مدّت اجاره اش منقضى شود .\r\n3915 - و محمّد بن عطيّه گويد : از امام صادق عليه السّلام شنيدم كه مىفرمود : خداوند عزيز براى پيامبرانش كشاورزى را اختيار كند تا هيچ گاه باران آسمان را ناخوش ندارند .\r\n3916 - و از امير مؤمنان عليه السّلام از سخن خداوند كه فرموده : * ( وَعَلَى الله فَلْيَتَوَكَّلِ الْمُتَوَكِّلُونَ ) * ( ابراهيم : 12 ) پرسيدند ، فرمود : مراد از متوكَّلين ( توكَّلكنندگان بر خداوند ) كشاورزان باشند .\r\n","description":"","footnote":"","page_name":" 343 ","page_number":343},
  {"content":"\r\n\r\n( آنجا كه سازندگان و اصلاحكاران كه براى ) ، ، ( كارشان اجرت دريافت مىكنند ضامن هستند )\r\n3917 - حلبى گويد : امام صادق عليه السّلام در بارهء مردى كه لباسى را براى رنگ كردن پذيرفته است و آن را خراب كرده ، فرمود : هر سازنده اى كه براى كارش اجرت مىستاند كه آن را اصلاح كند اگر آن را خراب و تباه كند ضامن است .\r\n3918 - [ اسماعيل بن 
  ] أبى الصباح كنانى گويد : از امام صادق عليه السّلام پرسيدم : لباس يا پارچه را به لباسشوى دادم تا بشويد و وى پاره كرد يا سوزانيد آيا بايد غرامت آن را بدهد ؟ فرمود : آرى آنچه را به دست خود خراب كرده تاوانش را از او بگير ، چون تو براى اصلاح به او داده اى نه براى تلف كردن .\r\n3919 - و نيز فرمود : پدرم امام باقر عليه السّلام رختشو و زرگر را اگر لباس يا پارچه را ضايع مىكردند ضامن مىدانست و خسارت مىگرفت ولى جدّم على بن - الحسين عليهما السّلام جوانمردى مىنمود و صرف نظر مىكرد .\r\n","description":"","footnote":"","page_name":" 344 ","page_number":344},
  {"content":"\r\n\r\n( ضامن بودن باربرى كه ادّعا مىكند مال تلف شده است )\r\n3920 - حلبى گويد : امام صادق عليه السّلام در مورد شتردارى كه مشكهاى روغن را با كاروان خود حمل مىكند و بعد به صاحبش مىگويد : روغن در بيابان با شتر گم شد ( بار افتاد و ما نفهميديم ) يا ريخت يا راهزنان ربودند حكم آن چيست ؟ فرمود :\r\nاگر شاهدانى عادل داشت كه دزدان ربوده‌اند يا بار در راه گم شده است پس بر عهدهء او چيزى نباشد ، و اگر بيّنه و شاهدى نداشت ضامن است . و در مورد كسى كه با كشتى خود گندم ديگرى را حمل كند و نقصان يابد فرمود : ضامن است . گويد : عرض كردم : گاهى افزون مىشود ؟ فرمود : علم دارى كه صاحب كشتى چيزى به آن افزوده ؟ گفتم : نه ، فرمود : پس از آن توست .\r\n3921 - و گويد : امام عليه السّلام فرمود : اگر غسّال و زرگر ادّعا كردند كه مال مشترى از ايشان سرقت شده و شاهدى نياوردند در اين ادّعا كه كاملا روشن سازد هر چه بوده چه كم و چه زياد از مال ربوده شده است ، پس اگر شاهد داشت كه تكليفى بر عهدهء او نيست و اگر بر گفتارش شاهد نياورد و اقامهء شهادت نكرد و مىگفت : آن را دزديده‌اند ، ضامن مال خواهد بود البتّه اگر بيّنه نداشت .\r\n","description":"","footnote":"","page_name":" 345 ","page_number":345},
  {"content":"\r\nشرح : « مراد از غسّال ظاهرا قصّار است يعنى جامه شوى و لباسشوى و شايد نسخه « قصّار » بوده و تصحيف شده است » .\r\n3922 - و حلبى گويد : امام عليه السّلام در مورد كسى كه چهار پايى را براى مسافتى و مقصدى معيّن كرايه كرده و چهار پا گم شده است فرمود : اگر از مسافتى كه شرط كرده گذشته و تجاوز كرده است ضامن است ، و اگر در بيابانى وارد شده و آن را در جايى نبسته و به حال خود رها كرده باشد باز ضامن است ، و اگر در چاهى افتاده نيز ضامن است چون آن را نبسته و بلا مانع رها كرده است .\r\nشرح : « ضمان در صورت اوّل به جهت افراط است و كاريست كه نبايد مىكرده ، و در دو صورت أخير به جهت تفريط است و ترك كاريست كه بايد مىكرده » .\r\n3923 - و نيز حلبى گويد : امام عليه السّلام در مورد شتردارى كه از وى شترانى كرايه كرده‌اند و با آنها مشكهاى روغن و زيتون به شهرى فرستاده‌اند ، سپس شتردار ادّعا كرده كه يكى از مشكها پاره شده و روغنها ريخته است ، فرمود : هر وقت بخواهد مىتواند روغن را برگيرد و بگويد مشك بشكافت و روغن بريخت ، بنا بر اين نمىشود او را بدون بيّنه و شاهد تصديق كرد . و هر كس حيوان سوارى را براى رفتن بمقصدى كرايه كند و اتّفاقا در راه آن حيوان مبتلا به ذئبه ( غدّهء حلقومى كه آن را به عربى ذئبه گويند ) شود و چشمش را به درد و حيوان تلف شود ناچار ضامن است ( چون كسى را نداشته يا كسى همراه او نبوده كه شهادت دهد ) مگر اينكه مسلمانى عادل\r\n","description":"","footnote":"","page_name":" 346 ","page_number":346},
  {"content":"\r\nباشد ( كه قولش مورد قبول افتد ) .\r\nشرح : « حاصل روايت اينكه در اين موارد بايد ثابت شود كه چنين اتّفاقى افتاده ، و اگر نتوانست ثابت كند ناگزير ضامن خواهد بود ، پس در واقع اگر تقصير يا تجاوز نكرده باشد ضامن نيست » .\r\n3924 - جعفر بن عثمان گفت : پدرم متاعى را با شتردارى به شام فرستاده بود ، شتردار ادّعا كرد يكى از بارها در بيابان گم شده است ، من اين را به امام صادق عليه السّلام عرض كردم ، حضرت فرمود : او را متّهم مىدارى ؟ ( يعنى به او گمان بد دارى ؟ ) عرض كردم : نه ، فرمود : تاوان از او مگير .\r\n3925 - ابو بصير گويد : از امام صادق عليه السّلام سؤال كردم : جامه اى را ( براى شستن ) به لباسشوى دادم اكنون ادّعا مىكند كه آن در ميان لباسهاى ديگرش بوده و بسرقت رفته است ، فرمود : بايد اقامهء بيّنه كند كه اين لباس در ميان متاع ديگرش بوده و آن تنها به سرقت رفته است ، در اين صورت چيزى بر عهدهء او نخواهد بود ، و اگر با متاع ديگرش همگى سرقت شده باز چيزى بر عهدهء او نيست .\r\n3926 - عثمان بن زياد گويد : به امام باقر عليه السّلام عرض كردم :\r\nشتردارى به ما شتر كرايه مىدهد كه بار ما را به مقصد برساند و بعد خود به شتردار\r\n","description":"","footnote":"","page_name":" 347 ","page_number":347},
  {"content":"\r\nديگرى واگذار مىكند و متاع نابود مىشود ، فرمود : او را ضامن بدار و از او تاوان بخواه .\r\n3927 - و امير مؤمنان عليه السّلام رنگرز و لباسشوى و زرگر را براى حفظ مال مردم ضامن مىدانست و در مواردى مانند غرق شدن ( مثلا كشتى ) يا آتشسوزى يا چيزهائى كه در اختيار انسان نيست و غالبا موجب تلف مال مىشود ضامن نمىدانست ، و هر گاه سفينه اى ( كشتى ، لنجى ) غرق شده باشد و مردم به آن دست يابند ، از اموال هر چه را دريا به ساحل اندازد از آن صاحبش باشد چه آنها به مالشان سزاوارتر از ديگرانند ، و آنچه مردم با غوّاصى بدست آورند و صاحبش آن را رها كرده باشد از آن مردم مىباشد .\r\n3928 - أبو بصير گويد : امام صادق عليه السّلام زرگر و لباسشوى و بافنده را ضامن نمىدانست مگر آنكه متّهم باشند كه در آن صورت بايد اقامهء بيّنه كنند ، و او را [ بترسانند و 
  ] سوگند دهند شايد از اين راه چيزى از او بدست آيد .\r\n3929 - و حمّامدارى را نزد امير المؤمنين عليه السّلام آوردند كه جامه را نزد او گذارده و به حمّام رفته بودند ، و جامه را ربوده بودند ، امير المؤمنين عليه السّلام او را ضامن ندانست و فرمود : اين شخص امين است ( و امين ضامن نيست ) .\r\n","description":"","footnote":"","page_name":" 348 ","page_number":348},
  {"content":"\r\nشرح : « شخص به اختيار خود لباسش را نزد حمّامى گذارده ، و به داخل حمّام مىرود و نگهدارى لباس و امانتدارى مردم امرى است خير و نيك و در حقّ آنها احسان است ، پس شخصى كه قبول اين زحمت مىكند محسن و نيكوكار محسوب مىشود و خداوند در قرآن كريم مىفرمايد : * ( ما عَلَى الْمُحْسِنِينَ مِنْ سَبِيلٍ ) * توبه : 91 « يعنى بر نيكوكاران راهى نيست » .\r\n3930 - و نيز امير المؤمنين عليه السّلام مرد مسلمانى را كه خوك مردى نصرانى را كشته بود ضامن دانست و براى نصرانى غرامت گرفت .\r\n3931 - أبو بصير گويد : امام صادق عليه السّلام در بارهء مردى كه باربرى را براى متاعش أجير گرفت و متاع در دست اجير شكست يا ريخت فرمود : اگر باربر مورد اطمينان است پس ضمانى بر عهدهء او نيست و اگر مورد اطمينان نيست ضامن است .\r\nشرح : « ضمان بدان جهت است كه بيّنهء عادله بر عدم افراط و تفريط ندارد ، و إلَّا بيش از اين نيست كه مال در دست او امانت بوده و امين ضامن نيست ، و البته اين حكم از اين روست كه باربر بداند كه اگر در حفظ متاع مردم دقّت بخرج ندهد و لا أباليگرى كند امين و مورد اطمينان نخواهد بود پس چنانچه مالى در دست او ضايع شود بايد اقامهء بيّنه كند و آن كاريست بسيار دشوار و گاهى غير ممكن لذا ناچار به دادن تاوان يا حفظ كردن متاع باشد » .\r\n3932 - داود بن سرحان گويد : امام صادق عليه السّلام در بارهء مردى كه متاعى بر سر خويش حمل مىكرد و با شخصى تصادف كرد و او كشته شد يا بعض از\r\n","description":"","footnote":"","page_name":" 349 ","page_number":349},
  {"content":"\r\nاعضايش شكست ، فرمود : او ضامن است ( يعنى باربر ) .\r\n3933 - محمّد بن على بن محبوب گويد : مردى به امام عليه السّلام طىّ نامه اى نوشت : شخصى جامه اى را براى شستن به لباسشوى داده و وى آن را به لباسشوى ديگرى سپرده و لباس گم شده است آيا بر لباسشوى اوّل لازم است تاوان آن را به صاحبش بدهد بدليل آنكه آن را به ديگرى داده اگر چه لباسشوى امين و مورد اعتماد باشد ؟ امام عليه السّلام در پاسخ نامه فرمود : لباسشوى اوّل ضامن است مگر اينكه مورد وثوق و اطمينان باشد ، إن شاء الله .\r\nشرح : « ظاهرا در جملهء اخير منظور امام عليه السّلام از مستثنى لباسشوى دوم مىباشد زيرا اگر چنين باشد لباسشوى اوّل تفريط نكرده است لذا ضامن ندارد » .\r\n\r\n( پيش خريد گندم و جو و حيوان و چيزهاى ديگر ، )\r\n3934 - حلبى گويد : از امام صادق عليه السّلام پرسيدم از مردى گندمى پيش خريد كردم و قيمت آن را پرداختم و زمانى كه موقع تحويل شد مبلغى پول نزد من فرستاد و پيغام داد گندم بخر و حقّ خود را بتمامى برگير ، امام فرمود : من نظرم آنست كه اين كار ( خريد گندم ) را به ديگرى واگذارى و با او باشى تا حقّ خود را بستانى و\r\n","description":"","footnote":"","page_name":" 350 ","page_number":350},
  {"content":"\r\nخود مباشر خريد نشوى .\r\nشرح : « اين دستور براى جلوگيرى از تهمت و ايجاد نزاع است ، و يا اينكه مبادا شيطان انسان را فريب دهد و گندمى بهتر از آنچه بايد بستاند خريدارى كند ، يا اينكه چون از جهت ديگر شباهت با ربا دارد ، صادر شده است و بهر حال فقهاء آن را حمل بر كراهت كرده‌اند » .\r\n3935 - يعقوب بن شعيب گويد : از امام باقر عليه السّلام سؤال كردم مردى يك صد درهم گندم يا خرما پيش خريد كرده است و زمانى كه وقت تحويل آن رسيده فروشنده نزد خريدار آمده ، مىگويد : به خدا سوگند من جز نيم آن را كه تو طلبكارى ، ندارم آن را از من بابت نيم طلبت بستان و بقيّه را در هم بگير . حكم چيست ؟ فرمود :\r\nاشكالى ندارد در صورتى كه همان مبلغى را كه براى نصف داده بازگيرد . ( يعنى مىتواند نسبت به باقى معامله فسخ كند ) .\r\nيعقوب بن شعيب گويد : و سؤال كردم : من از شخصى يك سبد خرماى نارس طلبكارم مىتوانم بجاى آن يك سبد خرماى تر بستانم و آن ( خرماى تر ) از حيث وزن كمتر است . فرمود : اشكالى ندارد ، عرض كردم : بر عهدهء او يك سبد خرماى نارس دارم مىتوانم يك سبد خرماى خشك بستانم با اينكه آن از حيث وزن سنگينتر\r\n","description":"","footnote":"","page_name":" 351 ","page_number":351},
  {"content":"\r\nاست ؟ فرمود : در صورتى كه اين كار ميان شما متعارف باشد اشكالى ندارد ، گويد : از آن حضرت پرسيدم : مردى را بر عهدهء ديگرى يك صد پيمانه خرما است و بدهكار داراى خرمابنى است ، طلبكار نزد وى آمده ، مىگويد : به عوض طلب من ( خرماى ) اين خرما بن را به من واگذار ، گويد : مثل اينكه امام اين را مكروه دانست .\r\nشرح : « سبب كراهت در ذيل حديث 3834 ذكر شد چون اين قسمت جزء خبر مفصّلى است از يعقوب بن شعيب كه گذشت » .\r\nو نيز يعقوب بن شعيب گويد : سؤال كردم از مردى كه بر عهدهء ديگرى چند بار رطب با تمر ( يعنى خرماى تر يا خرماى خشك ) دارد و مبلغى دينار نزد او مىفرستد و مىگويد : با اين پول خرما بخر و طلبت را به تمامى برگير ؟ فرمود : اگر او را امين مىداند اشكالى ندارد .\r\n3936 - عبد الله بن سنان گويد : از امام صادق عليه السّلام پرسيدم : مردى بدون اينكه داراى زراعتى يا نخلستانى باشد گندم يا خرما پيش فروش مىكند ، امام فرمود : مقدارش را معيّن كند و تا چه مدّت بايد تحويل دهد معلوم دارد ، گويد : از او - عليه السّلام - از پيش فروش حيوان و گندم و گرو گذاشتن فروشنده مالى را نزد خريدار پرسيدم ؟ فرمود : آرى ، براى مالى كه به فروشنده سلفى مىدهى چيزى گرو گير .\r\n","description":"","footnote":"","page_name":" 352 ","page_number":352},
  {"content":"\r\n3937 - منصور بن حازم گويد : به امام صادق عليه السّلام عرض كردم :\r\nمردى از ديگرى بابت گوسفندى كه از او خريده است مبلغى طلبكار است و نزد بدهكار آمده مطالبه مىكند بدهكار مىگويد : اين گوسفندان را بابت طلبت به تو مىفروشم و وى راضى مىشود ؟ فرمود : به اين اشكالى نيست .\r\n3938 - عبد الله بن بكير گويد : از امام ششم عليه السّلام پرسيدم : مردى ميوه هائى را كه عموما پيش فروش مىكنند ، پيش فروش مىكند ولى سال مىگذرد و ميوهء بدهى خود را نمىپردازد ، امام فرمود : مشترى يا مبلغى كه داده است باز پس گيرد يا تا سال ديگر مهلت دهد .\r\n3939 - عيص بن قاسم گويد : از امام صادق عليه السّلام پرسيدم : مردى گندمى را پيش خريد كرده است و تا زمانى كه مدّت سرآمده گندمى نزد او نيست أمّا چهار پا و بردگان و متاع نزد او مىيابد آيا جايز است از اين اموال او بجاى گندم كه طلبكار است بردارد ؟ فرمود : آرى و حساب كند كه چى و چى بجاى چقدر گندم و چند من گندم .\r\n","description":"","footnote":"","page_name":" 353 ","page_number":353},
  {"content":"\r\n3940 - حديد بن حكيم گويد : به امام ششم عليه السّلام عرض كردم :\r\nشخصى پوست گوسفند از قصّاب پيش خريد كرده است و هر روز مقدار معيّنى قصّاب به او مىدهد ؟ فرمود : اشكالى ندارد .\r\n3941 - و أبان روايت كرد كه آن حضرت در بارهء مردى كه به ديگرى مبلغى مىدهد تا در شهر ديگرى از وى نقدا بستاند ، فرمود : اشكالى ندارد .\r\n3942 - سماعة بن مهران گويد : از آن حضرت عليه السّلام پرسيدم كسى كه گندم يا متاع يا حيوانى را پيش فروش مىكند و انسان از وى مىخرد آيا خريدار مىتواند چيزى از او گروگان گيرد ؟ فرمود : باكى نيست بر اينكه وثيقه اى براى مالت طلب كنى .\r\n3943 - ابو بصير گويد : از امام صادق عليه السّلام از پيش خريد حيوان پرسيدم : فرمود : اشكالى ندارد ، عرض كردم اگر برده اى را به سنّ معيّن يا وصف مشخّص و معلوم پيش فروش كند و هنگام تحويل با وصف مغاير باشد ، پستتر يا بهتر بدهد و هر دو راضى شوند چه ؟ فرمود : اشكالى ندارد .\r\n","description":"","footnote":"","page_name":" 354 ","page_number":354},
  {"content":"\r\n3944 - يعقوب بن شعيب گويد : از امام ششم عليه السّلام سؤال كردم مردى گندمى را نسيه به مبلغ معيّنى بمدّت معلومى مىفروشد و گندم را تحويل مىدهد و چون مدّت سرآمد فروشنده طلبش را مطالبه مىكند و خريدار مىگويد : پول ندارم از من به جاى طلبت گندم بستان . آيا صحيح است ؟ فرمود : اشكالى ندارد او پول در عهدهء مشترى دارد با آن هر چه مىخواهد مىتواند بگيرد . ( به قيمت روز از او گندم بستاند ) .\r\n3945 - عبيد الله بن علي حلبى گويد : از امام صادق عليه السّلام سؤال شد مردى مبلغى بابت خريد پنج من گندم يا جو به فروشنده اى داد و آن را پيش خريد كرد ، و آن كس كه گندم يا جو را بدهكار شد قدرت نداشت كه در رأس مدّت همهء آنچه بدهكار است تحويل بدهد ، و طلبكار مىخواهد نصف يا ثلث يا كمتر يا بيشتر از او بستاند و نسبت به بقيّهء همان مقدار مبلغى كه بابت آن پرداخته باز پس گيرد ، فرمود : باكى بر آن نيست ، حلبى گويد : و از آن حضرت پرسيدند شخصى بيست مثقال يا كمتر و يا بيشتر زعفران را به مبلغى پيش خريد مىكند ، و مبلغ را مىپردازد ، فرمود :\r\nاشكالى ندارد ، اگر فروشنده نتوانست تمام آنچه فروخته تهيّه كند و بپردازد ، طلبكار نيم يا يك سوم و يا دو سوم حقّ خود را تحويل گيرد و بهاى بقيّه را مطابق آنچه بابت آن\r\n","description":"","footnote":"","page_name":" 355 ","page_number":355},
  {"content":"\r\nداده بستاند .\r\n3946 - و نيز حلبى گويد : از آن حضرت پرسيدند شخصى گوسفند سه ساله يا دو ساله و غير آن را از گوسفند دارى پيش خريد مىكند كه در مدّت معيّنى تحويل دهد ، صحيح است ؟ فرمود : مانعى ندارد ، اگر نتوانست آنچه تعهّد كرده تحويل دهد مشترى نيم يا يك سوم و يا دو سوم آن را گرفته و قيمت پرداختى بقيّه را باز مىستاند ، و كمتر يا پستتر از شرطى كه كرده مىتواند بگيرد ، ولى بيشتر يا عاليتر از آن را نمىتواند ، و فرمود : جامه نيز حكمش مانند گندم و جو و زعفران و گوسفند است .\r\n3947 - عبد الله بن سنان گويد : از امام صادق عليه السّلام شنيدم مىفرمود :\r\nروا نيست روغن حيوانى را با روغن زيتون و روغن زيتون را با روغن حيوانى خريد و فروش به مدّت كرد ( يعنى زيتون را متاع و روغن حيوانى را قيمت يا به عكس روغن حيوانى را متاع و روغن زيتون را قيمت قرارداد و پيش خريد يا پيش فروش كرد ) .\r\n3948 - جابر بن يزيد گويد : از امام باقر عليه السّلام پرسيدم خريد پيش بها در گوشت چگونه است ؟ فرمود : زنهار بدان نزديك مشو ، زيرا يك بار آن را فربه مىدهد يك بار مردنى و يك بار لاغر ، بلكه آن را ببين و بخر دست بدست ( نه پيش خريد ) .\r\n","description":"","footnote":"","page_name":" 356 ","page_number":356},
  {"content":"\r\nگويد : پرسيدم راجع به خريد پيش بهاى مشكهاى آب شتران آبكش . فرمود : نه ، گاهى ناقص مىدهند و گاهى تمام ، آن را ببين و خريدارى كن و اين براى دو طرف هم تو و هم فروشنده سالمتر است .\r\n3949 - وهب بن وهب از امام صادق از پدرش عليهما السّلام روايت كرده كه فرمود : على عليه السّلام فرمود : اشكالى ندارد كه پيش خريد كنند آنچه وزن مىشود با آنچه پيمانه مىشود و به عكس آنچه پيمانه مىشود با آنچه وزن مىگردد .\r\nشرح : « وهب بن وهب ابو البخترى از روات اهل سنّت است و مردى غير قابل اعتماد و كذّاب مىباشد » .\r\n3950 - غياث بن ابراهيم از امام صادق بواسطهء پدرش امام باقر عليهما السّلام از امير المؤمنين عليه السّلام نقل كرده كه فرمود : گندم يا جو و امثال آن اشكالى ندارد كه به مقدار معلوم تا وقت معيّن پيش فروش شود ، امّا نمىتوان زمان را تا خرمنكوبى يا درو قرار داد ( كه منجّز نيست ) .\r\n3951 - عبد الله بن سنان گويد : از امام صادق عليه السّلام پرسيدم آيا مىتوان گندمى را پيش خريد كرد از شخصى كه نزد او طعام يا حيوانى نيست جز\r\n","description":"","footnote":"","page_name":" 357 ","page_number":357},
  {"content":"\r\nاينكه او رأس مدّت مىخرد و بدهى خود را تمام مىدهد ؟ فرمود : اگر ملتزم مىشود كه تا رأس مدّت تهيّه كند ، اشكالى ندارد . گويد : عرض كردم اگر قسمتى را به من بدهد و قسمتى را تأخير اندازد جايز است ؟ فرمود : آرى .\r\n3952 - محمّد بن مسلم از يكى از دو امام ( حضرت باقر يا حضرت صادق ) عليهما السّلام در مورد اينكه معاملهء نسيه ، گروه يا كفيل گرفتن چه صورتى دارد پرسيد ؟\r\nامام فرمود : اشكالى ندارد .\r\n3953 - و در روايت زراره از امام باقر عليه السّلام آمده كه فرمود :\r\nپيش خريد متاع اشكالى ندارد به شرط آنكه وصف آن از طول و عرض و غير آن را معلوم و معيّن كنى ، و در حيوان نيز اگر سنّش را مشخّص كنى اشكالى ندارد .\r\n\r\n( باب حكم احتكار ارزاق و قيمتگذارى آن )\r\n3954 - غياث بن ابراهيم از امام صادق از پدرش عليهما السّلام روايت كرده كه فرمود : احتكار جز در گندم و جو و خرما و مويز و روغن و زيتون نباشد .\r\nشرح : « مراد ارزاق عمومى است و مادامى احتكار محسوب مىشود كه فروشندهء ديگرى يا نباشد يا باشد و كفاف ندهد و پاره اى از فقها نمك را نيز اضافه\r\n","description":"","footnote":"","page_name":" 358 ","page_number":358},
  {"content":"\r\nكرده‌اند ، و بعض از فقهاء مقيّد كرده‌اند كه براى ازدياد قيمت اين مذكورات را بخرد نه آنكه محصول باغ يا كشت خويش باشد ، و غياث بن إبراهيم عامى المذهب است لكن توثيق شده است » .\r\n3955 - رسول خدا صلَّى الله عليه و آله بر محتكران گذشت و فرمود : انبارهاى آنها را به محلّ فروش انتقال دهند جايى كه مقابل ديدهء مردم باشد و بدان بنگرند ، و به آن حضرت عرض شد : كاش قيمتى بر آن مىگذاشتى ، حضرت ( ص ) در خشم شد بدانسان كه اثر آن در رخسارش نمودار گشت و با تعجّب فرمود : آيا من تعيين قيمت كنم ؟ ! شك نيست كه قيمتها در اختيار خداوند عزيز است قيمت را بالا مىبرد هر گاه كه بخواهد و نازل مىكند هر وقت كه بخواهد .\r\nشرح : « يعنى گرانى و ارزانى ارزاق مربوط به وضع سال و فراوانى و خشكسالى آنست و در دست خداست نه بندگان خدا » .\r\n3956 - حلبى گويد : از امام صادق عليه السّلام سؤال شد احتكار چيست ؟\r\nفرمود : احتكار آنست كه گندم يا ارزاق عمومى را خريدارى كنى كه غير از آن در شهر نباشد و آن را انبار كنى و نفروشى ، چنانچه در شهر غير آن ، طعام يا متاع باشد آن وقت اشكالى ندارد كه از متاعت منفعت زيادتر بخواهى ( آن را به انتظار سود بيشتر نگهدارى و نفروشى ) .\r\n","description":"","footnote":"","page_name":" 359 ","page_number":359},
  {"content":"\r\n3957 - سلمهء گندم فروش گويد : امام صادق عليه السّلام از من سؤال فرمود : كارت چيست ؟ عرض كردم گندم فروش هستم و پاره اى اوقات بازار رواج و خوبى دارد و پاره اى اوقات كساد است و ناچار آن را انبار مىكنم ، فرمود : در بارهء آن علماى آن ديار چه مىگويند ؟ عرض كردم مىگويند : محتكر است ، فرمود : غير از تو كسى هست كه آن را بفروشد ؟ عرض كردم : « من از هزار جزء ، جزئى بيش نمىفروشم » ( يعنى من از هزار فروشنده ، يك فروشنده بيش نيستم ) . فرمود :\r\nدر اين صورت اشكالى ندارد ، مطلب چنين است كه مردى از قريش بود كه به او حكيم ابن حزام مىگفتند و شيوه اش اين بود كه هر گاه گندم و خواربار وارد مدينه مىشد او همهء آن را خود يك جا مىخريد ، و رسول خدا صلَّى الله عليه و آله گذرش بر وى افتاد او را نصيحت كرده ، فرمود : اى حكيم پسر حزام زنهار از اينكه ارزاق مردم را انبار كنى و به انتظار گران شدن آن باشى .\r\n3958 - عبد الله بن سنان گويد : امام صادق عليه السّلام در بارهء تجّارى كه وارد سرزمينى شدند و هم پيمان گشتند كه متاعشان را ( كه از يك جنس است ) بهر قيمتى كه بخواهند و دوست دارند به همان قيمت بفروشند ( يعنى كسى به قيمت كمتر\r\n","description":"","footnote":"","page_name":" 360 ","page_number":360},
  {"content":"\r\nندهد ) فرمود : اشكالى ندارد .\r\n3959 - و رسول خدا صلَّى الله عليه و آله فرمود : احتكار نمىكند گندم را مگر خطاكار .\r\n3960 - معمّر بن خلاد گويد : مردى از حضرت رضا عليه السّلام در مورد انبار كردن خواربار و گندم براى مصرف ساليانه پرسيد ، فرمود : من اين كار را مىكنم .\r\n- منظور نگهدارى قوت مصرفى ساليانه است - .\r\n3961 - و رسول خدا صلَّى الله عليه و آله فرمود : واردكنندهء گندم و خواربار روزىياب است ، و انباركنندهء طعام مورد لعن و دورى از رحمت حقّ .\r\n3962 - و امير مؤمنان عليه السّلام از حبس كردن ( احتكار ) ارزاق مردم در شهرها نهى فرمودند .\r\n3963 - و سكونى از امام ششم از پدرش عليهما السّلام روايت كرده كه امير مؤمنان عليه السّلام فرمود : نگهداشتن طعام مردم در انبار در سال فراوانى بيش از چهل روز و در خشكسالى بيش از سه روز احتكار است و هر چه در سال فراوانى بر چهل\r\n","description":"","footnote":"","page_name":" 361 ","page_number":361},
  {"content":"\r\nروز و در قحطى بر سه روز بيفزايد انباركننده اش ملعون خواهد بود .\r\n3964 - حارث اعور گويد : امير مؤمنان عليه السّلام فرمود : رحمت از دل خواربار فروش يا گندم فروش بيرون شده است .\r\n3965 - رسول خدا صلَّى الله عليه و آله فرمود : گندم و جو را پيمانه كنيد زيرا بركت در گندم كيل شده است .\r\n3966 - ابو حمزه ثمالى گويد : در نزد على بن الحسين عليهما السّلام سخن از گرانى قيمتها رفت ، حضرت فرمود : بر من از گرانيش چه باشد ؟ اگر گران شود روزى با اوست و اگر ارزان گردد نيز با اوست ( يعنى با رزّاق است نه با من ) .\r\nشرح : « گرانى و ارزانى ارزاق مربوط به فراوانى و كمى آنست و اين هر دو بدست بنده نيست جز اينكه كسى آن را خريده و به انتظار سود بيشتر انبار كند و اين كار به حسب روايات واردهء در اسلام در دنيا موجب جواز لعن فاعلش مىباشد و در قيامت او در صف ستمگران محشور خواهد شد ، و ستمگران در قرآن صريحا لعن شده‌اند : * ( أَنْ لَعْنَةُ الله عَلَى الظَّالِمِينَ ) * ولى بايد دانست كه در روايات اهل بيت عصمت عليهم السّلام و فتاوى فقهاء حرمت احتكار منحصر به ارزاق است و چيزهائى چند از آن نام برده‌اند كه قبلا گذشت » .\r\n3967 - امام صادق عليه السّلام فرمود : بخريد اگر چه گران باشد زيرا\r\n","description":"","footnote":"","page_name":" 362 ","page_number":362},
  {"content":"\r\nروزى با خريد فرود آيد .\r\nشرح : « غرض آنست كه گران بودن اجناس موجب آن نباشد كه از خريد آن صرف نظر كنيد چه روزى در خريد و فروش بدست مىآيد » .\r\n3968 - و نيز آن حضرت عليه السّلام در معنى سخن خداوند عزيز كه نقل فرمود : * ( إِنِّي أَراكُمْ بِخَيْرٍ ) * ( سورهء هود قصّهء شعيب آيهء : 87 ) فرمود : مراد ارزانى بهاى ايشان بود .\r\nشرح : « شعيب قوم را نصيحت مىكرد و مىگفت : كم فروشى نكنيد من شما را بخير مىبينم ، يعنى وضع شما كه خوب است با فراوانى و ارزانى اجناس چه نيازى به كمفروشى است ؟ » .\r\n3969 - به رسول خدا صلَّى الله عليه و آله گفتند : اى كاش براى اجناس قيمت مىگذاردى زيرا مرتّب نرخها زياد و كم مىشود ، فرمود : من نمىخواهم در حالى خدا را ملاقات كنم ( از دنيا بروم ) كه بدعتى گذارده باشم و دستورى بر آن به من نرسيده باشد ، مردم را رها كنيد از يك ديگر استفاده برند ، و هر گاه از شما سعر ( نرخ ) وقت را خواستند اخلاص ورزيد و راست بگوئيد ( و اگر نپرسيدند شما آنها را رها كنيد ) .\r\n3970 - ابو حمزه ثمالى گويد : امام سجّاد عليه السّلام فرمود : خداوند متعال فرشته اى را بر نرخها گمارده كه امر آن را تنظيم مىكند .\r\n","description":"","footnote":"","page_name":" 363 ","page_number":363},
  {"content":"\r\n3971 - ابو الصباح كنانى گويد : امام صادق عليه السّلام به من فرمود : اى ابا الصباح خريد آرد خواريست ، و خريد گندم عزّت ، و خريد نان تنگدستى و نياز ، و به خدا پناه بريد از نيازمندى به مردم .\r\nشرح : « يعنى كسانى كه احتياج خود را خود رفع مىكنند و خودكفا هستند عزيزند و آنان كه ديگران بايد احتياجات ضرورى و اوّليّهء آنها را رفع كنند هميشه خوار و ذليل خواهند بود » .\r\n3972 - رسول خدا صلَّى الله عليه و آله بر عايشه وارد شد در حالى كه مشغول شمردن نانها بود فرمود : اى حميراء ( لقب عايشه ) اين كار را مكن كه با تو همچنان شود ( يعنى حساب خوردن تو را ديگران خواهند داشت ) .\r\n3973 - سكونى از امام صادق از پدرش عليهما السّلام نقل كرده كه فرمود : از قرض دادن خمير يا نان دريغ ننمائيد زيرا ندادن آن موجب تنگدستى و نيازمندى است .\r\nشرح : « اين خبر و خبر بعد با باب چندان مناسب نيست » .\r\n3974 - و رسول خدا صلَّى الله عليه و آله فرمود : علامت رضاى خداوند در مخلوقاتش ( يعنى انسانها ) عدالت نمودن دولت و حاكم ، و ارزانى اجناس آنها است ، و\r\n","description":"","footnote":"","page_name":" 364 ","page_number":364},
  {"content":"\r\nعلامت غضب و خشم خداوند بر مردم جور و زورگوئى دولت و گرانى اجناس آنها است .\r\n\r\n( باب حكم خريدار و فروشنده اى كه بر سر قيمت اختلاف كرده‌اند )\r\n3975 - امام صادق عليه السّلام در مورد اختلافى كه ميان فروشنده و خريدار راجع به قيمت رخ داده بود و مشترى مىگفت : فلان مبلغ ، يعنى كمتر از آنچه فروشنده اظهار مىكرد ، فرمود : قيمت آنست كه فروشنده مىگويد با قسم ، در صورتى كه متاع دست نخورده باقى باشد .\r\n\r\n( وجوب فسخ به خيار رؤيت )\r\n3976 - جميل بن درّاج گويد : از امام صادق عليه السّلام پرسيدم شخصى زمين كشتزارى را خريده است و خود بر سر آن زمين رفته و آن را ديده و بازگشته است ولى هنگامى كه بهاى آن را پرداخته و به سراغ زمين رفته و آن را بررسى كرده است نپسنديده و تقاضاى فسخ از فروشنده كرده است در حالى كه فروشنده حاضر نيست بيع را فسخ كند امام عليه السّلام فرمود : اگر همهء آن زمين را زير و رو كرده و نود و نه درصد آن را ديده و يك درصد باقيمانده كه نديده است خيار رؤيت دارد يعنى مىتواند آن را\r\n","description":"","footnote":"","page_name":" 365 ","page_number":365},
  {"content":"\r\nباز پس دهد .\r\n3977 - ميسّر بن عبد العزيز گويد : به امام صادق عليه السّلام عرض كردم كه شخصى مشكى روغن زيتون خريده است و هنگامى كه آن را باز كرده در آن جرم و ته نشين ديده است . فرمود : اگر از كسانيست كه اجمالا مىدانسته كه خيكهاى روغن ته نشين دارد به صاحبش پس ندهد ، و اگر نمىدانسته و گمان داشته كه روغن زلال است و خريدارى كرده مىتواند بيع را فسخ نمايد .\r\n3978 - امير مؤمنان عليه السّلام براستهء خرما فروشان رفت و زنى را ديد كه مىگريد و با مردى خرمافروش به نزاع پرداخته است ، پرسيد : تو را چه شده ؟ زن گفت : يا امير المؤمنين بستهء خرمائى به يك درهم از اين مرد خريده‌ام اكنون زير آن خرماى پست درآمده است و آنچه من ديدم غير از اين بود ، حضرت از خرما فروش خواست تا آن را پس گيرد وى نپذيرفت تا سه بار امام تكرار كرد و وى سرباز زد ، امام تازيانه را بالا برد مرد حاضر شد و بهاى خرما را به زن ردّ كرد ، .\r\nو نيز آن حضرت عليه السّلام بسته بندى كردن [ و يا مخلوط كردن خرماى اعلا و پست 
  ] را خوش نمىداشت .\r\n","description":"","footnote":"","page_name":" 366 ","page_number":366},
  {"content":"\r\n\r\n( بر قيمت افزودن مشترى در مزايده هنگام ندا )\r\n3979 - سكونى از امام صادق عليه السّلام نقل كرده كه فرمود : امير مؤمنان عليه السّلام مىفرمود : هر گاه منادى مزايده آوازش به اعلام قيمت بلند است حقّ ندارى بر قيمت بيفزايى ، و چون سكوت كرد مىتوانى بر قيمتى كه داده بيفزايى ، و جز اين نيست كه حرمت زياد كردن قيمت تا هنگامى است كه منادى فرياد مىكند و قيمت را مىگويد و مردم مىشنوند و هر وقت ساكت شد اشكالى ندارد .\r\n\r\n( معامله در تاريكى )\r\n3980 - هشام بن حكم گويد : من لباس سابرى ( نوعى لباس كه در سابور مىبافتند و غالبا ابريشمى بود ) در سايه مىفروختم و حضرت كاظم عليه السّلام سواره بر من گذشت و فرمود : اى هشام فروختن اين اجناس در سايه يكنوع دغلى با مردم است و دغلى در معامله حلال نيست .\r\nشرح : « مراد از سايه تاريكى است كه درست رنگ و صفات ديگر متاع مشخّص نمىشود ، و إلَّا در همهء مغازه ها كه معامله مىشود به جهت داشتن سقف و ديوار سايه است ، و در شب نيز همين طور ، پس لا بد مراد از ظلال تاريكى است » .\r\n","description":"","footnote":"","page_name":" 367 ","page_number":367},
  {"content":"\r\n\r\n( فروختن شير مخلوط با آب )\r\n3981 - سكونى از امام صادق عليه السّلام روايت كرده كه فرمود : رسول خدا صلَّى الله عليه و آله از مخلوط كردن آب با شير براى فروش نهى فرموده‌اند .\r\n\r\n( مغبون كردن آن كس كه به انسان اعتماد كرده است )\r\n3982 - امام صادق عليه السّلام فرمود : مغبون ساختن كسى كه انسان را مورد اطمينان داشته و در صحّت جنس و قيمت به او اعتماد نموده حرام است و نيز مغبون كردن مؤمن ( هم عقيدهء ما در مذهب ) حرام است .\r\n3983 - و در روايت عمرو بن جميع آمده است كه امام صادق عليه السّلام فرمود : مغبون كردن آن كس كه به انسان وثوق داشته و اطمينان كرده است مانند خوردن ربا مىباشد . ( يعنى از جهت حرمت مانند آنست ) .\r\n3984 - و نيز فرمود : اگر فروشنده مشترى را گفت : نزد من آى تا با تو معاملهء خوبى انجام دهم بر او حرام است كه از وى منفعت گيرد .\r\nشرح : « فقهاى اماميّه اين حرمت را حمل بر كراهت كرده‌اند » .\r\n","description":"","footnote":"","page_name":" 368 ","page_number":368},
  {"content":"\r\n\r\n( احسان كردن و دغلى نداشتن در معامله )\r\n3985 - رسول خدا صلَّى الله عليه و آله به زينب عطر فروش لوچ فرمود : هر گاه چيزى مىفروشى نيكى كن و دغلى منما ، زيرا آن براى مال انسان پاكتر و با بركتتر است .\r\n3986 - و فرمود : از ما نيست كسى كه با مسلمانى خيانت كند .\r\nشرح : « مؤلَّف در عيون الأخبار اضافه اى دارد و آن اين جمله است « أو ضرّه أو ماكره » يعنى به او زيانى رساند يا با او حيله كند ) .\r\n3987 - و فرمود : هر كس با مسلمانى خيانت ورزد با يهوديان در قيامت محشور خواهد شد زيرا آنها ، خيانتشان از همهء مردم به مسلمانان زيادتر است .\r\n\r\n( باب پيشواز متاع رفتن )\r\n3988 - رسول خدا صلَّى الله عليه و آله فرمود : كسى براى خريد گندم ، از شهر به استقبال آورندگان آن خارج نشود ، و شهرى براى دهاتى متصدّى خريد و فروش نگردد ، مردم مسلمان را به حال خود واگذاريد خداوند پاره اى را به سبب پارهء\r\n","description":"","footnote":"","page_name":" 369 ","page_number":369},
  {"content":"\r\nديگر روزى مىرساند .\r\nشرح : « رسم در آن زمان چنان بود كه جماعتى كارشان اين بود كه پيشواز كاروانها مىرفتند و از شهر مسافتى به استقبال دهاتيان كه بار به شهر براى فروش مىآوردند طىّ مىكردند و غالبا به آنها كه مىرسيدند قيمت متاع را كمتر از آنچه در شهر به فروش مىرسيد مىگفتند ، و صاحبان متاع را فريب داده از كسادى آن در شهر خبر مىدادند و خود به قيمتى نازل مال را خريده و به شهر آورده و به بهاى واقعى يا گرانتر از نرخ به مردم مىفروختند از اين رو در روايت از آن منع شده است و اين كار را » تلقّي « گويند » .\r\n3989 - منهال قصّاب گويد : از امام صادق عليه السّلام پرسيدم : به استقبال رفتن براى خريد گوسفند از حشمداران كه بسوى شهر براى فروش مىآيند چطور است ؟ امام فرمود : اين كار را نكن و آنچه از اين راه بدست آمده مخر و از گوشت آن مخور .\r\n3990 - و منهال حدّ تلقّى را از آن حضرت سؤال كرد ، امام فرمود : به اندازهء مسافتى كه طرف عصر تا غروب طىّ مىكنند ، و چون از اين حدّ گذشت و به چهار فرسخ رسيد آن ديگر تلقّى نيست بلكه سفر تجارت است .\r\n\r\n( باب ربا )\r\n3991 - ابو بصير گويد : امام صادق عليه السّلام فرمود : گرفتن يك درهم ربا\r\n","description":"","footnote":"","page_name":" 370 ","page_number":370},
  {"content":"\r\nدر نزد خداوند عزيز گناهش سختتر است از سى بار زنا كه همه با محارم مانند خاله و عمّه صورت گيرد .\r\n3992 - هشام بن سالم گويد : امام صادق عليه السّلام فرمود : يك درهم ربا نزد خداوند گناهش عظيمتر است از هفتاد بار زنا كه همه با محارم باشد .\r\n3993 - رسول خدا صلَّى الله عليه و آله فرمود : خورنده ربا و خورانندهء آن و نويسندهء قبض آن و شاهدانش در گناه يكسانند .\r\n3994 - و امير المؤمنين عليه السّلام فرمود : رسول خدا صلَّى الله عليه و آله لعن فرمودند ربا و خورندهء ربا و خورانندهء آن و فروشنده و مشترى آن و نويسندهء قبض و شاهدانش را . ( مراد از فروشنده و مشترى متعاملين در رباى معاملى است كه فروش جنس به جنس با زيادت است ) .\r\n3995 - و ابراهيم بن عمر از امام صادق عليه السّلام نقل كرده كه در معنى آيهء شريفهء * ( وَما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ الله ) * روم : 39 ( و آنچه به عنوان پيشكش و هديّه براى افزون ساختن اموال مردم مىپردازيد آن نزد خداوند ثوابى نخواهد داشت ) . فرمود : مراد هديّه اى است كه توبه ديگرى مىدهى كه\r\n","description":"","footnote":"","page_name":" 371 ","page_number":371},
  {"content":"\r\nاز آن نفع دنيائى ببرى و اين ربائيست كه حرام نيست .\r\n3996 - عبيد بن زراره گويد : امام صادق عليه السّلام فرمود : ربا ( در غير قرض ) صورت نگيرد مگر در آنچه با كيل يا وزن معامله مىشود .\r\nشرح : « مراد رباى معاملى است كه جنس را اگر مكيل يا موزون بود با همجنس به زيادت و يا كم نمىتوان معامله كرد مانند معامله شكر با قند بزيادت يا روغن و كره بزيادت » .\r\n3997 - و نيز فرمود : هر ربا كه مردم از روى جهل بموضوع خورده باشند سپس توبه كنند آن توبه مورد قبول است اگر توبهء واقعى از آنها ديدى .\r\nو فرمود : اگر شخصى از پدرش مالى را ارث برده كه مىداند در آن ربا بوده است ولى در كسب و تجارت با هم آميخته و مشخّص نيست ، آن بر او حلال و پاك است و مىتواند از آن استفاده كند ، و چنانچه چيزى از آن مال ربوى را به عينه مىشناسد كه جدا گذاشته و مخلوط نشده است بايد سرمايه را از آن بردارد و رباى آن را بازگرداند .\r\n3998 - و نيز فرمود : هر كس مال بسيارى از راهى بدست آورده كه در آن ربا زياد بوده ولى او نمىدانسته و بعد متوجّه شده است و تصميم گرفته كه از آن دست\r\n","description":"","footnote":"","page_name":" 372 ","page_number":372},
  {"content":"\r\nكشد ، پس آنچه تاكنون عمل كرده همه از آن اوست و در آينده آن معاملات كه در آن رباست رها كند .\r\n3999 - و نيز فرمود : مردى نزد امام باقر عليه السّلام آمد و عرض كرد : من مالى به ميراث برده‌ام و مىدانم كسى كه از او ارث برده‌ام معاملات ربوى مىكرد و من خود آشنايم كه در آن بطور يقين ربا هست و دلم به حلال آن راضى نمىشود بخاطر آنكه علم به آن دارم و از فقهاء عراق و اهل حجاز سؤال كرده‌ام ، و گفته‌اند هيچ چيز آن بر تو مباح نيست از آن جهت كه مخلوط به ربا است ، امام باقر عليه السّلام فرمود :\r\nاگر مىشناسى مالى را كه مربوط به معاملهء ربوى است پس سرمايه را از آن برگير و بقيّه را به صاحبش بازگردان ، ولى اگر مالى را بخصوص ربا يا ربوى نمىشناسى پس آن را تصرّف كن كه بر تو گوارا و حلال است و همهء مال ، مال توست و از عملى كه صاحب آن مال انجام مىداده است تو بپرهيز ، زيرا رسول خدا صلَّى الله عليه و آله آنچه را كه قبل از آمدن حكم ربا از راه ربا بدست آورده بودند رها كرد و آنچه از آن به بعد از راه ربا بدست مىآورند حرام فرمود ، پس هر كس جاهل بود به اينكه اين عمل ربا است آزاد است تا زمانى كه بداند ( در حكم مانند آنانست كه پيش از آمدن حكم حرمت ربا معاملات ربوى مىكردند ) و چون دانست كه اين معامله ربوى است ديگر\r\n","description":"","footnote":"","page_name":" 373 ","page_number":373},
  {"content":"\r\nحقّ ندارد انجام دهد و بر او حرام است و اگر عمل كرد و مرتكب آن شد عقوبت بر او واجب مىشود همچنان كه برخورندهء ربا . ( يعنى حكمش همان حكم رباخوار است ) .\r\n4000 - و رسول خدا صلَّى الله عليه و آله فرمودند : ميان ما و كفّار حربى ربا نيست ما از آنها مىستانيم و به آنها ربا نمىدهيم .\r\nشرح : « كافر حربى آنست كه در ذمّهء مسلمين نباشد ، خواه محارب باشد يا معاهد ، خواه در دار الحرب باشد خواه در دار الاسلام » .\r\n4001 - و نيز امام صادق عليه السّلام فرمود : ميان پدر و فرزند ربا نيست ، و ميان مولا و بنده نيز ربا نيست .\r\nشرح : « مراد آنست كه ميان پدر و فرزندان ربا حرام نيست » .\r\n4002 - و امام صادق عليه السّلام فرمود : ميان مسلمان و اهل ذمّه ربا نيست و ميان مرد و همسرش نيز ربا نيست .\r\nشرح : « عدم ربا ميان مسلمان و ذمّى در اين خبر ظاهرش منافات با مفهوم خبر رقم 4000 دارد كه از رسول خدا صلَّى الله عليه و آله نقل شده است و آن را چنين توجيه كرده‌اند كه در اين خبر مراد اهل ذمّه ايست كه به شرائط ذمّه عمل نمىنمايند » .\r\n4003 - عمر بن يزيد كه جامهء سابورى مىفروخت گويد : به امام صادق\r\n","description":"","footnote":"","page_name":" 374 ","page_number":374},
  {"content":"\r\nعليه السّلام عرض كردم : قربانت گردم مردم فكر مىكنند كه از شخص مضطر سود گرفتن در معاملات حرام است ، و در حكم رباست ، فرمود : آيا كسى را ديده اى چه فقير چه ثروتمند ، چيزى بخرد مگر بضرورت ؟ اى عمر براستى كه خداوند داد و ستد را مباح دانسته و ربا را حرام كرده است ، در معاملات سود بگير و ربا مگير ، پرسيدم ربا كدام است ؟ فرمود : درهمها در مقابل درهمها و دو در مقابل يكى ، داد و ستد كردن .\r\nشرح : « ربا بر دو قسم است رباى قرضى كه در مقابل يك درهم قرض كه مىدهى قرضگيرنده يك درهم بيش به تو بدهكار نيست و چنانچه با او شرط زياده كنى معامله كلا ربوى و حرام است . و نوع ديگر رباى معاملى است كه دو همجنس را مانند شكر و قند با زيادهء يكى بر ديگرى مبادله نمائى البتّه در رباى معاملى مادامى ربا محسوب مىشود كه مكيل يا موزون باشند و چنانچه معدود ( يعنى شمردنى ) باشد زياده گرفتن در آن را ربا نمىدانند » .\r\n4004 - غياث بن ابراهيم از امام صادق از پدرش عليهما السّلام نقل كرد كه فرمود : امير مؤمنان عليه السّلام خريد و مبادلهء گوشت را با حيوان زنده مكروه مىداشت .\r\n4005 - مردى از امام صادق عليه السّلام از معناى فرمودهء خداوند * ( يَمْحَقُ الله الرِّبا وَيُرْبِي الصَّدَقاتِ ) * - بقره : 276 « ( خداوند ربا را تباه و صدقات را افزون\r\n","description":"","footnote":"","page_name":" 375 ","page_number":375},
  {"content":"\r\nمىكند ) پرسيد و گفت : من مىبينم كسى را كه ربا مىخورد و مالش افزون مىشود .\r\nچگونه است ؟ فرمود : كدام نابودى بالاتر است از يك درهم كه دين را تباه كند ، و اگر توبه كرد مال را از دست داده و خود تنگدست گردد .\r\n4006 - عبيد الله بن على حلبى گويد : از امام صادق عليه السّلام شنيدم كه مىفرمود : هر چيز از خواربار كه از يك جنس نباشد و هر متاع يا هر چيز ديگرى كه دو جنس مختلف باشد بتفاضل و زيادى يكى بر ديگرى ، در مباهله به نسبت دو به يك اشكالى ندارد ، در صورتى كه نقدا بدهد و نقدا بستاند ، امّا در صورتى كه يكى نقد و ديگرى نسيه باشد اشكال دارد ، ( چون خواربار مكيل و موزون است » .\r\n4007 - زراره گويد : امام باقر عليه السّلام فرمود : يك شتر با دو شتر و يك چهار پا با دو چهار پا مبادله اش در صورتى كه هر دو نقد باشند اشكالى ندارد و نيز فرمود :\r\nاشكالى ندارد يك دست جامه با دو دست از آن نقد به نقد و نقد به نسيه مبادله شود البتّه در صورتى كه جنس نسيه كه دو دست است مشخّصاتش را كاملا بگويى .\r\n4008 - سماعه گويد : از امام صادق عليه السّلام پرسيدم حيوان را دو بيك مىتوان مبادله كرد ؟ فرمود : اگر حيوانى كه قيمت قرار مىگيرد سنّش را معيّن كنى\r\n","description":"","footnote":"","page_name":" 376 ","page_number":376},
  {"content":"\r\nاشكالى ندارد ، ( و مطابق پاره اى از نسخه ها كه « سمّيت الثّمن » ضبط كرده معنيش اينست كه هر گاه قيمت را معيّن كنى اشكالى ندارد ) .\r\n4009 - عبد الرّحمن بن أبى عبد الله از امام صادق عليه السّلام پرسيد : مبادلهء يك برده با دو برده و يك برده با يك برده با مقدارى درهم چگونه است ؟ فرمود :\r\nاشكالى در مبادلهء حيوان - هر چه باشد - به صورت نقد به نقد وجود ندارد .\r\n4010 - و سعيد بن يسار از آن حضرت عليه السّلام پرسيد : يك شتر را با دو شتر نقد به نقد يا به نسيه مبادله كنند چگونه است ؟ فرمود : آرى ، چنانچه در نسيه شش ساله و پنج ساله آن را تعيين كنى اشكالى ندارد ، سپس مرا امر كرد كه بر روى نسيه خط كشم . زيرا مردم ( عامّه ) مىگويند : نه ، و جز اين نبود كه اين كار را براى تقيّه فرمود .\r\nشرح : « اهل سنّت در اينكه يك شتر را مىتوان با دو شتر مبادله كرد اختلافى ندارند ولى بيشتر آنان گويند نقد به نقد آن جايز است نه نسيهء آن » .\r\n4011 - سلمه از امام صادق از پدرش عليهما السّلام روايت كرده كه امير مؤمنان عليه السّلام در عراق ( هر يك از ) سپاهيان را جامه اى داد و در ميان جامه ها حلَّهء بسيار زيبائى بود حسين بن علىّ عليهما السّلام آن را خواست امير المؤمنين نپذيرفت\r\n","description":"","footnote":"","page_name":" 377 ","page_number":377},
  {"content":"\r\nحسين بن على عليهما السّلام عرض كرد : به جاى آن من دو حلَّه مىدهم ، قبول نفرمود ، و امام حسين مرتّب حلَّه حلَّه افزود تا پنج حلَّه ، پس امير المؤمنين عليه السّلام آن را پذيرفت و آن حلَّه را به حسين عليه السّلام داد و آنها را در دامن نهاد و فرمود : آرى پنج دست بجاى يك دست خواهم گرفت .\r\n4012 - زراره از امام باقر عليه السّلام نقل كرده كه فرمود : آرد با گندم ، و آرد بو داده با آرد خام در معاملهء سر بسر اشكال نخواهد داشت .\r\nشرح : « چون جنس آن يكى است اگر زياده بگيرند ربا محسوب مىشود » .\r\n4013 - ابو بصير گويد : امام صادق عليه السّلام فرمود : در مبادلهء گندم به جو بايد سر بسر باشد و يكى بر ديگرى افزون نباشد .\r\n4014 - و سماعة بن مهران از آن حضرت از مبادلهء گندم و خرما و مويز سؤال كرد امام عليه السّلام فرمود : هر يك را با همجنس خود نمىشود دو بيك يا بيشتر مبادله كرد ، مگر اينكه يكى از اينها را با ديگرى ( مثلا يك من گندم با دو من خرما و به عكس ) مبادله كنى كه در اين صورت اشكالى ندارد دو بيك يا زيادتر از اين مبادله نمائى .\r\n4015 - محمّد بن قيس گويد : از امام باقر عليه السّلام شنيدم مىفرمود :\r\n","description":"","footnote":"","page_name":" 378 ","page_number":378},
  {"content":"\r\nمكروه است مبادله كردن يك بار شتر از خرماى مدينه به دو بار از خرماى خيبر ، براى اينكه خرماى مدينه بهتر است ، و نيز گفت : مكروه داشت كه خرماى خشك را به وعده با خرماى تازه و نقد به اندازهء يك ديگر مبادله كنند به اين دليل كه رطب و خرماى تازه چون خشك شود و زن آن مقدارى كسر مىشود .\r\nشرح : « يعنى درست نيست يك من خرماى تازه بگيرند و پس از مدّت معيّنى يك من خرماى خشك بدهند چون خرماى تازه وقتى بخشكد شايد سه كيلوى آن دو كيلو شود و اين تفاوت ربا محسوب مىشود » .\r\n4016 - و علىّ بن جعفر از برادرش موسى بن جعفر عليهما السّلام پرسيد :\r\nمردى ده درهم به غلامش مىدهد ( كه او آزادانه به كسب بپردازد ) و هر ماه ده درهم به مولايش بدهد . آيا اين حلال است ؟ فرمود : اشكالى ندارد .\r\n4017 - داود بن حصين از امام صادق عليه السّلام پرسيد : آيا مىتوان گوسفندى را با دو گوسفند مبادله كرد ، يا يك تخم مرغ را با دو تخم مرغ ، فرمود : اگر مكيل و يا موزون نباشند اشكالى ندارد .\r\n4018 - عبيد الله حلبى گويد : امام صادق عليه السّلام فرمود : در معاوضهء\r\n","description":"","footnote":"","page_name":" 379 ","page_number":379},
  {"content":"\r\nمتاع اگر مكيل و موزون نباشد اشكالى ( به كم و زياد آن ) نيست .\r\n4019 - معاوية بن عمّار گويد : به امام صادق عليه السّلام عرض كردم :\r\nشخصى نزد من مىآيد و از من تقاضا مىكند به او حرير بفروشم و من حريرى ندارم با هم گفتگو مىكنيم كه چقدر سود مىدهد و در چه مدّت مىدهد تا اينكه بر مبلغ و مدّتى تصميم مىگيريم آنگاه من براى او خريد كرده ، به او اطَّلاع مىدهم كه جنس حاضر است ، امام فرمود : به من بگو اگر او جنسى يافت كه آن را بهتر از آنكه تو تهيّه كرده اى پسنديد آيا مىتواند آنچه پسنديده اختيار كند و متاع خريدارى تو را رها كند ؟ يا اگر تو مشترى بهترى بيابى مىتوانى از او صرف نظر كرده و به مشترى تازه بدهى و او را واگذارى ؟ عرض كردم : آرى ، فرمود : اشكالى ندارد .\r\n4020 - ابو الصباح الكنانى از آن حضرت عليه السّلام پرسيد : مردى از شخصى يك صد من مس به مبلغ معيّنى خريدارى كرد و فروشنده آنچه فروخته بود حاضر نداشت ، چه كند ؟ امام عليه السّلام فرمود : اگر آن مقدارى كه خريده تهيّه كند و همه را تحويل دهد اشكالى ندارد .\r\nشرح : « غرض آنست كه فروختن متاعى كه با وزن داد و ستد مىشود اشكالى ندارد كه بر ذمّه بفروشد و در رأس مدّت تهيّه كند و تحويل دهد » .\r\n","description":"","footnote":"","page_name":" 380 ","page_number":380},
  {"content":"\r\n4021 - و عبد الرّحمن بن حجّاج از آن حضرت عليه السّلام سؤال كرد : مردى گندمى از ديگرى خريدارى مىكند كه نقدا تحويل دهد و فروشنده خود گندم ندارد .\r\nفرمود : اشكالى ندارد ، گويد : عرض كردم مردم نزد ما ( عامّه ) آن را فاسد مىدانند ، فرمود : در بيع سلم يعنى پيش فروش چه مىگويند ؟ عرض كردم : نزد آنها عيبى ندارد مىگويند اين مدّت دارد و امّا اگر مدّت نداشت و متاع هم نزد آنها عيبى ندارد مىگويند اين مدّت دارد و امّا اگر مدّت نداشت و متاع هم نزد صاحبش حاضر نبود درست نيست ، فرمود : اگر مدّت نداشته باشد كه به صلاح نزديكتر و محقّتر است ، سپس فرمود : اشكالى ندارد كه شخص گندم را بر ذمّه بفروشد و حاضر نداشته باشد و نقد بفروشد و نامى از مدّت نبرد مگر اينكه متاعى باشد كه در وقت تحويل ( چه با مدّت و چه بىمدّت ) يافت نشود مانند انگور يا خربزه و شبيه آن در غير وقت آن ، پس درست نيست خريد آن بدون مدّت ( يعنى نقدا ) .\r\n4022 - و محمّد بن قيس از امام باقر عليه السّلام نقل كرده كه فرمود :\r\nامير المؤمنين عليه السّلام در بارهء كسى كه متاعى را در معرض بيع درآورد و بگويد :\r\nبهاى آن نقد فلان مبلغ است و نسيه فلان مبلغ و آن را برگير بهر قيمت كه خواهى ، ( و اين كلام را ايجاب قرار دهد ) و مشترى هر كدام را كه خواست دست دهد و امضاء\r\n","description":"","footnote":"","page_name":" 381 ","page_number":381},
  {"content":"\r\nكند ، فرمود : براى فروشنده نيست مگر آن قيمت كمتر هر چند مشترى به مدّت قبول كرده باشد .\r\nمترجم گويد : « مشهور ميان فقهاء بطلان اين معامله است ، ولى اين خبر معامله را در مبلغ كمتر صحيح مىداند » .\r\n4023 - امام باقر عليه السّلام در بارهء مردى كه چند نفر به او دستور دادند كه از مال خويش براى آنان شترى خريدارى كند ( بوكالت ) با پول نقد خود و آنها مبلغى بر آن بيفزايند و از او به نسيه ( يعنى بمدّت ) بخرند ، و مرد شتر را از مال خود خريد و يكى از آنها با او همراه بود ، امام عليه السّلام او را از اينكه از قيمت خريد چيزى اضافه بستاند منع كرد .\r\nشرح : « چون آنكه شتر را بوكالت از جانب ايشان خريده شتر از آن ايشان است و بهاى آن به عهدهء موكَّلها ، لذا او نمىتواند از مبلغى كه داده زيادتر بستاند هر چند پس از مدّتى باشد » .\r\n4024 - جميل بن درّاج از مردى نقل كرده كه گفت : به امام صادق عليه السّلام عرض كردم خداوند كار شما را به خير و خوبى سامان دهد ، ما با جماعتى از كشاورزان رفت و آمد داريم و گاهى به آنها قرض مىدهيم و آنان غلَّهء خود را براى فروش نزد ما مىفرستند ، ما نيز براى ايشان مىفروشيم و مزد مىگيريم و در اين عمل ما سود مىبريم آيا صحيح است ؟ فرمود : اشكالى ندارد ، جميل گويد : اكنون ياد ندارم مگر\r\n","description":"","footnote":"","page_name":" 382 ","page_number":382},
  {"content":"\r\nاينكه مرد گفت : اگر آنها غلَّاتشان را براى ما نفرستند ما به آنها قرض نمىدهيم . امام فرمود : باكى نيست .\r\n4025 - حلبى گويد : از امام ششم عليه السّلام سؤال كردم مردى مبلغى درهم ( نقرهء مسكوك سفيد ) از شخصى وام مىگيرد با شماره معين ، و چون قرض خود را مىپردازد درهم سياه هم وزن مىدهد و مىداند كه آنچه مىدهد وزنش بيشتر است از آنچه گرفته ، و اين كار را به طيب نفس و بدلخواه خود مىكند و نظر دارد كه به قرض دهنده سودى برساند ، امام فرمود : اشكالى ندارد در صورتى كه شرطى در ميان نباشد و اگر همه را به او ببخشد درست است .\r\n4026 - و عبد الرّحمن بن حجّاج از آن حضرت پرسيد : شخصى درهم از كسى وام مىستاند و بجاى آن مثقال كه وزنش زيادتر است مىپردازد ، يا مثقال به وام مىستاند و با درهم اداء قرض مىكند ، فرمود : اگر شرط نباشد اشكالى ندارد و اين نفعى است ، پدرم عليه السّلام گاهى قرض مىخواست و درهمهاى پست و نادرست مىدادند و چون محصول او به فروش مىرفت و قيمت را درهمهاى درست و خوب مىگرفت ، مرا دستور مىفرمود : كه آن را به طلبكارش بدهم و من اعتراض مىكردم كه پدر جان درهمهاى او همه سائيده بود و اينها نو و خوب است ؟ ! مىفرمود : پسر جان من ،\r\n","description":"","footnote":"","page_name":" 383 ","page_number":383},
  {"content":"\r\nاين نفعى است كه ما به او مىرسانيم ببر و به او بپردازد .\r\nشرح : « هر ده عدد درهم مساوى هفت عدد مثقال است و يك مثقال وزنش يك درهم باضافهء سه هفتم آن است » .\r\n4027 - اسحاق بن عمّار گويد : به امام هفتم عليه السّلام عرض كردم شخصى نزد كسى مالى دارد كه به او قرض مىدهد و مدت اين وام طول مىكشد و از اين مال چيزى عائد صاحبش نمىشود ، از اين رو بدهكار گاهگاه هديّه اى براى او مىفرستد مبادا مالش را پس بگيرد ، آيا اين بر او ( طلبكار ) حلال است ؟ فرمود : اگر با هم شرط نكرده باشند چنين چيزى را ، اشكالى ندارد .\r\n4028 - شهاب بن عبد ربّه گويد : از امام صادق عليه السّلام شنيدم كه مىفرمود : مردى خدمت رسول خدا صلَّى الله عليه و آله رسيد و از آن حضرت تقاضاى كمك كرد ، رسول خدا صلَّى الله عليه و آله از مردم پرسيد نزد كداميك از شما مالى است كه به من قرض دهد ؟ مردى از مسلمانان پاسخ داد : نزد من ، حضرت فرمود : چهار بار خرما به اين مرد بده ، وى دستور را انجام داد ، و سپس نزد آن حضرت آمده طلب خود را مطالبه كرد ، رسول خدا صلَّى الله عليه و آله فرمود : مالى بدستم رسد مىپردازم ،\r\n","description":"","footnote":"","page_name":" 384 ","page_number":384},
  {"content":"\r\nبار دوم آن شخص طلب خود را از حضرت تقاضا كرد ، حضرت فرمود : مالى بدستم رسد خواهم پرداخت ، بار سوم نيز مرد مراجعه كرد و رسول خدا صلَّى الله عليه و آله فرمود : تهيّه مىشود و مىپردازم ، مرد گفت : يا رسول الله بسيار وعده مىدهى ، رسول خدا صلَّى الله عليه و آله خنديد و رو بمردم كرده فرمود : چه كسى نزدش مالى هست كه به من وام دهد ؟ مردى برخاسته و عرض كرد نزد من هست ، فرمود : چقدر ؟ عرض كرد :\r\nهر چه بخواهى ، فرمود : هشت بار خرما به اين مرد بده ، مرد طلبكار گفت : من چهار بار بيشتر طلب ندارم ، فرمود : با چهار بار ديگر .\r\n4029 - و محمّد بن مسلم از آن حضرت عليه السّلام سؤال كرد در مورد شخصى كه از كسى مبلغى قرض مىخواهد و به او غلامى يا ظرفى يا جامه اى گرو مىدهد ، و او بدان گرو نيازمند مىگردد و از بدهكار اجازه مىطلبد كه در آن تصرّف كند و او به وى إذن مىدهد ، آيا صحيح است ؟ فرمود : اگر به رضايت و دلخواه خود اجازه مىدهد اشكالى ندارد ، گويد : عرض كردم : فقهاء ناحيهء ما مىگويند هر قرضى كه منفعتى تحصيل كند فاسد است ، امام عليه السّلام فرمود : آيا بهترين قرض آن نيست كه فايدهء دنيائى هم داشته باشد ؟ ( در صورتى كه شرطى در ميان نباشد ) .\r\n4030 - از امام باقر عليه السّلام پرسيدند : در مورد مردى كه از ديگرى طلبى\r\n","description":"","footnote":"","page_name":" 385 ","page_number":385},
  {"content":"\r\nدارد پول يا مال ، و بدهكار وى را به طعام دعوت مىكند يا تحفه اى به او مىبخشد ؟\r\nفرمود : اشكالى ندارد .\r\n4031 - يعقوب بن شعيب از امام صادق عليه السّلام پرسيد : شخصى به كسى پولى قرض مىدهد كه درهم سائيده و ناسالم است ، و هنگام باز گرفتن درهمهاى تازه و نو مىستاند و بدهكار با كمال رضايت و بدلخواه مىپردازد ، صحيح است ؟ فرمود : اشكالى ندارد ، و اين را از امير المؤمنين عليه السّلام نقل كرد .\r\nشرح : « بايد دانست كه اگر شرط كنند كه در مقابل درهم سائيده شده و ناقص ، درهم سالم و تازه بدهد معامله ربوى خواهد بود ، و آنچه در خبر است آنست كه شرط نكرده‌اند » .\r\nو ربا بر دو قسم است يك قسم جايز و قسم ديگر حرام ، و امّا آنچه خوردنش حلال است آن هديّه اى است كه تو خود به طلبكار مىدهى و جزاى آن را بهتر از آن توقّع دارى و اين همان گفتار خداوند است كه مىفرمايد : « و آنچه را شما به رسم هديّه بتوقّع منفعت دنيوى داده‌ايد كه اموال مردم را بيفزائيد آن نزد خداوند نيفزايد - روم : 39 » و امّا آن ربائى كه خوردنى نيست ( و حرام است ) پس آنست كه شخصى به\r\n","description":"","footnote":"","page_name":" 386 ","page_number":386},
  {"content":"\r\nديگرى ده درهم وام دهد كه او پس از مدّتى بيش از ده درهم باز گرداند و اين ربائيست كه خداوند نهى فرموده و گفته است : « اى كسانى كه ايمان آورده‌ايد از خداوند پروا كنيد و رها كنيد آنچه زيادى بر سرمايهء شماست اگر براستى اهل ايمانيد ، و اگر ترك ربا خوارى نكرديد پس با خدا و پيامبرش اعلان جنگ دهيد ، و چنانچه توبه كرديد پس همان رأس مال اوّليّه ( كه به به قرض داده‌ايد ) از آن شماست و در اين صورت نه ستم كرده‌ايد و نه بشما ستم شده است » ( بقره : 279 ) خداوند عزيز اين را مىخواهد كه آنچه افزون از سرمايه گرفته است به صاحبش باز پس دهد ، تا حدّى كه گوشتى كه از غذاى تهيّه شده از مال ربوى روئيده آب شود به اينكه وقتى موفّق به توبه گرديد بسيار حمّام رود تا گوشت بدنش نقصان يابد ( يعنى كارى كند كه وزنش سبك گردد ) .\r\nو هر گاه شخصى به ديگرى گويد : اسبت را با اسب من عوض كن و فلان مبلغ اضافه مىدهم ، جايز نيست . بلكه بگويد : اسبم را به فلان مبلغ مىفروشم و اسب تو را به فلان مبلغ مىخرم .\r\nشرح : « اين كلام مؤلَّف مضمون خبريست كه شيخ طوسى در كتاب تهذيب بسند صحيح از عبد الله بن مسكان از امام صادق عليه السّلام روايت كرده است و در كتاب استبصار آن را حمل بر افضل و احوط بودن كرده است » .\r\n\r\n( باب مبادله و عينه )\r\nمترجم گويد : « عينه آنست كه شخص متاعى را به بهاى معيّنى نقدا\r\n","description":"","footnote":"","page_name":" 387 ","page_number":387},
  {"content":"\r\nخريدارى كند و سپس به نسيه به فروشنده بفروشد . يا نسيه بخرد و همان را به نقد به او بفروشد » .\r\n4032 - يونس بن عبد الرّحمن از افرادى بيش از يك تن از امام صادق عليه السّلام روايت كرده در بارهء مردى كه متاعى را به ديگرى با شرط مىفروشد فرمود : اشكالى ندارد مادامى كه اصل شرط شرعى باشد .\r\nشرح : « يعنى هر گاه شرط موافق شرع بود معامله اشكالى ندارد و لازم الوفاست » .\r\n4033 - محمّد بن اسحاق بن عمّار گويد : به امام هشتم عليه السّلام عرض كردم : مردى را بر عهدهء ديگرى مالى است و بر او وارد مىشود و جواهرى را كه يك صد درهم قيمت آنست به هزار درهم به او مىفروشد و مطالبهء مالى را كه بر عهدهء او دارد تا مدّتى به تأخير مىاندازد ، فرمود : اشكالى ندارد ، يك بار پدرم عليه السّلام مرا به چنين كارى امر فرمود و من انجام دادم .\r\nو محمّد بن اسحاق بن عمّار گويد : من از موسى بن جعفر عليهما السّلام همين مسأله را پرسيدم او نيز همانطور فرمود .\r\n4034 - صفوان جمّال [ از هارون بن خارجه روايت كرده است 
  ] گويد : به\r\n","description":"","footnote":"","page_name":" 388 ","page_number":388},
  {"content":"\r\nامام صادق عليه السّلام عرض كردم : از شخصى مالى خريدارى كردم و وجه آن را پرداختم سپس او آن را از من به نسيه خريد ، و مدّت سرآمد ، از او طلبم را مطالبه كردم ، گفت : اكنون چيزى ندارم با من عينه كن ( يعنى چيزى كه قيمتش فلان مبلغ است به چند برابر قيمت به من به فروش به شرط آنكه مطالبهء طلبت را مدّتى به تأخير اندازى ) . امام فرمود : با او همين عمل را انجام ده تا زمانى كه قدرت پرداخت را پيدا كند .\r\n4035 - بكَّار بن أبى بكر گويد : امام ششم عليه السّلام در بارهء مردى كه از ديگرى طلبى بمدّت داشت و چون وقت پرداخت رسيد ، بدهكار گفت : متاعى به من به نسيه به فروش تا من آن را به نقد بفروشم و دين ترا ادا كنم ، فرمود : اشكالى ندارد .\r\n\r\n( باب تبديل درهم به دينار يا مسكوكات با يك ديگر )\r\n4036 - عمّار بن موسى گويد : به امام صادق عليه السّلام عرض كردم شخصى پولهاى نقره را با پولهاى طلا به طور نسيه خريد و فروش مىكند ، فرمود :\r\nاشكالى ندارد .\r\nشرح : « يعنى سكَّهء طلا را به چند سكهء نقره به وعده ميفروشد يا خريدارى مىكند و اين بىاشكال است » .\r\n4037 - حلبى گويد : امام صادق عليه السّلام فرمود : مبادلهء نقره با نقره و نيز\r\n","description":"","footnote":"","page_name":" 389 ","page_number":389},
  {"content":"\r\nطلا با طلا به يك وزن ، بدون زيادت و بدون مدّت بايد باشد . و زياد دهنده و زيادگيرنده هر دو در آتشند .\r\n4038 - اسحاق بن عمّار گويد : به امام هفتم عليه السّلام عرض كردم :\r\nمردى از ديگرى دينارهايى طلبكار است و بجاى آن به قيمت آن نقره مىستاند سپس نرخ تغيير مىيابد ؟ فرمود : به سعر و قيمت همان روزى كه دريافت كرده محسوب مىشود ، و چنانچه دينار گرفته است و طلبكار درهم از او طلب ندارد ، پس دينارها بر عهدهء اوست طلبكار هر گاه بخواهد همان دينار را مىستاند .\r\n4039 - حنان بن سدير گويد به امام ششم عليه السّلام عرض كردم : گاهى مشترى مىآيد و درهم بهمراه دارد و من آنها را از او به دينار خريدارى مىكنم ، سپس كيسهء دينار را كه زيادتر از درهمهاى اوست به او داده مىگويم : از اين كيسه دينار فلان مبلغ از آن توست بهاى درهمهايت ، و وى كيسه را از من گرفته سپس بازگردانده و مىگويد : نزد تو امانت و در دفترت ثبت باشد كه مال من نزد تو است . امام عليه السّلام فرمود : چنانچه در كيسه قيمت درهمهاى او تمام و كمال هست اشكالى ندارد .\r\n","description":"","footnote":"","page_name":" 390 ","page_number":390},
  {"content":"\r\n4040 - محمّد بن مسلم گويد : مردى از اهل سيستان نزد امام باقر عليه السّلام آمده عرض كرد در سرزمين ما درهمهائى ( پول نقرهء مسكوك ) رايج است كه آن را شامى مىگويند ( و با درهمهاى معمولى تفاوت دارد ) و به اندازهء دو دانگ مخلوط دارد ، يا زيادتر مىباشد ، فرمود : اين اشكال ندارد .\r\nشرح : « دانق معرّب دانگ است و وزن آن يك ششم درهم است » .\r\n4041 - حلبى گويد : از امام صادق عليه السّلام پرسيدم : دو تن از صرّافان مبلغى درهم به مبلغى دينار ( از شخص سومى ) خريدارى كردند و يكى از آنها به ديگرى گفت : سهم مرا بپرداز در حالى كه اگر خود مىخواست مىتوانست بهاى سهم خود را بپردازد ، آن ديگرى قيمت سهم او را از مال خود پرداخت بعد بفكرش رسيد سهم بدهكار خود را با سودى به نفع از او خريدارى كند آيا مىتواند و اين درست است ؟ امام فرمود : اشكالى ندارد .\r\n4042 - عمر بن يزيد گويد : به امام صادق عليه السّلام عرض كردم : مبادلهء مبلغى درهم با مبلغى درهم ديگر كه در يك طرف درهمهاى مخلوط با سرب است وزن به وزن جايز است ؟ فرمود : دوباره بگو ، من تكرار كردم ، باز فرمود : يك بار ديگر بگو ، و\r\n","description":"","footnote":"","page_name":" 391 ","page_number":391},
  {"content":"\r\nمن تكرار كردم . فرمود : اشكالى در آن نمىبينم .\r\nشرح : « اين خبر دلالت دارد كه معاملهء خالص با ناخالص ، وزن به وزن اشكالى ندارد و گويند : بايد مقدار سرب آن مغشوش ، معيّن باشد » .\r\n4043 - عبد الرحمن بن حجّاج گويد : از امام صادق عليه السّلام راجع به داد و ستد پولهاى مسكوك متفاوت سؤال كردم و گفتم : بسا مىشود كه كاروان همسفران شتاب مىكنند و نمىتوانم سكَّهء دمشقى يا بصرى تهيّه كنم و در نيشابور يا شاپور سكَّهء دمشقى يا بصرى رايج است نه سكَّهء اينجا ، [ فرمود : كاروان كدامست ؟ عرض كردم : جماعت مردم كه گردهم آمده و قصد خروج دارند و چون در رفتن شتابزدگى مىكنند بسا كه مهلت تهيّه كردن سكَّه هاى دمشقى و بصرى را نداشته‌اند 
  ] ناچار دينار خود را مغشوش مىفروشيم و آنان در عوض هزار و پنجاه ( 1050 ) دينار ، هزار دينار دمشقى مىدهند ، فرمود : در اين كار خيرى نيست ، چرا به جاى اختلاف وزن شما طلائى اضافه نمىكنيد تا هر دو مساوى باشند ؟ گويد : به آن حضرت عرض كردم دو هزار درهم مىدهم و هزار و يك دينار مىخرم ؟ . فرمود : اشكالى ندارد ، راستى كه پدرم سلام الله عليه از ما جراتش بر مردم مدينه بيشتر بود و اين كار را مىكرد ، و اهل مدينه مىگفتند اين حيله است براى فرار از حرام ، و اگر كسى يك دينار بياورد هزار\r\n","description":"","footnote":"","page_name":" 392 ","page_number":392},
  {"content":"\r\nدرهم به او نخواهند داد و اگر هزار درهم بياورد هزار دينار به او نمىدهند ، و پدرم عليه السّلام مىفرمود : بهترين كار فرار از حرام بسوى حلال است .\r\nشرح : « يعنى اينكه هزار و يك دينار را با دو هزار درهم مبادله كنى كه از ربا خلاص شوى اين حيلهء شرعى است زيرا كسى يك دينار را هزار درهم نمىخرد و همچنين كسى هزار دينار را بابت هزار درهم نمىدهد » .\r\n4044 - و اسحاق بن عمّار گويد : از امام هفتم عليه السّلام پرسيدم : از مردى مبلغى طلبكارم و او براى أداى آن گاهى مقدارى دينار مىپردازد و گاهى مبلغى درهم تا زمانى كه براى مفاصا حساب به من مراجعه مىكند تا محاسبه كرده باقى مانده را بپردازد نرخ دينار تغيير كرده است بكدام نرخ حساب كنم نرخ روز دريافت ، يا نرخ امروز كه بحسابش مىپردازم ؟ فرمود : نرخ روزى كه به تو پرداخته است زيرا تو نفع آن را از وى بريده اى .\r\nشرح : « يعنى اگر تو آن روز از وى نمىگرفتى به قيمت بيشترى معامله مىكرد » .\r\n4045 - عبد الله بن سنان از امام ششم عليه السّلام سؤال كرد از خريد و مبادلهء سكَّه هاى نقره كه در آن سرب و زيبق به كار رفته با درهم ( سكَّه هاى نقرهء خالص ) و چنانچه سكهء نقره مغشوش را آب كنند در هر ده عدد دو يا سه درهم كسر\r\n","description":"","footnote":"","page_name":" 393 ","page_number":393},
  {"content":"\r\nمىآورد ، فرمود : درست نيست مگر با طلا .\r\n4046 - اسحاق بن عمّار گويد : به امام صادق عليه السّلام عرض كردم :\r\nشخصى نزد من مبلغى درهم بىعيب و سالم دارد و مرا ملاقات مىكند و مىگويد : مگر من نزد تو چند هزار درهم سالم و بدون نقص ندارم ، گويم : آرى ، گويد : آنها را به دينار تبديل كن به فلان نرخ و به حساب من در دفتر خود ثبت كن ، نظر شما در اين كار چيست ؟ فرمود : هر گاه تو همه را به نرخ معيّن آن روز تبديل كنى اشكالى در آن نيست ، گويد : عرض كردم : من نه وزن مىكنم و نه تبديل ( و تنها اين به صورت گفتارى ميان من و او ردّ و بدل مىشود فقط حساب مىكنم و ثبت مىنمايم ) ؟ فرمود : نه آنست كه هر دو ، هم دراهم و هم دنانير نزد تو است ؟ عرض كردم : آرى ، فرمود : اشكالى به آن نيست .\r\n\r\n( باب لقطه و ضاله ) ، ( لقطه اشياء گمشده ايست كه غير صاحبش آن را بيابد ، و ضالَّه حيوان گمشده است . )\r\n4047 - وهب بن وهب از جعفر بن محمّد از پدرش عليهما السّلام روايت\r\n","description":"","footnote":"","page_name":" 394 ","page_number":394},
  {"content":"\r\nكرده كه فرمود : از گوشت حيوان گمشده اى كه غير صاحبش آن را يافته جز گمراهان استفاده نمىكنند .\r\n4048 - مسعدة بن زياد از جعفر بن محمّد از پدرش عليهما السّلام نقل كرده كه فرمود : امير مؤمنان صلوات الله و سلامه عليه فرموده‌اند : زنهار از اشياء پيدا شده ، از آن سخت بپرهيزيد ، چون از مؤمنى گم گشته ، و آن آتشى از آتشهاى دوزخ است .\r\nمترجم گويد : « غرض آنست كه آن را رها كنيد تا صاحبش آن را بيابد ، و فقها تصرّف در پيدا شده را به قصد حفظ و يافتن صاحبش جايز دانسته‌اند ولى به قصد تملَّك حرام مىدانند » .\r\n4049 - على بن جعفر از برادرش موسى بن جعفر عليهما السّلام پرسيد :\r\nگمشده را اگر فقيرى بيابد آيا حكمش مانند ثروتمندى است كه آن را يافته باشد ( يعنى تصرّفش جايز نيست ) ؟ فرمود : آرى ، و نيز فرمود : علىّ بن الحسين عليهما السّلام مىفرمود : آن مال صاحبش مىباشد آن را تصرّف نكنيد ، على بن جعفر گويد : و از آن حضرت ( موسى بن جعفر عليهما السّلام ) پرسيدم : مردى درهمى مىيابد يا جامه اى يا حيوانى ( با آن ) چه كند ؟ فرمود : تا يك سال آن را ( در اماكن عمومى ) معرّفى كند ، اگر صاحبش را نيافت آن را مانند مال خويش حفظ كند تا صاحبش را بيابد و به او\r\n","description":"","footnote":"","page_name":" 395 ","page_number":395},
  {"content":"\r\nباز دهد ، و چنانچه مرگش فرا رسيد به آن وصيّت كند ، بهر حال ضامن آن است .\r\n4050 - جميل بن صالح گويد : به امام صادق عليه السّلام عرض كردم :\r\nشخصى در حجرهء خويش دينارى يافت چه كند ؟ فرمود : كسى جز او در آنجا وارد مىشود ؟ گفتم : آرى ، اشخاص بسيار ، فرمود : حكم آن حكم لقطه است ، پرسيدم اگر مردى در صندوق خويش دينارى بيابد چه ؟ فرمود : كسى جز او دست در آن صندوق مىبرد يا چيزى در آن مىنهد ؟ عرض كردم : نه ، فرمود : از آن خود اوست .\r\n4051 - محمّد بن رجاء گويد : طىّ نامه اى به امام هادى عليه السّلام نوشتم :\r\nمن در حرم بودم و دينارى بر زمين ديدم چون خواستم آن را برگيرم ، چشمم به دينار ديگر افتاد ، بعد شنها را پس زدم و سومى آن را يافتم ، پس هر سه را برگرفتم و معرّفى كردم و صاحبش را جستجو كردم پيدا نشد و كسى نمىشناخت ، حكم آن چيست ( مرقوم بفرمائيد ) ؟ امام عليه السّلام در پاسخ نامه‌ام نوشت : آنچه در مورد دينارها نوشته بودى دانستم ، اكنون اگر تو خود نياز دارى يك سوم آن را صدقه بده و باقيمانده را براى خود بردار ، و اگر نياز ندارى همه را تصدّق كن .\r\n","description":"","footnote":"","page_name":" 396 ","page_number":396},
  {"content":"\r\n4052 - صفوان جمّال گويد : از امام صادق عليه السّلام شنيدم كه مىفرمود : هر كس حيوانى گمشده را بيابد و آن را اعلان و معرّفى نكند ، بلكه نزد خود نگهدارد ، ( و كتمان كند ) هر گاه نزد او بيابند از آن صاحبش خواهد بود . ( در صورتى كه عين موجود باشد خود آن ، و اگر تلف شده باشد يا مثلا گوسفندى بوده و ذبح شده است ) مثل آن را كه كتمان كرده بايد غرامت بدهد .\r\n4053 - ابو العلاء گويد : به امام صادق عليه السّلام عرض كردم : مردى پولى يافت و صاحب آن را نمىشناخت ، لذا آن را تا يك سال در مجامع عمومى اعلان كرد ولى صاحبش پيدا نشد ، پس با آن كنيزى خريد ، بعد صاحب مال به طلب آن آمد و ديد آن پول مبدّل به كنيزى شده كه آن دختر اوست . ( اكنون مىتواند دختر خويش را بابت پولش بستاند ) ؟ امام عليه السّلام فرمود : نمىتواند چيزى جز پول خود را دريافت كند و كنيز از آن او نخواهد بود ، او فقط سرمايهء خود را كه گم شده و ديگرى يافته طلبكار است و كنيز كه دختر اوست مملوك ديگران است .\r\nشرح : « همچنان كه قبل از خريد شخص يابندهء مال ، آن دخترك كنيز بود ، اكنون نيز به حال كنيزى باقى است و يابندهء مال وجه يافته را بر ذمّه گرفته و سپس با آن كنيزى خريده و ذمّهء او به دراهم مشغول است نه به كنيز ، و خبر دلالت دارد كه پس از يك سال تعريف مىتوان آن را بر ذمّه گرفت و تصرّف كرد » .\r\n4054 - سالم بن مكرم جمّال گويد : ذريح محاربى از امام صادق عليه السّلام\r\n","description":"","footnote":"","page_name":" 397 ","page_number":397},
  {"content":"\r\nپرسيد : اگر برده اى مالى گمشده يافت و آن را برگرفت حكمش چيست ؟ فرمود : به مملوك چه ارتباطى دارد كه آن را بردارد و بعد حكم لقطه را انجام دهد مملوك كه از خود اختيارى ندارد پس مملوك اقدامى نكند يعنى آن را تصرّف نكند زيرا اين كار شايستهء آزاد است و بر اوست كه تا يك سال در مجامع عمومى آن را معرّفى كند ، پس اگر صاحبش آمد آن را به او دهد و چنانچه طالبى پيدا نشد ( با ضمان ) جزء مال خويش كند ، پس اگر از دنيا رفت آن مال ، ميراث بازماندگان او از فرزند و غيره مىشود ، و اگر صاحبش بعدا آمد به او ردّ مىكنند .\r\nشرح : « لقطه احكام و مسئوليّتهائى دارد كه با وضع برده مناسب نيست مثلا تعريف آن در مجامع عمومى كاريست كه مزاحم با حقّ مولاى اوست ، و نيز تملَّك آن بعد از مدّت تعريف و يأس از پيدا شدن صاحبش در مورد بنده معنى ندارد ، با اين حال خبر دلالت ندارد بر اينكه حرامست بنده لقطه را تصرّف كند براى يافتن صاحبش ، حتّى بدون اجازهء مولايش ، بلكه از اين خبر كراهت فهميده مىشود حتّى با اجازهء مولايش ، و خبر بعد مؤيد آنست . »\r\n4055 - و داود بن أبى يزيد از امام صادق عليه السّلام پرسيد : مشك كوچك يا آفتابه و كفش و شلاق و اين چنين چيزها را شخص در راهها مىيابد چه كند ؟\r\nفرمود : با آن تماس نگيرد ، يعنى دست به آن نزند .\r\nشرح : « فقهاى عظام نهى را در اين خبر حمل بر كراهت كرده‌اند » .\r\n","description":"","footnote":"","page_name":" 398 ","page_number":398},
  {"content":"\r\n4056 - و نيز امام صادق عليه السّلام فرمود : باكى نيست در تصرّف كردن عصائى كه در ميان راه پيدا شود و از كسى افتاده ، يا چوبك دو سر تيز كه براى وصل دو جوال به كار مىبرند ، يا كفش و نعلين يا ميخ و يا طناب ، و پايبند شتر و امثال اينها .\r\n4057 - و از آن حضرت ( رسول خدا صلَّى الله عليه و آله ) از گوسفند گمشدهء در بيابان شخصى سؤال كرد حضرت به سائل فرمود : يا از آن تو است يا صاحبش و يا گرگ بيابان ، و من خوش ندارم به آن دست يازم ، و از شتر گمشده پرسيد ، فرمود :\r\nبه تو چه مربوط ؟ شكمش هميانش باشد و سمش كفش او و تهيگاهش مشك آبش ، او را به حال خود واگذار . ( يعنى خود را به زحمت مينداز و آن را به حال خود رها كن ) .\r\n4058 - حنان بن سدير گويد : مردى از امام صادق عليه السّلام سؤال مىكرد حكم لقطه چيست ؟ و من مىشنيدم ، امام فرمود : تا يك سال آن را در اماكن عمومى معرّفى كن ، اگر صاحبش را يافتى كه خواسته ات برآورده شده و اگر نيافتى آن را تملَّك كن كه تو به آن سزاوارترى . - مراد لقطه غير حرم بيت الله است - .\r\nشرح : « جملهء آخر حديث ، كلام صدوق - رحمه الله - است و خبر در تهذيب بدون آن جمله آمده است ، و مراد به اينكه امام عليه السّلام فرمود : تو أحقّ به آن هستى ، آنست كه : تو به تصرّف آن براى تملَّك يا تصدّق با ضمان و يا حفظ و نگهدارى مانند مال خود در ايّام حيات و وصيّت بدان بىضمان سزاوارترى » .\r\n","description":"","footnote":"","page_name":" 399 ","page_number":399},
  {"content":"\r\n4050 - سكونى از جعفر بن محمّد از پدرش عليهما السّلام روايت كرد كه فرمود : امير مؤمنان عليه السّلام در مورد مردى كه بهيمهء خود را از روى فقر و تنگدستى و سختى روزگار رها كرده بود چنين حكم فرمود : اگر آن حيوان را در مكانى كه آب و علف بوده و از درندگان در امان بوده رها كرده است اكنون مال اوست ، و چنانچه در جاى بىآب و علف و مخوف رها كرده است از آن كسى مىباشد كه او را يافته است .\r\nشرح : « حكم از آن جهت است كه صاحب مال از آن رفع يد كرده و اعراض نموده در صورتى كه در جاى بىآب و علف و مخوف آن را رها كرده باشد ، در اين صورت هر كس او را برگيرد به عنوان تملَّك ، مالك آن خواهد شد » .\r\n4060 - وهب بن وهب أبو البخترى از جعفر بن محمّد از پدرش عليهما السّلام روايت كرد كه من از آن حضرت سؤال كردم اجرتى را كه براى پيدا كردن بندهء فرارى يا حيوان گمشده معيّن مىكنند ( يعنى جعاله ) گرفتن آن چه صورت دارد ؟\r\nفرمود : اشكالى ندارد .\r\n4061 - حسين بن زيد از جعفر بن محمّد از پدرش عليهما السّلام روايت كرد كه فرمود : امير مؤمنان عليه السّلام در بارهء مردى كه حيوان گمشدهء شخصى را يافته بود و به اميد اجرت به سوى صاحبش مىبرد ، امّا حيوان در راه تلف شده بود فرمود : وى\r\n","description":"","footnote":"","page_name":" 400 ","page_number":400},
  {"content":"\r\nضامن آنست ، اگر قصد آن نداشت كه اجرت بستاند و حيوان مىمرد ضامن آن نبود .\r\nشرح : « اين خبر با خبرى كه تحت رقم 3541 گذشت منافات ندارد زيرا شرائط و خصوصيّات آن متفاوت است » .\r\n4062 - عبد الله بن جعفر حميرى گويد : طىّ نامه اى از امام عسكرى عليه السّلام پرسيدم : مردى شترى يا گاوى يا گوسفندى براى قربانى عيد اضحى يا غير آن خريدارى كرده است و هنگامى كه آن را قربانى كرد كيسه اى از نقره يا زر يا جواهر و يا اشياء قيمتى ديگر در شكم آن حيوان يافت ، مال از آن كيست و چه بايد بكند ؟ در پاسخ نامه امام مرقوم فرمود : آن را به فروشنده حيوان اطَّلاع ده اگر او نشناخت پس مال از آن توست و روزى است كه خدا نصيب تو كرده است .\r\n4063 - داود بن أبى يزيد گويد : مردى به امام صادق عليه السّلام عرض كرد من مالى يافته‌ام ( و صاحبش را پيدا نكرده‌ام ) و مىترسم عمرم سرآيد و مديون صاحبش باشم ، اگر او را مىشناختم مال را به او ردّ كرده ، خود را خلاص مىساختم ، امام فرمود : ترا به خدا اگر او را مىشناختى مال را تسليم او مىكردى ؟ عرض\r\n","description":"","footnote":"","page_name":" 401 ","page_number":401},
  {"content":"\r\nكرد : آرى ، به خدا قسم ، امام عليه السّلام فرمود : نه به خدا سوگند صاحبى جز من ندارد ، گويد : امام وى را قسم داد كه به هر كس كه امر مىكند به او بدهد ، مرد سوگند ياد كرد كه هر چه بفرمائيد انجام مىدهم ، امام فرمود : برو و آن را ميان برادران هم دينت تقسيم كن و از آنچه ترس داشتى و دل نگران آن بودى در امان خواهى بود ، گويد : مرد رفت و آن را ميان برادران دينىاش تقسيم كرد .\r\nمؤلف كتاب - رحمه الله - گويد : اين قضيّه البتّه پس از يك سال معرّفى مال در مجامع بوده است .\r\n4064 - و امام صادق عليه السّلام فرمود : بهترين كارى كه انسان بايد در مورد شىء گمشده اى كه مىيابد انجام دهد آنست كه هنگامى كه مالى را يافت آن را برنگيرد و متعرّض آن نشود ، و اگر مردم آنچه گم شده بود برنمىگرفتند ، البتّه صاحبش مىرسيد و آن را برمىگرفت .\r\nو اگر شىء يافت شده قيمتش از يك درهم كمتر باشد آن را براى خود برگير و لازم نيست آن را معرّفى كنى .\r\nو اگر در حرم ( خانه خدا ) دينارى يافتى كه نقش آن محو شده است آن را تصرّف كن و تعريف لازم نيست .\r\nشرح : « لقطهء حرم كعبه حكم خاص دارد و با غير حرم متفاوت است » .\r\nو اگر در بيابان و صحرا خوراكى يافتى آن را براى خود قيمت كن و تصرّف\r\n","description":"","footnote":"","page_name":" 402 ","page_number":402},
  {"content":"\r\nنما و مصرف كن پس اگر صاحبش آمد قيمت را به او بپرداز .\r\nو اگر در خانه اى كه معمور است چيزى يافتى از آن اهل همان خانه است ، و چنانچه خانه اى خراب بود و اهلى نداشت مال پيدا شده از آن كسى است كه آن را يافته است .\r\n\r\n( باب آنچه در حكم لقطه است )\r\n4065 - حفص بن غياث نخعى گويد : از جعفر صادق عليه السّلام پرسيدم :\r\nمردى از مسلمانان ، دزدى نزدش مبلغى پول يا متاع ( دزدى ) بوديعه نهاده است و دزد خود مسلمان است ، آيا آن مرد حقّ دارد مال را به دزد بازگرداند ؟ فرمود : به وى بازنگرداند و چنانچه مىتواند آن را به صاحبش بدهد ( يعنى اگر او را مىشناسد ) به او تسليم كند و إلَّا آن را صدقه دهد ، اگر بعدا صاحبش آمد او را مخيّر سازد ميان قبول اجر صدقه و گرفتن غرامت ، چنانچه اجر صدقه را پذيرفت آن اجر را خواهد برد ، و اگر غرامت را اختيار كرد وى مثل آن را به او مىدهد و خود اجر صدقه را مىبرد .\r\n","description":"","footnote":"","page_name":" 403 ","page_number":403},
  {"content":"\r\n\r\n( باب هديّه و پيشكشى )\r\n4066 - امام صادق عليه السّلام فرمود : در تورات آمده كه پيشكشى چشم را از ديدن نادرستىها مىبندد .\r\nشرح : « جملهء « غافر عينا » در بعضى از نسخه هاى كتاب « غافر عيبا » مىباشد و آن را به محوكنندهء عيبها و مستور سازندهء آن در خاك معنى كرده‌اند ، و بايد دانست كه هديّه به اعتبار دهنده و گيرنده بر دو قسم است يك بار به عنوان پيام محبّت و دوستى ميان دو شخص ردّ و بدل مىشود و اين بسيار پسنديده و قابل تمجيد و تحسين است و شارع مقدّس چنان كه در اخبار آتيه تحت رقم 4067 إلى 4070 آمده است مردم را بدان ترغيب و تحريص فرموده ، و يك بار به عنوان غرضى خاصّ هديّه و يا پيشكشى كسى براى ديگرى مىفرستد و اين را در اخبار هديّهء مصانعه گويند ، و بسيار شباهت به رشوه دارد ، و اين هديّه است كه چشم را از ديدن عيبها و نادرستيها مىپوشاند ، و غالبا هدايايى كه به امراء و دست اندركاران دولت مىدهند از اين قبيل است و در مقابل توقّع انجام كارى اعمّ از درست يا نادرست ، داده مىشود ، و قبول اين نوع هدايا مسئوليّت اجتماعى و اخروى دارد ، و امير مؤمنان عليه السّلام از گرفتن چنين پيشكشىهايى نه تنها سخت خوددارى مىفرمود بلكه هرگز نمىپذيرفت و سيرهء رسول خدا صلَّى الله عليه و آله نيز چنين بود از هيچ كس هديّه قبول نمىكرد تا آيهء شريفه * ( قُلْ ما أَسْئَلُكُمْ عَلَيْه مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّه سَبِيلًا ) * فرقان : 57 نازل گشت ، يعنى : « بگو از شما مزدى نمىخواهم مگر كسى براى تقرّب به پروردگار خود چيزى هديّه كند » ، و پس از نزول آيه اگر كسى براى پيغمبر خدا صلَّى الله عليه و آله هديّه اى مىآورد و قصدش جز تقرّب به خداوند چيزى ديگرى نبود رسول خدا صلَّى الله عليه و آله مىپذيرفت ، و در مسند كبير طبرانى روايتى از عصمة بن مالك آمده است كه گفت :\r\nرسول خدا صلَّى الله عليه و آله فرمودند : « الهديّة تذهب بالسّمع و القلب » يعنى :\r\nپيشكشى ، گوش ظاهر و باطن را ناشنوا مىكند يعنى در اثر محبّتى كه در قلب گيرنده\r\n","description":"","footnote":"","page_name":" 404 ","page_number":404},
  {"content":"\r\nايجاد مىكند گوش را از شنيدن زشتيها و عيبهاى دهنده بكلَّى كر و غافل مىسازد . و ديلمى در مسند فردوس از ابن عبّاس روايت كرده كه رسول خدا صلَّى الله عليه و آله فرمود : « الهديّة تعوّر عين الحكيم » يعنى هديّه چشم شخص دانا را كور مىكند .\r\nمراد آنست كه از ديدن خطاها و لغزشها و درخواستهاى نابجاى هديّه دهنده انسان را كور و كر مىسازد ، و از اين جهت است كه مردان حقّ در دعا مىگفتند : « اللَّهم لا تجعل لفاجر عندي نعمة » خداوندا چنان كن كه فاجرى بر من حقّ نعمتى نداشته باشد .\r\nو از همين جهتها بود كه على عليه السّلام در زمان خلافتش از قبول هدايا امتناع مىورزيد و چنان كه خود در ضمن خطبه اى فرمود : « و أعجب - بلا صنع منّا - من طارق طرقنا بملفوفات زمّلها في وعائها و معجونة بسطها على إنائها فقلت له : أ صلة أم نذر أم زكات و كلّ ذلك حرام علينا أهل بيت النّبوّة و عوّضنا منه خمس ذي القربى في الكتاب و السّنّة ، فقال : لا ذاك و لكنّه هديّة ، فقلت ثكلتك الثّواكل أ فعن دين الله تخدعني بمعجونة عرّقتموها بقندكم و خبيصة صفراء آتيتموني بها بعصير تمركم ، أ مختبط ، أم ذو جنّة ، أم تهجر ) *\r\n- الخ » .\r\nشگفت : آنكه بىانجام كارى از ما تازه واردى شبانگاه حلقهء سراى ما كوفت با بسته هائى كه در ظرفش نهاده و حلوائى پيراسته كه در سينيش گسترده بود ما را ارمغان آورد ، پرسيدم : كه آن چيست ؟ آيا پيشكشى است يا نذر است يا زكات ؟ و هر سه بر ما اهل بيت حرام است و بجاى آن خمس ذى القربى را كتاب و سنّت بر ما حلال ساخته است ؟ گفت : نه آنست و نه آن ، بلكه هديّه است ، گفتم : شيونكنندگان بر تو شيون كنند آيا از دين خدا ما را مىفريبى با معجون و حلوائى كه با شكرتان آميخته‌ايد و مخلوطى زرد كه با شيرهء خرما پخته‌ايد آيا نمىفهمى يا ديوانه شده اى يا بيهوده گو ؟\r\nو در خبرى ديگر كه باز ابو الفتوح رازى در ذيل آيه 20 سورهء احقاف آورده گويد : روزى يكى از دوستان حلوائى ساخته و بهديه نزد آن حضرت عليه السّلام آورد و بر زمين نهاد امام انگشت به دو فرو برد و درآورد و در او مىنگريست آنگه گفت :\r\n","description":"","footnote":"","page_name":" 405 ","page_number":405},
  {"content":"\r\nرنگش نيكو و بويش خوش است ، ندانم مزّه اش چيست ، سپس انگشت بسترد ، و از پيش خود دور ساخت .\r\nو همچنان كه او عليه السّلام از اين نوع هدايا پرهيز داشت اصحاب او نيز از قبول اين گونه پيشكشىها سخت خوددارى مىكردند ابو الأسود دئلى را گويند معاويه براى استمالت و دلجوئى او پس از شهادت امير المؤمنين عليه السّلام گاهى تحفه و جايزه اى مىفرستاد از انواع شيرينيها ، روزى حلوائى كه از عسل ساخته و به زعفران آغشته بودند بخانهء ابو الأسود فرستاد و او را دختركى كوچك بود كه دويد و چنگى از آن برگرفت و در دهان نهاد ابو الأسود گفت : اى دخترك عزيز بيفكن كه آن زهر است ، گفت :\r\nچگونه اى پدر ؟ گفت : اين را معاويه فرستاده تا ما را از جانبدارى على و اهل بيت پيغمبر عليهم السّلام بازداد ، دخترك آنچه در دهن داشت بيفكند و گفت : أتخدعنا بالشّهد المزعفر عن السيّد المطهّر .\r\n\r\nأ بالشّهد المزعفر يا ابن هند\r\nعليك نبيع احسابا و دينا\r\nمعاذ الله ليس يكون هذا\r\nو مولانا أمير المؤمنينا\r\n\r\nيعنى : « پسر هند ! آيا با عسل بزعفران آميخته ، ما شخصيّت و دين خود را به چون تويى بفروشيم ! ، پناه بر خدا هرگز اين كار شدنى نخواهد بود ، و سرور و آقاى ما امير المؤمنين عليه السّلام است » .\r\n4067 - و حضرت صادق عليه السّلام فرمود : به يك ديگر هديّه بدهيد تا بر دوستى شما نسبت به يك ديگر بيفزايد .\r\n4068 - و نيز آن حضرت عليه السّلام فرمود : هديّه آرام آرام كينه را از دل بيرون مىكشد .\r\n4069 - و آن حضرت عليه السّلام فرمود : بهترين چيز هديّه ايست كه هنگام نياز داده شود .\r\n","description":"","footnote":"","page_name":" 406 ","page_number":406},
  {"content":"\r\n4070 - رسول خدا صلَّى الله عليه و آله فرمود : چنانچه مرا به خوردن پاچهء گاو مهمانى كنند البتّه مىپذيرم ، و اگر پاچهء گاو يا پاچهء گوسفندى به من هديّه فرستند البته قبول مىكنم .\r\nشرح : « حديث در مسند احمد بن حنبل و صحيح ابن حبّان و سنن ترمذى چنين است : « لو اهدي اليّ كراع لقبلت و لو دعيت عليه لاجبت » بنا بر اين كسانى كه گفته‌اند مراد از « كراع » كراع الغميم است كه موضعيست ميان مكَّه و مدينه و مسافتى بعيد است ، نادرست است و خبر از لفظ آن در كتب عامّه نداشته‌اند » .\r\n4071 - امام صادق عليه السّلام فرمودند : « در بازگرداندن ظرف هديّه شتاب كنيد زيرا اين در تكرار آن سرعت مىبخشد .\r\n4072 - و آن حضرت عليه السّلام هيچ گاه هديّهء عطر و حلوا را ردّ نمىكرد .\r\n4073 - و هديّه اى براى امير المؤمنين عليه السّلام آوردند در روز نوروز ، فرمود : اين چيست ؟ عرض كردند : يا امير المؤمنين امروز نوروز است ، فرمود : هر روز را براى ما نوروز بسازيد .\r\n4074 - و روايت كرده‌اند كه آن حضرت عليه السّلام فرمود : نوروز ما هر روز است .\r\n","description":"","footnote":"","page_name":" 407 ","page_number":407},
  {"content":"\r\n4075 - ثوير بن أبى فاخته از پدرش نقل كرده كه گفت : على عليه السّلام فرمود : خسرو ( پادشاه ايران ) براى رسول خدا صلَّى الله عليه و آله هديّه فرستاد و آن حضرت پذيرفت ، و نيز قيصر روم براى رسول خدا صلَّى الله عليه و آله پيشكشى فرستاد و ايشان نيز قبول فرمود ، و پادشاهان اگر چيزى براى آن حضرت به ارمغان مىفرستادند ايشان مىپذيرفتند .\r\nشرح : « ثوير بن أبى فاخته از تابعين است و پدرش سعيد بن علاقه غلام امّ هانى خواهر امير المؤمنين است علَّامهء حلى گويد : من در روايات ثوير تأمّل دارم ولى پدرش سعيد را ثقه دانند » .\r\n4076 - و نيز ( امير مؤمنان ) عليه السّلام فرمود : عيادت كن از مريضى كه هيچ گاه به عيادت تو در مريضيت نيامده ، و هديّه بفرست براى كسى كه بسويت هديّه نفرستاده است .\r\nشرح : « ممكن است معنى جملهء اوّل اين باشد كه با كسى كه به تو نيكى و احسان نكرده است نيكى كن . ظاهرا ضمير « قال » به امير المؤمنين عليه السّلام بازمىگردد ولى خبر در تاريخ بخارى و شعب الايمان بيهقى بنا بر نقل سيوطى در جامع الصغير از رسول خدا نقل شده است » .\r\n4077 - امام صادق عليه السّلام فرمودند : « هديّه بر سه قسم است : هديّهء عوض و پاداش ، هديّه رشوه مانند ، و هديّه براى خداوند متعال » .\r\n","description":"","footnote":"","page_name":" 408 ","page_number":408},
  {"content":"\r\nشرح : « مصانعه » در قاموس اللَّغه معنايش چنين آمده : « أن تصنع له شيئا ليصنع لك آخر و هي مفاعلة من الصّنع » يعنى تو براى او كارى كنى كه او براى تو با كارى ديگر جبران كند ، از باب مفاعله و ظاهرا اين همان قسم هديّه ايست كه اولياء خدا از تصرّف آن خوددارى مىكردند » .\r\n4078 - ابراهيم كرخى گويد : از امام صادق عليه السّلام پرسيدم : مردى از دهقانان داراى كشتزار و مزرعه ايست ، در روز مهرگان و در عيد نوروز رعايا براى او هديّه هايى مىآورند ، و بر آنها لازم نبوده كه چنين كارى انجام دهند لكن براى تقرّب به او اين هدايا را مىآورند ، آيا تصرّفش براى او جايز است يا نه ؟ امام عليه السّلام فرمود : آيا آنها نمازگزار نيستند ؟ عرض كردم : چرا ، هستند . فرمود : هديّه ايشان را بپذيرد و آنان را پاداش دهد .\r\n4079 - و آن حضرت عليه السّلام فرمود : هر گاه براى شخصى خوراكى به عنوان هديّه آوردند و جماعتى هم حضور داشتند آنها در آن هديّه شريكند - مراد ميوه و مانند آنست - .\r\n4080 - عيسى بن أعين گويد : از امام صادق عليه السّلام پرسيدم : مردى براى ديگرى به عنوان چشمروشنى ( به اصطلاح امروز ) متاعى مىفرستد و اميد پاداش\r\n","description":"","footnote":"","page_name":" 409 ","page_number":409},
  {"content":"\r\nدارد ، و هديّه گيرنده پاداش نمىدهد تا از دنيا مىرود ، و هديّه دهنده متاع خود را در ميان ما ترك متوفّى مىيابد . آيا در صورتى كه ممكن باشد مىتواند از بخشش خود بازگشته ، آن را برگيرد ؟ فرمود : اشكالى ندارد آن را برگيرد .\r\nشرح : « هديّه نوعى هبه و بخشش است و در هبه فقهاء گويند از عقود جايزه است و تا مادامى كه عين باقى است در صورتى كه مهدى اليه از خويشان و ارحام مُهدي نباشد مىتوان آن را بازپس گرفت و يا بعنوان انفاق بمستحقّ نداده باشد كه آن براى خدا بوده . و در اينجا هم بايد بگوئيم هديّه گيرنده از ارحام هديّه دهنده نبوده است » .\r\n4081 - اسحاق بن عمّار گويد : به امام صادق عليه السّلام عرض كردم :\r\nمردى بىبضاعت براى من هديّه اى مىآورد و از من توقّع دارد كه چيزى به او بدهم و من آن را مىستانم و چيزى به او نمىدهم آيا بر من حلال است ؟ فرمود : آرى حلال است امّا سعى كن دادن پاداش به او را ترك نكنى .\r\n4082 - محمّد بن اسماعيل بن بزيع گويد : محمّد بن عبد الله قمّى أشعرى نامه اى به من نوشته و سؤال كرده بود « ما داراى مزارع و زمينهاى كشاورزى هستيم و در آنجا آتشكده ها هست و مجوس از اطراف براى آن آتشكده ها هدايايى مىآورند مثل گاو ، گوسفند ، و پول . آيا براى اربابان ده جايز است اينها را تصرّف كنند ، در صورتى كه آتشكده ها خود مستخدمينى دارد و سرپرستانى آنها را اداره مىكنند » ، من\r\n","description":"","footnote":"","page_name":" 410 ","page_number":410},
  {"content":"\r\nاين مسأله را از حضرت رضا عليه السّلام پرسيدم امام فرمود : اگر آن ارباب چيزى از آن برگيرند اشكالى ندارد .\r\nشرح : « در خبر اجمال است و معلوم نيست گرفتن ارباب با رضايت آنها اشكالى ندارد يا بىرضايت آنها ؟ و نيز معلوم نيست مراد سائل ، حرمت تصرّف اشياء اهداء شده به آتشكده است مانند * ( ما ذُبِحَ عَلَى النُّصُبِ ) * « يا تصرّف اموال مجوس با رضايت يا بىرضايت آنان » .\r\n\r\n( باب عاريه )\r\n( مالى يا متاعى را از ديگران به رايگان براى رفع حاجت ، گرفتن و سالم باز پس دادن را عاريه گويند ) .\r\n4083 - اسحاق بن عمّار گويد : امام صادق يا امام كاظم عليهما السّلام فرمودند : در عاريه بر عاريه كننده ضمان نيست مگر اينكه شرط كنند ( مثلا به شرط اينكه ضامن آن باشد اگر عيب كند يا تلف شود تاوان دهد ) و در طلا و نقره و پول مسكوك چه طلا و چه نقره عاريه گيرنده ضامن آن خواهد بود چه شرط بر ضمان كرده باشند و چه نكرده باشند ، و امام عليه السّلام فرمود : هر گاه مالى بدون اجازهء صاحبش به عاريه گرفته شود و از بين رود ، عاريه گيرنده ضامن خواهد بود .\r\n4084 - محمّد بن مسلم گويد : از امام باقر عليه السّلام سؤال كردم : اگر\r\n","description":"","footnote":"","page_name":" 411 ","page_number":411},
  {"content":"\r\nچيزى كه عاريه شده در دست انسان تلف يا ربوده شود ضامنست يا نه ؟ فرمود :\r\nچنانچه امين باشد ( يعنى تفريط نكرده باشد ) تاوان بر او نيست .\r\nشرح : « ظاهر كلام اطلاق دارد و نقدين را نيز شامل مىشود و لكن به اخبار ديگر مقيّد خواهد بود » .\r\n4085 - حريز از امام صادق عليه السّلام روايت كرد كه مردى جامه اى عاريه كرد ، سپس آن را نزد ديگرى گرو نهاد و صاحبان مال ، متاع عاريتى خود را طلب كردند ، فرمود : متاع خود را برگيرند .\r\n4086 - رسول خدا صلَّى الله عليه و آله از صفوان بن اميّه جمحى هفتاد زرهء حطمى ( حطم بن محارب نام مردى زره باف است ) عاريه كرد و اين پيش از آن بود كه صفوان به آن حضرت ايمان آورده باشد ، چون رسول خدا صلَّى الله عليه و آله درخواست عاريه كرد صفوان گفت : يا أبا القاسم آيا غاصبانه و با زور يا عاريه و يا با رضايت كه بازگشت دارد ؟ ! فرمود : نه ، بلكه عاريهء بازگشت دار ، پس از آن سنّت بر آن جارى شد كه هر گاه در آن ضمان شرط شود با ضمان است و مضمونه خواهد بود . و اين صفوان بن اميّه پس از آنكه اسلام آورد روزى در مسجد به خواب رفت و عبايش را\r\n","description":"","footnote":"","page_name":" 412 ","page_number":412},
  {"content":"\r\nربودند وى در پى سارق رفت و عبايش را گرفت او را نزد رسول خدا صلَّى الله عليه و آله آورده و اقامهء بيّنه كرد و دو شاهد عادل آورد كه او سارق عباى اوست ، رسول خدا صلَّى الله عليه و آله دستور داد كه دست او را ببرند ، صفوان با تعجّب عرض كرد :\r\nيا رسول الله آيا دست او را به جهت عباى من مىبرى ؟ من آن را به او بخشيدم ، حضرت فرمود : چرا اين كار را پيش از آنكه به شكايت نزد من آيى نكردى ؟ و دست دزد را بريد ، و سنّت بر آن جارى گشت كه حدّ سارق ، چون به امام يا حاكم برسد و شاهد بر آن شهادت دهد ، تعطيل نشود و اقامه گردد .\r\nمؤلَّف كتاب - رحمه الله - گويد : دست دزدى كه از مساجد و يا هر كجا كه بدون اجازه وارد مىشوند مانند حمّامها و آسياها و كاروانسراها ، اگر چيزى بربايد بريده نمىشود و اينكه رسول خدا صلَّى الله عليه و آله دست دزد عباى صفوان را بريد از جهت اين بود كه عبا را پنهان كرده بود و براى پنهان كردنش بريد ، و اگر پنهان نكرده بود او را تعزير مىنمود ، يعنى چند تازيانه مىزد و آن را قطع نمىكرد .\r\nشرح : « كلام مؤلَّف - رحمه الله - معنيش مفهوم نيست زيرا لازمهء دزدى پنهان كردن است و همين خبر را در خصال آورده و آن چنين است : « چون عباى خويش را نيافت در جستجوى آن برآمد « فوجدها في يد رجل » آن را در دست مردى ديد . و اين با آنچه مؤلَّف در اينجا مىگويد منافات دارد ، و براى توجيه خبر مطالبى گفته شده كه هيچ كدام مشكل را حلّ نمىكند و خبر را بغوى در شرح السّنه و مصابيح آورده ، و شبيه آن را ابن ماجه در سنن خود ذكر كرده ، و به نظر مىرسد كه در الفاظ خبر\r\n","description":"","footnote":"","page_name":" 413 ","page_number":413},
  {"content":"\r\nدر نقلهاى مختلف تصرّف شده و مشكل پيش آورده است ، چون بريدن دست دزد شرائطى دارد كه در اينجا جمع نيست و لذا خبر قابل استناد نيست » .\r\nو امّا صفوان بن اميّه از قريش است پدرش اميّة بن خلف در جنگ بدر در حال كفر كشته شد ، و چون رسول خدا صلَّى الله عليه و آله مكَّه را فتح كرد ، صفوان فرار كرد چون از كسانى بود كه رسول خدا صلَّى الله عليه و آله خونشان را هدر فرموده بود ، و به جدّه آمد تا خود را از راه دريا به نقطه اى برساند كه خونش را نريزند ، عمير بن وهب پسر عمويش مسلمان بود و با پسرش وهب بن عمير نزد رسول خدا صلَّى الله عليه و آله آمده براى او امان خواست رسول خدا عليه السّلام وى را امان داد و رداء يا عمامه اى كه با آن وارد مكَّه شده بود به عنوان اماننامه به آنها داد تا به او برسانند ، وهب بن عمير خود را به او رسانيد و مطلب را اظهار كرد و عمامه يا رداء رسول خدا را به او داد ، صفوان با وى به مكَّه آمد و با جماعتى از مردم سواره نزد رسول خدا صلَّى الله عليه و آله رسيد و گفت : يا محمّد اين وهب بن عمير عموزادهء منست كه چنين مىپندارد و مىگويد در اين مكان و از هر سو تا مسير دو ماه در امانم و كسى متعرّض من نخواهد گشت آيا اين مورد قبول تو هست ؟ رسول خدا صلَّى الله عليه و آله فرمود : اى صفوان پياده شو ، گفت : اوّل بيان كنيد اين امان را مىپذيريد ؟ فرمود :\r\nآرى تا مسير چهار ماه ، پياده شو ، صفوان از شتر به زير آمد و با آن حضرت بود تا چند روز بعد كه به غزوهء حنين مىرفتند رسول خدا صلَّى الله عليه و آله از وى درخواست اسلحه يا زره فرمود و ماجراى چنان شد كه در متن ذكر شده است » .\r\n\r\n( باب وديعه )\r\n4087 - حلبى گويد : امام صادق عليه السّلام فرمود : آن كس كه وديعه را به او سپرده‌اند و نيز آن كس كه مالى براى تجارت نزد او نهاده‌اند امين هستند و ضمان ندارند . ( يعنى در صورت عدم تقصير و تعدّى ) .\r\n","description":"","footnote":"","page_name":" 414 ","page_number":414},
  {"content":"\r\n( هر مال كه براى نگهدارى نزد غير نهند در عرف وديعه گويند و نزد فقها وديعه ، سپردن ماليست به غير براى نگهدارى به نيابت از صاحبش ، و اوّل به معنى اسمى است و دوم به معنى مصدرى ، و چنانچه مالى را به ديگرى براى كسب و تجارت بسپرند در صورتى كه عامل حقّ العمل گيرد آن مال را بضاعت گويند ، و اگر در سود سهمى براى او قرار دهند آن معامله را مضاربه گويند ) .\r\n4088 - و نيز آن حضرت عليه السّلام مردى را كه براى نگهداشتن مالش اجيرى گرفته و او را بر سر مال گماشته بود و مال را ربودند فرمود : اجير ضامن نيست .\r\n4089 - محمّد بن على بن محبوب گويد : مردى به امام عسكرى عليه السّلام طىّ نامه اى نوشت : نزد شخصى مالى به وديعه نهاده‌اند و گفته‌اند آن را در ملك خود حفظ كن يا چيزى نگفته‌اند ، و آن مرد مال را بخانهء همسايه اش برده و مال تلف گشته است آيا دادن عوض و تاوان بر او ، در صورتى كه نافرمانى كرده و مال را به جاى ديگرى انتقال داده و از محل خود خارج ساخته باشد ، لازم است ؟ امام عليه السّلام در پاسخ نامه مرقوم فرمود : او ضامن است .\r\n4090 - حبيب خثعمى گويد : به امام صادق عليه السّلام عرض كردم :\r\nكسى كه مالى نزد او به وديعت نهاده‌اند آيا مىتواند بدون اجازهء صاحبش از آن برگيرد ؟ فرمود : در صورتى كه قدرت أداء آن را داشته باشد به قرض مىتواند . و نيز\r\n","description":"","footnote":"","page_name":" 415 ","page_number":415},
  {"content":"\r\nگويد : عرض كردم : اگر قدرت بازگرداندن آن را نداشت ولى كسى ضامن شد و ضامن شاهد نيز گرفت كه به عهدهء اوست آيا در اين صورت مىتواند چيزى از آن برگيرد ؟\r\nفرمود : آرى .\r\nشرح : « چون مدلول خبر جواز تصرّف در مال غير بدون اجازهء صاحبش مىباشد هر چند سندش صحيح است ولى ظاهرا جز مؤلَّف كسى از فقهاء به آن فتوا نداده است ، و مىتوان آن را بموردى كه از قرائن ، إذن فحوائى بدست آيد تخصيص داد » .\r\n4091 - مسمع بن عبد الملك گويد : به امام صادق عليه السّلام عرض كردم :\r\nمن مالى به شخصى سپرده‌ام و او انكار كرده و سوگند هم ياد كرده است ، سپس ، بعد از دو ( يا چند سال ) به نزد من آمده و مالى را كه به او سپرده بودم با مبلغى اضافه آورده و مىگويد : اين سرمايه كه از من مىخواستى و اين چهار هزار درهم نيز سود آن همه از آن تو و مرا حلال كن ، من سرمايه را از وى بستاندم ولى از گرفتن سود امتناع ورزيدم و آن را به حال خود رها كرده و تصرّف ننمودم تا نظر شما را بپرسم ، اكنون رأيتان را در اين مورد بفرمائيد . فرمود : نيمى از سود را بستان و نيمى را به او ببخش و او را از مماطله حلال كن . زيرا او مرديست كه توبه كرده است و خداوند توبه كنندگان را\r\n","description":"","footnote":"","page_name":" 416 ","page_number":416},
  {"content":"\r\nدوست مىدارد .\r\n4092 - اسحاق بن عمّار از امام صادق عليه السّلام پرسيد : مردى يك هزار درهم به ديگرى سپرده و مال تلف شده است ، صاحب مال مدّعى است كه به عنوان قرض بوده و گيرنده مىگويد : وديعه بوده است . امام فرمود : مالى را كه گيرنده اقرار به گرفتن آن كرده مديون است مگر اينكه اثبات كند كه بعنوان وديعه نزد او گذارده است .\r\nمؤلَّف اين كتاب - رحمه الله - گويد : استادان ما بر اين قول بودند كه وديعه گيرنده امين است و سوگند لازم نيست .\r\n4093 - مردى به امام صادق عليه السّلام عرض كرد : من به كسى اطمينان كردم و او را امين دانسته و مالى به او سپردم ، امّا او به من خيانت كرد و مالم را إنكار نمود ، امام عليه السّلام فرمود : امين به تو خيانت نكرده است ، بلكه تو خائن را امين شمرده اى .\r\n\r\n( باب رهن - گروه )\r\n4094 - جميل بن درّاج گويد : امام صادق عليه السّلام در مورد مردى كه در\r\n","description":"","footnote":"","page_name":" 417 ","page_number":417},
  {"content":"\r\nقبال مبلغ مالى كه نزد او به گرو نهاده بودند و مال تلف شده بود ، فرمود : مال راهن از بين رفته و مرتهن مىتواند طلبش را از بدهكار بگيرد .\r\n( رهن به معنى گروگذارى است در مقابل دين و قرض ، و به گرودهنده « راهن » و به گروگيرنده « مرتهن » و به چيزى كه گرو مىنهد : « مرهون » يا « رهن » گويند ) .\r\n4095 - در روايت سكونى از جعفر بن محمّد از پدرش از پدرانش عليهم السّلام از امير مؤمنان عليه السّلام از رسول خدا صلَّى الله عليه و آله چنين آمده است كه آن حضرت فرمود : هر گاه حيوان سوارى را گرو گذارند تا از سواريش استفاده كنند ، آن كس كه او را سوار شده بايد نفقه اش را بدهد ، و نيز حيوان شيرده اى را كه رهن گذارده‌اند تا مرتهن از شير آن استفاده كند نفقه و مخارج آن حيوان با كسى است كه از شيرش استفاده مىكند .\r\nشرح : « مشهور آنست كه گروگيرنده ( مرتهن ) نمىتواند از عين مرهون استفاده كند مگر با اذن راهن ( گروگذارنده ) و چنانچه بدون اجازهء او تصرّف كرد نفقه اش بر او واجب خواهد بود » .\r\n4096 - اسحاق بن عمّار گويد : به امام كاظم عليه السّلام عرض كردم :\r\nمردى در برابر دينى غلامى را گرو گرفت و اين غلام چشمانش آسيب ديد يا نقص\r\n","description":"","footnote":"","page_name":" 418 ","page_number":418},
  {"content":"\r\nعضوى پيدا كرد ، اين نقصان بر عهدهء كيست ؟ امام فرمود : بر عهدهء صاحبش ، گويد :\r\nعرض كردم كه مردم مىگويند : اگر برده را رهن گذارى و او مريض شد يا عضوى از بدنش ناقص شد و چشمانش آسيب ديد ، از مال گروگيرنده به مقدار خسارت برده كسر مىشود ، امام فرمود : بگو بدانم ، اگر اين غلام كسى را كشت مسئوليّت آن با كيست ؟ و جنايت به عهدهء كداميك مىباشد ؟ پس فرمود : جنايت به گردن غلام مىباشد .\r\nشرح : « مقصود آنست كه جنايت به گردن غلام مىباشد ولى غرامت آن را صاحبش بايد بپردازد » .\r\n4097 - عبّاد بن صهيب گويد : از امام صادق عليه السّلام پرسيدم : دو تن بر سر متاعى كشمكش داشتند يكى مىگفت : من اين را نزد تو وديعه نهاده‌ام و ديگرى مىگفت : گرو دينى نهادى ، امام فرمود : سخن آنكه مىگويد : نزد من رهن است صواب ( درست ) است مگر اينكه شخصى كه مدّعى است وديعه است شاهدانى بياورد .\r\n4098 - ابو ولَّاد گويد : از امام صادق عليه السّلام سؤال كردم كه مردى\r\n","description":"","footnote":"","page_name":" 419 ","page_number":419},
  {"content":"\r\nقرض مىدهد و چهار پا و شتر رهن مىگيرد ، آيا مىتواند از آنها سوارى بگيرد ؟ فرمود :\r\nاگر علفشان را مىدهد ، اشكالى ندارد كه سوارى هم بگيرد ، ولى اگر گرو گذارنده خود مخارج آنها را مىدهد ، گروگيرنده حقّ ندارد سوار آنها بشود ، ( مراد هر نوع بهره اى است ) .\r\n4099 - ابراهيم كرخى گويد : از امام صادق عليه السّلام پرسيدم : مردى زمين كشاورزى يا خانهء خود را گرو گذاشته و هر كدام اينها درآمد بسيار دارد ، فرمود :\r\nبر آن كس كه زمين و خانه را گروگان گرفته لازم است كه آنچه از فائدهء و درآمد برداشت مىكند حساب كرده ، از مبلغ طلبش كسر بگذارد . ( غرض آنست كه منافع رهن از آن راهن است نه مرتهن ) .\r\n4100 - عبد الله بن حكم گويد : از امام صادق عليه السّلام پرسيدم : مردى ورشكست شده و مبلغى به جماعتى بدهكار بوده و نزد بعضى از آنها گرويى هست و نزد ديگران نيست اكنون از دنيا رفته است در حالى كه تمام دارائيش كفاف بدهيش را نمىدهد ، امام فرمود : موجوديش را اعمّ از آنچه رهن است و غير آن ميان طلبكارانش به حساب طلبشان تقسيم كنند .\r\n","description":"","footnote":"","page_name":" 420 ","page_number":420},
  {"content":"\r\nشرح : « مشهور آنست كه مرتهن ( رهنگيرنده ) به مالى كه نزد او رهن است از ديگران سزاوارتر است و مىتواند طلب خود را از مورد رهن وصول نمايد ، چه راهن زنده باشد چه نباشد . پس در اين صورت بايد خبر را به وجهى توجيه كنيم ، مثلا بگوئيم اين حكم در صورتى است كه كلّ موجودى شخص اعمّ از رهن و غير آن كفاف به ديون مىدهد ، و طلبكاران در صورتى كه رهنها را به حساب بياورند به تمام طلبشان مىرسند و حقّشان صد در صد ادا مىشود ، و اگر رهن را به حساب نياورند آن وقت است كه شخص متوفّى موجوديش به ديونش وفا نمىكند » .\r\n4101 - عبد الله گويد : و از آن حضرت عليه السّلام پرسيدم : مردى يك هزار درهم از ديگرى وام گرفته و مالى را كه دو هزار درهم ارزش داشته نزد او گرو نهاده ( و به دليل بىتوجّهى ) مال تلف شده است ، امام عليه السّلام فرمود : راهن اضافه مال خود را از قرض دهنده مطالبه مىكند ، و اگر ارزش گرو كمتر از مبلغ وام بود طلبكار بقيّهء طلب خود را از بدهكار وصول كند ، و چنانچه مساوى بود ( يعنى رهن و قرض ) پس حساب هر دو پرداخت شده است .\r\nنويسندهء اين كتاب - رحمه الله - گويد : اين در صورتى است كه رهنگيرنده در حفظ متاع كوتاهى كرده و آن را مواظبت نكرده باشد ، لكن اگر در حفظ مال مطابق معمول كوشش خود را كرده و آن را در جاى مناسبى قرار داده و بدون تقصير و اختيار او ، مال تلف شده است ، آنچه به قرض داده از گرو گذارنده طلبكار است و از او مىستاند و دليل اين گفتار خبريست كه در زير نقل مىشود :\r\n","description":"","footnote":"","page_name":" 421 ","page_number":421},
  {"content":"\r\n4102 - علىّ بن حكم از أبان بن عثمان از امام صادق عليه السّلام نقل كرده كه در رهن فرمود : اگر گرويى در نزد طلبكار از بين رفت بدون اينكه او تقصير يا تعدّى كرده باشد ، طلب خود را از گرو دهنده مىستاند ، و اگر او موجب تلف شدن مال ( به سهل انگارى در حفظ و ضبط آن ) بود ، آن وقت ( قيمت مال گرويى و طلب را با يك ديگر مىسنجند و ) تفاضل قيمت را به يك ديگر مىپردازند .\r\n4103 - و محمّد بن قيس از امام باقر عليه السّلام نقل كرد كه آن حضرت فرمود : چنانچه شخصى زمين با درآمد يا باغ بارورى را گرو گرفت ، ميوه و محصول آن را به حساب طلب خويش بياورد و مخارجى كه بر آن زمين هزينه مىكند به حساب بدهى صاحبش بگذارد ، و هر گاه طلب خود را تماما از اين راه وصل كرد زمين را به صاحبش بازگرداند .\r\n4104 - سكونى از جعفر بن محمّد از پدرش عليهما السّلام روايت كرده كه فرمود : امير مؤمنان عليه السّلام در مورد اختلاف گرو دهنده و گروگيرنده ، كه راهن مىگويد : بفلان مبلغ گرو گذاردم و مرتهن مىگويد : به فلان مبلغ بيشتر ، فرموده است :\r\nقول گروگيرنده را بايد تصديق كرد تا حدّى كه به قيمت رهن برسد نه بيشتر ، زيرا وى امين است ( يعنى گروگان را نزد او امانت نهاده‌اند ) .\r\n","description":"","footnote":"","page_name":" 422 ","page_number":422},
  {"content":"\r\nشرح : « قول مشهور ميان علماء آنست كه در مورد اختلاف متراهنين ادّعا و سخن راهن را تصديق مىكنند با استناد به رواياتى كه نقل شده است ، و البتّه اين در صورتى است كه دعواى او از قيمت عين مرهونه تجاوز نكند » .\r\n4105 - اسحاق بن عمّار گويد : از حضرت كاظم عليه السّلام سؤال كردم :\r\nشخصى متاعى به رهن نزد اوست و صاحبش را نمىشناسد چه كند ؟ [ فرمود : خوش ندارم آن را بفروشد تا وقتى كه صاحبش پيدا شود و تكليف آن را معلوم كند 
  ] ، عرض كردم نمىداند از آن كيست ؟ فرمود : از مبلغى كه پرداخته ارزشش بيشتر است يا كمتر ؟ عرض كردم : در بيشتر و كمتر هر دو را بفرمائيد چه كند ؟ فرمود : چنانچه قيمت آن از مبلغى كه داده است كمتر باشد كار آسانتر خواهد بود ، آن را مىفروشد و در باقيمانده ثواب مىبرد ، و اگر ارزش متاع رهنى بيشتر از دادهء اوست اين صورت سختتر است ، بايد آن را بفروشد و طلب خويش را برگرفته و باقى را نزد خود به امانت نگه دارد تا صاحبش بازگشته و آن را بستاند .\r\nشرح : « اين خبر را حمل كرده‌اند به موردى كه گرودهنده شخص را وكيل كرده و گفته است كه از جانب من وكيلى كه هر زمان موعد سرآمد آن را بفروشى » .\r\nو نويسندهء كتاب - رحمه الله - گويد : جواز فروش در موقعى است كه\r\n","description":"","footnote":"","page_name":" 423 ","page_number":423},
  {"content":"\r\nصاحبش شناخته نشود و اميدى هم به بازگشت او نباشد ، پس اگر او را مىشناسد حقّ فروش بدون إذن او را ندارد و دليل بر اين گفتار حديثى است كه ذيلا از قاسم بن سليمان نقل مىكنيم :\r\n4106 - قاسم بن سليمان از عبيد بن زراره روايت كرده كه گفت : شخصى در مقابل بدهى مبلغى ، با مدّت معلوم متاعى نزد كسى گرو نهاده و گروگذارنده غايب شده است و خبرى از وى نمىباشد ، از امام صادق عليه السّلام سؤال شد آيا زمانى براى فروش متاع گرويى هست ؟ فرمود : نه ، تا زمانى كه بيايد ( يعنى بدون إذن او نمىتوان فروخت ) .\r\n4107 - عبيد بن زراره روايت كرده كه به امام صادق عليه السّلام عرض كردم : مردى دو دستبند نزد كسى بابت مبلغى گرو نهاده و يكى از آن دو دستبند مفقود گشته است چه كند ؟ فرمود : قيمت آن مفقود شده را از طلب خود كم كند و باقى را مطالبه نمايد .\r\n4108 - و نيز آن حضرت عليه السّلام در مورد كسى كه خانه اى نزد ديگرى به گرو نهاده و آن خانه سوخت يا خراب گشت ، فرمود : زمينش را مالك خواهد بود .\r\n4109 - و سؤال شد در بارهء مردى كه شخص ديگرى غلامى نزد او رهن نهاده بود و آن غلام به مرض جذام مبتلا گشت ، يا متاعى بود كه احتياج به باز كردن\r\n","description":"","footnote":"","page_name":" 424 ","page_number":424},
  {"content":"\r\nو هوا دادن داشت و مرتهن آن را در جاى گذارده و باز نكرد و هوا نداد و در آن بيد افتاد و ضايع گشت ، آيا به قدر خسارت از طلب او كسر مىشود . امام فرمود : نه .\r\nشرح : « اين خبر دلالت دارد كه بر مرتهن تعهّد مواظبت از متاع واجب نيست تنها ضبط و نگهدارى آن با اوست » .\r\n4110 - حلبى گويد : امام صادق عليه السّلام در مورد رهنى كه در نزد مرتهن تلف شده يا ضايع گشته بود ، فرمود : طلب خود را از بدهكار وصول مىكند .\r\n4111 - سليمان بن حفص مروزى گويد : نامه اى به على بن موسى الرّضا عليه السّلام فرستادم و پرسيدم شخصى از دنيا رفته و ديونى بر ذمّه دارد و مالى باقى نگذاشته مگر رهنى كه در دست يك تن از طلبكارانست و ارزش آن كمتر از بدهى است كه به آن شخص دارد آيا او مىتواند بابت طلب خويش آن رهن را تصاحب كند يا ديگر طلبكاران در آن با وى شريكند ؟ امام عليه السّلام در پاسخ نامه مرقوم فرمود : تمام طلبكاران در آن مال يكسانند و به نسبت طلبى كه از متوفّى دارند در آن شريكند . و نيز به آن حضرت عليه السّلام نوشتم ، مردى وفات يافته و بازماندگانى دارد و شخصى آمده و ادّعا مىكند كه من از ميّت طلبكارم و نزد من گرو دارد ، حكم چيست ؟ امام عليه السّلام نوشتند كه اگر بر ذمّهء ميّت مالى دارد و شاهد و بيّنه ندارد از\r\n","description":"","footnote":"","page_name":" 425 ","page_number":425},
  {"content":"\r\nآنچه نزد او گروست طلب خويش را برگيرد و باقيمانده را به ورثهء ميّت بازدهد ، و چنانچه بيّنه نداشت و نزد ورثه اقرار بر گرو و رهن كرد به اقرارش عمل مىكنند و براى ادّعا و طلبش بايد گواه و شاهد بياورد و قسم نيز ياد كند تا بتواند مالش را وصول كند و هر گاه شاهد و گواهى نداشت و ورثه منكر طلب او بودند بايد ورثه را سوگند عدم آگاهى بدهد . بدين معنى كه ورثه همگى سوگند به خدا به لفظ جلاله ( الله ) ياد كنند كه ما از بدهى ميّت به اين شخص اطَّلاعى نداريم ، ( اگر حاضر به قسم شدند كه حقّ طلبكار ساقط مىشود و اگر حاضر نشدند طلب خود را وصول مىكند ) .\r\n4112 - ابان بن عثمان گويد : مردى نقل كرد كه من از امام صادق عليه السّلام پرسيدم : حكم رهن در دست مرتهن چيست در صورتى كه حيوان ، يا چهار پا ، يا نقره ، يا متاع ديگر باشد و آتش بگيرد يا دزدان آن را بربايند و مال رهن تلف شود يا متاع آن نقصان پذيرد ، و در اين پيش آمد ، گواه و بيّنه نداشته باشد بايد چه كند ؟ فرمود : چنانچه همهء دارائى او از دست رفته و چيزى براى او باقى نمانده مسئوليّتى ندارد ( و حقّش بر ذمّهء راهن باقى است ) و چنانچه مدّعى است كه در ميان دارائى او تنها رهن تلف شده از وى پذيرفته نيست جز اينكه اثبات نمايد .\r\n4113 - ابو العبّاس بقباق گويد : از امام صادق عليه السّلام پرسيدم كه مردى\r\n","description":"","footnote":"","page_name":" 426 ","page_number":426},
  {"content":"\r\nنزد شخصى دو غلام به گرو داده و يكى از آنها فوت شده است آيا گرو ديگر همهء طلب اوست ؟ فرمود : آرى ، عرض كردم : اگر رهن ، خانه اى بود و سوخت طلب او در زمين آن باقى است ؟ فرمود : آرى ، پرسيدم : اگر دو چهار پا بود و يكى تلف شد در آن ديگر طلبش باقى است ؟ فرمود : آرى ، عرض كردم : چنانچه متاعى باشد كه مدّتى زياد در گرو بماند ، و يا طعامى باشد كه فاسد گردد ، و يا غلامى كه به مرض آبله كور و نابينا شود ، يا جامه اى كه احتياج به باز كردن و هوا دادن داشته باشد ولى همانطور بسته رها شود و بپوسد چه ؟ امام عليه السّلام فرمود : همهء اينها حكمش يكى مىباشد و طلب او بر ذمّهء راهن باقى است .\r\nشرح : « فقهاء عظام گويند : عين مرهونه در دست مرتهن امانت است و وى ضامن نيست مگر اينكه در حفظ آن كوتاهى يا تعدّى كند ، و اگر قسمتى از آن نابود شد و قسمتى باقى ماند ، رهن در قسمت باقى مانده به حال خود برقرار است .\r\n4114 - اسحاق بن عمّار گويد : از موسى بن جعفر عليه السّلام پرسيدم :\r\nمردى متاعى كه سيصد درهم ارزش دارد در مقابل يك صد درهم به گرو داده و مرتهن آن را نابود كرده است آيا دويست درهم را ( يعنى اضافه قيمت را ) بايد به\r\n","description":"","footnote":"","page_name":" 427 ","page_number":427},
  {"content":"\r\nصاحبش بپردازد ؟ فرمود : آرى ، زيرا رهنى گرفته كه ارزشش بيش از قرضى بوده كه پرداخته و آن را تلف كرده است ، عرض كردم : نيمى از رهن تلف شده ، فرمود : بر همان حساب ، گفتم : اضافه قيمت را بايد آنكه به حساب اوست به ديگرى بپردازد ؟\r\nفرمود : آرى .\r\nشرح : « ظاهر خبر دلالت دارد كه مرتهن مطلقا ضامن است ، ولى به دليل روايت ديگر فقها آن را حمل بر اين كرده‌اند كه : باعث تلف شدن مال ، مرتهن بوده است همچنان كه لفظ « و ضيّعه » بر آن دلالت دارد » .\r\n4115 - محمّد بن قيس از امام باقر عليه السّلام روايت كرده كه فرمود : امير مؤمنان عليه السّلام در مورد رهنى كه از مال مرتهن افزون بوده و تلف شده است ، چنين فرمود : كه اضافهء قيمت را مرتهن به راهن بازگرداند ، و چنانچه عين مرهونه ارزشش كمتر از مبلغى است كه مرتهن پرداخته و مال تلف شده باشد زيادى قيمت را بدهكار به مرتهن تسليم نمايد ، و اگر هر دو مساوى بودند ( يعنى متاعى كه يك صد درهم ارزش داشت گرو هم يك صد درهم بود ) پس بر راهن تكليفى نيست .\r\nشرح : « چون ظاهر اين خبر مرتهن را بطور اطلاق مسئول تلف شدن عين رهن و گرويى مىداند ، پاره اى از علماء احتمال داده‌اند كه اين قبيل اخبار از روى تقيّه صادر شده چون علماء عامّه از چند تن از فقهائشان مانند حسن بصرى و شريح قاضى و شعبى نقل كرده‌اند كه گويند : « ذهبت الرّهان بما فيها » ( يعنى : رهن آنچه را\r\n","description":"","footnote":"","page_name":" 428 ","page_number":428},
  {"content":"\r\nدر بر داشت تباه ساخت ) و ممكن است حمل بر تفريط مرتهن شود چنان كه در خبر رقم 4102 گذشت » .\r\n4116 - أبان بن عثمان گويد : امام صادق عليه السّلام فرمود : اگر راهن و مرتهن در مورد رهن اختلاف كنند و يكى از آنها يعنى مرتهن بگويد : مال را به هزار درهم رهن دادم و ديگرى بگويد : به صد درهم داده اى بايد از آن كس كه مدّعى است به هزار درهم بوده بيّنه و شاهد خواست و اگر بيّنه نداشت ، ديگرى يعنى آنكه مدّعى است كه صد درهم بوده است ، سوگند ياد كند ( و طبق آن عمل شود ) ، و چنانچه عين مرهونه قيمتش كمتر يا بيشتر از پولى است كه بابت گرو آنست و اختلاف كردند ، يكى مىگويد : اين رهن بوده و دهنده ادّعا مىكند وديعه بوده ، پس بايد آن كس كه گويد وديعه است اقامهء بيّنه كند و چنانچه بيّنه نداشت ديگرى قسم ياد كند كه اين رهن است .\r\nشرح : « در كافى أبان بواسطه ابن أبى يعفور اين خبر را روايت كرده است و بر دو امر دلالت دارد . 1 - در اختلاف كم و زياد مبلغ ، مرتهن بايد اقامهء بيّنه كند و إلَّا راهن سوگند ياد كند ، 2 - در اختلاف اصل عمل كه آيا وديعه بوده يا رهن و مالك مىگويد : وديعه است و مرتهن مىگويد : رهن است ، اگر مالك اقامهء بيّنه كند قول او پذيرفته خواهد بود ، و إلَّا قول متصرّف متاع با ياد كردن سوگند مورد قبول است » .\r\n4117 - اسحاق بن عمّار گويد : از موسى بن جعفر عليهما السّلام پرسيدم :\r\n","description":"","footnote":"","page_name":" 429 ","page_number":429},
  {"content":"\r\nشخصى بردهء خود يا جامه يا جواهرات يا اسباب و اثاثهء خانه را نزد كسى گرو مىگذارد و به گروگيرنده اجازهء تصرّف اين اشياء را مىدهد و مىگويد بر تو حلال است جامه را بپوشى ، آن را در بر كن و از اثاث خانه استفاده كن ، و خادم ( برده ) را به كار گمار و به او فرمان بده ، نظرتان چيست ؟ فرمود : اينها بر او حلال است ، در صورتى كه او ( راهن ) اجازه مىدهد ، امّا من خوش ندارم كه ( مرتهن ) چنين كند .\r\nعرض كردم : كسى خانه اى به گرو گرفته كه درآمد دارد ، منافع آن متعلَّق به كيست ؟\r\nفرمود : از آن صاحب خانه ، عرض كردم : زمين بايرى را به گرو گرفته و صاحب زمين گفته است : آن را براى خود بذرافشانى كن . فرمود : اين بر او حلال است و مانند آن كه گذشت نيست ، با مال خود در آنجا بذرافشانى كرده و براى او حلال است همچنان كه راهن بر او حلال كرده است چون بدست خود آن را كاشته و باير را معمور ساخته است .\r\n4118 - محمّد بن رباح قلَّاء گويد : از موسى بن جعفر عليهما السّلام پرسيدم :\r\nمردى برادرش از دنيا رفته و صندوقى بجاى گذاشته كه در آن چيزهائى است كه گرو گرفته بود ، پاره اى از آنها نام صاحبش بر آن ثبت شده است و در مقابل مبلغى معلوم بوده است و پاره اى نه صاحبش معلوم است نه مبلغش ، شما چه مىفرمائيد در بارهء آنها\r\n","description":"","footnote":"","page_name":" 430 ","page_number":430},
  {"content":"\r\nكه مبهم است و صاحبش معيّن نيست . فرمود : آنها حكم مال خود او را دارد .\r\nشرح : « محمّد بن رباح ظاهرا در نسخه هاى فقيه تصحيف « عمر بن رباح » است چنان كه از كافى و تهذيب پيداست ، و خبر معنايش واضح است آنچه در صندوق با نام و نشان است از آن صاحبانشان مىباشد ، و آنچه علامتى ندارد از آن صاحب صندوق ، و اگر كسى چيزى از آنها را ادّعا كرد حكمش حكم ادّعا بر ميّت است چه در صندوق باشد چه در غير صندوق » .\r\n4119 - علىّ بن سالم بواسطهء پدرش از امام صادق عليه السّلام روايت كرده كه گويد : از آن حضرت پرسيدم اين خبر كه روايت شده است « هر كس به متاع رهنى اطمينانش بيشتر باشد تا به برادر دينيش ، من از او بيزارم » درست است ؟ و مراد چيست ؟ فرمود : اين در زمانى است كه حقّ ظاهر شود و قائم ما اهل بيت به روى كار آيد ، عرض كردم : اين خبر كه سود گرفتن مؤمن از مؤمن در حكم رباست ، چطور ؟\r\nفرمود : اين نيز زمانى است كه حقّ غلبه كند و قائم ما اهل بيت روى كار آيد ، امّا امروز اشكالى ندارد كه مؤمنى به برادر مؤمنش متاعى بفروشد و از وى سود بگيرد .\r\nشرح : « اگر در جامعه اى هر كس هر چه دارد به قيمت تمام شده بىسود بفروشد هيچ كس مغبون نيست چون هر چه را خود مىخواهد بىسود نيز مىخرد » .\r\n4120 - محمّد بن مسلم گويد : از امام باقر عليه السّلام سؤال كردم كه\r\n","description":"","footnote":"","page_name":" 431 ","page_number":431},
  {"content":"\r\nشخصى كنيزى را براى وامى گرو داده است ، مىتواند پس از گرودادن هم با او همبستر شود ؟ فرمود : چگونه مىتواند گروگيرندگان مانع او هستند و از او جلوگيرى مىكنند ، عرض كردم : در پنهانى به طورى كه گروگيرندگان آگاه نباشند ؟ فرمود : آرى ، اشكالى در آن بنظرم نمىرسد .\r\n\r\n( باب صيد و شكار و سر بريدن حيوانات )\r\nخداوند تبارك و تعالى فرمود : اى رسول ما از تو مىپرسند كه ايشان را چه چيز حلال است و خدا حلال گردانيده است ؟ در پاسخ بگو : كه حلال است بر شما از حيوانات آنچه حلال گوشت و پاك است ( طيّبات يعنى محلَّلات صيد ) و آنچه آموخته باشيد آن را از مرغان و سگان شكارى كه براى صيد نگاه داشته‌ايد در حالى كه شما سگ داران ، به آنها مىآموزيد هر چه را خدا به شما آموخته است پس بخوريد آنچه آن سگان براى شما نگه داشته‌اند ( نه آنچه براى خود صيد كرده‌اند ) و بر آن نام خدا را ببريد .\r\nشرح : « هنگامى كه سگ شكارى را براى گرفتن صيد رها مىكنيد نام خدا را ببريد يا هر گاه بازان شكارى صيد را زنده آوردند و خواستيد آن را ذبح كنيد بسم الله بگوئيد ، و مكلَّب به آن كس گويند كه سگ را تعليم مىدهد و براى صيد تربيت مىكند ، و صيدى كه مرغان تعليم ديده كنند اگر زنده آورند نياز به ذبح دارد و پس از ذبح حلال است ولى اگر شكار را خفه كرده و مرده آورند حلال نيست بخلاف اينكه\r\n","description":"","footnote":"","page_name":" 432 ","page_number":432},
  {"content":"\r\nصيدكننده سگ شكارى باشد و صاحبش هنگام فرستادن آن به صيد بسم الله گفته باشد » .\r\n4121 - زراره گويد : امام صادق عليه السّلام در مورد صيدى كه سگ شكارى صيد مىكند فرمود : هر گاه صاحب سگ هنگام فرستادن آن بسم الله گويد از آن بخورد هر چند شكار را كشته باشد ، و اگر سگ از آن خورده است از باقيماندهء آن بخور ، و اگر سگ تعليم نديده است فورى او را تعليم دهد و همان هنگام كه او را براى شكار مىفرستد اگر چنين كرد ، از آن بخورد زيرا آن حيوان شكار آموخته است ، امّا جز سگهاى شكارى هر چه را كه يوز يا باز شكارى و امثال آن شكار كنند از آن مخور مگر مادامى كه شكار را زنده بياورند كه بتوانى آن را ذبح كنى زيرا خداوند عزيز مىفرمايد : « مكلَّبين » و به غير از كلاب هر چه شكار كند صيدش خوردنى نيست مگر اينكه به ذبح آن دست يا بى .\r\nشرح : « مكلَّب چنان كه گذشت به سگان گويند ، بازدار و يوزدار را به اتّفاق مكلَّب نگويند پس تنها صيد سگ شكارى است كه اگر آن را كشت و لاشهء آن را چه تمام و چه نيم خورده نزد صاحبش آورده حلال است ، ولى حيوانات ديگر بايد شكار را زنده بدست صاحب خود برساند و او آن را ذبح شرعى كند تا حلال شود » .\r\n4122 - و در خبر ديگر امام صادق عليه السّلام فرمود : از آنچه سگ شكارى گرفته و از آن خورده است بخور هر چند دو سوم آن را خود خورده باشد ، و نيز فرمود :\r\n","description":"","footnote":"","page_name":" 433 ","page_number":433},
  {"content":"\r\nبخور از آنچه سگ شكارى از آن خورده اگر چه از آن يك جزء بيشتر باقى نمانده باشد .\r\n4123 - سليمان بن خالد گويد : از امام صادق عليه السّلام پرسيدم : « مسلمانى سگ شكارى گبرى را عاريه مىكند و آن را به شكار مىفرستد و بسم الله مىگويد آيا از گوشت آن شكار كه براى او نگهداشته ، بخورد ؟ فرمود : آرى ، زيرا آن كلب معلَّم است و نام خدا را هم كه برده است .\r\n4124 - قاسم بن سليمان گويد : از امام صادق عليه السّلام پرسيدم : سگ شكارى فرار كرده است و در حالى كه صاحبش او را رها نكرده ، شكارى گرفته است ، صاحب سگ كه به بالين شكار رسيد ، سگ آن را كشته بود . آيا از آن بخورد ؟ فرمود :\r\nنه ، اگر صيد كرده و او بسم الله گفته باشد حلال است ، آنگاه مىتواند از آن بخورد ، و چنانچه سگ صيد كرده و او نام خدا را نبرده است از آن نخورد ، و اين معناى فرمايش خداوند است كه فرمود : * ( ما عَلَّمْتُمْ مِنَ الْجَوارِحِ مُكَلِّبِينَ ) * مائده : آيهء 4 « ( از آنچه آموزش داده‌ايد از سگان در حالى كه معلَّم آنها بوده‌ايد ) .\r\n4125 - زراره گويد : امام صادق عليه السّلام فرمود : هر گاه شكارچى سگ را براى شكار رها كرد و بسم الله را فراموش كرد مانند آنست كه آن را ذبح كند و\r\n","description":"","footnote":"","page_name":" 434 ","page_number":434},
  {"content":"\r\nفراموش كرده باشد نام خدا را ببرد ، و همچنين است حكم اگر با تير شكار كند و فراموش كند بسم الله بگويد .\r\n4126 - و حكم آن ( يعنى ذبح و يا صيد مذكور در حديث قبل ) آنست كه در خبر ديگر آمده كه هنگام خوردن هر بار بسم الله بگويد .\r\n4127 - حريز گويد : از امام صادق عليه السّلام پرسيدند : شكارى كه با تير و كمان صيد شده و فرداى آن روز صاحبش لاشهء او را كشته يافته باشد مىتواند از آن استفاده كند ؟ فرمود : اگر مىداند كه تيرى كه او رها كرده آن را كشته است و بسم الله نيز گفته ، مىتواند آن را بخورد .\r\n4128 - عبد الرّحمن بن أبى عبد الله گويد : امام صادق عليه السّلام فرمود : آنچه را طناب دام از حيوان حلال گوشت شكارى قطع كرده حكم ميته را دارد ، و آنچه كه از ساير قسمتهاى بدنش باقى مانده و حيوان زنده است پس آن را ذبح كن و از گوشتش بخور .\r\n4129 - عيسى بن عبد الله اشعرى قمّى گويد : به امام صادق عليه السّلام عرض كردم : تير را براى شكار كردن از كمان رها كردم و نمىدانم بسم الله گفته‌ام يا\r\n","description":"","footnote":"","page_name":" 435 ","page_number":435},
  {"content":"\r\nنگفته‌ام ؟ فرمود : بخور اشكالى ندارد ( حتّى اگر فراموش كرده باشى ) ، عرض كردم تير را رها كردم و شكار از نظرم غائب شد سپس آن را يافتم و تير خود را در پيكر او ديدم ، فرمود : اگر اثر خوردن حيوانى را در او نمىبينى بخور ، و چنانچه اثر خوردن در آن ديدى نخور . ( زيرا معلوم نيست بدان تير از دنيا رفته يا قدرت فرار از او گرفته شده و درّنده اى او را زنده دريده است ) .\r\n4130 - محمّد بن علىّ حلبى از امام صادق عليه السّلام سؤال كرد : شكارى را شخصى به قصد شكار با شمشير يا نيزه و يا تير زده و آن را كشته و آنگاه كه به او حمله كرده بسم الله گفته است مىتواند آن را بخورد ؟ فرمود : اشكالى در آن نيست از آن بخورد .\r\n4131 - حلبى گويد : از امام صادق عليه السّلام پرسيدم : مردى بسوى شكار تيرى رها كرد و تير كج رفت و از پهلو به آن خورد و مرد ، در حالى كه پيكان تير به بدن شكار نخورده ، و بسم الله گفته بود ، فرمود : اگر از آن سهم كه او رها كرده و به بدن حيوان رسيده و آن را دريده و كشته است از آن بخورد ( يعنى مىبيند تير بىپيكان به بدن حيوان خورده و آن را سوراخ كرده ، از آن بخورد و الَّا نه ) .\r\n","description":"","footnote":"","page_name":" 436 ","page_number":436},
  {"content":"\r\n4132 - زرارة بن اعين از امام باقر عليه السّلام شنيد كه مىفرمود : آنچه را كه معراض ( نوعى حربه يا تير كه دو سر آن باريك و وسطش پهن است و از چوب ساخته مىشود و ميان آن كشنده است نه دو طرف آن ) بكشد ، اگر از آلاتى باشد كه فقط براى صيد ساخته شده شكارش اشكالى ندارد .\r\n4133 - و در روايتى كه حمّاد از حلبى نقل كرده است : از امام صادق عليه السّلام سؤال كردند در مورد شكارى كه با معراض بر زمين مىخورد ، فرمود : اگر تيرى جز معراض نداشته و بسم الله هم گفته است پس مىتواند از آن بخورد ، و اگر تير و كمان داشته شكار با آن معراض خوردنى نيست ( حرام است ) .\r\n4134 - و امير مؤمنان عليه السّلام فرمود : اگر سلاح شكارى او همين است و بس ، اشكالى ندارد . ( يعنى اگر فقط معراض دارد و بس ) .\r\n4135 - و در خبر ديگرى آمده است : اگر تيراندازى او اين چنين است اشكالى ندارد .\r\n4136 - و روايت شده است كه اگر ( معراض ) پاره كند آن شكار خوردنى است و اگر پاره نكند ، نه .\r\nشرح : « فرقى ميان آهن و چوب نيست و ملاك دريدن است و اگر چوب به درد با شرائط ديگرش حلال ، و اگر آهن ندرد حرام است » .\r\n","description":"","footnote":"","page_name":" 437 ","page_number":437},
  {"content":"\r\n4137 - و امير مؤمنان عليه السّلام در مورد كسى كه تيرهائى دارد كه داراى پيكان نيست و آن همه چوب است و همان چوب را كه از كمان رها مىكند از پهلو به پرنده مىخورد و مىدرد و او را مىكشد و نام خدا را مىبرد اگر چه خون نيايد ، فرمود :\r\nاگر اين آلتها براى شكار ساخته شده و مشخّص است ( يعنى آلت صيد است ) مىتواند از آن بخورد در صورتى كه نام خدا را هنگام رها كردن برده باشد .\r\n4138 - حريز بن عبد الله گويد : از امام صادق عليه السّلام راجع به شكارى كه با سنگ و يا بندق ( گلوله گلى ) كشته شود سؤال شد كه از آن خورده مىشود ؟\r\nفرمود : نه ، ( زيرا سنگ و كلوخ و اين نوع چيزها به صدمه حيوان را مىكشد نه با دريدن و شكافتن ، چشم را كور مىكند و دندان و دنده را مىشكند و حيوان را با زجر و سختى مىكشد ) .\r\n4139 - ( امام باقر عليه السّلام در كلامى فرمود ) : امير مؤمنان عليه السّلام در مورد شكار مرده اى كه در پيكر او تيرى ديده مىشود ولى معلوم نيست كه چه كسى به او تير انداخته فرمود : آن را نخوريد . ( چه معلوم نيست تيرانداز مسلمان بوده يا نه ، به قصد صيد انداخته و نام خدا را برده يا نه ، اگر مسلمان بوده و يا نبوده و عمدا بسم الله نگفته حرام خواهد بود ) .\r\n","description":"","footnote":"","page_name":" 438 ","page_number":438},
  {"content":"\r\nو نيز آن حضرت ( امام باقر عليه السّلام ) فرمود : هر كس با حربه به شكار زخمى زند و نام خداوند را هم ببرد ، آنگاه شكار يكى دو شب بماند و وى آن را نبيند ، سپس آن را بيابد در حالى كه درنده اى از آن نخورده باشد و بداند كه سلاح او حيوان را از پا درآورده و كشته است ، از آن بخورد إن شاء الله .\r\n4140 - و از آن حضرت عليه السّلام در مورد مردى كه يك بز كوهى نر يا گوزنى شكار كرده بود و ديگران آن را قطعه قطعه كردند و آن كس كه تير انداخته و آن را شكار كرده بود اظهار مىكرد اين كار حرام است از آن نخوريد ، سؤال شد كه آيا در اين مورد نهيى وارد شده است ؟ فرمود : نهى وارد نشده و اشكالى ندارد .\r\n4141 - محمّد بن على حلبى گويد : از امام صادق عليه السّلام پرسيدم : مردى شكارى را با تير صيد كرده و شكار را بر زمين زده است مردم ريختند و آن را پاره پاره كردند آيا مىتوان از آن خورد ؟ فرمود : از آن بخور .\r\nشرح : « در ميان علما مشهور آنست كه اگر قبل از اينكه شكار زنده را ذبح كنند آن را قطعه قطعه نمايند در صورتى كه همه با هم به قصد صيد به او تير اندازند و حيوان از پا درآيد و بميرد ، خوردن آن بىاشكال است ولى اگر پس از خوردن تير او را زنده بيابند و بدون ذبح آن را قطعه قطعه كنند خوردن آن را جايز نمىدانند زيرا مىتوانسته‌اند آن را ذبح كنند و نكرده‌اند » .\r\n4142 - از ابان بن تغلب نقل كرده‌اند كه گفت : از امام صادق عليه السّلام\r\n","description":"","footnote":"","page_name":" 439 ","page_number":439},
  {"content":"\r\nشنيدم كه مىفرمود : پدرم عليه السّلام در زمان بنى اميّه فتوا مىداد آنچه را باز شكارى يا شاهين صيد كند حلال است و از آنها تقيّه مىكرد ، و من تقيّه نمىكنم ، و آن شكار را كه باز يا شاهين ( و عقاب ) صيد كرده باشد ، حرام مىدانم .\r\n4143 - و ابو بصير از امام صادق عليه السّلام روايت كرده كه فرمود : اگر باز يا شاهين و يا عقاب را براى شكار فرستى و آنها شكار كنند و آن را نزد تو آرند از آن مخور مگر اينكه زنده آورند و تو آن را ذبح كنى .\r\n4144 - و نيز فرمود : اگر سگ شكارى را فرستادى و صيد را گرفت و تو آلتى كه آن را ذبح كنى بهمراه نداشتى ، رها كن تا سگ آن را به درد و بكشد ، آنگاه از آن استفاده كن .\r\nهر گاه سگ شكارى خود را به سراغ صيد فرستادى و سگى ديگر در گرفتن شكار با آن شركت جست آن را مخور مگر آنكه آن را زنده يا بى و ذبح كنى .\r\nو اگر شكارى بالاى كوه بود و تو تير به سويش رها كردى و به آن اصابت كرد و حيوان از كوه فرو افتاد و جان سپرد از آن مخور ، و هر گاه تو تير انداختى و به آن\r\n","description":"","footnote":"","page_name":" 440 ","page_number":440},
  {"content":"\r\nرسيد و در آب افتاد و مرد ، بنگر اگر سرش از آب بيرون است از آن بخور ، و اگر سرش در آب فرو بود از آن مخور .\r\nشرح : « گفته‌اند : در صورت پرت شدن از كوه حرمت هنگامى است كه جراحت تير در بدن حيوان ديده نشود و إلَّا چنانچه تير بدن حيوان را دريده باشد بقدرى كه حيوان قدرت مقاومت را از دست بدهد و در حال مشرف به مرگ پايش سست شده و سقوط كند حرمت معلوم نيست . » و در شكار پرندهء وحشى اگر بالهايش سالم و قادر به پريدن و فرار هست پس هر كس آن را صيد كند مالك آنست مگر اينكه صاحبش را بشناسد كه در اين صورت بايد به او ردّ كند .\r\n4145 - و امير مؤمنان عليه السّلام از شكار كردن كبوتر در شهرها نهى فرموده است . ( مراد كبوتران اهلى است ) .\r\nو جايز نيست جوجهء پرندهء وحشى را كه قادر به پريدن نيست از لانه و آشيانه آنها در كوه يا چاه يا جنگل صيد كنند .\r\n4146 - زرارة بن أعين گويد : به خدا سوگند مانند ابو جعفر ( امام باقر ) عليه السّلام كسى را نيافتم ، به او عرض كردم - خدا بشما خير دهد - كدام يك از پرندگان حلال گوشتند ؟ فرمود : گوشت آن را كه در پرواز پى در پى بال مىزند بخور ،\r\n","description":"","footnote":"","page_name":" 441 ","page_number":441},
  {"content":"\r\nو آن كه بال زدنش در پرواز پى در پى نيست مخور ، عرض كردم تخم پرندگان در جنگلها چه ؟ فرمود : هر كدام دو سويش مساوى است مخور ، و هر كدام دو سويش يكسان نيست و فرق دارد بخور ، پرسيدم پرندگان آبى چه ؟ فرمود : هر كدام داراى قانصه ( سنگدان ) هستند بخور و هر كدام سنگدان ندارند مخور .\r\nشرح : ( قانصه ) به معنى سنگدان است ، ولى در پاره اى از كتب « چينه دان » كه معدهء حيوانست نيز معنا شده و به نظر نادرست مىرسد زيرا همهء حيوانات پرنده داراى معده هستند ولى همه داراى سنگدان نيستند . و نيز از پرندگان حيواناتى كه با نام حلال بودن و حرام بودن گوشت آنها را در روايات معلوم كرده‌اند حكم خود را دارا هستند ، امّا حيواناتى كه بطور وصف حرمت و حلَّيّت آنها را تعيين كرده‌اند طبق وصف مىباشد » .\r\nو در حديث ديگر آمده است اگر پرنده در پرواز گاهى بال مىزند و گاهى بدون حركت بال پرواز مىكند لكن بال زدنش بيشتر است ، گوشتش خوردنى و حلال مىباشد ، و اگر به عكس بال نزدنش بيشتر است حرام گوشت خواهد بود ، و از پرندگان دريائى هر كدام كه داراى قانصه ( سنگدان ) يا صيصيه ( خاريست در پاى حيوان بمنزلهء انگشت شست ) هستند حلال و هر كدام كه هيچ يك از اين دو را ندارد حرام گوشتند .\r\n","description":"","footnote":"","page_name":" 442 ","page_number":442},
  {"content":"\r\n4147 - رسول خدا صلَّى الله عليه و آله فرمودند : گوشت هر صاحب دندانى از درندگان و هر صاحب چنگالى از پرندگان حرام است . ( علامت مردار خوارى اين دو است ) .\r\n4148 - صفوان بن يحيى از شخصى بنام محمّد بن حارث ( يا نجبة بن حارث ) نقل كرده كه گفت : از موسى بن جعفر عليهما السّلام از گوشت پرندگان آبى كه خوراكشان بيشتر ماهى آبهاست پرسيدم ، فرمود : بخور اشكالى ندارد . ( چون داراى قانصه يا صيصيه مىباشند ) .\r\n4149 - كردين پسر مسمع بن عبد الملك از امام صادق عليه السّلام از خوردن گوشت هوبره پرسيد ( پرنده ايست كويرى از نوع پابلندان ) امام فرمود : چقدر دوست دارم كه اكنون پختهء آن اينجا بود و من از آن ، سير مىخورم .\r\n4150 - و زكرّيا بن آدم ( همو كه در شيخان قم مدفون است ) از موسى بن جعفر عليهما السّلام از ماكيان دريائى سؤال كرد ، حضرت فرمود : اگر خوراكش مدفوع حرام گوشتان نباشد مانعى ندارد .\r\n4151 - عبد الله بن سنان از امام صادق عليه السّلام از تخم پرندگان آبى پرسيد ، آن حضرت فرمود : اگر هر كدام مانند تخم ماكيان است - يعنى هم شكل\r\n","description":"","footnote":"","page_name":" 443 ","page_number":443},
  {"content":"\r\nآن - بخور .\r\n4152 - امام صادق عليه السّلام فرمود : از ماهيها هر كدام كه داراى فلس است بخور و هر كدام داراى فلس نيست نخور .\r\nشرح : « مراد از بىفلس آنست كه حيوان دريائى از نوع ماهى باشد ولى از اصل داراى فلس نبوده باشد مانند جرّى كه اساسا فلس نداشته و ندارد و حرام است ( امّا اگر فلس داشته و به جهتى ريخته و از كنار گوشهايش پيدا است كه فلس آن حيوان ريخته حلال است ، چنان كه در خبرى حمّاد بن عثمان مىگويد : به امام صادق عليه السّلام عرض كردم : فدايت شوم از ماهيان دريا كداميك حلالند ؟ فرمود : هر كدام پوست زبر ( فلس ) دارند ، عرض كردم : قربانت شوم در بارهء كنعت چه مىفرمائيد ؟ فرمود : خوردنش اشكالى ندارد ، عرض كردم قشر ( فلس ) ندارد ، فرمود :\r\nآرى ، لكن ماهى بد خلقى است خود را به هر چيز مىسايد و فلسش مىريزد ، و اگر درست در اطراف گوشش نظر كنى فلس مىيابى » .\r\n4153 - ابو أيّوب ( ابراهيم بن عثمان ) از امام صادق عليه السّلام پرسيد :\r\nمردى ماهى را صيد كرد و آن را به ريسمانى بست و در دريا رها كرد و ماهى در دريا مرد از آن مىتوان خورد ؟ فرمود : نه .\r\n4154 - عبد الرّحمن بن سيابه از آن حضرت عليه السّلام پرسيد : اگر ماهى از دريا صيد كنند و آن را در سبدى نهند و در دريا يا رود اندازند و ماهى بميرد از آن\r\n","description":"","footnote":"","page_name":" 444 ","page_number":444},
  {"content":"\r\nمىتوان خورد ؟ فرمود : نه ، زيرا در آنكه زنده بود در همان مرده است ( يعنى آب ) .\r\n4155 - و زراره گويد : به آن حضرت عرض كردم ماهيى از آب جست و در ساحل نهر در خشكى افتاد و روى خاك شروع به جستن كرد و خود را به زمين كوفت تا مرد ، از آن مىتوانم بخورم ؟ فرمود : آرى .\r\n4156 - محمّد بن مسلم از امام باقر عليه السّلام نقل كرد كه مردى تور و شبكهء ماهيگيرى خود را در آب گسترد و به منزل خود رفت و تو را به حال آماده رها كرد ، و چون بازگشت تعدادى ماهى به دام افتاده بودند ، و وقتى شبكه را از آب كشيد تعدادى از ماهيان صيد شده به حال مرگ بودند ، فرمود : آنچه در دامى كه به دست خود گسترده ، افتاده است اشكالى به خوردن آن نيست .\r\n4157 - ابو الصباح كنانى از امام صادق عليه السّلام پرسيد : ماهيانى كه مجوس صيد مىكنند حكمش چيست ؟ فرمود : اشكالى ندارد ، زيرا صيد ماهى ، زنده گرفتن آن را از آب است . ( يعنى طريق حلَّيّت و ذبحش ، زنده گرفتن آن از آب است كه در خشكى جان سپرد و بس و ديگر احتياج به شرايطى همچون گفتن بسم الله و يا مسلمان بودنگيرنده اش ندارد . )\r\n","description":"","footnote":"","page_name":" 445 ","page_number":445},
  {"content":"\r\n4158 - در روايت عبد الله بن سنان از امام صادق عليه السّلام آمده است كه فرمود : اشكالى نيست به خوردن دوغهاى جوشيده يا خامه هاى مجوس و نيز به ماهى كه آنها صيد كرده‌اند .\r\n4159 - و گويد : از امام عليه السّلام پرسيدم : دامهائى از نى كنار دريا مىسازند و در داخل آب مىاندازند كه ماهى بگيرند ، ماهى ( در طغيان آب ) وارد آن شده و نمىتواند بيرون رود و پاره اى در آن مىميرند ، فرمود : اشكالى ندارد .\r\n4160 - و حلبى از آن حضرت پرسيد : ماهى را صيد مىكنند و نام خدا نمىبرند . فرمود : اشكالى ندارد .\r\n4161 - و امام صادق عليه السّلام فرمود : از جرّى و مار ماهى و زمّير و طافى مخور ، و طافى آنست كه در آب مرده و لاشه اش را در سطح دريا آب به هر طرف مىراند .\r\nشرح : « جرّى ماهى كشيده و درازيست كه فلس ندارد و پوستش تابان و نرم است و يهود نيز آن را نخورند و زمّير - بر وزن سكَّيت - نوعى ماهى است كه آن را ماهى آبنوس گويند ، و مار ماهى نوعى حيوان دريايى است كه روى بدنش بجاى قشر و فلس لعاب غليظى دارد كه آن را از گزند و آسيب خارجى حفظ مىكند و اگر آن را از روى بدنش بزدايند مىميرد .\r\nو چنانچه در كنار رود يا نهر يا دريا ماهى مرده اى يافتى و ندانستى كه آن\r\n","description":"","footnote":"","page_name":" 446 ","page_number":446},
  {"content":"\r\nتذكيه شده يا نه ، و تذكيهء ماهى به آنست كه از آب زنده خارج شود و در خشكى جان سپارد - پس آن را به آب انداز اگر به پشت روى آب ماند ، در آب مرده و تذكيه نشده است و اگر ( مانند ماهى زنده ) به رو در آب ماند پس آن مذكَّى است ، و تذكيهء آن همانست كه زنده از آب به خشكى افتاده باشد .\r\nو همچنين اگر در بيابان گوشتى يافتى و به تذكيه آن علم ندارى و نمىدانى كه آيا از مرده است يا نه ، قسمتى از آن را بر آتش انداز اگر خود را درهم كشيد آن گوشت حيوان تذكيه شده است و اگر باز شد و گسيخت ، از حيوان مرده است .\r\n4162 - و روايت شده در بارهء كسى كه ماهيى را يافت و نمىدانست كه مىتوان آن را خورد يا نه ، پس بيخ ذنب يا بيخ دو گوش او را بشكند ، چنانچه به كبودى مىرفت از آنهاست كه نبايد خورده شود ، و اگر به سرخى مىرود پس از آنهاست كه مىشود آن را خورد .\r\nشرح : « در پاره اى از نسخه ها به جاى » اصل ذنبه » « اصل اذنيه « مىباشد ، يعنى گوشها » .\r\nو اگر مارى ، ماهى كوچكى را ببلعد سپس آن را بيرون افكند و آن ماهى زنده باشد و جست و خيز كرده خود را به زمين كوبد ، پس اگر فلس آن جدا شده و\r\n","description":"","footnote":"","page_name":" 447 ","page_number":447},
  {"content":"\r\nبىفلس است خوردنى نيست و اگر همانطور كه بلعيده بوده با فلس مرده اش را بيرون انداخت حلال و خوردنى است .\r\n\r\n[ حيوان را چگونه ذبح شرعى مىكنند 
  ]\r\n4163 - عبد الرّحمن بن حجّاج گويد : از موسى بن جعفر عليهما السّلام پرسيدم : با سنگ تيز و نى و چوبدستى و شاخهء نازك در جايى كه دسترسى به كارد نيست مىتوان حيوان را ذبح كرد ؟ فرمود : هر گاه آن آلت رگهاى گردن را قطع كند اشكالى ندارد .\r\n4164 - عبد الله بن سنان گويد : امام صادق عليه السّلام فرمود : اشكالى ندارد از حيوانى كه با سنگ آن را ذبح كرده‌اند بخورى در صورتى كه كارد آهنى نيابى .\r\n4165 - عبد الرّحمن بن أبى عبد الله گويد : امام صادق عليه السّلام فرمود :\r\nجماعتى نزد رسول خدا صلَّى الله عليه و آله آمدند و به آن حضرت عرض كردند : گاوى از گاوهاى ما وحشى شد و نگهداريش بر ما مشكل گشت با شمشير او را كشتيم ، رسول خدا صلَّى الله عليه و آله آنان را به خوردن آن فرمان داد .\r\nشرح : « اين خبر محمول است بر با قصد بودن ضارب و گفتن بسم الله هنگام ضرب ، يا مراد آنست كه گفتند با شمشير به پيكر او زديم تا اينكه مشرف بمرگ گشت\r\n","description":"","footnote":"","page_name":" 448 ","page_number":448},
  {"content":"\r\nو سؤال از آن جهت است كه پس از خوردن ضربات شمشير معلوم نبود حيات مستقرّة داشته است يا اگر به همان حال رها مىكرديم مرگش حتمى بود ، چون موت حيوان بايد مستند به ذبح باشد نه طريق ديگر » .\r\n4166 - عيص بن قاسم گويد : در شهر كوفه گاوميشى طغيان كرد و به مردم حمله برد ، از اطراف مردم گرد او را گرفتند و با شمشير به قصد كشتنش به او حمله بردند و او را كشتند و آنگاه نزد امير المؤمنين عليه السّلام آمده و قصّه را گفتند ، امام فرمود : ذبح سريع و با شتابى بود و گوشتش حلال است .\r\nشرح : « اين خبر را مانند حديث گذشته بايد گفت به قصد صيد او با شمشير حمله بردند و ناچار بسم الله گفته‌اند چنان كه از خبر بعد برمىآيد » .\r\n4167 - زرارة گويد از امام باقر عليه السّلام در مورد حكم شترى كه در چاهى فرو افتاده و قبل از مردن ، از جانب دم ذبح شده است ، پرسش كردم . حضرت فرمودند : در صورتى كه بر آن نام خدا را برده باشند اشكالى ندارد .\r\n4168 - فضيل بن يسار گويد : از امام باقر عليه السّلام پرسيدم در مورد مردى كه هنگام ذبح حيوانى كارد سبقت جست و سر حيوان را يكسره قطع نمود حكم آن چيست ؟ فرمود : ذبح سريعى بوده و اشكالى به خوردن آن نيست .\r\n","description":"","footnote":"","page_name":" 449 ","page_number":449},
  {"content":"\r\n4160 - و در روايت محمّد بن مسلم از امام باقر عليه السّلام به كسى كه در هنگام ذبح كارد سبقت جسته و سر حيوان جدا گشته فرمود : اگر خون خارج شد حلال است ، بخور .\r\nشرح : « چون ذبح و مردن حيوان بايد مستند به بريدن رگها و حلقوم باشد و در اينجا نخاع - كه به قطعش حيوان ديگر زنده نيست - با رگها و حلقوم يك جا قطع شده است از اين نظر مورد سؤال واقع شده است و امام فرموده : اگر خون جارى شود از آن استفاده كن . يعنى مرگ به دليل جارى شدن خون مستند به قطع أوداج بوده نه قطع و در خبر پيش ، ممكن است سر جدا شده باشد نه نخاع » .\r\n4170 - و در روايت سماعه از امام صادق عليه السّلام آمده است : « اشكالى ندارد اگر خون جارى شود » .\r\n4171 - و ابو بصير از امام صادق عليه السّلام سؤال كرد : گوسفندى را ذبح كردند و هيچ حركتى نداشت ولى خون تازهء بسيارى از رگهاى او مىريخت ، از آن مىتوان خورد ؟ امام عليه السّلام فرمود : از آن مخور ، زيرا امير مؤمنان عليه السّلام مىفرمود : اگر پاها حركت داشت يا چشم برهم مىخورد از آن بخور .\r\n4172 - حلبى گويد : از امام صادق عليه السّلام سؤال شد : مردى پرنده اى را\r\n","description":"","footnote":"","page_name":" 450 ","page_number":450},
  {"content":"\r\nسر مىبريد ، يكباره سر را قطع كرد ، از آن مىتوان خورد ؟ فرمود : آرى ، لكن عمدا سر را قطع نكند .\r\nشرح : « اين خبر دلالت دارد كه نبايد سر را در جا قطع كرد ، بلكه اندكى تأمّل كنند تا خون از رگها برود و حيوان از دست و پا زدن آرام گيرد بعد سر را قطع كنند كه نخاع پس از مرگ قطع شود و اگر تعجيل كردند حيوان حرام نمىشود ولى كار حرام يا ناصوابى كرده‌اند » .\r\n4173 - ابو بصير گويد : امام صادق عليه السّلام فرمود : مبادا از گوشت شكارى كه درنده اى از درندگان وحشى آن را شكار كرده بخورى ، و نه از آن حيوانى كه به چوب و عصا كشته شده ، و نه از آنكه از جاى بلندى افتاده و مرده ، و نه از آنكه در چاهى افتاده و مرده ، و نه از گوشت آنكه به شاخ زدن ديگرى جان داده باشد مگر آنكه او را زنده يافته و ذبح كنى .\r\n4174 - محمّد بن مسلم گويد : امام باقر عليه السّلام فرمود : ذبيحه اى كه مىكشند و در شكمش بره دارد ، اگر خلقت بره تمام است از آن بخور ، زيرا ذبحش ذبح مادرش مىباشد و چنانچه خلقتش تمام نيست از آن مخور .\r\n4175 - محمّد بن مسلم از يكى از دو امام حضرت باقر يا حضرت صادق\r\n","description":"","footnote":"","page_name":" 451 ","page_number":451},
  {"content":"\r\nعليهما السّلام نقل كرده كه گويد : پرسيدم معنى سخن خداوند عزيز را كه فرموده :\r\n* ( أُحِلَّتْ لَكُمْ بَهِيمَةُ الأَنْعامِ ) * مائده : 2 ( حلال شده بر شما زبان بستگان چهارپا ) .\r\nفرمود : بره تو دلى هر گاه بدنش مو و كرك پيدا كرده ذبحش ذبح مادرش مىباشد .\r\nشرح : « يعنى اگر حيوان از شكم مادر ، مرده بيرون آمد همان ذبح مادر ذبح اوست ، و اگر زنده بيرون آمد بايد ذبح شود . »\r\n4176 - و عبد الله بن يحيى كاهلى گويد : مردى از امام صادق عليه السّلام پرسيد - و من حضور داشتم - از بريدن پيه و دنبهء گوسفند ؟ فرمود : اگر در مقام معالجه و اصلاح باشى اشكالى ندارد ، سپس فرمود : در كتاب امير المؤمنين عليه السّلام آمده است كه آنچه از آن مىبرند مردار است و قابل انتفاع نيست .\r\n4177 - و امام صادق عليه السّلام فرمود : هر حيوانى كه بايد نحر شود ( مانند شتر ) اگر او را ذبح كنند حرام است و هر حيوانى را كه بايد ذبح كنند اگر نحر كنند حرام مىباشد .\r\n4178 - صفوان بن يحيى گويد : مرزبان بن عمران اشعرى از امام رضا عليه السّلام از ذبحى كه ولد الزّنا ، كه او را بدان صفت شناخته‌اند ، انجام دهد پرسيد ،\r\n","description":"","footnote":"","page_name":" 452 ","page_number":452},
  {"content":"\r\nفرمود : اشكالى ندارد ، همچنين است ذبح و كشتارى كه زن و كودك در حال اضطرار انجام دهند .\r\n4179 - و حلبى از آن حضرت عليه السّلام از ذبيحهء مرجى و حرورى سؤال كرد ، فرمود : ناراحت مباش آنها را به حساب مسلمان بگذار و ذبيحهء آنان را حلال بدان تا زمانى كه دولت حقّ روى كار آيد ، و در بعضى نسخ « و أقر و استقر » آمده يعنى از طعامشان بخور و آنها را از طعام خود بده ، مهمانشان كن و به مهمانى ايشان برو تا وقتى دولت حقّ روى كار آيد .\r\nشرح : « مرجى نسبتش به مرجئه است كه طايفه اى از عوام و منحرفين آن زمان بودند و عقيده داشتند كه با ايمان هيچ معصيتى ضرر نمىرساند و با كفر هيچ طاعتى ، و آنان كسانى هستند كه قائلند به اينكه هر كس اظهار اسلام كند و به قبلهء مسلمانان نماز خواند مؤمن است و هر فسق و يا گناهى مرتكب شود هر چند بزرگ باشد به ايمان او ضرر نمىرساند چنان كه اگر اظهار اسلام نكرده باشد هيچ طاعتى به او فايده نمىبخشد ، روى اين اعتقاد كسانى را كه در صدر اسلام پس از پيامبر مكرّم اسلام صلَّى الله عليه و آله مرتكب جناياتى شده بودند مؤمن كامل مىدانستند و راجع به گناهشان مىگفتند بما ربطى ندارد و امر آن را به قيامت موكول مىكنيم تا خداوند در بارهء آنها چه حكم فرمايد و هيچ مسلمانى حقّ ندارد بد آنها را بگويد و نفرينشان كند و از رحمت خدا دورشان بداند ، بلكه بايد صبر كند و امر را به تأخير اندازد تا قيامت .\r\nو به نظر راقم اين حروف اين مذهب را طرفداران سياست ضدّ علوى اختراع كردند تا با اين عقيده از اعتراضات و اشكالاتى كه هشياران امّت به جنايات و كارهاى زشت بعض صحابه و صحابيّات مىكردند جلوگيرى كنند و تنها براى بستن زبان آزادمنشان و خفه كردن آنها و غافل نمودن مردم ساده و كم عقل بود ، تا ديگر كسى نگويد فلان صحابى چرا فلان عمل خلاف را انجام داد و فلان صحابيّه چرا با آيهء شريفهء * ( وَقَرْنَ فِي بُيُوتِكُنَّ ) * احزاب : 33 مخالفت كرد و غائله راه انداخت و مردم\r\n","description":"","footnote":"","page_name":" 453 ","page_number":453},
  {"content":"\r\nبسيارى را بكشتن داد ، و براى بىخبر گزاردن مردم احمق و مقدّس مآب كه غالبا از دين بىخبرند اين راه بهترين راهى بود كه شياطين القاء كردند زيرا تا سر حدّ أعلا عوام فريبانه و كارساز بود ، مىگفتند : رفتگان همه با ايمان كامل از دنيا رفته‌اند و اگر عملى از آنها سر زده كه بر خلاف دستورات خدا بوده آنان را از مقام مؤمن كامل فرود نمىآورد و خداوند خود مىداند با آنان چه كند و بما مربوط نيست ، و چون با ايمان كامل از دنيا رفته‌اند عفو الهى همه را شامل خواهد شد و آنان در درجات بهشت با كمال سر بلندى و افتخار مسرورند : * ( فَهُمْ فِي رَوْضَةٍ يُحْبَرُونَ ) * روم : 15 و نه تنها اين مذهب بلكه تمام مذاهبى كه پس از رحلت رسول خدا صلَّى الله عليه و آله پديد آمد ، انگيزهء سياسى و يا سياسى اقتصادى داشته است و اگر درست ريشه يا بى شود صحّت اين گفتار چون آفتاب روشن خواهد گشت .\r\nو أمّا حرورّيه ، فرقه اى از خوارج نهروانند ، و اينان پس از واقعهء صفّين در محلَّى بنام حروراء اجتماعى تشكيل دادند و پس از شور ، قطعنامه اى متضمّن تكفير امير المؤمنين على عليه السّلام و خلع آن حضرت ( ع ) از خلافت و امارت مسلمين صادر كردند ، و اينان ريختن خون على عليه السّلام و پيروان آن حضرت را مباح بلكه واجب مىشمردند و از شدّت حماقت خود را در اين عقيده مصيب دانسته و به عمل به آن مثاب مىدانستند » .\r\n4180 - امام صادق عليه السّلام فرمود : از خوردن ذبيحهء يهودى و نصرانى و مجوسى و هر كس خلاف دين تو را دارد اجتناب كن مگر اينكه « بسم الله » گفتن او را بشنوى ، و نيز فرمود : در كتاب على عليه السّلام آمده كه نه مجوسى و نه نصرانى و نه ترسايان عرب گوسفند و يا گاو قربانى را در عيد أضحى نكشند ، و فرموده است : از\r\n","description":"","footnote":"","page_name":" 454 ","page_number":454},
  {"content":"\r\nذبيحهء هر يك از اينان اگر بسم الله در هنگام سر بريدن حيوان بگويد بخور .\r\n4181 - عبد الملك بن عمرو گويد : به امام صادق عليه السّلام عرض كردم :\r\nنظر شما در بارهء ذبايح نصارى چيست ؟ فرمود : اشكالى ندارد ، عرض كردم : آنان نام مسيح را بهنگام ذبح مىبرند . فرمود : مرادشان از مسيح خداوند متعال است .\r\nشرح : « اين خبر در سلسلهء سندش حكم بن مسكين جزء روات ذكر شده و وى مجهول الحال است ، و در تهذيب آمده و جزء روات آن قاسم بن محمّد جوهرى ذكر شده و وى واقفى مذهب بوده و توثيق هم نشده است و خبر ، خبر واحد مىباشد » .\r\n4182 - ورد بن زيد گويد : به امام باقر عليه السّلام عرض كردم : براى من حديثى نقل فرمائيد و ديكته كنيد كه بنويسم . امام فرمود : پس حافظهء شما اهل كوفه كجاست ؟ عرض كردم : غرضم اينست كه كسى آن را بر من ردّ نكند . بفرمائيد نظرتان در اين باره كه مجوسى بسم إله بگويد و حيوانى را ذبح كند چيست ؟ فرمود : از آن بخور ، عرض كردم اگر مسلمانى بىگفتن بسم الله ذبح كند چه ؟ فرمود : از آن مخور زيرا خداوند متعال مىفرمايد : * ( فَكُلُوا مِمَّا ذُكِرَ اسْمُ الله عَلَيْه ) * انعام : 118 « ( بخوريد از آن حيوان مذبوحى كه نام خدا بر آن برده شده است ) . و نيز مىفرمايد : * ( وَلا تَأْكُلُوا مِمَّا لَمْ يُذْكَرِ اسْمُ الله عَلَيْه ) * انعام : 119 ( و نخوريد از آن حيوان مذبوحى كه\r\n","description":"","footnote":"","page_name":" 455 ","page_number":455},
  {"content":"\r\nنام خدا بر آن برده نشده است ) .\r\n4183 - و حسين بن عثمان أحمسى گويد : امام صادق عليه السّلام فرمود :\r\nاين بردن نام خدا است و انسان اطمينان به بردن آن ندارد مگر به مسلمان .\r\n4184 - حسين بن عبيد الله گويد : به امام صادق عليه السّلام عرض كردم كه ما اهل كوهپايه هستيم و گوسفندان را با چوپانها ( كه أهل ذمّه‌اند ) به چرا مىفرستيم و بسا مىشود كه گوسفندى آسيب مىبيند و ايشان آن را سر مىبرند و ما از آن مىخوريم آيا صحيح است ؟ فرمود : نه ، زيرا ذبح بايد شرعى باشد و اطمينانى در رعايت كردن دستورات شرع نيست مگر به مسلمان .\r\n4185 - فضيل بن يسار و زرارة و محمّد بن مسلم از امام باقر عليه السّلام از خريد گوشت از بازار سؤال كردند و اينكه معلوم نيست قصّابها چه مىكنند ؟ فرمود :\r\nبخور اگر از سوق و محلَّهء مسلمانان تهيّه شده است و از آن مپرس . ( يعنى حلال است ) .\r\n\r\n[ مذبوحى كه رو به قبله نبوده و يا ذابح بسم الله نگفته است 
  ]\r\n4186 - محمّد بن مسلم [ گويد : 
  ] از امام صادق عليه السّلام پرسيد [ م 
  ] :\r\n","description":"","footnote":"","page_name":" 456 ","page_number":456},
  {"content":"\r\nذبيحه اى را كه بدون رو به قبله نمودن سر بريده‌اند مىتوان خورد ؟ فرمود : اگر از روى عمد نبود اشكالى ندارد از آن بخور ، گويد : پرسيدم : مردى سر بريد و بسم الله نگفت ؟\r\nفرمود : چنانچه از روى فراموشى بوده هر گاه متذكَّر شود بگويد : « بسم الله على أوّله و على آخره » . ) *\r\nشرح : « گفتن بسم الله شرط حلَّيّت است در نحر و ذبح و صيد ، باتّفاق علما و اختلاف در آن نيست زيرا صريح آيهء قرآن است كه فرموده : * ( لا تَأْكُلُوا مِمَّا لَمْ يُذْكَرِ اسْمُ الله عَلَيْه وَإِنَّه لَفِسْقٌ ) * و اگر عمدا ترك كنند خوردن آن حرام است و اگر از روى فراموشى باشد حرام نيست ، و لازم نيست معتقد بوجوب گفتن آن باشد همين كه نام خدا را برد و بسم الله گفت مىتوان از آن خورد و حلال است » .\r\n4187 - و نيز محمّد بن مسلم از امام باقر عليه السّلام پرسيد : مردى ذبح كرد در حالى كه تسبيح خدا مىكرد يا تكبير مىگفت و يا\r\nلا إله الَّا الله ) *\r\n، و يا حمد الهى بجاى مىآورد ، اين صحيح است ؟ فرمود : همهء اينها از اسماء الهى است ، و اشكال ندارد .\r\nشرح : « مراد از « بسم الله » نام خدا بردن است چه بگويد : « بسم الله » و چه بگويد : « الحمد لله » و چه بگويد : « سبحان الله » و چه بگويد : « اللَّهمّ صلّ على محمد و آل محمّد » و پاره اى از علماء اماميّه گفته‌اند صلوات جايز است » .\r\n4188 - حلبى از امام صادق عليه السّلام روايت كرده گويد شخصى از آن\r\n","description":"","footnote":"","page_name":" 457 ","page_number":457},
  {"content":"\r\nحضرت پرسيد كه مردى هنگام ذبح فراموش كرد * ( بسم الله ) * گويد آيا ذبيحهء او را مىتوان خورد ؟ فرمود : آرى اگر متّهم به نگفتن آن عمدا نباشد و پيش از آن ذبح را خوب انجام دهد ، و نخاع را قطع نكند و گردن را تا حيوان جان نداده و سرد نشده نشكند ، اشكالى ندارد .\r\n4189 - محمّد بن علىّ حلبى گويد : امام صادق عليه السّلام فرمود : هر كس هنگام ذبح نام خدا را نمىبرد و بسم الله نمىگويد آن ذبيحه را مخور .\r\n4190 - محمّد بن مسلم گويد : از امام صادق عليه السّلام پرسيدم ذبيحهء زن حكمش چيست ؟ فرمود : اگر جماعتى همه زن هستند و مرد همراهشان نيست پس آنكه از همه بهتر مىداند بسم الله گويد و ذبح كند ، و از ذبيحهء كودك پرسيدم : فرمود : اگر چالاك است و جست و خيز دارد و قامتش پنج وجب شده است و قدرت گرفتن كارد را بدست دارد اشكالى ندارد .\r\n4191 - و در روايت عمر بن اذينه كه از جماعتى كه از امام باقر و امام صادق عليهما السّلام روايت كرده‌اند نقل كرده است : ذبيحهء زن اگر ذبح را درست بداند و بسم الله بگويد خوردنش اشكالى ندارد ، و همچنين كودك ، و همچنين نابينا اگر كسى\r\n","description":"","footnote":"","page_name":" 458 ","page_number":458},
  {"content":"\r\nاو را رو به قبله كند .\r\n4192 - و در روايت ابن مسكان از سليمان بن خالد آمده كه از امام صادق عليه السّلام پرسيد ذبيحهء پسر بچه و زن را مىتوان خورد ؟ حضرت فرمود : اگر زن مسلمان است و نام خدا را هنگام ذبح مىبرد ذبيحه اش حلال است ، و پسر بچّه اگر قدرت ذبح كردن دارد و نام خداوند متعال را مىبرد ذبيحه اش نيز حلال است ، و اين در زمانيست كه ترس مردن حيوان باشد و كسى كه آن را ذبح كند جز زن يا كودك يافت نشود .\r\nشرح : « مقيّد بودن به حال اضطرار را حمل بر استحباب كرده‌اند » .\r\n4193 - عبد الله بن سنان از امام صادق عليه السّلام نقل كرده كه فرمود :\r\nعلىّ بن الحسين عليهما السّلام كنيزى داشت و هر گاه مىخواست ، آن جاريه ذبح مىكرد .\r\n\r\n[ بره و يا بزغاله كه شير خوك يا شير زنى را بخورد 
  ]\r\n4194 - امير مؤمنان عليه السّلام فرمود : از گوشت بره اى كه شير ماده خوك\r\n","description":"","footnote":"","page_name":" 459 ","page_number":459},
  {"content":"\r\nرا خورده است مخور .\r\n4195 - احمد بن محمّد بن عيسى نامه اى به امام هادى عليه السّلام نوشت و در آن سؤال كرد : زنى بزغاله كمتر از يك سال را از شير خود خورانيد تا او را از شير باز گرفت حكم آن چيست ؟ امام در جواب نامه مرقوم فرمودند : كار مكروهى كرده است ولى اشكالى ندارد .\r\nشرح : « ظاهر خبر كراهت فعل را مىرساند ، و شهيد عليه الرحمة در كتاب دروس مىفرمايد : « اگر از شير زنى خورد گوشتش بشدّت مكروه مىشود « ، و قول شهيد ( ره ) بىوجه نيست زيرا انسان خود حرام گوشت است و فرزندش كه از شير او تغذيه مىكند نيز حرام گوشت مىباشد . و حيوان حلال گوشت كه شير حيوان حرام گوشت را بخورد قطعا مساوى با حيوان حلال گوشت - كه شير حلال گوشت خورده نيست - و فرق خواهد داشت ، و خبر به سند صحيح در كافى و تهذيب نقل شده به اين لفظ « امرأة أرضعت عناقا حتّى فطمت و كبرت و ضربها الفحل ثمّ وضعت فيجوز أن يؤكل لحمها و لبنها ؟ فكتب عليه السّلام فعل مكروه و لا بأس به » يعنى : زنى بزغالهء ماده اى را شير داده و پس از آنكه آن بزرگ شده آن را نر كشيده و بز بچه دار شده است آيا از شير و گوشت او مىتوان خورد ؟ فرمود : « كار مكروهى است ولى اشكال ندارد » ، چنان كه واضح است مفهوم اصل خبر آنست كه پس از مدّتى كه گذشت و آن بزغاله خود مادر شد گوشت و شيرش اشكالى ندارد ، و مفهوم نقل صدوق - رحمه الله - آنست كه گوشت بزغاله در آن اوان كه از شير باز گرفته شده و بعد از آن نيز اشكال ندارد ، و فرق اين دو مفهوم كاملا روشن است و اين تأخير نسبة زياد كه بمنزلهء استبراء است ملحوظ نگشته است » .\r\n","description":"","footnote":"","page_name":" 460 ","page_number":460},
  {"content":"\r\n4196 - حنان بن سدير گويد : از امام صادق عليه السّلام پرسيدند :\r\nبزغاله اى از شير ماده خوكى تغذيه كرده تا بزرگ شده است سپس مردى در گلَّه گوسفندانش او را نر كشيد و چندين بزغاله آورد . حكم آن چيست ؟ فرمود : أمّا هر چه از نسلش شناختى از آن دورى گزين و به آن نزديك مشو ، و هر كدام را نشناختى پس آن بمنزلهء پنير است بخور و نپرس .\r\n\r\n[ حيوانات حلال گوشت و حيوانات حرام گوشت 
  ]\r\n4197 - محمّد بن مسلم از امام باقر عليه السّلام از خوردن گوشت اسبان و خران و استران و چهارپايان اهلى پرسيد ، امام عليه السّلام فرمود : حلال است ، امّا مردم آن را ناخوش دارند .\r\nو اينكه رسول خدا صلَّى الله عليه و آله در فتح قلاع خيبر از خوردن گوشت چهارپايان اهلى نهى فرمود ، جز اين نيست كه علَّتى داشت و خوف نابودى نژاد آنها مىرفت ( و نياز شديد به سوارى آنها داشتند ) ، بجز اينكه نهى هم نهى تحريمى نبود بلكه نهى كراهت بود .\r\nو اشكالى نيست به خوردن گوشت گورخر ، يا گوسفندان وحشى كه از\r\n","description":"","footnote":"","page_name":" 461 ","page_number":461},
  {"content":"\r\nگوشتشان براى ساختن نوعى آش ترش كه با بلغور و سركه و چيزهايى ديگر مىسازند استفاده مىكنند .\r\nو نيز خوردن شير ماچه الاغ و يا طعامى كه از شير پخته و جوشيدهء آن حيوان براى مريض تهيّه مىكنند بدون اشكال است .\r\nو جايز نيست خوردن گوشت حيواناتى كه از امّتهاى پيشين به صورت آنها مسخ شده‌اند كه عبارتند از : ميمون ، خوك ، سگ ، فيل ، گرگ ، موش ، خرگوش ، سوسمار ، طاوس ، شترمرغ ، كفچليز ، جرّى ( ماهى بدون فلس ) ، خرچنگ ، سنگ پشت ، شبپره و يا خفّاش ، عقاب ، روباه ، خرس ، موش صحرائى ، خارپشت كه مسوخ باشند و خوردن آنها حرام است .\r\n4198 - و روايت شده كه مسخشدگان سه روز بيش زنده نمىمانند و اينها كه نامبرده شد شبيه به آنهايند از اين رو خداوند عزيز خوردن آنها را حرام كرده است .\r\nشرح : « به نظر مىرسد امّتهايى در زمانهاى پيش از اسلام به صورت اين حيوانات مسخ شده و پس از يكى دو روز هلاك و نابود گشته‌اند ، و بعضى توهّم كرده‌اند كه اين حيوانات از نسل آنها است لذا اين اشكال پيش آمده كه اگر آنها بيش از سه روز زنده نبودند پس چرا نسل آنها باقى است ، در صورتى كه اگر دقّت شود قضيّه چنين است كه امّتى ستمكار بودند و مثلا به صورت ميمون مسخ شده و بعد مرده‌اند و اين ربطى به\r\n","description":"","footnote":"","page_name":" 462 ","page_number":462},
  {"content":"\r\nنسل ميمون و بقاء يا عدم بقاء آن ندارد ، و همين كه گوئيم : به صورت فيل يا حيوان ديگرى مسخ شدند دلالت دارد بر وجود موجودى با توالد و تناسل بنام فيل يا هر حيوان ديگر ، و نيز بايد دانست كه حيوانات حرام گوشت منحصر به آنچه در اينجا مذكور است نيست ، بلكه هر حيوان مردارخوار و نجاستخوار كه طبيعة خواركش اينها است حرام گوشت است .\r\n4199 - داود بن كثير رقّى گويد : به امام صادق عليه السّلام عرض كردم :\r\nمردى از هواداران ابى الخطَّاب مرا از استفاده كردن از شتر خراسانى منع مىكرد و از خوردن گوشت كبوتر پر پا ، امام عليه السّلام فرمود : اشكالى در سوار شدن بر شتر خراسانى و خوردن شير و گوشت آنها نيست ، همچنين خوردن گوشت كبوتر پر پا .\r\nشرح : « ابو الخطاب يكى از أئمّهء باطنيه است و نامش محمد بن مقلاص است » .\r\nو امام صادق عليه السّلام از سوار شدن بر شتران نجاستخوار و خوردن شيرشان نهى فرمود ، و گفت : چنانچه چيزى از عرق بدنشان به تو رسيد آن را بشوى .\r\nشرح : « چون كافى خبرى از هشام بن سالم از أبى حمزه از امام صادق عليه السّلام نقل كرده كه امام عليه السّلام فرمود : « لا تأكلوا لحوم الجلَّالات و إن أصابك من عرقها فاغسله » و به نظر مىرسد كه كلام صدوق عليه الرّحمه از اين خبر مأخوذ باشد لذا جملهء « و نهى عن ركوب الجلَّالات » بايد « نهى عن لحوم الجلَّالات » باشد ، ولى در همهء نسخ فقيه كه ديده شد « ركوب » ثبت شده ، پس يا\r\n","description":"","footnote":"","page_name":" 463 ","page_number":463},
  {"content":"\r\nاشتباه قلم است ، يا ركوب حيوان جلَّال نيز در رأى صدوق حرام است و رواياتى هم در كافى و تهذيب هست كه منع از حجّ رفتن يا مطلق سوار شدن جلَّال مىكند ولى فقهاء آن را مكروه دانسته و خبر يا اخبار را حمل بر كراهت كرده‌اند » .\r\nو ناقهء نجاستخوار را چهل روز بايد از خوردن نجاست بازداشت ، آنگاه جايز است آن را نحر كرده و از گوشتش استفاده نمود ، و گاو سى روز بايد بازداشته شود .\r\n4200 - و در روايت قاسم بن محمّد جوهرى آمده است كه گاو را بيست روز ، و گوسفند نجاستخوار را ده روز ، و مرغ را سه روز پرهيز مىدهند - و در روايتى شش روز - و ماكيان خانگى را سه روز ، و ماهى نجاستخوار را يك روز صبح تا غروب آفتاب در آب .\r\n4201 - و امام صادق عليه السّلام فرمود : هر حيوان دريائى كه مانندش در خشكى خوردنش حلال است ، خوردنش جايز است و هر حيوان دريائى كه مانندش در خشكى حلال نيست آن نيز خوردنى نيست .\r\n4202 - محمّد بن مسلم از امام باقر عليه السّلام روايت كرده كه فرمود :\r\n","description":"","footnote":"","page_name":" 464 ","page_number":464},
  {"content":"\r\nماهى بىفلس را و طحال ( سپرز ) را مخور .\r\n4203 - عبد الرّحيم قيصر گويد : از امام باقر عليه السّلام شنيدم كه مىفرمود :\r\nهنگامى كه ابراهيم عليه السّلام خواست تا گوسفندى را كه براى فداى اسماعيل آمده بود ذبح كند ابليس پيش آمد و به عضوى اشاره كرد و گفت : اين از آن منست ؟\r\nابراهيم پاسخ داد : نه ، پرسيد سهم من از آن فلان مقدار است . ابراهيم فرمود : نه ، ابليس مرتّب يكى يكى اعضاى آن گوسفند را اسم مىبرد و مىگفت : از آن منست ؟\r\nو حضرت ابراهيم عليه السّلام مىفرمود : نه ، تا ابليس به طحال ( سپرز ) رسيد و آن را نام برد ، ابراهيم عليه السّلام فرمود : آرى ، و آن را به وى داد و آن سهم شيطان از گوسفند است .\r\nشرح : « طحال غدّهء اسفنجى است كه در سمت چپ شكم حيوانست و به پهلوى آن چسبيده است » .\r\nو امام صادق عليه السّلام فرمود : هر گاه گوشت حيوان را با طحال آن در يك سيخ كباب يا يك تابه سرخ كنند اگر گوشت بالاى طحال قرار گيرد مىتوان آن را خورد ، ولى اگر زير طحال بود آن را نخورند ( اگر آب طحال بدان رسيده باشد ) و نان زير كباب كه چربى گوشت را به خود جذب كرده خوردنش اشكالى ندارد زيرا طحال\r\n","description":"","footnote":"","page_name":" 465 ","page_number":465},
  {"content":"\r\nدر پرده ايست و آب از آن خارج نمىشود مگر اينكه سوراخش كنند و اگر سوراخ شد و چيزى پس داد يعنى آبى از آن خارج شد آن نانى كه چربى گوشت را جذب مىكند نيز نبايد خورد .\r\nشرح : « اصل خبر در كافى در ج 6 ص 362 است و از عمّار بن موسى ساباطى روايت كرده و قيدى كه در ميان پرانتز راجع به آب طحال آورديم در اصل خبر هست و در كلام صدوق عليه الرّحمه ساقط يا تلخيص شده است » .\r\nو اگر ماهيى را كه خوردنش حلال است با جرّى ( ماهى بدون فلس ) يا غير آن از چيزهاى حرام را در تابه براى بريان كردن نهادى ، آنها كه داراى فلس است و خوردنش حلال مىباشد اگر بالاى بىفلسها و چيزهايى كه خوردنش حرام است قرار گرفت آنها را مىخورى ، و اگر در زير حرامها قرار گرفته بود از آن مخور .\r\n4204 - و محمّد بن اسماعيل بن بزيع در نامه اى به حضرت رضا عليه السّلام نوشت كه مردم در اينجا در بارهء ربيثا اختلاف كرده‌اند پاره اى آن را حلال و پاره اى حرام مىدانند در بارهء اين موضوع شما به من چه حكمى مىفرمائيد ؟ امام عليه السّلام در پاسخ نوشتند : اشكالى در آن نيست .\r\n4205 - و از حنان بن سدير نقل كرده‌اند كه گفت : فيض بن مختار مقدارى ربيثا ( ماهى ريز و لطيفى است كه غالبا از خليج فارس و اطراف تنگهء هرمز صيد\r\n","description":"","footnote":"","page_name":" 466 ","page_number":466},
  {"content":"\r\nمىشود و بوميان آنجا آن را خشك مىكنند و بعد مىخورند ) براى امام صادق عليه السّلام هديّه فرستاد و من خدمت آن حضرت بودم ، پس امام عليه السّلام نظرى به آن افكند و فرمود : اين ماهى داراى قشر است و از آن خورد و ما او را مىديديم .\r\n4206 - محمّد بن مسلم گويد : امام باقر عليه السّلام فرمود : از ماهيان آنچه را كه آب به ساحل انداخته خوردنى نيست و همچنين آنچه را كه در آب بوده و در آن فرو رفته و مرده‌اند بايد آنها را ترك كرد . ( نبايد از آن استفادهء خوراكى بشود ) .\r\n4207 - حمّاد بن عثمان گفت : به امام صادق عليه السّلام عرض كردم :\r\nقربانت شوم در بارهء كنعت چه مىفرمائيد ؟ فرمود : خوردنش اشكالى ندارد ، عرض كردم : قشر ندارد ، فرمود : چرا قشر دارد ولى ماهيى تندخوست و خود را به هر چيز مىسايد و فلسش مىريزد و اگر درست در بن دو گوشش دقّت كنى قشر آن را خواهى ديد .\r\nشرح : « كنعت بر وزن جعفر - نوعى از ماهى است كه داراى فلس نرم است و خود را به رمل مىسايد و فلسش مىريزد و دوباره مىرويد » .\r\n4208 - عبد الله بن سنان گويد : امام صادق عليه السّلام فرمود : هر چيز كه در آن حلال و حرام بود بر تو حلال است تا حرام را بخصوص در آن بشناسى و چون\r\n","description":"","footnote":"","page_name":" 467 ","page_number":467},
  {"content":"\r\nشناختى آن را بگذار و رهايش كن .\r\nشرح : « اين خبر دليل اصل اباحه است » .\r\n4209 - يونس بن يعقوب گويد : از امام صادق عليه السّلام پرسيدم در مورد اخته كردن چهارپايان حلال گوشت ، جوابى نفرمود ، پس از آن موسى بن جعفر عليه السّلام پرسيدم ، فرمود : اشكالى ندارد .\r\n4210 - ابو مريم گويد : به امام صادق عليه السّلام عرض كردم : رسول خدا صلَّى الله عليه و آله بر برهء مرده اى گذر كرده و فرموده بود : چه ضرر داشت اگر صاحبانش از پوست آن استفاده مىكردند ، حضرت صادق عليه السّلام فرمود : نمرده بود بلكه نحيف و استخوانى شده بوده ، آن را ذبح كرده و دور انداخته بودند ، رسول خدا صلَّى الله عليه و آله آن را ديد و فرمود : چه مىشد صاحبان اين حيوان را اگر از پوستش استفاده مىكردند .\r\n4211 - سعيد اعرج از امام صادق عليه السّلام پرسيد : در ديگ بزرگى شترى مىپزند و خونى به اندازهء 37 گرم ( نيم سير كمتر ، مثلا هفت مثقال ) در آن ريخت\r\n","description":"","footnote":"","page_name":" 468 ","page_number":468},
  {"content":"\r\nآيا از آن طعام مىتوان خورد ؟ فرمود : آرى چون آتش آن خون را نابود كرده است .\r\nشرح : « شيخ طوسى و استادش شيخ مفيد به مضمون اين خبر عمل كرده‌اند ، و ابن ادريس حلَّى و علماء پس از او گويند سوپ آن به حال نجاست باقى است » .\r\n4212 - زراره گويد : از امام صادق عليه السّلام پرسيدم در مورد پنير مايه كه از ( معده يا شيردان ) بزغالهء مرده مىگيرند ، فرمود : اشكالى ندارد ، عرض كردم : ميشى مرده و در پستانش شير باقى است آن را مىدوشند ، مىتوان خورد ؟ فرمود : اشكالى ندارد ، عرض كردم : پشم و مو و استخوان فيل و تخم كه از شكم مرغ مرده بيرون مىآيد چه ؟ فرمود : همهء اينها پاك و حلال است .\r\nشرح : « گويند پنير مايه كه از بزغاله گيرند از آن جهت نجس نيست چون روح در آن مانند شير حلول نكرده است ، ولى لازم بتحقيق است » .\r\n4213 - عبد العظيم بن عبد الله حسنى گويد : از امام جواد عليه السّلام پرسيدم در مورد آنچه كه هنگام ذبح نام غير خدا را بر آن برده‌اند ، پس فرمود : آنچه براى تمثال و بت قربانى كرده‌اند يا براى درخت ، خداوند آن را حرام كرده است همچنان كه ميته را حرام فرموده و گوشت خوك و خون را ، و هر كس به خوردن اين چيزهاى حرام ناچار شود چنانچه بستمكارى و فساد برنخاسته باشد و حرامى و دزد نيز نباشد بر او گناهى\r\n","description":"","footnote":"","page_name":" 469 ","page_number":469},
  {"content":"\r\nنيست كه از آنها گرسنگى خود را تا حدّى كه از مگر نجات يابد رفع كند ، گويد :\r\nعرض كردم : يا ابن رسول الله چه وقتى بر مضطرّ ، مردار حلال مىشود ؟ فرمود : پدرم از پدرانش مرا حديث كرد كه از رسول خدا صلَّى الله عليه و آله همين سؤال شد ، جماعتى آمده و گفتند : يا رسول الله ما در سرزمينى هستيم كه گرسنگى و خشكسالى بسيار مىشود ، چه زمانى مردار بر ما حلال خواهد شد ؟ رسول خدا صلَّى الله عليه و آله فرمود :\r\nهر گاه چاشت نداشته باشيد و شب غذائى بدست نياوريد ، و از بقولات هم چيزى نيابيد كه سدّ رمق كنيد ، آن وقت مىتوانيد از ميته ارتزاق نمائيد .\r\nعبد العظيم بن عبد الله گويد : به حضرت عرض كردم اى پسر رسول خدا معنى سخن خداوند عزّ و جلّ چيست كه مىفرمايد : * ( فَمَنِ اضْطُرَّ غَيْرَ باغٍ وَلا عادٍ ) * - الآية - بقره : 169 ( هر كس ناچار شود و محارب و دزد نباشد ) فرمود : عادى : دزد باشد و باغى كسى است كه بدون احتياج به قوت خود و عيال ، به شكار رود و به هوس صيدى را دنبال كند نه براى آنكه روزى فرزندانش را بدست آورد و آنها را از گرسنگى نجات دهد بلكه به صرف هوى و هوس صيد مىكند . و اين دو نمىتوانند در حالت اضطرار هم از مردار بخورند و بر هر دو حرام است همچنان كه در حال اختيار بر آنها حرام بوده ، و نيز نمىتوانند در روزه و نماز تقصير كنند به عنوان سفر .\r\n","description":"","footnote":"","page_name":" 470 ","page_number":470},
  {"content":"\r\nگويد : گفتم بفرمائيد گفتار خداوند كه فرموده : * ( وَالْمُنْخَنِقَةُ وَالْمَوْقُوذَةُ وَالْمُتَرَدِّيَةُ وَالنَّطِيحَةُ وَما أَكَلَ السَّبُعُ إِلَّا ما ذَكَّيْتُمْ ) * - مائده : 3 « معنايش چيست ؟\r\nفرمود : منخنقه آن حيوانيست كه گلو و راه تنفّسش را بفشارند تا خفه شود و بميرد ، و موقوذه آن حيوانست كه بيمارى پيدا كند كه نتواند از جاى برخيزد يا بجنبد و همچنين بماند تا بميرد ، و متردّيه آنست كه از سطح بلندى چون كوه بيفتد يا در چاهى افتد و بميرد ، و نطيحه آنست كه حيوان شاخ دارى او را با شاخش زخم زند و از جراحت آن بميرد ، و آنچه درنده اى آن را پاره كند و از آن بخورد ، « * ( وَما ذُبِحَ عَلَى النُّصُبِ ) * » يعنى آن را كه براى مجسّمه اى يا بتى قربانى كرده‌اند مگر اينكه حيوان را زنده يابند و خود ذبح شرعى كنند ( آن وقت حرام نخواهد بود ) .\r\nگويد : عرض كردم مراد از « * ( أَنْ تَسْتَقْسِمُوا بِالأَزْلامِ ) * » ( آنچه را كه با تيرهاى قمار پخش مىكنيد ) چيست ؟ فرمود : در زمان پيش از اسلام ده نفر با هم شترى را مىخريدند و با ده تير قرعه مىكشيدند كه هفت عدد آن نصيب داشت و سه عدد بىنصيب ، و تيرهاى با نصيب را بنام فذّ و توأم و نافس و حلس و مسبل و معلَّى و رقيب مىناميدند ، و بىنصيبها را فسيح و منيح و وغد ، و آنها را ده نفر شريك مىگردانيدند و هر يك قرعه اى برمىگرفت ، آن سه كه نام بىنصيبها بنامشان بيرون مىآمد به شركت\r\n","description":"","footnote":"","page_name":" 471 ","page_number":471},
  {"content":"\r\nتمام مبلغ قيمت شتر را لزوما مىپرداختند ، و سپس شتر را نحر مىكردند و هفت تنى كه تيرهاى نصيبدار بنامشان درآمده بود و پولى بابت شتر نپرداخته بودند ميان خود همهء شتر را تقسيم مىكردند و چيزى از آن به آن سه نفر كه قيمت شتر را پرداخته بودند نمىخورانيدند ، و چون اسلام آمد خداوند متعال از جملهء چيزهايى كه بر بندگانش حرام كرد اين كار بود كه آن را محرّم شمرد ، و فرمود : « * ( وَأَنْ تَسْتَقْسِمُوا بِالأَزْلامِ ذلِكُمْ فِسْقٌ ) * - يعنى حرام است » . و اين خبر جزء رواياتى است كه ابو الحسين اسدى - رحمه الله - از سهل بن زياد از عبد العظيم بن عبد الله الحسنى از حضرت أبي جعفر محمّد بن على الجواد عليهم السّلام نقل كرده است .\r\n4214 - و امام صادق عليه السّلام فرمود : « هر كس كه ناگزير از خوردن ميته يا خون يا گوشت خوك شود و نخورد تا از گرسنگى مرگش فرا رسد پس او كافر از دنيا رفته است » و اين خبر در نوادر محمّد بن احمد بن يحيى بن عمران اشعرى است .\r\nشرح : « نوادر كتابيست كه اصل نامش نوادر الحكمة است و مؤلَّف مردى\r\n","description":"","footnote":"","page_name":" 472 ","page_number":472},
  {"content":"\r\nبزرگوار است إلَّا اينكه از ضعفاء در آن كتاب بسيار نقل كرده و محمد بن حسن بن وليد عدّه اى نام برده و گويد روايات اين عدّه را به كسى اجازهء نقل نداده‌ام » .\r\n4215 - محمّد بن عذافر گويد : پدرم نقل كرد كه به امام باقر عليه السّلام عرض كردم چرا خداوند خمر ( باده ) ، و ميته ، و خون ، و گوشت خوك را حرام فرموده است ؟ فرمود : خداوند متعال اين طور نبوده كه اينها را بر بندگانش حرام كند و غير اينها را حلال از جهت رغبتى كه به حلالها داشته و يا بىرغبتى كه به حرامهائى كه بر ايشان حرام فرموده داشته باشد ، نه اين طور نبوده بلكه او عزّ و جلّ خود مردم را آفريده و مىداند چه چيز بدن آنها را مقاوم مىكند و صلاح حال ايشانست پس آنها را بر ايشان حلال كرده و استفاده بردن از آن را مباح و جايز شمرده است ، و نيز دانسته است چه چيز براى آنها مضرّ است و زيان مىرساند و پس آنان را از خوردن يا ارتكاب آن نهى فرموده ، و سپس همان منهيّات را بر شخص مضطرّ حلال كرده البتّه در هنگامى كه بدنش ياراى ماندن ندارد جز به خوردن آن ، پس او را امر فرموده كه به آن مقدار كه از مرگ نجاتش دهد بخورد نه بيشتر ، آنگاه امام فرمود : امّا مردار براستى كه كسى از آن نخورد مگر اينكه بدنش نحيف و زار شود ، و توانائيش به سستى گرايد ، و نسلش قطع ( يعنى قدرت تناسل را از دست بدهد ) و نميرد مگر بمرگ ناگهانى .\r\nو أمّا خوردن خون : ( از آن جهت حرام است كه ) بيمارى استسقاء كه باعث\r\n","description":"","footnote":"","page_name":" 473 ","page_number":473},
  {"content":"\r\nعطش و تشنگى دائمى است آورد ، و شخص را مبتلا به مرض صفرا كند ( اين اثر جسمانى ) و موجب قساوت قلب و كم مهرى و بىرحم شدن مىشود به قسمى كه به او اميدى نيست كه به نزديكترين دوستانش رحم كند و يا به همنشينانش دلسوز باشد ( اين اثر روانى ) .\r\nو امّا گوشت خوك : ( از اين رو حرام است كه ) خداوند تبارك تعالى جماعت و مردمى را بصورتهاى ( حيوانات ) مختلف مسخ نمود مانند خنزير و ميمون و خرس ، سپس از خوردن آن حيوانات نهى فرمود تا از آنها استفاده نشود و اين عقوبت مسخ ، كوچك شمرده نگردد .\r\nو امّا باده : پس آن را براى عمل و تباهيش حرام فرمود ، سپس فرمود : هر كس ميگسار شد چون بت پرست باشد و رعشه دائمى بر اندامش افتد ، و مردانگى و غيرتش زائل شود و چنان شود كه بر محارم خويش كه به زنا و ريختن خونشان همّت گمارد تا حدّى كه چون مست شود اطمينان نباشد كه بر محارم خويش روى نياورد و برنجهد در حالى كه عقل از او رفته است و نمىفهمد چه مىكند و خورنده اش از خوردن آن جز شرّ و تباهى چيزى براى خود نيفزايد .\r\n4216 - و امام صادق عليه السّلام فرمود : در گوسفند ده چيز است كه\r\n","description":"","footnote":"","page_name":" 474 ","page_number":474},
  {"content":"\r\nخوردنى نيست ( يعنى خوردنش حرام است ) : محتويّات شكمبه ، خون ، مغز حرام ، اسپرز ، غدد ، آلت تناسلى ، بيضه ها ، بچه دان ، فرج ، و رگهاى درشت گردن .\r\nشرح : « مؤلَّف در باب دهگانه خصال اين خبر يا نظير آن را نقل كرده و بجاى رحم و بچّه دان ، مرارة آورده و آن زهره ايست كه در شكم حيوان است و جزء جگر و چيزهائيست كه از شكم بيرون مىآورند و بجاى اوداج ، علباء كه شاهرگ باشد آورده ، و در آخر همين كتاب باب وصية النّبى صلَّى الله عليه و آله خبرى خواهد آمد ، كه رسول خدا صلَّى الله عليه و آله به على عليه السّلام فرمود : « از گوسفند هفت چيز حرام است : خون و آلت مرد و زن و مثانه و نخاع و غدد و طحال و زهره ، و اثبات شىء نفى ما عدا نمىكند » .\r\n4217 - و نيز امام صادق عليه السّلام فرمود : ده چيز از مردار پاك است :\r\nشاخ ، سمّ ، استخوان ، دندان ، مايه پنير ( شكمبه يا شيردان بره يا بزغاله اى كه هنوز علف خوار نباشد ) ، شيرى كه در پستان باقى دارد ، مو ، پشم ، پر ، تخم كه در شكمش پوست بسته . و اين خبر را در كتاب خصال در باب عشرات با سند ذكر كرده‌ام .\r\n\r\n[ طعام شخص كتابى و همخوارگى با او 
  ]\r\n4218 - از امام صادق عليه السّلام سؤال شد از معنى گفتار خداوند عزيز\r\n","description":"","footnote":"","page_name":" 475 ","page_number":475},
  {"content":"\r\n* ( طَعامُ الَّذِينَ أُوتُوا الْكِتابَ حِلٌّ لَكُمْ ) * مائده : 8 ( طعام كسانى كه از ملَّيّيناند و خداپرستان كه داراى كتاباند براى شما حلال است ) فرمود : مراد حبوبات است .\r\n( يعنى خواربار بلكه مطلق هر چيز كه تذكيه نخواهد ) .\r\n4219 - و در روايت هشام بن سالم آن حضرت عليه السّلام فرمود : عدس و نخود و غير آن .\r\n4220 - و سعيد أعرج از آن حضرت در مورد نيم خوردهء يهودى و نصرانى پرسيد كه خوردنى يا آشاميدنى است ؟ فرمود : نه .\r\n4221 - و زراره از آن حضرت عليه السّلام روايت كرده كه فرمود : اگر شما ناچار شديد از ظرف مجوسى استفاده كنيد آن را با آب بشوئيد .\r\n4222 - عيص بن القاسم از آن حضرت در مورد همخوراكى با يهودى و نصرانى سؤال كرد ، فرمود : اگر از طعام تو است اشكالى ندارد ، و پرسيد : همخوراكى با مجوسى چه صورت دارد ؟ فرمود : هر گاه دست خود را بشويد اشكالى ندارد .\r\n4223 - محمّد بن مسلم از يكى از دو امام ، حضرت باقر يا حضرت صادق\r\n","description":"","footnote":"","page_name":" 476 ","page_number":476},
  {"content":"\r\nعليهما السّلام پرسيد ظرف اهل ذمّه حكمش چيست ؟ فرمود : از ظروف آنها براى خوردن استفاده نكنيد هر گاه كه در آن مردار يا خون يا گوشت خوك خورده باشند .\r\n\r\n[ جواز استعمال موى خوك 
  ]\r\n4224 - برد إسكاف گويد : به امام صادق عليه السّلام عرض كردم : من مردى موزه دوز هستم و كار ما خوب و تميز درنمىآيد مگر با موى خوك كه با آن موزه را بدوزيم ، فرمود : مقدارى پشم خوك بردار و بر كوره نه و زير آن را آتش كن تا چربى بن پشمها آب شده زائل شود سپس آن را به كار بند .\r\n4225 - و در روايت عبد الله بن مغيره از برد گويد : به امام صادق عليه السّلام عرض كردم قربانت گردم ما با موى خوك سر و كار داريم و گاهى يكى از ما فراموش مىكند دست خود را هنگام نماز بشويد و دست نشسته نماز مىخواند و چيزى از آن بدست او باقى است . فرمود : درست نيست نبايد نماز بخواند در حالى كه در دستش چيزى از آن باقى باشد ، و گويد : فرمود كه آن را ( يعنى موى خوك را ) بگيريد و بشوئيد و هر چه چربى همراه دارد كنار گذاريد ، و آنچه بدون چربى است با آن كار كنيد و\r\n","description":"","footnote":"","page_name":" 477 ","page_number":477},
  {"content":"\r\nدستهايتان را نيز بشوئيد .\r\nشرح : « اين گونه اخبار دلالت دارد بر اينكه موى خوك هر چند نجس است ولى چون سرايت ندارد استعمال آن در كارهائى كه شرطش طهارت نيست اشكالى ندارد ، و چنانچه سرايت داشته باشد يعنى چربى در بن موها باشد بايد گرفته شود و إلَّا نجسكننده است و اگر كسى گويد نجس منجّس است ، گوئيم : آرى ولى با شرط سرايت و تعدّى و إلَّا آب قليل كه با آن خون يا غائط را تطهير مىكنيم ابتدا با نجس ملاقات كرده سپس تطهير مىكند پس صرف ملاقات بدون سرايت منجّس نتواند بود » .\r\nنگهدارى گوسفند و ماكيان در خانه\r\n4226 - محمّد بن مارد گويد : از امام صادق عليه السّلام شنيدم كه مىفرمود :\r\nهيچ مؤمنى نيست كه در خانه اش بز شير دهى باشد مگر اينكه اهل آن سرا تقديس مىشوند و براى آنها بركت خواسته مىشود ، و اگر دو بز باشد روزى دو بار تقديس و طلب بركت بر ايشان خواهد شد ، مردى از شيعيان پرسيد : چگونه تقديس مىشوند ؟\r\nفرمود : براى آنها دعا مىشود كه خداوند بشما بركت مرحمت فرمايد و پاك شديد و خوراكتان نيز پاك گرديد ، گويد : عرض كردم : معناى « شما تقديس شديد » چيست ؟\r\nفرمود : يعنى از هر ناپاكى پاك شديد .\r\n4227 - امير مؤمنان عليه السّلام فرمود : خداوند را در بارهء مالهاى گنگ و\r\n","description":"","footnote":"","page_name":" 478 ","page_number":478},
  {"content":"\r\nبىزبان خويش كه به شما ارزانى داشته پروا كنيد ، پرسيدند : آن گنگان بىزبان كدامند ؟ فرمود : گوسفند و گاو و كبوتر و مانند اينها .\r\n4228 - مردى نزد رسول خدا صلَّى الله عليه و آله از تنهائى خويش شكايت كرد ، حضرت فرمود : براى رفع تنهائى خود يك زوج كبوتر نر و ماده تهيّه كن .\r\n4229 - و امير مؤمنان عليه السّلام فرمود : صداى بال زدن پر كبوتران شيطانها را دور مىسازد .\r\n\r\n[ كراهت برهنه كردن استخوان 
  ]\r\n4230 - على بن اسباط گويد : كه ابو حمزه طعامى تهيّه كرد و ما را كه جماعتى بوديم دعوت كرد ، هنگام خوردن غذا ابو حمزه شخصى را ديد كه استخوانى را بكلَّى پاك نمود ، او را آواز داد كه اين كار را نكن زيرا از على بن الحسين عليهما السّلام شنيدم كه مىفرمود : استخوان را از هر چه با او است برهنه نسازيد زيرا جنّ را در آن سهم است و اگر چنين كنيد چيزى را از خانه مىربايد كه براى شما بهتر است از اينكه به استخوان است .\r\nشرح : « شايد مراد از جنّ در اينجا حيواناتيست كه خود را از انسان مىپوشانند و يا همان جنّ معهود است و ما آن را نمىبينيم » .\r\n","description":"","footnote":"","page_name":" 479 ","page_number":479},
  {"content":"\r\n4231 - به امام صادق عليه السّلام گفته شد ، بما چنين خبر رسيده كه رسول خدا صلَّى الله عليه و آله فرموده‌اند : خداى متعال خانهء گوشت را ( خانه اى كه در آن گوشت بسيار مصرف مىشود ) و كسى كه پر گوشت است دشمن دارد ، فرمود : ما خاندان نبوّت خود گوشت مىخوريم و آن را دوست داريم مراد رسول خدا صلَّى الله عليه و آله اين بوده است كه خانه اى كه در آن گوشت مردمان به غيبت كردن آنها خورده مىشود مورد خشم خداوند است و مرادش از مردم چاق شخص متكبّر و كسى كه با ناز و تبختر روى زمين گام برمىدارد بوده است . ( نه آنكه شما فهميديد ) .\r\n4232 - زراره گويد : امام باقر عليه السّلام فرمود : رسول خدا صلَّى الله عليه و آله خوردن گوشت خام را نهى فرموده - نيمپز يا نيم پخته - و فرموده است آن را درندگان مىخورند ، حرير كه راوى زراره است گويد : مراد آنست كه تازه نباشد بلكه رها كنند تا به حرارت آفتاب يا با آتش پخته شود .\r\nشرح : « روايت در كافى چنين آمده است : « إنّما تأكله السّباع و لكن حتّى تغيّره الشّمس أو النّار » يعنى آن خوراك درندگان است ، و لكن پس از آنكه خورشيد آن را خشك كرد يا به آتش پخته شد ديگر مورد نهى نيست » .\r\n4233 - و امام صادق عليه السّلام فرمودند : از گوشت كلاغها هيچ نوع\r\n","description":"","footnote":"","page_name":" 480 ","page_number":480},
  {"content":"\r\nخوردنى نيست ( حلال گوشت نيست ) نه زاغ ، و نه غير زاغ ، و نيز از مارها هيچ كدام .\r\n4234 - حلبى از امام صادق عليه السّلام از كشتن مارها پرسيد : امام فرمود :\r\nهر نوع مارى را در خشكى يافتى بكش مگر مار سفيد را ، و نيز نهى فرموده است از كشتن مارهاى خانگى ( كه در ساختمانهاى قديمى و كهنه نر و ماده با هم در سقفها يا در پس ديوارهاى خاكى و يا زير زمين با عمرى طولانى زندگى مىكنند و از جهت عمر بسيارى كه مىكند آن را عامر گويند ) و فرمود : آنها را نه از براى اينكه كشتنشان شوم است نمىكشيد و زنده رها مىكنيد ، ( زيرا اگر بدين خاطر باشد ) اين همان قول يهود در زمان رسول خدا صلَّى الله عليه و آله مىشود كه مىگفتند : هر كس مارخانگى را بكشد چنين و چنان خواهد شد ( مرادشان اين كه نكبت و ناخوشى مىآورد ) پس رسول خدا صلَّى الله عليه و آله فرمود : هر كس از ترس عاقبت ناگوارش مار خانگى را نكشد از من نخواهد بود ( يعنى مسلمان نيست ) و جز اين نباشد كه او را رها مىكنى چون با تو كارى ندارد و آزارى به تو نمىرساند ، و فرمود : گاه مىشود كه تو او را در لانهء خودش مىكشى ( يعنى بدون اينكه آزارى به تو داشته باشد ) .\r\nشرح : « در لغت جانّ بمعنى مار سفيد آمده ، و در نهايهء ابن اثير آن را بمعنى مارهائى كه در خانه ها زيست مىكنند در مقابل مارهاى صحرائى و آبى معنى كرده است » .\r\n","description":"","footnote":"","page_name":" 481 ","page_number":481},
  {"content":"\r\n4235 - موسى بن بكر واسطى گويد : از امام هفتم موسى بن جعفر عليهما السّلام شنيدم كه مىفرمود : خوردن گوشت ، گوشت مىروياند و خوردن ماهى بدن را آب مىكند ، و كدو يا ملخ دريائى مخ را تقويت مىكند ، و بسيار خوردن تخم ماكيان عدد فرزند را افزايش مىدهد ، و هيچ مريضى از چيزى به مانند عسل شفا نگرفت ، و هر كس يك لقمهء چربى بخورد به همان اندازه درد از وى خارج مىشود .\r\n\r\n( باب خوردن و آشاميدن در كاسهء طلا ) ، ، ( و نقره و غير آن از آداب اطعام )\r\n4236 - سماعة بن مهران گويد : امام صادق عليه السّلام فرمود : شايسته نيست كه انسان در كاسهء طلا و نقره چيزى بنوشد .\r\n4237 - محمّد بن مسلم گويد : امام باقر عليه السّلام فرمود : در كاسهء طلا و نقره طعامى نخور .\r\n4238 - بريد بن معاوية العجلى گويد : امام صادق عليه السّلام مكروه\r\n","description":"","footnote":"","page_name":" 482 ","page_number":482},
  {"content":"\r\nداشت : نوشيدن از ظرف نقره و همچنين ظرفى كه آب نقره داده‌اند ، و نيز از روغن شيشه يا ظرفى كه نقره اندود است خود را روغن زند ، همين طور شانه كه از نقره بود ، و هر گاه كه ناچار مىشد كه از ظرف يا كاسهء آب نقره داده بنوشد دهان خود را از نقره كنار مىگرفت .\r\n4239 - رسول خدا صلَّى الله عليه و آله فرمود : ظرف و يا كاسهء طلا و نقره متاع و أثاث خانهء كسانى است كه داراى يقين نيستند .\r\n4240 - يوسف بن يعقوب برادر يونس گويد : امام صادق عليه السّلام آب خواست در ظرفى كه از روى بود آب آوردند ، يكى از اهل مجلس گفت : عبّاد بصرى نوشيدن در روى را مكروه مىدارد ، امام فرمود : از او بپرس اين طلا است يا نقره ؟\r\n4241 - جرّاح مدائنى گفت : امام صادق عليه السّلام مكروه مىداشت كه شخص با دست چپ غذا بخورد يا بياشامد يا چيزى برگيرد .\r\n4242 - عبد الله بن ميمون گويد : امام صادق از پدرش عليهما السّلام نقل كرده كه فرمود : اصحاب پيغمبر صلَّى الله عليه و آله در وقعهء تبوك آب خوردن را\r\n","description":"","footnote":"","page_name":" 483 ","page_number":483},
  {"content":"\r\nسر مىكشيدند ، رسول خدا صلَّى الله عليه و آله فرمود : با دستهايتان بياشاميد زيرا در اين حال آن از بهترين ظرفهاى شما است .\r\n4243 - و امام صادق عليه السّلام فرمود : روز ايستاده آب نوشيدن براى ريزش عرق و براى تقويت و سلامت بدن بهتر است .\r\n4244 - و نيز آن حضرت عليه السّلام فرمود : شب ايستاده آب نوشيدن موجب بيمارى صفراء است يا استسقاء آورد .\r\n4245 - و يكى از شيعيان از وى پرسيد : يكباره و به يك نفس آب آشاميدن چطور است ؟ فرمود : اگر آن كس كه آب به تو داده بردهء تو بود در سه نفس بنوش ، و چنانچه آزاد بود در يك نفس بنوش . و اين حديث در روايات محمّد بن يعقوب كلينى - رحمه الله - است .\r\nشرح : « در كتاب كافى برخورد به آن نكرده‌ام يا بىتوجّه از ديدهء حقير گذشته يا از كتاب ديگر كلينى است كه در دست نيست » .\r\n4246 - حلبى گويد : امام صادق عليه السّلام فرمود : در آشاميدن آب ( يا\r\n","description":"","footnote":"","page_name":" 484 ","page_number":484},
  {"content":"\r\nمطلق آشاميدنيها ) نوشيدن به سه نفس بهتر است تا به يك نفس ، و نيز آن حضرت خوش نمىداشت كه در نوشيدن مانند هِيم باشد ، عرض كردم هِيم چيست ؟ فرمود :\r\nمانند شترى كه چون بيمارى استسقاء دارد آب را با تمام دهان مىبلعد ، و در حديث ديگر « مانند شتر » . و روايت شده است كه هيم ماده شتر پير است ، و نيز روايت شده كه هيم آنست كه بدون آنكه بسم الله بگويد آب را سر مىكشد .\r\nشرح : « در كافى ج 6 ص 385 از پيرمردى مدنى روايت شده كه گفت : از امام صادق عليه السّلام پرسيدم مردى آب را بر لب گذارده يكسره مىنوشد تا سيراب شود چطور است ؟ فرمود : چه لذّتى بالاتر از اين ، عرض كردم مردم مىگويند اين نوشيدن مانند شرب هيم است ، فرمود : خلاف مىگويند ، شرب هيم آنست كه بسم الله نگفته بنوشند ، و در سورهء واقعه آيهء 55 خداوند مىفرمايد : اهل دوزخ آتش جهنّم را مانند هيم مىنوشند * ( فَشارِبُونَ شُرْبَ الْهِيمِ ) * و مفسّران بيشتر به شتر ذو العطاش يا بيمار مبتلا به استسقاء معنى كرده‌اند و با خبر پيرمرد مدنى سازگار است بدين صورت كه همانطور كه شتر تشنه بدون رعايت و ملاحظهء هيچ امرى به آب كه رسيد آن را به تمام دهان مىبلعد همين طور است انسانى كه آب را بدون رعايت آداب شرعى مىنوشد » .\r\n4247 - عبد الله بن سنان گويد : امام صادق عليه السّلام فرمود : در حال راه رفتن چيزى مخور جز آنكه ناچار باشى .\r\n4248 - عمر بن ابى شعبه گويد : امام صادق عليه السّلام را ديدم تكيه كرده و غذا مىخورد ، سپس رسول خدا صلَّى الله عليه و آله را ياد كرد و فرمود : آن حضرت\r\n","description":"","footnote":"","page_name":" 485 ","page_number":485},
  {"content":"\r\nهيچ گاه تا از دنيا رفت در حال تكيه دادن چيزى نخورد .\r\nشرح : « منظور حضرت - از اينكه خود تكيه داده غذا مىخورد و مىفرمود :\r\nرسول خدا صلَّى الله عليه و آله هيچ گاه چنين نمىكرد - آنست كه راوى نپندارد تكيه دادن در هنگام غذا خوردن مستحبّ است و فعل حضرت را جزء آداب غذا خوردن بداند ، و شايد حضرت براى ضعفى كه در اواخر عمر به او دست داده بود ناچار از اين عمل بوده‌اند به قرينهء روايت بعد كه گويد پدرم خلاف آن را ديده بود » .\r\n4249 - در روايتى كه عمر بن أبى شعبه از پدرش كرده چنين گفته كه : پدرم گفت : امام صادق عليه السّلام را ديدم كه چهار زانو نشسته و غذا مىخورد .\r\n4250 - و در روايت سكونى از حضرت صادق عليه السّلام چنين آمده است كه : براستى كه رسول خدا صلَّى الله عليه و آله فرمود : هر گاه سفره اى را بگسترند چهار فرشته اطراف آن گرد آيند ، پس اگر بنده « بسم الله » گويد ، فرشتگان شيطان را گويند : خوار شو ، اى تبهكار هيچ پيروزى و تسلَّطى بر اينان نخواهى داشت ، و چون از خوردن طعام فارغ شوند و گويند « الحمد لله » فرشتگان گويند : اينان مردمى هستند كه خداوند به آنها نعمت داده و شكر پروردگار خود را بجاى آوردند ، و چنانچه « بسم الله » نگويند ، فرشتگان شيطان را بخوانند و گويند پيش آى نافرمان و با اينان همخوراك شو ، و چون سفره برداشته شود و خدا را حمد نكنند فرشتگان گويند : اينان كسانى\r\n","description":"","footnote":"","page_name":" 486 ","page_number":486},
  {"content":"\r\nهستند كه خداوند به ايشان نعمت بخشيد و آنها خدا را از ياد بردند .\r\n4251 - رسول خدا صلَّى الله عليه و آله فرمود : صاحب خانه پيش از همه بنوشيدن آغاز كند و پس از همه دست شويد . ( يعنى اوّل به خوردن شير شروع كند و پس از آنكه همه سير شدند دست از غذا بكشد ) .\r\n4252 - سماعة بن مهران گويد : من با امام صادق عليه السّلام در يك سفره غذا مىخورديم ، امام فرمود : اى سماعه خوردن و شكر نمودن نه خوردن و خاموش بودن .\r\n4253 - و امير مؤمنان عليه السّلام فرمود : من ضمانت مىكنم براى كسى كه هنگام خوردن غذا « بسم الله » گويد ، آن طعام ضرر و زيانى به او نرساند ، عبد الله بن كوّاء ( كه رئيس مقدّسان خوارج نهروان بود و هميشه به امير المؤمنين عليه السّلام اعتراض داشت ) گفت : يا على من دوش غذائى خوردم و\r\nبسم الله ) *\r\nگفتم و مرا آزار رسانيد ، امير المؤمنين عليه السّلام فرمود : غذاهاى مختلف خوردى و بعضى را\r\nبسم الله ) *\r\nگفتى و بعضى را نگفتى ، اى خنگ خرفت .\r\nو روايت شده كه چنانچه كسى فراموش مىكند در هر نوعى از طعام\r\nبسم الله ) *\r\nگويد ، بگويد : « بسم الله على أوّله و آخره » .\r\n","description":"","footnote":"","page_name":" 487 ","page_number":487},
  {"content":"\r\n4254 - و امام صادق عليه السّلام فرمود : هيچ گاه مبتلا به سوء هاضمه نشده‌ام به جهت آنكه به طعام شروع نكرده‌ام مگر اينكه « بسم الله » گفته‌ام ، و از خوردن فارغ نگشتم جز اينكه گفته ام « الحمد لله » ) * .\r\n4255 - و نيز آن حضرت عليه السّلام فرمود : چون شكم انسان سير شود سركشى و طغيان او آغاز مىگردد .\r\n4256 - عمر [ و 
  ] بن قيس الماصر گويد : بر امام باقر عليه السّلام در مدينه وارد شدم و در پيش آن حضرت سفره اى گسترده بودند و مشغول خوردن بود ، به او عرض كردم : حدّ و آداب سفره چيست ؟ امام عليه السّلام فرمود : هر گاه سفره را گستردى خداى را نام ببر و چون برچيدى حمد او را بجاى آور ، و اطراف سفره را بروب ، و اين حدّ سفره است ، گويد : روى برتافتم ظرف آبى را ديدم نهاده‌اند ، پرسيدم : حدّ ظرف آب ( پارچ ) چيست ؟ فرمود : از جانب دو لبش بياشامى ( نه جانب دسته اش ) و نام خداى عزّ و جلّ را ببرى و چون از لب خود آن را باز گرفتى حمد و شكر او را بجاى آرى ، و زنهار كه از جانب دستهء آن بنوشى زيرا آن محلّ شياطين است و اين حدّ ظرف آب است . شرح : « شايد مراد از شياطين موجودات ريز ميكروسكوپى است كه از\r\n","description":"","footnote":"","page_name":" 488 ","page_number":488},
  {"content":"\r\nآلودگى دست در آن محل توليد مىشوند » .\r\n4257 - محمّد بن وليد كرمانى گويد : من در نزد حضرت جواد عليه السّلام غذا مىخوردم چون فارغ شدم و سفره را برمىچيدند ، پيشخدمت رفت تا آنچه در اطراف سفره است برگيرد ، امام فرمود : اگر خوانى در صحرا گسترده بود هر چه در سفره باقى مانده بگذار و براى حيوانات صحرائى رها كن ، و سفره اى كه در خانه گسترده باشد هر چه از آن ريخته برگير و دانه دانه از زمين برچين .\r\n4258 - و امام صادق عليه السّلام فرمود : بنى اميّه در هنگام غذا خوردن به ترشى و سركه آغاز كنند و به شورى و نمك پايان دهند ، امّا ما اهل بيت به نمك آغاز كنيم و به سركه ختم .\r\n4259 - و امير مؤمنان عليه السّلام فرمود : در شروع خوردن غذا به نمك آغاز كنيد ، و اگر مردم مىدانستند در ( ابتدا كردن به ) نمك چه فوائديست آن را بر ترياق ( پادزهر ) آزمايش شده ترجيح مىدادند .\r\n4260 - وهب بن عبد ربّه گويد : امام صادق عليه السّلام را ديدم دندانهاى خود را خلال مىكرد و من به آن حضرت نگريستم ، پس فرمود : رسول خدا صلَّى الله\r\n","description":"","footnote":"","page_name":" 489 ","page_number":489},
  {"content":"\r\nعليه و آله خلال مىكردند و آن دهان را خوشبو مىكند .\r\n4261 - و در خبر ديگر فرمود : از حقوق مهمان آنست كه براى او ( پس از خوردن طعام ) خلال آماده سازى .\r\n4262 - و آن حضرت فرمود : در هنگام خلال آنچه با زبان خويش از اطراف دندانهايت بيرون آورده اى آنها را فرو بر و آنچه با خلال بيرون آيد ، دور انداز .\r\n4263 - ابو غرّهء خراسانى گويد : امام صادق عليه السّلام فرمود : شستن دست و روى قبل از خوردن طعام و بعد از آن فقر و تنگدستى را مىبرد .\r\n4264 - و رسول خدا صلَّى الله عليه و آله فرمودند : هر كس خوش دارد كه بركت خانه اش افزون گردد هنگام طعام دست و روى خود را بشويد .\r\n4265 - و نيز آن حضرت عليه السّلام فرمود : هر كس دست خود را پيش از غذا و بعد از آن بشويد در فراخى ، زندگى خود را ادامه دهد ، و از ناراحتيهاى جسمانى در عافيت باشد .\r\n4266 - ابو حمزهء ثمالى گويد : علىّ بن الحسين عليهما السّلام هر گاه به خوردن\r\n","description":"","footnote":"","page_name":" 490 ","page_number":490},
  {"content":"\r\nغذا شروع مىكرد اين دعا را مىخواند : « الحمد لله الَّذي أطعمنا و سقانا و كفانا و أيّدنا و آوانا و انعم علينا و أفضل ، الحمد لله الَّذي يطعم و لا يطعم » سپاس خداوندى را كه ما را غذا و آب مرحمت فرمود و روزى ما را خود به عهده گرفت ، و ما را تأييد كرد و پناه و جايمان داد و بما انعام فرمود و افزون نمود ، و ستايش پروردگارى را كه مىخوراند و نمىخورانندش » .\r\n4267 - و رسول خدا صلَّى الله عليه و آله فرمود : بسيار خوب نانخورشى ( قاتقى ) است سركه ، خانه اى كه در آن سركه موجود است از خوراك خالى نيست .\r\n4268 - ابو بصير گويد : از امام صادق عليه السّلام سؤال شد در مورد سير و پياز و گندنا ( تره ) فرمود : به خوردن آن ، چه خام و چه پخته اش باكى نيست ، و اشكالى ندارد كه با سير مداوا كنند و لكن در وقتى كه با آن مداوا مىكنند به مسجد نروند ( كه مردم از بوى آن آزار ببينند ) .\r\n4269 - محمّد بن مسلم گويد : از امام باقر عليه السّلام از خوردن سير پرسيدم ، فرمود : جز اين نبود كه رسول خدا صلَّى الله عليه و آله به جهت بوى آن از آن نهى فرمود و دستور داد : هر كس از اين سبزى بد بو خورد به مسجد ما نزديك نشود ، أمّا هر كس آن\r\n","description":"","footnote":"","page_name":" 491 ","page_number":491},
  {"content":"\r\nرا بخورد و به مسجد نرود اشكالى ندارد .\r\n4270 - ابراهيم كرخى گويد : امام صادق از پدرانش عليهم السّلام از حضرت مجتبى عليه السّلام نقل كرد كه آن حضرت فرمود : در سفره دوازده خصلت است كه بر هر مسلمان واجب است آنها را بشناسد ، چهار خصلت از آن واجب است ، و چهار سنّت ، و چهار آموزش ، و آن چهار كه واجب است شناختن منعم ، آن كس كه مرحمت فرموده و طلب رضا و خشنودى او و گفتن « بسم الله » ( در ابتداى آن ) و « الحمد لله » ( در پايان آن ) و امّا آن چهار كه سنّت است شستن دستها پيش از طعام ، و روى پاى چپ نشستن سر سفره ، و با سه انگشت غذا خوردن ، و ليسيدن انگشتان با زبان ، و أما آن چهار كه آموزش است ، آنكه از آنچه نزديك تو است بخورى و لقمه را كوچك بردارى ، و آن را خوب بجوى ، و در روى ديگران كه سر سفره‌اند كمتر بنگرى .\r\n4271 - و امام صادق عليه السّلام فرمود : شايسته است پيران سالخورده نخسبند مگر با شكم سير از طعام و اين خواب را براى ايشان سهلتر مىكند و بوى دهان آنها را بهتر مىنمايد .\r\n","description":"","footnote":"","page_name":" 492 ","page_number":492},
  {"content":"\r\n4272 - و رسول خدا صلَّى الله عليه و آله فرمود : من در شگفتم از كسى كه از غذا پرهيز مىكند از ترس دردى كه مبادا عارض او شود ، چگونه از گناهان نمىپرهيزد از ترس آتش دوزخ ؟\r\n\r\n( تعّهدات به سوگند و نذر و كفّاره )\r\n4273 - منصور بن حازم گويد : امام باقر عليه السّلام فرمود : رسول خدا صلَّى الله عليه و آله فرمودند : پس از گذشتن مدّت شيرخوارگى كودك كه تمام شدن دو سال است ديگر رضاع نشر حرمت نخواهد كرد ، و نذر وصل روزهء دو روز يا بيشتر بدون افطار باطل است ، و پس از احتلام ، بر بالغ حكم نابالغ جارى نيست ، و نذر خاموشى يك صبح تا به شام باطل است ، و پس از آمدن به ديار اسلام بازگشت به بلاد كفر جائز نباشد ، و پس از فتح مكَّه كه از دار الكفر بودن به دار الاسلام تبديل شد ديگر هجرت از آن ارزشى نخواهد داشت . و طلاق قبل از نكاح معنى ندارد ( يعنى اگر كسى گفت : هر همسرى كه از اين پس بگيرم او مطلَّقه است و بدان قسم ياد كرد يا نذر نمود ) نذر او باطل و قسم منعقد نخواهد بود ، و همچنين آزاد كردن بنده قبل از مالك شدن آن ( به اينكه بگويد هر بنده اى كه از اين پس مالك مىشوم آزاد است و آن را تعهّد كند به نذر يا قسم ، چنانچه داراى بنده اى شود آن آزاد نخواهد بود ) ، و فرزند سوگند يا نذرش بدون اذن پدر واقع نخواهد بود ، و همچنين مملوك بدون اذن مولايش ، و\r\n","description":"","footnote":"","page_name":" 493 ","page_number":493},
  {"content":"\r\nزن بدون اذن شوهرش ، و نذر در گناه منعقد نخواهد شد ، و سوگند به قطع رحم باطل خواهد بود .\r\n4274 - محمّد بن مسلم از يكى از دو امام حضرت صادق يا امام باقر عليهما السّلام روايت كرده كه از آن حضرت پرسيدند : زنى چنين نذر كرده كه هر چه دارد از مال ، همه هديّه و پيشكشى كعبه باشد ، و هر آنچه برده دارد همه آزاد باشند اگر با خواهرش كلامى سخن بگويد ، فرمود : با او سخن بگويد ، اين نذرها نذر نيست ، اينها و امثال اينها گامهاى شيطانست .\r\n4275 - و امام صادق عليه السّلام فرمود : هر كس براى انجام امرى سوگند ياد كرد ( مثلا و الله فلان كار را مىكنم ) سپس ديد كارى ديگر از انجام آن بهتر است آن را انجام دهد كه عاليتر است ، و ثوابش براى او زيادتر خواهد بود .\r\n4276 - محمّد بن [ أبى 
  ] صباح گويد : به امام كاظم عليه السّلام عرض كردم : مادرم سهمى كه از خانه داشت به من بخشيد او را گفتم قاضيان اين بخشش را نمىپذيرند ، آن را به عنوان فروش به من بنويس ، گفت : هر كارى كه تو خواهى انجام ده و هرطور كه مىبينى براى تو ممكن است آن را محكم كن ، و پس از مرگ او بعضى از\r\n","description":"","footnote":"","page_name":" 494 ","page_number":494},
  {"content":"\r\nورثه مرا سوگند داده مىگويد قسم ياد كن كه قيمت آن را به مادر پرداخته اى در حالى كه من به دو چيزى نپرداخته‌ام من چه كنم ؟ حضرت فرمود : قسم ياد كن .\r\nشرح : « شيخ طوسى مىفرمايد قسم را چنين ياد كند كه بگويد از قيمت آن ، چيزى بر عهده و ذمّهء من باقى نيست تا توريه شود و قسم به دروغ ياد نكرده باشد » .\r\n4277 - و امام صادق عليه السّلام در مورد مردى كه قسم ياد كرده بود : اگر با پدر و مادر خود كلامى بگويد حج بر او واجب باشد فرمود : اين سوگند هيچ فايده ندارد و باطل است .\r\n4278 - و از آن حضرت عليه السّلام پرسيدند : مردى بخشم آمده و گفته است : بر عهدهء من است كه پياده به زيارت خانهء خدا بروم . چه كند ؟ فرمود : اگر نگفته باشد « لله عليّ » باطل است و چيزى بر او نيست .\r\n4279 - و ابو بصير گويد : امام صادق عليه السّلام در معنى سخن خداوند كه فرموده : * ( لا يُؤاخِذُكُمُ الله بِاللَّغْوِ فِي أَيْمانِكُمْ ) * بقره : 225 « ( خداوند شما را به سوگندهاى باطلتان مؤاخذه نخواهد كرد ) فرمود : مراد « لا و الله » و « بلى و الله » است كه در زبانها متداول است و بدون توجّه بمعنا گفته مىشود .\r\n4280 - محمّد بن مسلم گويد : از يكى از دو امام صادق يا امام باقر\r\n","description":"","footnote":"","page_name":" 495 ","page_number":495},
  {"content":"\r\nعليهما السّلام پرسيدم كه مردى را زوجه اش گفته است : تو را به وجه الله سوگند مرا طلاق دهى ، فرمود : او را تأديب كند يا از او بگذرد . ( يعنى تكليفى بر عهده اش نيست و در هر چه بخواهد انجام دهد مختار است ) .\r\n4281 - ابو أيّوب گويد : امام صادق عليه السّلام فرمود : به خداوند ، سوگند ياد نكنيد چه در آن راستگو باشيد و چه دروغگو ، زيرا خداوند عزيز از آن نهى فرموده و گفته است : * ( وَلا تَجْعَلُوا الله عُرْضَةً لأَيْمانِكُمْ ) * بقره : 224 « ( زنهار كه خدا را هدف سوگندهاى خود كنيد ) .\r\nشرح : « ظاهر آيه نهى از بسيار سوگند به خدا خوردن مىكند ، نه مطلق سوگند به خدا » .\r\n4282 - ابو أيوب گويد : امام صادق عليه السّلام فرمود : هر كس به خداوند سوگند ياد مىكند پس بايد راست گويد و چنانچه راست نگويد با خداوند و آئين او بيگانه است ، و هر كس كه براى او سوگند خورند بايد بپذيرد ، و آن كس كه نپذيرد نيز با خداوند و آئينش بيگانه خواهد بود .\r\n4283 - ابو بصير از آن حضرت عليه السّلام روايت كرد كه فرمود : هر كس سوگند ياد كند كه بينىاش را به ديوار نسايد يا نخاراند خداوند او را مبتلا مىكند كه\r\n","description":"","footnote":"","page_name":" 496 ","page_number":496},
  {"content":"\r\nناچار شود تا بينىاش را بسايد ، و هر كس سوگند خورد كه به ديوار سر خويش را نكوبد ، خداوند شيطانى بر او گمارد تا سر خويش به ديوار كوبد .\r\nشرح : « نقل اين خبر در اين باب شايد براى مكروه بودن اين نوع قسمها باشد ، ولى به نظر مىرسد خبر مناسب باب نباشد و مراد اين باشد كه نبايد انسان به خود مغرور شود و بگويد : هرطور باشد ممكن نيست كه از من فلان كار نادرست سر زند و بايد خود را به خدا بسپارد و خير عاقبت طلب كند و اينكه فرمود : خداوند شيطانى بر او گمارد ، يعنى عقوبتش كرده و تأديبش نمايد به جهت آن غرور و خودبينى كه در سر دارد و إلَّا چنين عقوبتى بىمورد از خداوند رحمان متوقّع نباشد » .\r\n4284 - عبد الله بن ميمون گويد : امام صادق عليه السّلام فرمود : براى بنده در سوگند چهل روز مهلت است كه انجام آن را معلَّق و مشروط به خواست خداوند كند ( يعنى بگويد اگر خداوند مشيّتش تعلَّق گرفت ) زيرا رسول خدا صلَّى الله عليه و آله را جماعتى از يهود آمدند و سؤالاتى كردند از امور مختلفى ، رسول خدا صلَّى الله عليه و آله به آنها فرمود : فردا صبح بيائيد تا پاسخ شما را بگويم ، و « إن شاء الله » نگفت و اين سبب شد كه چهل روز به آن حضرت وحى نشد و جبرئيل نيامد ، و سپس آمد و اين آيه را آورد كه : * ( وَلا تَقُولَنَّ لِشَيْءٍ إِنِّي فاعِلٌ ذلِكَ غَداً ) * الآية - كهف : 23 « ( مگو كه فردا كارى كنم إلا آنكه بگوئى « إن شاء الله » و چون فراموش كنى ذكر خداى كن ) .\r\nشرح : « در تفسير علىّ بن ابراهيم بجاى « يهود » « قريش » آمده ، و چون اين آيات از سورهء كهف مكَّى است به اتّفاق ، و قبل از اينكه رسول خدا صلَّى الله عليه و آله\r\n","description":"","footnote":"","page_name":" 497 ","page_number":497},
  {"content":"\r\nبه دعوت اهل كتاب پردازد نازل شده بعيد مىنمايد سئوالكنندگان غير قريش باشند ، ولى مسألهء ديگرى در ميان است كه ذهن انسان را پريشان مىكند و آن اينست كه در قرآن مجيد در حكايت سؤالات قوم مطلقا چه مشركين ، چه يهود و چه نصارى ، همه جا قبل از اينكه آنان سؤال و پرسشى كنند خداوند رسول خود را آماده مىساخته و به او پاسخ سؤال مستقبل را مىآموخته ، چنان كه ظاهر كلام خداوند است كه در همه جا مىفرمايد : « يسئلونك » ، بصيغهء فعل مستقبل و يا حال ، يعنى از تو خواهند پرسيد يا اكنون از تو مىپرسند ، و هيچ كجا « سألوك » نيامده ، مثلا * ( يَسْئَلُكَ أَهْلُ الْكِتابِ أَنْ تُنَزِّلَ ) * ، * ( يَسْئَلُكَ النَّاسُ عَنِ السَّاعَةِ ) * ، * ( يَسْئَلُونَكَ عَنِ الرُّوحِ ) * ، * ( يَسْئَلُونَكَ عَنْ ذِي الْقَرْنَيْنِ ) * * ( يَسْئَلُونَكَ عَنِ الْجِبالِ ) * ، * ( يَسْئَلُونَكَ عَنِ السَّاعَةِ أَيَّانَ مُرْساها ) * و يا در بيان حكايات و قضايا مىفرمايد : * ( سَيَقُولُونَ ثَلاثَةٌ ) * ، * ( وَيَقُولُونَ خَمْسَةٌ ) * ، * ( وَيَقُولُونَ سَبْعَةٌ ) * ، * ( سَيَقُولُ لَكَ الْمُخَلَّفُونَ ) * كه همه از آينده خبر مىدهد نه از گذشته ، و از اين گذشته مشركين كه معتقد بودند محمّد ( صلَّى الله عليه و آله ) خلاف مىگويد و وحى به او نازل نشده و آنچه مىگويد كسى به او آموخته و مىگفتند : « * ( إِنَّما يُعَلِّمُه بَشَرٌ ) * » و اين سؤالات را براى امتحان و آزمايش نمىكردند بلكه براى گمراه كردن گروندگان و ايمان آورندگان مىنمودند با اين حال چگونه رسول خدا صلَّى الله عليه و آله پاسخ را به تعويق انداخت ، و بالاتر از آن چگونه خداوند با نفرستادن جواب تا چهل روز مخالفين معاند و فتنه جو را بر آن حضرت چيره ساخت ؟ و چگونه قبل از نزول آيهء شريفهء * ( وَلا تَقُولَنَّ لِشَيْءٍ ) * و ذيلش * ( وَاذْكُرْ رَبَّكَ ) * كه حكم براى آينده است رسول عزيزش را به انقطاع وحى تنبيه مىكند ، اينها سؤالاتى است كه در ذهن انسان خلجان مىكند ، خصوصا كه جزء معتقدات ما است كه أئمّهء اطهار عليهم السّلام را عالم بما كان و ما هو كائن مىدانيم چگونه در اين صورت پيغمبر صلَّى الله عليه و آله را استثناء كنيم ؟ و ما كه در بارهء وصىّ او عليهما السّلام معتقديم كه بارها فرمود : « سلوني قبل أن تفقدوني » چگونه خود او را از پاسخ دادن به يك سؤال تاريخى و ساده عاجز بدانيم ؟ به نظر مىرسد اين گونه اخبار احاد ، سالم و بدون تصرّف بما نرسيده باشد ، و بقول يك تن از اساتيد ما :\r\nغالب رواياتى كه در شأن نزول آيات رسيده متواتر نيست و داراى علل يا علَّتى هست ،\r\n","description":"","footnote":"","page_name":" 498 ","page_number":498},
  {"content":"\r\nالبتّه ما در مقام ردّ خبر نيستيم ولى نمىتوانيم آنچه با اصول مذهب اماميّه ناسازگار است بپذيريم هر چند در كتب معتبره باشد زيرا نه راوى را معصوم مىدانيم نه صاحب تأليف را بلكه امام و پيغمبر را معصوم و مصون از هر سهو و نسيان مىدانيم و بر ما سخت گران است بپذيريم گفتن إن شاء الله را كه حكمش هنوز نيامده رسول خدا صلَّى الله عليه و آله فراموش كند و بعد مورد عتاب واقع شود ، و چهل روز خداوند وحى را از او قطع كند ، و اگر كسى فراغت بسيار داشته باشد و امثال اين اخبار را به صرف اينكه در كتب معتبر نقل شده بپذيرد و در صدد اين برآيد كه اشكالات آن را پاسخ گويد : ما مخالفتى نداريم چون شخص فارغ و بىكار اگر به اين كار پردازد ضررى نكرده است ، * ( وَالسَّلامُ عَلى مَنِ اتَّبَعَ الْهُدى ) * » .\r\n4285 - على بن أبى حمزه گويد : از امام صادق عليه السّلام پرسيدم : اگر كسى سوگند ياد كند و بدان وفا ننمايد ، چگونه است ؟ فرمود : كفّارهء آن طعام دادن به ده مسكين است بطورى كه به هر كدام يك مدّ ( كه عبارت از 750 گرم اين زمان است ) آرد و يا گندم بدهد ، و يا اينكه بنده اى آزاد كند ، ( و اگر از اينها عاجز بود ) سه روز پى در پى روزه بگير * ( « أَوْ كِسْوَتُهُمْ » ) * اضافه دارد ، شرّاح گويند : عدم ذكر امام عليه السّلام آن را دلالت دارد كه سائل قادر بر آن نبوده و آيه ( در سورهء مائده : 91 ) چنين است : * ( فَكَفَّارَتُه إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ) * « كفّارهء حنث قسم ، اطعام ده بينوا مطابق آنچه به عيالات خود مىخورانيد يا ده دست لباس يا آزاد كردن بنده و چون از اينها عاجز بوديد سه روز پى در پى روزه گرفتن است » .\r\n","description":"","footnote":"","page_name":" 499 ","page_number":499},
  {"content":"\r\n4286 - زراره گويد : به امام باقر عليه السّلام عرض كردم : مال التّجاره‌ام به گمرك مىرسد و گمركچيان از من مىخواهند سوگند ياد كنم به آنچه اظهار مىدارم از مقدار جنس و قيمت خريد آن و آنچه كه مربوط به آنهاست و بدون سوگند رضايت به خروج از گمرك نمىدهند چه كنم ؟ امام عليه السّلام فرمود : سوگند ياد كنيد كه آن از خرما و كره شيرينتر است .\r\n4287 - و امام عليه السّلام فرمود : تقيّه در هنگام گرفتارى و ناچارى است و شخص گرفتار خود هنگام نزول آن را بهتر تشخيص مىدهد .\r\n4288 - حلبى گويد : امام صادق عليه السّلام فرمود : حقّ آنست كه ، سوگند نيست مگر به اسم جلاله ( يعنى : « الله » ) ، امّا اينكه گويند : « دشمنت بىپدر باشد » تعارف عصر جاهلى است ، اگر مردم به اين نوع عادت كنند ، سوگند به خدا ، از ميان مىرود ، امّا اينكه پاره اى گويند : « باهناه » « يا هناه » براى آنست كه نام آن چيزى را كه مىخواهند و فراموششان شده به ياد آرند و اين كلام را اشكالى نمىبينم ، امّا « لعمر الله » و « أيم الله » اينها سوگند به خدا محسوب مىشود .\r\nشرح : « لغويّون همزهء « أيم الله » را الف وصل مىخوانند و « و ايم الله »\r\n","description":"","footnote":"","page_name":" 500 ","page_number":500},
  {"content":"\r\nمىگويند .\r\n4289 - ( حلبى ) گويد : آن حضرت عليه السّلام در بارهء مردى كه از روى تقيّه سوگند ياد كرده بود ، فرمود : اگر از گرفتن جان و مالت بيم مىكنى سوگند ياد كن تا آن را از تو دور سازد ، و چنانچه ديدى سوگندت خطر را از تو و يا مالت دور نمىسازد براى ايشان سوگند ياد مكن .\r\n4290 - و نيز گويد : از آن حضرت پرسيدم : مردى نذر كرده و نام نبرده است تنها گفته است كه كارى انجام خواهم داد ) فرمود : اگر مورد نذر را معيّن ساخته اى بايد بدان عمل نمائى و إلَّا آن سوگند باطل است ، و چنانچه گفته باشى « لله عليّ » و عمل نكنى بايد كفّارهء حنث قسم بپردازى .\r\n4291 - و آن حضرت فرمود : هر سوگندى براى خدا نباشد يعنى به قصد قربت نباشد منعقد نخواهد بود ، نه در طلاق و نه در آزاد كردن بنده .\r\n4292 - و نيز ( حلبى ) گويد : امام عليه السّلام در كفّارهء سوگند فرمود : يك مدّ ( 750 گرم ) به اضافهء يك مشت آرد به هر يك بايد بدهد .\r\n4293 - و گفت : آن حضرت عليه السّلام در مورد مردى كه در گمرك\r\n","description":"","footnote":"","page_name":" 501 ","page_number":501},
  {"content":"\r\nسوگند ياد مىكند تا مالش محفوظ بماند فرمود : اشكالى ندارد .\r\n4294 - و حلبى گفت : پرسيدم كه زنى گفته است : اگر من چيزى از متاعم را به فلان يا فلان زن عاريه بدهم ، مالم را به كعبه هديّه مىكنم ، و بعضى از بستگانش بدون اجازهء او عاريه دادند ، چه كند ؟ فرمود : چيزى نبايد هديّه بدهد زيرا به قصد قربت نبوده و چيزى براى خداوند قرار نداده است كه به كعبه هديّه كند ، كسى بايد وفا كند كه براى خداوند قرار داده باشد و امّا ، مانند اين چيزى نيست ، و تا ذكر و نام خداوند برده نشود هديّه نخواهد بود .\r\n4295 - و از او عليه السّلام در بارهء مردى كه بگويد : هزار شتر قربانى بر ذمّهء من كه ( براى آن ) هزار بار احرام حجّ بندم ، سؤال كرد ، فرمود : اين از گامهاى شيطانست ، و نيز پرسيدند : شخصى بگويد من ( اگر فلان چيز فلان طور باشد ) محرم بحجّ باشم ، يا بگويد : اين مقدار اطعام مىكنم ، فرمود : اينها هيچ نذر نيست و طعام را هديّه كعبه نمىكنند ، و باز پرسيد : يا شترانى را كه نحر شده‌اند بگويد اينها را هديّه حرم كردم ؟ فرمود : شتر زنده را در حال حيات نذر مىكنند نه گوشت را .\r\n4296 - و در حديث ديگرى كه كسى سوگند ياد كرده بود به اين طريق\r\n","description":"","footnote":"","page_name":" 502 ","page_number":502},
  {"content":"\r\n« لا و أبي » يعنى نه به جان پدرم ، فرمود : استغفار كند .\r\n4297 - امام صادق عليه السّلام فرمود : سوگند بر دو قسم است ، يكى از آن دو آنست كه : مرد كارى را كه بر او عملش واجب نيست ، سوگند خورد كه آن را عمل كند يا سوگند خورد كارى كه بر او انجام آن واجب بوده است ، عمل كند ، كه در اين دو صورت اگر انجام ندهد بايد كفّاره بدهد . و دوم : خود بر سه قسم است .\r\nيك ، آنكه شخصى اگر به دروغ سوگند ياد كند پاداش گيرد ، دوم ، آنكه : نه كفّاره بر تركش تعلَّق گيرد نه پاداشى در انجامش . و سوم ، آنكه : كفّاره اى در اين جهان ندارد امّا سزايش آتش دوزخ است . أمّا آنكه اگر بدروغ گفته باشد پاداش دارد و كفّاره ندارد آنست كه شخص براى خلاص مسلمانى يا خلاص مال او از چنگال ظالمى كه بر او ستم كرده ، چه دزد و چه غير دزد سوگند ياد كند . و أمّا آنكه نه كفّاره اى دارد و نه پاداشى براى اوست ، آنست كه مرد به انجام امرى سوگند ياد كند سپس بهتر از آن را بيابد و آن را رها كرده بهتر را بجاى آورد ، و أمّا آنكه عقوبت و سزايش آتش دوزخ است آنست كه شخص براى تصرّف مال مسلمانى يا بردن حقّى از وى به ستم ، سوگند\r\n","description":"","footnote":"","page_name":" 503 ","page_number":503},
  {"content":"\r\nياد كند كه اين را « يمين غموس » گويند و موجب دوزخ است و كفّاره اى هم در دنيا بر آن تعلَّق نگيرد .\r\nو اطعام صغير و كودك در كفّارهء حنث قسم درست نباشد مگر آنكه هر دو تن صغير را يك تن كبير به حساب آورد ، و هر كس براى پرداخت كفّاره مستحقّى نيافت مگر يك شخص و يا دو شخص پس به همان دو مكرّر إطعام كند تا ده بار كامل گردد .\r\n4298 - و امام صادق عليه السّلام فرمود : قسم دروغ آبادىها را خراب و شهرها را از سكنه اش خالى و بدون صاحب كند .\r\nو نذر بر دو قسم است : يكى آنكه انسان بگويد : اگر فلان كار و فلان چيز شد من روزه مىگيرم يا نماز مىخوانم يا صدقه مىدهم يا به حجّ خانهء خدا مىروم يا فلان كار خير را انجام مىدهم و آن كار بشود ( حاجتش را بگيرد ) ، آن شخص اختيار دارد آن عمل را چه روزه باشد و چه اعمال خير ديگر انجام بدهد و اختيار دارد انجام ندهد ، اين يك نوع نذر ، امّا اگر بگويد : چنانچه فلان كار بشود پس بر من است كه براى خدا فلان عمل را انجام دهم و اين نذريست كه واجب است و انسان را چاره اى براى ترك آن نيست و بايد بدان وفا نمايد ، اگر مخالفت كرد بايد كفّاره بپردازد و كفّارهء نذر همان كفّارهء سوگند است ، و كفّاره سوگند ( چنانچه گذشت ) اطعام ده مسكين\r\n","description":"","footnote":"","page_name":" 504 ","page_number":504},
  {"content":"\r\nاست بطور معمول يعنى همانطور كه انسان فرزند و عيال خود را نفقه مىدهد ، يا براى هر مسكين يك مدّ ( 750 گرم آرد يا گندم يا نان ) يا ده برهنه را پوشانيدن به هر يك دو جامه ( پيراهن و ازار ) دادن ، يا يك بنده آزاد كردن است و هر گاه اينها را نيافت و يا قدرت آن را نيافت سه روز پى در پى روزه گرفتن اين كفّارهء قسمهائى است كه خورده و آن را شكسته‌ايد .\r\nو اگر كسى نذر كند كه هر روز شنبه و يا يك شنبه و يا روزى ديگر از ايّام معيّن را روزه بگيرد بايد بدين نذر خود وفا كند و نمىتواند آن را ترك كند مگر آنكه دليلى موجّه داشته باشد . و البتّه در حال مرض و يا سفر ، گرفتن اين چنين روزه اى از وى برداشته شده است مگر آنكه به هنگام نذر ، در چنين هنگامى را هم تعهّد كرد باشد . و اگر كسى بدون دليل موجّه شرعى ، روزهء خود را بخورد بايد كه به ازاى هر روز كه افطار كرده است ، ده مسكين را اطعام كند .\r\nو اگر كسى نذر كرد كه روز معيّنى را از هفته در مدّت حيات روزه بدارد و آن روز به عيد فطر يا أضحى افتاد و يا ايّام تشريق ( 11 و 12 و 13 ذى الحجّة ) ، يا در آن روز مسافر بود يا مريض شد ، خداوند در همهء آن ايّام روزه را از او برداشته و او را از گرفتن روزه معاف داشته است پس به جاى هر روز در ايّام ديگر يك روز روزه بگيرد .\r\n","description":"","footnote":"","page_name":" 505 ","page_number":505},
  {"content":"\r\nو هر گاه نذرى كند و متعلَّق نذر را معيّن نكند كه كدام كار خير را مىخواهد انجام دهد پس او مختار است اگر خواست چيزى تصدّق دهد يا دو ركعت نماز بگزارد ، يا يك روز روزه بگيرد و اگر خواست نانى به فقير دهد .\r\nو هر گاه نذر كند كه در راه خدا مبلغ كثيرى تصدّق دهد و مبلغ را نام نبرد ، پس مبلغ كثير ( بسيار ) هشتاد و بيشتر از آن است ، زيرا كه خداوند تعالى فرموده :\r\n* ( لَقَدْ نَصَرَكُمُ الله فِي مَواطِنَ كَثِيرَةٍ ) * - توبه : 25 « ( خداوند شما را در بسيارى از موارد يارى كرد ) و آن هشتاد مورد بود .\r\nو اگر نذر كرد روزى را يا ماهى را روزه بگيرد و آن را مشخّص نكرد و روزه گرفت و افطار كرد كفّاره اى بر او نيست فقط روزه گرفتن يك روز يا يك ماه معيّن بر او لازم است هرطور كه نذر كرده است ، پس اگر نذر كرده باشد كه روز معيّنى را يا ماه معلومى را روزه بگيرد بر اوست كه همان روز يا همان ماه را روزه بدارد ، و اگر روزه نگرفت يا گرفت و وسط روز افطار كرد كفّاره بر او واجب مىشود .\r\nو چنانچه نذر كرد روز معيّنى را روزه بگيرد و در آن روز با همسرش نزديكى كرد بر اوست كه به جاى آن روز يك روز روزه بگيرد و يك بنده نيز در راه خدا آزاد\r\n","description":"","footnote":"","page_name":" 506 ","page_number":506},
  {"content":"\r\nكند .\r\nو آزاد كردن بندهء نابينا كفايت نمىكند ، ولى دست بريده ، يا مبتلا به فلج پا ، يا شل ، يا يك چشم كفايت مىكند ، و آزاد كردن بندهء زمينگير نيز كافى نخواهد بود .\r\nو در كفّارهء ظهار ( نوعى طلاق كه در جاهليّت رايج بوده است ) آزاد كردن كودكى كه در خانوادهء مسلمان بزرگ شده يعنى يكى از والدينش مسلمان است مجزى است .\r\nو اگر طلبكارى بدهكارش را قسم دهد كه از شهر بدون اطَّلاع او خارج نشود ( و بدهكار سوگند ياد كند ) ، نمىتواند بدون اطَّلاع به طلبكار خارج شود ، ولى اگر بدهكار بداند او اجازهء خروج نمىدهد ، و در صورت عدم خروج ضررى متوجّه او و خانواده اش خواهد شد پس خارج شود و چيزى بر او نخواهد بود .\r\nو اگر شخصى بر ديگرى مالى را ادّعا كرد و شاهد نداشت و ادّعايش هم حقّ نبود اگر مبلغ ادّعا تا سى درهم بود مدّعى عليه بپردازد و سوگند نخورد ، و اگر بيش از سى درهم بود پس سوگند ياد كند و نپردازد .\r\nو هر گاه مردى كنيزى داشت و زن عقديش آن كنيز را آزار مىداد و حسودى\r\n","description":"","footnote":"","page_name":" 507 ","page_number":507},
  {"content":"\r\nمىكرد ، و مرد به زوجه اش بگويد : اين كنيز را از براى تو آزاد كردم ، پس اگر به نيّت و قصد قربت آزاد كرده باشد حقّ همخوابگى با او را ندارد ، و اگر براى خدا نبوده مختار است هر چه خواهد با او انجام دهد .\r\n4299 - و رسول خدا صلَّى الله عليه و آله فرمود : هر كس خدا را بزرگتر از آن دارد كه به او قسم دروغ خورند خداوند بيشتر و بهتر از آنچه در اثر سوگند ندادن منكر از وى رفته به او عطا فرمايد .\r\n4300 - و امام باقر عليه السّلام فرمود : هيچ كس براى خداوند چيزى را ترك و رها نمىكند كه آن را از دست داده باشد و فاقد آن بشود .\r\n4301 - و رسول خدا صلَّى الله عليه و آله فرمود : هر كس در نهان سوگند به كارى ياد كرد پس او در نهان إن شاء الله گويد ، و هر كس آشكارا به انجام كارى سوگند ياد كرد آشكارا استثناء كند يعنى « إن شاء الله » بگويد .\r\n4302 - اسماعيل بن سعد از حضرت رضا عليه السّلام پرسيد : مردى با زبان سوگند مىخورد و دلش غير زبانش مىباشد ( قسمش صرف لفظ است و نيّت و قصد\r\n","description":"","footnote":"","page_name":" 508 ","page_number":508},
  {"content":"\r\nندارد يا نيّتش چيز ديگريست ) . امام فرمود : سوگند بر باطن و نيّت است ( يعنى هر چه به لفظ بگويد به حساب نيّت شخص مظلوم كه حقّش پايمال شده مىباشد نه نيّت قسم خورنده ) .\r\n4303 - و علىّ بن جعفر برادر موسى بن جعفر عليهما السّلام از امام كاظم عليه السّلام پرسيد : مردى سوگند ياد كرده و بعد فراموش كرده كه چه گفته آيا مطابق نيّت بوده است ؟ فرمود : سوگند به همان نيّتى كه داشته استوار است .\r\n4304 - و از سعد بن حسن از امام صادق عليه السّلام روايت شده : كه از آن حضرت پرسيدند : مردى سوگند ياد كرده كه متاعش را به فلان مبلغ نفروشد ، سپس پشيمان شده ، فرمود : به هر مبلغ كه مىخواهد بفروشد ، كفّاره بر عهدهء او نيست .\r\nشرح : « از روايات بدست مىآيد كه سوگند بايد بر فعل واجب يا مستحبّ و يا ترك حرام و مكروه باشد تا صحيح بوده و منعقد گردد ، امّا در فعل مباح يا ترك مباح بايد غرض صحيح و عقلائى يا شرعى داشته باشد تا منعقد گردد ، و اين مورد كه در خبر ذكر شده از موارديست كه ترك مباح بدون رجحان است و اساسا منعقد نبوده است » .\r\n4305 - و سكونى از امام صادق عليه السّلام نقل كرده كه فرمود : هر گاه شخص بگويد : قسم خوردم يا سوگند ياد كردم ، اين سوگند شرعى نيست مگر اينكه بگويد : به خداوند سوگند ياد مىكنم ، يا به خداوند قسم ياد كردم .\r\n","description":"","footnote":"","page_name":" 509 ","page_number":509},
  {"content":"\r\n4306 - محمّد بن مسلم گويد : امام باقر عليه السّلام در مورد مردى كه گفته بود : بر ذمّهء من شترى باشد كه آن را نحر كنم و معيّن نكرد در كجا ، فرمود : جز اين نيست كه نحر در منى است و بايد كه گوشت شتر را ميان بينوايان تقسيم كند .\r\n4307 - طلحة بن زيد گويد : جعفر بن محمّد از پدرش عليهما السّلام روايت كرد امير المؤمنين عليه السّلام مكروه مىدانست كه كسى در كفّارهء قسم پيش از آنكه قسم را بشكند اطعام كند .\r\n4308 - و محمّد بن منصور از موسى بن جعفر عليهما السّلام پرسيد : مردى نذر روزه كرده و انجام اين نذر بر وى سنگين است ، فرمود : براى هر روز يك مدّ ( 750 گرم ) گندم تصدّق كند .\r\nشرح : « مراد از سنگين بودن روزه عاجز بودن ناذر از گرفتن آنست » .\r\n4309 - و طلحة بن زيد از جعفر بن محمّد از پدرش عليهما السّلام نقل كرده كه در مورد زنى كه رحمش بار برداشته بود و شربتى نوشيد و بچّه را سقط كرد فرمود :\r\nبايد كفّاره بدهد .\r\nشرح : « كفّارهء جنين در باب ديات خواهد آمد و ذكر اين خبر در اينجا بىمناسبت مىنمايد ولى بابى را كه مؤلَّف براى اين اخبار باز كرده باب ايمان و نذور و\r\n","description":"","footnote":"","page_name":" 510 ","page_number":510},
  {"content":"\r\nكفّارات است » .\r\n4310 - و رسول خدا صلَّى الله عليه و آله شنيد شخصى ( سوگند به بيزارى از دين محمّد ( ص ) مىخورد و ) مىگويد : من از دين محمّد بيزار باشم ( اگر مثلا فلان چيز فلان طور باشد يا من فلان كار را انجام دهم يا ندهم ) رسول خدا صلَّى الله عليه و آله فرمود : واى بر تو اگر از دين محمّد بيزار شوى پس بكدام دين خواهى بود ، و تا آخر عمر با وى سخن نگفت .\r\nشرح : « فقهاى عظام گويند سوگند به براءت از دين و خدا و رسول جايز نيست و منعقد نگردد و سوگند خورنده معصيت كرده است » .\r\n4311 - سلَّام بن سهم متعبّد گفت : از امام صادق عليه السّلام شنيدم كه به سدير مىفرمود : اى سدير هر كس به خدا به دروغ سوگند خورد كافر گردد ، و هر كس به راست به خدا سوگند خورد گناه كرده است ، زيرا خداوند عزّ و جلّ مىفرمايد : * ( وَلا تَجْعَلُوا الله عُرْضَةً لأَيْمانِكُمْ ) * خداوند را هدف سوگندهاى خود نكنيد .\r\n4312 - عبد الله بن سنان گويد : امام صادق عليه السّلام فرمود : هر كس در حال غضب و خشم سوگند ياد كند قسمش باطل است ، و در قطع رحم نيز همين طور ، و\r\n","description":"","footnote":"","page_name":" 511 ","page_number":511},
  {"content":"\r\nمجبور و آن كس كه به زور او را وادار به سوگند كرده‌اند و او نمىخواهد و اكراه دارد ( كه به سوگند كارى را بر خود واجب كند ) سوگندش صحيح نيست و منعقد نگردد ، گويد : عرض كردم - خداوند بشما خير دهد - فرق اكراه و جبر چيست ، فرمود : جبر از ناحيهء حكومت مىشود ، و اكراه از جانب همسر و پدر و مادر ، و هيچ يك از اين نوع قسمها منعقد نخواهد شد . ( يعنى شكستن آن كفّاره ندارد ) .\r\n4313 - و امير مؤمنان عليه السّلام فرمود : به خدا به دروغ سوگند بخور تا برادر دينى خود را از كشتن نجات دهى .\r\nشرح : « اين خبر ظاهرش وجوب خوردن سوگند دروغ است در جايى كه اگر قسم نخورد برادر مؤمنش به ناحقّ به قتل مىرسد و در ضمن شدّت قبح و حرمت قتل بناحقّ را مىرساند » .\r\n4314 - اسحاق بن عمّار گويد : امام صادق عليه السّلام در مورد مردى كه روزه نذر كرده بود و توانائى آن را نداشت فرمود : به جاى هر روز دو مدّ به آن كس كه بجاى او روزه گيرد بدهد .\r\nشرح : « ظاهر كلام آنست كه هر روز به كسى كه به جاى وى روزه مىگيرد دو مدّ طعام اجرت دهد ، ولى به اين معنا كسى سخن نگفته و فقيهى فتوا نداده است ، و ممكن است لفظ تلخيص مخلّ شده باشد و در اصل كلام چنين بوده است : « يعطي من عليه الصّوم عن نفسه كلّ يوم مدّين » يعنى آنكه روزه بر خود واجب كرده هر روز دو مدّ طعام كفّاره دهد ، و با روايت يك مدّ تعارض ندارد بلكه ناذر مختار است » .\r\n","description":"","footnote":"","page_name":" 512 ","page_number":512},
  {"content":"\r\n4315 - علىّ بن جعفر از برادرش موسى بن جعفر عليهما السّلام روايت كرده گويد : از آن حضرت پرسيدم : مردى نذر كرده كه فلان مقدار به كعبه هديّه كند ، و قدرت آن را ندارد چه كند ؟ فرمود : اگر به طريق نذر آن را بر خود واجب كرده و اكنون عاجز است چيزى بر او نيست ، و چنان كه عاجز نيست و قدرت دارد امّا نذر غلام يا كنيز يا مانند اينهاست بفروشد و از قيمت آنها عطر خريدارى كند و خانه كعبه را بدان معطَّر نمايد ، و اگر چهارپائى نذر كرده چيزى بر او نيست .\r\n4316 - و سكونى از امام صادق عليه السّلام از پدرش عليهما السّلام روايت كرده كه فرمود : از امير مؤمنان عليه السّلام پرسيدند مردى نذر كرده است كه پياده به حجّ رود و در راه به رودى برخورد كه بايد با قايق يا سفينه از آنجا گذشت ، چه كند ؟ فرمود : در قايق بايستد تا از آنجا ردّ شود .\r\n4317 - و امام صادق عليه السّلام به يونس بن ظبيان فرمود : اى يونس به براءت و بيزارى از ما سوگند ياد مكن ، ( يعنى نگو به خدا سوگند از اهل بيت بيزار باشم اگر چنين و چنان نشود يا فلان عمل را انجام بدهم يا ندهم ) زيرا هر كس به بيزارى از ما سوگند ياد كند چه به راست چه به دروغ ، بدون ترديد از ما نيست .\r\n","description":"","footnote":"","page_name":" 513 ","page_number":513},
  {"content":"\r\n4318 - و فرمود : آنكه از خدا بيزارى جويد راست يا دروغ ، بدون ترديد خدا از او بيزارى مىجويد .\r\n4319 - محمّد بن مسلم گويد : از احكام شرعيّه و قضاء از آن حضرت مىپرسيدم : فرمود : در هر دينى به همان كه سوگند ياد مىكنند ، حكم همانست و همان\r\n4320 - و امير مؤمنان عليه السّلام در مورد كسى كه در مرافعه با يكى از اهل كتاب او را قسم مىداد به سوگند اجبارى در مقام تعيين حكم ، فرمود : بايد او را به كتاب و آئين خودش سوگند دهى .\r\nشرح : « مراد آنست كه يهود يا نصارى را كه خداپرستند مىتوان به كتاب كه نزد ايشان مسلَّم است سوگند داد . و فقهاء گويند : به جز نام خدا نمىتوان سوگند خورد نه در نذر و نه در مقام حكم و داورى ، ولى به دليل اين خبر محقّق حلَّى و شيخ طوسى و جمعى ديگر گويند : در هنگامى كه قاضى تشخيص دهد كه شخص كتابى ، اگر بمقدّسات دينى خود سوگند ياد كند بر او مشكلتر است تا سوگند به خدا ، مىتواند او را به آنها قسم دهد » .\r\n4321 - بدر بن وليد ( كه در نسخه ها به تصحيف بدر بن خليل شده است ) گويد : از امام صادق عليه السّلام پرسيدند شخصى در زندان بوده و نذر كرده است :\r\nبراى خدا بر عهدهء من باشد كه اگر از زندان آزاد شدم يك سال روزه بگيرم ، و از زندان\r\n","description":"","footnote":"","page_name":" 514 ","page_number":514},
  {"content":"\r\nآزاد گشت و مىترسد كه نتواند يك سال را روزه بگيرد و يا براى او ممكن نباشد چه كند ؟ فرمود : يك ماه پى در پى روزه بگيرد و از ماه بعد هم چند روز بدون فصل روزه بگيرد كه اين « صيام شهرين متتابعين » مىشود ، سپس روزه بگيرد و هر گاه افطار كرد يك مدّ طعام به فقير بدهد و هر روز را كه روزه بود به حساب گذارد تا عدد يك سال را تمام كند .\r\n4322 - محمّد بن اسماعيل بن بزيع گويد : به امام محمّد تقى عليه السّلام عرضكردم : مردى از دنيا رفته و بر ذمّهء او روزه بوده آيا كسى را به نيابت او گمارند تا براى او روزه بگيرد تا برايش تصدّق بدهند ( يعنى فديه ) ؟ فرمود : فديه دهند ، آن بهتر است .\r\nشرح : « خبر با باب مناسبتى ندارد مگر اينكه بگوئيم مراد از روزه كه متوفّى بر ذمّه داشته روزهء كفّاره بوده به قرينهء جواب كه فرمود : تصدّق دهند شايسته تر است » .\r\n4323 - علىّ بن مهزيار گويد به امام جواد عليه السّلام عرض كردم : گفتار خداوند متعال در اين آيات * ( وَاللَّيْلِ إِذا يَغْشى وَالنَّهارِ إِذا تَجَلَّى ) * و گفتار ديگرش * ( وَالنَّجْمِ إِذا هَوى ) * سوگند به شب هنگامى كه مىپوشاند و به روز هنگامى كه روشن مىنمايد ، و سوگند به ستاره هنگامى كه فرود آيد . اين سوگندها چيست ، فرمود :\r\n","description":"","footnote":"","page_name":" 515 ","page_number":515},
  {"content":"\r\nبه راستى كه خداوند عزّ و جلّ به هر چه بخواهد از آنچه خلق فرموده سوگند ياد مىكند ولى بندگانش سوگند ياد نمىكنند مگر به او عزّ و جلّ .\r\n\r\n[ كفّارات 
  ]\r\n4324 - محمّد بن على حلبى گويد : امام صادق عليه السّلام فرمود : در كفّارهء قتل خطا كافى نيست مگر يك مرد از قيد بندگى آزاد كنند و در كفّارهء ظهار يا سوگند ، كودك پسر كفايت مىكند .\r\nشرح : « مشهور در هيچ يك از اين سه ، كودك را كافى نمىدانند » .\r\n4325 - اسحاق بن عمّار از حضرت كاظم عليه السّلام پرسيد كه به فقراء و مساكين غير شيعه مىتوانم ( كفّاره ) بدهم ؟ فرمود : آرى و امّا به شيعه بدهى نزد من محبوبتر است . - مراد كفّاراتى است كه بايد به مساكين داد - .\r\n4326 - مفضّل بن عمر جعفى گويد : از امام صادق عليه السّلام شنيدم كه مىفرمود : گفتار خداوند عزّ و جلّ كه فرموده : * ( فَلا أُقْسِمُ بِمَواقِعِ النُّجُومِ وَإِنَّه لَقَسَمٌ لَوْ تَعْلَمُونَ عَظِيمٌ ) * ( قسم بمواقع ستارگان و براستى كه آن سوگنديست بس بزرگ ) يعنى سوگند خوردن به بيزارى از ائمهء هدى عليهم السّلام است كه شخص به آن قسم\r\n","description":"","footnote":"","page_name":" 516 ","page_number":516},
  {"content":"\r\nمىخورد ، خدا مىفرمايد اين سوگند نزد خداوند بسيار عظيم است . و اين حديث در نوادر الحكمة است .\r\nشرح : « نوادر الحكمة كتابيست مشتمل بر بيست و دو كتاب كه بيشتر آن در أبواب فقه و احكام است تأليف محمّد بن احمد بن يحيى اشعرى قمى است كه مردى جليل القدر و كثير الرّوايه مىباشد لكن در آن كتاب از جماعتى ضعفا نقل كرده و از اين جهت صدوق و استادش محمّد بن الحسن بن الوليد عدّه اى را نامبرده‌اند و روايات آنها را استثناء كرده و بقيّهء كتاب را بتلاميذ خود اجازه داده‌اند و نام آن اشخاص در كتب رجال از جمله فهرست شيخ طوسى ذكر شده است و مفضّل بن عمر جزء آن استثناءشدگان نيست ولى در بارهء او اختلاف است پاره اى او را ضعيف و نقل روايات او را جايز نمىدانند و پاره اى او را توثيق كرده‌اند » .\r\n4327 - حفص بن عمر گويد : امام صادق عليه السّلام فرمود : از رسول خدا صلَّى الله عليه و آله پرسيدند كفّارهء غيبت كردن چيست ؟ فرمود : آنكه طلب آمرزش نمائى براى آن كس كه غيبتش را كرده اى ، همچنان كه بدش را گفته اى .\r\nشرح : « يعنى بگوئى : « اللَّهمّ اغفر له » « خواه زنده باشد خواه نباشد » .\r\n4328 - و امام صادق عليه السّلام فرمود : كفّارهء خندهء با صداى بلند آنست كه بگوئى : « اللَّهمّ لا تمقتني » ( خداوندا بر من خشم مگير ) .\r\n4329 - و امام صادق عليه السّلام فرمود : كفّارهء كارمندى دولت انجام كار\r\n","description":"","footnote":"","page_name":" 517 ","page_number":517},
  {"content":"\r\nبرادر دينى است .\r\n4330 - و محمّد بن حسن صفّار - رضى الله عنه - به امام عسكرى عليه السّلام نوشت : مردى به بيزارى از خداوند عزّ و جلّ يا به بيزارى از رسول خدا صلَّى الله عليه و آله سوگند ياد كرده و آن را شكسته است توبهء او چگونه است ؟ و كفّارهء آن چيست ؟ امام عليه السّلام در پاسخ نامه مرقوم فرمودند : به ده مسكين طعام دهد هر مسكينى يك مدّ ( 750 گرم ) آرد يا گندم يا نان ، و از خداوند نيز طلب آمرزش كند .\r\n4331 - عبد السّلام بن صالح هروى گويد : به حضرت رضا عليه السّلام عرض كردم : يا ابن رسول الله از پدرانت روايت كرده‌اند كه هر كس در روز ماه رمضان همبسترى كند يا افطار نمايد ، سه كفّاره دارد ، و نيز روايت شده از ايشان عليهم السّلام كه يك كفّاره دارد بكدام يك از اين دو خبر عمل كنيم ؟ فرمود : به هر دو با هم ، هر گاه كسى در ماه رمضان مجامعت به حرام ( يعنى زنا ) كند يا با چيز حرامى افطار كند پس بر او سه كفّاره است ، عتق رقبه ، و روزهء دو ماه پى در پى ، و إطعام\r\n","description":"","footnote":"","page_name":" 518 ","page_number":518},
  {"content":"\r\nشصت مسكين ، و قضاء كردن روزه آن روز ، و اگر مجامعت با حلال خود كرده يا با چيز مباح افطار نموده پس يك كفّاره بر اوست و قضاى روزهء آن روز ، و چنانچه آن را از روى فراموشى بجاى آورده بود چيزى بر او نيست ( كفّاره ندارد ) .\r\n4332 - و امير مؤمنان عليه السّلام فرمود : هر كس سوگند ياد كرده و بگويد :\r\nنه به صاحب قرآن ( و آن را بشكند ) بر اوست كه يك كفّارهء سوگند بدهد .\r\n4333 - حنان بن سدير گويد : امام باقر عليه السّلام فرمود : هر گناهى كشته شدن در راه خدا كفّارهء آنست جز بدهكارى بمردم كه كفّارهء آن پرداخت كردن آنست يا راضى كردن صاحبش ، يا اينكه صاحب حقّ ، خود ببخشد .\r\n4334 - جميل بن صالح گويد : كنيزى در مدينه داشتم يك وقت از حيض رفت من براى خداوند عزّ و جلّ نذرى كردم كه باز شود و حائض گردد ، بعد متوجّه شدم كه قبل از اينكه من نذر كنم او حائض شده بوده است - به امام صادق عليه السّلام نوشتم ، و خود در مدينه بودم - امام در پاسخ نوشت ، چنانچه قبل از اينكه تو نذر كرده باشى حائض شده چيزى بر تو نباشد و اگر پس از آن حائض شده بايد نذر\r\n","description":"","footnote":"","page_name":" 519 ","page_number":519},
  {"content":"\r\nرا انجام دهى .\r\nشرح : « اين خبر با اينكه سندش قابل اعتماد نيست فقهاء بر آن اعتماد كرده‌اند و به مضمونش فتوا داده‌اند و در حقيقت ضعف سند منجبر به عمل اصحاب است » .\r\n4335 - و حضرت صادق عليه السّلام فرمود : كفّارهء همنشينى با ياران آنست كه چون برخيزى بگوئى : « * ( سُبْحانَ رَبِّكَ رَبِّ الْعِزَّةِ عَمَّا يَصِفُونَ . وَسَلامٌ عَلَى الْمُرْسَلِينَ . وَالْحَمْدُ لِلَّه رَبِّ الْعالَمِينَ ) * ( منزّه است پروردگار تو كه خدائى مقتدر و بىهمتا است از هر چه او را جاهلان وصف كنند ، و درود و تحيّت خداوند بر رسولان او باد ، و ستايش مخصوص خداوند معبود است كه آفرينندهء جهانيان است - آيات آخر سورهء صافات ) .\r\nبه حمد الله تعالى ترجمهء مجلد چهارم اين كتاب به پايان رسيد و به خواست و يارى خداوند عزيز و متعال ترجمهء مجلد بعد كه از كتاب نكاح آغاز مىشود بلافاصله شروع خواهد شد و كان ذلك في يوم الأربعاء لثمان خلون من المحرّم من شهور سنة 1408 . و أنا الأقلّ على اكبر الغفّارى عفى عنه .\r\n","description":"","footnote":"","page_name":" 520 ","page_number":520},
  {"content":"\r\n* ( من رعى علمه عن الهوى ، ودينه عن البدعة ، وماله عن الحرام ، فهو من جملة الصالحين ) *\r\n« مصباح الشريعة »\r\nهر كس محافظت كرد علم خود را از هوى و هوس و علم را آلت عوام فريبى نگردانيد و بفريب شيطان و خطوات و خطرات او فريفته نشد ، و محافظت كرد دين خود را از بدعت يعنى دينى از پيش خود ؛ براى جلب قلوب و اغراض فاسده اختراع نكرد و نيز مال خود را از اختلاط به حرام نگاه داشت از جملهء صالحين باشد ، در اين دنيا ؛ و در قيامت با ايشان محشور خواهد شد .\r\nشرح مصباح الشريعه\r\n\r\n","description":"","footnote":"","page_name":" 521 ","page_number":521}
  ]