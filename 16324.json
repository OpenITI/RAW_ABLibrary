[
  {"content":"\r\n\r\nترجمهء جلد دهم\r\nبحار الانوار\r\nتاليف :\r\nمرحوم ملا محمد باقر مجلسى\r\nدر زندگانى :\r\nحضرت فاطمه سلام الله عليها\r\nمترجم محمد جواد نجفى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران - خيابان بوذر جمهرى شرقى - تلفن 521966\r\nچاپ اسلاميه - 1354 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nمقدمهء مترجم\r\nخوانندگان گرامى اين كتاب ترجمه جلد دهم بحار الانوار است كه علامه مولى محمد باقر مجلسى طاب ثراه متوفى بسال 1111 هجرى قمرى تأليف فرموده و چند مرتبه به عربى چاپ شده است . چاپهاى اوائل اين كتاب خطى و چاپ سنگى بودند .\r\nو چاپ اخير آن حروفى و بسيار جالب و بچاپ اسلاميه معروف است .\r\nزندگانى حضرت فاطمه زهراء و امام حسن مجتبى و امام حسين عليهم السلام در جلد جلد دهم چاپ اول ولى در چاپ اخير در جلدهاى شماره ( 43 - 44 - 45 ) بچاپ رسيده است چون چاپ اخير از هر نظر بر چاپهاى اوائل مقدم بود لذا ما اين چاپ را براى ترجمه برگزيديم .\r\nاين كتاب بقدرى ساده ترجمه شده كه براى عموم مردم مورد استفاده قرار خواهد گرفت همانطور كه ما اين نكته را در كليه ترجمه‌ها و تأليفاتمان مخصوصا ستارگان درخشان مراعات نموديم .\r\nچون علامه مجلسى بمناسباتى بعضى از احاديث را بطور مكرر نوشته است لذا ما براى اينكه خوانندگان عزيز خسته نشوند بجاى احاديث مكرر سه نقطه نهاده و هر جا كه شرح و بسطى لازم بوده نظريه خود را در ميان پرانتز يا در پاورقى نوشته‌ايم .\r\nحاج محمد جواد نجفى\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ بخش‌هاى مختص به حضرت زهراء عليها السلام 
  ]\r\n\r\nبخش يكم در بارهء ولادت [ و شهادت 
  ] فاطمهء زهراء ع\r\n\r\n[ ولادت حضرت زهرا ع 
  ]\r\nبِسْمِ اللَّهِ الرَّحْمنِ الرَّحِيمِ\r\n1 - صدوق در كتاب : امالى از مفضل بن عمر نقل مىكند كه گفت :\r\nبه حضرت امام جعفر صادق عليه السّلام گفتم : ولادت فاطمهء زهراء عليها السّلام چگونه بود ؟\r\nفرمود : موقعى كه پيامبر اسلام صلّى اللَّه عليه و آله با خديجهء كبرا ازدواج نمود زنان مكه از آن بانو كناره‌گيرى نمودند ، نزد او نميرفتند ، بر او سلام نميكردند ، هيچ زنى را اجازه نميدادند كه نزد آن بانو مشرف شود . اين موضوع باعث وحشت و ناراحتى خديجهء كبرا شد ، غم و اندوه وى براى پيامبر اسلام صلى اللَّه عليه و آله بود كه مبادا آن حضرت را آسيبى برسد .\r\nهنگامى كه خديجه به حضرت زهراء حامله شد فاطمهء اطهر در رحم مادر با مادر گفتگو ميكرد و او را امر بصبر مينمود . ولى خديجهء كبرا اين موضوع را از پيامبر اسلام صلّى اللَّه عليه و آله پنهان ميداشت ، تا اينكه يك روز پيامبر خدا نزد خديجهء كبرا آمد و شنيد كه آن بانو با فاطمهء زهرا سخن ميگويد ، فرمود : اى خديجه با كه سخن ميگوئى ! ؟ خديجه گفت : اين بچه‌اى كه در رحم من است با من سخن ميگويد و مونس من است .\r\nپيامبر خدا صلّى اللَّه عليه و آله فرمود : آرى اين جبرئيل است كه به من بشارت ميدهد و\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nميگويد : اين فرزند دختر است ، اين فرزند نسلى است طيّب و طاهر و مبارك خداى توانا نسل مرا از اين دختر برقرار و پايدار خواهد نمود . به زودى امامان را از اين دختر بوجود مياورد و آنان را پس از اينكه وحى پروردگار قطع شود در زمين خليفهء خويشتن قرار خواهد داد .\r\nحضرت خديجهء كبرا دائما در همين حال بود تا اينكه موقع وضع حمل وى فرا رسيد ، در اين موقع خديجه نزد زنان قريش و بنى هاشم فرستاد كه بيائيد و مرا در بارهء وضع حمل يارى نمائيد ، آنان در جواب گفتند : چون تو سخن ما را نپذيرفتى و با محمّد صلى اللَّه عليه و آله كه شخص فقير و يتيم ابو طالب بود ازدواج نمودى لذا ما نزد تو نخواهيم آمد و متصدى هيچ گونه امر تو نخواهيم شد ! ! خديجهء كبرا از شنيدن اين جواب غمگين گرديد ، در همان حالى كه وى اندوهناك بود ناگاه چهار زن گندمگون و بلند بالا كه گويا از زنان بنى هاشم بودند نزد او حاضر شدند هنگامى كه خديجهء كبرا آنان را ديد جزع و فزع كرد ، يكى از آنان گفت : اى خديجه ! محزون مباش ! زيرا ما فرستادگان خدائيم ، ما خواهران تو هستيم ، من :\r\nساره‌ام ، اين بانو : آسيه بنت مزاحم است كه در بهشت رفيق تو مىباشد . اين بانو : مريم دختر عمران و آن بانوى ديگر : كلثم خواهر موسى بن عمران است ما را خدا فرستاده تا متصدى امر وضع حمل تو باشيم ، يكى از آنان زنان طرف راست خديجه و ديگرى طرف چپ وى و سومى آنان در مقابل او و چهارمى ايشان پشت سر او نشستند و خديجه حضرت فاطمه را در حالى كه پاك و پاكيزه بود زائيد .\r\nموقعى كه حضرت زهراء متولد شد نور آن بانو درخشيد و داخل خانه‌هاى مكه شد ، هيچ خانه‌اى در شرق و غرب زمين باقى نبود مگر اينكه آن نور در آن تابيد ، آنگاه تعداد ده نفر از حور العين نزد خديجهء كبرا آمدند كه با هر كدام يك طشت و ابريق بهشتى بود ، ابريقها پر از آب كوثر بودند ، آن زنى كه در مقابل خديجه بود ابريقها را گرفت و فاطمهء زهراء را با آب كوثر شستشو داد ، بعدا دو حوله كه از شير سفيدتر و از مشك و عنبر خوشبوتر بودند بيرون آورد و\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nيكى از آنها را به بدن مبارك حضرت زهراء پيچيد و ديگرى را براى آن حضرت مقنعه قرار داد ، سپس آن زن از حضرت زهراء خواست كه سخن بگويد ، زهراى اطهر زبان به شهادتين گشود و فرمود :\r\nاشهد ان لا إله الا اللَّه و ان ابى رسول اللَّه سيد الأنبياء و ان بعلى سيد الاوصياء و ولدى سادة الاسباط .\r\nآنگاه بر آن زنان سلام كرد و هر يك از آنان را بنامشان نام برد ، آنان براى آن نوزاد مقدس خندان شدند و به يكديگر بشارت دادند ، اهل آسمان هم راجع بولادت حضرت زهراء به يكديگر بشارت ميدادند و در آسمان نور درخشنده‌اى پيدا شد كه ملائكه قبل از آن نظير آن را نديده بودند ، بعدا آن زنان بخديجهء كبرا گفتند : اين مولود پاك و پاكيزه را كه مبارك است بگير ! خود اين نوزاد و نسل وى با بركت خواهند بود ، خديجهء كبرا در حالى كه خوشحال و مسرور بود حضرت زهراء را گرفت و پستان خود را در دهان او نهاد و شير در دهان وى جارى شد فاطمهء اطهر در هر روزى به قدر يك ماه كودكان معمولى و در هر ماه به قدر يك سال آنان رشد و رقاء ميكرد .\r\n2 - صدوق در كتاب : امالي و كتاب : عيون از حضرت رضا عليه السّلام از پيامبر خدا صلى اللَّه عليه و آله روايت مىكند كه فرمود : موقعى كه مرا بمعراج بردند جبرئيل دست مرا گرفت و داخل بهشت نمود و از رطب بهشتى به من داد ، من آن رطب را خوردم و آن رطب در صلب من مبدل بنطفه شد ، هنگامى كه به زمين آمدم و با خديجهء كبرا همبستر شدم وى بفاطمه حامله شد ، پس فاطمه حوريه‌اى است كه به شكل انسان مىباشد ، هر گاه كه من مشتاق بوى بهشتى ميشوم دخترم فاطمه را مىبويم .\r\n3 - صدوق در كتاب : معانى الاخبار از امام جعفر صادق از پدران بزرگوارش از پيامبر اسلام صلى اللَّه عليه و آله نقل مىكند كه فرمود : نور فاطمه عليهما السّلام قبل از اينكه زمين و آسمان خلق شوند آفريده شد ، بعضى از مردم گفتند : يا رسول اللَّه ! پس بنا بر اين : فاطمه از جنس بشر نيست ؟ فرمود : فاطمه حوريهء انسيه‌اى است . گفتند :\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nيا رسول اللَّه ! چگونه مىشود كه زهراء حوريه و انسيه باشد ؟ فرمود : خداى توانا قبل از اينكه حضرت آدم را بيافريند فاطمهء اطهر را در آن موقعى كه ارواح خلائق را خلق كرد از نور خود آفريد ، هنگامى كه آدم عليه السّلام را خلق نمود فاطمه را به وى عرضه كرد ، گفته شد : يا رسول اللَّه فاطمه در آن موقع كجا بود ! ؟ فرمود :\r\nنور او در ميان يك حقه در زير ساق عرش جاى داشت ، گفتند : اى پيامبر خدا ! طعام وى چه بود ؟ فرمود : تسبح و تقديس و تهليل - يعنى گفتن لا إله الا اللَّه - و حمد خدا بود ، موقعى كه خدا حضرت آدم را آفريد و مرا از صلب او خارج نمود و دوست داشت كه فاطمه را از صلب من خارج كند او را به صورت يك سيب در آورد و آن سيب را جبرئيل نزد من آورد و گفت : يا محمّد ! السلام عليك و رحمت اللَّه و بركاته ، گفتم : اى حبيب من و عليك السلام و رحمت اللَّه و بركاته .\r\nجبرئيل گفت : يا محمّد ! خدا تو را سلام مىرساند ، گفتم : سلامتى از طرف خدا است و بسوى او باز خواهد گشت ، گفت : يا محمّد ! اين يك سيبى است كه خداى مهربان آن را از بهشت براى تو فرستاده ، من آن سيب را گرفتم و بسينهء خود نهادم ، جبرئيل گفت : يا محمّد ! خداى حكيم ميفرمايد : اين سيب را تناول كن ! هنگامى كه آن سيب را پاره كردم نورى از آن درخشيد كه من ترسان شدم ! ! گفت : يا رسول اللَّه ! پس چرا آن را نميخورى ! بخور و خائف مباش . زيرا اين نور آن بانوئى است كه در آسمان منصوره و در زمين فاطمه مىباشد . گفتم : اى حبيب من ! چرا در آسمان منصوره و در زمين فاطمه است ؟ گفت : بدين جهت در زمين فاطمه ناميده شده كه شيعيان خود را از آتش نجات ميدهد و دشمنان وى از محبتش محروم خواهند بود ، در آسمان بدين لحاظ منصوره است كه خدا فرموده : در آن روز - يعنى روز قيامت - مؤمنين براى نصرت خدا كه هر كس را بخواهد يارى مىكند خوشحال مىشوند ، منظور از اين نصرت همان نصرتى است كه فاطمهء اطهر براى دوستان خود خواهد نمود .\r\n4 - صدوق در كتاب : علل الشرائع از امام محمّد باقر عليه السّلام از جابر بن عبد اللَّه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nنقل مىكند كه گفت : بپيامبر خدا گفته شد : يا رسول اللَّه ! براى چيست كه اين قدر فاطمهء زهراء را ميبوسى و او را در بر ميگيرى و نزديك خويشتن جاى ميدهى ، با او يك لطف و مرحمتى دارى كه با دختران ديگر خود ندارى ! ؟ فرمود :\r\nجبرئيل يك سيب از سيب‌هاى بهشت براى من آورد و من آن را خوردم ، آن سيب در پشت من مبدل بنطفه شد ، وقتى با خديجه همبستر شدم وى بفاطمه حامله گرديد ، لذا من از فاطمه بوى بهشت ميبويم .\r\n5 - نيز در كتاب : سابق الذكر از ابن عباس نقل مىكند كه گفت : عايشه موقعى نزد پيامبر اسلام صلى اللَّه عليه و آله مشرف شد كه ديد رسول خدا فاطمهء اطهر را ميبوسد عايشه گفت : يا رسول اللَّه ! آيا فاطمه را دوست ميدارى ! ؟ پيغمبر اكرم فرمود :\r\nآرى ، به خدا قسم ، اگر تو ميدانستى من چقدر فاطمه‌ام را دوست ميدارم تو نيز او را بيشتر دوست ميداشتى ، زيرا موقعى كه مرا در شب معراج به آسمان چهارم بردند جبرئيل اذان گفت و ميكائيل اقامه گفت ، آنگاه به من گفته شد : يا محمّد ! جلو بيا و نماز بگذار ، گفتم : اى جبرئيل با بودن تو من جلو بيايم و نماز بگذارم ؟ گفت :\r\nآرى ، زيرا خداى حكيم پيامبران مرسل خود را بر ملائكه مقرب خود فضيلت و برترى داده و تو را يك فضيلت مخصوصى عطا نموده است ، من جلو رفتم و با اهل آسمان چهارم نماز بجاى آوردم ، وقتى به طرف راست خود متوجه شدم حضرت ابراهيم را ديدم كه در يكى از باغهاى بهشت است و گروهى از ملائكه در اطراف آن بزرگوار اجتماع نموده‌اند .\r\nسپس وقتى بسوى آسمان پنجم و ششم بالا رفتم ندائى شنيدم كه گفت :\r\nيا محمّد ! پدر تو ابراهيم خوب پدرى و برادرت على بن ابى طالب خوب برادرى است .\r\nهنگامى كه متوجه سرا پرده‌ها شدم جبرئيل دست مرا گرفت و داخل بهشت نمود ناگاه با درختى از نور مواجه شدم كه ديدم دو ملك حله و زيورهائى به آن ميپيچند گفتم : اى حبيب من جبرئيل ! اين درخت از كيست ! ؟ گفت : از برادرت حضرت على بن ابى طالب عليه السّلام است ، اين دو ملك تا روز قيامت حله و زيور به اين درخت\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nميپوشانند .\r\nآنگاه وقتى به طرف جلو رفتم با رطبى روبرو شدم كه از كره نرم‌تر و از مشك خوشبوتر و از عسل شيرين‌تر بود ، من يك رطب را خوردم و آن رطب در پشت من مبدل به نطفه شد ، هنگامى كه به زمين نزول نمودم و با خديجهء كبرا همبستر شدم وى بفاطمهء زهراء حامله شد ، پس بنا بر اين فاطمهء اطهر حوريه‌اى است كه انسيه مىباشد ، هر گاه من مشتاق بهشت ميشوم فاطمه را ميبوسم .\r\n6 - در تفسير على بن ابراهيم از حضرت امام جعفر صادق عليه السّلام نقل مىكند كه فرمود : پيامبر اسلام صلى اللَّه عليه و آله خيلى فاطمهء زهراء را ميبوسيد ، عايشه راجع به اين موضوع برسول خدا اعتراض ميكرد ، پيغمبر اكرم فرمود : اى عايشه ! در آن شبى كه مرا به آسمان بردند و داخل بهشت شدم جبرئيل مرا نزديك درخت : طوبا برد و از ميوهء آن به من داد ، موقعى كه من از آن خوردم آن ميوه در پشت من مبدل به نطفه شد ، هنگامى كه به زمين آمدم و با خديجهء كبرا همبستر شدم وى بفاطمهء زهراء حامله شد ، لذا هيچ وقت من فاطمه را نميبوسم مگر اينكه بوى درخت : طوبا را از او ميبويم .\r\n\r\nشكل و شمائل حضرت زهراء\r\n7 - ابن شهر آشوب در كتاب : مناقب از انس بن مالك نقل مىكند كه گفت : من از مادرم در بارهء شكل و شمائل فاطمهء اطهر پرسش نمودم ، مادرم گفت :\r\nفاطمهء زهراء نظير ماه شب چهارده يا نظير آفتابى بود كه ابر روى آن را فرا گرفته و يا اينكه از زير ابر خارج شده باشد ، رنگ فاطمهء زهراء يكنوع سفيد لطيف و مخصوصى بود .\r\nجابر بن عبد اللَّه ميگويد : هر گاه من راه رفتن فاطمهء زهراء را مشاهده ميكردم به ياد پيامبر اسلام صلى اللَّه عليه و آله مىآمدم ، زيرا حضرت زهراء نيز در موقع راه رفتن گاهى به طرف راست و گاهى به طرف چپ متمايل ميشد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nشهادت حضرت زهراء\r\nفاطمهء اطهر پنج سال بعد از نبوت و پيامبرى پدرش و سه سال پس از داستان معراج در بيستم ماه جمادى الآخرة در مكهء معظمه متولد شد و مدت هشت سال با پدر خويش در مكه بود ، آنگاه با پدر خود بسوى مدينه هجرت نمود و پيامبر خدا دو سال بعد از ورود به مدينه در روز اول ماه ذيحجه وى را براى على بن ابى طالب عليه السّلام تزويج نمود .\r\nبنا بقولى امر ازدواج در روز ششم ذيحجه صورت گرفت و در روز سه‌شنبه ششم ذيحجه بعد از داستان جنگ بدر امر عروسى خاتمه يافت ، موقعى كه پيامبر خدا از دنيا رحلت نمود از عمر فاطمهء اطهر هيجده سال و هفت ماه گذشته بود ، هنگامى كه امام حسن متولد شد فاطمهء زهرا دوازده ساله بود .\r\n8 - اربلى در كتاب : كشف الغمه از حضرت امام محمّد باقر عليه السّلام نقل مىكند كه فرمود : فاطمهء زهراء پنج سال بعد از پيامبرى رسول خدا و نزول وحى بر آن حضرت در آن موقعى كه قريش كعبه را مىساختند متولد شد .\r\nفاطمهء اطهر موقعى از دنيا رفت كه هجده سال و هفتاد و پنج روز از عمر او گذشته بود ، در كتاب : كافى نيز همين روايت را نقل نموده است .\r\n8 - شيخ طوسى و بيشتر محققين علماء نقل كرده‌اند كه ولادت حضرت زهراء در روز جمعه بيستم ماه جمادى الآخرهء سال دوم بعثت و بعضى گفته‌اند : سال پنجم بعثت بوده است .\r\nسنىها نوشته‌اند : پنج سال قبل از بعثت بوده است ، ولى قول اول مشهورتر و قويتر است .\r\nطبرى امامى در كتاب : دلائل الامامه از حضرت امام جعفر صادق عليه السّلام نقل مىكند كه فرمود : ولادت فاطمهء اطهر در بيستم ماه جمادى الثانيه واقع شد ، در آن موقع چهل و پنج سال از ولادت پيامبر اسلام صلى اللَّه عليه و آله گذشته بود .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفاطمهء زهراء مدت هشت سال در مكه و ده سال در مدينهء طيبه و پس از رحلت پدرش مدت هفتاد و پنج روز زنده بود ، آنگاه در سوم ماه جمادى الآخرهء سنهء - 11 - قمرى از دنيا رفت .\r\nاز حضرت امام زين العابدين عليه السّلام نقل كرده‌اند كه فرمود : فاطمهء اطهر پس از ولادت در هر روزى به قدر يك هفتهء كودكان معمولى رشد و نمو ميكرد و در هر هفته به قدر يك ماه و در هر ماه به قدر يك سال آنان بزرگ ميشد ، هنگامى كه پيامبر اسلام صلى اللَّه عليه و آله بمدينهء طيبه هجرت نمود و با ام سلمه ازدواج كرد فاطمهء زهراء را به وى سپرد تا او را پرورش دهد .\r\nام سلمه ميگويد : به خدا قسم كه من از آن كودك بزرگوار ادب مىآموختم وى احتياجى بادب آموختن نداشت ، بلكه هر چيزى را از من و ديگران بهتر ميدانست .\r\nمترجم گويد : علامهء مجلسى در بارهء رحلت حضرت زهراى اطهر چند روايت ديگر از شيعه و سنى نقل نموده كه ترجمهء آنها براى خوانندگان عزيز چندان لزومى ندارد .\r\nلذا ما براى اينكه خوانندگان خسته نشوند از ترجمهء آنها خوددارى مينمائيم .\r\nآرى افرادى كه بخواهند در اين باره تحقيقى به عمل آورند لازم است كه به متن كتاب رجوع نمايند .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبخش دوم در بارهء معنى نام‌ها و خلقت حضرت زهراء ع\r\n1 - صدوق در كتاب : امالى و : علل و : خصال از يونس بن ظبيان از امام جعفر صادق عليه السّلام نقل مىكند كه فرمود : فاطمهء اطهر نزد خدا داراى - 9 - اسم بود بدين شرح : 1 - فاطمه 2 - صديقه 3 - مباركه 4 - طاهره 5 - زكيه 6 - راضيه 7 - مرضيه 8 - محدثه ( بفتح حاء و دال با تشديد ) 9 - زهراء .\r\nسپس امام صادق فرمود : آيا تفسير و معنى كلمهء فاطمه را ميدانى ؟ گفتم :\r\nاى آقاى من ! برايم شرح بده ، فرمود : يعنى آن بانو از شر و فتنه بر كنار بود ، اگر حضرت على بن ابى طالب با فاطمه زهراء ازدواج نميكرد از زمان حضرت آدم تا روز قيامت در روى زمين از براى فاطمهء اطهر همسرى يافت نميشد .\r\nبيان : ميتوان به اين حديث استدلال كرد و گفت : حضرت على بن ابى طالب و فاطمهء اطهر از ساير پيامبران اولو العزم غير از پيامبر اسلام صلّى اللَّه عليه و آله اشرف و افضل هستند . اگر گفته شود : اين حديث دلالت نميكند بر اينكه حضرت على و فاطمهء زهراء از حضرت نوح و ابراهيم عليهم السّلام افضل باشند ، زيرا چون نوح و ابراهيم از اجداد حضرت زهراء بشمار ميروند لذا نميتوان گفت : كفو آن بانو باشند .\r\nما جواب ميگوئيم : نام حضرت آدم هم در اين حديث برده شده ، پس با صرف نظر از موانع ديگرى ميتوان گفت : آنان هم همانند فاطمه نبودند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nآرى ميتوان در دلالت كردن اين حديث بر اينكه فاطمهء زهراء بر ايشان افضل باشد مناقشه نمود و گفت : در همانند بودن شرط است كه زوج افضل باشد . و اين مطلب از تفاهم عرفى بعيد نيست .\r\n2 - صدوق در كتاب : علل الشرائع از ابان بن تغلب نقل مىكند كه گفت :\r\nبه امام جعفر صادق گفتم : يا ابن رسول اللَّه ! براى چه فاطمهء اطهر زهراء ناميده شد ؟\r\nفرمود : براى اينكه نور حضرت زهراء روزى سه مرتبه براى امير المؤمنين عليه السّلام ميدرخشيد ، نور صورت آن بانوى معظمه در وقت نماز صبح موقعى كه مردم در رختخواب خود بودند ميدرخشيد ، سفيدى آن نور داخل حجره‌هاى اهل مدينه ميگرديد و حياطهاى آنان سفيد ميشد و ايشان از اين منظره تعجب مىنمودند و نزد پيامبر خدا صلى اللَّه عليه و آله مىآمدند و راجع به آن نور پرسش ميكردند ، پيامبر خدا آنان را بجانب خانهء زهراى اطهر روانه ميكرد ، وقتى متوجه خانهء آن بانو ميشدند ميديدند او بر سر سجادهء عبادت نشسته و نور صورت وى از محراب عبادتش ساطع مىشود ، آنان درك مىنمودند : آن نورى كه ميديدند از نور فاطمه بوده است .\r\nهنگامى كه ظهر ميشد و فاطمهء اطهر آمادهء نماز ظهر ميگرديد يك نور زردى از جبين وى ميدرخشيد و داخل خانه‌هاى اهل مدينه ميشد كه در و ديوار خانه‌ها و لباس و رنگ ايشان زرد چهره ميگرديد .\r\nوقتى از آن نور پرسش مىنمودند پيامبر خدا صلى اللَّه عليه و آله آنان را بجانب خانهء زهراى اطهر روانه ميكرد ، موقعى كه متوجه خانهء آن بانوى مكرمه ميشدند ميديدند او در ميان محراب عبادت ايستاده و نور زردى از جبين وى ساطع مىشود آنگاه درك ميكردند : آن نورى كه مشاهده كرده بودند از نور جبين مبين آن حضرت بوده است .\r\nموقعى كه آفتاب غروب ميكرد صورت حضرت زهراى اطهر سرخ و يك نور سرخى از صورتش ساطع ميگرديد و آن بانو براى اين نعمت شكر حضرت پروردگار را بجاى مىآورد ، آن نور سرخى كه از جبين وى ميدرخشيد داخل\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخانه‌هاى آن مردم ميگرديد به نحوى كه حياطهاى آنان سرخ ميشد ، ايشان از آن منظره تعجب ميكردند ! لذا بحضور رسول خدا ميشتافتند و راجع به آن نور گفتگو مىنمودند ، پيامبر خدا آنان را به طرف خانهء زهراى اطهر ميفرستاد ، موقعى كه مىآمدند ميديدند آن بانوى معظمه بر سر سجادهء عبادت نشسته و مشغول تسبيح و تمجيد پروردگار است و نور قرمزى از صورت وى ميدرخشد ، پس از اين جريان درك ميكردند : آن نورى كه ديده بودند از نور جبين آن بانوى مكرمه بوده است ، آن نور همچنان در صورت وى بود تا موقعى كه امام حسين عليه السّلام متولد شد ، آن نور همچنان در صورت ما امامان هر كدام پس از ديگرى خواهد بود ، تا روز قيامت .\r\n3 - صدوق در كتاب : عيون اخبار رضا عليه السّلام نقل مىكند كه ابن عباس به معاويه گفت : آيا ميدانى كه فاطمه براى چه فاطمه ناميده شد ؟ گفت : نه ، گفت : براى اينكه او و شيعيانش از آتش جهنم آزادند ، من اين موضوع را از پيامبر خدا شنيدم .\r\n4 - نيز در كتاب : سابق الذكر از حضرت رضا عليه السّلام از پيامبر خدا صلّى اللَّه عليه و آله نقل مىكند كه فرمود : من اين دخترم را بدين لحاظ فاطمه ناميدم كه خداى سبحان وى و دوستانش را از آتش جهنم نجات داده است .\r\n5 - صدوق در كتاب : علل الشرائع از جابر نقل مىكند كه گفت :\r\nبه حضرت امام جعفر صادق عليه السّلام گفتم : براى چه فاطمهء اطهر زهراء ناميده شد ؟\r\nفرمود : براى اينكه خداى حكيم آن بانو را از نور با عظمت خود آفريد ، موقعى كه درخشيد آسمانها و زمين بنور او روشن شدند ، چشم‌هاى ملائكه خيره شد ، ملائكه خداى را سجده نمودند و گفتند : پروردگار ما ! اين چه نورى است ! ؟\r\nخدا فرمود : اين يكى از نورهاى من است كه آن را در آسمان خود جاى دادم ، اين نور را از عظمت خويشتن آفريدم ، من اين نور را از صلب يكى از پيامبرانم خارج مينمايم كه او را بر تمام انبياء برترى داده‌ام ، از اين نور امامانى بوجود\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمياورم كه براى امر و دين من قيام ميكنند و به راه راست هدايت خواهند شد ، هنگامى كه وحى من قطع شود .\r\n6 - نيز در كتاب سابق الذكر از پدر ابن عماره نقل مىكند كه گفت :\r\nبه امام جعفر صادق عليه السّلام گفتم : براى چه فاطمهء اطهر زهراء ناميده شد ؟ فرمود :\r\nبراى اينكه هر گاه فاطمه در محراب عبادت ميايستاد نور او براى اهل آسمان ميدرخشيد همانطور كه نور ستارگان براى اهل زمين ميدرخشد .\r\n7 - صدوق در كتاب : علل الشرائع از عبد اللَّه بن حسن نقل مىكند كه گفت :\r\nحضرت موسى بن جعفر عليه السّلام به من فرمود : چرا فاطمه را فاطمه گفتند ؟ گفتم :\r\nبراى اينكه با نامهاى ديگران فرق داشته باشد .\r\nفرمود : كلمهء : فاطمه هم از نامها محسوب ميشد ، ولى علت اينكه زهراى اطهر فاطمه ناميده شد اين بود كه چون خداى حكيم وضع هر چيزى را قبل از اينكه بوجود بيايد ميداند و ميدانست كه وقتى پيامبر اسلام صلى اللَّه عليه و آله با قبائلى ازدواج نمايد آنان بامر خلافت طمع خواهند كرد ، لذا موقعى كه فاطمه عليها السّلام متولد شد خداى سبحان او را فاطمه ناميد و امر خلافت و امامت را براى فرزندان وى قرار داد و بدين وسيله دست آن افرادى را كه خواهان امر خلافت بودند مقطوع نمود . بدين جهت بود كه فاطمه فاطمه ناميده شد ، زيرا طمع آنان را قطع كرد .\r\n8 - نيز در كتاب سابق الذكر از ابو هريره نقل مىكند كه گفت : فاطمه بدين جهت فاطمه ناميده شد كه خداى رؤف هر كسى را كه فاطمه را دوست داشته باشد از آتش جهنم بر كنار خواهد كرد .\r\n9 - نيز در همان كتاب از يزيد بن عبد الملك از حضرت امام محمّد باقر عليه السّلام نقل مىكند كه فرمود : هنگامى كه فاطمهء زهراء متولد شد خداى تعالى بيكى از ملائكه وحى كرد تا كلمهء : فاطمه را به زبان پيامبر اسلام نهاد ، لذا آن بزرگوار نام وى را فاطمه نهاد و به او فرمود : من تو را با علم و دانش قرين و از خون حيض بر كنار نمودم ، سپس حضرت باقر فرمود : به خدا قسم كه خدا فاطمه را در روز\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nعهد و ميثاق با علم قرين و از خون حيض بر كنار كرد .\r\n10 - صدوق در كتاب : علل الشرائع از پيامبر اسلام صلى اللَّه عليه و آله نقل مىكند كه بفاطمه فرمود : آيا ميدانى كه تو براى چه فاطمه ناميده شدى ؟ حضرت علي گفت :\r\nبراى چه يا رسول اللَّه ! فرمود : براى اينكه فاطمه و شيعيانش از آتش جهنم نجات خواهند يافت .\r\n11 - نيز در كتاب نام برده شده از محمّد بن مسلم نقل مىكند كه گفت : از حضرت امام محمّد باقر عليه السّلام شنيدم ميفرمود : فاطمهء زهراء نزد درب جهنم موقفى خواهد داشت - هنگامى كه روز قيامت فرا رسد در ميان دو چشم هر كسى نوشته مىشود كه وى مؤمن يا كافر است ، آنگاه بدوستدار فاطمه كه خيلى گنهكار باشد امر مىشود برو به طرف جهنم ، وقتى كه ميبيند كه بين دو چشم او نوشته شده :\r\nدوست فاطمه ميگويد : پروردگارا ! تو مرا فاطمه ناميدى و وعده دادى بوسيلهء من كسى كه مرا با فرزندانم دوست داشته باشد از آتش جهنم نجات دهى ، وعدهء تو بر حق و تو خلف وعده نخواهى كرد .\r\nخداى رؤف خواهد گفت : راست ميگوئى ، من تو را فاطمه ناميدم ، من كسى كه تو را با فرزندانت دوست داشته باشد از آتش جهنم بر كنار خواهم داشت وعدهء من حق است ، من خلف وعده نخواهم كرد ، من بدين منظور دستور دادم اين بنده‌ام را بجهنم ببرند كه تو براى او شفيع شوى و من شفاعت تو را بپذيرم تا مقام و منزلتى كه تو نزد من دارى براى ملائكه و پيامبران و اهل محشر معلوم شود دست هر كسى را كه در ميان دو چشم او نوشته باشد مؤمن است بگير و داخل بهشت كن .\r\n12 - در كتاب : امالى ابن الشيخ از پيامبر اسلام صلى اللَّه عليه و آله روايت مىكند كه فرمود : دختر من بدين لحاظ فاطمه ناميده شد كه خداى رؤف او را با دوستانش از آتش جهنم نجات داده است .\r\n13 - صدوق در كتاب : معانى الاخبار از حضرت على بن ابى طالب عليه السّلام روايت\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمىكند كه فرمود : از پيامبر با عظمت اسلام پرسيدند : معناى كلمهء : بتول چيست ؟\r\nزيرا ما از تو شنيديم كه ميفرمودى : مريم و فاطمه بتول هستند .\r\nپيغمبر خدا فرمود : بتول يعنى آن زنى كه هرگز حيض نشود ، زيرا حيض براى دختران انبياء ناپسند است .\r\n14 - ابن شهر آشوب در كتاب : مناقب از گروهى از اهل تسنن از حضرت امام جعفر صادق از پيامبر اكرم اسلام روايت مىكند كه به حضرت على عليه السّلام فرمود :\r\nآيا ميدانى كه چرا فاطمه فاطمه ناميده شد ؟ امير المؤمنين گفت : براى چه يا رسول اللَّه ! فرمود : براى اينكه فاطمه و شيعيانش از آتش جهنم در امان خواهند بود .\r\nابو عبد اللَّه ميگويد : خدا مادامى كه فاطمهء اطهر زنده بود زنان ديگر را به حضرت علي بن ابى طالب عليه السّلام حرام كرده بود ، زيرا كه وى پاك و پاكيزه بود و مبتلا به خون حيض نميشد .\r\nعبيد هروى در كتاب : غريبين ميگويد : حضرت مريم را بدين لحاظ بتول گفتند كه بمردان تمايلى نداشت ، فاطمهء زهرا را بدين جهت بتول گفتند كه نظير نداشت .\r\nابو هاشم عسكرى ميگويد : از امام حسن عسكرى عليه السّلام پرسيدم : براى چه فاطمهء اطهر زهراء ناميده شد ؟ فرمود : براى اينكه صورت وى از اول روز براى حضرت على عليه السّلام نظير آفتاب ميدرخشيد ، در موقع ظهر نظير ماه منير و در هنگام غروب آفتاب نظير ستاره‌اى درخشان بود .\r\nحسن بن يزيد مىگويد : به حضرت امام جعفر صادق عليه السّلام گفتم : براى چه فاطمهء اطهر زهراء ناميده شد ؟ فرمود : براى اينكه او قصرى از ياقوت سرخ در بهشت دارد كه ارتفاع آن به قدر يك سال راه و بقدرت خدا در هوا معلق است چيزى آن را از طرف بالا نگاهدارى نميكند و از سمت پائين هم به چيزى متكى نيست داراى صد هزار در است كه بر هر درى هزار ملك ايستاده است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآن قصر را اهل بهشت آن طور ميبينند كه شما ستارهء درخشنده را در افق آسمان مشاهده مينمائيد ، اهل بهشت ميگويند : اين قصر درخشنده از فاطمه است .\r\nمترجم گويد : ابن شهرآشوب در كتاب مناقب چند روايت ديگر به همين مضمونهائى كه قبل از اين نگاشتيم از اهل تسنن نقل مىكند ولى چون جنبهء تكرار دارند لذا ما از ترجمهء آنها خوددارى نموديم .\r\n\r\nكنيه‌هاى حضرت زهراء\r\n« 1 » 15 - كنيه‌هاى حضرت زهراء عبارت است از : ام الحسن ، ام الحسين ام المحسن ، ام الائمة و ام أبيها - نامهاى مبارك او بنا بروايت ابو جعفر قمى عبارتند از : فاطمه ، بتول ، حصان ، حره ( بضم حاء و فتح راء با تشديد ) سيده ، عذرا ، زهراء ، حوراء ، مباركه ، طاهره ، زكيه ، راضيه ، مرضيه ، محدثه ( بضم ميم و فتح حاء و دال با تشديد ) مريم كبرا و صديقهء كبرا . در آسمان به آن بانو گفته مىشود : نوريهء سماويه و حانيه .\r\n16 - ديلمى در كتاب : ارشاد القلوب از سلمان فارسى روايت مىكند كه گفت : من در مسجد در حضور پيامبر خدا صلى اللَّه عليه و آله نشسته بودم كه ديدم عباس بن عبد المطلب بحضور رسول خدا مشرف شد و سلام كرد ، پيغمبر خدا جواب سلام ويرا رد كرد و به او مرحبا گفت . عباس گفت : يا رسول اللَّه ! براى چيست كه خدا على بن ابى طالب را بر ما اهل بيت فضيلت و برترى داده ، در صورتى كه ما همه از يك خاندانيم ! ؟\r\nرسول اعظم اسلام فرمود : اكنون جواب تو را مىدهم ، هنگامى كه خداى توانا من و على را خلق كرد آسمان و زمين ، بهشت و دوزخ ، لوح و قلمى در كار نبود .\r\nموقعى كه خدا تصميم گرفت ما را بيافريند سخنى گفت كه از آن نورى بوجود آمد ، سخن ديگرى گفت كه از آن نورى بوجود آمد ، آنگاه آنها را با يك ديگر ممزوج نمود . سپس من و على را از آنها آفريد ، نور عرش را از\r\n\r\n\r\n","description":"","footnote":"\r\n( 1 ) معنى كنيه اين است كه به عربى مثلا بزن ميگويند : ام حسن ، ام سلمه ، ام ليلا و امثال ذلك ، يعنى مادر حسن ، مادر سلمه ، مادر ليلا . مترجم .\r\n","page_name":" 17 ","page_number":17},
  {"content":"\r\n\r\nنور من آفريد .\r\nپس بنا بر اين : من از عرش جليل‌ترم ، نور آسمانها را از نور على خلق كرد پس على از آسمانها جليل‌تر است .\r\nنور آفتاب را از نور حسن و نور ماه را از نور حسين آفريد پس ايشان از آفتاب و ماهتاب جليل‌ترند . ملائكه خداى سبحان را تسبيح ميكنند و ميگويند :\r\nسبوح قدوس من انوار يعنى پاك و منزه است خدا . چقدر اين نورها نزد خدا گرامى هستند ! ! موقعى كه خدا در نظر گرفت ملائكه را امتحان نمايد ابر تاريكى بر ايشان فرستاد كه يك ديگر را نميديدند ملائكه گفتند : پروردگارا ! از آن روزى كه ما را آفريده بودى يكى چنين منظره‌ى را نديده بوديم ! ؟ تو را به حق اين انوار قسم ميدهيم كه اين ظلمت و تاريكى را از ما دور نمائى ؟\r\nخداى توانا نور فاطمه را آفريد و آن را مانند قنديل بر كنار عرش آويخت و از آن نور آسمانها و زمينهاى هفتگانه را خلق نمود ، بدين جهت است كه فاطمهء اطهر زهراء ناميده شد .\r\nملائكه خدا را تسبيح و تقديس ميكردند ، خداوند سبحان فرمود : بعزت و جلال خودم قسم كه من ثواب تسبيح و تقديس شما را براى اين فاطمه و پدر و شوهر و فرزندان وى قرار خواهم داد .\r\nسلمان مىگويد : عباس از حضور پيامبر خدا خارج و با حضرت على بن - ابى طالب مواجه شد ، على عليه السّلام را بسينهء خود گرفت و ميان دو چشم وى را بوسيد و به او گفت : پدرم بفداى اهل بيت مصطفى صلى اللَّه عليه و آله باد ، چقدر شما نزد خدا گرامى ميباشيد ! ؟ 17 - در تفسير فرات بن ابراهيم از پيامبر خدا صلى اللَّه عليه و آله نقل مىكند كه فرمود : اى گروه مردم ! آيا ميدانيد كه فاطمه از چه آفريده شده ؟ گفتند :\r\nخدا و رسول داناترند - فرمود : خدا سيبى از بهشت بوسيلهء جبرئيل براى من\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nفرستاد ، جبرئيل گفت : السلام عليك يا رسول اللَّه ! گفتم : عليك السلام يا جبرئيل جبرئيل گفت : اين سيبى است كه خدا از بهشت براى تو فرستاده ، من آن را گرفتم و بوسيدم و روى چشم خود نهادم و به سينهء خويشتن چسباندم .\r\nسپس جبرئيل به من گفت : اين سيب را بخور ! گفتم : اى حبيب من ! آيا هديهء پروردگار را بايد خورد ؟ گفت : آرى ، تو مأمورى كه آن را بخورى ، وقتى آن سيب را پاره نمودم نورى از آن ساطع شد كه وحشت نمودم ! جبرئيل گفت :\r\nآن را بخور ، اين نور منصوره يعنى فاطمه است ، گفتم : منصوره كيست ؟ گفت :\r\nدخترى است كه از صلب تو بوجود خواهد آمد ، نام وى در آسمان منصوره و در زمين فاطمه ناميده شده . گفت : در زمين بدين جهت فاطمه ناميده شده كه شيعيان وى از آتش جهنم نجات خواهند يافت و دشمنانش از دوستى او محروم خواهند شد و معنى قول خداى سبحان كه در قرآن ميفرمايد :\r\nدر آن روز مؤمنين بوسيلهء نصرت خدا خوشحال ميشوند همين نصرت و يارى نمودن فاطمه خواهد بود .\r\nمترجم گويد : روايات ديگرى به همين مضمون وارد شده كه ترجمهء آنها موجب تكرار و باعث خستگى خوانندگان خواهد شد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nبخش سوم در باره فضائل و مناقب و معجزات حضرت زهراء ع\r\n1 - مؤلف گويد : قبل از اين ( در جلدهاى قبلى بحار ) نگاشتيم :\r\nابن عباس از پيامبر اسلام صلى اللَّه عليه و آله روايت كرده كه فرمود :\r\nروز قيامت غير از چهار نفر كسى سواره نخواهد بود ، آن چهار نفر عبارتند از :\r\n1 - من 2 - على 3 - فاطمه 4 - حضرت صالح پيغمبر ، من بر براق سوار ميشوم دخترم فاطمه بر ناقهء عضباء من سوار خواهد شد ، الى آخر حديث .\r\n2 - شيخ مفيد در كتاب : مجالس خود از رسول با عظمت اسلام نقل مىكند كه فرمود :\r\nان اللَّه ليغضب لغضب فاطمة و يرضى لرضاها يعنى حقا كه خدا براى غضب فاطمهء زهراء غضب مىكند و براى خشنودى او خشنود مىشود .\r\n3 - صدوق : در كتاب خصال از پيامبر خدا صلى اللَّه عليه و آله روايت مىكند كه فرمود :\r\nخداى حكيم چهار نفر از زنان عالم را برگزيد كه عبارتند از :\r\n1 - مريم 2 - آسيه 3 - خديجه 4 - فاطمه .\r\n4 - در كتاب : عيون و كتاب : صحيفة الرضا عليه السّلام روايت شمارهء دوم اين كتاب را نقل نموده است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n5 - صدوق در كتاب : عيون اخبار رضا عليه السّلام روايت مىكند كه پيغمبر فرمود : حسن و حسين بعد از من و بعد از پدرشان بهترين اهل زمين هستند و مادرشان بهترين زنان اهل زمين است .\r\n6 - نيز در همان كتاب از پيامبر اسلام نقل مىكند كه فرمود : فاطمه ناموس خود را حفظ كرد و خدا آتش جهنم را بر فرزندان او حرام كرد .\r\n7 - صدوق در كتاب : امالى از محمّد بن قيس روايت مىكند كه گفت :\r\nهر گاه پيامبر خدا صلى اللَّه عليه و آله از سفرى مراجعت ميكرد اولين كسى را كه ديدار مينمود فاطمهء زهراء بود . وى نزد فاطمه ميرفت و مدت طولانى نزد او مكث مينمود ، يك وقت كه پيغمبر اعظم اسلام بسفرى رفته بود فاطمهء اطهر دو خلخال نقره و يك گردن‌بند و دو گشواره و پرده‌اى خريد براى موقعى كه پدر و شوهرش از سفر باز ميگردند .\r\nهنگامى كه پيامبر اكرم از مسافرت بازگشت نزد فاطمهء زهرا رفت ، اصحاب همچنان بر در خانهء فاطمه ايستاده بودند ، نميدانستند توقف كنند يا برگردند ، زيرا از مدت مكث آن حضرت با اطلاع نبودند ، ولى رسول اكرم چندان توقفى ننمود و در حالى از پيش فاطمه خارج شد كه آثار غضب از صورت مباركش مشاهده ميشد و آمد تا نزديك منبر نشست .\r\nفاطمهء زهراء عليها السّلام دريافت كه خشم و ناراحتى پيامبر اعظم اسلام بخاطر خلخال و گوشوار و گردن‌بند و پرده بوده است .\r\nفاطمهء اطهر گلوبند و گوشوار و خلخال و پرده را بحضور حضرت رسول اكرم فرستاد و به آن شخصى كه آنها را برد فرمود : سلام مرا بپدرم برسان و بگو : اينها را در راه خدا به مصرف برسان ، موقعى كه آن شخص آمد ( و پيام زهراء را برسول خدا صلى اللَّه عليه و آله رسانيد ) پيغمبر خدا سه مرتبه فرمود :\r\nفداها ابوها يعنى پدرش بفدايش شود ، دنيا براى محمّد و آل محمّد صلى اللَّه عليهم اجمعين\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nارزشى ندارد ، اگر دنيا و خير آن نزد خدا به قدر يك بال پشه ارزشى ميداشت يك شربت از آب آن نصيب كافر نميشد ، پس از اين جريان برخاست و نزد فاطمهء اطهر رفت .\r\n8 - طبرسى در كتاب : احتجاج از امام جعفر صادق عليه السّلام روايت مىكند كه پيغمبر معظم اسلام بفاطمهء زهراء فرمود : اى فاطمه ! خداى حكيم براى غضب تو غضب مىكند و براى خوشنودى تو خوشنود ميگردد .\r\nهنگامى كه محدثين اين حديث را نقل كردند ابن جريح بحضور امام صادق آمد و گفت : امروز حديثى به گوش ما رسيد كه مردم آن را شهرت داده‌اند ! فرمود : چه حديثى ؟ گفت : شما فرموده‌اى : پيامبر اسلام بفاطمهء اطهر فرمود :\r\nخدا براى غضب تو غضب مىكند و براى خوشنودى تو خوشنود مىشود . فرمود :\r\nآرى ، آيا به نظر شما نه چنين است كه خدا براى غضب بندهء مؤمن خود غضب مىكند و براى خوشنودى او خوشنود مىشود ؟ گفت : چرا . فرمود : پس چرا انكار ميكنيد كه خدا براى غضب فاطمه كه دختر پيغمبر اسلام است غضب خواهد كرد و براى خوشنودى او خوشنود خواهد شد ! ! گفت : راست گفتى ، خدا ميداند كه مقام پيامبرى را نصيب چه خاندانى كند ! 9 - صدوق در كتاب امالى از انس بن مالك روايت مىكند كه گفت : فاطمهء اطهر هرگز خون حيض و نفاس نديد .\r\n10 - نيز در كتاب سابق الذكر از حسن بن زياد روايت مىكند كه گفت :\r\nبه حضرت امام جعفر صادق عليه السّلام گفتم : آيا معنى قول پيغمبر اعظم اسلام كه فرموده :\r\nفاطمه بزرگ زنان بهشت مىباشد اين است كه او بزرگ زنان زمان خود بوده است ! ؟ فرمود : حضرت مريم بزرگترين زنان زمانهء خود بوده ، ولى فاطمهء اطهر ( علاوه بر اينكه بزرگ زنان زمانهء خود بوده ) بزرگترين زنان اولين و آخرين اهل بهشت مىباشد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nگفتم : معنى قول پيغمبر خدا كه در بارهء حسن و حسين عليهم السّلام فرموده :\r\nايشان بزرگ جوانان اهل بهشتند چيست ؟ فرمود : به خدا قسم كه ايشان بزرگ جوانان اولين و آخرين اهل بهشت هستند .\r\n11 - نيز در كتاب : امالى از حضرت على بن ابى طالب عليه السّلام روايت مىكند كه فاطمهء اطهر بپيغمبر اسلام صلّى اللَّه عليه و آله گفت : اى پدر ! من تو را در روز قيامت كجا ملاقات نمايم ؟ همان روزى كه روز هول و جزع و فزع بزرگى خواهد بود ؟ فرمود : اى فاطمه ! آن روز مرا نزد خود در بهشت در حالى ملاقات خواهى نمود كه پرچم :\r\nالحمد للَّه با من خواهد بود ، من آن روز نزد خدا براى امت خود شفاعت خواهم كرد .\r\nفاطمه گفت : اى پدر ! اگر آنجا تو را ملاقات نكنم چه بايد كرد ؟ فرمود :\r\nنزد حوض كوثر كه امت خود را آب مىدهم . گفت : اى پدر ! اگر آنجا هم ملاقات ننمايم ؟ فرمود : نزد صراط كه من ايستاده‌ام و ميگويم : پروردگارا ! امت مرا سلامت بدار ، گفت : اگر در آنجا نيز تو را نبينم ؟ فرمود : مرا ، لب جهنم خواهى ديد كه شر و شعلهء آن را از امتم دور مينمايم .\r\nفاطمه از اين بشارت مسرور گرديد ، صلى اللَّه عليها و على ابيها و بعلها و بنيها .\r\n12 - نيز صدوق در همان كتاب از حضرت صادق از على بن ابى طالب عليهم السّلام نقل مىكند كه پيغمبر اكرم اسلام به حضرت فاطمهء زهراء فرمود : اى فاطمه ! خدا براى غضب تو غضب مينمايد و براى خوشنودى تو خوشنود مىشود .\r\nراوى ميگويد : صندل بحضور امام جعفر صادق عليه السّلام آمد و گفت : اين جوانان از تو احاديث عجيب و غريبى براى ما نقل ميكنند ! فرمود : چه حديثى ؟\r\nگفت : براى ما ميگويند : شما گفته‌اى : خدا براى غضب فاطمه غضب مىكند و براى خوشنودى وى خوشنود مىشود .\r\nحضرت صادق عليه السّلام فرمود : آيا نه چنين است كه شما روايت كرده‌ايد :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخداى حكيم براى غضب بندهء مؤمن غضب مىكند و براى رضايت وى راضى و خوشحال مىشود ؟ گفت : چرا ؟ فرمود : پس چرا منكر ميشويد كه خدا براى غضب فاطمه غضب مىكند و براى خوشنودى او خوشنود مىشود ؟ صندل گفت : خدا بهتر ميداند كه مقام پيامبرى را در چه خاندانى قرار دهد ! ! .\r\n13 - نيز در همان كتاب از ابن عباس نقل مىكند كه پيغمبر معظم اسلام صلى اللَّه عليه و آله فرمود : دختر من فاطمه بزرگ زنان عالم است .\r\n14 - نيز صدوق : در كتاب نام برده شده از عبد اللَّه بن سليمان نقل مىكند كه گفت : در كتاب : انجيل در وصف پيغمبر اعظم اسلام خواندم كه وى زياد ازدواج مىكند ، ولى نسل او قليل خواهد بود ، نسل او فقط دخترى با بركت خواهد بود كه خانه‌اى در بهشت دارد ، در آن خانه هياهو و رنج و آزارى نخواهد بود .\r\nپيغمبر اسلام در آخر الزمان كفيل آن دختر مىشود آن طور كه حضرت زكريا كفيل مادر حضرت عيسى عليه السّلام شد . همهء اين حديث در شرح حال پيامبر خدا نوشته شد .\r\n15 - نيز در همان كتاب از حضرت علي بن ابى طالب عليه السّلام روايت مىكند كه فرمود : يك روز رسول خدا صلى اللَّه عليه و آله نزد فاطمهء اطهر رفت و ديد كه گردن‌بندى در گردن آن بانوى بزرگوار است ، پيامبر خدا به علت آن گردن بند از فاطمهء زهراء اعراض نمود ، فاطمه آن گردن بند را باز نمود و كنار نهاد ، رسول اكرم به وى فرمود : تو از من هستى . پس از اين جريان شخص سائلى آمد و حضرت زهراء آن گردن‌بند را به وى عطا كرد .\r\nآنگاه پيغمبر معظم اسلام فرمود : غضب شديد خدا و غضب من بر كسى باد كه خون مرا بريزد و مرا به جهت عترتم اذيت و آزار نمايد .\r\n16 - در تفسير على بن ابراهيم از حضرت امام محمّد باقر عليه السّلام روايت مىكند كه در بارهء تفسير آيهء ( 38 - 39 ) سورهء مدثر كه ميفرمايد :\r\nوى يكى از بزرگان است و براى بيم دادن بشر آمده . فرمود : منظور خدا\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدر اين آيه فاطمهء زهراء است .\r\n17 - شيخ مفيد در كتاب : مجالس از سعد بن مالك روايت مىكند كه گفت :\r\nاز پيامبر خدا شنيدم ميفرمود : فاطمه پارهء تن من است ، كسى كه فاطمه را مسرور نمايد مرا مسرور نموده و كسى كه وى را ناراحت كند مرا ناراحت كرده است ، فاطمه عزيزترين مردم است نزد من .\r\n18 - در كتاب امالى ابن الشيخ از جميع بن عمير نقل مىكند كه گفت :\r\nمن ميشنيدم كه عمه‌ام بعايشه ميگفت : منظور تو از اينكه بوى على عليه السّلام ميروى چيست ؟\r\nگفت : ما را واگذار كن ، كسى از مردان از على نزد پيغمبر معظم اسلام و از زنان از فاطمهء زهراء نزد آن حضرت عزيزتر نخواهد بود .\r\n19 - نيز در كتاب سابق الذكر از عايشه روايت مىكند كه گفت : هر گاه فاطمهء زهراء راه ميرفت به حق آن خدائى كه شريك ندارد راه رفتن وى با راه رفتن پيغمبر خدا تفاوتى نداشت ، وقتى پيامبر خدا فاطمه را ميديد دو مرتبه به او ميفرمود :\r\nمرحبا به دختر من ! فاطمهء اطهر ميگويد : پدرم به من ميفرمود : آيا راضى نيستى كه فرداى قيامت بزرگ زنان مؤمنين يا زنان اين امت باشى ؟ 20 - صدوق در كتاب : امالى از ابن عباس نقل مىكند كه گفت : يك روز پيامبر اسلام صلّى اللَّه عليه و آله نشسته بود ، على و زهراء و حسن و حسين عليهم السّلام در حضور آن بزرگوار مشرف بودند ، پيغمبر خدا گفت : پروردگارا ! تو ميدانى كه ايشان اهل بيت من و از عموم مردم نزد من گرامىترند ، بار خدايا ! محبوب بدار آن كسى را كه ايشان را محبوب دارد ، دوست بدار آن شخصى را كه ايشان دوست داشته باشد ، دشمن بدار كسى را كه دشمن ايشان باشد ، معين آن كسى باش كه معين ايشان باشد ، پروردگارا ! ايشان را از هر نحوه پليدى پاك و پاكيزه بدار و از هر گناهى نگاهدارى فرما ! ايشان را بوسيلهء روح القدس تأييد بفرما ! .\r\nسپس متوجه حضرت على بن ابى طالب شد و فرمود : يا على ! تو امام امت من و خليفهء من خواهى بود ، تو مؤمنين را بسوى بهشت رهبرى خواهى كرد . گويا : من\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدخترم فاطمه را مىبينم كه فرداى قيامت بر شترى كه از نور باشد سوار است از طرف راست وى هفتاد هزار ملك و از سمت چپ او هفتاد هزار ملك خواهد بود دختر من زنان مؤمنهء امتم را بجانب بهشت رهبرى خواهد كرد . هر زنى كه پنج نماز شبانه روز را بخواند و ماه رمضان را روزه بگيرد ، اعمال حج را بجاى آورد ، زكات مال خود را بدهد ، از شوهر خود اطاعت نمايد و على را بعد از من دوست داشته باشد بشفاعت دخترم فاطمهء زهراء داخل بهشت خواهد شد دخترم فاطمه بزرگ زنان بهشت است .\r\nگفته شد : يا رسول اللَّه ! آيا فاطمه فقط بزرگ زنان زمانهء خود مىباشد ؟\r\nفرمود : اين مقام از حضرت مريم دختر عمران است ، ولى دختر من فاطمهء زهراء بزرگ زنان اولين و آخرين جهان است ، هنگامى كه فاطمه در محراب عبادت قيام مينمايد تعداد هفتاد هزار ملك از ملائكهء مقربين به وى سلام ميكنند و فاطمه را به نحوى ندا ميكنند كه حضرت مريم را ندا ميكردند . آنان بفاطمه ميگويند : خدا تو را برگزيد و پاك و پاكيزه نمود ، خدا تو را از ميان تمام زنان جهان برگزيد .\r\nپيغمبر خاتم پس از اين گفتگوها متوجه حضرت على شد و فرمود : يا على ! فاطمه پارهء تن و نور چشم و ميوهء دل من است ؟ آنچه كه باعث ناراحتى زهرا شود باعث ناراحتى من و آنچه كه موجب خشنودى وى شود موجب خوشنودى من خواهد شد .\r\nزهرا اولين كسى است از اهل بيت من كه به من ملحق مىشود . بعد از من با دخترم فاطمه نيكرفتار باش ! حسن و حسين صلى اللَّه عليه و آله پسران و گلهاى منند ايشان بزرگ جوانان بهشت ميباشند ، پس بايد نظير چشم و گوش در نزد تو گرامى باشند سپس حضرت محمّد صلى اللَّه عليه و آله دست خود را بجانب آسمان بلند كرد و گفت :\r\nبار خدايا ! من تو را شاهد ميگيرم كه من دوست دوست ايشان هستم ، بغض كسى را دارم كه بغض ايشان را داشته باشد ، ميجنگم با كسى كه با آنان بجنگد ، تسليم كسى هستم كه تسليم ايشان باشد ، دشمن شخصى ميباشم كه دشمن ايشان باشد دوستدار كسى هستم كه دوستدار آنان باشد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n21 - صدوق در كتاب : علل الشرائع از حضرت امام محمّد باقر عليه السّلام روايت مىكند كه فرمود : دختران پيامبران صلى اللَّه عليهم اجمعين حيض نميشوند ، زيرا حيض يكنوع عقابى است . اول زنى كه خون حيض ديد ساره بود .\r\n22 - در كتاب امالى ابن الشيخ از عايشه نقل مىكند كه گفت : من احدى را نديدم كه از لحاظ سخن گفتن از فاطمه بيشتر برسول خدا شباهت داشته باشد هر گاه فاطمه بحضور پيامبر اعظم اسلام مىآمد پيغمبر اكرم به وى مرحبا و خوش آمد ميگفت ، دست‌هاى فاطمه را مىبوسيده و او را بجاى خود مىنشانيد . هر گاه پيغمبر معظم اسلام نزد فاطمه ميرفت فاطمه از جاى خود بر ميخواست و به پدر خويش مرحبا ميگفت و دستهاى مباركش را مىبوسيد .\r\nدر آن مرضى كه پيامبر خدا از دنيا رفت فاطمه بحضور آن حضرت مشرف شد ، رسول اكرم سخنى در گوش فاطمه فرمود كه فاطمه خندان گرديد ! من با خود گفتم :\r\nبراى فاطمه فضيلت و برترى قائل بودم ، و اكنون معلوم شد كه وى هم نظير زنان است ، زيرا در حينى كه گريان است ميخندد ! وقتى از او راجع به خنده‌اش جويا شدم گفت : اكنون صلاح نيست كه من جواب تو را بگويم . هنگامى كه پيامبر معظم اسلام از دنيا رحلت كرد و من از فاطمه راجع به آن خنده‌اش پرسش نمودم گفت : وقتى پدرم خبر فوت خود را به من داد گريان شدم ، بعد از آن كه به من خبر داد و فرمود : تو اولين كسى هستى كه از اهل بيتم به من ملحق ميشوى خندان شدم .\r\n23 - على بن ابراهيم در ذيل آيهء - 57 - سورهء احزاب كه ميفرمايد :\r\nافرادى كه خدا و رسول را اذيت ميكنند خدا آنان را در دنيا و آخرت لعنت كرده و عذاب بزرگى براى ايشان آماده نموده است - مينگارد ؛ اين آيه در شأن آن اشخاصى نازل شده كه حق على و زهرا عليهما السّلام را غصب نمودند و فاطمه را اذيت و آزار كردند ، در صورتى كه پيامبر اسلام صلى اللَّه عليه و آله فرموده : هر كس زهراء را در زمان زنده بودن من اذيت كند مثل اين است كه وى را بعد از موت من اذيت كرده باشد و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nهر كسى او را بعد از رحلت من اذيت كند مثل اين است كه وى را در زمان حيات من اذيت نموده باشد . كسى كه فاطمه را اذيت نمايد مثل اين است كه مرا اذيت كرده باشد و هر كس مرا اذيت كند خدا را اذيت كرده است و منظور از معنى آيهء سابق الذكر همين است .\r\n24 - صدوق در كتاب : خصال مينگارد : از جمله وصايائى كه پيامبر اكرم به حضرت على بن ابى طالب نمود اين بود كه فرمود : يا على ! خدا توجهى به دنيا كرد و مرا بر مردان آن برگزيد . نيز توجه ديگرى نمود و تو را بعد از من بر مردان آن برگزيد . براى سومين بار متوجه عالم شد و امامانى را كه از فرزندان تو هستند براى بعد از تو برگزيد ، مرتبهء چهارم توجهى كرد و فاطمه را از ميان زنان عالم برگزيد .\r\n25 - صدوق : در كتاب : معانى الاخبار از مفضل روايت مىكند كه گفت :\r\nبه امام جعفر صادق عليه السّلام گفتم : مرا از قول پيغمبر اكرم اسلام كه فرموده : فاطمه بزرگ زنان عالم است آگاه كن ، آيا وى فقط بزرگ زنان زمانهء خود بود ؟ فرمود :\r\nاين مقام از حضرت مريم بود كه بزرگ زنان زمانهء خود بود . ولى حضرت زهراء بزرگ زنان اولين و آخرين مردم است .\r\n26 - نيز در كتاب سابق الذكر از پيغمبر اعظم اسلام صلى اللَّه عليه و آله روايت مىكند كه فرمود : فاطمه پاره‌اى از تن من است ، مرا اذيت مىكند آنچه كه وى را اذيت نمايد ، مرا خوشنود مينمايد آنچه كه او را خوشنود كند . خدا براى غضب زهرا غضب مىكند و براى خوشنودى او خوشنود مىشود .\r\n27 و 28 - طبرى در كتاب : صحيفة الرضا از حضرت امام زين العابدين عليه السّلام نقل مىكند كه فرمود : اسماء بنت عميس ( بضم عين و فتح ميم ) براى من گفت :\r\nمن نزد جده‌ات فاطمه زهراء بودم كه پيغمبر خدا صلى اللَّه عليه و آله نزد فاطمه آمد ، يك گردن‌بند طلا در گردن حضرت زهراء بود كه على بن ابى طالب آن را از سهم غنيمت خود خريده بود پيامبر خدا بفاطمهء اطهر فرمود : مردم ترا مغرور نكنند به اينكه بگويند : تو دختر محمّد هستى و تو زر و زيور ستمكاران را استعمال كرده باشى ! ! فاطمه پس از اين مقاله آن گردن‌بند را باز كرد و فروخت ، پول آن را داد و يك غلام خريد -\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو آزاد كرد و رسول خدا صلى اللَّه عليه و آله از اين عمل مسرور گرديد .\r\n29 - راوندى در كتاب : خرايج از عمران بن حصين ( بضم حاء و فتح صاد ) نقل مىكند كه گفت : من در حضور پيامبر اسلام صلى اللَّه عليه و آله نشسته بودم كه فاطمه زهراء در حالى كه كودكى بود وارد شد . رنگ صورتش از شدت گرسنگى تغيير كرده بود پيغمبر خدا بفاطمه فرمود : نزديك من بيا ! فاطمه نزديك آن حضرت رفت ، رسول خدا دست مبارك خود را بلند كرد و روى سينه فاطمه در جاى گردن بند او نهاد ، آنگاه دعا كرد و گفت : اى خدائى كه گرسنگان را سير ميكنى و افراد متواضع را رفعت ميدهى ! فاطمه را گرسنه مگذار .\r\nراوى گويد : ديدم گويا : در عوض آن رنگ زرد خون در صورت فاطمه جريان پيدا كرد و سرخ شد ، فاطمهء اطهر فرمود : من بعد از آن گرسنه نشدم .\r\n( مترجم گويد : بعيد است كه افراد نامحرم بدين شرحى كه اين راوى نقل كرده صورت فاطمهء اطهر را ديده باشند ، شايد اين روايت از اين جهت قابل قبول باشد كه ميگويد : فاطمه عليها السّلام در آن موقع كودكى بود ) 30 - نيز در كتاب سابق الذكر از جابر بن عبد اللَّه روايت مىكند كه گفت :\r\nچند روزى بود كه پيغمبر عظيم الشأن اسلام صلى اللَّه عليه و آله غذا نخورده بود و بدين جهت دچار مشقت شده بود ، در خانه هر يك از زنان خود رفت ولى غذائى نزد هيچ كدام نيافت .\r\nسپس نزد فاطمه زهراء آمد و فرمود : اى دختر من ! آيا غذائى نزد تو هست كه من بخورم ، زيرا من خيلى گرسنه‌ام ؟ فاطمه گفت : نه به خدا قسم ، جان من و جان برادرم بفدايت ! موقعى كه پيغمبر خدا از نزد فاطمه خارج شد يكى از كنيزان فاطمه دو گردهء نان با مقدارى گوشت بحضور آن بانو فرستاد ، فاطمه آنها را گرفت و در زير كاسه پنهان نمود ، آنگاه گفت : به خدا قسم كه من پدرم را بر خودم و ديگران براى خوردن اين غذا مقدم ميدارم ، در صورتى كه به يك خوراك غذا محتاج بودند ، زهراى اطهر حسن يا حسين را بسراغ پيامبر اسلام فرستاد و آن بزرگوار برگشت ، فاطمهء زهراء به آن حضرت گفت : خدا مقدارى غذا براى ما فرستاد و من\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآن را براى شما پنهان نموده‌ام ، رسول خدا فرمود : آن را بياور ! وقتى فاطمه كاسه را برداشت ديد مملو از نان و گوشت است ، موقعى كه كاملا دقت نمود دريافت كه اين غذا از طرف خداى سبحان فرستاده شده ! ! لذا حمد خداى را بجاى آورد و به پدر بزرگوار خود صلوات و درود فرستاد .\r\nهنگامى كه چشم پيغمبر خدا به آن غذا افتاد حمد خداى را بجاى آورد و بفاطمه فرمود : اين غذا را از كجا آورده‌اى ! ؟ گفت : از طرف خدا عطا شده ، خدا هر كسى را بخواهد بدون حساب رزق و روزى ميدهد .\r\nپس از اين جريان رسول خدا بدنبال حضرت على بن ابى طالب فرستاد تا حاضر شد ، سپس پيغمبر اكرم ، امير المؤمنين ، فاطمه ، حسن ، حسين و عموم زنان پيامبر خدا از آن غذا خوردند تا سير شدند ! .\r\nفاطمهء زهراء فرمود : آن كاسه باز هم همچنان مملو از غذا مانده بود ، من غذاى آن را به جميع همسايگانم توزيع كردم ، خداى توانا خير و بركت فراوانى به آن غذا عطا كرده بود .\r\n31 - نيز در همان كتاب از امام جعفر صادق عليه السّلام نقل مىكند كه فرمود :\r\nهنگامى كه خديجهء كبرا عليها السّلام از دنيا رحلت نمود فاطمهء اطهر برسول خدا پناهنده ميشد و در اطراف آن حضرت ميگرديد و ميگفت : يا رسول اللَّه ! مادرم كجاست ! ؟\r\nولى پيامبر اعظم اسلام جواب وى را نميداد ، فاطمه ميگرديد كه شايد از ديگرى پرسش نمايد ، پيغمبر خدا متفكر بود كه جواب وى را چه بگويد ! ! جبرئيل نازل شد و بپيامبر خدا گفت : پروردگارت ميفرمايد : بفاطمهء اطهر سلام برسان و بگو :\r\nمادرت در بهشت در يك خانه‌اى است از نى كه بر طلا نصب شده و ستونهاى آن از ياقوت سرخ است ، مادر تو ما بين آسيه زن فرعون و مريم دختر عمران جاى دارد ، فاطمهء اطهر گفت : خدا عين سلامتى است ، سلامتى از خدا و بسوى خدا مىباشد .\r\n32 - نيز در كتاب : خرايج نقل مىكند كه وقتى فاطمهء اطهر از دنيا رفت ام ايمن قسم خورد كه در مدينه نماند ، زيرا طاقت نداشت آن مواضعى را كه\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nفاطمه را در آنجا ديده بود بنگرد .\r\nلذا از مدينه بسوى مكه خارج شد ، موقعى كه در بين راه رسيد شديدا تشنه شد ، دستهاى خود را به طرف آسمان بلند كرد و گفت :\r\nپروردگارا ! من خادمهء فاطمهء زهراء ميباشم ، آيا مرا بوسيلهء تشنگى خواهى كشت ؟ خداى رؤف دلوى از آسمان براى او نازل كرد ، وى از آن دلو آب آشاميد و تا هفت سال محتاج به غذا و آب نشد ، مردم او را در روز بسيار گرم بدنبال كارى ميفرستادند ولى تشنه نميشد .\r\n33 - نيز در همان كتاب از سلمان نقل مىكند كه گفت : فاطمهء اطهر نشسته بود و با آسيائى كه در مقابلش بود جو آسيا ميكرد ، دستهء آسيا خون آلوده بود ، حسين عليه السّلام در يك گوشه اطاق از گرسنگى بىقرارى ميكرد ، من بفاطمه گفتم : اى دختر پيامبر خدا ! دستهاى تو بوسيلهء آسيا كردن مجروح شده ، در صورتى كه فضهء خادمه حاضر و بىكار است ! فرمود : پدرم پيامبر اسلام صلى اللَّه عليه و آله فرموده :\r\nكار منزل يك روز بعهدهء فضه و يك روز بعهدهء من باشد ، نوبت فضه ديروز بوده است .\r\nسلمان گفت : من بندهء آزادشدهء شما هستم ، اجازه بده كه آسيا نمايم ، يا اينكه حسين را ساكت كنم ، فرمود : من حسين را بهتر آرام ميكنم ، تو بيا جو را آسيا كن . موقعى كه من قسمتى از جو را آسيا كردم اذان و اقامه براى نماز گفته شد . من رفتم و نمازم را با پيامبر اسلام صلى اللَّه عليه و آله و سلم بجاى آوردم و پس از فراغت از نماز جريان فاطمه را براى امير المؤمنين شرح داد ، حضرت على پس از اينكه گريه كرد خارج شد ، سپس در حالى برگشت كه خندان بود ! پيغمبر معظم اسلام صلى اللَّه عليه و آله و سلم از سبب خندهء وى جويا شد ، امير المؤمنين گفت : من نزد فاطمهء اطهر رفتم ، وى را ديدم كه به قفا خوابيده و حسين روى سينه‌اش خواب رفته و آسيائى در مقابل فاطمه بود كه خود به خود كار ميكرد ! ! پيامبر اسلام پس از اينكه لبخندى زد فرمود : يا على ! آيا تو نميدانى خدا ملائكهء بسيارى در زمين دارد كه تا\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nقيام قيامت براى آل محمّد صلى اللَّه عليه و آله خدمت ميكنند ؟ 34 - نيز در كتاب سابق الذكر از ابو ذر نقل مىكند كه گفت پيغمبر اسلام مرا فرستاد كه امير المؤمنين : على عليه السّلام را بحضور آن حضرت بياورم ، من وارد خانهء على شدم و آن بزرگوار را صدا زدم ، ولى كسى جوابم را نگفت ، آسيا مشغول كار بود در صورتى كه كسى نزد آن نبود ! ! من على را دومين بار صدا زدم و آن حضرت خارج شد و بحضور پيغمبر خدا آمد ، رسول خدا سخنى در گوش على گفت كه من آن را نفهميدم ، من گفتم : تعجب دارم از اين آسيائى كه در خانهء على عليه السّلام خود به خود ميگردد ! ! پيغمبر اكرم فرمود : خدا قلب و جوارح دخترم فاطمه را از ايمان و يقين پر كرده ، چون خدا ضعف و ناتوانى فاطمه را ميداند لذا او را يارى كرده است . آيا تو نميدانى كه خدا ملائكه‌اى دارد كه موكل يارى كردن آل محمّد صلى اللَّه عليه و آله ميباشند ؟ .\r\n35 - نيز در كتاب نام برده شده مينگارد : يك روز صبح حضرت على ابن ابى طالب بفاطمهء اطهر فرمود : آيا صبحانه‌اى دارى كه من بخورم ؟ فرمود : نه .\r\nامير المؤمنين : على خارج شد و دينارى قرض كرد كه به مصرف احتياج خود برساند ناگاه با مقداد مواجه شد كه اهل و عيالش گرسنه بودند . على عليه السّلام آن دينار را به مقداد داد و خود وارد مسجد شد و نماز ظهر و عصر را با پيغمبر معظم اسلام بجاى آورد . سپس پيامبر اكرم دست على را گرفت و با يك دگر متوجه فاطمه زهراء شدند ، فاطمه بر سر سجادهء عبادت بود و كاسه‌اى پشت سر فاطمه بود كه بخار از آن بر ميخواست .\r\nهنگامى كه فاطمهء زهراء كه نزد آن حضرت عزيزترين مردم بود صداى پيامبر خدا را شنيد از اطاق خارج شد و به آن حضرت سلام كرد . رسول اكرم جواب سلام فاطمه را رد كرد و دست مبارك خود را بر سر آن بانوى معظمه كشيد و به وى فرمود :\r\nخدا تو را بيامرزد ، شام براى ما بياور ، فاطمهء اطهر كاسهء غذا را آورد و در حضور\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nپيغمبر اكرم نهاد ، رسول خدا صلى اللَّه عليه و آله فرمود : اى فاطمه ! اين غذا از كجا نصيب تو شده ! ! من هرگز نظير رنگ آن را نديده‌ام ، نظير بوى آن را نبوئيده‌ام ، نظير آن را نخورده‌ام ، آنگاه دست مبارك خود را در ميان دو كتف على عليه السّلام گذاشت و فرمود :\r\nاين غذا در عوض آن دينارى است كه در راه خدا دادى ، خدا هر كسى را كه بخواهد رزق و روزى بدون حساب عطا مىكند .\r\nمؤلف گويد : زمخشرى ( كه يكى از مفسرين اهل تسنن بشمار ميرود ) در تفسير كشاف در ضمن داستان حضرت زكريا و مريم مينگارد : در زمانى كه قحطى رخ داده بود فاطمهء اطهر پدرش پيامبر خدا را بر خويشتن مقدم داشت و دو گردهء نان و يك تكه گوشت براى پيامبر خدا فرستاد ، پيامبر اعظم صلى اللَّه عليه و آله آن نان و گوشت را نزد فاطمه آورد و به وى فرمود : اى دختر من ! بيا اين غذا را بگير . وقتى فاطمه آن غذا را گرفت و روپوش را از روى آن برداشت ديد آن ظرف پر از نان و گوشت است ، فاطمه مبهوت و متعجب شد ! ! آنگاه دريافت كه آن غذا از طرف خداى رؤف عطا شده . پيغمبر خدا بفاطمهء زهراء فرمود : اين غذا را از كجا آورده‌اى ؟\r\nگفت : از طرف خداى توانا عطا شده ، خدائى كه هر كه را بخواهد بدون حساب رزق و روزى ميدهد ، رسول خدا فرمود : حمد مختص آن خدائى است كه تو را شبيه به بانوى بزرگ بنى اسرائيل يعنى حضرت مريم قرار داده ، سپس پيغمبر اكرم على بن ابى طالب . حسن ، حسين ، و جميع اهل بيت خود را جمع كرد . همه بقدرى از آن غذا خوردند كه سير شدند ولى غذا همچنان باقى مانده بود ، فاطمهء اطهر آن غذا را به همسايگانش تقسيم كرد .\r\n36 - ابن شهر آشوب در كتاب : مناقب مينگارد : روايت شده كه امير - المؤمنين : على مقدارى جواز شخص يهودى قرض كرد ، يهودى گفت : بايد چيزى را نزد من بعنوان رهن بگذارى . على عليه السّلام چادر فاطمهء اطهر را كه از پشم بافته شده بود نزد او نهاد ، يهودى آن چادر را به خانه برد و در ميان اطاق نهاد . وقتى كه شب شد و زن يهودى به منظور كارى داخل آن اطاق شد نورى را ديد كه همهء\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاطاق بوسيلهء آن روشن شده ! ! فورا نزد شوهر خويشتن آمد و او را از آن نورى كه ديده بود آگاه نمود . آن مرد يهودى كه چادر حضرت زهراء را فراموش نموده بود فوق العاده تعجب كرد ! وقتى وى بسرعت برخاست و داخل اطاق شد ناگاه با اين منظره مواجه گرديد كه نور آن چادر باعث روشنائى اطاق شده است ، و گويا :\r\nآن چادر ماه شب چهارده‌اى باشد كه از نزديك ميدرخشد . يهودى كه دچار شگفت عجيبى شده بود وقتى كاملا در موضع نور توجه نمود ديد : نورها همه از آن چادر است ، يهودى از اطاق خارج و بسرعت متوجه قوم و خويشان گرديد ، زن وى نيز بسوى فاميلهاى خود شتافت ، وقتى تعداد هشتاد نفر از يهود آمدند و با اين منظره مواجه شدند عموما اسلام اختيار كردند .\r\n37 - راوندى در كتاب : خرائج مينگارد : روايت شده : يكوقت گروه يهود عروسى داشتند . بحضور پيامبر اسلام صلى اللَّه عليه و آله مشرف شدند و گفتند : چون ما حق همسايگى داريم لذا از شما تقاضا ميكنيم كه فاطمهء زهراء را بعروسى ما بفرستى تا باعث سرفرازى ما شود ، آنان در اين باره خيلى اصرار كردند ، ولى پيغمبر اكرم اسلام در جوابشان فرمود : فاطمهء زهراء زوجهء على بن ابى طالب عليه السّلام و محكوم به حكم و اجازهء على خواهد بود . يهوديان تقاضا نمودند كه آن حضرت در بارهء اين مطلب به حضرت على توصيه نمايد .\r\nزنان يهود آنچه را كه زر و زيور داشتند پوشيده بودند ، يهوديان اين گمان را ميكردند كه فاطمهء زهراء با حال ذلت و تهيدستى نزد آنان خواهد آمد و ايشان به وى توهين خواهند كرد . جبرئيل يك نوع لباس و زر و زيورهاى بهشتى براى فاطمهء اطهر آورد كه نظير آنها را نديده بودند ، وقتى فاطمهء زهرا آن لباس‌ها و زر و زيورها را پوشيد مردم از رنگ و خوشبوئى آنها تعجب نمودند ! هنگامى كه فاطمهء زهراء داخل خانهء يهود شد زنان يهود به خاك آن بانو افتادند و زمين ادب را بوسيدند و گروه فراوانى كه با آن منظره مواجه شدند اسلام اختيار كردند !\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n38 - عياشى در تفسير خود از حضرت امام محمّد باقر عليه السّلام نقل مىكند كه فرمود : حضرت زهراى اطهر بعلى بن ابى طالب ضمانت داد كه كار و امور خانه را از قبيل : خمير كردن ، نان پختن ، آب و جاروب خانه را به عهده بگيرد . حضرت على هم ضمانت داد كه امور خارج از خانه را از قبيل : آوردن هيزم و طعام عهده‌دار شود يكى از روزها امير المؤمنين : على بفاطمهء اطهر عليهما السّلام فرمود : آيا غذائى نزد تو موجود است ؟ فرمود : قسم به حق آن خدائى كه مقام تو را بزرگ قرار داده مدت سه روز است غذائى نزد ما موجود نيست كه براى تو بياوريم . امير المؤمنين فرمود :\r\nپس چرا مرا آگاه ننمودى ؟ گفت : پدرم رسول خدا صلى اللَّه عليه و آله مرا نهى كرده كه از تو چيزى بخواهم ، ميفرمود : اگر چيزى براى تو آورد بپذير و الا مبادا از او چيزى خواهش نمائى ! راوى ميگويد : على عليه السّلام از خانه خارج شد ، در بين راه با شخصى مواجه گرديد و مبلغ يك دينار از او قرض كرد و در نظر گرفت غذائى براى اهل خانهء خود تهيه نمايد . در بين راه با مقداد بن اسود مواجه شد و به او فرمود : براى چه در اين موقع از خانه خارج‌شده‌اى ! ؟ گفت : يا امير المؤمنين ! به حق آن خدائى كه اين جاه و جلال بزرگ را به تو عطا كرده گرسنگى موجب خروج من گرديده است .\r\nراوى ميگويد : به حضرت امام محمّد باقر عليه السّلام گفتم : آيا در آن موقع پيامبر اسلام صلّى اللَّه عليه و آله زنده بود ؟ فرمود : آرى زنده بود . امير المؤمنين : على بمقداد فرمود من نيز به همين علت از خانه بيرون آمده و يك دينار قرض كرده‌ام ، اكنون اين دينار را به تو مىدهم و تو را بر خويشتن مقدم ميدارم ، وقتى على عليه السّلام آن دينار را بمقداد داد و متوجه خانهء خويش گرديد پيامبر اكرم نشسته و حضرت زهراى اطهر مشغول نماز و يك ظرف سر پوشيده ما بين ايشان است . هنگامى كه حضرت زهراء از نماز فراغت حاصل كرد و آن ظرف را جلو كشيد ديدند كاسه‌اى است پر از نان و گوشت . امير المؤمنين فرمود : يا فاطمه ! اين غذا را از كجا آورده‌اى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nگفت : از طرف خدا آمده ، خدا هر كسى را كه بخواهد بدون حساب رزق و روزى ميدهد .\r\nپيامبر اعظم اسلام فرمود : يا على ! آيا دوست دارى براى تو و زهراى اطهر يك مثالى بزنم ؟ گفت : آرى . فرمود : تو مثل حضرت زكريا عليه السّلام هستى ، زيرا آن حضرت هم وقتى در محراب عبادت حضرت مريم رفت و غذائى نزد او يافت به مريم فرمود : اين غذا را از كجا آورده‌اى ! ؟ گفت : از طرف خدا آمده ، خدا هر كسى را كه بخواهد بدون حساب رزق و روزى ميدهد . مدت يك ماه بود كه از غذاى آن كاسه ميخوردند ، آن كاسه همان است كه حضرت قائم عليه السّلام هم از غذاى آن مىخورد . حضرت امام محمّد باقر فرمود : آن كاسه اكنون نزد ما مىباشد .\r\n\r\nاقوال اهل تسنن در بارهء فضائل حضرت زهراء\r\n39 - خرگوشى در كتاب : لوامع و كتاب : شرف المصطفى ، ابو بكر شيرازى در كتاب خود ، ابو اسحاق ثعلبى ، على بن احمد طائى ، حسن بن علويهء قطان در تفسيرهاى خود ، ابو نعيم ( بضم نون و فتح عين ) و قاضى نظرى عموما از حضرت امام جعفر صادق عليه السّلام نقل كرده‌اند : راجع بتفسير آيهء - 19 - سورهء مباركهء الرحمن كه ميفرمايد :\r\n مَرَجَ الْبَحْرَيْنِ يَلْتَقِيانِ  فرمود : حضرت على و زهراء عليهما السّلام دو درياى عميق ميباشند كه هيچ كدام بر ديگرى ظلم و تعدى نميكنند .\r\nدر روايت ديگر است : منظور از اين جمله كه ميفرمايد :  « بَيْنَهُما بَرْزَخٌ لا يَبْغِيانِ »  پيامبر اسلام است و مقصود از اين جمله كه فرمود :  « يَخْرُجُ مِنْهُمَا اللُّؤْلُؤُ وَ الْمَرْجانُ »  امام حسن و امام حسين عليهما السّلام مىباشد .\r\nعمار بن ياسر در تفسير آيهء - 159 - آل عمران كه ميفرمايد  « فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى »  ميگويد : منظور از كلمهء :\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n ذَكَرٍ  كه در آيهء شريفه است حضرت على و منظور از كلمهء :  أُنْثى  فاطمهء اطهر مىباشد كه ( از مكه ) بجانب مدينه بحضور پيامبر خدا صلى اللَّه عليه و آله هجرت نمودند .\r\nحضرت امام محمّد باقر عليه السّلام در تفسير آيهء ( 3 - 7 ) سورهء مباركهء : و الليل كه ميفرمايد :  وَ ما خَلَقَ الذَّكَرَ وَ الْأُنْثى  فرموده : منظور از ذكر كه در اين آيهء مباركه مىباشد حضرت على بن ابى طالب و منظور از كلمهء انثى حضرت فاطمهء زهراء است .\r\nمعنى :  إِنَّ سَعْيَكُمْ لَشَتَّى  يعنى مختلف و منظور از :   فَأَمَّا مَنْ أَعْطى وَ اتَّقى وَ صَدَّقَ بِالْحُسْنى   على است كه قوت و غذاى خود را به فقير داد و روزه گرفت تا نذر خود را ادا نمود و انگشتر خويش را در حال ركوع بعنوان تصدق داد و مقداد را بر خويشتن مقدم داشت و آن دينارى را كه قرض كرده بود بوى داد .\r\nمنظور از :  « وَ صَدَّقَ بِالْحُسْنى »  بهشت و ثوابى است از طرف خدا .\r\nمنظور از :  « فَسَنُيَسِّرُهُ لِلْيُسْرى »  اين بود كه على عليه السّلام را پيشواى خير و پدر امامان عليهم السّلام قرار داد .\r\nنيز حضرت باقر عليه السّلام در تفسير آيهء 115 سورهء : طه كه ميفرمايد :  وَ لَقَدْ عَهِدْنا إِلى آدَمَ مِنْ قَبْلُ  فرموده : منظور كلماتى است كه در بارهء حضرت محمّد و على و فاطمه و حسن و حسين و فرزندان آنان عليهم السّلام نازل شده .\r\nقاضى ابو محمّد كرخى در كتاب خود از حضرت امام صادق از فاطمهء زهراء عليها السّلام روايت مىكند كه فرمود : وقتى آيهء 63 سورهء نور كه ميفرمايد :  لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً  نازل شد من از رسول خدا صلى اللَّه عليه و آله ميترسيدم كه بوى بگويم :\r\nپدر ، بلكه به آن حضرت ميگفتم : يا رسول اللَّه .\r\nپدرم براى اين موضوع تا سه مرتبه از من اعراض كرد ، آنگاه متوجه من شد و فرمود : اى فاطمه ! اين آيه در بارهء تو و اهل خانه و نسل تو نازل نشده ، زيرا تو از من و من از تو هستم . بلكه اين آيه در بارهء جفاكاران قريش كه متكبرند نازل شده تو از اين ببعد به من بگو : پدر ، زيرا كه اين كلمه نزد من محبوبتر و خداى را بيشتر خوشنود مينمايد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nزنان قرآنى\r\nبدان كه خداى حكيم در قرآن مجيد بنحو كنايه بوجود 12 نفر زن اشاره فرموده بدين شرح :\r\nيكم : منظور از آيهء 35 سورهء بقره كه ميفرمايد :  اسْكُنْ أَنْتَ وَ زَوْجُكَ الْجَنَّةَ  حضرت حواء است .\r\nدوم و سوم : منظور از آيهء 10 سورهء تحريم كه ميفرمايد :  ضَرَبَ اللَّهُ مَثَلًا لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ  زن نوح و زن لوط مىباشد .\r\nچهارم : منظور از آيهء 11 سورهء تحريم كه ميفرمايد :  إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ  آسيه زن فرعون مىباشد .\r\nپنجم : منظور از آيهء 71 سورهء هود كه ميفرمايد :  وَ امْرَأَتُهُ قائِمَةٌ  ساره زن حضرت ابراهيم است .\r\nششم : منظور از آيهء 6 سورهء انبياء كه ميفرمايد :  وَ أَصْلَحْنا لَهُ زَوْجَهُ  ، زن حضرت زكريا است .\r\nهفتم : منظور از آيهء 51 سورهء يوسف كه ميفرمايد :  الْآنَ حَصْحَصَ الْحَقُّ  زليخا مىباشد .\r\nهشتم : منظور از آيهء 84 سورهء انبياء كه ميفرمايد :  وَ آتَيْناهُ أَهْلَهُ  ، اهل و عيال حضرت ايوب است .\r\nنهم : منظور از آيهء 23 سورهء نمل كه ميفرمايد :  إِنِّي وَجَدْتُ امْرَأَةً تَمْلِكُهُمْ  بلقيس مىباشد .\r\nدهم : منظور از آيهء 27 سورهء قصص كه ميفرمايد :  إِنِّي أُرِيدُ أَنْ أُنْكِحَكَ  ، زوجهء حضرت موسى است .\r\nيازدهم و دوازدهم : منظور از آيهء 2 سورهء تحريم كه ميفرمايد :  وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً  ، حفصه و عايشه مىباشد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nسيزدهم : منظور از آيهء 8 سورهء و الضحى كه ميفرمايد :  وَ وَجَدَكَ عائِلًا  حضرت خديجهء كبرى است .\r\nچهاردهم : منظور از آيهء 19 سورهء الرحمن كه ميفرمايد :  مَرَجَ الْبَحْرَيْنِ يَلْتَقِيانِ  ، حضرت فاطمهء زهراء مىباشد .\r\n( مترجم گويد : اول اين حديث تعداد زنان سابق الذكر را 12 نفر نگاشته ولى شماره كه ميكنيم تعداد آنان بچهارده نفر ميرسد ، ففيه ما فيه ) .\r\nسپس خداى حكيم خصلتهاى آنان را شرح داده و فرموده : حضرت حواء توبه كرد ، چنان كه در سورهء اعراف ، آيهء 22 ميفرمايد :  قالا رَبَّنا ظَلَمْنا  .\r\nراجع بشوق آسيه ميفرمايد :  رَبِّ ابْنِ لِي عِنْدَكَ بَيْتاً  .\r\nدر بارهء مهمان‌نوازى ساره ميفرمايد :  وَ امْرَأَتُهُ قائِمَةٌ  راجع بعقل بلقيس ميفرمايد :  إِنَّ الْمُلُوكَ إِذا دَخَلُوا قَرْيَةً  . در بارهء حياء زوجهء حضرت موسى ميفرمايد :\r\n فَجاءَتْهُ إِحْداهُما تَمْشِي عَلَى اسْتِحْياءٍ  .\r\nراجع باحسان حضرت خديجهء كبرا ميفرمايد :  وَ وَجَدَكَ عائِلًا فَأَغْنى  . در بارهء نصيحت و اندرز بعايشه و حفصه در آيهء 32 سورهء احزاب ميفرمايد :  يا نِساءَ النَّبِيِّ لَسْتُنَّ  تا آنجا كه فرموده :  وَ أَطِعْنَ اللَّهَ وَ رَسُولَهُ  .\r\nراجع بعصمت حضرت فاطمهء اطهر در آيهء 61 سورهء آل عمران ميفرمايد :\r\n وَ نِساءَنا وَ نِساءَكُمْ  .\r\nخداى رؤف ده خصلت را بده نفر زنانى كه نام آنان بدين شرح است عطا فرموده :\r\n1 - توبهء حضرت حواء 2 - زيبائى ساره زوجهء حضرت ابراهيم عليه السّلام 3 - حفاظ زوجهء ايوب كه نامش : رحبه بود 4 - احترام آسيه زن فرعون 5 - حكمت زليخا زوجهء حضرت يوسف 6 - عقل بلقيس زوجهء حضرت سليمان 7 - صبر مادر حضرت موسى كه نامش : بر خانه بود « 1 » 8 - برگزيدگى را نصيب مريم مادر عيسى نمود\r\n\r\n\r\n","description":"","footnote":"\r\n( 1 ) مورّخين براى مادر حضرت موسى عليه السّلام نامهاى متعددى نقل كرده‌اند بدين شرح : ابن اثير در جلد يكم تاريخ خود ، صفحهء 169 مينگارد : نام مادر موسى :\r\nيوخابد ، يا : نوخايل ، يا نوخابك بود .\r\nعبد الصاحب عاملى در كتاب : انبياء ، صفحهء - 254 - مينويسد : نام مادر حضرت موسى : يوخابيد ، يا افاحيه بود - محمد جواد مغنيه در جلد سوم تفسير : الكاشف ، صفحهء - 372 - مينگارد ، نام مادر حضرت موسى : يوكابد بود . سپس داستان شنيدنى نقل مىكند و ميگويد : يكى از داستانهاى خرافى كه چندين قرن مردم ساده لوح به آن ايمان آورده‌اند قفل صندوق مادر موسى است كه موسى را در آن نهاد و درب آن را قفل نمود و به دريا انداخت - علت خرافى بودن آن اين است كه : اگر نام مادر موسى برده شود هر قفل بسته‌اى خود به خود باز مىشود - بدين لحاظ است كه نام مادر موسى را غير از اشخاص كه از اسرار آگاه باشند كسى نميداند ، الى آخره .\r\nمترجم گويد : از اين قبيل عقائد خرافى در هر دين و مذهبى بقدرى شيوع دارد كه اگر نويسنده‌اى موفق شود و كليهء آنها را بنويسد يك كتاب بزرگ و خواندنى خواهد شد . چون اين گونه خرافات را شيطان جلوه ميدهد غير از خداى توانا كسى نميتواند معتقدين به آنها را از آنها منصرف نمايد . بدين جهت علماء بزرگوار مذهب مقدس شيعه هر موضوعى را كه جنبهء اعتقادى داشته باشد اگر از طرف خدا و رسول و امامان ( ع ) مدرك و مأخذى نداشته باشد تكذيب مينمايند .\r\n","page_name":" 39 ","page_number":39},
  {"content":"\r\n\r\n9 - رضايت و خوشنودى را حضرت خديجه داشت 10 - علم و دانش را نصيب فاطمه زوجهء مرتضى على نمود .\r\nخداى رؤف دعاى ده نفر را مستجاب نموده بدين شرح :\r\n1 - در سورهء و الصافات ، آيهء 75 ميفرمايد : حضرت نوح ما را خواند و ما اجابت نموديم .\r\n2 - در سورهء يوسف ، آيهء 32 ميفرمايد : خدا دعاى يوسف را مستجاب نمود و مكر و حيلهء زنان را از او رد كرد .\r\n3 - در سورهء يونس ، آيه 89 راجع به حضرت موسى و هارون ميفرمايد : دعاى شما مستجاب شد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n4 - در سورهء انبياء ، آيهء 88 ميفرمايد : دعاى يونس را مستجاب كرديم .\r\n5 - در سورهء انبياء ، آيهء 84 در بارهء حضرت ايوب ميفرمايد : ما دعاى او را مستجاب نموديم .\r\n6 - در سورهء انبياء آيهء 90 راجع به حضرت زكريا ميفرمايد : ما دعاى وى را اجابت كرديم و حضرت يحيى را به دو عطا نموديم .\r\n7 - در سورهء مؤمن ، آيهء 60 در بارهء مخلصين ميفرمايد : دعا كنيد تا مستجاب نمايم .\r\n8 - در سورهء نمل ، آيه 62 راجع به افراد مضطر و ناچار ميفرمايد :  أَمَّنْ يُجِيبُ الْمُضْطَرَّ  .\r\n9 - در سورهء بقره ، آيهء 186 در بارهء دعاى بندگان نيكوكار ميفرمايد : يا محمّد ! هر گاه بندگان من از تو سؤالى بكنند من اجابت مينمايم .\r\n10 - در سورهء آل عمران ، آيهء 195 در بارهء حضرت فاطمهء اطهر و امير المؤمنين :\r\nعلى ميفرمايد : خدا دعاى ايشان را مستجاب نمود .\r\nپيامبر اسلام صلى اللَّه عليه و آله راجع به 10 موضوع خائف و مضطرب بود و خداى توانا آن حضرت را در امان خود نگه داشت و بوى بشارت داد :\r\n1 - مفارقت از وطن خود ( يعنى مكهء معظمه ) كه در سورهء قصص ، آيهء 85 ميفرمايد : همان خدائى كه قرآن را بر تو واجب كرد ترا بسوى وطن باز ميگرداند .\r\n2 - آن حضرت راجع به قرآن خائف بود كه مبادا بعد از او نظير كتابهاى آسمانى گذشتگان دچار تغيير و تبديل شود ، خدا در سورهء حجر ، آيهء 9 ميفرمايد :\r\nما قرآن را نازل كرديم و حتما آن را حفظ خواهيم كرد .\r\n3 - راجع به عذاب امت آن حضرت ، آيهء 33 سورهء انفال را فرو فرستاد كه ميفرمايد : چون تو در ميان اين امت هستى خدا ايشان را عذاب نخواهد كرد .\r\n4 - براى توسعهء دين آن بزرگوار در سورهء برائة آيهء 34 ميفرمايد : خدا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nپيامبر خود را بكليهء اديان مسلط خواهد كرد .\r\n5 - براى ثبات و استقامت مؤمنين بعد از رسول خدا در سورهء ابراهيم ، آيهء 27 ميفرمايد : خدا مؤمنين را در دنيا و آخرت در قول خود ثابت نگاه ميدارد .\r\n6 - در بارهء دشمنان مؤمنين در سورهء تحريم ، آيهء 8 ميفرمايد : روزى كه خداى رؤف پيامبر و مؤمنين را رسوا نخواهد كرد .\r\n7 - راجع بشفاعت آن حضرت در سورهء و الضحى ، آيهء 4 ميفرمايد : به زودى خدا آنقدر به تو ببخشد كه راضى شود .\r\n8 - در بارهء فتنه و آشوبى كه بعد از آن حضرت دچار وصى او : على بن ابى طالب شد در سورهء زخرف ، آيهء 41 ميفرمايد : وقتى ترا از دنيا برديم از آنان انتقام خواهيم گرفت .\r\n9 - راجع بثبوت خلافت فرزندان على بن ابى طالب عليه السّلام در سورهء نور ، آيهء 55 ميگويد : حتما آنان را در زمين خليفه خواهيم نمود .\r\n10 - راجع بهجرت حضرت فاطمهء اطهر از مكه بمدينه در سورهء آل عمران آيهء 191 ميفرمايد : آن افرادى كه خدا را در حال ايستادن و نشستن ياد ميكنند ، إلى آخره .\r\nرئيس توبه‌كنندگان چهار نفر بودند بدين شرح :\r\n1 - حضرت آدم ، چنان كه در سورهء اعراف ، آيهء 22 از قول وى ميفرمايد :\r\nگفتند : پروردگارا ! ما بنفس خود ظلم كرديم إلى آخره .\r\n2 - حضرت يونس ، چنان كه در سورهء انبياء ، آيه 87 از قول او ميفرمايد :\r\nبار خدايا ! تو پاك و منزه هستى و من از ستمكارانم .\r\n3 - حضرت داود ، چنان كه در سورهء ص ، آيهء 42 ميفرمايد : داود به خاك افتاد و توبه كرد .\r\n4 - فاطمهء اطهر ، چنان كه در سورهء آل عمران ، آيه 191 ميفرمايد : آن\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nافرادى كه فاطمه هم يكى از آنان بود در حال نشستن و ايستادن به ياد خدا هستند .\r\nچهار نفر از زنان نيكوكار خائف و ترسان شدند بدين شرح :\r\n1 - آسيه زن فرعون كه از طرف فرعون دچار انواع و اقسام عذاب شد چنان كه در سورهء تحريم ، آيهء 11 از قول وى ميفرمايد : كه گفت : پروردگارا ! يك خانه‌اى نزد خود در بهشت برايم بنا كن .\r\n2 - حضرت مريم كه از مردم گريخت ، چنان كه در سورهء مريم ، آيهء 23 از زير آن درخت ندا كرد : محزون و افسرده مباش .\r\n3 و 4 - خديجهء كبرا و فاطمهء زهراء ، زيرا وقتى خديجه با رسول خدا صلى اللَّه عليه و آله ازدواج كرد زنان قريش از وى كناره‌گيرى نمودند و فاطمهء اطهر ميگفت : آيا پدر من پيامبر خدا نيست ، آيا فرزندان خود را حفظ نميكند .\r\nرئيس گريه‌كنندگان هشت نفر بودند بدين شرح :\r\n1 - آدم 2 - نوح 3 - يعقوب 4 - يوسف 5 - شعيب 6 - داود 7 - فاطمه 8 - امام زين العابدين .\r\nحضرت امام جعفر صادق عليه السّلام ميفرمايد : فاطمهء زهراء بقدرى براى پيامبر اسلام صلى اللَّه عليه و آله گريه كرد كه اهل مدينه متأذى شدند و به وى گفتند : تو ما را به علت كثرت گريه ناراحت كردى ، يا شب گريه كن يا روز ! لذا فاطمه از مدينه خارج ميشد و روى قبر شهداء گريه ميكرد .\r\nابو بكر شيرازى از حضرت على بن ابى طالب عليه السّلام روايت كرده كه فرمود :\r\nپيغمبر خدا اين آيه را تلاوت كرد :  إِنَّ اللَّهَ اصْطَفاكِ وَ طَهَّرَكِ  و به من فرمود : يا على ! بهترين زنان چهار نفرند : 1 - مريم دختر عمران 2 - خديجه دختر خويلد ( بضم خاء و فتح واو ) 3 - فاطمه دختر محمّد 4 - آسيه دختر مزاحم .\r\nابو نعيم ( بضم نون و فتح عين ) در كتاب : حلية الاولياء و گروه ديگرى از اهل تسنن از پيامبر اعظم اسلام روايت كرده‌اند كه فرمود : زنان بزرگ عالم چهار\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nنفرند 1 - مريم دختر عمران 2 - خديجه دختر خويلد 3 - فاطمه دختر حضرت محمّد 4 - آسيه زن فرعون .\r\nابن عباس گفته : فاطمهء اطهر از همهء آنان افضل است .\r\nعايشه و ديگران از پيغمبر اكرم صلى اللَّه عليه و آله و سلم روايت كرده‌اند كه فرمود : اى فاطمه ! به تو مژده مىدهم كه خدا ترا از كليهء زنان عالم و زنان اسلام كه بهترين دين است افضل و برتر دانسته است .\r\nحذيفه ( بضم حاء و فتح ذال ) از رسول اكرم اسلام روايت مىكند كه فرمود :\r\nملكى نزد من آمد و گفت : مژده باد ترا كه فاطمه بزرگترين زنان اهل بهشت يا زنان امت من است .\r\nدر تاريخ بلاذرى نقل مىكند كه پيامبر خدا بفاطمهء زهراء فرمود : تو از كليهء اهل بيت من زودتر به من ملحق خواهى شد . فاطمه خشمگين شد ، رسول خدا به وى فرمود : آيا راضى نيستى كه بزرگ زنان بهشت باشى ! ؟ فاطمهء اطهر خندان گرديد .\r\n40 - ابن شهر آشوب در كتاب : مناقب از جابر بن سمره ( بفتح سين و ضم ميم و فتح راء ) روايت كرده كه گفت : پيغمبر اعظم اسلام نزد دخترش فاطمه آمد و فرمود : اى دختر عزيزم ! خود را در چه حالى مىبينى ؟ گفت : من اضافه بر اينكه ناراحت هستم غذائى ندارم كه بخورم .\r\nرسول خدا فرمود : اى دخترم ! آيا راضى نيستى كه بزرگترين زنان عالم باشى ؟ فاطمهء اطهر گفت : پدر جان مگر اين مقام از مريم دختر عمران نيست ؟\r\nفرمود : مريم فقط بزرگترين زنان زمانهء خود بود . تو نيز بزرگترين زنان زمانهء خود هستى ، آرى ، به خدا قسم كه شوهرت على بزرگ اهل دنيا و آخرت است .\r\nبه حضرت امام جعفر صادق عليه السّلام گفته شد : منظور از قول پيامبر اسلام صلى اللَّه عليه و آله كه فرموده : فاطمه بزرگترين زنان اهل بهشت است يعنى زنان زمان فاطمه ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nفرمود : اين مقام مريم دختر عمران است ، ولى فاطمهء اطهر بزرگترين زنان اولين و آخرين بهشت مىباشد .\r\nدر روايتى وارد شده كه آسيه دختر مزاحم و مريم دختر عمران و خديجهء كبرا در آن موقعى كه فاطمه عليها السّلام متوجه بهشت مىشود پرده دار فاطمهء اطهر خواهند بود .\r\nبزل هروى از حسين بن روح پرسش كرد و گفت : دختران پيغمبر اكرم اسلام چند نفر بودند ؟ گفت : چهار نفر ، گفت كدام يك از آنان افضل بودند ؟ گفت :\r\nفاطمه ، گفت : چرا ! در صورتى كه فاطمه از همه كوچكتر و كمتر از همه با رسول خدا زندگى كرد ؟ گفت : براى دو خصلت بود كه خدا او را به اين مقام اختصاص داد :\r\n1 - اينكه وى وارث پيامبر خدا بود 2 - اينكه نسل پيغمبر اكرم از وى بيادگار ماند . خداى حكيم فاطمه را به جهت آن خلوص نيتى كه داشت بدين مقام اختصاص داد .\r\nسيد مرتضى فرموده : معنى افضل بودن اين است كه : اخلاص و يقين و نيت صاف در كار باشد تا ثواب زياد نصيب شود ، مانعى ندارد كه فاطمهء زهرا به همين جهت بر خواهران خود فضيلت و برترى داشته باشد .\r\nاين مطلب مورد اعتماد است كه فاطمه باتفاق و اجماع گروه اماميه از كليهء زنان عالم افضل و برتر است .\r\nنيز آن تعظيم و تمجيدى كه پيغمبر خدا از شأن و مقام فاطمهء اطهر ميكرد و او را در ميان زنان گرامى ميداشت براى افضل بودن وى محتاج به استدلال نخواهد بود در كتاب : جامع ترمذى از جميع ( بضم جيم و فتح ميم ) تيمى نقل مىكند كه گفت : من با عمه‌ام نزد عايشه رفتم ، عمه‌ام بعايشه گفت : چه باعث شد كه تو بعلى ابن ابى طالب خروج كردى ! ؟ عايشه گفت : مرا به حال خود واگذار ! به خدا قسم كه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاز مردان كسى بيشتر از على و از زنان كسى بيشتر از فاطمهء زهراء نزد پيامبر اسلام صلى اللَّه عليه و آله و سلم عزيزتر نبودند .\r\nدر كتاب : فضائل الصحابة از پدر عبد اللَّه بن بريده روايت مىكند كه گفت :\r\nبرسول معظم اسلام گفتم : كدام زنان نزد تو محبوبترند ؟ فرمود : فاطمه . گفتم : از مردان ؟ فرمود : شوهرش على .\r\nدر كتاب قوت القلوب از عايشه روايت مىكند گفت : يكوقت على و زهراء به پهلو خوابيده بودند و پيامبر خدا در ميان ايشان نشسته بود ، على برسول خدا گفت :\r\nمن نزد تو محبوبترم يا فاطمه ؟ پيغمبر خدا فرمود : فاطمه نزد من محبوبتر و تو از او نزد من عزيزترى .\r\nدر روايتى از جابر بن عبد اللَّه وارد شده كه گفت : على و فاطمهء اطهر هر كدام بفضائل و مناقب خويشتن فخريه ميكردند ، اين موضوع را جبرئيل بپيغمبر خدا خبر داد و گفت : ايشان راجع بمحبت تو گفتگوى طولانى دارند ، تو در ميان ايشان قضاوت كن ! رسول خدا نزد حضرت على و زهرا آمد و جريان را براى آنان شرح داد ، سپس متوجه فاطمه شد و فرمود : تو نزد من حلاوت و شيرينى فرزندى را دارى و على عزت مردان را دارد ، على از تو نزد من محبوبتر است .\r\nفاطمهء اطهر گفت : به حق آن خدائى كه تو را برگزيد و تو را هدايت نمود و امت تو را بوسيلهء تو هدايت كرد من مادامى كه زنده باشم به اين مطلب اقرار دارم .\r\nعامر شعبى و ديگران از امام باقر و امام جعفر صادق عليه السّلام از رسول خدا صلى اللَّه عليه و آله و سلم روايت كرده‌اند كه فرمود : فاطمه پاره‌اى از تن من است ، كسى كه وى را بغضب آورد مرا بغضب آورده . در روايت ديگرى وارد شده كه فرمود : هر كس فاطمه را اذيت كند مرا اذيت كرده و كسى كه مرا اذيت كند حقا كه خدا را اذيت كرده است .\r\nدر كتاب صحيح مسلم و كتاب حلية الاولياء از رسول اكرم روايت ميكنند\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكه فرمود : فاطمه پارهء تن من است ، هر چه وى را ناراحت كند مرا ناراحت خواهد كرد و هر چه او را اذيت كند مرا اذيت مينمايد .\r\n41 - نيز در كتاب : مناقب از سعد بن ابى وقاص نقل مىكند كه گفت : از پيامبر اعظم اسلام شنيدم ميفرمود : فاطمه پاره‌اى از تن من است ، هر كس او را خوشنود نمايد مرا خوشنود نموده و هر كس وى را ناراحت كند مرا ناراحت كرده است . فاطمه نزد من عزيزترين مردم مىباشد .\r\nحاكم در كتاب : مستدرك از پيغمبر گرامى اسلام روايت كرده كه فرمود :\r\nفاطمه از من است ، آنچه كه او را ناراحت كند مرا ناراحت كرده و آنچه كه وى را خوشحال نمايد مرا خوشحال مينمايد .\r\nسهل بن عبد اللَّه نزد عمر بن عبد العزيز آمد و گفت : قوم تو ميگويند : تو فرزندان فاطمه را بر آنان مقدم ميدارى ، گفت : اين طور بما رسيده كه پيغمبر اكرم اسلام صلى اللَّه عليه و آله فرموده : فاطمه پارهء تن من مىباشد ، هر چه باعث رضايت زهراء شود باعث رضايت من مىشود ، آنچه كه موجب خشم فاطمه شود موجب خشم من نيز خواهد شد .\r\nبه خدا قسم من سزاوارترم كه رضايت پيامبر خدا را حاصل نمايم ، رضايت فاطمه و پدرش در رضايت فرزندان فاطمه مىباشد .\r\n و قد علموا انّ النّبيى يسرّه * مسرّتها جدّا و يشنئ اغتمامها \r\nيعنى حقا كه دانستند : مسرور بودن فاطمه پيامبر اسلام را مسرور مىكند و مغموم بودن وى او را بخشم خواهد آورد .\r\nاين سخن پيغمبر كه در بارهء فاطمه فرموده بر معصوم بودن آن بانوى با عظمت دلالت مىكند ، زيرا اگر فاطمهء اطهر مرتكب معصيت ميشد هر عملى كه باعث ناراحتى وى ميگرديد باعث ناراحتى رسول خدا نمىشد و . . .\r\nابو ثعلبه ميگويد : هر گاه رسول خدا از مسافرت بازمىگشت و نزد فاطمهء\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاطهر مىآمد او بر ميخواست و با پيغمبر خدا معانقه ميكرد « 1 » و ميان دو چشم آن حضرت را مىبوسيد .\r\nدر كتاب : اربعين از عكرمه روايت مىكند كه هر گاه پيغمبر خدا از جنگ باز ميگشت فاطمهء اطهر او را مىبوسيد .\r\nاز عايشه روايت كرده‌اند كه گفت : هر گاه فاطمهء زهرا نزد پيامبر اسلام مىآمد پيامبر از جاى خود بر ميخواست ، سر فاطمه را مىبوسيد و او را در جاى خود مىنشانيد و هر گاه رسول خدا نزد فاطمه مىرفت و فاطمه آن حضرت را ملاقات ميكرد يك ديگر را مىبوسيدند و با يك ديگر مىنشستند .\r\nابو السعادات در كتاب فضائل العشرة از ابن عمر نقل مىكند كه گفت : هر گاه پيامبر اسلام ارادهء مسافرتى ميكرد آخرين شخصى را كه ديدار ميكرد فاطمهء اطهر بود . ، و موقعى كه از سفر باز ميگشت اول كسى را كه ملاقات ميكرد فاطمهء زهراء بود . اگر فاطمهء اطهر نزد خدا يك چنين فضيلت مهمى را نميداشت پيامبر خدا با وى اين عمل را انجام نميداد ، زيرا او فرزند رسول خدا بود و خدا دستور داده كه فرزند نسبت به پدر خود احترام كند .\r\nو جايز نبود پيغمبر اكرم اين همه فاطمه را احترام كند ، زيرا اين عمل بر خلاف دستورى است كه آن حضرت از طرف خدا به امت خود داده است .\r\nابو سعيد خدرى ( بضم خاء و سكون دال ) ميگويد : فاطمه نزد رسول خدا عزيزترين مردم بود .\r\nدر يكى از روزها فاطمه مشغول نماز بود كه پيغمبر معظم اسلام نزد او آمد فاطمه كه مشغول نماز بود نماز را قطع كرد و متوجه آن حضرت شد و بر او سلام كرد رسول خدا دست مبارك خود را بر سر فاطمهء اطهر كشيد و به او گفت : اى دخترم ! چگونه روز را شب كردى ، خدا تو را رحمت كند .\r\n\r\n\r\n","description":"","footnote":"\r\n( 1 ) معانقه اين است كه دو نفر در حال ايستادن از راه محبت دست به گردن يك ديگر در آورند و صورت خود را پهلوى يك ديگر بگذارند - مترجم .\r\n","page_name":" 48 ","page_number":48},
  {"content":"\r\n\r\nدر كتاب اخبار فاطمه از عبد اللَّه بن حسن روايت مىكند كه گفت : يك روز پيغمبر خدا نزد فاطمهء اطهر آمد ، فاطمه يك پارهء نان جو خشك بحضور آن حضرت آورد و آن بزرگوار با آن نان افطار كرد ، سپس فرمود : اى دخترم ! اين اولين نانى است كه پدرت بعد از سه روز مىخورد ، فاطمهء اطهر پس از شنيدن اين سخن گريان شد و پيغمبر خدا دست مبارك خود را به صورت حضرت زهراء ميماليد .\r\nابو صالح مؤذن در كتاب : اربعين از ابن مسعود روايت مىكند كه گفت : از پيامبر خدا شنيدم ميفرمود : خدا به من دستور داد تا فاطمه را براى على تزويج نمودم پس از اين ازدواج جبرئيل به من گفت : خداى توانا بهشتى از لؤلؤ كه بين هر قصبه تا قصبهء ديگر يك مرواريدى است مرصع به طلا ، سقفهاى آن را از زبرجد سبز قرار داده ، در آن بهشت اطاقهائى از مرواريد بنا نهاده كه به ياقوت مكلل ميباشند .\r\nغرفه‌هاى آن را يك خشت از طلا ، يكى از نقره ، يكى از درّ ، يكى از ياقوت و يكى از زبرجد قرار داده ، در آن بهشت چشمه‌هائى آفريده كه از اطراف آنها جريان دارند ، نهرهائي در اطراف آنها در جريانند ، قبه‌هائى از مرواريد بر آنها ساخته شده ، آن قبه‌ها را بوسيلهء زنجير طلا بسته‌اند ، بر اطراف آنها انواع و اقسام درختان ميوه رسته ، بر هر شاخى قبه‌اي بنا شده ، در هر قبه‌اى تختى از درّ سفيد گذاشته‌اند ، و پرده‌هائى از سندس و استبرق بر روى آنها گسترده‌اند ، فرش زمين آن از زعفران مىباشد .\r\nآن تختها را بوسيلهء مشك و زعفران خوشبو نموده‌اند ، در هر قبه‌اى حوريه‌اى جاى داده‌اند ، هر قبه‌اى صد در دارد ، بر هر درى دو كنيزك ايستاده‌اند ، در اطراف آن قبه آية الكرسى نوشته شده .\r\nمن بجبرئيل گفتم : اين بهشت براى كه بنا شده ! ؟ گفت : براى حضرت على بن ابى طالب و فاطمهء زهراء ، اضافه بر بهشت‌هاى ديگرى كه خدا بايشان مرحمت فرموده اين هم يكى از آنها بشمار ميرود ، خداى رؤف اين بهشت‌ها را بدين جهت عطا نموده كه چشم تو روشن شود .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n42 - ابن شهر آشوب در كتاب : مناقب از معاوية بن ابى سفيان روايت كرده كه گفت : يك روز حضرت امام حسن مجتبى عليه السّلام بحضور پيامبر اسلام صلى اللَّه عليه و آله مشرف شد و پس از اينكه دامن آن حضرت را گرفت مطلبى آهسته بعرض آن بزرگوار رسانيد و رنگ مبارك پيغمبر خدا تغيير نمود .\r\nآنگاه رسول خدا برخاست و داخل منزل فاطمهء زهراء گرديد ، دست فاطمه را گرفت و او را بجانب خود كشيد ، به وى فرمود : از غضب على بترس ! زيرا خدا براى غضب على غضب مىكند و براى رضايت وى راضى مىشود ، سپس على عليه السّلام آمد و پيامبر اكرم دست او را گرفت و پس از اينكه فاطمه را حركت داد به حضرت على ابن ابى طالب فرمود : يا على ! از غضب فاطمه خائف باش ! زيرا ملائكه براى غضب فاطمه غضب ميكنند و براى رضايت وى راضى ميشوند .\r\nمن گفتم : يا رسول اللَّه ! با ناراحتى رفتى و با حالتى مسرور مراجعت نمودى فرمود : اى معاويه ! چگونه خوشحال نباشم در صورتى كه بين دو نفرى را صلح و سازش دادم كه نزد خدا گرامىترين خلق محسوب ميشوند .\r\nابن بابويه ميگويد : اين روايت معتبر نيست ، زيرا مقام حضرت على و فاطمه از اين بالاتر است كه ما بين ايشان اختلاف به وجود بيايد و كار به جائى برسد كه رسول خدا بين ايشان را صلح و سازش دهد .\r\nمترجم گويد : با آن همه سوابق دشمنى كه معاوية بن ابى سفيان با حضرت على بن ابى طالب عليه السّلام داشت چگونه ميتوان اين روايت را پذيرفت ، در صورتى كه حضرت على و زهراء از چهارده معصوم بشمار ميروند و كسى كه معصوم باشد كارى كه بر خلاف گفتهء خدا باشد انجام نميدهد ، و غضب در غير موارد استثنائى بر خلاف خواستهء خداى سبحان است .\r\nامام باقر و امام صادق عليهما السّلام ميفرمايند : پيامبر خدا صلى اللَّه عليه و آله و سلم نمىخوابيد تا اينكه صورت و ميان پستان‌هاى فاطمه را ميبوسيد و براى آن حضرت دعا ميكرد در روايتى وارد شده كه گونه‌هاى صورت و ميان دو پستان وى را ميبوسيد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nگروهى از اهل تسنن از ابو عبيدهء حذاء از حضرت امام جعفر صادق عليه السّلام روايت كرده‌اند كه فرمود : پيغمبر اكرم حضرت فاطمهء اطهر را زياد ميبوسيد بعضى از زنان آن حضرت به آن بزرگوار اعتراض نمودند ، رسول خدا فرمود :\r\nهنگامى كه مرا بمعراج بردند جبرئيل دستم را گرفت و داخل بهشت نمود ، آنگاه از رطب بهشت به من داد ، بنا بروايتى يك سيب به من داد ، من آن را خوردم و در صلب من تبديل به نطفه شد ، موقعى كه به زمين آمدم و با خديجهء كبرا همبستر شدم وى بفاطمه حامله شد .\r\nپس بنا بر اين : فاطمه حوريه‌اى است انسيه ، هر گاه من به بوى بهشت مشتاق ميشوم دخترم فاطمه را مىبويم .\r\nيك روز پيغمبر اكرم نزد فاطمه آمد و ديد آن بانو ناراحت است . فرمود :\r\nتو را چه شده ! ؟ گفت : عايشه بر مادر من فخريه مىكند و ميگويد : من قبل از پيغمبر با كسى ازدواج نكردم ، ولى مادر تو پيرزنى بود ! پيامبر خدا بفاطمه فرمود :\r\nرحم مادر تو اين لياقت و ظرفيت را داشت كه امام از آن به وجود بيايد .\r\nابن عبد ربه در كتاب : عقد الفريد مينگارد : مهدى در عالم خواب ديد كه شريك قاضى صورت خود را از او برگردانيده است . وقتى از خواب بيدار شد اين خواب را براى ربيع نقل كرد ، ربيع خواب وى را تعبير نمود و گفت : شريك با تو مخالف و از دوستداران فاطمه مىباشد ، مهدى گفت : شريك را نزد من حاضر نمائيد هنگامى كه شريك نزد مهدى آمد مهدى به وى گفت : به من اين طور رسيده كه تو دوست فاطمه ميباشى ؟ شريك گفت : من تو را به خدا ميسپارم كه دوست فاطمه نباشى مگر فاطمه دختر كسرى ، مهدى گفت : منظور من فاطمه دختر حضرت محمّد است ، شريك گفت :\r\nتو فاطمه را لعنت ميكنى ؟ مهدى گفت : پناه به خدا ! ابدا ! شريك گفت : عقيدهء تو در بارهء كسى كه فاطمه را لعنت كند چيست ؟ مهدى گفت : خدا كسى را كه فاطمه را لعنت نمايد لعنت كند . شريك گفت : پس اين ربيع را لعنت كن ، ربيع گفت : نه ، يا امير المؤمنين به خدا قسم كه من فاطمه را لعنت نميكنم . شريك بربيع گفت : اى بدجنس ! پس آن سخنانى كه در مجالس و انجمن‌هاى مردان راجع به فاطمهء اطهر ميگفتى چه بود !\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمهدى گفت : پس تعبير خواب من چيست ؟ شريك گفت : خواب تو كه خواب يوسف نيست و ريختن خونها كه بوسيلهء خوابهاى آشفته حلال نخواهد شد .\r\nيك وقت مردى را كه بفاطمهء اطهر ناسزا گفته بود نزد فضل بن ربيع آوردند فضل به ابن غانم گفت :\r\nنظريهء تو در بارهء اين مرد چيست ؟ گفت : بايد حد بر او جارى كرد ، فضل به وى گفت : اگر تو حد خدا را بر او جارى كنى مثل اينكه از مادر خود دفاع كرده باشى سپس دستور داد تا هزار تازيانه به او زدند و جنازه‌اش را بر سر راه بدار آويختند .\r\n43 - نيز در كتاب : مناقب مينگارد : فاطمهء اطهر در موقع جنگ نمودن حضرت على عليه السّلام تمناى وكيل نمود و آيهء يكم سورهء مزمل نازل شد :  رَبُّ الْمَشْرِقِ وَ الْمَغْرِبِ ، لا إِلهَ إِلَّا هُوَ فَاتَّخِذْهُ وَكِيلًا  .\r\nدر صحيح دارقطنى مىنگارد : پيغمبر معظم اسلام دستور داد تا دست دزدى را قطع نمايند ، آن شخص دزد گفت : يا رسول اللَّه ! تو او را در اسلام مقدم مىدارى و مع ذلك او را مأمور بقطع مىكنى ؟ فرمود : آرى ، و لو اينكه دخترم فاطمه باشد وقتى فاطمه اين سخن را شنيد محزون گرديد ، سپس جبرئيل نازل شد و آيهء 65 سورهء زمر را آورد كه ميفرمايد : اگر براى خدا شريك قائل شوى ثواب عمل تو نابود خواهد شد .\r\nپس از نزول اين آيه رسول خدا صلى اللَّه عليه و آله محزون گرديد ، آنگاه آيهء 22 سورهء انبياء نازل شد كه ميفرمايد : اگر خدايانى غير از خداى يكتا در آسمان و زمين وجود مىداشتند آسمان و زمين فاسد مىشدند .\r\nپس از نزول اين آيه پيامبر اسلام صلى اللَّه عليه و آله و سلم تعجب نمود ، آنگاه جبرئيل نازل شد و گفت : چون فاطمهء زهراء از سخن تو كه گفتى : و لو اينكه دخترم باشد ناراحت شد لذا اين آيات براى موافقت فاطمهء اطهر نازل شد كه خوشنود شود .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n44 - نيز در كتاب سابق الذكر مىنگارد : از حضرت امام جعفر صادق عليه السّلام راجع به معنى : حى على خير العمل پرسش شد ، فرمود : منظور از اين جمله :\r\nنيكوئى نمودن بفاطمهء اطهر و فرزندان وى مىباشد ، بنا بروايتى منظور ولايت آل محمّد صلى اللَّه عليه و آله است .\r\nابو صالح در كتاب اربعين از ابو هريره ( بضم هاء و فتح راء ) از پيغمبر مكرم اسلام روايت مىكند كه فرمود : اولين شخصى كه داخل بهشت مىشود فاطمهء زهراء است .\r\nاز پيامبر خدا صلى اللَّه عليه و آله روايت شده كه فرمود : موقعى كه خداى توانا بهشت را آفريد آن را از نور وجه خويشتن آفريد ، سپس آن نور را گرفت و پرتاب كرد ، يك سوم آن نصيب من شد و يك سوم ديگرش بدخترم فاطمه رسيد ، ثلث سوم آن بعلى و فرزندانش رسيد .\r\nكسى كه از آن نور به وى رسيده باشد بولايت و دوستى آل محمّد صلى اللَّه عليه و آله هدايت خواهد شد ، كسى كه از آن نور به او نرسيده باشد از ولايت آنان گمراه مىگردد « 1 » .\r\nگروه متعددى از اهل تسنن از رسول معظم اسلام روايت كرده‌اند كه فرمود :\r\nخدا براى رضايت فاطمه راضى و براى غضب وى غضبناك مىشود .\r\nابو بكر مردويه در كتاب خود از پيغمبر اعظم اسلام روايت مىكند كه فرمود : جبرئيل برايم گفت : هنگامى كه خداى رؤف فاطمه را براى على بن ابى طالب عليهما السّلام تزويج نمود برضوان امر كرد كه بدرخت طوبا دستور دهد تا رقعه‌هائى را براى دوستداران آل محمّد صلى اللَّه عليه و آله و سلم تحمل كند ، آنگاه ملائكه‌اى از نور كه تعداد آنان با آن رقعه‌ها مطابق بود باران بر آنها فرو ريختند و آنها را برگرفتند .\r\n\r\n\r\n","description":"","footnote":"\r\n( 1 ) چون ظاهر اين روايت و امثال آن بوى جبر ميدهند لذا بايد آنها را تأويل كرد و چون اينجا تناسبى با تأويل ندارد پس بايد بكتب مربوطه مراجعه نمود - مترجم .\r\n","page_name":" 53 ","page_number":53},
  {"content":"\r\n\r\nوقتى روز قيامت فرا رسد خداى حكيم ملائكه را با آن رقعه‌ها فرو ميفرستد هر گاه يكى از آن ملائكه يكى از دوستان آل محمّد را مىبيند يكى از آن رقعه‌ها را كه آزادى از جهنم در آن نوشته شده به وى خواهد داد .\r\nدر كتابهاى متعددى كه از آن جمله : كشف ثعلبى و كتاب : فضائل أبى السعادات است در ذيل آيهء 13 سورهء مباركهء دهر كه ميفرمايد : اهل بهشت در بهشت آفتاب و سرمائى نمىبينند .\r\nاز ابن عباس نقل مىكنند كه گفت : بعد از آنكه اهل بهشت داخل و ساكن بهشت مىشوند نورى را مىبينند كه بهشت را نورانى مىكند ، اهل بهشت مىگويند :\r\nپروردگارا ! تو در قرآنى كه بپيغمبر خود نازل كردى فرموده‌اى : آفتاب را در بهشت نمىبينند .\r\nخطاب ميرسد : اين نور آفتاب و ماهتاب نيست . على و زهراء از يك موضوعى تعجب نمودند و خنديدند ، اين نورانيت بهشت از نور ايشان است .\r\nابو على صولى و ابو السعادات از ابو ذر غفارى روايت مىكنند كه گفت : پيامبر اسلام صلى اللَّه عليه و آله مرا فرستاد تا على بن ابى طالب عليه السّلام را بحضور آن حضرت بياورم ، من بخانهء على رفتم و او را صدا زدم ، ولى آن بزرگوار جواب مرا نداد ، نزد پيغمبر خدا آمدم و جريان را گفتم ، فرمود : على در خانه است ، برگشتم ، وقتى داخل خانهء على شدم ديدم : آسيا خود به خود مىچرخد و كسى نزد آن نيست ! ! بعلى گفتم : رسول خدا ترا ميخواهد ، على عليه السّلام بسرعت بحضور پيغمبر آمد ، من جريان آسيا را بعرض پيامبر خدا رساندم ، آن حضرت فرمود : اى ابو ذر تعجب منماى ! زيرا خدا ملائكه‌اى دارد كه در زمين مىگردند و موكلند كه به آل محمّد صلى اللَّه عليه و آله كمك كنند .\r\nحسن بصرى و ابن اسحاق از عمار و ميمونه روايت كرده‌اند كه : فاطمهء اطهر در عالم خواب بود و آسياى وى كار ميكرد ، وقتى اين داستان را براى رسول خدا\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nگفتيم فرمود : چون خدا ضعف و ناتوانى فاطمه را ديد لذا بآسيا دستور داد كه بچرخد ، آسيا اطاعت نمود .\r\nروايت شده : چه بسا مىشد در آن موقعى كه فاطمهء زهراء مشغول نماز و عبادت خويشتن بود و فرزندش گريه ميكرد گهوارهء وى در حركت بود ، ملكى بود كه آن گهواره را حركت ميداد .\r\nحضرت امام محمّد باقر عليه السّلام ميفرمايد : پيامبر اسلام سلمان فارسى را نزد فاطمهء اطهر فرستاد ، سلمان ميگويد : من نزد در ماندم و سلام كردم ، شنيدم كه فاطمه در داخل خانه مشغول تلاوت قرآن است ، آسيا ميچرخيد و كسى نزد آن نبود .\r\nدر آخر روايت مىگويد : پيغمبر خدا لبخند زد و فرمود : اى سلمان ! خدا قلب و اعضاء دخترم فاطمهء اطهر را از ايمان پر كرده ؛ لذا فاطمه فارغ البال مشغول عبادت پروردگار مىشود ، خدا ملكى كه نام او : زوقابيل و بروايتى جبرئيل است فرستاده تا آسيا را بگرداند ، خدا عهده‌دار كارهاى دنيوى و اخروى دخترم مىشود .\r\n45 - در كتاب مناقب مىنگارد : ام ايمن پس از فاطمهء اطهر گفت : من نمىتوانم جاى فاطمه را در مدينه خالى ببينم ، لذا متوجه مكهء معظمه گرديد ، هنگامى كه بجحفه رسيد بقدرى تشنه شد كه ترسيد تلف شود ، چشمان خود را متوجه آسمان نمود و گفت : پروردگارا ! آيا مرا تشنه ميگذارى ، در صورتى كه من خادمهء دختر پيغمبر تو ميباشم ؟ ناگاه دلوى از آب بهشت براى وى نازل شد ، وقتى از آن آب آشاميد مدت هفت سال گرسنه نشد و غذا نخورد .\r\n46 - نيز از مالك بن دينار روايت مىكند كه گفت : در موقع توديع حج زن ناتوانى را ديدم كه بر شترى ضعيف و نحيف سوار و عازم حج بود ، مردم وى را موعظه ميكردند كه باز گردد .\r\nهنگامى كه در وسط صحرا رسيديم مال سوارى او از رفتار ماند ، آن زن شتر خود را سرزنش ميكرد كه چرا راه نميروى ، سپس وى سر خود را بجانب آسمان\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبلند كرد و گفت : بار خدايا ! نه مرا در خانه‌ام گذاشتى و نه بخانهء خودت رسانيدى بعزت و جلال خودت قسم اگر كسى غير از تو اين عمل را با من انجام داده بود شكايت او را به تو ميكردم ! ناگاه شخصى از طرف بيابان نزد او آمد كه مهار ناقه‌اى را در دست داشت بوى گفت : سوار شو ! وقتى او سوار شد آن ناقه نظير برق جهنده راه ميرفت ، موقعى كه من مشغول طواف بودم آن زن را ديدم كه طواف ميكرد ، او را قسم دادم و گفتم : تو كيستى ؟ گفت : من شهره دختر مسكه دختر فضه كنيز فاطمهء زهرا مىباشم .\r\nفاطمهء اطهر در مدينهء طيبه لباس خود را نزد زن يهودى كه او را رند ميگفتند بعنوان وثيقه نهاد و مقدارى جو قرض كرد .\r\nموقعى كه رند داخل خانهء خويش شد و با نورهاى آن لباس مواجه گرديد گفت : اين نورها از كجا در خانهء ما مىتابد ! ؟ زوجه‌اش گفت : از لباس فاطمهء زهرا است ، آن يهودى فورا با زوجه‌اش اسلام اختيار كردند و تعداد 80 نفر از همسايگان وى نيز بدين مقدس اسلام مشرف گرديدند .\r\nيكوقت فاطمهء زهرا عليها السّلام از پدرش پيغمبر اعظم اسلام انگشترى خواست پيغمبر صلى اللَّه عليه و آله و سلم بوى فرمود : آيا ميخواهى مطلبى را به تو تعليم دهم كه بهتر از انگشتر باشد ، هر گاه نماز شب خواندى از خداى رؤف انگشتر بخواه تا حاجت تو روا شود .\r\nوقتى آن بانوى معظمه دعا كرد هاتفى ندا داد : اى فاطمه ! آن چيزى كه تو از من ميخواهى زير جا نماز تو مىباشد ، موقعى كه جا نماز را برداشت با انگشتر ياقوتى مواجه شد كه فوق العاده گرانبها بود . آن را پوشيد و خيلى خوشحال گرديد .\r\nهنگامى كه فاطمهء زهرا خوابيد در عالم ديد : گويا در بهشت است و سه قصر را ديد كه در بهشت نظير آنها نبود ، گفت : اين قصرها از كيست ! ؟ گفتند : از فاطمه دختر محمّد است .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسپس گويا ديد كه داخل يكى از آن قصرها شد ، پس از اينكه گردش نمود مواجه با تختى گرديد كه داراى سه پايه بود ، پرسش كرد : چرا اين تخت داراى سه پايه است ؟ گفتند : صاحب آن يك انگشتر از خدا خواست يك پايهء آن را كندند و انگشترى ساختند ، بدين جهت است كه داراى سه پايه مىباشد .\r\nوقتى صبح شد فاطمه زهرا بحضور پيغمبر صلى اللَّه عليه و آله مشرف شد و جريان خواب خود را براى آن حضرت شرح داد ، پيغمبر فرمود : اى گروه عبد المطلب ! دنيا براى شما نيست ، بلكه آخرت از براى شما مىباشد ، وعده‌گاه شما بهشت است ، دنيا را براى چه ميخواهيد ، در صورتى كه از بين رفتنى و فريبنده است .\r\nپس از اين جريان پيغمبر به حضرت فاطمهء اطهر دستور داد تا آن انگشتر را زير جا نماز نهاد و روى آن بخواب رفت ، در عالم خواب ديد كه داخل بهشت شد و وارد آن قصر گرديد ، هنگامى كه متوجه آن تخت شد ديد داراى چهار پايه مىباشد وقتى راجع به آن پرسش نمود گفتند : چون آن انگشتر برگشت اين تخت به صورت اوليهء خود بازگشت .\r\nابو جعفر طوسى در كتاب اختيار الرجال از امام جعفر صادق عليه السّلام از سلمان فارسى روايت مىكند كه فرمود : در آن حينى كه امير المؤمنين على عليه السّلام را از خانه‌اش به طرف مسجد بردند فاطمهء زهراء هم از خانه خارج شد و نزد قبر پدرش پيغمبر آمد و گفت : پسر عموى مرا رها نمائيد ! به حق آن خدائى كه حضرت محمّد را به حق مبعوث كرده اگر على را رها نكنيد موى سرم را پريشان ميكنم و پيراهن پدرم رسول خدا را روى سرم ميگذارم و به خدا شكايت ميكنم ، ناقهء صالح نزد خدا از فرزندان من عزيزتر نبود .\r\nسلمان ميگويد : به خدا قسم كه ديدم پايه‌هاى ديوارهاى مسجد از ريشه بطورى كنده شد كه اگر شخصى ميخواست داخل آنها شود ميتوانست .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمن نزديك فاطمهء اطهر رفتم و گفتم : اى بانوى بزرگوار ! خداى سبحان پدر تو را مبعوث نمود كه ( براى عالم ) رحمت باشد مبادا تو در حق اين مردم نفرين كنى ، ناگاه ديدم پايه‌هاى ديوارها بجاى خود بازگشتند ، گرد و غبار از زير آنها بقدرى برخاست كه داخل بينىهاى ما شد ! ! بريده ( بضم باء و فتح راء ) از پيامبر اسلام صلى اللَّه عليه و آله روايت كرده كه فرمود :\r\nموقعى كه ملك الموت نزد من آمد گفتم : صبر كن تا جبرئيل بيايد ؛ فاطمهء اطهر پس از شنيدن اين خبر غش كرد ، رسول خدا به وى فرمود : اى دختر عزيزم ، خويشتن را حفظ كن زيرا تو با شوهرت و فرزندانت با من در بهشت خواهيد بود .\r\n\r\nمقام حضرت مريم و حضرت زهرا ع\r\nبمريم راجع به حضرت عيسى بشارت داده شد ، چنان كه خداى عليم در آيهء 40 سورهء انبياء بمريم ميفرمايد : خدا تو را بعيسى مژده ميدهد بفاطمهء اطهر هم راجع بحسن و حسين مژده داده شد ؛ چنان كه در روايت وارد شده : پيامبر اسلام صلى اللَّه عليه و آله در موقع ولادت هر يك از ايشان بفاطمه بشارت داد و فرمود : مبارك باشد ، اين امامى كه تو متولد ميكنى بزرگ اهل بهشت خواهد بود ، خدا اين موضوع را در نسل او تكميل خواهد نمود .\r\nمنظور از آيهء 28 سورهء زخرف كه ميفرمايد :  وَ جَعَلَها كَلِمَةً باقِيَةً فِي عَقِبِهِ  حضرت على بن ابى طالب عليه السّلام است .\r\nامام جعفر صادق عليه السّلام ميفرمايد : مدت حامله بودن حضرت مريم 9 ساعت بوده ، فاطمهء اطهر هم حضرت حسنين را به نحوى متولد كرد كه فاصلهء بين ايشان شش ماه بود .\r\nمريم دختر عمران بود و فاطمه دختر حضرت محمّد صلى اللَّه عليه و آله و سلم بود و مردم بوسيلهء پدرانشان شريف و محترم ميباشند .\r\nمادر حضرت مريم نذر كرد فرزندى بياورد كه جز بعبادت مشغول كارى نشود ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nحضرت محمّد صلّى اللَّه عليه و آله در هر حال بيشتر از همهء مردم به خدا تقرب ميجست ، اين مطلب باعث مىشود كه در آن وقتى كه زهرا را از خدا خواست بالاتر از آنچه كه مادر مريم خواست خواسته باشد ، زيرا حضرت محمّد از كليهء خلائق افضل بود ( پس بايد خواستهء وى هم افضل باشد ) .\r\nحضرت مريم را مادرش نذر كرد ، ولى فاطمهء اطهر را پدرش نذر كرد ، معلوم است كه اهميت مادر نصف اهميت پدر است .\r\nهمانطور كه خدا در سورهء آل عمران ، آيهء 33 ميفرمايد : حضرت زكريا متكفل مريم شد همانطور هم پيامبر اسلام صلّى اللَّه عليه و آله متكفل حضرت فاطمهء زهرا گرديد اختلافى نيست كه تكفل و سرپرستى پيغمبر اسلام از هر سرپرستى بالاتر است ، كفالت يتيم مستحب ولى كفالت فرزند واجب مىباشد .\r\nحضرت مريم فرزند خود عيسى را در زمان جاهليت متولد نمود ولى فاطمهء اطهر حضرت حسنين عليهما السّلام را در زمان فطرت اسلام زائيد .\r\nخداى عليم حضرت مريم را آگاه كرد كه تو و فرزندت بسلامت خواهيد بود لذا جا نداشت كه مريم خائف و ترسان باشد ، ولى موقعى كه حضرت فاطمهء زهراء بحسنين حامله شد نميدانست در موقع حاملگى و زايمان چه حالى خواهد داشت ، اين خود باعث مىشود كه ثواب حضرت زهرا بيشتر باشد .\r\nبدين جهت است كه مقام مسلمين در جنگ بدر از ملائكه بالاتر بود ، زيرا مسلمين راجع بسلامتى خويشتن در خوف و رجاء بودند ، ولى ملائكه اين طور نبودند ( يعنى سلامتى ملائكه در معرض خطر قرار نگرفته بود ) .\r\nبه حضرت مريم چنان كه در سورهء مريم ؛ آيهء 24 ميفرمايد گفته شد : محزون مباش ، پيامبر اسلام هم به حضرت زهراى اطهر فرمود : اى فاطمه ! خدا براى خوشنودى تو خوشنود مىشود .\r\nدر سورهء تحريم آيهء 12 راجع به حضرت مريم ميفرمايد : ما از روح خود به حضرت مريم دميديم . فاطمه هم پنجمين نفر اهل كساء بود و جبرئيل بوجود ايشان افتخار\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nكرد و گفت : كيست مثل من ، در صورتى كه ششمين نفر آنان ميباشم .\r\nدر سورهء مريم ، آيهء 25 و 26 كه راجع به حضرت مريم ميفرمايد : درخت خرماى تازه براى تو فرو ميريزد ؛ پس تو از آن خرما بخور و از آب نهر بياشام احتمال ميرود كه آن درخت خرما و نهر آب قبل از اين جريان موجود بوده باشند زيرا اثرى از آنها باقى نمانده است ، ولى اثر زمزم و مقام ابراهيم و موضع تنور و شكافته شدن دريا و برگشتن آفتاب ( براى حضرت على ) باقى مىباشد ، داستان خرماى صيحانى و آب مقدس در بارهء حضرت فاطمه است .\r\nروايت شده : ام ايمن گريان شد و به حضرت محمّد صلى اللَّه عليه و آله گفت : يا رسول اللَّه ! تو فاطمه را شوهر دادى و چيزى نثار او ننمودى ! پيامبر خدا فرمود : اى ام ايمن چرا تكذيب مينمائى ! زيرا موقعى كه خداى حكيم فاطمهء زهرا را براى على تزويج نمود بدرختان بهشت دستور داد تا از زر و زيور ، ياقوت ، درّ ، زمرد و استبرق خود فرو ريختند و آنان بقدرى از آنها برگرفتند كه اندازهء آن را نميدانند .\r\nملائكه چنان كه در سورهء آل عمران ، آيهء 37 ميفرمايد : با حضرت مريم تكلم كردند و گفتند : خدا ترا بر گزيد و پاكيزه نمود و ترا از ميان زنان عالم انتخاب كرد .\r\nمنظور از زنان عالم كه قرآن فرموده فقط زنان زمان آن حضرت بوده است همانطور كه خداى سبحان در سورهء بقره ، آيهء 44 در بارهء بنى اسرائيل ميفرمايد :\r\nمن شما را بر اهل عالم برترى دادم ، در صورتى كه بنى اسرائيل از مسلمانان افضل و برتر نيستند زيرا خداى رؤف در سورهء آل عمران ، آيهء 106 راجع بمسلمين ميفرمايد : شما بهترين امت ميباشيد .\r\nصفاتى كه در اين آيه است با آيهء ديگر مشاركت دارند چنان كه در سورهء آل عمران ، آيهء 31 ميفرمايد : خدا حضرت آدم را برگزيد تا آنجا كه ميفرمايد :\r\nذريه‌اى كه بعضى از آنان از بعضى ديگرند ، فاطمه و ذريهء وى از همين ذريه‌اند كه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nقرآن فرموده است .\r\nاز طرفى پيغمبر صلى اللَّه عليه و آله در بارهء فاطمه فرموده : فاطمه بزرگترين زنان اولين و آخرين اهل عالم است ، هر گاه وى در محراب عبادت قيام مىكند هفتاد هزار نفر از ملائكهء مقربين بوى سلام ميكنند و آن سخنى را به او ميگويند كه به حضرت مريم ميگفتند ، چنان كه در سورهء آل عمران ، آية 37 ميفرمايد : خدا ترا انتخاب نمود و از بين زنان عالميان برگزيد .\r\nدر آيهء 34 سورهء آل عمران ميفرمايد : هر گاه حضرت زكريا نزد مريم ميرفت غذائى نزد او مىيافت .\r\nدر اين آيه نوشته نشده كه خدا غذاى حضرت مريم را فورا در همان موقع ايجاد ميكرد ، يا اينكه ملك غذاى وى را حاضر مينمود ، از اين آيه فقط استفاده مىشود كه حضرت مريم خيلى شكرگزار بود ، مثل اينكه بگوئى : خدا يك درهم به من رزق و روزى داد ، نيز در آيهء 81 سورهء به نساء به پيغمبر ميفرمايد : بگو : هر نعمتى از خدا مىباشد .\r\nاز اين قبيل فضائل و مناقب بقدرى براى فاطمه مىباشد كه هيچ مسلمانى آنها را انكار نمىكند نظير : حديث مقداد ، خبر طير ، انار ، انگور ، سيب ، گلابى و غيره . اين موضوع قطعى است كه فاطمهء زهراء بعد از هبوط حضرت آدم و حوا ميوه‌جاتى مصرف ميكرد كه براى ديگران نبود .\r\nدر حديث وارد شده كه پيغمبر صلى اللَّه عليه و آله هنگامى نزد فاطمهء اطهر آمد كه آن بانو در محراب عبادت بود ، در عقب آن بانو يك كاسهء غذا بود كه بخار از آن بر ميخاست فاطمهء اطهر آن كاسه را نزد پيغمبر و حضرت على نهاد ، على عليه السّلام بفاطمه گفت : اين غذا از كجا به تو نصيب شده ؟ گفت : از فضل خدا ، زيرا خدا هر كسى را كه بخواهى بدون حساب رزق و روزى ميدهد .\r\nرزق و روزى حضرت مريم از بهشت عطا شده ولى فاطمهء اطهر از رزق و روزى بهشت آفريده شد ، چنان كه در حديث وارد شده پيغمبر خدا فرمود : وقتى جبرئيل\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاز رطب بهشت به من داد و من آن را خوردم تبديل بنطفه گرديد . ( و فاطمه از آن خلق شد ) خدا در قرآن مجيد تعداد بيست مدح براى حضرت مريم فرموده ، ولى فاطمهء زهراء داراى بيست نام است كه هر يك از آنها بر فضيلت او دلالت ميكنند ، آن بيست نام را ابن بابويه در كتاب مولد فاطمه نگاشته است .\r\nخداى حكيم در سورهء تحريم ، آيهء 12 راجع به حضرت مريم ميفرمايد : مريم دختر عمران كه ناموس خود را نگاه داشت .\r\nمنظور از اين آيه عفت داشتن است ، نه ملامسه و ذريه ، زيرا اگر نه چنين بود حمل و زايمان وى را غير عادى قرار ميداد ، همين كه حمل و زايمان او را بطور عادى قرار داد بر قول ما دلالت مىكند ؛ اين موضوع را اخبارى كه بر مدح ازدواج و طلب فرزند و مذمت عزب بودن وارد شده تأييد مىكند .\r\nدر صورتى كه خدا راجع به حضرت فاطمه در سورهء احزاب ، آيهء 34 ميفرمايد : جز اين نيست كه خدا تصميم گرفته رجس و پليدى را از شما اهل بيت دور نمايد .\r\nحسان بن ثابت ميگويد :\r\nمريم ناموس خود را حفظ كرد و عيسى را نظير ماه شب چهارده آورد ، بعد از مريم حضرت زهرا بود كه ناموس خويشتن را حفظ نمود و دو سبط پيغمبر هدايت‌كننده را آورد .\r\n47 - در كتاب فضائل و كتاب روضه مينگارند : يك وقت پيامبر معظم اسلام صلى اللَّه عليه و آله نزد امير المؤمنين على عليه السّلام آمد ، ديد على و فاطمه عليهما السّلام مشغول آسيا كردن گاورس ميباشند ، رسول خدا فرمود : كدام يك از شما خسته شده‌ايد ؟ على گفت : فاطمه ، پيغمبر فرمود : اى دختر عزيزم برخيز ! فاطمه برخاست و پيامبر بجاى وى نشست و با على عليه السّلام مشغول آسيا گرديد .\r\n48 - در كتاب كشف الغمه از انس از رسول اعظم اسلام صلى اللَّه عليه و آله و سلم روايت\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىكند كه فرمود : بهترين زنان مريم است و بهترين زنان فاطمه دختر حضرت محمّد است .\r\nنيز از انس روايت مىكند كه پيغمبر معظم اسلام فرمود : بزرگترين زنان عالم : مريم بنت عمران ، خديجه دختر خويلد ، فاطمه دختر حضرت محمّد و آسيه بنت مزاحم زن فرعون است .\r\nنيز ميگويد : عايشه بفاطمهء زهرا ميگفت : مژده باد ترا كه من از پيامبر اسلام شنيدم ميفرمود : زنان بزرگ اهل بهشت چهار نفرند : مريم بنت عمران ، فاطمه دختر حضرت محمّد ، خديجه دختر خويلد ، ( بضم خاء و فتح واو ) و آسيه بنت مزاحم زن فرعون .\r\nدر كتاب مسند ( بضم ميم و فتح نون ) احمد از عائشه نقل مىكند كه گفت :\r\nفاطمهء زهرا در حالى نزد پيغمبر خدا آمد كه راه رفتن وى نظير راه رفتن رسول خدا بود ، پيامبر اكرم پس از اينكه بفاطمه مرحبا گفت او را طرف راست يا طرف چپ خويش جاى داد ، آنگاه سخنى به گوش فاطمه گفت كه وى گريان شد .\r\nمن گفتم : رسول خدا ترا مخصوصا هم صحبت خود قرار ميدهد و تو گريه ميكنى ! ؟ سپس پيغمبر اكرم صلى اللَّه عليه و آله براى دومين بار سخنى به گوش زهرا گفت كه وى خندان شد .\r\nمن گفتم : تا امروز خوشحالى را نديدم كه به اين زودى تبديل بغم و اندوه شود وقتى از فاطمه راجع بسخن پيغمبر جويا شدم فرمود : من سر پيامبر خدا را افشا نخواهم كرد ، هنگامى كه رسول خدا از دنيا رحلت نمود من از فاطمه راجع به آن موضوع جويا شدم فرمود : پدرم بگوشم گفت : جبرئيل در هر سالى يك مرتبه قرآن را با من مقابله ميكرد ، ولى امسال دو مرتبه قرآن را با من مقابله نموده ، اين عمل دليل بر فرا رسيدن اجل من است و تو در ميان اهل بيت من اول كسى هستى كه به من ملحق خواهى شد و من بهترين گذشتگان تو ميباشم .\r\nمن براى اينخبر گريان شدم ، آنگاه پدرم به من گفت : آيا تو راضى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nنيستى كه بزرگترين زنان اين امت و بزرگترين زنان مؤمنين باشى ؟ لذا من خندان شدم .\r\nابن خالويه در كتاب آل از حضرت امام حسن عسكرى از پدران بزرگوارش عليهم السّلام روايت مىكند كه فرمودند : موقعى كه خداى توانا حضرت آدم و حوا را آفريد در بهشت بخويشتن باليدند و حضرت آدم بحواء فرمود : خدا خلقى را نيافريده كه از ما نيكوتر باشد .\r\nخداى عليم بجبرئيل وحى كرد : اين دو نفر بندگان مرا در فردوس اعلى ببر وقتى آنان داخل فردوس گرديدند با دخترى مواجه شدند كه بر فراز فرشى از فرشهاى بهشت نشسته بود ، تاجى از نور بر سر و دو گوشواره از نور در گوش داشت بهشت از نيكوئى صورتش روشن بود .\r\nحضرت آدم عليه السّلام بجبرئيل گفت : اى حبيب من ! اين دختر كيست كه بهشت از نيكوئى صورت وى نورانى گرديده است ! ؟ گفت : اين بانو فاطمه دختر حضرت محمّد صلى اللَّه عليه و آله است كه از فرزندان تو محسوب مىشود و در آخر الزمان بوجود مىآيد ، حضرت آدم گفت : اين تاج چيست كه بر سر دارد ؟ گفت : اين شوهرش على بن ابى طالب عليه السّلام است .\r\nگفت : اين دو گوشوار چيست كه در گوش دارد ؟ گفت : دو فرزندش : حسن و حسين عليهما السّلام ميباشند ، گفت : اى حبيب من جبرئيل ! آيا ايشان قبل از من آفريده شده‌اند ؟ گفت : آرى ، ايشان چهار هزار سال قبل از اينكه تو آفريده شوى موجود بوده‌اند .\r\nنيز در كتاب سابق الذكر از حضرت على بن ابى طالب از پيامبر معظم اسلام نقل مىكند كه فرمود : موقعى كه روز قيامت فرا رسد منادى از وسط عرش ندا مىكند : اى گروه مردم ! چشمان خود را ببنديد تا فاطمه دختر حضرت محمّد صلى اللَّه عليه و آله عبور نمايد .\r\nابن عرفه اضافه كرده و گفته : پيغمبر فرمود : هنگامى كه روز قيامت فرا\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nميرسد منادى از وسط عرش ندا مىكند : اى جمعيت محشر ! سرهاى خود را فرود آوريد و چشمان خود را ببنديد تا فاطمهء زهرا از صراط عبور كند ، آنگاه فاطمه در حالى عبور مىنمايد كه تعداد هفتاد هزار حوريه با وى خواهند بود .\r\nنيز از ابو حمراء نقل مىكند كه گفت : من مدت هشت ماه با پيامبر خدا بودم هر گاه آن حضرت براى نماز ميرفت از در خانهء فاطمه عبور ميكرد و ميفرمود :\r\nالسلام عليكم يا اهل البيت و رحمة اللَّه و بركاته .\r\nبراى نماز قيام كنيد ! زيرا خداى سبحان در بارهء شما فرموده : جز اين نيست كه خدا تصميم گرفته پليدى را از شما اهل بيت دور كند و شما را پاك و پاكيزه نمايد يك نوع پاكيزگى مخصوصى ( سورهء : احزاب ؛ آيهء - 34 - ) و . . .\r\nدر كتاب ابو اسحاق ثعلبى از عمهء جميع بن عمير نقل مىكند كه گفت : بعايشه گفتم : چه كسى نزد رسول خدا محبوبتر بود ؟ گفت : فاطمهء زهرا ، گفتم : منظور من از اين پرسش مردها بودند ، گفت : شوهرش على بن ابى طالب .\r\nبه خدا قسم چيزى مانع وى نميشد كه صائم النهار و قائم الليل باشد ، وى سزاوار بود كه گفته : او محبوب و مورد پسند خدا باشد و . . .\r\nعايشه ميگويد : من غير از پيغمبر اكرم راستگوتر از فاطمهء زهرا نديدم ابن بابويه در كتاب مولد فاطمه مينگارد : از پيامبر اسلام صلى اللَّه عليه و آله روايت شده كه فرمود : بهشت به چهار نفر از زنان اشتياق دارد : 1 - مريم بنت عمران 2 - آسيه بنت مزاحم زن فرعون كه در بهشت زوجهء پيامبر اسلام خواهد بود 3 - خديجه دختر خويلد كه در دنيا و آخرت زوجهء پيغمبر اسلام است 4 - فاطمهء زهراء دختر حضرت محمّد .\r\nاز حضرت على بن ابى طالب عليه السّلام روايت شده كه فرمود : يك وقت ما نزد رسول خدا بوديم ؛ آن حضرت فرمود : به من بگوئيد : چه چيزى از براى زنان بهتر است ؟ ما همه از جواب آن حضرت عاجز شديم تا اينكه پراكنده گرديديم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمن نزد فاطمهء اطهر آمدم و جريان پرسش پيغمبر اكرم و عاجز شدن شنوندگان را براى وى شرح دادم ، زهراى اطهر فرمود : من اين مطلب را ميدانم و آن اين است كه : نه مردان زنان را ببينند و نه زنان مردان را مشاهده نمايند .\r\nمن بسوى پيامبر خدا بازگشتم و گفتم : يا رسول اللَّه ! شما از ما پرسش نمودى چه چيزى براى زنان بهتر است ( من ميگويم : ) چيزى براى زنان بهتر از اين نيست كه آنان مردان را نبينند و مردان هم ايشان را نبينند .\r\nرسول اكرم فرمود : تا نزد من بودى اين جواب را نگفتى ، بگو : بدانم چه كسى ترا آگاه كرد ؟ گفتم : فاطمهء زهراء . پيغمبر اكرم پس از تعجب فراوان گفت : فاطمه پارهء تن من است .\r\nاز مجاهد روايت شده كه گفت : پيامبر عظيم الشأن اسلام صلى اللَّه عليه و آله و سلم در حالى كه دست فاطمهء اطهر را در دست داشت خارج شد و فرمود : هر كسى كه فاطمه را ميشناسد كه ميشناسد ، هر كسى كه وى را نمىشناسد ( بايد بداند كه وى ) دختر حضرت محمّد صلى اللَّه عليه و آله است ، اين فاطمه پارهء تن من است ، قلب و روح من است ، كسى كه او را اذيت كند مرا اذيت كرده و كسى كه مرا اذيت كند خدا را اذيت كرده است و . . .\r\nاز جابر بن عبد اللَّه انصارى از رسول معظم اسلام صلى اللَّه عليه و آله روايت شده كه فرمود :\r\nإنّ فاطمة شعرة منّى ، فمن آذى شعرة منّى فقد آذانى ؛ و من آذانى فقد آذى اللَّه و من آذى اللَّه لعنه اللَّه ملء السّماوات و الأرض .\r\nيعنى حقا كه فاطمه يگانه دختر من است ، كسى كه اين يگانه دختر مرا اذيت كند حتما مرا اذيت نموده ، كسى كه مرا اذيت نمايد حتما خدا را اذيت كرده ، كسى كه خدا را اذيت كند خدا او را به قدر ظرفيت آسمانها و زمين لعنت خواهد كرد .\r\nاز امام جعفر صادق عليه السّلام روايت شده كه فرمود : پيامبر اسلام صلى اللَّه عليه و آله هيچ\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشبى نميخوابيد مگر اينكه صورت مبارك خود را در ميان پستانهاى فاطمهء اطهر ميگذاشت .\r\nروايت شده : محمّد بن ابى بكر ، آيهء 51 سورهء مباركهء حج را اين طور تلاوت ميكرد : و ما أرسلنا من قبلك من رسول و لا نبىّ و لا محدث ( بفتح حاء و دال با تشديد ) راوى ميگويد : بوى گفتم : مگر ملائكه با غير از انبياء هم حديث ميگويند و گفتگو مينمايند ؟ گفت : حضرت مريم پيغمبر نبود ( و ملائكه با وى گفتگو مىكردند ) .\r\nساره زوجهء حضرت ابراهيم ملائكه را ديد ، ملائكه بوى بشارت اسحاق و بعد از اسحاق بشارت يعقوب را دادند ، در صورتى كه او پيغمبر نبود . فاطمه دختر محمّد صلى اللَّه عليه و آله پيغمبر نبود ، ولى ملائكه با وى سخن ميگفتند .\r\nام سلمه ميگويد : فاطمهء زهرا از لحاظ صورت و اندام شبيه‌ترين مردم بود به پيامبر اسلام ، از فاطمهء اطهر عليها السّلام روايت شده كه فرمود : پدرم رسول خدا به من فرمود : اى فاطمه ! كسى كه بر تو صلوات بفرستد خدا او را مىآمرزد و در هر جاى بهشت كه من باشم وى را به من ملحق مينمايد .\r\nاز زهرى ( بضم زاء و سكون هاء ) روايت شده كه گفت : حضرت على بن ابى طالب بفاطمهء زهرا گفت : آيا از پدرت پرسيدى كه فرداى قيامت وى را كجا ملاقات خواهى كرد ؟ گفت : آرى ، پدرم به من گفت : مرا نزد حوض ( كوثر ) طلب كن ، گفتم : اگر ترا آنجا نيافتم ؟ گفت : مرا در سايهء عرش پروردگارم خواهى يافت ، در صورتى كه غير از من كسى در سايهء عرش نخواهد بود .\r\nفاطمهء اطهر ميگويد : گفتم اى پدر ! آيا اهل دنيا در آخرت برهنه و عريان خواهند بود ؟ گفت : آرى اى دختر عزيزم ، گفتم : آيا من هم عريان خواهم بود ؟\r\nگفت : آرى ، تو نيز عريان خواهى بود ، ولى در آن روز احدى متوجه ديگرى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنخواهد شد . گفتم : واى بر برهنگى من ! ! هنوز خارج نشده بودم كه پدرم به من فرمود :\r\nاين جبرئيل است كه بر من نازل شده و ميگويد : يا محمّد ! بفاطمهء زهرا سلام برسان و او را آگاه كن كه چون وى از خدا حيا مىكند خدا هم از او حيا مىنمايد ( كه وى را برهنه محشور كند ) لذا بفاطمه وعده ميدهد كه روز قيامت دو حله از نور بر بدن او بپوشاند .\r\nامير المؤمنين عليه السّلام ميفرمايد : به حضرت زهراء گفتم : پس چرا در بارهء پسر عمويت نپرسيدى ؟ فاطمه فرمود : پرسش كردم ، پدرم گفت : على نزد خدا از اين گرامىتر است كه فرداى قيامت وى را برهنه و عريان محشور نمايد .\r\n49 - صدوق در كتاب فضائل ماه رمضان از حضرت على بن موسى الرضا عليه السّلام روايت مىكند كه فرمود : هر گاه هلال ماه رمضان « 1 » طلوع مىكرد نور فاطمهء زهراء آن را تحت الشعاع قرار ميداد و هر گاه فاطمه غائب ميشد نور هلال ظاهر ميگرديد .\r\n50 - در كتاب بشارة المصطفى از جابر بن عبد اللَّه انصارى روايت مىكند كه گفت : يك روز پيغمبر معظم اسلام صلى اللَّه عليه و آله پس از خواندن نماز عصر در ميان محراب عبادت نشست و مردم در اطراف آن بزرگوار نشستند .\r\nدر آن هنگام پير مردى از مهاجرين عرب كه لباسهاى كهنه‌اى پوشيده بود و از شدت ضعف و پيرى نمىتوانست خويشتن را نگاهدارى نمايد بحضور آن حضرت وارد شد ، پيامبر مهربان اسلام متوجه وى گرديد و از حال او جويا شد .\r\nپير مرد گفت : يا محمّد ! من گرسنه‌ام ، غذا به من بده ، برهنه‌ام ، لباس ميخواهم\r\n\r\n\r\n","description":"","footnote":"\r\n( 1 ) سيوطى كه يكى از علماء اهل تسنن محسوب مىشود در كتاب كنز ، صفحهء - 159 - مىنگارد : ماه را در دو شب اول ماه و دو شب آخر ماه : هلال ميگويند و ما بين آن را قمر مينامند . بنا بقولى هر سه شب از يك ماه نام مخصوصى دارد بدين شرح :\r\nماه را در سه شب اول : هلال در سه شب دوم : قمر . در سه شب سوم : بهر . در سه شب چهارم : زهر . در سه شب پنجم : بيض . در سه ششم : درع . در سه شب هفتم ، طلم . در سه شب هشتم : حنادس . در سه شب نهم : دآدى : در سه شب دهم : محاق مينامند . مترجم .\r\n","page_name":" 68 ","page_number":68},
  {"content":"\r\n\r\nتهيدست ميباشم ، مرا بىنياز گردان ! پيغمبر خدا فرمود : من كه چيزى ندارم به تو عطا كنم ولى در عين حال .\r\nالدال على الخير كفاعله يعنى راهنماى خير نظير عامل خير مىباشد ، برخيز بجانب خانهء آن كسى برو كه خدا و رسول را دوست دارد ، خدا و رسول هم وى را دوست دارند ، آن كسى كه خدا را بر خويشتن مقدم ميدارد ، برو بجانب حجرهء فاطمه ، حجرهء فاطمهء اطهر با آن حجره‌اى كه پيامبر اسلام جداگانه براى خود انتخاب كرده بود متصل بود .\r\nرسول خدا صلى اللَّه عليه و آله ببلال فرمود : برخيز و اين اعرابى را بر در خانهء فاطمه ببر ، اعرابي با بلال هم راه شد ، موقعى كه بر در خانهء فاطمهء اطهر رسيد با صداى بلند گفت :\r\nالسلام عليكم يا اهل بيت النبوة و مختلف الملائكة و مهبط جبرئيل الروح الامين بالتنزيل من عند رب العالمين .\r\nفاطمهء اطهر فرمود : و عليك السلام ، تو كيستى ؟ گفت : من پيرمردى از عرب هستم كه از راه دور بسوى پدر تو آمده‌ام ، اى دختر حضرت محمّد ! من برهنه‌ام ، گرسنه‌ام ، با من همراهى كن ، خدا تو را رحمت كند ، آن موقع مدت سه روز بود كه پيغمبر اعظم اسلام با حضرت على و فاطمهء زهرا غذا نخورده بودند و رسول خدا از حال على و زهراء عليهما السّلام آگاه بود .\r\nفاطمهء زهرا عليها السّلام آن پوست گوسفندى را كه حضرت حسنين عليهما السّلام روى آن ميخوابيدند برداشت و به اعرابى عطا نمود و به او گفت : بگير شايد خداى توانا بهتر از اين را هم به تو عطا فرمايد .\r\nاعرابى گفت : اى دختر حضرت محمّد ! من از گرسنگى به تو شكايت ميكنم ، تو يك پوست گوسفند به من عطا ميكني ، من اين پوست را با اين گرسنگى كه دچارم شده\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبراى چه ميخواهم ! ؟ راوى ميگويد : وقتى حضرت زهراء اين سخن را از اعرابى شنيد گردن‌بند خويشتن را كه فاطمه دختر حمزة بن عبد المطلب بعنوان هديه برايش آورده بود از گردن خود باز كرد و باعرابى عطا نمود و گفت : اين گردنبند را بگير و به فروش ، شايد . خداى مهربان بهتر از اين را به تو عطا فرمايد .\r\nاعرابى پس از اينكه آن گردنبند را گرفت متوجه مسجد پيامبر اسلام صلى اللَّه عليه و آله شد . پيغمبر خدا در ميان اصحاب نشسته بود . اعرابى گفت : يا رسول اللَّه ! اين گردن - بند را دخترت فاطمه به من عطا كرد و گفت : اين گردنبند را به فروش ، شايد خدا به تو مرحمتى بفرمايد .\r\nپيامبر اسلام صلى اللَّه عليه و آله پس از اينكه گريان شد فرمود : چگونه خدا به تو مرحمتى نفرمايد در صورتى كه فاطمه دختر حضرت محمّد بزرگترين دختران حضرت آدم اين گردنبند را به تو عطا كرده است ! عمار بن ياسر بر خاست و گفت : يا رسول اللَّه ! آيا اجازه ميفرمائى من اين گردنبند را بخرم ؟ فرمود : بخر . اگر ثقلين در خريدن اين گردنبند شركت كنند خدا آنان را به آتش عذاب نخواهد كرد .\r\nعمار گفت : اى اعرابى اين گردنبند را چند ميفروشى ؟ گفت : به يك شكم نان و گوشت و يك برد ( بضم باء ) يمانى كه عورت خود را بوسيلهء آن بپوشانم و با آن براى خدا نماز بخوانم و يك دينار كه مرا باهل و عيال برساند .\r\nعمار سهم غنيمت خيبر را كه رسول خدا بوى عطا كرده بود فروخته و چيزى از برايش نمانده بود گفت : مبلغ بيست دينار و دويست درهم هجريه و يك برد يمانى و شتر راهوار خودم را كه تو را به وطن برساند و يك شكم نان گندم و گوشت به تو مىدهم . اعرابى گفت : اى مرد ! تو چقدر باسخاوتى ! ! عمار او را برد و آنچه را كه وعده داده بود بوى پرداخت .\r\nوقتى اعرابى متوجه رسول خدا شد آن حضرت بوى فرمود : آيا سير شدى ؟\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nآيا بدن برهنه‌ات پوشيده شد ؟ گفت : آرى ، پدر و مادرم بفداى تو ، من بىنياز گرديدم .\r\nرسول خدا به اعرابى فرمود : اكنون نسبت به اين عطاى فاطمه جبران و تلافي كن ! اعرابى گفت : پروردگارا ، تو خدائى هستى ازلى ، ما غير از تو را نمىپرستيم تو از هر جهت رازق ما ميباشى ، بار خدايا بفاطمهء اطهر عطائى كن كه چشمى نديده باشد و گوشى نشنيده باشد .\r\nپيغمبر اكرم صلى اللَّه عليه و آله پس از اينكه آمين گفت متوجه اصحاب خويشتن شد و فرمود : خدا اين دعا را در دنيا در حق فاطمهء زهراء مستجاب نمود ، زيرا من پدر فاطمه هستم كه احدى نظير من نيست .\r\nعلى شوهر فاطمه مىباشد كه اگر على نبود همسر و همانندى ابدا براى فاطمهء اطهر نبود ، خدا حسنين را بفاطمهء زهرا عطا كرده كه نظير ايشان در عالم وجود ندارد ؛ حسنين بزرگ سبطهاى پيامبران و بزرگ جوانان اهل بهشت هستند آنگاه آن حضرت بمقداد و عمار و سلمان كه در مقابلش بودند گفت : آيا ميخواهيد بيش از اين براى شما بگويم ؟ گفتند : آرى يا رسول اللَّه .\r\nرسول اعظم فرمود : جبرئيل نزد من آمد و گفت : هنگامى كه فاطمهء اطهر رحلت نمايد و دفن شود و ملك در قبر از وى سؤال ميكنند و ميگويند : پروردگار تو كيست او خواهد گفت : پروردگار من خدا است . به او ميگويند : پيغمبر تو كيست ؟\r\nميگويد : پدرم ، بوى ميگويند : ولي تو كيست ؟ ميگويد : همين علي بن ابى طالب كه بر لب قبرم ايستاده است .\r\nرسول خدا اضافه كرد و گفت : متوجه باشيد تا بيش از اين از فضائل فاطمه براى شما بگويم ، خداى مهربان گروهى از ملائكه را مأمور نموده كه فاطمه را از جلو ، عقب ، راست و چپ حفظ نمايند ، اين ملائكه كه در زمان حيات فاطمه و نزد قبر او و موقع رحلت وى با او ميباشند صلوات فراوانى بفاطمه و پدر و شوهر\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو فرزندانش ميفرستند .\r\nكسى كه مرا پس از فوت زيارت نمايد گويا : مرا در زمان حيات زيارت كرده باشد ، كسى كه فاطمه را زيارت كند مانند اين است كه مرا زيارت كرده باشد ، كسى كه علي بن ابى طالب را زيارت كند مثل اينكه فاطمه را زيارت كرده باشد .\r\nكسى كه حسن و حسين عليهما السّلام را زيارت كند گويا : علي بن ابى طالب را زيارت كرده باشد ، كسى كه فرزندان حسنين عليهما السّلام را زيارت كند نظير اين است كه خود ايشان را زيارت كرده باشد .\r\nعمار گردن بند فاطمهء زهرا را با مشك خوشبو نمود و آن را در ميان يك برد ( بضم باء ) يمانى پيچيد ، سپس آن را بغلامى كه نامش سهيم بود داد ؛ وى را بدين لحاظ سهيم ميگفتند كه او را از سهم غنيمت خيبر خريده بود ، و بوى گفت : اين گردن بند را بگير و بحضور پيامبر اعظم اسلام تقديم كن ، من تو را نيز به آن حضرت هديه نمودم .\r\nغلام پس از اينكه گردن بند را گرفت و بحضور رسول خدا آمد سخن عمار را بعرض آن حضرت رسانيد ، پيغمبر اكرم به آن غلام گفت : برو بجانب دخترم زهراء من تو را با اين گردن‌بند بوى بخشيدم ، هنگامى كه غلام با آن گردن‌بند بحضور فاطمهء اطهر آمد و مقالهء پيامبر خدا را براى او شرح داد آن بانو گردن‌بند را گرفت و آن غلام را در راه خدا آزاد نمود .\r\nغلام پس از اينكه آزاد شد خنديد ، فاطمه گفت : براى چه ميخندى اى غلام گفت : بزرگى خير و بركت اين گردن‌بند مرا خندان كرد ، زيرا گرسنه‌اى را سير كرد ، برهنه‌اى را پوشانيد ، فقيرى را بىنياز كرد ، غلام زر خريدى را آزاد نمود و بدست صاحب خويش بازگشت كرد ! ! 51 - فرات بن ابراهيم در تفسير خود از ابو سعيد خدرى ( بضم خاء و سكون دال ) روايت كرده كه گفت :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nيك روز صبح حضرت على بن ابى طالب عليه السّلام بفاطمهء زهراء فرمود : آيا غذائى نزد تو پيدا مىشود كه به من بدهى ؟\r\nحضرت زهراء گفت : نه ، به حق آن خدائى كه پدرم را پيامبرى و تو را به وصى بودن او گرامى نموده از امروز صبح تا به حال چيزى نزد من نيست ، مدت دو روز است كه ما چيزى نخورده‌ايم ، مختصر غذائى بوده كه من تو را بر خودم و حسنين عليهما السّلام مقدم داشته‌ام .\r\nامير المؤمنين فرمود : اى فاطمه ! پس چرا مرا آگاه ننمودى تا غذائى براى شما تهيه نمايم ! ؟ .\r\nگفت : يا ابا الحسن ! من از پروردگار خويشتن خجالت ميكشم : از تو چيزى بخواهم كه براى تو مقدور نباشد .\r\nحضرت على بن ابى طالب از نزد فاطمه با توكل و اميد به خدا خارج شد و يك دينار قرض كرد ، همان موقعى كه على عليه السّلام در نظر داشت آن دينار را بدهد و لوازم زندگى از براى اهل و عيالش بخرد ناگاه مواجه شد با مقداد كه در آن روز بسيار گرم در زير آفتاب است و آفتاب وى را از بالاى سر و زير پا در فشار گرما قرار داده است .\r\nهنگامى كه چشم على عليه السّلام به وى افتاد به او فرمود :\r\nبراى چه در يك چنين موقعى از خانهء خود خارج شدى ! ؟\r\nمقداد گفت : يا على مرا واگذار و از اسرار من پرسش منماى .\r\nحضرت على فرمود : اى برادر من ! من نميتوانم از تو درگذرم تا اينكه از حاجت تو آگاه شوم .\r\nگفت : يا ابا الحسن ! من راغبم كه مرا واگذارى و از حال من جستجو منمائى .\r\nعلى عليه السّلام فرمود : اى برادر من ! تو نبايد اوضاع و احوال خود را از من پنهان نمائى .\r\nمقداد گفت : يا ابا الحسن اكنون كه مرا معاف نميدارى به حق آن خدائى كه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمحمّد صلى اللَّه عليه و آله را بپيامبرى و تو را بوصى بودن او گرامى داشته غير از گرسنگى چيزى مرا از جايگاهم بيرون ننموده ، من اهل و عيال خويشتن را گرسنه نهاده‌ام ، وقتى گريهء اهل خانه‌ام را شنيدم زمين مرا از جاى كند ، لذا در حالى كه مغموم و سر افكنده‌ام از خانهء خود خارج شده‌ام ، اين حال و روزگار من است كه ميبينى .\r\nهنگامى كه على عليه السّلام اين داستان را از مقداد شنيد چشمانش پر از اشك شد و بقدرى گريست كه اشك آن حضرت ريش مباركش را خيس كرد .\r\nسپس بمقداد فرمود : قسم به حق آن كسى كه تو قسم خوردى همان عاملى كه تو را از خانه‌ات خارج كرده مرا نيز خارج نموده ، من يك دينار قرض كرده‌ام ، ولى تو را بر خويشتن مقدم ميدارم .\r\nآنگاه آن بزرگوار پس از اينكه آن دينار را بمقداد عطا گرد متوجه مسجد حضرت محمّد صلى اللَّه عليه و آله گرديد و نماز ظهر و عصر و مغرب را بجاى آورد موقعى كه رسول خدا نماز مغرب را بجاى آورد نزد حضرت على كه در صف اول نماز بود آمد و بپاى خويشتن به آن حضرت اشاره نمود كه برخيز ، على عليه السّلام برخاست و بدنبال پيغمبر خدا آمد تا نزديكى از درهاى مسجد به آن حضرت پيوست . على سلام كرد و پيغمبر خدا جواب سلام وى را فرمود .\r\nآنگاه فرمود : يا على ! آيا غذائى دارى كه ما امشب مهمان تو باشيم ؟\r\nعلى عليه السّلام سر مبارك خود را به زير انداخت و مكث كرد و چون از رسول خدا خجالت ميكشيد چيزى نميگفت ، زيرا از داستان دينارى كه قرض كرده بود و بمقداد عطا كرده بود آگاه بود ، خداى عليم بپيغمبر معظم خود وحى نموده بود كه امشب بايد شام مهمان على بن ابى طالب عليه السّلام باشى .\r\nهنگامى كه پيامبر عزيز اسلام با سكوت حضرت على مواجه شد فرمود :\r\nيا على ! يا بگو : نه ، تا من باز گردم يا بگو : آرى تا با تو بيايم ؟\r\nگفت : يا رسول اللَّه ! چه كنم ، از روى تو خجالت ميكشم ، چه مانعى دارد ، بفرمائيد برويم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپيغمبر اكرم دست امير المؤمنين : على را گرفت و متوجه خانهء حضرت على شدند ، موقعى كه وارد خانه گرديدند ديدند فاطمهء اطهر در محراب عبادت مىباشد و نماز خود را تمام نموده است ، پشت سر فاطمه كاسهء پر از غذائى است كه بخار از آن متصاعد مىباشد .\r\nهنگامى كه فاطمهء زهرا صداى مبارك رسول خدا را شنيد از محل نماز خارج گرديد و بر آن حضرت سلام كرد .\r\nپيغمبر خدا جواب سلام آن بانو را كه نزد او عزيزترين مردم محسوب ميشد رد كرد و دست مبارك خود را بر سر فاطمه كشيد و به وى فرمود :\r\nاى دخترم ! روز را چگونه شب كردى ؟ خدا تو را رحمت كند ، شام براى ما بياور ، خدا تو را آمرزيده است .\r\nفاطمهء زهراء آن كاسهء غذا را آورد و در حضور رسول خدا و حضرت مرتضى - على نهاد .\r\nوقتى چشم حضرت على بن ابى طالب به آن غذا افتاد و بوى آن را بوئيد با نظرى شگفت‌آور بفاطمهء اطهر نگريست ! فاطمهء زهراء گفت : يا على ! عجب نظر تندى به من ميافكنى ، آيا من گناهى كرده‌ام كه مستوجب غضب تو شده باشم ! ؟\r\nعلى عليه السّلام فرمود : چه گناهى بزرگتر از اين كه تو مرتكب‌شده‌اى ، آيا نه چنين است كه تو در روز گذشته قسم خوردى و گفتى : مدت دو روز است كه من غذا نخورده‌ام ! ؟ فاطمهء اطهر صورت خود را متوجه آسمان نمود و گفت :\r\nپروردگارى كه از آسمان و زمين خود آگاه است ميداند كه من حق گفته‌ام سپس حضرت على متوجه حضرت زهراء شد و به وى فرمود :\r\nاين غذائى كه من نظير رنگ آن را هرگز نديده‌ام و نظير بوى آن را نبوئيده‌ام و بهتر از آن را نخورده‌ام از كجا نصيب تو شده ! ؟ در همين موقع بود كه پيامبر اسلام صلى اللَّه عليه و آله كف دست مبارك خود را در ميان دو كتف حضرت على بن ابى طالب\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنهاد و فشار داد و به آن بزرگوار فرمود : يا على ! اين غذا عوض و جزاى آن دينارى است كه تو بمقداد دادى .\r\nآنگاه فرمود : خدا هر كسى را كه بخواهد بدون حساب رزق و روزى ميدهد .\r\nسپس رسول خدا گريان شد و فرمود :\r\nسپاس مخصوص آن خدائى است كه شما را از دنيا نبرد تا اينكه جزاى شما را عطا نمود ، يا على ! خدا تو را نظير حضرت زكريا و فاطمه را نظير حضرت مريم عليهم السّلام قرار داد ، چنان كه در آيهء - 33 - سورهء آل عمران ميفرمايد :\r\nهر گاه حضرت زكريا در ميان محراب نزد مريم مىآمد غذائى را نزد او مىيافت .\r\n52 - شيخ كلينى در كتاب : كافى از امام جعفر صادق عليه السّلام روايت مىكند كه فرمود :\r\nيكوقت فاطمهء اطهر راجع به بعضى از مشكلات زندگى خود بخداى رؤف شكوه و شكايت كرد ، پيغمبر خدا لوحى به وى داد و فرمود : آنچه را كه در آن نوشته شده ياد بگير ، در آن لوح نوشته بود :\r\nهر كسى ايمان به خدا و روز قيامت داشته باشد نبايد همسايهء خود را اذيت كند ، هر كسى ايمان به خدا و روز قيامت داشته باشد بايد مهمان خود را احترام نمايد ، كسى كه ايمان به خدا و روز قيامت داشته باشد بايد سخن خير بگويد ، يا اينكه سكوت اختيار كند .\r\n53 - نيز در كتاب سابق الذكر از جابر بن عبد اللَّه انصارى روايت مىكند كه گفت :\r\nيك روز كه پيغمبر اسلام متوجه خانهء فاطمهء زهراء شد منهم با آن بزرگوار بودم ، موقعى كه نزد در خانه رسيديم رسول خدا دست مبارك خود را بدر نهاد و فرمود : السلام عليكم ، فاطمهء زهراء گفت : عليك السلام ، يا رسول اللَّه ! داخل\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nشو ، فرمود : من با اين شخصى كه همراه دارم داخل شوم ؟ فاطمه گفت : من مقنعه ندارم ، پيغمبر خدا فرمود : گوشهء لباس خود را مقنعه قرار بده ، وقتى فاطمه اين عمل را انجام داد رسول خدا فرمود : السلام عليكم ، فاطمه گفت : و عليكم السلام يا رسول اللَّه ! داخل شو ، فرمود : اجازه هست كه داخل شوم ؟ فاطمه گفت : آرى ، فرمود : با اين شخصى كه همراه دارم داخل شوم ؟ گفت : آرى .\r\nجابر ميگويد : پيغمبر اعظم داخل شد و من هم داخل شدم ، صورت مبارك فاطمه نظير شكم ملخ زرد شده بود ، رسول خدا به او فرمود : چرا صورت تو زرد شده ! ؟ گفت : از شدت گرسنگى .\r\nپيامبر خدا دعا كرد و گفت : اى خدائى كه گرسنگان را سير ميكنى ! فاطمه دختر محمّد را سير كن .\r\nجابر ميگويد : به خدا قسم كه خون در زير پوست صورت فاطمهء اطهر به نحوى جريان يافت كه صورتش قرمز و گلگون گرديد و بعد از آن روز گرسنه نشد .\r\n54 - فرات بن ابراهيم از پيامبر اسلام روايت مىكند كه فرمود : موقعى كه روز قيامت فرا ميرسد منادى از وسط عرش ندا مىكند :\r\nاى گروه خلائق چشم خود را ببنديد تا دختر حبيب خدا متوجه قصر خود شود ، فاطمه در حالى بسوى قصر خويشتن ميرود كه دو چادر سبز بسر كرده باشد و تعداد هفتاد هزار ملك در اطراف آن بانو خواهند بود .\r\nهنگامى كه زهراء بر در قصر خود مىآيد ميبيند كه حسن ايستاده و حسين در حالى كه سر ندارد خوابيده است .\r\nبه امام حسن ميگويد : اين كيست كه خوابيده ! ميگويد : برادرم حسين است كه امت پدرت او را كشته و سرش را بريده‌اند ، در همين موقع است كه از طرف خدا خطاب مىشود :\r\nاى دختر حبيب من ! من اين ظلم و ستمى را كه امت پدرت انجام داده‌اند از اين لحاظ به تو نشان دادم كه آن تسليت را كه براى تو ذخيره نموده‌ام به تو بنمايم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nتسليت تو اين است كه من امروز به حساب احدى رسيدگى نخواهم كرد تا تو و فرزندانت و شيعيانت و افرادى كه شيعه نبودند ولى بشما خدمتى كرده باشند داخل بهشت شويد .\r\nدر همين موقع است كه دخترم فاطمه و فرزندان و شيعيانش و اشخاصى كه شيعه نبودند ولى به ايشان خدمتى كرده باشند داخل بهشت خواهند شد ، به خدا معناى آيهء - 103 - سورهء انبياء كه ميفرمايد :\r\nجزع و فزع بزرگ ايشان را محزون نخواهد كرد همين است .\r\nروز قيامت چنان كه در آيهء - 102 - سورهء انبياء ميفرمايد : ايشان در حالى در بهشت جاويدان خواهند بود كه هر چه بخواهند موجود است ، به خدا قسم منظور از آن افرادى كه اين آيه فرموده : فاطمه و فرزندان و شيعيان و آن افرادى كه به وى خدمتى كرده باشند خواهند بود .\r\n55 - نيز در كتاب كافى از امام محمّد باقر عليه السّلام روايت ميكنند كه فرمود :\r\nيكوقت پيغمبر معظم اسلام بفاطمهء اطهر فرمود :\r\nبرخيز و آن ظرف غذا را بياور ، فاطمه برخاست و آن ظرف تريد را در حالى آورد كه بخار از آن متصاعد بود ، مدت سيزده روز بود كه پيغمبر خدا حضرت على ، فاطمهء اطهر ، حسن و حسين از آن ظرف غذا خوردند ، تا اينكه ام ايمن آن را در دست امام حسين ديد و به وى گفت : اين غذا از كجا به تو نصيب شده ؟\r\nفرمود : ما چند روز است كه از اين غذا ميخوريم .\r\nام ايمن نزد حضرت فاطمه آمد و گفت : هر گاه نزد من غذائى باشد تو و فرزندانت در آن سهيم هستيد ، ولى هر گاه غذائى نزد تو باشد ام ايمن حقى به آن نخواهد داشت ؟\r\nفاطمهء اطهر از آن غذا به ام ايمن داد ، وقتى ام ايمن از آن خورد آن ظرف ناپديد گرديد ، پيامبر خدا بفاطمهء زهراء فرمود : اگر از اين غذا به ام ايمن نداده بودى تو و فرزندانت تا قيام قيامت از آن ميخورديد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nامام محمّد باقر ميفرمايد : آن ظرف نزد ما است ، امام زمان عليه السّلام در زمان خود آن را ظاهر مينمايد .\r\n56 - نيز در همان كتاب از حضرت امام محمّد باقر عليه السّلام روايت مىكند كه فرمود : خدا به ذكرى بهتر از تسبيح فاطمهء زهراء مورد پرستش قرار نميگيرد ، اگر چيزى افضل از آن بود رسول خدا آن را بفاطمه تعليم ميداد .\r\n57 - فرات بن ابراهيم در تفسير خود از جابر روايت مىكند كه گفت :\r\nبه حضرت امام محمّد باقر عليه السّلام گفتم : فدايت شوم ، يا ابن رسول اللَّه ! يك حديثى راجع بفضيلت جده‌ات فاطمه براى من بگو كه هر گاه من آن را براى شيعيانت نقل كنم خوشحال شوند .\r\nامام محمّد باقر فرمود : پيامبر معظم اسلام صلى اللَّه عليه و آله فرمود : هنگامى كه روز قيامت فرا ميرسد منبرهائى از نور براى پيمبران نصب خواهد شد ، در آن روز منبر من از منبر همه بالاتر خواهد بود ، خداى سبحان ميفرمايد :\r\nيا محمّد ! سخنرانى كن ! من آن روز خطبه‌اى خواهم خواند كه احدى از انبياء نظير آن را نشنيده باشند .\r\nسپس منبرهائى از نور براى وصىهاى انبياء نصب خواهد شد كه منبر وصى من على بن ابى طالب عليه السّلام در وسط منبرهاى آنان مىباشد .\r\nمنبر على بالاتر از منبر ايشان خواهد بود ، آنگاه خطاب ميرسد :\r\nيا على سخنرانى كن ، على سخنرانى مىكند كه احدى از اوصياء نظير آن را نشنيده باشند .\r\nبعد از آن منبرهائى از نور براى فرزندان پيامبران نصب مينمايند ، منبرى از نور براى دو فرزندم ، دو سبط من ، دو نو گل من نصب خواهد شد ، بايشان گفته مىشود : سخنرانى كنيد ، ايشان سخنرانى ميكنند كه احدى از فرزندان انبياء نظير آنها را نشنيده باشند .\r\nپس از آن منادى كه جبرئيل است ندا مىكند : فاطمه دختر حضرت محمّد صلى اللَّه عليه و آله\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكجاست ؟ خديجه دختر خويلد ( بضم خاء و فتح واو ) كجاست ؟ مريم دختر عمران كجاست ؟ آسيه دختر مزاحم كجاست ؟ ام كلثوم مادر يحيى بن زكريا كجاست ؟\r\nوقتى ايشان همه برخاستند خداى رؤف ميفرمايد : اى اهل محشر ! امروز كرامت از كيست ؟ حضرت محمّد و على و حسن و حسين عليهم السّلام ميگويند : از خدائى كه يكتا و قهار است .\r\nخداى توانا خواهد فرمود : اى اهل محشر ! من كرامت را براى محمّد و على و حسن و حسين و فاطمه قرار دادم ، اى اهل محشر ! سر خود را به زير بيندازيد و چشم خود را ببنديد تا فاطمهء زهرا بسوى بهشت رود .\r\nدر همين موقع است كه جبرئيل ناقه‌اى از بهشت براى آن بانو مىآورد كه دو پهلوى آن را بديباى بهشتى زينت كرده باشند ، مهار آن از مرواريد خواهد بود ، جهاز آن از مرجان است ، آن ناقه را ميخواباند و فاطمه سوار بر آن خواهد شد .\r\nآنگاه خداى رؤف تعداد صد هزار ملك ميفرستد تا طرف راست آن بانو باشند و صد هزار ملك ديگر ميفرستد كه طرف چپ وى قرار بگيرند و صد هزار ملك ديگر خواهد فرستاد كه فاطمه را بر فراز پر و بال خود بسوى بهشت حركت دهند .\r\nموقعى كه بدر بهشت رسيدند فاطمهء زهرا متوجه عقب خويشتن خواهد شد ، خطاب ميرسد اى دختر حبيب من ! براى چه متوجه عقب خود ميشوى ، در صورتى كه من دستور داده‌ام : داخل بهشت شوى ؟ فاطمه ميگويد : پروردگارا ! دوست داشتم در يك چنين روزى قدر و قابليت من شناخته شود .\r\nخدا ميفرمايد : اى دختر حبيب من ! برگرد و بنگر هر كسى كه محبت تو يا يكى از فرزندان ترا در قلب دارد دست او را بگير و داخل بهشت نما .\r\nامام محمّد باقر عليه السّلام فرمود : اى جابر به خدا قسم كه فاطمه در آن روز شيعيان خود را به نحوى از ميان اهل محشر جدا مىكند و نجات ميدهد كه پرنده دانه‌هاى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nنيكو را از ميان دانه‌هاى بىارزش بر مىچيند .\r\nموقعى كه او با شيعيانش بر در بهشت ميرسند خدا بدل شيعيان فاطمه مىاندازد كه متوجه عقب سر خويشتن شوند ، وقتى متوجه عقب سر شدند خداى رؤف ميفرمايد :\r\nاى دوستان من ! براى چه متوجه عقب سر خود ميشويد ، در صورتى كه من شفاعت فاطمه دختر حبيب خود را در بارهء شما پذيرفتم ؟\r\nميگويند : پروردگارا ما دوست داريم در يك چنين روزى قدر و اهميت ما شناخته شود ، خدا ميفرمايد : اى دوستان من برگرديد و هر كسى كه شما را براى دوستى فاطمه دوست داشته هر كسى كه براى محبت فاطمه بشما غذا داده ، هر كسى كه بدن شما را براى دوستى فاطمه پوشانيده ، هر كسى كه يك جرعهء آب براى محبت فاطمه بشما داده ، هر كسى كه براى دوستى فاطمه در غياب از شما دفاع كرده ، دست آنان را بگيريد و داخل بهشت نمائيد .\r\nحضرت باقر عليه السّلام ميفرمايد : به خدا قسم كه از آن مردم غير از افراد شكاك و كافر و منافق كسى باقى نخواهد ماند .\r\nوقتى كه ايشان يعنى كفار در ميان طبقات مردم آمدند چنان كه قرآن در سورهء شعراء ، آيهء 100 و 102 خبر داده ميگويند : ما شفيع و دوست مهربانى نداريم ، اى كاش ما چاره ميداشتيم و از مؤمنين محسوب ميشديم .\r\nحضرت باقر عليه السّلام گفت : هيهات هيهات ! ! آنان از خواستهء خود ممنوع خواهند شد ، و چنان كه قرآن در آيهء 38 سورهء انعام ميفرمايد : اگر بر ميگشتند نيز مشغول آن كارى ميشدند كه نبايد بشوند ؛ آنان دروغگو مىباشند .\r\n58 - نيز در همان كتاب : راجع بتفسير سورهء مباركهء قدر از امام جعفر صادق عليه السّلام روايت مىكند كه گفت : معنى كلمهء ليلة كه در آيهء يكم اين سورهء مباركه مىباشد فاطمه و معنى كلمهء قدر يعنى خدا ، پس كسى كه فاطمه را آن طور كه بايد و شايد بشناسد ليلة القدر را درك نموده است ، فاطمه بدين لحاظ فاطمه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nناميده شد كه خلق نتوانستند او را كاملا بشناسند .\r\n59 - سيد بن طاوس در كتاب مهج الدعوات از سلمان فارسى روايت مىكند كه گفت : ده روز بعد از رحلت پيغمبر عزيز اسلام صلى اللَّه عليه و آله و سلم از منزل خود خارج و با حضرت على بن ابى طالب عليه السّلام مواجه شدم .\r\nعلى به من گفت : اى سلمان تو بعد از پيامبر خدا بر ما جفا كردى ، گفتم :\r\nاى حبيب من ، اى ابا الحسن در بارهء شما جفا نشده ، چيزى كه مرا از زيارت شما محروم نموده غم و اندوه رحلت رسول خدا مىباشد .\r\nعلى فرمود : اى سلمان بيا در منزل فاطمهء زهرا زيرا او به تو لطف دارد ، مى خواهد از آن تحفه‌اى كه از بهشت برايش آمده به تو عطا كند ، من گفتم : آيا بعد از رحلت رسول اكرم اسلام براى فاطمه از بهشت تحفه آمده ! ؟ فرمود : آرى ، ديروز آمده .\r\nسلمان ميگويد : من متوجه خانهء زهراى اطهر شدم ، پس از ورود ديدم فاطمه نشسته و يك قطعه عباء در بر دارد ، هر گاه آن عبا را روى سر خود ميكشد پاهايش پيدا ميشوند و هر گاه پاى خود را بوسيلهء آن مىپوشاند سر مباركش باز مىشود .\r\nوقتى چشم آن بانو به من افتاد آن عبا را بسر خود پيچيد و گفت : ايسلمان تو بعد از رحلت پدرم به من جفا كردى ! ! گفتم : اى دختر رسول خدا آيا مىشود كه من بشما جفا كنم ! ؟ فرمود : پس بنشين و راجع به آنچه به تو ميگويم تعقل كن .\r\nمن ديروز در همين مكان نشسته بودم ، در خانه بسته بود ، من در بارهء اينكه وحى از خاندان ما منقطع شده و اينكه ملائكه از منزل ما پا كشيده‌اند فكر ميكردم ناگاه ديدم در خانه بدون آنكه احدى آن را باز كند باز شد و سه دختر وارد شدند كه : بينندگان نظير نيكوئى و هيئت آنان و تازگى صورت ايشان و خوشبوئى آنان را نديده بودند .\r\nوقتى چشم من به ايشان افتاد بدون اينكه آنان را بشناسم از جاى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبرخاستم و گفتم : پدرم بفداى شما ، آيا از اهل مكه يا اهل مدينه مىباشيد ! ؟ گفتند : اى دختر حضرت محمّد ما اهل مكه و مدينه و اهل زمين نيستيم ، بلكه از حوريه‌هاى بهشت ميباشيم كه خداى مهربان ما را براى زيارت تو فرستاده ، زيرا ما مشتاق تو هستيم .\r\nمن بيكى از ايشان كه گمان ميكردم از لحاظ سن بزرگتر بود گفتم : نام تو چيست ؟ گفت : مقدوده ، گفتم : براى چه به اين نام ناميده شدى ؟ گفت :\r\nبراى اينكه من از براى مقداد بن اسود كندى صحابهء رسول خدا صلى اللَّه عليه و آله آفريده شده‌ام .\r\nبه دومى گفتم : نام تو چيست ؟ گفت : نام من ذره است ، گفتم : براى چه نام تو ذره است ، در صورتى كه به نظر من شريف ميباشى ؟ گفت : به جهت اينكه براى ابو ذر كه صحابهء رسول خدا است آفريده شده‌ام .\r\nبه سومى گفتم : نام تو چيست ؟ گفت : نامم سلمى مىباشد ، گفتم : چرا نام تو سلمى نهاده شده ؟ گفت : براى اينكه من براى سلمان دوست پيامبر اسلام صلى اللَّه عليه و آله و سلم خلق شده‌ام .\r\nفاطمهء اطهر ميگويد : سپس آن حوريه‌ها رطب كبود رنگى كه نظير نان قندى بزرگ و از برف سفيدتر و از مشك خوشبوتر بود به من دادند ، سپس زهراى اطهر آن رطب را نزد من آورد و فرمود : امشب با اين رطب افطار كن و فردا هستهء آن را نزد من بياور .\r\nسلمان ميگويد : پس از گرفتن آن رطب بهر گروهى از اصحاب پيامبر خدا عبور ميكردم به من ميگفتند : آيا مشك و عنبر همراه دارى ! ؟ ميگفتم : آرى .\r\nهنگامى كه وقت افطار رسيد و من با آن رطب افطار كردم هسته‌اى در آن نيافتم ، روز دوم بحضور دختر پيغمبر خدا رفتم و بوى گفتم : من بوسيلهء آن تحفه‌اى كه به من عطا كردى افطار نمودم ولى هسته‌اى در ميان آن نيافتم ! ؟ فرمود :\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاى سلمان آن رطب هرگز داراى هسته نخواهد بود ، زيرا درخت اين رطب را خدا در بهشت براى اين دعائى كه پدرم به من تعليم داده و من آن را صبح و شام ميخوانم در بهشت غرس كرده است .\r\nسلمان گفت : آن دعا را به من ياد بده فاطمهء زهرا گفت : اگر دوست دارى تا در دنيا هستى اذيت تب به تو نرسد به خواندن اين دعا مواظبت كن ، سلمان دوباره گفت : اين حرز را به من تعليم بده . وى فرمود : بگو :\r\nبسم اللَّه النور ، بسم اللَّه نور النور . بسم اللَّه نور على نور ، بسم اللَّه الذى هو مدبر الامور ، بسم اللَّه الذى خلق النور من النور ، الحمد للَّه الذى خلق النور من النور ، و أنزل النور على الطور ، في   كِتابٍ مَسْطُورٍ ، فِي رَقٍّ مَنْشُورٍ   ، به قدر مقدور ، علي نبيّ محبور الحمد للَّه الذى هو بالعز مذكور ، و بالفخر مشهور ، و على السراء و الضراء مشكور ، و صلى اللَّه علي سيدنا محمّد و آله الطاهرين .\r\nسلمان ميگويد : من اين دعا را گرفتم ، به خدا قسم من اين دعا را به بيشتر از هزار نفر از اهل مدينه و مكه كه دچار تب شده بودند تعليم دادم و هر يك از آنان بلطف خدا از مرض تب شفا يافتند .\r\n60 - در بعضى از كتب مناقب از اسامه نقل مىكند كه گفت : من نزد على و عباس كه در مسجد نشسته بودند رفتم ، آنان به من گفتند : براى ما از رسول خدا اجازهء ورود بگير .\r\nمن بپيغمبر خدا گفتم : على و عباس از شما اجازهء تشرف ميخواهند ، پيامبر فرمود : آيا ميدانى براى چه نزد من مىآيند ؟ گفتم : نه به خدا ، فرمود : ولى من ميدانم ، اجازهء ورود بايشان بده .\r\nوقتى بحضور آن حضرت مشرف شدند سلام كردند و نشستند و گفتند : يا رسول اللَّه كدام يك از اهل و عيالت نزد تو عزيزترند ؟ فرمود : فاطمهء زهرا .\r\nنيز از قول عايشه نقل مىكند كه هر گاه به ياد فاطمه مىآمد ميگفت : من كسى را از او راستگوتر نديدم مگر پيامبر اسلام .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nنيز از جابر بن عبد اللَّه نقل مىكند كه گفت : چند روزى بود كه رسول خدا غذا نخورده بود و اين مطلب باعث ناراحتى آن حضرت شده بود . وقتى در منزل هر يك از زنان خود رفت و غذائى نزد آنان نيافت پيش فاطمهء اطهر رفت و گفت : اى دختر عزيزم ! من گرسنه‌ام آيا چيزى دارى من بخورم ؟\r\nزهراى اطهر گفت : نه به خدا ، موقعى كه پيامبر اسلام از نزد فاطمه خارج شد يكى از كنيزان زهرا دو گردهء نان و يك مقدارى گوشت براى آن بانو فرستاد ، فاطمه آن غذا را گرفت و در ميان كاسه‌اى نهاد و سر آن را پوشانيد ، آنگاه با خويشتن گفت : من پدرم را بر خودم و اهل خانه‌ام مقدم ميدارم ، در صورتى كه هر يك از ايشان بيك خوراك غذا محتاج بودند .\r\nفاطمهء اطهر حسن يا حسين را بدنبال پيغمبر خدا فرستاد و آن حضرت بسوى فاطمه بازگشت نمود .\r\nزهراى اطهر گفت : پدر جان خدا مختصر غذائى براى ما عطا كرده كه من آن را براى تو نگاه داشته‌ام .\r\nپيامبر اكرم فرمود : آن را بياور ، وقتى زهراى اطهر آن غذا را آورد و سر آن را باز كرد ديد آن كاسه پر از نان و گوشت است ، هنگامى كه فاطمه به آن غذا و بركت آن نگاه كرد دريافت كه از خير و بركت پروردگار است ، لذا حمد خداى را بجاى آورد و بر پيامبر او صلوات فرستاد .\r\nپيغمبر اعظم فرمود : اى دختر عزيزم ! اين غذا را از كجا آورده‌اى ؟\r\nگفت : از طرف خدا نصيب شده ، خدا هر كسى را كه بخواهد بدون حساب رزق و روزى ميدهد .\r\nرسول اكرم نيز حمد خداى را بجاى آورد و بفاطمه گفت : خداى را سپاس‌گزارم كه ترا شبيه به حضرت مريم كه بزرگترين زنان زمان خود بود قرار داد ، زيرا حضرت مريم هم هر گاه خدا رزق و روزى بوى عطا ميكرد و از او ميپرسيدند :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاين غذا از كجا نصيب تو شده ؟ ميگفت : از طرف پروردگار ، زيرا خدا هر كسى را كه بخواهد بدون حساب رزق و روزى عطا مينمايد .\r\nپيغمبر خدا صلى اللَّه عليه و آله بدنبال حضرت على بن ابى طالب فرستاد ، آنگاه رسول خدا على مرتضى ، فاطمهء زهرا ، امام حسن مجتبى ، امام حسين و عموم زنان پيغمبر اكرم از آن كاسه غذا خوردند تا سير شدند ، ولى غذاى آن كاسه همچنان باندازهء خود بود فاطمهء زهراء ميفرمايد : من از آن غذا بعموم همسايگانم تقسيم نمودم ، خداى توانا بقدرى به آن غذا خير و بركت داده بود كه بغذاى حضرت مريم عطا كرده بود .\r\n61 - نيز در كتاب سابق الذكر از ابن عباس روايت مىكند كه گفت :\r\nاعرابى از قبيلهء بنى سليم متوجه صحرا شد ، ناگاه ديد سوسمارى از جلو او فرار كرد ، وى آن سوسمار را تعقيب و شكار نمود و در ميان آستين خويشتن جايداد آنگاه متوجه پيغمبر معظم اسلام شد ، وقتى در مقابل آن حضرت قرار گرفت گفت :\r\nيا محمّد يا محمّد ! اخلاق رسول خدا اين بود كه هر گاه به آن حضرت ميگفتند : يا محمّد ! آن بزرگوار هم ميفرمود : يا محمّد ، هر گاه به او گفته ميشد : يا احمد ، ميفرمود : يا احمد ، هر گاه به آن حضرت گفته ميشد : يا ابو القاسم ، ميفرمود : يا ابو القاسم ، ولى هر وقت به آن بزرگوار گفته ميشد : يا رسول اللَّه ، ميفرمود : لبيك و سعديك و صورت مباركش ميدرخشيد . وقتى آن اعرابى به آن حضرت گفت : يا محمّد ! يا محمّد ! آن بزرگوار هم طبق اخلاقى كه داشت فرمود : يا محمّد يا محمّد ، اعرابى به آن برگزيده خدا گفت : تو همان جادوگر و دروغگوئى هستى كه آسمان در زير خود و زمين در روى خود دروغگوتر از تو نديده است ، تو همان كسى هستى كه گمان ميكنى در اين آسمان خدائى دارى و آن خدا تو را بر هر سياه و سفيدى و لات و عزى ( كه نام دو بت بود ) مبعوث نموده است ! اگر من اين بيم را نميداشتم كه قبيله‌ام مرا عجول و بىصبر ميناميدند با اين شمشيرم ضربتى به تو ميزدم كه تو را هلاك نمايد و بدين جهت بر اولين و آخرين سيادت مينمودم ، عمر بن خطاب از جاى برجست تا بر او\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nحمله نمايد ، ولى پيامبر اسلام به وى فرمود : بنشين ! زيرا مقام شخص بردبار و صبور نزديك بمقام پيغمبرى است .\r\nسپس پيامبر معظم اسلام صلى اللَّه عليه و آله متوجه آن اعرابى شد و به او فرمود :\r\nاى عرب بنى سليم ! آيا عرب يك چنين عملى كه تو انجام دادى انجام ميدهد و اين طور بما و مجلس ما هجوم مىكند و اين گونه خشونت و درشتى مينمايد ! ؟ اى اعرابى ! قسم به حق آن خدائى كه مرا به پيامبرى مبعوث كرده هر كسى كه در دنيا به من ضررى برساند فرداى قيامت دچار آتش سوزنده خواهد شد ، اى اعرابى ! قسم به آن خدائى كه مرا به پيغمبرى فرستاده اهل آسمان هفتم مرا : احمد صادق مينامند ، اى اعرابى ؟ اسلام بياور تا از آتش در امان باشى ، آنچه كه بر له ما باشد بر له تو نيز باشد ، آنچه بر عليه ما باشد بر عليه تو نيز باشد و تو برادر دينى ما باشى .\r\nاعرابى در غضب شد و گفت : به حق بت لات و عزى قسم تا اين سوسمار به تو ايمان نياورد من ايمان نخواهم آورد .\r\nآنگاه آن سوسمار را از آستين خود رها كرد ، وقتى آن سوسمار روى زمين افتاد رو بفرار نهاد .\r\nرسول خدا صلّى اللَّه عليه و آله آن سوسمار را صدا زد و فرمود : نزد من بيا ! سوسمار بازگشت و نزد آن حضرت آمد و بجمال مباركش نگريست ! سپس پيغمبر اعظم به آن سوسمار فرمود : من كيستم ؟ ناگاه آن سوسمار با زبانى فصيح گفت : تو محمّد بن عبد اللَّه بن عبد المطلب بن هاشم بن عبد مناف ميباشى .\r\nرسول اكرم به آن سوسمار فرمود : تو چه كسى را ميپرستى ؟ گفت : آن خدائى را كه حبه را ميشكافد و انسان را ميافريند و حضرت ابراهيم را خليل خود و تو را حبيب خويشتن قرار داده ، سپس اين اشعار را سرود :\r\nاى رسول خدا ! حقا كه تو راستگو ميباشى ، تو هدايت‌شده‌اى با بركت هستى ، تو دين يكتاپرستى را بعد از آنكه ما نظير الاغ بت‌ها را پرستش نموديم براى ما تشريع نمودى ، اى بهترين خوانده‌شدگان ! و اى بهترين\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفرستاده‌شدگان بسوى انس و جن ! دعوت تو را لبيك ميگويم ، ما مردمانى از قبيلهء :\r\nسليم ميباشيم كه نزد تو آمده‌ايم تا بمقام عالى نائل شويم ، تو از طرف خدا دليل و برهان واضحى آورده‌اى و در ميان ما شخصى صادق القول و پاكيزه شناخته شدى تو در حال حيات و ممات ، در حال كودكى و نشو و نماء با خير و بركت بوده و هستى ؟\r\nآنگاه دهان آن سوسمار بسته شد و سخنى نگفت ، موقعى كه آن اعرابى با اين منظره مواجه شد گفت :\r\nوا عجباه ! اين سوسمارى كه من آن را از بيابانها شكار كردم و در ميان آستين خويشتن جايدادم ، سوسمارى كه دانش و بينش و عقلى ندارد با محمّد اين چنين سخن ميگويد و يك چنين شهادتى را در بارهء نبوت وى ميدهد ، من اثرى بعد از اين نخواهم يافت ! آنگاه گفت : يا محمّد دست خود را دراز كن تا من با تو بيعت كنم ، من شهادت مىدهم كه خدائى جز خداى يكتا نيست و شهادت مىدهم كه محمّد رسول اوست .\r\nاعرابى اسلام آورد و اسلامش نيكو شد .\r\nبعدا پيغمبر اكرم صلى اللَّه عليه و آله متوجه اصحاب خود شد و به آنان فرمود : چند سوره‌اى از قرآن به اين اعرابى بياموزيد ، موقعى كه اعرابى چند سوره‌اى از قرآن را آموخت رسول خدا بوى فرمود :\r\nآيا از مال دنيا چيزى دارى ؟\r\nگفت : قسم به حق آن خدائى كه تو را به پيامبرى مبعوث نموده در ميان چهار هزار نفر از قبيلهء بنى سليم من از همه فقيرترم .\r\nپيغمبر اكرم رو كرد بياران خود و فرمود : چه كسى يك ناقه به اين اعرابى ميدهد تا من از طرف خدا ضمانت دهم يك ناقهء بهشتى به او عطا فرمايد ؟\r\nسعد بن عباده برخاست و گفت : پدر و مادرم بفداى تو ! من يك ناقه سرخ دارم و به او مىدهم .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nپيامبر اعظم به سعد فرمود : تو بواسطهء اين ناقه بما فخريهء ميكنى ؟ آيا دوست دارى وصف آن ناقهء را كه به تو عطا خواهيم كرد براى تو شرح دهم ؟\r\nگفت : آرى پدرم و مادرم بفداى تو .\r\nفرمود : اى سعد ! آن ناقه ناقه‌ايست از طلاى قرمز ، پاهاى آن از عنبر كرك آن از زعفران ، چشمهايش از ياقوت قرمز ، گردن آن از زبرجد سبز ، كوهان آن از كافور اشهب ( رنگ فلفل نمكى ) چانهء آن از درّ ، عنان آن از مرواريد تازه ، بر پشت آن قبه‌ايست از درّ سفيد كه باطن آن از ظاهرش و ظاهرش از باطنش ديده مىشود ، آن ناقه است كه تو را بجانب بهشت پرواز ميدهد .\r\nآنگاه رسول خدا متوجه صحابه شد و فرمود : چه كسى تاج يعنى عمامه به اين اعرابى ميدهد تا من از طرف خداى تعالى ضامن شوم كه تاج تقوا بوى عطا فرمايد ؟\r\nحضرت على بن ابى طالب عليه السّلام از جاى برخاست و گفت :\r\nپدر و مادرم بفداى تو ، يا رسول اللَّه ! تاج تقوا كدام است ! ؟ پس از اينكه رسول خدا وصف آن را شرح داد على عليه السّلام عمامهء خود را باز كرد و بسر اعرابى بست .\r\nنيز پيامبر اكرم رو كرد بياران خود و فرمود : چه كسى به اين اعرابى زاد و توشهء ميدهد تا من ضامن شوم خدا زاد و توشهء تقوا به وى عطا كند ؟ .\r\nسلمان فارسى از جاى برجست و گفت : پدر و مادرم بفداى تو ، يا رسول اللَّه زاد و توشهء تقوا چيست ؟\r\nفرمود : اى سلمان ! موقعى كه روز آخر عمر تو فرا رسد خدا شهادت :\r\nلا إله الا اللَّه و ان محمّد ! رسول اللَّه را به تو تلقين خواهد كرد ، اگر تو اين شهادتين را بگوئى مرا ملاقات ميكنى و من هم تو را ملاقات خواهم كرد ، اگر آن را نگوئى مرا ملاقات نميكنى و من نيز تو را نخواهم ديد .\r\nسلمان رفت و تعداد نه خانه از خانه‌هاى پيغمبر خدا را جستجو نمود ولى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nغذائى نزد زنان آن بزرگوار نيافت .\r\nهنگامى كه بازگشت متوجه خانهء فاطمهء اطهر شد و گفت : اگر خيرى باشد در منزل فاطمه دختر حضرت محمّد خواهد بود ، وقتى دق الباب كرد فاطمهء زهراء از پشت در فرمود : كيست ؟ گفت : من سلمان فارسى ميباشم ، فرمود : چه حاجتى دارى ؟ سلمان جريان اعرابى و سوسمار را با رسول خدا شرح داد .\r\nفاطمه فرمود : اى سلمان ! به حق آن خدائى كه حضرت محمّد را بپيامبرى مبعوث نموده مدت سه روز است كه ما غذا نخورده‌ايم ، حسن و حسين از شدت گرسنگى به من بهانه‌جوئى ميكنند ، ايشان نظير دو جوجه بخواب رفته‌اند ، ولى در عين حال موقعى كه خيرى بر در خانهء من بيايد من آن را رد نخواهم كرد اى سلمان ! اين پيراهن مرا بگير و نزد شمعون يهودى ببر و به او بگو : فاطمه دختر محمّد ميگويد : اين پيراهن را بردار و در مقابل آن يك من خرما و يك من جو به من بده تا بعدا با خواست خدا بپردازم .\r\nسلمان آن پيراهن را گرفت و پس از اينكه نزد شمعون يهودى آمد به وى گفت : اين پيراهن فاطمه دختر حضرت محمّد است ، فاطمه ميگويد : اين پيراهن را بگير و در مقابل آن يك من خرما و يك من جو به من بده تا بعدا با خواست خدا به تو خواهم پرداخت .\r\nشمعون آن پيراهن را گرفت و در ميان دو دست زير و رو مىكرد و چشمانش اشك ميريخت و ميگفت :\r\nاى سلمان ! اين همان زهد و تقواى واقعى است در دنيا ! اين همان زهدى است كه تورات حضرت موسى بما خبر داده ، من اكنون شهادت مىدهم كه خدا يكى است و حضرت محمّد بنده و رسول او مىباشد . يهودى اسلام آورد و اسلام او بسيار نيكو شد .\r\nسپس آن يهودى يك من خرما و يك من جو به سلمان داد ، سلمان آنها را آورد و به حضرت فاطمه تقديم نمود ، حضرت زهراء آن جو را بدست خود آسيا كرد\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو از آرد آن نان پخت . آنگاه آن نانها را به سلمان داد و به او فرمود : اين نانها را بگير و بحضور حضرت محمّد ببر .\r\nسلمان گفت : يا فاطمه ! يك گرده از اين نانها را براى حسنين بردار كه كه آرام شوند .\r\nفاطمه فرمود : اى سلمان ! ما چيزى را كه در راه خدا داديم از آن نميخوريم سلمان آن نانها را گرفت و بحضور پيغمبر اكرم صلى اللَّه عليه و آله و سلم آورد .\r\nوقتى چشم رسول اعظم بسلمان افتاد فرمود : اى سلمان ! اين نانها را از كجا آورده‌اى ! ؟\r\nگفت : از منزل دخترت فاطمه ، پيغمبر خدا هم مدت سه روز غذا نخورده بود ، هنگامى كه با اين منظره مواجه شد متوجه خانهء فاطمه گرديد و دق الباب نمود هر گاه پيامبر خدا دق الباب ميكرد كسى غير از فاطمه در را باز نميكرد .\r\nموقعى كه در براى پيغمبر خدا باز شد و چشم مباركش به صورت زرد چهره و حدقهء چشمان فاطمه افتاد به وى فرمود : اى دختر عزيزم ! چرا رنگ صورت تو زرد شده و حدقهء چشمان تو تغيير نموده است ! .\r\nگفت : اى پدر عزيزم ! مدت سه روز است كه ما غذائى نخورده‌ايم ، حسن و حسين از شدت گرسنگى به من بهانه گرفته و بخواب رفته‌اند .\r\nپيامبر اكرم صلى اللَّه عليه و آله حسنين عليهم السّلام را از خواب بيدار كرد ، يكى از ايشان را روى زانوى راست و ديگرى را روى زانوى چپ نشانيد و فاطمهء اطهر را در مقابل خويشتن نشانيد و با آن بانو معانقه نمود ( يعنى وى را در آغوش گرفت ) حضرت على بن ابى طالب هم وارد شد و با رسول خدا معانقه كرد .\r\nآنگاه پيغمبر خدا چشم خود را بسوى آسمان بلند كرد و گفت :\r\nبار خدايا ! اى مولاى من ! اينان اهل بيت منند ، رجس و پليدىها را از ايشان دور و ايشان را پاك و پاكيزه كن يك نوع پاك نمودن مخصوصى .\r\nبعد از اين جريان بود كه فاطمهء اطهر داخل اطاق خلوت خويش گرديد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو پس از اينكه دو ركعت نماز خواند دو كف دست خود را بسوى آسمان بلند كرد و گفت :\r\nپروردگارا ! اين حضرت محمّد پيامبر تو و اين على پسر عموى او و اينان حسن و حسين دو سبط پيمبر تو ميباشند .\r\nبار خدايا ! غذائى از آسمان براى ما بفرست همانطور كه براى بنى اسرائيل فرستادى ، گر چه ايشان كفران نعمت نمودند ، خدايا ! اگر آن غذا را براى ما بفرستى ما به آن ايمان داريم .\r\nابن عباس ميگويد : به خدا قسم هنوز دعاى فاطمه عليها السّلام تمام نشده بود كه يك كاسه در عقب سر او آمد كه بخار از آن متصاعد و بخار آن از مشك اذفر خوشبوتر بود ، فاطمهء اطهر آن غذا را برداشت و بحضور پيغمبر خدا و على مرتضى و حضرت حسنين آورد ، وقتى چشم حضرت على به آن غذا افتاد بزهراى اطهر فرمود : اين غذا را از كجا آورده‌اى ؟ در صورتى كه چيزى نزد آن بانو نبود .\r\nپيغمبر اكرم به على بن ابى طالب عليه السّلام فرمود : يا ابا الحسن ! از اين غذا بخور و جستجوى منماى ، سپاس مخصوص آن خدائى است كه مرا از دنيا نبرد تا اينكه فرزندى به من عطا كرد كه نظير مريم دختر عمران است ، همان مريمى كه هر گاه زكريا در ميان محراب عبادت نزد او مىآمد و غذائى نزد او مىيافت به مريم ميفرمود : اين غذا را از كجا آورده‌اى ! ؟\r\nميگفت : از طرف خدا به من نصيب شده ، خدا هر كسى را كه بخواهد بدون حساب رزق و روزى ميدهد .\r\nپيغمبر خدا ، على ، فاطمه ، حسن و حسين عليهم السّلام از آن غذا خوردند و پيامبر اعظم بيرون آمد .\r\nاعرابى زاد و توشهء خود را بر گرفت و پس از اينكه بر ناقهء خود سوار شد نزد قبيلهء : نبى سليم كه تعداد چهار هزار مرد بودند آمد ، وقتى در وسط آنان قرار گرفت با بلندترين صدا گفت : « قولوا لا إله الا اللَّه محمّد رسول اللَّه »\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nموقعى كه آنان اين مقاله را از او شنيدند برجستند و شمشيرهاى خود را برهنه كردند و به وى گفتند :\r\nتو مايل بدين محمّد شدى كه شخصى ساحر و دروغگو است ! ؟\r\nاو گفت : نه . محمّد ساحر و دروغگو نيست .\r\nسپس گفت : اى گروه بنى سليم ! حقا كه خداى حضرت محمّد صلى اللَّه عليه و آله بهترين خدا مىباشد و آن بزرگوار بهترين پيامبر است ، گرسنه نزد او رفتم مرا سير كرد برهنه بودم مرا پوشانيد ، پياده بودم سوارم كرد ، آنگاه جريان سوسمار را براى آنان شرح داد ، و آن اشعارى را كه براى رسول خدا سروده بود براى آنان خواند ، پس از اين گفتگوها گفت :\r\nاى قبائل بنى سليم ! اسلام بياوريد تا از آتش جهنم در امان باشيد .\r\nدر آن روز تعداد چهار هزار مرد كه صاحبان پرچمهاى سبز بودند ايمان آوردند و در اطراف پيغمبر خدا گرد آمدند .\r\n62 - نيز در همان كتاب روايت مىكند كه امام حسن و امام حسين لباسهاى مندرسى در بر داشتند ، وقتى ايام عيد فرا رسيد بمادرشان زهرا گفتند : براى فرزندان فلان همسايه لباس فاخر دوخته شده ، اى مادر تو براى عيد ما لباس نميدوزى ؟ فاطمه فرمود : با خواست خدا براى شما هم دوخته خواهد شد .\r\nهنگامى كه روز عيد فرا رسيد جبرئيل دو پيراهن از حله‌هاى بهشتى بحضور پيغمبر خدا آورد ، رسول خدا به جبرئيل فرمود : اين لباسها چيست ؟ جبرئيل جريان حسنين و لباس را براى آن حضرت شرح داد و گفت : چون فاطمه فرموده : براى شما هم ان شاء اللَّه لباس دوخته مىشود ، لذا خدا ميفرمايد : ما نيكو نميدانيم كه فاطمه نزد حسنين دروغگو در آيد .\r\nسعيد ديلمى از انس از پيامبر اسلام صلى اللَّه عليه و آله روايت مىكند كه فرمود :\r\nدر آن هنگامى كه اهل بهشت متنعم به نعمت‌هاى بهشتى ميباشند و اهل\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nجهنم معذب هستند نورى از داخل بهشت ساطع مىشود ، بعضى از آنان ميگويند :\r\nاين چه نورى است ، شايد خداى عزيز بما نظر مرحمتى فرموده باشد ! ؟\r\nرضوان به آنان ميگويد : نه ، بلكه على بن ابى طالب با فاطمه زهراء مزاح كرد و آن بانو لبخندى زد و اين نور از دندانهاى ثناياى وى درخشيد .\r\nنيز از ابن عباس از رسول اكرم روايت مىكند كه فرمود : موقعى كه مرا بمعراج بردند و داخل بهشت شدم و بقصر فاطمهء زهراء رسيدم تعداد هفتاد قصر ديدم كه از مرجان سرخ و بوسيلهء مرواريد مكلل بودند ، در و ديوارهاى آنها از يك جنس بودند .\r\nحسن ميگويد : كسى در دنيا از فاطمهء اطهر عابدتر نبود ، زيرا بقدرى براى عبادت ميايستاد كه پاهايش ورم ميكرد .\r\n63 - در كتاب : تنبيه الخاطر مينگارد : در آن موقعى كه پيغمبر اكرم و مردم در مسجد در انتظار بلال بودند كه بيايد و اذان بگويد و بلال بعد از زمانى آمد رسول خدا به وى فرمود :\r\nچه مانعى براى تو رخ داد ؟\r\nگفت : من از نزديك فاطمهء اطهر عبور كردم ، ديدم آن بانو در حالى مشغول آسيا كردن است كه گريان بود و فرزندش حسن هم نزد آسيا بود ، من به او گفتم :\r\nدوست دارى كه در عوض تو آسيا كنم ، اى اينكه امام حسن را آرام نمايم ؟\r\nفرمود : من بفرزندم مهربانترم ، من مشغول آسيا گرديدم ، اين عمل موجب دير آمدنم شد .\r\nپيامبر خدا به وى فرمود : خدا تو را رحمت كند كه بدخترم فاطمه رحم كردى و . . .\r\nعمر بن خطاب از پيغمبر عظيم الشأن اسلام روايت مىكند كه فرمود :\r\nفاطمه ، على ، حسن و حسين در حظيرة القدس يعنى فردوس برين در يك قبهء سفيدى هستند كه سقف آن عرش حضرت پروردگار است .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاز ابو سعيد خدرى ( بضم خاء و سكون دال ) روايت شده كه گفت :\r\nپادشاه حبشه يك قطيفهء طلاباف براى پيغمبر مكرم اسلام اهداء نمود .\r\nپيامبر خدا فرمود : من اين قطيفه را به مردى عطا ميكنم كه خدا و رسول را دوست داشته باشد و خدا و رسول هم او را دوست ميدارند ، هر يك از اصحاب به طرف پيامبر خدا گردن كشيدند ، ولى آن حضرت فرمود : على بن ابى طالب كجا است ؟ عمارة بن ياسر ميگويد : وقتى من اين سخن را از آن حضرت شنيدم برجستم و خود را به حضرت على بن ابى طالب رساندم و جريان را برايش شرح دادم وقتى على عليه السّلام بحضور آن حضرت مشرف شد .\r\nپيامبر اعظم آن قطيفه را بوى عطا كرد و فرمود : تو لايق اين قطيفه خواهى بود ، حضرت على عليه السّلام آن را گرفت و پس از اينكه ببازار برد و پول آن را قسمت قسمت كرد و بين مهاجرين و انصار تقسيم نمود .\r\nسپس در حالى بجانب خانه بازگشت كه يك دينار هم راه نداشت ، فرداى آن روز پيغمبر خدا به حضرت على برخورد و بوى گفت : يا على تو ديروز مبلغ سه هزار مثقال طلا گرفتى من و مهاجرين و انصار فردا براى صبحانه مهمان تو خواهيم بود ، على گفت : مانعى ندارد .\r\nفرداى آن روز پيغمبر صلى اللَّه عليه و آله با مهاجرين و انصار متوجهء خانهء حضرت على بن ابى طالب شدند و دق الباب نمودند ، على عليه السّلام در حالى باستقبالشان آمد كه از خجالت عرق به صورت مباركش جارى شده بود ، زيرا غذا و طعامى در منزل نداشت ، پيغمبر اعظم با مهاجرين و انصار داخل خانهء على شدند و نشستند .\r\nوقتى حضرت على عليه السّلام نزد فاطمهء زهرا آمد ديد ظرفى پر از تريد پيش فاطمه است كه بوى مشك اذفر از آن استشمام مىشود ، موقعى كه على خواست آن ظرف را حركت دهد ديد خيلى سنگين است لذا فاطمهء اطهر بوى كمك كرد تا آن ظرف را بحضور پيامبر اكرم آوردند .\r\nپس از اين جريان پيغمبر صلى اللَّه عليه و آله نزد فاطمه آمد و گفت : اى دختر عزيزم اين\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nغذا را از كجا آورده‌اى ! ؟ گفت : پدر جان از سوى خدا به من نصيب شده ، زيرا خدا هر كسى را كه بخواهد بدون حساب رزق و روزى عطا مىكند .\r\nرسول خدا فرمود : سپاس مخصوص آن خدائيست كه مرا از دنيا نبرد تا اينكه معجزه‌اى از دخترم ديدم كه حضرت زكريا از حضرت مريم ديد .\r\nفاطمهء زهرا گفت : يا رسول اللَّه من بهترم يا حضرت مريم ؟ پيامبر اكرم فرمود : تو بهترين زنان قوم خود هستى ، مريم هم بهترين زنان قوم خود بود .\r\n64 - در كتاب : مصباح الانوار از حضرت امام محمّد باقر عليه السّلام روايت مىكند كه گفت : يك وقت فاطمه بحضور پيغمبر اعظم اسلام آمد ، رسول خدا صلى اللَّه عليه و آله آثار گرسنگى را در صورت او دريافت ؛ بفاطمه گفت : اى دختر عزيزم روى زانوى راستم بنشين .\r\nحضرت زهرا گفت : پدر جان من گرسنه‌ام ، پيامبر خدا دستهاى مبارك را بجانب آسمان بلند كرد و گفت : اى خدائى كه تواضع‌كنندگان را رفعت ميدهى و گرسنگان را سير ميكنى فاطمه دختر محمّد را سير كن ، امام باقر گفت : به خدا قسم فاطمه بعد از آن روز گرسنه نشد تا از جهان مفارقت كرد .\r\nحضرت على بن ابى طالب عليه السّلام ميفرمايد : يك وقت فاطمهء اطهر كسالتى پيدا كرد ، رسول خدا بعيادت وى آمد و گفت : حال تو چگونه است ؟ فاطمه گفت : من به غذا اشتها دارم ، پيغمبر صلى اللَّه عليه و آله برخاست و از زير طاقى كه در آن خانه بود يكطبق آورد كه حاوى : مويز ، نان شيرى ، كشك ، و خوشهء انگور بود ، و آن را جلوى فاطمه نهاد .\r\nسپس پيامبر صلّى اللَّه عليه و آله دست مبارك خود را روى آن طبق نهاد و نام خدا را برد و به اهل بيت خود گفت : بسم اللَّه بخوريد ، در آن بينى كه : رسول خدا ، فاطمهء زهراء على مرتضى ، امام حسن مجتبى و امام حسين عليهم السّلام مشغول خوردن غذا شدند شخص\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nسائلى بر در خانه آمد و گفت : السلام عليكم ، از اين غذائى كه خدا بشما عطا كرده به من هم بدهيد .\r\nپيغمبر صلى اللَّه عليه و آله گفت : گم شو ! ! زهراى اطهر گفت : پدر جان تاكنون به هيچ سائلى اين طور نگفته بودى ! ؟ رسول خدا صلى اللَّه عليه و آله گفت : اين سائل شيطان است ، اين غذا را جبرئيل از بهشت آورده ، شيطان تصميم دارد از اين غذا بخورد ، در صورتى كه نصيبش نخواهد شد .\r\nحذيفه ( بضم حاء و فتح ذال ) ميگويد : پيامبر معظم اسلام تا صورت يا ما بين پستانهاى فاطمه را نميبوسيد نميخوابيد ، امام جعفر صادق عليه السّلام ميفرمايد :\r\nرسول اكرم اسلام تا صورت مبارك خود را ميان پستانهاى فاطمه نميگذاشت بخواب نميرفت .\r\n65 - در كتاب : علل الشرائع از حضرت امام جعفر صادق عليه السّلام روايت مىكند كه گفت : فاطمه بدين جهت محدثه ( بضم ميم و فتح حاء و دال با تشديد ) ناميده شد كه ملائكه از آسمان به زمين مىآمدند و آن بانو را ندا ميكردند همانطور كه حضرت مريم بنت عمران را ندا مىكردند .\r\nملائكه بفاطمهء زهرا ميگفتند : اى فاطمه خدا ترا پاك و پاكيزه كرد و بر زنان عالم برگزيد ، اى فاطمه براى خداى خود قنوت بجاى آور و با ركوع‌كنندگان سجده و ركوع كن « 1 » فاطمه با ملائكه و ملائكه با فاطمه گفتگو ميكردند .\r\nيك شب زهراى اطهر بملائكه گفت : آيا نه چنين است كه حضرت مريم از زنان عالم افضل بود ؟ گفتند : مريم بر زنان زمان خود افضل و برتر بود ، ولى خدا ترا بر تمام زنان زمان خود و زنان زمان حضرت مريم و زنان اولين و آخرين افضل و برتر قرار داده است 66 - و . . .\r\n\r\n\r\n","description":"","footnote":"\r\n( 1 ) سورهء آل عمران . آيهء - 37 و 38 .\r\n","page_name":" 97 ","page_number":97},
  {"content":"\r\n\r\n67 - شيخ كلينى در اصول كافى از ابو عبيده روايت مىكند كه گفت : بعضى از اصحاب حضرت امام جعفر صادق عليه السّلام از آن حضرت راجع به جفر پرسش نمود . امام صادق عليه السّلام فرمود : جفر پوست گاوى است كه علوم فراوانى بر آن نوشته شده .\r\nپرسيد : جامعه چيست ؟ گفت : جامعه يك صحيفه‌ايست كه طول آن هفتاد ذراع ( هر ذراع نيم متر است ) بپهناى يك پوست مىباشد . در آن جامعه آنچه را كه مردم احتياج داشته باشند موجود است هيچ موضوعى نيست كه در آن نباشد حتى تاوان و ديهء خراش .\r\nگفت : مصحف فاطمه عليها السّلام چيست ؟ امام صادق پس از اينكه مقدار زيادى مكث نمود فرمود : شما در بارهء موضوعى كه تصميم داريد و نداريد جستجو ميكنيد .\r\nفاطمهء اطهر مدت 75 روز با حزن شديدى بعد از رسول خدا زنده بود ، جبرئيل نزد او مىآمد و راجع برحلت پيامبر خدا به او تسليت ميگفت و او را از مكان پدرش آگاه ميكرد ، او را از آن مصائبى كه بعدا دچار فرزندانش ميشد خبر ميداد ، على ابن ابى طالب عليه السّلام اين موضوعات را مىنوشت اين معنى مصحف فاطمه است .\r\n68 - در كتاب : بصائر الدرجات از حماد بن عثمان روايت مىكند كه گفت :\r\nاز امام جعفر صادق عليه السّلام شنيدم ميگفت : در سنهء 128 قمرى زنديق‌هائى بوجود خواهند آمد .\r\nمن بمصحف فاطمه نظر كردم و اين خبر غيبى را دادم ، من به امام صادق گفتم :\r\nمصحف فاطمه چيست ؟ فرمود : موقعى كه خداى توانا پيامبر خود را قبض روح كرد غم و اندوهى دچار فاطمهء اطهر شد كه غير از خدا كسى اندازهء آن را نميدانست ، خداى رؤف يك ملكى را نزد او فرستاد كه به او تسليت بگويد و با او گفتگو كند ، فاطمه اين مطلب را براى على عليه السّلام شرح داد حضرت على بزهرا گفت : هر گاه تو صوت آن ملك را احساس كنى برايم بگو .\r\nفاطمهء اطهر هر گاه مطلبى را از آن ملك ميشنيد براى حضرت على شرح ميداد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nو آن بزرگوار آن را مينوشت و نوشته‌هاى آن حضرت را مصحف فاطمه مىگويند ، حكم حلال و حرامى در آن نيست ، ولى علم بامور آينده در آن موجود است و . . .\r\n69 - طبرى در كتاب : دلائل الامامة از حضرت فاطمهء زهرا روايت مىكند كه فرمود : پدرم رسول خدا به من گفت : به تو بشارت مىدهم موقعى كه خداى رؤف بخواهد در بهشت براى زوجهء ولى و دوست خود تحفه‌اى عطا كند نزد تو ميفرستد كه تو از زر و زيور خود برايش بفرستى .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nبخش چهارم در بارهء اخلاق و رفتار فاطمهء زهرا ع\r\n1 - در كتاب : قرب الاسناد از امام محمّد باقر عليه السّلام روايت مىكند كه فرمود :\r\nحضرت على عليه السّلام و فاطمه عليها السّلام از پيامبر اكرم صلّى اللَّه عليه و آله تقاضا نمودند كه آن حضرت دستور برنامهء زندگى ايشان را تعيين كند .\r\nپيغمبر اكرم خدمت داخلى خانه را بعهدهء حضرت فاطمه نهاد و كارهاى خارج از منزل را بعهدهء حضرت على بن ابى طالب گذاشت .\r\nحضرت زهراى اطهر براى اينكه پيامبر خدا او را از معامله كردن با مردان نجات داده بود بقدرى خوشحال شد كه غير از خدا كسى نميدانست .\r\n2 - صدوق در كتاب : عيون اخبار رضا عليه السّلام از اسماء بنت عميس ( بضم عين و فتح ميم ) روايت مىكند كه گفت : من نزد فاطمهء زهرا بودم كه حضرت رسول اعظم صلى اللَّه عليه و آله نزد آن بانو آمد ، يك گردنبندى در گردن فاطمهء اطهر بود كه على بن - ابى طالب آن را از سهم غنيمت خود خريده بود .\r\nپيغمبر اكرم بفاطمهء اطهر فرمود : اى فاطمه ! مبادا مردم بگويند :\r\nفاطمه دختر محمّد لباس و زر و زيور ستمكاران را پوشيده است ! ! فاطمه آن گردنبند را باز كرد و فروخت و از پول آن يك غلام زر خريد را در راه خدا آزاد كرد .\r\n3 - صدوق در كتاب علل الشرائع از حضرت امام حسن مجتبى عليه السّلام روايت مىكند كه گفت : شبهاى جمعه فاطمهء اطهر را ميديدم تا طلوع صبح مشغول ركوع و سجود بود ، ميشنيدم كه مادرم براى مؤمنين و مؤمنات دعا ميكرد\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nو نام ايشان را ميبرد و مكررا براى آنان دعا ميكرد . ولى براى خويشتن دعا نمىكرد .\r\nمن بمادرم ميگفتم : پس چرا براى خود دعا نميكنى همچنان كه براى ديگران دعا ميكنى ! ؟ گفت : اى پسر عزيزم ، اول همسايه ، سپس اهل خانه .\r\n4 - نيز در همان كتاب از حضرت موسى بن جعفر عليه السّلام روايت مىكند كه فرمود : فاطمهء اطهر براى مؤمنين و مؤمنات دعا ميكرد و براى خويشتن دعا نمىكرد .\r\nوقتى به آن بانو گفته ميشد : تو براى مردم دعا ميكنى ، پس چرا براى خويشتن دعا نمىكنى ! ؟ ميفرمود : اول همسايه ؛ دوم اهل خانه .\r\n5 - نيز روايت مىكند كه حضرت على بن ابى طالب عليه السّلام بيكى از مردان بنى سعد فرمود : آيا داستان خودم و فاطمه را براى تو نگويم ؟ بدان كه فاطمهء اطهر زوجهء من و نزد رسول خدا از محبوبترين اهل و عيالش بود .\r\nفاطمه با مشك بقدرى آب مىآورد كه اثر آن در سينه‌اش بجاى ماند ، بقدرى آسيا كرد كه دستهايش پينه بستند ، بقدرى خانه را جاروب ميكرد كه لباسهايش غبار آلود ميشد ، بقدرى در زير ديگ آتش مىافروخت كه لباسهايش چرك ميشد ، او بدين جهات دچار زحمت و مشقت شديدى شده بود .\r\nيك وقت به حضرت زهراء گفتم : كاش پيش پدرت پيغمبر خدا ميرفتى و از آن حضرت تقاضا ميكردى كه يك خادمى برايت عطا كند تا معين و كمك او تو باشد ؟\r\nهنگامى كه زهراى اطهر براى اين منظور بحضور پيامبر اسلام رفت ديد گروهى با آن حضرت مشغول گفتگو ميباشند ، فاطمهء زهراء خجالت كشيد و مراجعت نمود .\r\nچون پيغمبر اعظم اسلام دريافت كه فاطمه حاجتى داشت لذا آن بزرگوار فردا صبح زود كه ما خواب بوديم نزد ما آمد و گفت : السلام عليكم ، ما سكوت اختيار كرديم و چون خوابيده بوديم خجل شديم .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nرسول خدا براى دومين بار گفت : السلام عليكم و ما نيز ساكت شديم .\r\nوقتى مرتبهء سوم گفت : السلام عليكم ، ما ترسيديم كه اگر جواب آن حضرت را نگوئيم مراجعت نمايد ، زيرا سه مرتبه بما سلام كرده بود ، من گفتم : و عليك السلام يا رسول اللَّه وارد شو ، وقتى وارد شد بالاى سر ما نشست و بفاطمهء اطهر گفت : ديروز چه حاجتى داشتى كه نزدم من آمدى ! ؟\r\nمن ترسيدم اگر جواب آن برگزيدهء خدا را نگوئيم برخيزد و برود ، لذا سر خود را از زير لحاف در آوردم و گفتم : يا رسول اللَّه من جريان را براى شما شرح مىدهم :\r\nبدان كه فاطمهء زهراء بقدرى بوسيلهء مشك آب آورده كه مشك در سينهء او اثر نهاده ، بقدرى آسيا كرده كه دستهايش پينه بسته ، بقدرى خانه را جاروب كرده كه لباسهايش غبار آلوده شده ، بقدرى در زير ديگر آتش افروخته كه لباسهايش چرك شده .\r\nمن بفاطمهء زهرا گفتم : كاش نزد پدرت رسول خدا ميرفتى و تقاضا ميكردى كه يك خادم برايت عطا كند تا در اين گونه امور معنى و كمكار تو باشد .\r\nپيامبر اعظم اسلام صلى اللَّه عليه و آله فرمود : آيا بهتر نيست دعائى بشما تعليم نمايم كه از خادم براى شما بهتر باشد ، هر گاه خواستيد بخوابيد - 33 - مرتبه سبحان اللَّه و - 33 - مرتبه الحمد للَّه و - 34 - مرتبه اللَّه اكبر بگويد ، فاطمهء زهراء سر خود را از زير لحاف خارج كرد و سه مرتبه گفت : من از خدا و رسول راضى شدم .\r\n6 - شيخ كلينى در كتاب : كافى از حضرت امام محمّد باقر عليه السّلام روايت مىكند كه فرمود : هر گاه رسول اعظم اسلام صلى اللَّه عليه و آله ميخواست مسافرت كند باهل بيت خويشتن سلام ميكرد ، آخرين نفرى را كه سلام و وداع ميكرد حضرت فاطمهء اطهر بود ، آنگاه از خانهء فاطمهء زهراء به مسافرت ميرفت ، موقعى كه از سفر بر ميگشت قبل از همه جا وارد خانه زهراى اطهر ميگرديد .\r\nدر يكى از مسافرتهاى پيغمبر اكرم صلى اللَّه عليه و آله حضرت على بن ابى طالب عليه السّلام مقدارى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاز غنيمتهائى را كه نصيب آن حضرت شده بود بفاطمهء زهراء داد . آن بانوى معظم از خانه خارج شد و از آن غنيمت دو عدد النگوى نقره و يك پرده براى در اطاق خود خريد .\r\nوقتى پيغمبر خدا از مسافرت بازگشت وارد مسجد شد و طبق معمول متوجه خانهء فاطمهء زهرا شد ، فاطمهء اطهر از جاى برخاست و با شوق فراوان از پدر خود استقبال نمود .\r\nموقعى كه چشم پيامبر اسلام به النگوهاى نقرهء حضرت زهراء و پردهء در خانهء وى افتاد نشست و همچنان با تعجب بفاطمهء زهراء نگريست ! ! فاطمهء اطهر كه يك چنين سابقه‌اى را از پدر خويشتن نديده بود محزون و گريان شد و گفت : پدرم قبلا يك چنين عملى را با من انجام نميداد .\r\nآنگاه حضرت حسنين عليهما السّلام را خواست ، پرده را كند و النگوها را از دست خود درآورد ، پرده را بيكى از ايشان و النگوها را به ديگرى داد و به ايشان فرمود : اينها را نزد پدرم پيغمبر خدا ببريد و سلام مرا برسانيد و بگوئيد : ما بعد از مسافرت تو چيزى غير از اينها اضافه ننموده‌ايم ، اكنون هر معامله‌اى كه ميخواهى با اين النگوها و پرده انجام بده .\r\nهنگامى كه حضرت حسنين آمدند و پيام و سلام مادر خويشتن را رسانيدند پيغمبر خدا ايشان را بوسيد و به خود چسبانيد و بر سر زانوهاى مبارك خود جاى داد .\r\nآنگاه دستور داد تا النگوها را شكستند و قطعه قطعه نمودند ، سپس اهل صفه را خواست و آنها را بين آنان تقسيم نمود .\r\nاهل صفه افرادى از مهاجرين بودند كه منزل و اموالى نداشتند پس از تقسيم النگوها آن افرادى را از اهل مدينه خواست كه لباسى براى ستر عورت خود نداشتند صدا ميزد و باندازهء يك لنگ از آن پرده كه طولانى بود ولى چندان عرضى نداشت بايشان عطا ميكرد تا اينكه آن پرده را بين آنان توزيع و تقسيم نمود .\r\nسپس بزنان دستور داد در حال نماز قبل از اينكه مردان سر از ركوع و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nسجود بر نداشته باشند سر از ركوع و سجود بر ندارند .\r\nزيرا مردان به علت كوچكى آن لنگى كه عورت خود را پوشانيده بودند هر گاه به ركوع و سجود ميرفتند عورت ايشان از عقب پيدا ميشد .\r\nبدين جهت است كه زنان نبايد قبل از مردان سر از ركوع و سجود بردارند .\r\nپس از اين جريان پيغمبر معظم اسلام صلى اللَّه عليه و آله فرمود : خدا فاطمه را رحمت كند ، خدا براى اين پرده‌اى كه زهرا در راه خدا داد از لباسهاى بهشتى به وى ميپوشاند و در عوض اين دو النگوئى كه داد از زر و زيورهاى بهشت به او عطا مينمايد .\r\nحضرت موسى بن جعفر عليه السّلام ميفرمايد : يكوقت پيغمبر اسلام نزد فاطمهء اطهر رفت ، چون يك گردنبند در گردن آن بانو ديد لذا از او اعراض نمود ، وقتى فاطمهء زهراء آن گردن بند را باز كرد و كنار نهاد رسول خدا به وى فرمود :\r\nتو از من هستى ، اكنون نزد من بيا ! سپس شخص سائلى آمد و حضرت زهراء آن گردنبند را به او عطا كرد .\r\n7 - پيامبر اسلام صلى اللَّه عليه و آله بفاطمهء اطهر فرمود : چه چيزى براى زن خير و نيكو است ؟ زهراى اطهر گفت : زن مرد نامحرمى را نبيند و مرد نامحرمى هم او را نبيند ، پيغمبر خدا آن بانو را به خود چسبانيد و فرمود : ذريه‌اى كه بعضى از آنها از بعضى ديگرند و . . .\r\n8 - در صحيحين مينگارند : حضرت على بن ابى طالب عليه السّلام از بس با مشك آب كشيده بود شكايت داشت ، فاطمهء اطهر فرمود : منهم از كثرت آسيا نمودن دستم خسته شده ، چون افراد اسيرى نزد پيامبر خدا بودند لذا حضرت على عليه السّلام بفاطمه فرمود : از پدرت بخواه كه يكى از اين اسيران را براى تو خادم قرار دهد ، فاطمهء زهراء بحضور پيغمبر اكرم مشرف شد و سلام كرد ولى ( بدون اظهار حاجت ) مراجعت نمود .\r\nامير المؤمنين : على به او فرمود : تو را چه شد ! ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفاطمه گفت : به خدا قسم از هيبتى كه پدرم دارد نتوانستم با آن حضرت سخن بگويم ! على و زهراء عليهما السّلام با يك ديگر براى عرض حاجت بحضور پيغمبر اكرم آمدند .\r\nرسول خدا فرمود : گويا حاجتى داشته باشيد ؟\r\nعلى گفت : كنيزى براى فاطمه ميخواهيم .\r\nرسول معظم خدا فرمود : نه ، من اين كار را نميكنم ، بلكه اين اسيرها را ميفروشم و پول آنها را براى اهل صفه به مصرف ميرسانم .\r\nآنگاه تسبيح حضرت زهراء را به آن بانو تعليم داد ( صفه بضم صاد سايبانى بوده در مسجد پيغمبر خدا كه فقراى مهاجرين در آنجا بسر ميبردند ) .\r\nدر كتاب شيرازى مينگارد : هنگامى كه فاطمهء زهرا شرح حال خود را گفت و از رسول خدا يك كنيزى تقاضا نمود پيامبر اكرم گريان شد و فرمود :\r\nاى فاطمه ! قسم به حق آن خدائى كه مرا بپيامبرى مبعوث نموده تعداد 400 نفر مرد فقير در مسجد من زندگى ميكنند كه غذا و لباسى ندارند ، اگر من از يك خصلتى نميترسيدم خواستهء تو را انجام ميدادم ، اى فاطمه ! من نميخواهم كه اجر و ثواب تو نصيب يك كنيز شود « 1 » من ميترسم كه على بن ابى طالب فرداى قيامت پيش خدا حق خود را از تو مطالبه نمايد .\r\nسپس حضرت محمّد صلّى اللَّه عليه و آله تسبيح معروف را به آن بانو تعليم داد .\r\nحضرت على بن ابى طالب با خوشحالى فراوان بفاطمه فرمود :\r\nگر چه تو به منظور حاجت دنيوي بحضور پدرت مشرف شدى ولى خداي رؤف\r\n\r\n\r\n","description":"","footnote":"\r\n( 1 ) شايد منظور اين باشد كه چون انجام دادن امور خانه از براى زن خيلى ثواب دارد لذا رسول خدا بفاطمه ميفرمايد : من دوست دارم آن ثواب‌ها را تو ببرى - و شايد منظور اين باشد كه اگر قيمت يك كنيز زر خريد را به يكى از اهل صفه ميدادند ثواب آن براى خود آن كنيز بود . ولى اگر آن كنيز زر خريد را بفاطمه ميداد آن ثواب از بين ميرفت . مترجم .\r\n","page_name":" 105 ","page_number":105},
  {"content":"\r\n\r\nثواب اخروى را بما عطا فرمود ! ابو هريره ( بضم هاء ) ميگويد : وقتى پيغمبر خدا از نزد فاطمه خارج شد ( آيهء - 30 - سورهء : اسراء ) نازل شد كه ميفرمايد :\r\nاگر از ايشان اعراض كردى كه برحمت پروردگار خود اميدوار باشى پس در جواب ايشان سخن نيكوئى بگو .\r\nمنظور از رحمت پروردگار كه در اين آيهء شريفه است همانست كه رسول اكرم براى فاطمهء اطهر ميخواست .\r\nموقعى كه آيهء شريفهء سابق الذكر نازل شد پيامبر اعظم اسلام صلّى اللَّه عليه و آله و سلم كنيزى را براى خدمت فاطمه اعزام نمود كه نامش فضه بود .\r\nثعلبى و قشيرى ( بضم قاف و فتح شين ) در تفسيرهاى خود از امام جعفر صادق و جابر انصارى روايت ميكنند كه پيغمبر اعظم اسلام صلى اللَّه عليه و آله فاطمه را در حالى ديد كه كسائى از پوشاك شتر بدوش افكنده و با دست خود مشغول آسيا كردن و شير دادن فرزندش مىباشد .\r\nپيامبر خدا پس از اينكه چشمانش پر از اشك شد بفاطمه فرمود :\r\nاى دختر عزيزم ! مرارت و تلخيهاى دنيا را در مقابل شيرينى آخرت قرار بده .\r\nفاطمهء زهراء گفت : يا رسول اللَّه ! الحمد للَّه على نعمائه و الشكر للَّه على آلائه در همين موقع بود كه خداى رؤف ( آيهء پنجم سورهء : و الضحى را ) نازل كرد كه ميفرمايد : پروردگار تو بقدرى از گنهكاران به تو ببخشد كه راضى شوى .\r\nابن شاهين و احمد از ابو هريره روايت ميكنند كه گفت : هر گاه پيغمبر اسلام صلى اللَّه عليه و آله از مسافرت باز ميگشت اولين كسى را كه ميديد فاطمه بود و هر گاه به سفر ميرفت آخرين كسى را كه ديدار مينمود فاطمه بود .\r\nفاطمهء زهراء در يكى از مسافرتهاى پيامبر خدا براى ورود پدر و شوهرش كساء خيبرى پوشيد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nهنگامى كه رسول خدا از مسافرت بازگشت و چشم مباركش به آن كساء افتاد آثار غضب در صورت مقدسش مشاهده شد و نزد منبر نشست ، فاطمهء زهراء گردنبند و دو گوشوار و النگو و پرده را بحضور پدر بزرگوارش فرستاد و پيغام داد كه اينها را در راه خدا مصرف كن ! موقعى كه آنها را برسول خدا تقديم كردند سه مرتبه فرمود : پدرش بفداى او باد كه كار خوبى كرده ، محمّد و آل محمّد را با دنيا چه كار ! زيرا ايشان براى آخرت آفريده شده‌اند و دنيا از براى ايشان خلق شده است .\r\nدر روايت احمد ميگويد : پيغمبر فرمود : اينان اهل بيت منند و من دوست ندارم چيزهاى طيب و طاهر خود را در دنيا داشته باشند .\r\n\r\nفضهء خادمه\r\n: ابو القاسم قشيرى در كتاب خود از شخصى نقل مىكند كه گفت :\r\nمن در صحرا از كاروان دور افتادم و با زنى مصادف شدم ، به وى گفتم : كيستى ؟\r\nگفت : و قل سلام فسوف تعلمون وقتى به او سلام كردم و گفتم : اينجا چه كار ميكنى ؟\r\nگفت :  مَنْ يَهْدِ اللَّهُ  فلا مضل له ، گفتم : از جن يا انس ميباشى ؟ گفت :  يا بَنِي آدَمَ خُذُوا زِينَتَكُمْ  ، گفتم : از كجا ميائى ؟ گفت :  يُنادَوْنَ مِنْ مَكانٍ بَعِيدٍ  ، گفتم بكجا ميروى ؟ گفت :  وَ لِلَّهِ عَلَى النَّاسِ حِجُّ الْبَيْتِ  ، گفتم : چند وقت است كه از قافله دور افتادى ؟\r\nگفت :  وَ لَقَدْ خَلَقْنَا السَّماواتِ وَ الْأَرْضَ  . . .  فِي سِتَّةِ أَيَّامٍ  ، گفتم : آيا به غذا اشتها دارى ؟\r\nگفت :  وَ ما جَعَلْناهُمْ جَسَداً لا يَأْكُلُونَ الطَّعامَ  ، من به وى غذا دادم ، گفتم : آهسته برو ، تعجيل منماى ! گفت :  لا يُكَلِّفُ اللَّهُ نَفْساً إِلَّا وُسْعَها  ، گفتم : بيا تا تو را در عقب خويش سوار كنم ، گفت :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ، وقتى من پياده شدم و او را سوار كردم ، گفت :  سُبْحانَ الَّذِي سَخَّرَ لَنا هذا  .\r\nموقعى كه بغافله رسيديم به وى گفتم : تو كسى را در اين قافله دارى ؟ گفت :\r\n يا داوُدُ إِنَّا جَعَلْناكَ خَلِيفَةً فِي الْأَرْضِ  . . .  وَ ما مُحَمَّدٌ إِلَّا رَسُولٌ  . . . ،  يا يَحْيى خُذِ الْكِتابَ  . . . ،  يا مُوسى إِنِّي أَنَا اللَّهُ  .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآنگاه صاحبان اين نامها را صدا زد ، ناگاه ديدم چهار جوان بسوى او شتافتند .\r\nمن به او گفتم : اينان چه نسبتى با تو دارند ؟\r\nگفت :  الْمالُ وَ الْبَنُونَ زِينَةُ الْحَياةِ الدُّنْيا  ، وقتى آن جوانان نزد او آمدند گفت :  يا أَبَتِ اسْتَأْجِرْهُ ، إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ  ، آنان اشيائى به من عطا كردند ، او گفت :  وَ اللَّهُ يُضاعِفُ لِمَنْ يَشاءُ  . آنان چيزهاى ديگرى نيز به من دادند من از آن جوانان پرسيدم : اين زن كيست ؟\r\nگفتند : اين مادر ما ، فضه است كه خادمهء فاطمهء زهراء بوده ، مدت بيست سال است كه جز بوسيلهء آيات قرآن سخن نميگويد .\r\n9 - سيد بن طاوس در كتاب : دروع الواقيه مينگارد : وقتى آيهء 43 و 44 سورهء حجر نازل شد كه ميفرمايد :\r\nحتما جهنم جايگاه جميع آنان خواهد بود ، جهنم داراى هفت در است كه هر درى مخصوص بگروهى خواهد بود .\r\nپيامبر اعظم اسلام بشدت گريان شد و اصحاب آن حضرت هم براى گريه او گريان شدند ، نميدانستند كه جبرئيل چه آيه‌اى نازل كرده است و كسى از صحابه اين قدرت را نداشت با آن حضرت سخن بگويد .\r\nچون پيغمبر اعظم اسلام صلى اللَّه عليه و آله هر گاه فاطمه را ميديد خوشحال ميشد لذا يكى از صحابه متوجه خانهء فاطمهء زهراء شد « 1 » وقتى بر در خانهء آن بانو رسيد ديد مقدارى جو در حضور آن شفيعهء روز جزاء است و مشغول آسيا كردن بود و آيهء - 60 - سورهء : قصص را ميخواند كه ميفرمايد :\r\nآنچه نزد خدا باشد بهتر و باقى خواهد بود . آن مرد به حضرت زهراء سلام كرد و جريان رسول خدا و گريهء آن حضرت را شرح داد .\r\nفاطمهء اطهر از جاى برخاست و لباس مندرس خود را كه دوازده موضع آن با شاخهء درخت خرما دوخته شده بود پوشيد . وقتى فاطمهء اطهر از اطاق خود خارج شد\r\n\r\n\r\n","description":"","footnote":"\r\n( 1 ) از ذيل حديث معلوم مىشود كه آن صحابى سلمان فارسى بوده است - مترجم .\r\n","page_name":" 108 ","page_number":108},
  {"content":"\r\n\r\nكه نزد رسول خدا بيايد سلمان فارسى به لباس آن بانو نگاه كرد و گريان شد و گفت :\r\nآه آه كه دختران قيصر و كسرى غرق ابريشم هستند و لباس دختر حضرت محمّد صلى اللَّه عليه و آله و سلم يك قطعهء پشمى است كه مندرس و دوازده موضع آن دوخته و وصله شده ! ! .\r\nهنگامى كه حضرت زهراى اطهر بحضور پيامبر اكرم مشرف شد گفت :\r\nيا رسول اللَّه ! سلمان از ديدن لباس من دچار شگفت گرديده ، به حق آن خدائى كه تو را به حق مبعوث نموده مدت پنج سال است كه من و على بن ابى طالب عليه السّلام غير از يك پوست گوسفند كه روزها شتر ما روى آن علف مىخورد و شبها آن را بجاى فرش ميگسترانيم چيزى نداريم ، متكاى ما از يك پوستى است كه آن را با ليف خرما پر كرده‌ايم .\r\nسپس رسول اكرم متوجه سلمان شد و به او فرمود :\r\nدخترم فاطمه از گروه سابقين است ( شايد منظور اين آيه باشد كه ميفرمايد :\r\n  السَّابِقُونَ السَّابِقُونَ أُولئِكَ الْمُقَرَّبُونَ   سپس حضرت فاطمهء اطهر برسول اكرم گفت : فداى تو گردم چه باعث شده كه تو گريان شدى ! ؟\r\nرسول اكرم جريان آن دو آيه‌اى را كه جبرئيل آورده بود براى حضرت - زهراء شرح داد .\r\nفاطمهء اطهر پس از شنيدن اين موضوع صورت خود را روى زمين نهاد و گفت :\r\nواى بر آن كسى كه داخل دوزخ شود ، واى بر آن كسى كه داخل دوزخ شود هنگامى كه سلمان فارسى با اين منظره مواجه شد گفت : كاش من نسبت باهل و عيالم يك گوسفندى ميبودم و آنان گوشت مرا ميخوردند و پوستم را پاره ميكردند و اين داستان جهنم را نمىشنيدم .\r\nابو ذر ميگفت : اى كاش مادرم نازا بود و مرا نميزائيد و داستان جهنم بگوشم نميخورد ! !\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nمقداد ميگفت : اى كاش من پرنده‌اى ميبودم و در بيابانها ميزيستم و حساب و عقابى نميداشتم و اين جريان دوزخ را نمىشنيدم ! ! حضرت على بن ابى طالب عليه السّلام ميفرمود : اى كاش درندگان گوشت مرا پاره پاره ميكردند و مادرم مرا نميزائيد و اين داستان جهنم را نشنيده بودم .\r\nسپس آن امام عاليمقام دست خود را بالاى سر مبارك خويشتن نهاد و پس از اينكه گريان شد فرمود :\r\nآه از دورى سفرت آخرت ! آه از قلت زاد و توشهء سفر قيامت ، بسوى آتش ميروند و ربوده مىشوند ، بيمارانى هستند كه عيادتى از آنان نميشود ، مجروحينى هستند كه آزاد نميكردند ، از آتش ميخورند ، از آن مىآشامند ، در ميان طبقات جهنم ميغلطند ، از قطعات آتش بجاى لباس ميپوشند ، در صورتى كه قبلا لباس نرم پنبه‌اى پوشيده بودند ، با شياطين نزديك خواهند شد ، در صورتى كه در دنيا زنان خويشتن را در آغوش ميكشيدند .\r\n10 - احمد بن حنبل در كتاب مسند ( بضم ميم و سكون سين و فتح نون ) خود از ثوبان غلام پيغمبر معظم اسلام صلى اللَّه عليه و آله و سلم روايت مىكند كه گفت : هر گاه رسول خدا به مسافرت ميرفت آخرين كسى را كه ديدار ميكرد فاطمهء زهرا بود و هر گاه باز ميگشت اولين كسى را كه ديدار ميكرد آن بانو بود .\r\nيك وقت رسول خدا صلى اللَّه عليه و آله و سلم از يكى از جنگها مراجعت نمود ، وقتى بر در خانهء فاطمه آمد ديد حضرت حسنين عليهما السّلام دستبند نقره پوشيده‌اند آن حضرت از همان جا برگشت و نزد فاطمه نرفت .\r\nموقعى كه فاطمهء اطهر با اين منظره مواجه شد دريافت كه پيغمبر خدا براى آن دستبندها مراجعت كرده ، زهراى اطهر فورا آن پرده‌اى را كه داشت كند و دستبندهاى حسنين را باز و قطع كرد و آنها را بحسنين داد ، ايشان در حالى كه گريان بودند بحضور پيغمبر خدا مشرف شدند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nرسول خدا آنها را از آنان گرفت و به ثوبان داد و گفت : اينها را ببر نزد فلان قبيلهء مدينه و براى فاطمه يك جامهء يمانى و دو دستبند عاج خريدارى كن ؛ ايشان اهل بيت منند ، من دوست ندارم اشياء نيكو و نفيس خود را در دنيا به مصرف برسانند .\r\n11 - در كتاب : كافى از فرات بن احنف روايت مىكند كه گفت : از امام جعفر صادق عليه السّلام شنيدم ميفرمود : در تمام روى زمين گياهى شريفتر و نافعتر از خرفه نيست ، خرفه سبزى فاطمه است .\r\nآنگاه فرمود : خدا بنى اميه را لعنت كند ، زيرا آنان به علت بغضى و دشمنى كه با فاطمه داشتند اين گياه را گياه احمق ناميدند .\r\n12 - نيز از امام جعفر صادق روايت مىكند كه گفت : كاسنى گياه و سبزى حضرت رسول و ريحان سبزى حضرت على بن ابى طالب و خرفه سبزى فاطمهء زهراء است .\r\n13 - شيخ طوسى در كتاب : تهذيب از صادق آل محمّد صلى اللَّه عليه و آله و سلم روايت مىكند كه فرمود : حضرت زهراء صبح‌هاى روز شنبه‌ها متوجه قبور شهداى احد مىشد و روى قبر حضرت حمزه ميرفت و بر او رحمت ميفرستاد و برايش طلب مغفرت ميكرد .\r\n14 - على بن ابراهيم سبب نزول آيهء 12 سورهء مجادله را كه ميفرمايد :\r\n«  إِنَّمَا النَّجْوى  إلى آخره » از امام جعفر صادق بدين شرح نقل مىكند : يك شب فاطمهء زهراء در عالم خواب ديد كه : پيغمبر اكرم ، فاطمهء اطهر ، على مرتضى ، امام حسن مجتبى ، و امام حسين عليهم السّلام تصميم گرفتند كه از مدينهء طيبه خارج شوند .\r\nوقتى از ديوارهاى مدينه گذشتند بر سر دو راهى رسيدند ، رسول خدا راه دست راست را انتخاب كرد و رفتند تا بموضعى كه داراى نخلستان و آب بود رسيدند آنگاه پيغمبر گوسفندى خريد كه در يكى از گوشهايش خال و نقطه‌هاى سفيد بود ، سپس دستور داد تا آن را سر بريدند .\r\nهنگامى كه از آن خوردند عموما مردند ! ! فاطمهء زهراء در حالى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاز خواب بيدار شد كه لرزان و ترسان بود ، ولى اين خواب را براى پيغمبر خدا نگفت .\r\nموقعى كه صبح شد رسول خدا حمارى آورد و حضرت زهرا را بر آن سوار كرد آنگاه دستور داد كه امير المؤمنين على عليه السّلام و حسن و حسين عليهم السّلام هم از مدينه خارج شوند ، ايشان همانطور كه حضرت فاطمه در عالم خواب ديده بود خارج شدند .\r\nوقتى از ديوارهاى مدينه گذشتند و بر سر دو راهى رسيدند ، پيغمبر خدا همانطور كه فاطمه ديده بود راه دست راست را برگزيد تا رسيدند بموضعى كه داراى نخلستان و آب بود .\r\nسپس حضرت محمّد همانطور كه فاطمه در خواب ديده بود گوسفندى خريد و دستور داد تا آن را ذبح و كباب نمودند .\r\nهنگامى كه تصميم گرفتند از آن كباب بخورند فاطمهء زهرا برخاست و بيك طرف رفت ، آنگاه از ترس اينكه مبادا بميرند شروع بگريه كرد ! پيامبر خدا بدنبال او رفت و او را در حالى يافت كه گريان بود .\r\nگفت : اى دختر عزيزم براى چه گريانى ! ؟ گفت : يا رسول اللَّه من در شب گذشته يك چنين خوابى ديده‌ام و چون شما همان اعمالى را انجام دادى كه من در خواب ديده‌ام لذا من از شما دور شدم تا مردن شما را مشاهده ننمايم .\r\nرسول اكرم از جاى برخاست و پس از اينكه دو ركعت نماز بجا آورد با خداى خويش در اين باره مناجات كرد ، جبرئيل نازل شد و گفت : يا محمّد يك شيطانى است كه او را دهار ميگويند ، او است كه باعث اين خواب وحشتناك فاطمه شده ، اوست كه مؤمنين را اذيت و مؤمنين را دچار خوابهاى وحشتناك و محزون مىكند .\r\nرسول خدا فرمود : تا آن شيطان را آورد و به او گفت : تو فاطمه را دچار يك چنين\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nخوابى كرده‌اى ! ؟ گفت : آرى ، پيغمبر خدا سه مرتبه آب دهان به او افكند تا در سه موضع بدن او اثر نهاد .\r\nآنگاه جبرئيل به حضرت محمّد صلى اللَّه عليه و آله و سلم گفت : هر گاه تو يا يكى از مؤمنين خوابى خوفناك ديديد بگوئيد :\r\nاعوذ بما عاذت به ملائكة اللَّه المقربون و انبيائه المرسلون و عباده الصالحون من شر ما رئيت و من رؤياى .\r\nسپس سورهء حمد و سورهء   قُلْ أَعُوذُ بِرَبِّ الْفَلَقِ   و سورهء   قُلْ أَعُوذُ بِرَبِّ النَّاسِ   و سورهء   قُلْ هُوَ اللَّهُ أَحَدٌ   را بخواند و سه مرتبه آب دهان به طرف چپ خود بيفكند اگر اين كار را انجام دهد ضررى از اين خواب متوجه او نخواهد شد .\r\nبدين جهت بود كه آيهء سابق الذكر براى حضرت محمّد صلى اللَّه عليه و آله نازل شد .\r\n15 - در تفسير عياشى از صادق آل محمّد صلى اللَّه عليه و آله روايت مىكند كه فرمود :\r\nفاطمهء اطهر در عالم خواب ديد : گويا حسن و حسين ذبح يا كشته شدند ! ! چون اين خواب باعث محزونى آن بانو شد لذا پدرش پيامبر خدا را از آن آگاه كرد .\r\nپيغمبر فرمود : اى رويا ! بيا ، وقتى رويا نزد آن حضرت مجسم شد بوى گفت :\r\nتو اين خواب وحشتناك را بفاطمه وانمود كردى ؟ گفت : نه سپس گفت : اى اضغاث « 1 » آيا تو فاطمهء زهرا را دچار اين خواب خوفناك كردى ؟ گفت : آرى يا رسول اللَّه ! فرمود : منظور تو از اين عمل چه بود ؟ گفت : ميخواستم فاطمه را اندوهناك كنم . پيامبر خدا بفاطمه گفت : سخن او را بشنو و بدان كه چيزى نيست .\r\n\r\n\r\n","description":"","footnote":"\r\n( 1 ) خواب راست را : رؤيا ميگويند . ولى خواب دروغ را : اضغاث ميگويند .\r\nچنان كه قرآن مجيد در سورهء يوسف ميفرمايد :  قالُوا أَضْغاثُ أَحْلامٍ *  ، شايد منظور پيغمبر خدا كه فرموده : اى رؤيا بيا آن ملكى باشد كه خواب راست را مجسم مينمايد و منظور از : اضغاث آن شيطانى باشد كه خواب وحشتناك و دروغ را مجسم مىكند - مترجم\r\n","page_name":" 113 ","page_number":113},
  {"content":"\r\n\r\n16 - در كتاب : نوادر راوندى از حضرت على بن ابى طالب عليه السّلام روايت مىكند كه گفت : يك وقت شخص كورى از فاطمهء زهرا اجازه خواست كه بحضورش مشرف شود ، فاطمهء اطهر وقتى اجازه داد خود را از آن شخص كور پوشانيد .\r\nپيامبر اسلام بزهراء گفت : او كور بود ، پس تو چرا خويشتن را از او پوشانيدى ، در صورتى كه او ترا نميديد ! ؟ فاطمه گفت : اگر چه او مرا نميديد ولى من او را ميديدم ، از طرفى بويم بمشام او ميرسيد ! رسول خدا فرمود : شهادت مىدهم كه تو پارهء تن من هستى .\r\nنيز مينگارد : پيغمبر عظيم الشأن اسلام از اصحاب خويشتن پرسيد : زن چيست گفتند : زن عورت است ( يعنى بايد از انظار نامحرمان پوشيده باشد ) گفت : زن چه موقع بخداى خود نزديكتر است ؟ اصحاب نتوانستند جواب بگويند .\r\nموقعى كه اين پرسش به گوش فاطمهء اطهر رسيد گفت : نزديكترين اوقات زن بخداى خود هنگامى است كه در بيخ خانهء خود باشد ، پس از اين جواب بود كه پيامبر خدا گفت : حقا كه فاطمه پارهء تن من است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nبخش پنجم جريان ازدواج فاطمهء زهرا ع\r\n1 - در كتاب : اقبال مينگارد ازدواج و عروسى فاطمهء زهرا دختر حضرت محمّد صلى اللَّه عليه و آله با حضرت على بن ابى طالب در شب پنجشنبه 21 ماه محرم سنهء - 3 - هجرى واقع شد . روزه گرفتن آن روز مستحب است ، خدا موفقيت حجت‌ها و برگزيدگان خود را بپذيرد .\r\nدر تاريخ بغداد از ابن عباس روايت مىكند : آن شبى كه فاطمهء زهرا را بخانهء حضرت على بن ابى طالب عليه السّلام بردند پيغمبر معظم اسلام صلى اللَّه عليه و آله جلو فاطمه و جبرئيل سمت راست و ميكائيل طرف چپ و تعداد هفتاد هزار ملك در عقب آن بانو بودند كه خدا را تا طلوع فجر تسبيح و تقديس ميگفتند .\r\n2 - شيخ طوسى در كتاب مصباح مينويسد : رسول خدا روز اول ماه ذى الحجه و بقولى روز ششم فاطمهء اطهر را براى حضرت على بن ابى طالب عليه السّلام تزويج نمود .\r\n3 - صدوق در كتاب عيون اخبار رضا از حضرت على بن ابى طالب عليه السّلام روايت مىكند كه گفت : پيغمبر اكرم اسلام به من گفت : يا على ! گروهى از مردان قريش راجع بفاطمهء زهرا مرا مورد عتاب قرار دادند و گفتند : ما خواستگار فاطمه بوديم و تو نپذيرفتى اكنون او را بعلى بن ابى طالب دادى .\r\nمن گفتم : به خدا قسم من فاطمه را از شما رد نكردم و او را تزويج ننمودم ، بلكه خدا خواستگارى شما را نپذيرفت و فاطمه را براى على تزويج كرد ؛ زيرا جبرئيل بر من نازل شد و گفت : خداى تعالى ميفرمايد : اگر من على را خلق نميكردم از حضرت آدم ببعد شوهرى كه شايستهء فاطمه باشد در روى زمين نبود و . . .\r\n4 - ابن الشيخ در كتاب : امالى از ضحاك بن مزاحم نقل مىكند كه گفت : از\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nحضرت على بن ابى طالب عليه السّلام شنيدم ميفرمود : ابو بكر و عمر نزد من آمدند و گفتند :\r\nكاش پيش رسول خدا ميرفتى و راجع به تزويج فاطمه گفتگو ميكردى .\r\nموقعى كه من نزد پيامبر خدا رفتم و آن بزرگوار مرا ديد خنديد و گفت :\r\nيا ابا الحسن آيا براى حاجتى كه دارى نزدم من آمدى ؟ من قرابت و سبقت در اسلام و يارى كردن خود را از آن حضرت و جهادهائى كه در راه خدا كرده بودم براى آن حضرت شرح دادم .\r\nپيغمبر اكرم فرمود : يا على راست ميگوئى ، مقام تو بالاتر از اينست كه تذكر دادى ، گفتم : يا رسول اللَّه فاطمهء زهرا را برايم تزويج نما .\r\nگفت : يا على قبل از تو چند نفر از مردان اين تقاضا را داشتند ، ولى هر گاه من بفاطمه ميگفتم اظهار بىميلى ميكرد ، شما چند دقيقه‌اى صبر كن تا من نزد او بروم و برگردم .\r\nهنگامى كه رسول خدا صلى اللَّه عليه و آله نزد فاطمهء اطهر رفت ، آن بانو از جاى بر خاست و عباى پدر خود را گرفت و نعلين‌هاى آن حضرت را در آورد ، آب آورد و پاهاى آن حضرت را با دستهاى خود شستشو داد آنگاه نشست .\r\nپيغمبر خدا فرمود : اى فاطمه ! گفت : لبيك يا رسول اللَّه ! گفت : على بن ابى طالب كسى است كه تو قرابت و فضيلت و سبقت در اسلام ويرا ميدانى ، من از خداى سبحان خواسته‌ام كه ترا براى بهترين و محبوبترين خلق خود تزويج كند .\r\nعلى در بارهء ازدواج با تو گفتگوئى نموده ؛ تو چه صلاح ميدانى ؟ فاطمهء اطهر ساكت شد و صورت خود را از پيغمبر خدا بر نگردانيد .\r\nرسول خدا عدم رضايت فاطمه را از صورتش دريافت ، لذا برخاست و فرمود : اللَّه اكبر ! سكوت فاطمه دليل بر رضايت وى خواهد بود .\r\nپس از اين جريان جبرئيل نزد پيامبر اكرم آمد و گفت :\r\nيا محمّد ! فاطمه را براى حضرت على بن ابى طالب تزويج كن ، زيرا خدا راضى است كه زهرا براى على و على براى زهرا باشد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nحضرت امير ميفرمايد : رسول خدا فاطمه را براى من تزويج نمود ، آنگاه نزد من آمد دستم را گرفت و فرمود : بسم اللَّه ، برخيز و اين دعا را بخوان :\r\n« على بركة اللَّه ، و  ما شاءَ اللَّهُ ، لا قُوَّةَ إِلَّا بِاللَّهِ  ،  تَوَكَّلْتُ عَلَى اللَّهِ  ! » سپس مرا آورد و نزد حضرت زهراى اطهر نشانيد ، آنگاه فرمود : بار خدايا ! اينان نزد من محبوبترين خلق تو ميباشند . تو ايشان را دوست داشته باش ، و خير و بركت بفرزندانشان عطا بفرما ، ايشان را محفوظ بدار ، پروردگارا ! من ايشان و ذريهء ايشان را از شر شيطان رجيم به تو ميسپارم .\r\n5 - نيز در كتاب سابق الذكر از حضرت صادق آل محمّد صلى اللَّه عليه و آله روايت مىكند كه فرمود :\r\nهنگامى كه پيغمبر معظم اسلام فاطمهء اطهر را براى على بن ابى طالب تزويج نمود و نزد فاطمه آمد ديد آن بانو گريان است ، فرمود : براى چه گريانى ! به خدا قسم اگر در ميان اهل بيت من كسى از على بهتر ميبود من تو را براى او تزويج مينمودم ، نه اينكه من تو را تزويج كرده باشم ، بلكه خدا تو را براى على تزويج نموده و مادامى كه آسمانها و زمين برقرار باشند خمس را بجاى مهريهء تو قرار داده است .\r\nحضرت امير ميفرمايد : پيغمبر خدا به من فرمود : برخيز و زره خود را به فروش من برخاستم و زره خود را فروختم ، پول آن را گرفتم و بحضور پيامبر اكرم آوردم ، آن بزرگوار پولها را در كنار خود ريخت و از من نپرسيد كه چه مبلغ پول است ، من آن حضرت را آگاه ننمودم ، سپس يك مشت از آن پولها را بر گرفت و پس از اينكه بلال را خواست و پولها را به وى داد به او فرمود : اين پول را براى فاطمه عطر خريدارى كن . پس از آن هر دو مشت خود را از آن پولها پر كرد و به ابو بكر داد و به وى فرمود : اين پول را براى فاطمه لباس و اثاثيهء منزل خريدارى نما .\r\nآنگاه عمار بن ياسر و گروه ديگرى از اصحاب را همراه ابو بكر روانه كرد .\r\nهنگامى كه وارد بازار شدند اشياء مورد نظر را در نظر ميگرفتند ولى نمى - خريدند تا ابو بكر آنها را پسند نمايد ، آنگاه خريده ميشد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nجهيزيهء فاطمهء زهراء\r\nيك پيراهن به مبلغ هفت درهم ، يك نقاب به چهار درهم . يك قطيفهء مشكى خيبرى ، يك تخت كه وسط آن را با ليف خرما بافته بودند ، دو عدد تشك كه يكى از آنها را از ليف خرما و ديگرى را از پشم پر كرده بودند ، تعداد چهار متكا از پوست طائف كه وسط آنها را با علف اذخر پر كرده بودند ، يك پردهء پشمى ، يك حصير حجرى ( نام شهرى است در يمن ) ، يك دست آسياى دستى ، يك باديهء مسى ، يك ظرف آب خورى كه از پوست بود ، يك كاسهء چوبى براى شير ، يك مشك آب ، يك آفتابهء قير اندود ، يك سبوى سبز و كوزه‌هاى سفالى .\r\nهنگامى كه اشياء سابق الذكر را خريدند ابو بكر مقدارى از آنها را برداشت و ما بقى آنها را اصحاب پيامبر خدا برداشتند و متوجه منزل شدند .\r\nموقعى كه آنها را برسول خدا عرضه كردند آن حضرت آنها را بدست مبارك خود زير و رو ميكرد و ميفرمود : خدا اينها را براى اهل بيت من مبارك نمايد ! ! حضرت على بن ابى طالب عليه السّلام ميفرمايد : من پس از اين جريان مدت يك ماه با پيغمبر معظم اسلام نماز ميخواندم و به منزل خويش مراجعت مينمودم . و راجع بامر فاطمهء اطهر برسول خدا چيزى نميگفتم .\r\nولى زنان پيامبر اكرم به من ميگفتند : آيا ميخواهى ما از حضرت رسول اكرم خواهش كنيم فاطمه را در اختيار تو بگذارد ؟ گفتم : بلى ، وقتى ايشان بحضور رسول مشرف شدند ام ايمن گفت : يا رسول اللَّه اگر خديجهء كبرا زنده بود چشمش براى عروسى فاطمهء زهرا روشن ميشد .\r\nعلى بن ابى طالب عليه السّلام دوست دارد كه فاطمه را ببرد ، ما تقاضا داريم چشم فاطمه را بعلى روشن كنى و ايشان را در اختيار يك ديگر بگذارى تا چشمهاى ما هم روشن گردد .\r\nرسول اعظم فرمود : پس چرا على زوجهء خود را از من مطالبه نميكند در صورتى كه من اين انتظار را از على ميبردم ! ؟ من گفتم : يا رسول اللَّه ! من از شما خجالت ميكشيدم .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nسپس آن بزرگوار متوجه زنان شد و فرمود : كيست اينجا ؟\r\nام سلمه گفت : من و زينب و فلان و فلان .\r\nفرمود : يكى از حجره‌هاى مرا براى پسر عمويم على و دخترم فاطمهء زهرا آماده نمائيد .\r\nام سلمه گفت : كدام حجره‌ها يا رسول اللَّه ؟\r\nفرمود : حجرهء تو ، آنگاه بزنان خويشتن دستور داد تا خود را زينت نمودند و لوازم عروسى زهراى اطهر را مهيا كردند .\r\nام سلمه ميگويد : من بفاطمهء اطهر گفتم : آيا عطرى از براى خود ذخيره نموده‌اى ؟ فرمود : آرى ، فاطمهء زهراء يك شيشهء عطر آورد و مقدارى از آن در ميان دست من ريخت ، من بوئى از آن بوئيدم كه هرگز نظير آن را نبوئيده بودم .\r\nبفاطمه گفتم : اين عطر را از كجا آورده‌اى ؟ فرمود : هر گاه دحيهء كلبى بحضور رسول خدا مشرف ميشد آن حضرت به من ميفرمود : پشتى براى عموى خود بگذار ، من پشتى را براى او مينهادم ، سپس چيزى از ميان لباسهاى وى فرو ميريخت و به من دستور ميداد تا آن را جمع ميكردم .\r\nحضرت على بن ابى طالب از رسول خدا پرسيد : چيست كه فرو ميريزد ؟\r\nميفرمود : عنبرى است كه از بالهاى جبرئيل فرو ميريزد .\r\nحضرت على عليه السّلام ميفرمايد : پيامبر معظم اسلام صلى اللَّه عليه و آله به من فرمود :\r\nيا على ! غذاى فراوانى براى عروسى و اهل و عيال خود درست كن ! يا على گوشت و نان بعهدهء ما ، خرما و روغن هم بعهدهء تو ، من رفتم مقدارى خرما و روغن خريدم و پيغمبر معظم اسلام آستينهاى خود را بالا زد و خرماها را خرد نموده در ميان روغن ميريخت تا اينكه غذائى بوجود آمد كه آن را به عربى : خبيص مينامند ، آنگاه يك گوسفند چاق براى ما عطا كرد و نان فراوانى را تهيه نمود .\r\nبعدا حضرت رسول به من فرمود : هر كسى را كه دوست دارى براى غذاى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nعروسى خود دعوت كن ، من وارد مسجد كه مملو بود از صحابه شدم ، خجالت كشيدم كه گروهى را دعوت كنم و گروهى را دعوت ننمايم ، لذا بالاى بلندى كه در آنجا بود رفتم و ندا در دادم : بيائيد و از وليمه يعنى سور عروسى فاطمه بهره‌مند شويد ، مردم با آن كثرتى كه داشتند آمدند ، من از كثرت جمعيت و كمبود غذا خجالت ميكشيدم ، وقتى پيغمبر از خجلت من آگاه شد فرمود :\r\nيا على ! من دعا ميكنم كه خدا بغذاى شما بركت دهد .\r\nعلى عليه السّلام ميفرمايد : آن گروه كه بيشتر از چهار هزار نفر بودند تا آخرين نفر از غذا و آب خوردند و آشاميدند تا همه سير شدند و از غذاى چيزى كم نشد آنان براى من دعاى خير و بركت نمودند .\r\nبعدا پيغمبر اعظم اسلام دستور فرمود : كاسه‌هائى را پر از غذا نمودند و آنها را براى زنان خويشتن عطا كرد .\r\nسپس آن بزرگوار يك كاسه پر از غذا نمود و فرمود : اين براى فاطمه و شوهرش باشد .\r\nهنگامى كه آفتاب نزديك بغروب رسيد حضرت رسول به ام سلمه فرمود :\r\nفاطمهء زهراء را بياور ، ام سلمه رفت و حضرت زهراء را در حالى آورد كه پر لباسهايش به زمين كشيده ميشد ، و از روى پدر بزرگوارش بقدرى عرق خجلت ميريخت كه به زمين خورد .\r\nپيامبر خدا به او فرمود : خدا تو را در دنيا و آخرت از زمين خوردن نگاهدارد موقعى كه فاطمهء اطهر در مقابل پدر خود رسيد رسول خدا نقاب را از صورت آن بانو برداشت تا حضرت على صورت آن شفيعهء روز جزا را ديد .\r\nسپس حضرت محمّد صلى اللَّه عليه و آله دست فاطمهء عزيز را گرفت و در ميان دست امير المؤمنين نهاد و فرمود :\r\nيا على ! خدا قدم اين دختر پيغمبر را براى تو مبارك كند ! يا على ! فاطمه خوب زوجه‌اى است ، اى فاطمه ! على خوب شوهرى است ، متوجه منزل شويد و عملى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nانجام ندهيد تا خود بيايم .\r\nحضرت امير ميفرمايد : من دست فاطمه را گرفتم و پس از اينكه متوجه منزل شديم وى يكطرف نشست و منهم نزد او نشستم . من و فاطمه هر كدام به علت اينكه از يك ديگر خجالت ميكشيديم به زمين نگاه ميكرديم .\r\nپس از اين جريان پيامبر خدا آمد و فرمود : كيست اينجا ؟\r\nگفتيم : يا رسول اللَّه ! بفرمائيد ، بسيار خوش آمديد ، رسول خدا وارد شد و فاطمهء اطهر را يكطرف خويشتن نشانيد و به وى فرمود : مقدارى آب نزد من بياور ، فاطمهء زهراء برخاست ظرفى را پر از آب كرد و بحضور آن حضرت آورد ، رسول خدا مقدارى از آن آب را در دهان مبارك خود ريخت و پس از اينكه مضمضه نمود آن را در ميان كاسه ريخت و از آب كاسه بسر فاطمهء اطهر ريخت و به آن بانو فرمود :\r\nنزديك من بيا ! وقتى نزديك آمد مقدارى از آن آب را در ميان پستانهاى آن بانو پاشيد . سپس به او فرمود : برگرد وقتى برگشت مقدار ديگرى از آن آب را در ميان دو كتف وى پاشيد و فرمود :\r\nبار خدايا ! اين دخترم محبوبترين خلق است نزد من ، پروردگارا ! اين على برادر من است كه محبوبترين مخلوق است نزد من .\r\nبار خدايا ! اين على را ولى و مطيع خود قرار بده و اهل و عيالش را برايش مبارك بگردان ! ! پس از اين سخنان فرمود : يا على ! اكنون نزد زوجه‌ات برو ! بركت و رحمت خدا كه پسنديده و با عظمت است بر شما اهل بيت باد !\r\n6 - در كتاب : امالى ابن الشيخ از يونس بن ظبيان روايت مىكند كه از امام جعفر صادق عليه السّلام شنيدم ميفرمود :\r\nاگر خدا حضرت على بن ابى طالب را خلق نميكرد در تمام روى زمين كفو و همسرى براى فاطمهء زهراء پيدا نميشد .\r\n7 - نيز در كتاب سابق الذكر نقل مىكند كه على بن ابى طالب عليه السّلام شانزده\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nروز بعد از رحلت رقيه خواهر حضرت زهرا عليها السّلام با فاطمهء اطهر عروسى كرد ، اين عروسى چند روزى كه از ماه شوال گذشت و على عليه السّلام از جنگ بدر مراجعت كرد انجام گرفت .\r\nبنا بروايتى حضرت على در روز سه‌شنبه كه ششم ماه ذيحجه بود عروسى كرد .\r\n8 - شيخ صدوق در كتاب : خصال از ابو ايوب انصارى روايت مىكند كه گفت :\r\nيكوقت پيغمبر اكرم اسلام مريض شد و فاطمهء زهرا در آن موقعى كه رسول خدا دورهء نقاهت را طى ميكرد براى عيادت پدرش آمد ، هنگامى كه با آن ضعف و ناتوانى پيامبر اكرم مواجه شد بقدرى حالت گريه بوى دست داد كه قطرات اشك بگونهء صورت مباركش جارى شد .\r\nپيغمبر اكرم به حضرت زهراء فرمود : خداى عليم توجهى به زمين كرد و شوهر تو را انتخاب نمود ، آنگاه به من وحى كرد تا تو را بنكاح او در آوردم .\r\nاى فاطمه ! آيا نميدانى خدا تو را گرامى داشته ، زيرا تو را براى على ازدواج نموده كه از لحاظ اسلام آوردن اول و از نظر حلم اعظم و از جهت علم اكثر و اعلم از همه است ؟\r\nفاطمهء اطهر پس از شنيدن اين مژده فوق العاده مسرور شد . پيغمبر اعظم اسلام در نظر گرفت : آن خصالى را كه خدا بعلى بن ابى طالب نصيب كرده بيش از اندازه‌اى كه براى فاطمه فرموده بود شرح دهد لذا فرمود :\r\nاى فاطمه ! حضرت على بن ابى طالب داراى هشت خصلت است بدين شرح :\r\n1 - به خدا ايمان دارد 2 - داراى علم است 3 - داراى حكمت مىباشد 4 - زوجه‌اى مثل تو دارد و فرزندى مثل حسن و حسين دارد 6 - داراى مقام امر بمعروف مىباشد 7 - نهى از منكر مىكند 8 - طبق قرآن مجيد قضاوت مينمايد .\r\nاى فاطمه ! ما اهل بيتى هستيم كه خدا هفت خصلت بما عطا كرده ، آن هفت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nخصلت را باحدى قبل از ما عطا نفرموده است و احدى بعد از ما آنها را درك نخواهد كرد ، پيغمبر ما كه پدر تو باشد بهترين پيامبران است ، وصى پيغمبر ما كه شوهرت على باشد بهترين اوصياء مىباشد . حضرت حمزه كه عموى پدر تو مىباشد بزرگ شهيدان و از ما است . جعفر طيار كه با دو بال خود در بهشت پرواز مىكند از ما مىباشد .\r\nحسنين كه فرزندان و دو سبط اين امت بشمار ميروند از ما هستند .\r\n9 - نيز صدوق در كتاب : امالى از ابن عباس از رسول خدا روايت مىكند كه فرمود :\r\nخداى سبحان بين من و على بن ابى طالب برادرى قرار داد ، دخترم فاطمه را در بالاى آسمانهاى هفتگانه براى على تزويج نمود و ملائكه مقربين را براى اين ازدواج شهود قرار داد ، على را وصى و خليفهء من نمود ، پس على از من و من از على ميباشم ، دوست على دوست من ، و دشمن وى دشمن من خواهد بود ، ملائكه مقربين بوسيلهء محبت على بن ابى طالب به خدا تقرب ميجويند .\r\n10 - نيز در كتاب سابق الذكر از حضرت على بن ابى طالب روايت مىكند كه فرمود :\r\nيكوقت ام ايمن در حالى بحضور رسول خدا مشرف شد كه چيزى در ميان چادر خود داشت ، رسول اكرم به او فرمود : اين چيست كه همراه دارى ؟ گفت :\r\nمن بعروسى فلان دختر رفته بودم . اين شيئى كه من برگرفته‌ام از آن چيزهائى است كه براى او نثار كرده بودند .\r\nام ايمن پس از اين جواب گريان شد و گفت :\r\nيا رسول اللَّه ! تو فاطمه را تزويج كردى ولى چيزى برايش نثار ننمودى .\r\nپيغمبر خدا بوى فرمود : دروغ مگو ! زيرا موقعى كه خداى رؤف فاطمه را براى على تزويج نمود بدرختان بهشت دستور داد تا از : زيور ، حله ، ياقوت ،\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدرّ ، زمرد و استبرق خود براى آنان نثار كردند و آنان بقدرى از آنها برگرفتند كه كسى غير از خدا نميداند ، خدا درخت طوبى را در عوض مهريهء فاطمهء زهراء قرار داده كه در منزل بهشتى على عليه السّلام قرار دارد و . . .\r\n11 - على بن ابراهيم در تفسير خود مينگارد : احدى براى خواستگارى حضرت فاطمه نزد رسول خدا نميرفت مگر اينكه آن بزرگوار از او اعراض ميكرد كار به جائى رسيد كه مردم عموما از فاطمهء اطهر مأيوس شدند .\r\nوقتى رسول خدا در نظر گرفت كه حضرت فاطمه را براى حضرت على تزويج نمايد و با فاطمهء اطهر در اين باره مشورت كرد زهراى اطهر گفت :\r\nپدر جان ! تو راجع به اين موضوع بر خود من مقدم هستى ، ولى در عين حال زنان قريش ميگويند : على شكم بزرگى دارد ، ساق دستهايش طولانى ، بند استخوانهايش ضخيم ، جلو سرش مو ندارد ، چشمان بزرگى دارد ، دائما خنده بلب دارد ، مال و ثروتى ندارد .\r\nرسول اعظم در جوابش فرمود : آيا نميدانى كه خداى عليم توجهى به زمين كرد و مرا از ميان مردان عالم انتخاب نمود ، بعدا توجه ديگرى فرمود : و على ابن ابى طالب را از ميان مردان جهان برگزيد ، سپس توجهى نمود و تو را از ميان زنان عالمين انتخاب كرد ؟\r\nاى فاطمه ! موقعى كه مرا به آسمان بردند ديدم بر سنگ بيت المقدس نوشته شده : خدائى غير از خداى يكتا نيست ، محمّد رسول خدا است من محمّد را بوسيلهء وزير او تأييد و يارى نموده‌ام ، من به جبرئيل گفتم : وزير من كيست ؟ گفت : على بن ابى طالب .\r\nهنگامى كه به سدرة المنتهى رسيدم ديدم بر آن نوشته شده :\r\nمن خدائى هستم كه غير از من خدائى نيست ؟ محمّد صلى اللَّه عليه و آله برگزيدهء من است من محمّد را بوسيلهء وزيرش تاييد و نصرت كرده‌ام . گفتم : جبرئيل وزير من كيست ؟\r\nگفت : على بن ابى طالب ، موقعى كه از سدرة المنتهى گذشتم و بعرش پروردگار عالم\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nرسيدم ديدم بر يكى از قائمه‌هاى عرش نوشته شده :\r\nمن همان خدائى هستم كه غير از من خدائى نيست ، محمّد حبيب من مىباشد من او را بوسيلهء وزيرش تأييد و يارى نموده‌ام .\r\nوقتى داخل بهشت شدم درخت طوبى را ديدم ، اصل آن درخت در منزل على بن ابى طالب بود ، هيچ قصر و منزلى در بهشت نيست مگر اينكه يك شاخه از آن درخت در آن وجود دارد ؛ بالاى آن درخت سبدهائى پر از سندس و استبرق وجود دارد كه در هر سبدى هزار هزار سبد وجود دارد و در هر سبدى صد هزار حله است ، هيچ حله‌اى در آن نيست كه به ديگرى شباهت داشته باشد ، با اينكه داراى الوان مختلف هستند ، آنها لباسهاى اهل بهشت ميباشند ، در وسط آن سايه‌اى است كشيده شده ، پهناى بهشت به قدر پهناى آسمان و زمين است ، بهشت براى افرادى كه به خدا و رسول ايمان داشته باشند آماده شده .\r\nاگر شخص سوارى مدت صد سال در آن سايه راه طى كند آن سايه تمام نخواهد شد ، و همين است قول خدا كه ميفرمايد :\r\n وَ ظِلٍّ مَمْدُودٍ  ، يعنى سايهء كشيده . ميوهء اهل بهشت از زير آن درخت مىباشد .\r\nغذاى اهل بهشت در ميان خانه‌هاشان آويزان است .\r\nدر هر شاخهء از آن درخت صد رنگ ميوه وجود دارد كه قسمتى از آن رنگها را در دنيا ديده و شنيده‌ايد و قسمت ديگر را نديده و نشنيده‌ايد .\r\nهر گاه از آن ميوه‌جات چيده شود ميوهء ديگرى بجاى آن بوجود مىآيد ، آن ميوه‌ها مقطوع و ممنوع نخواهد شد .\r\nنهرى در زير آن درخت در جريان است كه چهار نهر ديگر از آن جارى مىشود . آن چهار نهر همانست كه قرآن در سورهء : قتال ، آيهء - 17 - ميفرمايد :\r\nنهرهائى از آبى كه فاسد نمىشوند ، نهرهائى از شيرى كه طعم آن تغيير نميكند ، نهرهائى از خمر كه بآشامندگان لذت ميدهند ، نهرهائى از عسل كه تصفيه شده است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاى فاطمه ! خداى رؤف در بارهء على هفت خصلت عطا فرموده بدين شرح :\r\nعلى اولين كسى است كه با من از قبر خارج خواهد شد .\r\nعلى اولين كسى است كه با من بر لب صراط مىايستد و به آتش ميگويد :\r\nاين شخص را بگير و آن را رها كن .\r\nعلى اولين كسى است كه بدنش بعد از من پوشيده خواهد شد .\r\nعلى اولين كسى است كه با من در طرف راست عرش توقف خواهد كرد .\r\nعلى اولين كسى است كه با من در بهشت را خواهد كوبيد .\r\nعلى اولين كسى است كه با من ساكن عليين خواهد شد .\r\nعلى اولين كسى است كه با من از شراب سر به مهر بهشت مىآشامد .\r\nهمان شرابى كه مهر آن از مشك است و افراد راغب به آن رغبت پيدا مينمايند .\r\nاى فاطمه ! اينها نعمتهائى هستند كه خداى رؤف براى اينكه على در دنيا ثروتى ندارد در عالم آخرت بهشت را بوى عطا فرموده است .\r\nاما اينكه ميگوئى : على داراى شكم بزرگى است ، على داراى علم مخصوصى است كه خدا او را در ميان امت من گرامى داشته است .\r\nاما اينكه ميگوئى : جلو سر على مو ندارد و چشمانى بزرگ دارد : براى اين است كه خدا او را بصفت حضرت آدم آفريده است .\r\nعلت اينكه دستهاى على طولانى مىباشد آن است كه دشمنان خود و دشمنان رسول را بوسيلهء آنها بقتل برساند ، بوسيلهء على است كه خدا دين خود را ظاهر مينمايد و لو اينكه مشركين نپسندند ، بوسيلهء على است كه خدا فتح و فيروزى به اسلام ميدهد و مشركين را طبق نزول قرآن بقتل مىرساند .\r\nستمكاران و پيمان‌شكنان و فاسقين را كه از منافقين باشند بوسيلهء تأويل قرآن بقتل خواهد رسانيد .\r\nخدا از صلب على دو بزرگ جوانان اهل بهشت كه بهشت بوسيلهء ايشان\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nزينت مىشود خارج مينمايد .\r\nاى فاطمه ! خدا هيچ پيغمبرى را مبعوث ننموده مگر اينكه ذريه و نسل ويرا از صلب او قرار داده ولى نسل مرا از صلب على قرار داده است .\r\nاگر على نبود ذريه و نسلى براى من نميبود .\r\nپس از اين گفتگوها فاطمهء اطهر گفت : يا رسول اللَّه ! من احدى از اهل زمين را بر على مقدم نخواهم داشت .\r\nآنگاه پيغمبر خدا حضرت فاطمه را براى على تزويج كرد .\r\nابن عباس ميگويد : به خدا قسم كه غير از على كسى لايق و همانند فاطمه نمىبود .\r\n12 - صدوق در كتاب : امالى از حضرت على بن ابى طالب روايت مىكند كه فرمود : من همت گماشتم كه با فاطمه دختر حضرت محمّد ازدواج نمايم ولى جرات نميكردم اين مطلب را با رسول خدا در ميان بگذارم .\r\nاين آرزو هميشه شب و روز در سينهء من بود تا اينكه بالاخره بحضور پيامبر خدا مشرف شدم . آن حضرت به من فرمود :\r\nيا على ! گفتم : لبيك يا رسول اللَّه ! فرمود : تصميم ازدواج دارى ؟\r\nگفتم : رسول خدا بهتر ميداند ، پيغمبر خدا اين منظور را داشت كه بعضى از زنان قريش را برايم بگيرد ، ولى من اين خوف را داشتم كه مبادا فاطمه از دستم برود .\r\nهنگامى كه پيامبر خدا شخصى را نزد من فرستاد و مرا احضار فرمود و من كه از شدت فرح و خوشحالى سر از پا نمىشناختم بحضور آن حضرت مشرف شدم ديدم آن برگزيدهء خدا بقدرى مسرور و خوشحال است كه هيچ روزى نبود ، در آن موقع آن حضرت در حجرهء ام سلمه بود .\r\nوقتى نظر مبارك آن حضرت به من افتاد صورت مباركش ميدرخشيد بقدرى مسرور و خندان بود كه نظر من بسفيدى و درخشندگى دندانهايش افتاد .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nرسول خدا به من فرمود : يا على ! مژده باد تو را ، زيرا خدا آن غم و اندوهى كه من در بارهء ازدواج تو دارم بر طرف كرد .\r\nگفتم : چگونه يا رسول اللَّه ! فرمود : جبرئيل نزد من آمد و سنبل و قرنفل بهشتى به من داد ، من آنها را گرفتم و بوئيدم ، به جبرئيل گفتم : اين سنبل و قرنفل براى چيست ؟\r\nگفت : خداى توانا بملائكه و ساكنين بهشت دستور داده كه بهشت را با درخت و ميوه و قصرهاى آن را زينت نمايند .\r\nباد بهشت را مأمور كرد تا انواع و اقسام عطر و بوى خوش را در بهشت منتشر نمايد .\r\nحور العين بهشتى را دستور داده كه : سورهء طه و طاسين‌ها و ياسين و حمعسق را تلاوت كنند ، سپس منادى از زير عرش ندا در داده :\r\nآگاه باشيد كه امروز روز وليمه و عروسى على بن ابى طالب عليه السّلام است من شما را شاهد ميگيرم كه فاطمهء زهرا دختر محمّد را براى على بن ابى طالب به رضايت خودم تزويج نمودم .\r\nآنگاه خداى رؤف ابر سفيدى را فرستاد تا لؤلؤ و زبرجد و ياقوت بر سر ايشان نثار كرد : سپس ملائكه برخاستند و از سنبل و قرنفل بهشت نثار نمودند كه اين سنبل و قرنفل از آنها مىباشد .\r\nپس از اين جريان خدا ملكى را كه نامش : راحيل است و در ميان ملائكه خطيبى بليغتر از او نيست مأموريت داد كه خطبه بخواند . راحيل خطبه‌اى خواند كه اهل آسمان و زمين نظير آن را نشنيده بودند ، بعدا منادى در بهشت ندا كرد :\r\nاى ملائكه و ساكنين بهشت من ! ازدواج على بن ابى طالب را كه حبيب محمّد است با دختر محمّد تبريك بگوئيد ، زيرا من هم بايشان تبريك گفته‌ام ، آگاه باشيد كه من بعد از پيامبران محبوب‌ترين زنان را براى محبوبترين مردان تزويج نمودم .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nراحيل گفت : پروردگارا ! چه بركتى بيشتر از اينكه ما مىبينيم در بهشت بايشان داده‌اى عطا خواهى كرد ؟\r\nخداى رؤف فرمود : بركت بيشترى كه بايشان مىدهم اين است كه ايشان با محبت من زندگى خواهند كرد و ايشان را براى خلق خود حجت قرار داده‌ام ، بعزت و جلال خودم قسم من مخلوقى از ايشان بوجود مىآورم و نسلى از ايشان ايجاد ميكنم كه خزانه داران زمين و معدن علم و طرفداران دين ميباشند ، بعد از پيامبران بوسيلهء آنان بر خلقم اتمام حجت مينمايم .\r\nمژده باد تو را يا على ؟ زيرا خدا تو را بقدرى گرامى داشته كه احدى را نداشته است .\r\nيا على من دخترم فاطمه را براى تو تزويج نمودم همانطور كه خداى رحمان و رحيم تزويج نموده است .\r\nمن بآنچيزى براى زهراء راضى شده‌ام كه خدا راضى شده است ، اكنون اين زن تو است كه در اختيار تو مىباشد ، تو از من به وى احق و سزاوارترى .\r\nجبرئيل به من خبر داده كه بهشت بشما دو نفر مشتاق است ، اگر نه چنين بود كه خداى توانا مقدر نموده فرزندانى از شما بوجود بيايد كه بر خلق حجت باشند دعاى بهشت و بهشتيان را در حق شما مستجاب ميكرد و شما را زودتر داخل بهشت ميكرد .\r\nيا على ! تو بهترين برادر و بهترين داماد و بهترين همدم منى .\r\nيا على ! براى تو همين بس كه خدا از تو راضى است .\r\nعلى عليه السّلام ميفرمايد : برسول خدا گفتم : آيا مقام من به جائى رسيده كه در بهشت نامى از من برده شود و خدا ملائكه را براى ازدواج من شاهد بگيرد ؟\r\nپيغمبر اكرم فرمود : خداى رؤف هر گاه ولى و دوست خود را گرامى بدارد يك نوعى گرامى ميدارد كه چشمى نديده و گوشى نشنيده باشد و خدا اين مقام را به تو عطا فرموده است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nعلى عليه السّلام فرمود : پروردگارا ! به من توفيق بده كه در برابر نعمت تو شكرگزار باشم .\r\nپيغمبر خدا صلى اللَّه عليه و آله فرمود : آمين ! و . . .\r\n13 - در تفسير فرات بن ابراهيم اين روايت را با اندك اختلافى كه در آخر آن است نقل كرده است .\r\n14 - در كتاب : قرب الاسناد از حضرت امام محمّد باقر عليه السّلام روايت مىكند كه فرمود :\r\nموقعى كه فاطمهء اطهر با حضرت على بن ابى طالب ازدواج نمود فرش ايشان يك پوست گوسفند بود ، هر گاه ميخواستند روى آن بخوابند آن را بر ميگردانيدند و روى پشم آن ميخوابيدند ، متكاى آنان از پوستى بود كه آن را با ليف خرما پر كرده بودند ، مهريهء فاطمهء اطهر يك زره آهنى بود .\r\n15 - ابن الشيخ در كتاب : امالى از جابر بن عبد اللَّه انصارى روايت مىكند كه گفت :\r\nهنگامى كه رسول خدا فاطمهء زهراء را براى حضرت على تزويج نمود گروهى از قريش نزد پيغمبر خدا آمدند و گفتند :\r\nتو فاطمه را با مهريهء اندكى براى على تزويج كردى ! آن حضرت فرمود : من فاطمه را براى على تزويج ننمودم ، بلكه آن شبى كه خدا مرا بمعراج برد نزد سدرة المنتهى ازدواج فاطمه را انجام داد و بسدرة المنتهى فرمود : آنچه را كه درّ و گوهر و مرجان دارى براى فاطمهء زهراء نثار كن ، آنگاه حوريان بهشتى سبقت گرفتند و آنها را جمع نمودند و فخريه كردند و گفتند :\r\nاينها از نثارهاى فاطمهء زهراء ميباشند .\r\nهنگامى كه شب عروسى فاطمهء زهرا فرا رسيد پيغمبر معظم اسلام صلى اللَّه عليه و آله و سلم استر خود را آورد و يك قطيفه روى آن افكند و بفاطمه فرمود : سوار شو ! آنگاه بسلمان دستور داد تا مهار آن را بكشد و خود آن حضرت آن استر را ميرانيد ، در بين راه بود كه رسول خدا صدائى شنيد ، ناگاه ديد جبرئيل و ميكائيل هر كدام با هفتاد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nهزار ملك آمده‌اند ، پيامبر خدا بايشان فرمود : براى چه به زمين آمده‌ايد ؟\r\nگفتند : ما آمده‌ايم فاطمهء زهراء را براى على بن ابى طالب ببريم ، سپس جبرئيل و ميكائيل و رسول خدا تكبير گفتند : از آن موقع ببعد بود كه در عروسيها تكبير ميگفتند .\r\n16 - در كتاب عيون اخبار رضا از پيغمبر اكرم روايت مىكند كه فرمود :\r\nمن فاطمه را تزويج نكردم مگر بعد از اينكه خدا به من دستور داد .\r\n17 - نيز از رسول خدا صلى اللَّه عليه و آله روايت مىكند كه فرمود : ملكى نزد من آمد و گفت : يا محمّد ! خدا تو را سلام مىرساند و ميفرمايد :\r\nچون من فاطمه را براى على تزويج نمودم تو نيز اين عمل را انجام بده ، من بدرخت : طوبى دستور داده‌ام كه : درّ و ياقوت و مرجان را آماده نمايد ، اهل آسمان براى اين ازدواج مسرور و خوشحال شدند ، به زودى دو فرزند از او بوجود مىآيد كه بزرگ جوانان اهل بهشت خواهند بود ، و اهل بهشت بوسيلهء ايشان زينت داده ميشوند . يا محمّد مژده باد تو را كه تو بهترين اولين و آخرين خواهى بود . و . . .\r\n18 - ابن الشيخ در كتاب : امالى از حضرت على بن ابى طالب عليه السّلام روايت مىكند كه فرمود :\r\nيكوقت پيغمبر اعظم اسلام به ام ايمن فرمود : برادرم كجا است ؟ گفت :\r\nبرادرت كيست ؟ فرمود : على ، گفت : يا رسول اللَّه ! تو دختر خود را براى على تزويج نموده‌اى ، باز هم به او ميگوئى : برادرم ؟\r\nفرمود : آرى ، اى ام ايمن ! به خدا قسم كه من دخترم را بهمسرى داده‌ام كه در دنيا شريف و بسيار در دنيا و آخرت آبرومند و از مقربين خواهد بود .\r\n19 - نيز در همان كتاب از حضرت امام جعفر صادق روايت مىكند كه فرمود : خداى رؤف يك چهارم دنيا را مهريهء فاطمه قرار داد ، پس بنا بر اين يك چهارم دنيا مال فاطمه مىباشد ، نيز بهشت و دوزخ را مهريهء زهرا قرار داده .\r\nزهرا دشمنان خويشتن را در دوزخ و دوستان خود را در بهشت داخل مينمايد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nفاطمه صديقهء كبرا است و قرنهاى گذشته نسبت به وى معرفت داشتند .\r\n20 - در كتاب : قرب الاسناد از حضرت صادق آل محمّد روايت مىكند كه فرمود : پيامبر خدا فاطمه را براى على تزويج نمود بيك زره كه معادل و مساوى با سى درهم بود .\r\n21 - در همان كتاب : مينگارد : موقعى كه وقت عروسى حضرت فاطمه فرا رسيد پيغمبر اكرم غذائى از خرما و روغن كه آن را خبيص ميگويند تهيه كرد و به حضرت على فرمود : مردم را براى وليمهء حضرت فاطمه دعوت كن .\r\nامير المؤمنين ميگويد : من نزد مردم آمدم و گفتم : بيائيد و از وليمهء عروسى استفاده نمائيد ، وقتى مردم آمدند رسول خدا فرمود : ده نفر ده نفر بر سر سفره حاضر شوند ، پيامبر خدا پس از اينكه غذا به آنان داد روغن و خرما هم بايشان عطا كرد .\r\nغذا همچنان بركت ميكرد ، هنگامى كه غذاى مردها را داد متوجه غذا شد و آب دهان مبارك خود را به آن زد و از خدا خواست كه به آن بركت دهد ، از آن غذا براى زنانش فرستاد و فرمود بخوريد .\r\nسپس پيغمبر خدا كاسه‌اى خواست و مقدارى غذا در ميان آن ريخت و به من فرمود : اين غذا براى تو و زوجه‌ات مىباشد .\r\nآنگاه جبرئيل با گروهى از ملائكه نازل شدند و هديه‌اى آوردند .\r\nرسول خدا به ام سلمه فرمود : اين ظرف را پر از آب كن ، بعدا به من فرمود :\r\nيا على ! نصف اين آب را بياشام .\r\nسپس بفاطمه فرمود : تو نيز مقدارى از اين آب را بياشام .\r\nآنگاه پيامبر خدا ما بقى آن آب را گرفت و به صورت و گلوى فاطمه پاشيد .\r\nرسول خدا پس از اين جريان سبدى را باز كرد و مقدارى نان قندى و موز و كشمش در ميان آن بود ، فرمود : اينها هديهء جبرئيل است ، سپس يك گلابى را كه فرمود : هديهء بهشتى است دو قسمت نمود ، يك قسمت آن را بعلى و قسمت ديگرش را بفاطمهء زهرا عطاء كرد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n22 - ابن شهرآشوب در كتاب : مناقب از گروهى از اهل تسنن و حضرت امام محمّد باقر عليه السّلام روايت مىكند كه راجع به معناى آيهء - 56 - سورهء فرقان كه ميفرمايد :\r\nخدا آن خدائى است كه بشرى را از آب آفريد و آن را نسب و نسل و داماد قرار داد - فرمود : منظور از اين افراد : حضرت محمّد و على و حسن و حسين عليهم السّلام و حضرت قائم در آخر الزمان است ، زيرا در ميان صحابه نسبت و سبب و قرابت جمع نشد مگر براى آن حضرت ، بدين جهت است كه ميراث بوسيلهء نسب و سبب بافراد ميرسد .\r\nبنا بروايتى منظور از كلمهء : بشر كه در آيهء شريفهء است حضرت رسول و مقصود از نسب حضرت فاطمه و منظور از كلمهء : صهر حضرت على مىباشد . و . . .\r\nروايت شده كه جبرئيل اين خطبه را از قول حضرت پروردگار براى فاطمهء اطهر خواند :\r\nالحمد للَّه ردائى ، و العظمة كبريائى ، و الخلق كلهم عبيدى و امائى زوجت فاطمة امتى من على صفوتى ، اشهدوا ملائكتى .\r\n23 - صدوق در كتاب : معانى الاخبار از حضرت موسى بن جعفر عليه السّلام روايت مىكند كه فرمود :\r\nيكوقت رسول خدا نشسته بود ، ملكى بحضور آن حضرت مشرف شد كه داراى بيست و چهار صورت بود « 1 » رسول اكرم به او فرمود : اى حبيب من جبرئيل ! من تا به حال تو را به اين صورت\r\n\r\n\r\n","description":"","footnote":"\r\n( 1 ) در كتاب : فلسفهء احكام اسلام راجع به معناى كلمهء : ملك مطالبى را نگاشته‌ايم و چون ما نميتوانيم ملك را با اين چشمهاى معمولى ببينيم لذا بايد اين گونه روايات را از باب تعبد قبول نمائيم ، قرآن مجيد هم در سورهء : فاطر ، آيهء يكم نظير اين موضوع را شرح داده و فرموده :   جاعِلِ الْمَلائِكَةِ رُسُلًا ، أُولِي أَجْنِحَةٍ ، مَثْنى وَ ثُلاثَ وَ رُباعَ ، يَزِيدُ فِي الْخَلْقِ ما يَشاءُ   - الى آخره . مترجم\r\n","page_name":" 133 ","page_number":133},
  {"content":"\r\n\r\nنديده بودم ؟ گفت : من جبرئيل نيستم ، بلكه نام من : محمود است . خدا مرا فرستاده كه نور را براى نور ازدواج نمايم .\r\nپيغمبر خدا فرمود : كه را براى كه تزويج كنى ؟\r\nگفت : فاطمه را براى على ، موقعى كه آن ملك مراجعت نمود ديدند در ميان دو كتف او نوشته بود : محمّد رسول اللَّه ، على وصيه ، پيغمبر خدا به وى فرمود :\r\nچند وقت است كه اين عبارت در ميان دو كتف تو نوشته شده است ؟\r\nگفت : بيست و دو هزار سال قبل از اينكه حضرت آدم آفريده شود و . . .\r\n24 - ابن شهر آشوب در كتاب : مناقب از حضرت امام حسين عليه السّلام روايت مىكند كه فرمود :\r\nپيامبر معظم اسلام صلى اللَّه عليه و آله فاطمهء اطهر را براى امير المؤمنين تزويج نمود و مهريهء آن بانو مبلغ چهار صد مثقال نقره بوده است .\r\nبنا بروايتى مبلغ پانصد درهم بوده ، اين قول اخير صحيح‌تر است .\r\nبرسول خدا گفته شد : ما اندازهء مهريهء فاطمه را در زمين ميدانيم ، اكنون ميخواهيم بدانيم مهريهء وى در آسمان چقدر است ؟\r\nفرمود : موضوعى را پرسش كنيد كه ثمرى داشته باشد ، مطلبى را كه فائده‌اى ندارد رها نمائيد ؛ گفته شد : يا رسول اللَّه ! اين از آن مطالبى است كه براى ما مفيد است ، فرمود : مهريهء فاطمه در آسمان يك پنجم زمين تعيين شده ، پس كسى كه با بغض فاطمه و فرزندانش روى آن راه برود تا قيام قيامت حرام است .\r\nاز حضرت امام محمّد باقر عليه السّلام روايت شده كه فرمود : صداقيه فاطمهء اطهر يك پنجم دنيا ، يك سوم بهشت ، چهار نهر كه عبارتند از : 1 - نهر فرات 2 - نيل مصر 3 - نهروان 4 - نهر بلخ . خدا فرمود : يا محمّد ! تو مهريهء فاطمه را بحسب ظاهر مبلغ پانصد درهم قرار بده كه براى امت تو سنت و دستورى باشد .\r\nاز حضرت امام جعفر صادق عليه السّلام روايت شده كه فرمود : خداى عليم يك چهارم\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدنيا را مهريهء فاطمهء زهراء قرار داد ، پس يك چهارم زمين از آن بانو مىباشد .\r\nنيز بهشت و جهنم را صداق آن بانوى معظم قرار داد ، فاطمه دوستان خود را داخل بهشت و دشمنان خويشتن را داخل جهنم خواهد كرد .\r\nوهب قرشى ميگويد : حضرت على بن ابى طالب عليه السّلام ريگهاى نرمى كف خانهء خود ريخته بود ، دو طرف يك چوب را به ديوار فرو برده بود كه بجاى چوب لباسى باشد ، فرش اطاق آن حضرت يك پوست گوسفند بود ، مخدهء آن بزرگوار از ليف خرما پر شده بود .\r\nابن بابويه در كتاب : مولد فاطمه مينگارد : پيغمبر اعظم اسلام دختران عبد المطلب و زنان مهاجرين و انصار را دستور داد تا با حضرت فاطمه حركت نمايند اظهار فرح و خوشحالى كنند ، رجز بخوانيد تكبير بگويند ، حمد خداى را بجاى آورند ، ولى سخنى نگويند كه خدا ناراضى باشد .\r\nجابر ميگويد : پيامبر خدا فاطمهء زهراء را بر ناقهء شخصى و بروايتى بر استر شخصى خود سوار كرد ، سلمان مهار آن را گرفت ، در اطراف آن بانو تعداد هفتاد هزار ملك بود .\r\nرسول اعظم اسلام ، حمزه ، عقيل ، جعفر و اهل بيت با شمشيرهاى كشيده از عقب حضرت زهراى اطهر ميرفتند .\r\nزنان حضرت رسول جلو آن بانو ميرفتند و ام سلمه اين ارجوزه را ميخواند :\r\nاى كنيزان من ! به يارى خدا حركت كنيد ، خدا را در هر حال شاكر باشيد .\r\nيادآور آن نعمت‌هاى خداى بزرگ شويد كه چه آفت و ناراحتىها را بر طرف نموده است . خدا ما را بعد از اينكه كافر بوديم هدايت نمود ، پروردگار آسمانها بما نيرو بخشيد ، با بهترين زنان جهان حركت كنيد ، عمه و خاله‌هايش بفدايش باد ، اى دختر آن كسى كه خداى بزرگ او را بوسيلهء وحى و پيامبرى برترى و فضيلت داد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nشعر عايشه\r\n: اى زنان ! معجز بپوشيد ، و يادآور اين چيزهاى نيكو شويد كه در اين محضرها است ، ياد آور پروردگار خلق شويد ، زيرا ما را با هر بندهء شاكرى بدين خود اختصاص داده است ، حمد مخصوص خدائى است كه ما را برترى داد ، شكر مخصوص آن خدائى است كه مقتدر است ، با فاطمه حركت كنيد كه خدا ذكر او را عطا كرده و وى را بشوهرى كه پاك و پاكيزه مىباشد اختصاص داده است .\r\n\r\nشعر حفصه دختر عمر\r\n: فاطمه بهترين زنان بشر است ، فاطمه داراى صورتى چون قمر مىباشد ، خدا تو را بوسيلهء آن كسى كه بواسطهء آيه‌هاى سورهء : زمر اختصاص داده شده برترى عطا نموده ، خدا تو را براى جوانى با فضيلت تزويج نمود ، يعنى على بن ابى طالب كه بهترين افرادى است كه حضور دارند .\r\nاى كنيزان من ! فاطمه را ببريد ، زيرا كه وى بزرگوار و دختر شخصى عظيم الشأن است . و . . .\r\nموقعى كه داخل خانه شدند رسول اكرم شخصى را بدنبال حضرت امير فرستاد تا او را به مسجد آورد ، آنگاه فاطمه را هم خواست ، سپس دستهاى فاطمه را گرفت و در ميان دست على نهاد و فرمود :\r\nخدا اين عروسى را براى دختر پيغمبر مبارك نمايد .\r\nسپس پيامبر خدا از در خارج شد و فرمود : خدا شما و نسل شما را پاك و پاكيزه نمود ، من با كسى كه با شما صلح باشد صلح ميباشم ، من با كسى كه با شما بجنگد مىجنگم ، من شما را به خدا ميسپارم .\r\nاسماء بنت عميس مدت يك هفته بنا به وصيت حضرت خديجهء كبرا نزد حضرت زهراء توقف كرد و پيغمبر خدا براى دنيا و آخرت وى دعا كرد .\r\nبعد از آن رسول خدا صبح آن شب نزد حضرت على و فاطمه آمد و فرمود :\r\nالسلام عليكم ، آيا اجازهء ورود به من ميدهيد ؟ اسماء در را باز كرد على و فاطمه عليها السّلام در زير كساء خواب بودند ، پيغمبر خدا بايشان فرمود : بخوابيد ، سپس آن حضرت\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nپاى خود را در زير كساء برد . منظور از آيهء - 16 - سورهء سجده كه ميفرمايد :\r\nپهلوهاى خود را از رختخواب جدا ميكنند همين ذكر و اوراد حضرت امير و فاطمهء زهراء است .\r\nپيغمبر معظم اسلام متوجه على عليه السّلام شد و فرمود :\r\nزن خود را چگونه يافتى ؟ گفت : براى اطاعت خدا بهترين يار و معين است .\r\nاز فاطمه راجع به على پرسش نمود ، فاطمه گفت : بهترين شوهر است ، رسول خدا دعا كرد و گفت :\r\nبار خدايا ! يگانگى ايشان را محفوظ بدار ، قلب ايشان را با يك دگر مهربان فرما ، ايشان را با فرزندانشان وارثهاى بهشت برين قرار بده ، نسل پاك و مباركى بايشان عطا بفرما ، خير و بركت در فرزندان ايشان قرار بده ، ذرّيهء ايشان را پيشوايانى قرار بده كه مردم را بسوى اطاعت تو راهنمائى كنند ، دستور به امورى دهند كه مرضى تو باشد .\r\nآنگاه رسول خدا باسماء دستور خروج داد و به او فرمود :\r\nخدا به تو جزاى خير دهد ، پس از اين جريان حضرت على بدستور پيامبر خدا با فاطمهء اطهر خلوت كرد .\r\nصبح آن شبى كه فاطمه عروسى كرده بود پيغمبر خدا يك ظرف شير آورد و به حضرت زهرا فرمود : پدرت بفدايت بياشام ، به حضرت على هم فرمود : بياشام من بفدايت . و . . .\r\n25 - در كتاب : مكارم الاخلاق از حضرت امام جعفر صادق عليه السّلام روايت مىكند كه فرمود :\r\nرسول خدا فاطمهء زهراء را در حالى بخانهء على عليه السّلام فرستاد كه پوشاك آن بانو يك عبا و فرش او يك پوست گوسفند و متكاى وى يك پوست بود كه از ليف پر شده بود .\r\n26 - در كتاب : كشف الغمه از اسماء بنت عميس از حضرت فاطمه روايت\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nميكنند كه فرمود : شبى كه بخانهء على رفتم دچار جزع و فزع شدم ، گفتم :\r\nاى بانوى زنان ! ترسيدى ! ؟ فرمود : آرى ، زيرا شنيدم كه زمين با حضرت گفتگو ميكرد و آن حضرت هم با زمين مشغول گفتگو بود ، وقتى من اين جريان را براى پدرم پيغمبر شرح دادم ، آن بزرگوار سجدهء طولانى بجاى آورد ، آنگاه سر مبارك خود را بلند كرد و به من فرمود :\r\nاى فاطمه ! مژده باد تو را بپاكيزگى نسل ، زيرا خداى توانا شوهر تو را بر سائر مردم فضيلت و برترى داده است و به زمين دستور فرموده كه اخبار خود و آنچه را كه در شرق و غرب آن رخ دهد براى حضرت على عليه السّلام شرح دهد .\r\n27 - در كتاب : كامل الزياره و كتاب : اقبال نيز به چند طريق اين موضوع را نقل نموده‌اند .\r\n28 - در كتاب : كشف الغمه از حضرت على بن ابى طالب عليه السّلام روايت مىكند كه فرمود :\r\nمن بحضور رسول خدا رفتم و فاطمهء اطهر را خواستگارى نمودم ، يكى از كنيزانم به من گفت : آيا ميدانى كه فاطمهء اطهر را از رسول اكرم خواستگارى نموده‌اند ؟ گفتم : نه ، گفت : آرى ، او خواهان دارد ، چه مانعى دارد كه نزد پيغمبر خدا مشرف شوى تا زهراء را براى تو تزويج نمايد ؟ من گفتم : آخر من چيزى ندارم كه ازدواج نمايم ! ؟ گفت : اگر تو نزد پيغمبر اكرم صلى اللَّه عليه و آله مشرف شوى حتما فاطمه را به تو خواهد داد ، وى همچنان مرا وادار مينمود تا اينكه بالاخره من بحضور حضرت رسول مشرف شدم ، آن برگزيدهء خدا خيلى با عظمت و با ابهت بود ، وقتى در حضور آن بزرگوار نشستم سكوت اختيار نمودم . به خدا قسم كه قدرت سخن گفتن نداشتم .\r\nرسول اعظم صلى اللَّه عليه و آله و سلم به من فرمود : براى چه نزد من آمدى ، آيا حاجتى دارى ؟\r\nمن سكوت كردم ، فرمود : شايد براى خواستگارى فاطمهء آمده باشى ؟ گفتم : آرى فرمود ! آيا چيزى دارى كه با او ازدواج نمائى ؟ گفتم : نه به خدا قسم ، فرمود :\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nآن زره‌اى كه سلاح تو بود چه شد ؟ گفتم : حاضر است ، به حق آن خدائى كه جان على در دست قدرت او مىباشد آن زره قيمتش چهار صد درهم بود شكسته شده .\r\nفرمود : مانعى ندارد ، من فاطمه را با همان زره براى تو تزويج مينمايم ، آن را براى زهراء بفرست و با وى ازدواج كن .\r\n29 - نيز در همان كتاب از انس بن مالك روايت است كه گفت : من در حضور حضرت محمّد صلى اللَّه عليه و آله بودم كه وحى بر آن بزرگوار نازل شد ، وقتى حال طبيعى خود را يافت به من فرمود :\r\nآيا ميدانى جبرئيل از طرف خداى عرش چه دستورى براى من آورد ؟\r\nگفتم : خدا و رسول بهتر ميدانند .\r\nفرمود : خدا مرا مأمور نموده زهراء را براى على ازدواج نمايم .\r\nسپس به من فرمود : برو ابو بكر ، عمر ، عثمان ، على ، طلحه و زبير و مطابق تعداد ايشان را از انصار نزد من بياور ! وقتى من ايشان را دعوت نمودم و در مجلس آن حضرت حاضر شدند . پيغمبر معظم اسلام خطبهء مفصلى خواند بدين شرح :\r\nالحمد للَّه المحمود بنعمته ، المعبود بقدرته ، المطاع في سلطانه المرهوب من عذابه ، المرغوب اليه فيما عنده ، النافذ امره في ارضه و سمائه ، الذى خلق الخلق بقدرته ، و ميزهم باحكامه ، و اعزهم بدينه و اكرمهم بنبيه . الى آخره .\r\nسپس باهل مجلس فرمود : من شما را شاهد ميگيرم بر اينكه فاطمهء زهراء را با مهريهء : چهار صد مثقال نقره براى على بن ابى طالب اگر راضى باشد ازدواج نمودم ، زيرا آن موقع پيغمبر خدا حضرت على را بدنبال كارى فرستاده بود .\r\nبعد از اين جريان رسول خدا دستور داد تا يك طبق بسر يعنى خرماى كال در جلو ما نهادند و بما فرمود : از اينها بر گيريد .\r\nدر همين موقع بود كه حضرت على وارد شد ، رسول خدا به صورت على عليه السّلام لبخندى زد و به وى فرمود :\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nخدا مرا مأمور كرده كه فاطمه را براى تو تزويج نمايم ، من او را با صداق چهار صد مثقال نقره براى تو عقد كردم ، آيا راضى هستى ؟ گفت : آرى يا رسول اللَّه سپس على برخاست و سجدهء شكر بجاى آورد و پيغمبر خدا به او فرمود :\r\nخدا خير فراوانى بشما عطا كرده و بشما بركت داده است .\r\nانس ميگويد : به خدا قسم كه از فاطمه خير فراوان و نيكوئى بظهور رسيد . و . . .\r\n30 - نيز در كتاب سابق الذكر از پيغمبر معظم اسلام صلى اللَّه عليه و آله روايت مىكند كه بفاطمه فرمود : شوهر تو در دنيا بزرگ و در آخرت از نيكوكاران است .\r\nوقتى خدا تصميم گرفت كه من تو را براى على تزويج كنم بجبرئيل دستور داد تا در آسمان چهارم در ميان صفوف ملائكه بايستد و براى آنان خطبه بخواند و تو را براى على عقد نمايد .\r\nآنگاه بدرختان بهشت فرمود : تا زيور و حله‌هاى خود را بر سر ملائكه نثار نمايند ، هر كسى بيشتر از آنها برگرفته باشد تا روز قامت به آن فخريه و مباهات مينمايد ، نيز از ابن عباس نقل مىكند كه گفت : در بارهء خواستگارى حضرت فاطمه برسول خدا پيشنهاد ميشد ، احدى راجع به ازدواج زهراى اطهر با رسول خدا مذاكره نميكرد مگر اينكه از او اعراض ميكرد تا اينكه مردم از فاطمهء زهرا مأيوس شدند .\r\nيكوقت سعد بن معاذ با حضرت على ملاقات نمود و به وى گفت : به خدا قسم من جز اين نمىبينم كه پيغمبر خدا فاطمه را براى تو نگاه داشته باشد .\r\nعلى عليه السّلام فرمود : چگونه يك چنين پيش بينى را ميكنى ؟ به خدا قسم من بيشتر از يك مرد نيستم ، من ثروت دنيوى ندارم كه كسى به آن طمع كند ، رسول خدا ميداند كه من طلا و نقره‌اى ندارم .\r\nسعد گفت : من از تو تقاضا مينمايم اين خواستهء مرا انجام دهى ، زيرا من خوشحال ميشوم .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nعلى فرمود : من بپيامبر خدا چه بگويم ؟ گفت : برسول اكرم بگو : من آمده‌ام فاطمه را از خدا و رسول او خواستگارى نمايم ، وقتى حضرت امير بحضور پيغمبر خدا مشرف شد ، رسول خدا به وى فرمود : يا على گويا : حاجتى داشته باشى ؟\r\nگفت : آرى ، من آمده‌ام كه فاطمه را از خدا و رسول خواستگارى كنم .\r\nپيامبر خدا فرمود : مرحبا خوش آمدى .\r\nحضرت على نزد سعد بازگشت و فرمود : رسول خدا فرموده : فاطمه را به عقد تو خواهم درآورد .\r\nسعد گفت : به حق آن خدائى كه او را به پيغمبرى مبعوث نموده آن حضرت خلف وعده نميكند و دروغ نزد او نيست ، من از تو خواهش ميكنم كه فردا بحضور آن حضرت مشرف شوى و بگوئى : يا نبى اللَّه ! اين موضوع را براى من معلوم كن .\r\nعلى عليه السّلام فرمود : اين مرتبه از مرتبهء اول براى من مشكلتر است ، آيا نه چنين است كه من حاجت خود را به آن بزرگوار گفته‌ام .\r\nسعد گفت : اينكه ميگويم قبول كن ، حضرت على براى دومين بار نزد پيامبر خدا آمد و گفت : يا رسول اللَّه ! وقت ازدواج مرا تعيين كن ، فرمود :\r\nامشب است .\r\nپس از اين جريان پيغمبر خدا بلال را خواست و به او فرمود : من دخترم فاطمه را براى پسر عمويم تزويج نمودم . من دوست دارم كه امتم در موقع عروسى غذا بدهند ، برو يك گوسفند و چهار چارك غذا و يك كاسه يا سينى بزرگ نزد من بياور تا شايد مهاجرين و انصار را دعوت كنم و غذا بدهم ، هر گاه اينها را آماده نمودى مرا آگاه كن .\r\nبلال رفت و پس از اينكه مأموريت خود را انجام داد كاسه را در مقابل رسول خدا نهاد .\r\nپيامبر اعظم پس از اينكه دست مبارك خود را روى غذاى آن كاسه نهاد ببلال فرمود : مردم را دسته دسته دعوت كن ، مشروط بر اينكه دو مرتبه نيايند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمردم همچنان دسته دسته مىآمدند و غذا ميخوردند تا اينكه عموم آنان از غذا خوردن فراغت حاصل نمودند .\r\nسپس پيغمبر اكرم متوجه ما بقى غذا شد و آب دهان مبارك خود را به آن زد و ببلال فرمود : اين غذا را براى زنان من ببر و بگو : خودشان بخورند و به اطرافيان خود هم بدهند .\r\nرسول اعظم صلى اللَّه عليه و آله و سلم پس از اين جريان برخاست و نزد زنان آمد و فرمود :\r\nمن دخترم را براى پسر عمويم تزويج نمودم ، در صورتى كه شما مقام و منزلت فاطمه را نزد من ميدانيد ، شما هم بفكر دختران خود باشيد .\r\nزنان بر خواستند و حضرت فاطمه را با آن عطرهائى كه داشتند معطر و خوشبو نمودند و زر و زيور بوى دادند ، فرش و متكاى ليف و كساء خيبرى در ميان خانه‌اش انداختند و خضاب برايش آوردند و ام ايمن را دربان قرار دادند .\r\nسپس پيغمبر اكرم داخل شد ، وقتى زنان آن حضرت را ديدند از جاى برجستند ولى بين رسول خدا و زنان يك پرده آويخته بودند .\r\nاسماء بنت عميس بجاى خود ماند ، پيغمبر خدا به او فرمود : بجاى خود باش ! تو كيستى ؟ گفت : من كسى هستم كه دختر تو را مواظبت مينمايم ، زيرا هر دخترى بايد در شب عروسى زنى را داشته باشد كه مواظب او باشد ، تا اگر احتياجى رخ دهد يا منظورى داشته باشد وى انجام دهد .\r\nپيامبر خدا فرمود : من از خدا ميخواهم كه تو را از چهار طرف از شر شيطان رجيم حفظ فرمايد .\r\nبعد از آن پيامبر خدا فاطمه را احضار نمود ، وقتى فاطمه آمد و على را ديد كه پهلوى رسول خدا نشسته است خجل و گريان شد ، رسول خدا از گريهء وى ناراحت شد ، زيرا على مال و ثروتى نداشت .\r\nپيغمبر خدا بفاطمهء اطهر فرمود : چرا گريه ميكنى ؟ به خدا قسم كه من در بارهء تو و خودم كوتاهى ننمودم ، من بهترين اهل خود را براى تو انتخاب نمودم ، قسم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبه حق آن خدائى كه جان من در دست قدرت او است من تو را براى شخصى تزويج نمودم كه در دنيا بزرگ و در آخرت از نيكوكاران بشمار ميرود . پس از اين جريان بود كه فاطمه تن به قضا در داد .\r\nسپس حضرت رسول باسماء فرمود : طشت بياور ، اسماء طشت را پر از آب نمود و آورد ، رسول خدا پس از اينكه آب دهان مبارك خود را در آن ريخت پاها و صورت حضرت على را با آن شستشو داد .\r\nآنگاه فاطمهء اطهر را صدا زد و يك مشت از آن آب را بر سر آن بانو ريخت و يك مشت هم در جلو او پاشيد و سپس از آب آن به پوست بدن على و زهرا پاشيد .\r\nرسول خدا پس از اين جريان نزديك فاطمه آمد و فرمود :\r\nپروردگارا ! اين فاطمه از من و من از او ميباشم ، بار خدايا ! همچنان كه پليديها را از من دور نمودى و مرا پاك و پاكيزه كردى فاطمه را هم پاكيزه بگردان .\r\nپيامبر خدا پس از اين عمل طشت ديگرى خواست و حضرت على بن ابى طالب را احضار نمود و همان عملى را كه با فاطمه انجام داده بود با على نيز انجام داد .\r\nآنگاه همان دعائى را در حق على كرد كه در حق فاطمه كرده بود . سپس بعلى و فاطمه عليهما السّلام فرمود : برخيزيد بسوى خانهء خود رويد ، خدا شما را نسبت به يك ديگر مهربان كند ! و به نسل شما بركت دهد ! و عاقبت شما را بخير نمايد ! رسول خدا بعد از اين دعاها برخاست و در خانهء خود را بست .\r\nابن عباس ميگويد : اسماء بنت عميس برايم گفت : پيامبر خدا همچنان در حق على و زهراء دعا ميكرد و كسى را در دعاى آنان شريك نميكرد تا اينكه داخل حجرهء خويش گرديد . و . . .\r\n31 - در كتاب سابق الذكر از بلال ( بكسر باء ) ابن حمامه روايت مىكند كه گفت : يك روز پيغمبر خدا در حالى نزد ما آمد كه صورت مباركش نظير قرص ماه بود ، عبد الرحمن بن عوف برخاست و گفت : يا رسول اللَّه ! اين چه نوريست ! ؟\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nفرمود : براى مژده‌اى است كه از طرف پروردگارم در بارهء : برادرم و پسر عمويم و دخترم به من داده شده ، آن مژده اين است كه خدا فاطمه را براى امير المؤمنين تزويج نموده است ، خدا به خازن بهشت دستور داده : درخت طوبى را حركت دهد تا رقعه‌هائى بعدد دوستان اهل بيت من حمل نمايد و در زير آن درخت ملائكه‌اى از نور آفريد و بهر يك از آنان يك رقعه عطا كرد ، موقعى كه قيامت به پا شود ملائكه محبين اهل بيت را در ميان خلائق ندا ميكنند ، احدى از دوستداران اهل بيت من باقى نميماند مگر اينكه بوسيلهء پسر عمويم : على و دخترم فاطمه مردان و زنان امتم از جهنم نجات خواهند يافت . و . . .\r\n32 - نيز در كتاب كشف الغمه از سلمان فارسى روايت مىكند كه گفت :\r\nهنگامى كه فاطمه دختر پيغمبر اسلام صلى اللَّه عليه و آله به سن بلوغ رسيد بزرگان قريش كه در اسلام سبقت گرفته و اهل فضل و كمال و جاه و جلال و داراى اموال بودند خواستگار فاطمهء أطهر شدند ، هر گاه يكى از آنان راجع به اين موضوع با پيامبر خدا مذاكره ميكرد آن حضرت به نحوى از او اعراض مينمود كه بعضى گمان ميكردند : رسول خدا به او خشمناك شده است ! يا اينكه در اين باره از آسمان وحى بر آن بزرگوار نازل گرديده ! ابو بكر فاطمهء اطهر را از رسول اكرم اسلام خواستگارى نمود ، ولى پيامبر اسلام ( ص ) فرمود : اختيار فاطمه با خداى سبحان است .\r\nبعد از ابو بكر عمر بن خطاب خواهان فاطمه زهراء عليها السلام شد ، ولى رسول اعظم همان جوابى را به وى داد كه به ابو بكر فرموده بود .\r\nدر يكى از روزها ابو بكر و عمر و سعد بن معاذ در مسجد رسول خدا صلى اللَّه عليه و آله نشسته بودند ، ايشان راجع به فاطمهء اطهر مذاكراتى به عمل آوردند ، ابو بكر گفت : اشراف قريش در حضور پيامبر خدا خواستگار فاطمهء زهراء شدند ، آن بزرگوار فرمود : اختيار فاطمه با خدا مىباشد . هر گاه كه بخواهد وسيلهء ازدواج\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nويرا مهيا مينمايد .\r\nعلى بن ابى طالب فاطمهء زهراء را از رسول خدا خواستگارى ننموده و با وى مذاكره نكرده ، من علت عدم خواستگارى على را جز تهيدستى چيز ديگرى نميبينم من اين طور دريافته‌ام كه خدا و رسول فاطمهء اطهر را براى على نگاه داشته‌اند .\r\nسپس ابو بكر متوجه عمر بن خطاب و سعد بن معاذ شد و گفت : آيا صلاح ميدانيد نزد على بن ابى طالب برويم و راجع به اين موضوع با وى مذاكره نمائيم ؟\r\nچنانچه معلوم شود تهيدستى مانع على است ما به وى كمك كنيم ، سعد بن معاذ گفت : اى ابو بكر خدا تو را موفق نمايد ، برخيزيد تا باميد خدا برويم .\r\nسلمان فارسى ميگويد : آنان از مسجد خارج و براى يافتن على متوجه منزل آن حضرت شدند ولى او را نيافتند .\r\nعلى با آن شترى كه داشت آب براى درخت خرماى يكى از انصار ميكشيد و اجرت ميگرفت .\r\nهنگامى كه ايشان بسوى على رفتند و چشم آن حضرت به آنان افتاد فرمود :\r\nچه خبر داريد و براى چه منظورى نزد من آمده‌ايد ؟ ابو بكر گفت :\r\nيا على ! هيچ خصلت نيكوئى نيست مگر اينكه تو در آن سبقت گرفته‌اى ، تو نزد پيغمبر اسلام از نظر قرابت و رفاقت و سبقت مقامى دارى كه ميدانى . گروهى از اشراف قريش براى خواستگارى فاطمهء زهرا نزد پيغمبر معظم اسلام رفتند و آن بزرگوار آنان را رد كرد و در جوابشان فرمود :\r\nاختيار فاطمه در دست قدرت خدا است ، اگر بخواهد او را شوهر دهد ميدهد .\r\nيا على ! چه مانعى دارد كه تو فاطمهء اطهر را از پيامبر اسلام خواستگارى نمائى ؟\r\nزيرا من اميدوارم كه خدا و رسول فاطمه را براى تو نگاه داشته باشند .\r\nراوى ميگويد : چشمان مبارك حضرت امير پر از اشك شدند و فرمود :\r\nاى ابو بكر ! تو فكر آرام مرا به هيجان آوردى و مرا براى مطلبى كه از آن غافل بودم بيدار كردى . به خدا قسم كه من بفاطمهء زهراء رغبت دارم و مثل من شخصى راجع\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبزهراء بىميل نيست . ولى تنها چيزى كه مانع من است تهيدستى مىباشد .\r\nابو بكر گفت : يا على ! اين سخن را مگوى ، زيرا دنيا و آنچه كه در آن است به نظر خدا و رسول ناچيز مىباشد .\r\nعلى عليه السّلام پس از اين جريان شتر خود را باز نمود و آن را به منزل برد و بست .\r\nآنگاه نعلين‌هاى خود را پوشيد و متوجه پيغمبر معظم اسلام صلى اللَّه عليه و آله شد . رسول خدا آن موقع در خانهء زوجه‌اش ام سلمهء مخزومى بود . وقتى على دق الباب نمود ام سلمه گفت : كيست كه دق الباب مىكند ؟ پيامبر اكرم قبل از اينكه حضرت على بگويد منم فرمود : برخيز در را باز كن و به وى بگو : وارد شود . وى مردى است كه خدا و رسول او را دوست دارند و او هم خدا و رسول را دوست دارد .\r\nام سلمه گفت : پدر و مادرم بفداى تو يا رسول اللَّه ! اين كيست كه تو هنوز او را نديده‌اى و اين چنين در باره‌اش ميفرمائى ؟\r\nفرمود : اى ام سلمه ! آرام باش ! اين مردى نيست كه سفيه باشد و به زودى عصبانى شود . وى برادر و پسر عمو و محبوبترين مردم است نزد من .\r\nام سلمه ميگويد : من با سرعتى براى باز كردن در رفتم كه پايم بدامنم پيچيد و نزديك بود بسر در آيم . موقعى كه در را گشودم با على بن ابى طالب مواجه شدم . آن حضرت وارد خانه نشد تا موقعى كه يقين پيدا كرد : من بجايگاه خود بازگشتم آنگاه داخل شد و برسول خدا گفت : السلام عليك يا رسول اللَّه و رحمت اللَّه و بركاته پيغمبر خدا در جوابش فرمود : و عليك السلام يا ابا الحسن ، بنشين .\r\nعلى عليه السّلام در حضور پيغمبر معظم اسلام نشست و همچنان به زمين نگاه ميكرد گويا : حاجتى داشت ، ولى از اظهار آن خجالت ميكشيد ، لذا سر مبارك خود را به زير افكنده و سخنى نميگفت . پيامبر اعظم اسلام گويا : از قلب على آگاه بود ، لذا به وى فرمود : يا ابا الحسن ! من اين طور گمان ميكنم كه حاجتى داشته باشى ، چه مانعى دارد ، حاجت قلبى خود را بگو ، زيرا حاجت تو نزد من روا خواهد شد ، على عليه السّلام گفت : پدر و مادرم بفدايت يا رسول اللَّه ! تو ميدانى كه خودت مرا\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاز عمويت ابو طالب و فاطمه بنت اسد گرفتى ، من كودكى بودم و عقلى نداشتم ، تو مرا با خويشتن هم غذا كردى ، تو در بارهء من از لحاظ نيكوئى و شفقت از پدرم ابو طالب و مادرم فاطمه بنت اسد افضل و برترى ، خداى رؤف مرا بوسيلهء تو و در دست تو هدايت نمود ، خدا مرا از آن حيرت و سرگردانيهائى كه پدران و عموهايم دچار بودند نجات داد ، يا رسول اللَّه ! تو در دنيا و آخرت براى من ذخيره و پناگاه هستى .\r\nيا رسول اللَّه ! من دوست دارم با اين همه رعايتى كه نسبت به من فرموده‌اى خانه و زوجه‌اى داشته باشم كه با او انس بگيرم . يا رسول اللَّه ! من نزد تو آمده‌ام تقاضا دارم كه دخترت فاطمه را براى من تزويج نمائى ، آيا اين تقاضا را ميپذيرى ؟\r\nام سلمه ميگويد : ديدم صورت مبارك پيغمبر اسلام صلى اللَّه عليه و آله از شدت فرج و خوشحالى ميدرخشيد .\r\nآنگاه به حضرت على فرمود : يا ابا الحسن ! آيا تو چيزى دارى كه من فاطمه را به تو بدهم ؟\r\nعلى عليه السّلام گفت : پدر و مادرم بفدايت اوضاع زندگى من از تو مخفى نيست .\r\nمن فقط يك شمشير و يك زره و يك شتر دارم كه با آن آب ميكشم . من غير از اينها چيزى ندارم .\r\nرسول خدا فرمود : يا على ! تو از شمشيرت مستغنى نيستى ، زيرا ميخواهى با آن در راه خدا جهاد كنى و با دشمنان خدا بجنگى ، شتر خود را براى اينكه آب از براى درخت خرماها و خانه‌ات بكشى و بار سفر را به پشت آن بگذارى لازم دارى .\r\nآرى من فاطمه را با همان زره‌اى كه دارى براى تو تزويج مينمايم .\r\nيا ابا الحسن ! مايلى كه به تو مژده‌اى دهم ؟ گفتم : آرى ، پدر و مادرم بفداى تو ، تو هميشه در گفتار خود با بركت و هدايت‌كننده بوده‌اى ، صلوات خدا بر تو باد .\r\nپيامبر خدا به من فرمود : يا ابا الحسن ! خدا قبل از اينكه من فاطمه را در زمين براى تو تزويج نمايم ويرا در آسمان براى تو تزويج كرده است . قبل از\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاينكه تو نزد من بيائى در بارهء همين موضوع ملكى نزد من آمد كه داراى چندين صورت و چندين پر و بال بود و من در ميان ملائكه نظير او را نديده بودم ، او پس از اينكه به من گفت : السلام عليك و رحمت اللَّه و بركاته گفت : مژده باد تو را به يگانگى و پاكيزگى نسل . گفتم : اين چه بشارتى است ؟ گفت : نام من سيطائيل است ، من موكل به يكى از قائمه‌هاى عرش ميباشم ، از خدا خواهش نمودم به من اجازه دهد كه به تو مژده دهم . اين جبرئيل است كه بدنبال من مىآيد و ميخواهد تو را از كرامت پروردگار آگاه نمايد . سخن وى تمام نشده بود كه جبرئيل نازل شد و گفت :\r\nالسلام عليك و رحمت اللَّه و بركاته يا نبى اللَّه ! سپس يك حرير سفيدى از حرير بهشتى كه دو سطر از نور بر آن نوشته شده بود در ميان دست من نهاد .\r\nگفتم : اى حبيب من ! اين حرير و اين خط چيست ؟\r\nگفت : يا محمّد ! خداى عليم توجهى به زمين كرد و تو را از ميان خلق خود برگزيد و به پيامبرى مبعوث نمود .\r\nبراى دومين براى توجهى به زمين كرد و يك وزير و همصحبت و دامادى براى تو انتخاب نمود و دخترت فاطمه را براى او تزويج كرد .\r\nگفتم : اى حبيب من ! اين مرد كيست ؟ گفت : يا محمّد ! وى كه در دنيا برادر و پسر عموى تو است على بن ابى طالب مىباشد . خداى توانا به بهشت دستور داد تا خود را زينت نمود . بدرخت طوبى امر كرد : زر و زيور و حله‌ها را آماده نموده است . حور العين خويشتن را زينت كرده‌اند . بملائكه دستور داده كه در آسمان چهارم نزد بيت المعمور اجتماع نمايند . ملائكهء ما فوق بيت المعمور بجانب آن نزول و ملائكه پائين بيت المعمور به طرف آن صعود نمودند .\r\nخداى رحمان و رحيم به رضوان امر نموده كه منبر كرامت را بر در بيت - المعمور نصب نمايند ، اين همان منبرى است از نور كه حضرت آدم بر فراز آن رفت و نامهاى موجودات را بر ملائكه عرضه نمود .\r\nخدا به يكى از ملائكه حجب خويشتن كه او را : راحيل ميگويند : وحى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nكرد تا بر فراز آن منبر برود و حمد و ثناى خدا را آن طور كه بايد و شايد بجاى آورد . در ميان ملائكه از لحاظ نيكوئى بيان و شيرين زبانى بهتر از راحيل وجود ندارد .\r\nراحيل بر فراز منبر رفت و آن طور كه بايد و شايد حمد و ثناى خدا را بجاى آورد و بدين جهت اهل آسمانها غرق سرور شدند .\r\nجبرئيل گفت : خداى سبحان به من دستور داده كه عقد نكاح را جارى كن ، زيرا من كنيز خودم فاطمهء اطهر دختر حبيب خودم محمّد را براى بنده‌ام على بن ابى طالب تزويج كردم . من عقد نكاح را جارى كردم و جميع ملائكه را بر آن شاهد گرفتم ، شهادت آنان بر اين پارچهء حرير نوشته شده . خداى من دستور داده كه اين حرير را به تو عرضه نمايم و آن را بوسيلهء عطر و مشك مهر نمايم و برضوان تحويل دهم .\r\nخداى جهان پس از اينكه ملائكه را بر اين ازدواج شاهد گرفت بدرخت طوبى امر كرد : زر و زيور و حله‌ها را نثار كند . ملائكه و حور العين آنها را برگرفتند و تا قيامت به آنها فخريه مينمايند .\r\nيا محمّد ! خداى تعالى به من فرموده به تو بگويم : فاطمه را براى حضرت على بن ابى طالب تزويج نمائى و ايشان را به دو پسرى بشارت دهى كه : در دنيا و آخرت با زكاوت ، نجيب ، طاهر ، طيب ، خيرخواه و با فضيلت خواهند بود .\r\nآنگاه پيامبر خدا به حضرت على بن ابى طالب فرمود :\r\nبه خدا قسم هنوز آن ملك از نزد من بالا نرفته بود كه تو دق الباب نمودى .\r\nمن امر پروردگارم را در بارهء تو اجراء خواهم كرد .\r\nيا ابا الحسن ! تو قبل از من برو تا من به مسجد بيايم و فاطمه را در حضور مردم براى تو تزويج كنم و بقدرى از فضائل تو بگويم كه چشم تو و دوستانت در دنيا و آخرت روشن شود .\r\nعلى عليه السّلام ميفرمايد : من از حضور آن حضرت با سرعتى خارج شدم كه از كثرت خوشحالى سر از پاى نمىشناختم . عمر و ابو بكر به استقبال من آمدند\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو گفتند : چه خبر ! ؟ گفتم : حضرت رسول دخترش فاطمه را برايم تزويج نمود و فرمود : خدا در آسمان فاطمه را براى تو تزويج كرده است . اين پيغمبر است كه مىآيد تا اين موضوع را در حضور مردم بگويد . ايشان خوشحال شدند و با من بسوى مسجد باز گشتند . هنوز ما به وسط مسجد نرسيده بوديم كه پيامبر خدا در حالى كه از كثرت خوشحالى نور از صورت مباركش ميباريد بما ملحق شد .\r\nآنگاه بلال را خواست ، بلال گفت : لبيك يا رسول اللَّه ! فرمود : مهاجرين و انصار را نزد من بياور ، موقعى كه آنان حضور يافتند آن حضرت پا به پلهء منبر نهاد و پس از حمد و ثناى خداى جهان فرمود :\r\nاى گروه مردم ! جبرئيل نزد من آمد و گفت : خداى سبحان ملائكه را نزد بيت المعمور جمع كرده و آنان را شاهد گرفته كه فاطمهء زهراء دختر محمّد را براى على بن ابى طالب عليه السّلام تزويج نموده و مرا هم مأمور كرده كه اين امر را در زمين انجام دهم و شما را بر آن شاهد بگيرم .\r\nسپس آن حضرت نشست و به حضرت على فرمود : برخيز و خطبه را براى خويشتن بخوان . على عليه السّلام برخاست و پس از حمد و ثناى خدا اين خطبه را خواند :\r\nالحمد للَّه شكرا لا نعمه و اياديه ، و لا إله الا اللَّه شهادة تبلغه و ترضيه و صلى اللَّه على محمد صلاة تزلفه و تحظيه ، و النكاح مما امر اللَّه عز و جل و رضيه ، و مجلسنا هذا مما قضاه اللَّه و اذن فيه .\r\nبدانيد كه پيغمبر معظم اسلام دخترش فاطمه را به عقد من در آورده و زرهء مرا مهريهء وى قرار داده و من به اين ازدواج راضى ميباشم .\r\nمسلمانان برسول خدا گفتند : يا رسول اللَّه ! دخترت فاطمه را براى على تزويج نمودى ؟ فرمود : آرى .\r\nگفتند : خدا اين ازدواج را مبارك و يگانگى ايشان حفظ نمايد « 1 »\r\n\r\n\r\n","description":"","footnote":"\r\n( 1 ) علامهء مجلسى در كتاب : جلاء العيون اين حديث را تا اينجا نقل كرده و ما بقى آن را نقل نكرده است . ميتوان گفت : علت اينكه وى ما بقى آن را نقل ننموده جملات و كلماتى است كه در ذيل اين حديث ديده مىشود . بعبارت ديگر : سياق و مذاق ما بقى اين حديث نشان ميدهد كه از عامه باشد - مترجم .\r\n","page_name":" 150 ","page_number":150},
  {"content":"\r\n\r\nپيغمبر اعظم صلى اللَّه عليه و آله و سلم پس از اين جريان متوجه زنان خويشتن گرديد و به ايشان دستور داد تا مراسم عروسى را شروع نمودند .\r\nحضرت امير ميفرمايد : رسول خدا بازگشت و به من فرمود : الساعه برو و زره خود را به فروش و پول آن را نزد من بياور تا وسيلهء عروسى شما را مهيا نمايم . من رفتم و زرهء خود را به چهار صد درهم هجريه به عثمان بن عفان فروختم . هنگامى كه من پول‌ها را گرفتم و زره را تحويل دادم عثمان گفت :\r\nيا ابا الحسن ! من از تو نسبت به اين زره سزاوارتر نيستم ، ولى تو نسبت به اين پولها از من سزاوارترى ، گفتم : آرى ، گفت : پس من اين زره را به تو هديه ميكنم من زره را با پولها از او گرفتم و بحضور پيغمبر خدا مشرف شدم و جريان عثمان را برايش شرح دادم .\r\nپيامبر اسلام صلى اللَّه عليه و آله يك مشت از آن پولها را برگرفت و ابو بكر را احضار كرده آن پولها را به وى داد و فرمود : اين پولها را ببر و براى دخترم فاطمه لوازم منزل خريدارى نما . آنگاه سلمان و بلال را با وى فرستاد تا آنچه را كه ميخرد ايشان بياورند .\r\nابو بكر ميگويد : آن پولهائى كه رسول خدا به من داد مبلغ ( 63 ) درهم بودند من ببازار رفتم و يك نوع فرش كتان مصرى كه با پشم پر شده بود ، يك سفرهء چرمى و يك مخده كه از ليف خرما پر شده بود ، يك عباء خيبرى ، يك مشك آب ، چند كوزه ، ظرف آب سفالى بزرگ ، يك آفتابه و يك چادر پشمى خريدم . آنگاه آنها را آورديم و بحضور پيغمبر اكرم تقديم كرديم .\r\nوقتى چشم رسول خدا به آنها افتاد پس از اينكه اشگهايش جارى شد سر مبارك خود را به طرف آسمان بلند كرد و فرمود :\r\nبار خدايا ! بخاندانى كه ظرفهاى ايشان سفالى است خير و بركت عطا كن ! حضرت امير ميفرمايد : پيامبر خدا ما بقى پول زره را به ام سلمه عطا كرد و به وى فرمود :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاين پول نزد تو باشد . مدت يك ماه بود كه من راجع بفاطمهء اطهر با پيغمبر اكرم گفتگو نميكردم ، زيرا از آن حضرت خجالت ميكشيدم . ولى آن بزرگوار هر گاه من بحضورش مشرف ميشدم ميفرمود :\r\nيا ابا الحسن ! زوجهء تو بسيار نيكو است ! يا ابا الحسن ! مژده باد تو را ، زيرا من بزرگترين زنان عالم را براى تو تزويج نموده‌ام .\r\nمدت يك ماه كه از اين جريان گذشت برادرم عقيل نزد من آمد و گفت :\r\nيا على ! من براى هيچ نعمتى اين قدر خوشحال نشدم كه تو با فاطمه دختر حضرت محمّد صلى اللَّه عليه و آله ازدواج كرده‌اى .\r\nيا على ! پس چرا از رسول خدا تقاضا نميكنى كه فاطمه را در اختيار تو بگذارد تا چشمان ما بوسيلهء اجتماع شما روشن شود ؟\r\nعلى عليه السّلام فرمود : آرى ، من خيلى مايلم كه اين آرزو بر آورده شود ، هيچ مانعى در كار نيست ، ولى از پيغمبر اعظم اسلام صلى اللَّه عليه و آله خجالت ميكشم .\r\nعقيل گفت : تو را به خدا قسم ، برخيز و با من بحضور رسول خدا بيا ! وقتى برخاستيم كه بحضور آن حضرت مشرف شويم در بين راه با ام ايمن كنيز پيامبر اكرم مواجه شديم ، موقعى كه ويرا از تصميم خود آگاه نموديم گفت : شما اين عمل را انجام ندهيد ، بگذاريد ما زنان اين مطلب را با آن حضرت در ميان بگذاريم زيرا سخن زنان در اين باره بهتر در دل مردان جاى خواهد گرفت .\r\nپس از اين جريان من نزد ام سلمه رفتم و او را از اين موضوع آگاه نمودم ، وى هم زنان پيغمبر اكرم را آگاه و جمع نمود ، آنان بحضور پيامبر كه در خانهء عايشه بود مشرف شدند و پس از اينكه در اطراف آن حضرت حلقه زدند گفتند :\r\nيا رسول اللَّه ! پدر و مادرمان بفداى تو ! ما براى يك موضوعى نزد تو آمده‌ايم كه اگر خديجهء كبرا زنده بود چشمانش بوسيلهء آن روشن ميشد .\r\nام سلمه ميگويد : وقتى ما نام خديجهء كبرا را برديم آن حضرت گريان شد و فرمود : مثل خديجه پيدا نخواهد شد . خديجه در آن موقعى كه مردم مرا تكذيب\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنمودند مرا تصديق كرد ، مرا بوسيلهء ثروت خود در بارهء پيشرفت دين خدا يارى نمود .\r\nخدا به من دستور داد خديجه را در بارهء قصر زمردى كه در بهشت دارد و هيچ رنج و زحمتى در آن نيست بشارت دهم ، ام سلمه ميگويد : گفتيم : يا رسول اللَّه ! پدر و مادر ما بفداى تو باد ! آرى خديجه همين طور بود كه شما ميفرمائيد ، ولى در عين حال او بسوى رحمت پروردگار خويشتن رفت . خدا اين نعمت را براى آن مبارك نمايد و ما را هم با او در درجات بهشتى و رضوان و رحمت خود جاى دهد .\r\nيا رسول اللَّه ! اين على عليه السّلام در دنيا برادر و پسر عموى تو مىباشد . او دوست دارد كه تو فاطمه را در اختيارش بگذارى تا با يك ديگر مأنوس شوند .\r\nرسول اعظم اسلام صلى اللَّه عليه و آله و سلم به ام سلمه فرمود : پس چرا على اين موضوع را با من در ميان نميگذارد ؟ گفت : از شما خجالت ميكشد .\r\nام ايمن ميگويد : پيغمبر خدا به من فرمود : برو على را نزد من بياور . وقتى من بسراغ على رفتم ديدم آن حضرت در انتظار من مىباشد تا جواب رسول خدا را برايش بگويم . وقتى مرا ديد فرمود : چه خبر ؟ گفتم : پيامبر خدا تو را ميخواهد .\r\nحضرت امير ميفرمايد : هنگامى كه من در محضر آن برگزيدهء خدا مشرف شدم زنان آن حضرت برخاستند و به حجره‌هاى خود رفتند . من در حالى بحضور رسول خدا نشستم كه به زمين نگاه ميكردم ، زيرا از آن بزرگوار خجالت ميكشيدم .\r\nپيغمبر خدا به من فرمود : آيا دوست دارى كه زوجه‌ات را در اختيارت بگذارم ؟\r\nمن همانطور كه به زمين مينگريستم گفتم : آرى ، پدر و مادرم بفدايت باد .\r\nفرمود : بسيار خوب ، امشب يا فردا شب اين خواستهء تو بر آورده خواهد شد و من با يك دنيا خوشوقتى برخاستم .\r\nسپس آن حضرت بزنان خود دستور داد : فاطمه را زينت و معطر نمائيد ، يك\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاطاق از برايش فرش كنيد تا شوهرش نزد او بيايد .\r\nپس از اين جريان رسول خدا صلى اللَّه عليه و آله و سلم مبلغ ده درهم از آن پولهائى را كه به ام سلمه داده بود پس گرفت و به من داد و فرمود : برو روغن و خرما و كشك خريدارى كن . من آنها را خريدم و بحضور پيغمبر اعظم آوردم . رسول خدا آستين‌هاى خود را بالا زد و يك سفرهء پوستى خواست . آنگاه خرما و كشك را با يك ديگر مخلوط نمود و غذائى درست كرد كه آن را به عربى : حيس ميگويند .\r\nسپس به من فرمود : يا على ! هر كسى را دوست دارى دعوت كن . من متوجه مسجد شدم ، اصحاب پيامبر اكثرا در مسجد بودند . من به آنان گفتم : دعوت پيغمبر خدا را اجابت نمائيد ، ايشان عموما بر خواستند و متوجه آن حضرت شدند .\r\nمن به پيامبر خدا گفتم : مهمانها زيادند .\r\nرسول خدا پارچه‌اى روى سفره انداخت و به من فرمود : مهمانها را ده نفر ده نفر نزد من بفرست . من اطاعت نمودم ، آنان همچنان غذا ميخوردند و خارج ميشدند ، ولى غذا كم نميشد تا اينكه تعداد هفتصد نفر مرد و زن از آن غذا به بركت پيغمبر خدا خوردند .\r\nام سلمه ميگويد : پيامبر خدا صلى اللَّه عليه و آله و سلم فاطمه و حضرت على عليهما السّلام را خواست على را سمت راست و فاطمهء اطهر را طرف چپ خود جاى داد و به سينهء مبارك خويشتن چسبانيد و ميان چشم ايشان را بوسيد ، آنگاه پس از اينكه فاطمه را به حضرت على سپرد فرمود :\r\nيا على ! زوجهء تو خوب زوجه‌اى است . سپس متوجه فاطمه شد و فرمود :\r\nشوهر تو خوب شوهرى مىباشد .\r\nآنگاه آن حضرت برخاست و ميان ايشان راه رفت و آنان را داخل آن حجره‌اى كرد كه براى ايشان مهيا شده بود .\r\nسپس از حجره خارج شد و دو بازوى در را گرفت و گفت : خدا خود شما و نسل شما را پاك و پاكيزه نمايد . من با كسى كه با شما آشتى باشد آشتى هستم\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمحاربه ميكنم با كسى كه با شما حرب نمايد . من شما را به خدا ميسپارم .\r\nحضرت امير ميفرمايد : پيغمبر اسلام صلّى اللَّه عليه و آله مدت سه روز نزد ما نيامد . وقتى صبح روز چهارم فرا رسيد آن حضرت آمد كه نزد ما بيايد با اسماء بنت عميس مصادف شد . به وى فرمود : براى چه اينجا ايستاده‌اى ، در صورتى كه مردى در ميان اين حجره است ؟\r\nگفت : پدر و مادرم بفدايت هر گاه دخترى بخانهء شوهر برود احتياج به زنى دارد كه خواسته‌هاى او را انجام دهد . من اينجا ايستاده‌ام كه اگر فاطمه فرمانى داشته باشد ببرم .\r\nرسول اكرم به وى فرمود : خدا حوائج دنيوى و اخروى تو را روا نمايد .\r\nحضرت على عليه السّلام ميفرمايد : اول صبح بود كه من و فاطمهء اطهر زير عبا خوابيده بوديم . موقعى كه گفتگوى رسول خدا و اسماء را شنيديم تصميم گرفتيم كه برخيزيم ولى آن حضرت بما فرمود : به حق آن حقى كه من به گردن شما دارم از يك ديگر جدا نشويد تا من نزد شما بيايم . ما بجاى خود بازگشتيم و آن حضرت آمد و بالاى سر ما نشست و پاهاى مبارك خود را زير عباى ما داخل نمود . من پاى راست آن بزرگوار را بسينهء خويش چسباندم و فاطمه پاى چپ او را بسينهء خود چسبانيد . ما بدين وسيله پاهاى مبارك آن حضرت را گرم نموديم .\r\nپس از اين جريان پيغمبر خدا فرمود : يا على يك كوزهء آب براى من بياور وقتى آب براى آن حضرت آوردم سه مرتبه از آب دهان مبارك خود به آن آب زد و چندين آيه از قرآن مجيد را بر آن خواند .\r\nسپس به حضرت على فرمود : يا على ! از اين آب بياشام و مختصرى از آن را باقى بگذار ، من اين امر را اطاعت نمودم و آن حضرت ما بقى آن آب را بر سر و سينهء من پاشيد و فرمود :\r\nيا ابا الحسن ! خدا پليدى را از تو دور نمود و تو را پاك كرد ، يك نوع پاك نمودن مخصوصى .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسپس به من فرمود : نيز آب جديدى برايم بياور ، من اطاعت نمودم ، آن بزرگوار نيز همان عمل را انجام داد و آن آب را بفاطمهء زهراء عطاء كرد و به وى فرمود : بياشام و مختصرى از آن را باقى بگذار . وقتى فاطمه اطاعت كرد رسول اكرم ما بقى آن آب را بر سر و سينهء آن بانو پاشيد و به او فرمود : خدا پليدى را از تو دور كرد و تو را پاك و پاكيزه نمود ، يك نوع پاك كردن مخصوصى .\r\nآنگاه به من فرمود : تا از حجره خارج شدم و آن حضرت با فاطمه در ميان اطاق ماند و بفاطمه فرمود : شوهرت را چگونه يافتى ؟ گفت : پدر جان ! على بهترين شوهر است . ولى زنان قريش به من ميگويند : شوهر تو تهيدست است .\r\nپيغمبر خدا به وى فرمود : اى دختر عزيزم ! پدر و شوهر تو فقير نيستند ، زيرا خزانه‌هاى طلا و نقرهء زمين به من عرضه شد ولى من آنچه را كه نزد پروردگارم مىباشد انتخاب نمودم .\r\nاى دختر عزيزم ! اگر آنچه را كه پدرت ميداند تو ميدانستى دنيا در نظرت ناچيز مىآمد ، به خدا قسم من در بارهء نصيحت تو كوتاهى نكرده‌ام ، من تو را به على دادم كه از لحاظ اسلام بر همه مقدم و از نظر علم و حلم از همه اعظم است .\r\nاى دختر عزيزم ! خداى توانا توجهى به زمين كرد و دو نفر مرد را انتخاب نمود ، يكى از آنها را پدر تو و ديگرى را شوهر تو قرار داده .\r\nاى دختر من ! شوهر تو خوب شوهرى است . مبادا نسبت به وى نافرمانى كنى ! .\r\nسپس آن برگزيدهء خدا مرا صدا زد ، گفتم : لبيك يا رسول اللَّه ! فرمود :\r\nداخل حجرهء خويشتن شو و در بارهء زوجه‌ات مهربانى و مدارا كن ، زيرا فاطمه پارهء تن من است . آنچه كه ويرا ناراحت كند مرا ناراحت مينمايد و آنچه كه او را مسرور نمايد مرا مسرور مىكند .\r\nحضرت امير ميفرمايد : به خدا قسم من فاطمه را غضبناك و ناراحت ننمودم تا از دنيا رحلت نمود . فاطمه هم مرا خشمناك نكرد و از من نافرمانى ننمود . هر گاه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمن محزون و اندوهناك ميشدم براى رفع غم و اندوه خود بفاطمه نظر ميكردم .\r\nعلى عليه السّلام ميفرمايد : وقتى پيغمبر اسلام برخاست كه برود فاطمهء اطهر به او گفت : پدر جان ! من طاقت اداره كردن امور خانه را ندارم ، يك كنيز براى من بگير تا در امور خانه معين و ياور من باشد .\r\nرسول اعظم در جوابش فرمود : آيا دوست ندارى كه چيزى بهتر از خادم به تو عطا كنم ؟ حضرت امير بفاطمه فرمود : بگو : آرى ، فاطمه فرمود : آنچه از خادم بهتر است ميخواهم .\r\nرسول خدا فرمود : در هر روزى - 34 - مرتبه سبحان اللَّه و - 33 - مرتبه الحمد للَّه و - 33 - مرتبه اللَّه اكبر بگو . اين صد مرتبه كار زبان است ، ولى در ميزان عمل داراى هزار ثواب خواهد بود .\r\nاى فاطمه ! اگر تو اين اذكار را هر روز صبح بگوئى خدا امور دنيوى و اخروى تو را عهده‌دار خواهد شد .\r\n33 - در كتاب : كشف الغمه از حضرت على بن ابى طالب روايت مىكند كه فرمود :\r\nابو بكر و عمر از پيغمبر اسلام خواهان فاطمهء زهراء شدند . ولى رسول اكرم نپذيرفت .\r\nعمر به من گفت : يا على ! تو لياقت فاطمه را دارى . گفتم : من غير از زره‌ام كه آن را گرو ميگذارم چيزى ندارم . وقتى پيامبر خدا فاطمه را براى حضرت امير تزويج نمود و اين موضوع به گوش آن بانوى معظمه رسيد گريان شد .\r\nپيغمبر اكرم نزد حضرت زهراء آمد و فرمود : براى چه گريه ميكنى ! ؟\r\nبه خدا قسم من تو را براى شخصى تزويج نموده‌ام كه علم و حلمش از همه بيشتر مىباشد و از همه در اسلام سبقت گرفته است . و . . .\r\n34 - نيز در همان كتاب روايت مىكند كه گروهى از انصار به حضرت على ابن ابى طالب گفتند : فاطمه را از پيغمبر خدا خواستگارى نما . حضرت امير بحضور\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nآن حضرت آمد و سلام كرد . رسول خدا به وى فرمود : چه حاجتى دارى ؟ گفت :\r\nبراى خواستگارى فاطمهء زهراء آمده‌ام .\r\nپيامبر خدا فرمود : مرحبا ! خوش آمدى ! و چيز ديگرى نفرمود .\r\nموقعى كه حضرت على نزد آن گروه كه در انتظارش بودند آمد به وى گفتند :\r\nچه خبر ؟ فرمود : نميدانم ، فقط آن حضرت به من فرمود : مرحبا ، خوش آمدى .\r\nگفتند : همين كه آن بزرگوار به تو فرموده : مرحبا ، خوش آمدى براى تو كافى خواهد بود .\r\nپس از اين جريان فرمود : يا على ! عروسى وليمه لازم دارد . سعد گفت :\r\nمن يك گوسفند دارم ، گروهى از انصار هم مقدارى ذرت دارند . وقتى شب عروسى فرا رسيد رسول اكرم به حضرت امير فرمود : عملى انجام مده تا آن موقعى كه مرا ملاقات نمائى .\r\nسپس پيغمبر اكرم آب خواست و پس از اينكه وضو گرفت آن آب را به حضرت امير پاشيد و فرمود :\r\nبار خدايا ! اين ازدواج را براى على و زهراء و دو فرزندانش مبارك بگردان و . . .\r\nنيز از اسماء بنت عميس روايت مىكند كه گفت : موقعى كه وفات حضرت خديجهء كبرا نزديك شد گريه كرد . من به وى گفتم : چرا گريه ميكنى ، در صورتى كه تو بزرگترين زنان جهانيان و زوجهء پيغمبر اسلام ميباشى كه به زبان مباركش بشارت بهشت را به تو داده ! ؟\r\nفرمود : براى مردن نميگريم . بلكه گريه‌ام از براى اين است كه دختر در شب عروسى زنى را لازم دارد تا امور محرمانهء ويرا انجام دهد . و بخواسته‌هاى او رسيدگى كند . ولى فاطمهء زهراء دختر بچه است . ميترسم در شب عروسى دخترم فاطمه كسى نباشد كه بداد او برسد .\r\nمن گفتم : اى بانوى من ! من اين تعهد را مىدهم كه اگر تا آن موقع زنده باشم بجاى تو براى فاطمهء اطهر انجام وظيفه نمايم .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nهنگامى كه شب عروسى فاطمه عليها السّلام فرا رسيد و پيامبر خدا آمد و زنان را از اطاق مأمور بخروج نمود من خارج نشدم .\r\nموقعى كه پيامبر خدا صلى اللَّه عليه و آله خواست از اطاق حضرت زهراء خارج شود سياهى مرا ديد ، فرمود : كيستى ؟ گفتم : اسماء بنت عميس . فرمود : مگر من دستور خروج به تو ندادم ! ؟ گفتم : چرا يا رسول اللَّه ، پدر و مادرم بفداى تو ، من نخواستم با دستور شما مخالفت نمايم . بلكه آن تعهدى را كه به حضرت خديجهء كبرا داده بودم انجام دادم .\r\nآنگاه جريان خود را با حضرت خديجه برايش شرح دادم ، آن حضرت پس از اينكه گريست به من فرمود : تو را به خدا براى همين منظور ايستاده‌اى ؟ گفتم :\r\nآرى به خدا قسم ! آنگاه آن حضرت براى من دعا كرد . و . . .\r\n35 - در كتاب : كشف الغمه از جابر بن سمره ( بفتح سين و ضم ميم ) از پيغمبر معظم اسلام صلى اللَّه عليه و آله روايت مىكند كه فرمود : ايها الناس اين على بن ابى طالب است .\r\nشما گمان ميكنيد : من دخترم فاطمه را براى او تزويج نموده‌ام ، در صورتى كه اشراف قريش خواستگار فاطمه بودند و من اجابت ننمودم . من راجع به ازدواج دخترم زهراء منتظر خبر آسمانى بودم تا اينكه جبرئيل در شب - 24 - ماه رمضان نزد من آمد و گفت :\r\nيا محمّد ! خداى على اعلى به تو سلام مىرساند . خداى توانا ملائكهء روحانيين و كروبين را در يك مكانى در زير درخت طوبى كه آن را : افيح ميگويند جمع كرده و فاطمهء زهراء را براى حضرت على بن ابى طالب تزويج نموده است . من خطبه را خواندم و خداى سبحان ولى اين امر بود . خداى توانا بدرخت طوبى دستور فرموده : زر و زيور و حله‌ها و درّ و ياقوت‌ها را حمل كند و نثار نمايد و حور العين را مأمور نموده كه جمع شوند و آن زر و زيورها را برگيرند و تا قيامت به آنها فخريه نمايند . و . . .\r\nروايت شده كه در شب عروسى حضرت فاطمه عليها السّلام پيغمبر اعظم صلى اللَّه عليه و آله يك ظرف شير آورد و به حضرت زهراء فرمود : پدرت بفدايت ، از اين شير بياشام . آنگاه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبه حضرت امير هم فرمود : پسر عمويت بفدايت ، از اين شير بياشام .\r\nنيز روايت شده : در شب عروسى فاطمهء اطهر جبرئيل و ميكائيل و اسرافيل با هفتاد هزار ملك نازل شدند . فاطمهء زهراء در حالى كه بر استر پيامبر اكرم سوار بود آمد . سپس جبرئيل مهار آن استر را گرفت . اسرافيل ركاب آن را گرفت و ميكائيل بدنبال آن بود . پيغمبر خدا لباسهاى فاطمه را آراسته ميكرد .\r\nسپس جبرئيل و اسرافيل و ميكائيل و ملائكه تكبير گفتند . بدين جهت است كه تكبير گفتن در شب عروسى تا قيامت مرسوم و مستحب است .\r\n36 - نيز در كتاب : سابق الذكر از حضرت صادق آل محمّد صلى اللَّه عليه و آله روايتى را نقل مىكند كه مطالب سابق را اعاده مينمايد . لذا ما از ترجمهء آنها خوددارى مينمائيم .\r\n37 - نيز در كتاب : كشف الغمه از پيغمبر معظم اسلام صلى اللَّه عليه و آله نقل مىكند كه فرمود : اگر على بن ابى طالب نميبود براى فاطمهء زهرا كفو و همانندى پيدا نميشد .\r\nنيز روايت مىكند كه رسول اكرم به حضرت على بن ابى طالب فرمود : خدا فاطمه را براى تو تزويج نمود و زمين را صداق آن بانو قرار داد . پس راه رفتن كسى كه بغض تو را داشته باشد بر روى زمين حرام است . و . . .\r\nاز حضرت امام محمّد باقر عليه السّلام روايت شده كه فرمود : حضرت زهراى اطهر از حضرت امير به پيغمبر خدا شكايت كرد و گفت :\r\nيا رسول اللَّه ! على تمام رزق و روزى خود را به بىنوايان تقسيم مينمايد .\r\nپيامبر خدا فرمود : اى فاطمه ! تو ميخواهى مرا نسبت به برادرم و پسر عمويم خشمگين نمائى ، در صورتى كه خشم على خشم من و خشم من خشم خدا است ! ؟\r\nفاطمهء اطهر گفت : از خشم خدا و رسول پناه به خدا ميبرم .\r\nاز اصبغ بن نباته ( بضم نون ) روايت شده كه گفت : از حضرت امير شنيدم ميفرمود : به خدا قسم سخنى ميگويم كه هر كس غير از من بگويد كذاب است : من وارث پيغمبر رحمت ميباشم . زوجه‌ام بهترين زنان امت است ، من بهترين وصيين هستم .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمترجم گويد : تعداد روايات اين بخش طبق چاپ اسلاميه - 49 - روايت است ولى چون رواياتى خيلى كوتاه و تكرارى هستند و جز خستگى مغز ثمرى ندارد لذا ما فقط بترجمهء روايات - 44 - و - 47 - اكتفاء مينمائيم :\r\n44 - شيخ كلينى در كتاب : كافى از حضرت صادق آل محمّد صلى اللَّه عليه و آله روايت مىكند كه فرمود : حضرت فاطمهء زهرا به پيغمبر خدا گفت : تو مرا با يك مهريهء مختصرى شوهر دادى .\r\nپيغمبر معظم فرمود : من تو را تزويج نكردم ، بلكه خداى سبحان متصدى امر ازدواج تو شد و خمس دنيا را مادامى كه آسمانها و زمين برقرار باشند مهريهء تو قرار داد .\r\n47 - نيز در كتاب سابق الذكر از حضرت امام محمّد باقر عليه السّلام از رسول خدا روايت مىكند كه فرمود : من بشرى هستم مثل شما . از شما زن ميگيرم و بشما زن مىدهم . ولى موضوع ازدواج فاطمه يك امرى است آسمانى .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nبخش ششم معاشرت حضرت فاطمهء زهراء با حضرت امير ع\r\n1 - صدوق در كتاب : علل الشرائع از ابو هريره روايت مىكند كه گفت :\r\nيك روز پيغمبر اعظم اسلام صلى اللَّه عليه و آله و سلم نماز صبح را بجاى آورد . آنگاه با يك صورت اندوهناكى برخاست و ما هم با آن حضرت برخاستيم . آن بزرگوار متوجه منزل فاطمهء اطهر شد ، حضرت على را ديد كه جلو در روى خاكها خوابيده است .\r\nپيغمبر خدا صلى اللَّه عليه و آله خاكها را از پشت امير المؤمنين پاك نمود و فرمود : برخيز فداك ابى و امى يا ابا تراب ! يعنى پدر و مادرم بفداى تو اى ابو تراب ! سپس دست مبارك حضرت امير را گرفت و با يك ديگر داخل منزل حضرت زهرا شدند . ما مختصرى مكث نموديم آنگاه صداى خنده‌اى به گوش ما رسيد . پس از اين جريان ديديم پيامبر خدا با صورتى خوشحال و درخشان از خانهء فاطمه خارج شد .\r\nگفتيم : يا رسول اللَّه ! با صورتى مغموم و اندوهناك وارد و با صورتى خوشحال بازگشتى ! ؟\r\nفرمود : چرا فرحمند نباشم ، در صورتى كه بين دو نفر را كه نزد اهل آسمان محبوب‌ترين مردم زمين هستند صلح و سازش دادم .\r\nعلامهء مجلسى ميفرمايد : اين گونه اخبارى را كه مشتمل بر نزاع بين حضرت\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nامير و حضرت زهراء ميباشند بايد تأويل و تفسير نمود ، از قبيل اينكه منظور از آنها اظهار فضائل و مناقب ايشان باشد و امثال ذلك .\r\nمترجم گويد : نزاع‌هائى كه بين حضرت على و فاطمهء اطهر واقع ميشده غير از نزاع عموم مردم بوده است ، بلكه نزاعهائى كه بين آنان واقع ميشد راجع به امور اخروى و معنوى بوده .\r\nنظير آن روايتى كه در بخش پنجم نگاشتيم و آن اين است كه فاطمهء اطهر برسول خدا شكايت كرد و گفت :\r\nامير المؤمنين كليهء رزق و روزى خود را به بىنوايان ميدهد . و نظير آن روايتى كه شيخ صدوق در كتاب : امالى مينگارد :\r\nيك روز حضرت امير يك باغى را فروخت به - 12000 - درهم و كليهء آن پول‌ها را در همان روز به فقراء توزيع نمود و به قدر يك شام شب براى اهل خانهء خود نياورد .\r\nآنگاه حضرت فاطمه به حضرت امير گفت : پس چرا به قدر يك شام از آن پولها براى ما نياوردى ! ! اضافه بر اينكه ميتوان گفت : اين گونه اخبار از جهاتى مورد اعتماد نباشند . چنان كه بعد از اين خواهيم خواند .\r\n2 - نيز در همان كتاب از حبيب بن ابى ثابت روايت مىكند كه گفت :\r\nبين حضرت زهراء و على بن ابى طالب عليهم السّلام گفتگوئى در گرفت . پس از آن رسول خدا صلى اللَّه عليه و آله نزد ايشان وارد شد ، فرشى براى آن حضرت گستردند و خوابيد .\r\nحضرت امير نيز آمد و يكطرف آن بزرگوار خوابيد . پيغمبر خدا دست حضرت على را گرفت و روى ناف خود نهاد ، دست فاطمهء زهراء را هم گرفت و روى ناف خود نهاد . آنگاه بين ايشان را صلح و سازش داد . سپس خارج شد به آن حضرت گفته شد :\r\nيا رسول اللَّه ! تو با حال مخصوصى وارد بر على و زهرا شدى ، ولى اكنون مىبينيم با اين همه خوشحالى خارج گرديدى ! ؟ فرمود : چگونه شاد نباشم ، در\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nصورتى كه بين دو نفر را كه نزد من محبوب‌ترين اهل زمين ميباشند صلح و سازش دادم . و . . .\r\nصدوق ميگويد : اين خبر نزد من معتبر و مورد اعتماد نيست . زيرا بين على و فاطمه سخنى در نميگرفت كه رسول خدا بيايد و بين ايشان را صلح و سازش بدهد .\r\nعلى عليه السّلام سيد الوصيين مىباشد و فاطمهء اطهر سيدهء زنان عالم است . ايشان از نظر اخلاق به حضرت رسول اعظم اسلام اقتداء ميكردند .\r\n3 - نيز در همان كتاب از ابو ذر روايت مىكند كه گفت : در آن موقعى كه من و جعفر بن ابى طالب بسوى حبشه هجرت ميكرديم كنيزكى را به جعفر بن ابى طالب هديه كردند كه قيمت آن : - 4000 - درهم بود . هنگامى كه بمدينه آمديم جعفر آن كنيزك را به حضرت على بن ابى طالب تقديم نمود كه خدمتگزار آن بزرگوار باشد . حضرت امير آن كنيزك را در خانهء فاطمهء اطهر جايداد .\r\nيك روز كه حضرت فاطمهء زهراء داخل خانه گرديد مواجه شد با حضرت على ابن ابى طالب كه سر مبارك خود را در كنار آن كنيزك نهاده بود . فاطمه به حضرت على گفت : آيا با اين كنيزك عملى انجام داده‌اى ؟ فرمود : نه به خدا قسم ، من عملى انجام نداده‌ام . منظور تو چيست ؟ گفت : به من اجازه بده تا بخانهء پدرم بروم .\r\nفرمود : مانعى ندارد .\r\nوقتى حضرت فاطمهء اطهر لباس پوشيد و نقاب زد كه متوجه خانهء پدر بزرگوار خويشتن گردد . جبرئيل نازل شد و گفت :\r\nيا محمّد ! خداى رؤف به تو سلام مىرساند و ميفرمايد : اكنون فاطمهء زهراء نزد تو مىآيد و از على شكايت مىكند ، ولى تو بشكايت وى ترتيب اثر مده ! موقعى كه حضرت فاطمه بحضور پيامبر خدا مشرف شد آن حضرت فرمود :\r\nگمانم آمدى كه از على شكايت كنى ؟ گفت : آرى به خدا قسم .\r\nرسول اكرم فرمود : برگرد و به على بگو : من على رغم عنف خود راضيم برضاى تو ! !\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nفاطمهء اطهر بسوى حضرت على مراجعت نمود و سه مرتبه به آن بزرگوار گفت : يا ابا الحسن ! من على رغم انف خود برضاى تو راضى ميباشم .\r\nعلى عليه السّلام فرمود : شكايت مرا به دوست و حبيبم پيغمبر اكرم نمودى ؟ آه از شرمندگى من نزد پيامبر خدا ! اى فاطمه ! من خدا را شاهد ميگيرم كه اين كنيزك را در راه رضاى خدا آزاد نمودم . و آن چهار صد درهمى كه از عطاء من زياد آمده صدقه است براى فقراء مدينه .\r\nحضرت امير عليه السّلام پس از اين گفتگوها لباس و نعلينهاى خود را پوشيد كه بحضور حضرت رسول اكرم مشرف شود . جبرئيل نازل شد و گفت :\r\nيا محمّد ! خداى مهربان سلام مىرساند و ميفرمايد : به حضرت امير بفرما : من بهشت را براى اينكه آن كنيز را به جهت رضايت فاطمه آزاد كردى به تو عطا نمودم و جهنم را براى آن چهار صد درهمى كه صدقه دادى در اختيار تو نهادم .\r\nپس تو هر كسى را كه مىخواهى با اجازهء من داخل بهشت كن و هر كسى را ميخواهى بوسيلهء عفو و بخشش من از جهنم آزاد نما ! بدين لحاظ بود كه حضرت امير ميفرمود : من از طرف خدا تقسيم‌كنندهء بهشت و جهنم ميباشم . و . . .\r\nمترجم گويد : سه مطلب مهم از اين حديث شريف بدست مىآيد :\r\n1 - ثمرهء اين نزاع بين على و زهراء عليهما السّلام آزاد شدن آن كنيزك بوده .\r\n2 - فضيلت و برترى حضرت فاطمه كه كنيزك براى خاطر آن شفيعهء روز جزا آزاد شد .\r\n3 - مقام و منزلت حضرت على بن ابى طالب عليه السّلام .\r\n4 - در همان كتاب مينگارد هنگامى كه فاطمهء زهراء عليها السّلام از نزد ابو بكر مراجعت نمود و پيش امير المؤمنين آمد به آن حضرت گفت :\r\nيا ابن ابى طالب ! اشتملت شيمة الجنين ، و قعدت حجرة الظنين ، فنقضت قادمة - الاجدل . فخانك ريش الاعزل ، اضرعت خدك يوم اضعت جدك ، افترست الذئاب و افترشت التراب ، ما كففت قائلا و لا اغنيت باطلا هذا بن ابى قحافة يبتزنى نحيلة\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nابى و بليغة ابنى ، و اللَّه لقد اجهر في خصامى ، و الفيته الدّفي كلامى ، حتى منعتنى القيلة نصرها و المهاجرة وصلها ، و غضت الجماعة دونى طرفها ، فلا دافع و لا مانع ، خرجت كاظمة ، وعدت راغمة ، و لا خيار لي ، ليتنى مت قبل هينتى ، و دون ذلتى عذيري اللَّه منك عاديا ، و منك حاميا ، ويلاى في كل شارق ، ويلاى مات العمد و وهنت العضد ، و شكواى الى ابى ، و عدواى الى ربّى ، اللهمّ انت اشد قوة .\r\nفاجابها ، امير المؤمنين : لا ويل لك ، بل الويل لشانئك ، نهنهى عن وجدك يا بنية الصفوة ، و بقية النبوة ، فما و نيت عن دينى ، و لا اخطأت مقدورى ، فان كنت تريدين البلغة فرزقك مضمون ، و كفيلك مأمون ، و ما اعد لك خير مما قطع عنك ، فاحتسبى اللَّه ! ! فقالت حسبى  اللَّهُ وَ نِعْمَ الْوَكِيلُ  .\r\nمترجم گويد : ما اين روايت را از جهاتى ترجمه ننموديم كه بر اهل فن مخفى و پوشيده نيست فليتأمل و در عين حال عربى آن براى افرادى كه اهليت داشته باشند خالى از لطف نخواهد بود .\r\n5 - نيز در كتاب سابق الذكر از حضرت امام محمّد باقر عليه السّلام روايت مىكند كه فرمود :\r\nزنان قريش به حضرت فاطمه گفتند : فلان و فلان خواستگار تو بودند ، پدر تو آنان را رد كرد و تو را به مردى شوهر داد كه تهيدست است . موقعى كه پيغمبر اكرم نزد آن بزرگوار آمد فاطمه گفت :\r\nپدر جان ! تو مرا به شخصى دادى كه تهيدست مىباشد ! ؟\r\nپيامبر اكرم بدست مبارك خود مچ دست فاطمهء اطهر را تكان داد و به وى فرمود : نه ! ، اى فاطمه ! بلكه تو را به شخصيتى دادم كه از لحاظ اسلام بر همه مقدم و از نظر علم از همه اعلم و از نظر حلم از همه بزرگتر است .\r\nاى فاطمه ! آيا نميدانى كه على در دنيا و آخرت برادر من است ؟\r\nفاطمهء زهراء پس از اين سخنان خنديد و گفت : يا رسول اللَّه ! راضى شدم .\r\n6 - در كتاب : روضه از سلمان فارسى روايت مىكند كه گفت : در آن\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nوقتى كه من پيش پيامبر معظم اسلام صلى اللَّه عليه و آله و سلم ايستاده بودم و آب بدستهاى مبارك آن حضرت ميريختم حضرت فاطمهء زهراء در حالى وارد شد كه گريان بود . پيغمبر خدا صلى اللَّه عليه و آله و سلم دست مبارك خود را روى سر فاطمه نهاد و فرمود :\r\nچه باعث گريهء تو شده ؟ خدا چشم تو را گريان نكند اى حوريه ! گفت : من بگروهى از زنان قريش كه خضاب كرده بودند رسيدم ، وقتى چشم آنان به من افتاد راجع به پسر عمويم طعنه زدند .\r\nفرمود : چه سخنى از ايشان شنيدى ؟\r\nگفت : ميگويند : ناگوار است كه محمّد صلى اللَّه عليه و آله دختر خود را به مردى از قريش بدهد كه فقير است .\r\nفرمود : دختر جان ! من تو را شوهر ندادم ، بلكه خدا تو را براى على تزويج نموده .\r\nزيرا موقعى كه فلان و فلان خواستگار تو بودند من سكوت اختيار نمودم و امر ازدواج تو را به خدا واگذار كردم ، تا اينكه نماز صبح جمعه را خواندم و صداى ملائكه را شنيدم ، ناگاه جبرئيل را با هفتاد هزار صف ملك از ملائكه ديدم كه تاج بسر نهاده‌اند و گوشواره پوشيده‌اند ، النگو بدست كرده‌اند . گفتم :\r\nاى جبرئيل ! اين سر و صداها چيست كه از آسمان ميشنوم ؟\r\nگفت : يا محمّد ! خداى توانا توجهى به زمين كرد و از مردان على و از زنان فاطمه را برگزيد . تو فاطمه را براى على تزويج كن .\r\nحضرت زهراى اطهر سر خود را بجانب آسمان بلند و پس از گريان شدن يك تبسمى كرد و گفت : راضى شدم برضاى خدا و رسول .\r\nرسول اعظم فرمود : آيا ميخواهى بيش از اين راجع بمقام على بگويم تا به وى رغبت پيدا كنى ؟ گفت : آرى .\r\nفرمود : گرامىتر از ما چهار نفر سوار بر خدا وارد نخواهد شد :\r\n1 - برادرم حضرت صالح كه بر ناقهء خود سوار است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n2 - عمويم حمزه كه بر ناقهء عضباء سوار مىشود .\r\n3 - من كه بر براق سوارم .\r\n4 - شوهر تو على بن ابى طالب كه بر يكى از ناقه‌هاى بهشتى سوار خواهد شد .\r\nفاطمهء اطهر گفت : وصف آن ناقه را براى من بگو كه از چه چيزى آفريده شده ؟\r\nرسول اكرم فرمود : ناقه‌اى است كه از نور خدا آفريده شده بدين وصف :\r\nدو پهلوى آن آراسته ، زرد رنگ ، رأس آن قرمز ، سياه چشم ، پاهاى آن از طلا ، پوزهء آن از لؤلؤ تازه ، چشمان آن از ياقوت ، شكم آن از زبرجد سبز ، قبه‌اى از لؤلؤ سفيد بر پشت آن است ، باطن آن از ظاهر آن ، و ظاهر آن از باطن آن ديده مىشود . آن ناقه از عفو خدا آفريده است . اين ناقه كه از ناقه‌هاى خدا مىباشد داراى هفتاد هزار ركن است . بين هر ركن تا ركن ديگر هفتاد هزار ملك مىباشد كه مشغول انواع و اقسام تسبيح پروردگار جهان هستند .\r\nعلى عليه السّلام به هيچ يك از گروه ملائكه عبور نميكند مگر اينكه ميگويند :\r\nاين بنده كيست ، چقدر خداى رؤف او را گرامى داشته است ! ؟ گويا : پيغمبرى مرسل باشد ، يا ملكى مقرب باشد ، يا حامل عرش باشد ، يا حامل كرسى باشد ؟\r\nآنگاه منادى از وسط عرش ندا مىكند : ايها الناس ! اين شخص پيغمبر مرسل و ملك مقرب نيست . بلكه اين على بن ابى طالب است . سپس گروهى دسته دسته به تعجيل ميايند و ميگويند :\r\n إِنَّا لِلَّهِ وَ إِنَّا إِلَيْهِ راجِعُونَ  . اين مطالب را براى ما ميگفتند ولى ما تصديق نميكرديم ، ما را نصيحت مينمودند ولى نمىپذيرفتيم ، افرادى كه اين على را دوست داشته باشند بدستگيرهء محكمى چنگ زده‌اند كه در آخرت اين چنين نجات پيدا ميكنند .\r\nاى فاطمه ! دوست دارى بيشتر از اين راجع بعلى بگويم تا راغب وى شوى ؟\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nگفت : آرى .\r\nفرمود : على از حضرت هارون ( خليفهء حضرت موسى ) پيش خدا عزيزتر است ، زيرا هارون حضرت موسى را بغضب در آورد ، اما على بن ابى طالب هرگز مرا بغضب در نياورده است .\r\nاى فاطمه ! باز هم دوست دارى كه از مقام على براى تو شرح دهم ؟\r\nگفت : آرى يا نبى اللَّه ! فرمود : جبرئيل نازل شد و گفت : يا محمّد ! از طرف خدا به على سلام برسان .\r\nفاطمه از جاى برخاست و فرمود : راضى شدم كه خدا پروردگار من باشد و تو اى پدر جان ! پيغمبر من باشى و پسر عمويم شوهر و ولى من باشد .\r\n7 - در كتاب : كافى از حضرت صادق آل محمّد صلى اللَّه عليه و آله و سلم روايت مىكند كه فرمود :\r\nحضرت امير عليه السّلام هيزم مياورد ، آب مياورد ، جاروب ميكرد فاطمهء زهراء عليها السّلام آسيا ميكرد ، خمير ميكرد ، نان ميپخت . و . . .\r\n8 - در كتاب : امالى ابن الشيخ از حضرت امام جعفر صادق عليه السّلام روايت مىكند كه فرمود : خداى عليم برسول عظيم الشأن خود وحى كرد : بفاطمه بگو : مبادا نسبت به على نافرمانى كنى ! زيرا اگر على غضب كند منهم غضب خواهم كرد .\r\n9 - در كتاب : ديوانى كه اشعار آن به حضرت على بن ابى طالب عليه السّلام منسوب است راجع بمرثيهء فاطمهء اطهر ميفرمايد :\r\n1 - حقا كه زندگى من بعد از تو اى دختر احمد به آشكار نمودن چيزى كه مخفى كرده‌ام سخت است .\r\n2 - ولى گردنهاى ما براى عظمت خدا فروتنى ميكنند و براى انجام امر خدا هيچ عملى سخت نخواهد بود .\r\n3 - آيا تب مرا نزد تو مياندازد و من به تو شكايت كنم ، در صورتى كه در ميان مردان نظير من وجود ندارد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n4 - من صبر ميكنم و به حاجت خويشتن نائل و پيروز ميشوم . موقعى كه خيلى بعيد است صبر بتواند مردان را سست نمايد .\r\n5 - در اين تب دليلى است كه آن براى مرگ و موت مردم يكنوع پيشوا و قاصدى است .\r\n10 - در كتاب : دعوات راوندى از سويد ( بضم سين و فتح واو ) ابن غفله روايت مىكند كه گفت :\r\nعلى عليه السّلام دچار تهيدستى شديدى شد . حضرت زهراى اطهر براى اين موضوع بحضور رسول اكرم مشرف شد . هنگامى كه دق الباب نمود پيغمبر اعظم فرمود :\r\nمن احساس ميكنم كه حبيبه‌ام پشت در باشد ، اى ام ايمن بر خيز ببين كيست ؟\r\nوقتى ام ايمن در را باز كرد و فاطمهء زهراء داخل شد پيامبر خدا صلى اللَّه عليه و آله به وى فرمود :\r\nيك موقعى نزد ما آمدى كه هيچ وقت نمىآمدى ! ؟ گفت : يا رسول اللَّه ! غذاى ملائكه نزد خداى ما چيست ؟ فرمود : گفتن الحمد للَّه . گفت : غذاى ما چيست ؟\r\nفرمود : قسم : به حق آن خدائى كه جان من در دست قدرت او است مدت يك ماه است كه آتش در خانهء ما روشن نشده ( يعنى غذاى پختنى در كار نبوده ) ولى من آن پنج كلمه‌اى را به تو ياد مىدهم كه جبرئيل به من تعليم داده است .\r\nگفت : كدام پنج كلمه يا رسول اللَّه ! فرمود : بگو :\r\nيا رب الاولين و الآخرين ، يا ذا القوة المتين ، و يا راحم المساكين ، و يا ارحم الراحمين .\r\nفاطمهء اطهر پس از شنيدن اين كلمات مراجعت نمود ، وقتى چشم حضرت امير به وى افتاد فرمود : پدر و مادرم بفدايت چه خبر آوردى ؟\r\nگفت : من به منظور كار دنيا رفتم ، ولى به منظور امر اخروى باز گشتم .\r\nعلى عليه السّلام دو مرتبه فرمود : خير پيش تو به ياد ! ! 11 - در كتاب : مصباح الانوار از حضرت امام محمّد باقر روايت مىكند كه فرمود :\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nحضرت زهراء از دست على عليهما السّلام به رسول خدا شكايت كرد و گفت :\r\nعلى همهء رزق و روزى خود را به فقراء تقسيم مينمايد .\r\nرسول اعظم فرمود : اى فاطمه ! آيا تو مرا نسبت به پسر عمويم خشمناك ميكنى ، در صورتى كه خشم او خشم من و خشم من خشم خدا است .\r\n12 - در كتاب : امالى ابن الشيخ از حضرت امام جعفر صادق عليه السّلام روايت مىكند كه فرمود :\r\nمادامى كه فاطمهء اطهر زنده بود خداى سبحان زنان ديگر را بر حضرت على ابن ابى طالب عليه السّلام حرام كرده بود . زيرا حضرت زهراء پاك و پاكيزه بود و حيض نميشد .\r\nعلامهء مجلسى راجع به اين تعليلى كه امام جعفر صادق فرموده : حضرت زهراء حيض نميشد ميفرمايد :\r\nچون فاطمهء اطهر حيض نميشد على عليه السّلام از نظر زناشوئى احتياجى به زنان ديگر نداشت ، لذا خداى عليم زنان ديگر را بر حضرت على براى احترام فاطمهء زهراء حرام نموده است . و . . .\r\n13 - از عالم ( شايد منظور حضرت صادق يا موسى بن جعفر عليهما السّلام باشد ) پرسيده شد : سورهء مباركهء : هل اتى كه در شأن اهل بيت عليهم السّلام نازل شده حاوى هر نعمتى هست ، ولى نامى از حور العين در اين سوره برده نشده ؟\r\nفرمود : اين يكنوع احترام و تجليلى است كه خدا از فاطمهء زهراء نموده است ، ( زيرا مقام حضرت فاطمه از مقام حور العين بالاتر است ) ابو صالح در تفسير ( آيهء يكم سورهء تكوير كه ميفرمايد : )  وَ إِذَا النُّفُوسُ زُوِّجَتْ  ميگويد :\r\nروز قيامت هيچ مؤمنى نيست مگر اينكه وقتى از صراط عبور نمايد خداى رؤف چهار زن از زنان دنيا بر در بهشت و هفتاد هزار حوريه براى او تزويج مينمايد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nفقط حضرت على بن ابى طالب كه زوجه‌اش در دنيا فاطمهء زهراء بوده در آخرت هم زوجه‌اش فاطمه خواهد بود .\r\nعلى عليه السّلام در بهشت غير از حضرت زهراء زوجه‌اى از زنان دنيا نخواهد داشت .\r\nولى امير المؤمنين : على در بهشت داراى هفتاد هزار حوريه است كه هر يك از ايشان داراى هفتاد هزار خادم ميباشند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nبخش هفتم مظلوميت و گريه و رحلت حضرت زهراء ع\r\n1 - صدوق در كتاب : خصال از صادق آل محمّد صلى اللَّه عليه و آله و سلم روايت مىكند كه فرمود :\r\nافرادى كه فوق العاده گريه كردند پنج نفر بودند بدين شرح : آدم ، يعقوب ، يوسف ، فاطمه ، دختر حضرت محمّد صلى اللَّه عليه و آله و على بن الحسين عليهم السّلام .\r\nحضرت آدم از فراق بهشت بقدرى گريه كرد كه اثر اشك در دو گونهء صورت مباركش نظير جوى باقى ماند .\r\nحضرت يعقوب بقدرى از فراق يوسف گريه نمود كه چشمان خود را از دست داد و به وى گفته شد : به خدا قسم تو يوسف را از خاطر نخواهى برد تا اينكه افسرده يا نابود گردى .\r\nحضرت يوسف بقدرى براى پدرش يعقوب گريست كه اهل زندان متأذى شدند و به وى گفتند : يا بايد شب گريان و روز ساكت و يا اينكه روز گريان و شب ساكت باشى ، يوسف با ايشان با يكى از پيشنهادهاى ايشان موافقت نمود .\r\nحضرت فاطمهء اطهر بقدرى از فراق پيغمبر خدا گريه كرد كه اهل مدينه خسته و ناراحت شدند و به او گفتند : تو بواسطهء كثرت گريه‌ات ما را اذيت ميكنى لذا حضرت زهراء از مدينه خارج و متوجه قبر شهداء ميشد ، وقتى عقده‌هاى قلبى خود را خالى ميكرد بسوى مدينه باز ميگشت .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحضرت على بن الحسين عليهم السّلام مدت بيست يا چهل سال بر حضرت حسين گريست . هيچ غذائى در مقابل آن حضرت نميگذاشتند مگر اينكه گريان ميشد .\r\nكار آن حضرت به جائى رسيد كه يكى از غلامانش به وى گفت :\r\nيا ابن رسول اللَّه ! فداى تو شوم ، من ميترسم تو خود را ( بوسيلهء كثرت گريه ) هلاك نمائى ! فرمود : چاره‌اى نيست جز اينكه من غم و اندوه خود را به خدا شكايت كنم من از خدا چيزهائى را ميدانم كه شما نميدانيد . من ياد آور قتلگاه فرزندان فاطمه عليها السّلام نميشوم مگر اينكه گريه راه گلويم را مسدود مىكند . و . . .\r\n2 - در كتاب : امالى ابن الشيخ مينگارد : موقعى كه وفات پيغمبر عظيم الشأن اسلام صلى اللَّه عليه و آله و سلم نزديك گرديد آن حضرت بقدرى گريست كه ريش مباركش تر شد .\r\nگفته شد : يا رسول اللَّه ! چرا گريه ميكنى ؟\r\nفرمود : براى ذريه و فرزندانم و آن ستمهائى كه از ستمكاران امتم بعد از من به ايشان ميرسد ميگريم . گويا : ميبينم دخترم فاطمهء زهراء بعد از من مظلوم واقع شده ، هر چه صدا مىزند : يا ابتاه ! احدى از امت من بفرياد او نميرسد .\r\nوقتى فاطمهء اطهر اين مطلب را شنيد گريان شد . پيغمبر اكرم به وى فرمود :\r\nاى دختر عزيزم ! گريان مباش ! فاطمه گفت : پدر جان ! من براى ظلم‌هائى كه بعد از تو خواهم ديد گريه نميكنم ، بلكه به علت مفارقت تو اشك ميريزم .\r\nپيغمبر اعظم فرمود : اى دختر محمّد ! مژده باد تو را ! زيرا تو اولين كسى هستى كه در ميان اهل بيتم به من ملحق خواهى شد .\r\n3 - در كتاب : قصص الأنبياء از ابن عباس نقل مىكند كه گفت : فاطمهء زهراء عليها السّلام در آن مرضى كه رسول خدا از دنيا رحلت نمود بحضور آن حضرت مشرف شد .\r\nپيامبر خدا فرمود : اجل من فرا رسيده است . حضرت زهراء گريان شد ، رسول اكرم فرمود : گريان مباش ! زيرا تو بعد از من بيشتر از - 72 - روز و نصفى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nزنده نخواهى بود كه به من ملحق خواهى شد و به من ملحق نميشوى تا اينكه از ميوه‌هاى بهشتى بعنوان تحفه به تو عطا شود . فاطمهء اطهر پس از شنيدن اين بشارت خندان شد ! 4 - در كتاب : خرائج از صادق آل محمّد صلى اللَّه عليه و آله روايت مىكند كه فرمود :\r\nحضرت فاطمه بعد از پدر بزرگوارش مدت - 75 - روز زنده بود و از فراق پدر خود دچار غم و اندوه شديدى شده بود . جبرئيل نزد آن بانو مىآمد و او را تسلى و از مكان پدرش كه در بهشت است خبر ميداد . نيز او را از آن مصائبى كه بعدا دچار فرزندانش شد آگاه ميكرد ، حضرت امير اين گونه مطالب را مينگاشت .\r\n5 - در كتاب : مناقب روايت مىكند كه ام سلمه بحضور حضرت فاطمهء اطهر مشرف شد و گفت : يا بنت رسول اللَّه ! امشب را چگونه صبح كردى ؟\r\nفرمود : شب من با افسردگى و غم و اندوه گذشت ، از دست دادن پدرم ، مظلوم شدن شوهرم . و . . .\r\n6 - در بعضى از كتب مناقب از حضرت على بن ابى طالب عليه السّلام نقل شده كه فرمود : من بدن مبارك پيغمبر خدا را با پيراهنش غسل دادم . فاطمهء اطهر ميگفت :\r\nپيراهن پدرم را به من نشان بده . موقعى كه آن پيراهن را بوئيد غش كرد ! ! وقتى من با اين منظره مواجه شدم پيراهن رسول خدا را از نظر فاطمه پنهان نمودم .\r\n7 - صدوق در كتاب : فقيه مينگارد : روايت شده وقتى پيغمبر خدا از دنيا رحلت نمود بلال از گفتن اذان خوددارى كرد ، و گفت : من بعد از پيامبر اسلام براى احدى اذان نخواهم گفت .\r\nيك روز فاطمهء زهراء فرمود : من دوست دارم صداى اذان مؤذن پدرم را بشنوم ، هنگامى كه اين سخن به گوش بلال رسيد مشغول گفتن اذان شد . موقعى كه بلال دو مرتبه گفت : اللَّه اكبر ، حضرت زهراى اطهر به ياد روزگار پدرش رسول خدا آمد و نتوانست از گريه خوددارى نمايد . وقتى بلال گفت : اشهد ان محمّدا رسول اللَّه ، فاطمهء اطهر صيحه‌اى زد و با صورت خود سقوط و غش كرد ! ! مردم\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبه بلال گفتند : از گفتن اذان خوددارى كن ! زيرا فاطمه دختر پيغمبر از دنيا در گذشت . مردم اين طور يافتند كه فاطمه مرده است ! بلال پس از اين جريان اذان را قطع نمود و آن را تمام نكرد . موقعى كه فاطمهء زهراء به هوش آمد به بلال گفت : اذان را تمام كن ، ولى بلال نپذيرفت و به حضرت زهراء گفت : اى بزرگترين زنان ! من از اينكه تو هر گاه صداى اذان مرا ميشنوى و اين همه احساس ناراحتى ميكنى ميترسم . لذا حضرت فاطمه عليها السّلام وى را معاف نمود .\r\n8 - 9 - 10 - صدوق در كتاب : معانى الاخبار از فاطمه دختر امام حسين عليه السّلام ( و طبرسى در كتاب . احتجاج از سويد بن غفله ) نقل مىكند كه فرمود :\r\nموقعى كه مرض حضرت زهراى اطهر شديد شد و بر او غلبه يافت زنان مهاجرين و انصار در اطراف او اجتماع نمودند و به وى گفتند :\r\nاى دختر رسول خدا ! امشب را با مريضى چگونه صبح كردى ؟\r\nفرمود : در حالى كه از دنياى شما بيزارم ، دشمن مردان شما ميباشم . من آنان را پس از اينكه آزمايش نمودم از نزد خويشتن راندم . من ايشان را بعد از اينكه امتحان كردم ملول و محكوم نمودم . چقدر قبيح است اين رخنه‌اى كه در اسلام ايجاد نمودند ! با دين خويشتن بازى كردند ، پس از اينكه آن را جدى و قطعى گرفته بودند . صفات خود را كوبيدند . و قنات را شكاف دادند . آراء خود را دچار خدعه كردند . داراى هوا و هوس با لغزش شدند . بد است آنچه كه براى خود پيشاپيش فرستادند و آن اين است كه خداى قهار بر ايشان خشم كرد و دائما در عذاب خواهند بود . آنان مقام خلافت يا فدك را دستاويز قرار دادند و سنگينى آن را بدوش گرفتند ، غارتهاى ايشان توسعه پيدا كرد . افراد ظالم و ستمكار دچار دماغ سوختگى و قطع اعضاء و محروميت خواهند شد . واى بر ايشان كه مقام خلافت را از خاندان رسالت ، پايه‌هاى نبوت و هدايت ، مهبط روح -\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nالامين و آن كسى ( يعنى على عليه السّلام ) كه از امور دين و دنيا آگاه بود غصب و دور نمودند .\r\nآگاه باشيد ! اين عمل همان زيانكارى آشكار است . اين چه انتقامى است كه از حضرت على بن ابى طالب كشيدند . به خدا قسم انتقام امر بمعروف و نهى از منكر شمشير على و ( جوان مردىهاى على را از او گرفتند از قبيل : ) امر بمعروف و نهى منكر شمشير او ، بىباكى از موت و مرگ ، شدت جنگيدن عقاب و جدال و غضب نمودن براى خدا . به خدا قسم اگر آنان بعد از اينكه مقام خلافت را به على واگذار نمايند از طريق واضح و حق و قبول حجت و برهان روشن منحرف و روگردان ميشدند على ايشان را به راه راست و حق راهنمائى و هدايت ميكرد و آنان را با آرامش ميبرد ، محل لجام او مجروح نميشد ، رانندهء وى رنج نميبرد ، سوار او ملول نميشد ، على آنان را به سر چشمه‌اى وارد ميكرد كه صاف و گوارا باشد ، دو طرف آن پر ميشد ، دو طرف آن گل آلود نميشد ، ايشان را از پر خورى منصرف مينمود ، در خلوت و جلوت آنان را نصيحت ميكرد ، از دنيا و ماديات آن فائده‌اى نميبرد ، از دنيا به چيزى نائل نميگرديد مگر بقدرى كه شخص عطشان آب بنوشد و شخص گرسنه قوت لا يموت برگيرد ، على شخص زاهد و دروغگو و راستگو را به ايشان معرفى مينمود .\r\nخدا در ( قرآن ميفرمايد : ) اگر اهل قريه‌ها ايمان مىآوردند و پرهيزكار ميشدند ما بركات آسمان و زمين را براى ايشان ميفرستاديم ، ولى افسوس كه حق را تكذيب نمودند و ما آنان را بجزاى اعمال زشت و ناپسندشان رسانديم .\r\nآن افرادى كه از اين گروه ظلم و ستم كردند به زودى بجزاى اعمال خود خواهند رسيد و معجزه و قدرتى هم نخواهند داشت .\r\nبيا و بشنو ! در اين عمرى كه كردى روزگار مطالب شگفت آورى را به تو نشان داد ! اگر تعجب ميكنى از سخنان آنان تعجب كن ! كاش من ميدانستم كه ايشان به چه سندى استناد نمودند ! ؟ به چه تكيه‌گاهى اعتماد كردند ! ؟ به چه دستگيره‌اى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nچنگ زدند ! ؟ بر عليه چه خاندانى قيام كردند ! چه سرپرست و همدم بدى برگزيدند ! افراد ظالم بد چيزى را برگزيدند ! به خدا قسم كه آنان دم مرغ را گرفتند و سر آن را رها نمودند ، گردن آن را از دست دادند و عقب آن را چسبيدند ، سوخته باد دماغ گروهى كه گمان ميكنند عمل نيكوئى انجام دادند ، بدانيد كه ايشان فساد ميكنند ولى نميدانند ، واى بر ايشان ! آيا بايد متابعت كسى را نمود كه مردم را به راه حق راهنمائى مىكند يا بدنبال كسى رفت كه نميتواند بشر را هدايت نمايد ! ؟\r\nشما را چه شده ؟ چگونه قضاوت ميكنيد ! ؟ بجان خودم قسم كه فتنهء آنان باردار شد ، در انتظار باشيد كه تا چه اندازه نتيجه خواهد داد ، سپس آن را نظير يك قدح پر از خون تازه و زهر كشنده كردند ، در آن موقع است كه طرفداران باطل دچار خسارت خواهند شد و بنيان گذار پيشينيان را خواهند شناخت ، سپس از دنياى خود درگذريد و مطمئن باشيد كه گرفتار فتنه خواهيد شد ، مژده باد شما را به شمشيرى برنده و ظلمى قوى و به فتنه‌اى عمومى و استبدادى از ستمكاران كه اندكى شما را واگذار مينمايد ، آنگاه هستى شما را به يغما ميبرد ، وا حسرتا بر شما ! در كجا هدايت ميشويد ؟ در صورتى كه هدايت از شما ناپديد شد ، آيا ما ميتوانيم شما را ملزم و مجبور نمائيم ، در صورتى كه شما از راه راست بيزاريد ! ؟ و . . .\r\nمترجم گويد : اين خطبه را گروهى از علماء بزرگ شيعه و سنى در كتابهاى خود نقل كرده‌اند و چون در كتاب بحار آن را در سه قسمت نقل نموده است لذا ما شمارهء ( 8 - 9 - 10 ) را در اول اين خطبه نوشتيم كه با اعداد بحار كه چاپ اسلاميه است تطبيق نمايد . و اصل خطبه را از كتاب : احتجاج طبرسى ترجمه نموديم .\r\n11 - طبرى در كتاب : دلائل الامامه از امام جعفر صادق عليه السّلام روايت مىكند كه فرمود :\r\nحضرت فاطمهء زهراء عليها السّلام روز سه‌شنبه ، سوم ماه جمادى ( بضم جيم و فتح دال ) الثانيهء سنهء - 11 - هجرى از دنيا رحلت نمود . علت وفات آن حضرت همان ضربه‌اى بود كه قنفذ غلام آن مرد به امر او ايجاد كرد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nحضرت زهرا به علت آن ضربه محسن ( بضم ميم و فتح حاء و سين با تشديد ) را سقط نمود و بدين جهت به شدت مريض شد و نگذاشت احدى از آن افرادى كه وى را اذيت كرده بودند نزد او وارد شوند .\r\nآن دو نفر كه از اصحاب پيامبر خدا بودند از حضرت على بن ابى طالب عليه السّلام تقاضا نمودند : نزد فاطمه براى ايشان شفاعت نمايد .\r\nوقتى حضرت امير براى آنان اجازه گرفت و بحضور آن حضرت مشرف شدند گفتند : اى دختر پيغمبر خدا ! در چه حالى ؟\r\nفرمود : خداى را شكر ، خوبم . آنگاه به ايشان فرمود : آيا نشنيديد كه پيامبر خدا ميفرمود :\r\nفاطمة بضعة منى ، فمن آذاها فقد آذانى ، و من آذانى فقد آذى اللَّه ! ؟\r\nيعنى فاطمه پاره‌اى از تن من است ، كسى كه او را اذيت كند مرا اذيت كرده و كسى كه مرا اذيت كند خدا را اذيت كرده ؟ گفتند : چرا . فرمود :\r\nبه خدا قسم كه شما مرا اذيت كرده‌ايد . ايشان از نزد فاطمهء اطهر خارج شدند در حالى كه آن بانو بر آنان خشمناك بود .\r\nمحمد بن همام ميگويد : روايت شده : حضرت فاطمهء اطهر در روز بيستم ماه جمادى الآخرة از دنيا رحلت نمود . عمر آن حضرت بعد از رحلت پدر بزرگوارش : هجده سال و - 85 - روز بود . حضرت امير عليه السّلام آن بانو را غسل داد .\r\nدر موقع غسل دادن وى غير از حضرت امير ، حضرت حسنين ، زينب ، ام كلثوم ، فضهء - خادمه و اسماء بنت عميس كسى حضور نداشت . آنگاه جنازهء آن بانو را شبانه با حضرت حسين عليهما السّلام بجانب بقيع حمل كردند و نماز بر بدن آن حضرت خواندند ، كسى از فوت آن بانو مستحضر نشد ، احدى از مردم بر بدن آن بانو نماز نخواند مگر آن افرادى كه گفته شد . جسد مبارك آن حضرت را در روضهء مقدسه دفن و موضع قبرش را پنهان كرد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nصبح آن شبى كه فاطمهء زهراء را دفن نمودند اثر چهل قبر جديد در قبرستان بقيع مشاهده ميشد .\r\nهنگامى كه مسلمانان از رحلت حضرت فاطمه آگاه و متوجه بقيع شدند مواجه با چهل قبر جديد گرديدند ، نتوانستند قبر حضرت زهراء را از ميان آن چهل قبر تشخيص دهند .\r\nعموم مردم از اين مصيبت ضجه كردند و يك ديگر را ملامت نمودند و گفتند :\r\nپيغمبر شما بيشتر از يك دختر بيادگار ننهاد ، فاطمه رحلت كرد و دفن شد و شما در موقع مردنش حاضر نشديد ، نماز بر جنازه‌اش نگذاشتيد و قبر او را هم نميدانيد ! ! آنگاه زعماى قوم گفتند : گروهى از زنان مسلمان را احضار كنيد كه اين قبرها را بشكافند تا جنازهء فاطمه را بدست بياوريم و بر بدن او نماز بخوانيم و قبرش را زيارت كنيم .\r\nهنگامى كه اين توطئه به گوش حضرت على بن ابى طالب عليه السّلام رسيد آن حضرت در حالى كه : خشمناك ، چشمان مباركش سرخ ، رگهاى گردنش پر ، قباى زرد رنگى پوشيده بود كه آن را در موقع غضب و ناراحتى ميپوشيد و تكيه بر ذو الفقار كرده بود آمد تا وارد بقيع شد . شخصى در ميان مردم رفت و گفت : اين على بن ابى طالب است كه با اين حالت آمده است . على قسم مىخورد كه اگر يك سنگ از اين قبور جابجا شود شمشير را در ميان همهء شما بگذارد و تا آخرين نفر شما را نابود نمايد .\r\nعمر و يارانش با حضرت امير عليه السّلام ملاقات نمود و گفت :\r\nيا ابا الحسن ! چه منظورى دارى ؟ به خدا قسم ما قبر حضرت فاطمه را ميشكافيم و بر جنازه‌اش نماز ميگذاريم .\r\nحضرت امير لباسهاى وى را گرفت و او را از جاى بركند و بر زمين زد و فرمود :\r\nيا بن السوداء ! من حق ( يعنى مقام خلافت ) خود را بدين جهت از دست\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدادم كه مبادا مردم از دين خويشتن برگردند .\r\nاما در بارهء قبر فاطمه : به حق آن خدائى كه جان على در دست قدرت او است اگر تو و يارانت راجع به اين قبرها عملى انجام دهيد زمين را از خون شما سيراب خواهم كرد . عمر ! از اين خيال درگذر .\r\nپس از عمر ابو بكر با حضرت امير ملاقات نمود و گفت :\r\nيا ابا الحسن ! تو را به حق پيغمبر اسلام و آن كسى كه بالاى عرش است قسم مىدهم كه از عمر دست بردارى ، زيرا ما از انجام دادن عملى كه تو نميپسندى خوددارى مينمائيم .\r\nراوى ميگويد : على عليه السّلام عمر را رها كرد و مردم پراكنده شدند و بدنبال مقصود خود بازنگشتند .\r\n12 - در كتاب : امالى ابن الشيخ از زن ابو رافع روايت مىكند كه گفت :\r\nدر آن روزى كه حضرت زهراى اطهر ميخواست از دنيا رحلت كند به من فرمود :\r\nلباسهاى جديدى نزد من بياور ، وقتى من لباسها را آوردم و او آنها را پوشيد وارد خانه شد و فرمود : فرش را در ميان خانه بينداز . آنگاه آن بانو رو به قبله خوابيد و دستهاى مبارك خود را زير گونهء صورت مقدس خويشتن نهاد و فرمود :\r\nمن الساعه قبض روح ميشوم ، مبادا لباس من در آورده شود ، زيرا من بدنم را شستشو داده‌ام .\r\nاين بفرمود و از دنيا رفت .\r\nموقعى كه حضرت امير آمد و من جريان را برايش شرح دادم فرمود : آرى مبادا بدن فاطمه باز و بدون لباس باشد . آنگاه آن بزرگوار جسد زهراى اطهر را برد و غسل داد .\r\n13 - صدوق در كتاب : امالى از پيغمبر اكرم روايت مىكند كه فرمود :\r\nفاطمه دختر من بزرگترين زنان اولين و آخرين اهل جهان است . فاطمهء زهراء پارهء تن من است . زهرا نور دو چشم من است . زهرا ميوهء قلب من است . زهرا روح و جان من است . زهراء حوريه‌اى است كه به قيافهء انسان در آمده . هنگامى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكه فاطمه در مقابل پروردگار خود در ميان محراب عبادت مىايستد نور او براى ملائكهء آسمان نظير نور ستارگان از براى اهل زمين ميدرخشد .\r\nخداى رؤف بملائكه خود ميگويد : اى ملائكهء من ! بفاطمه كه بزرگترين كنيزان من است نظر كنيد كه چگونه در مقابل من قرار گرفته است . اعضاء و جوارح او از خوف من ميلرزد . فاطمه با توجه قلبى مشغول عبادت من شده است من شما را شاهد ميگيرم كه شيعيان وى را در امان ميگذارم .\r\nسپس پيامبر خدا فرمود : هر گاه زهراء را مشاهده ميكنم به ياد آن ستمهائى ميايم كه بعد از من در حق او خواهد شد . گويا ميبينم كه ذلت داخل خانهء وى شده باشد . احترامش از دست داده شده باشد . حقش را غصب نموده باشند . از دريافت ارث خود ممنوع شده باشد . پهلوى او شكسته شده باشد . جنين وى سقط شده باشد و او فرياد مىزند :\r\nيا محمّداه ! ولى كسى بدادش نميرسد ، استغاثه مىكند ولى كسى بفريادش نخواهد رسيد . لذا بعد از من دائما : محزون ، غصه دار ، گريان ، گاهى يادآور مىشود كه وحى از خانه‌اش قطع شده ، گاهى مفارقت مرا بخاطر خواهد آورد ، هر گاه شب شود براى اينكه صداى تلاوت قرآن مرا در نماز شب نميشنود دچار وحشت خواهد شد . سپس خويشتن را بعد از آنكه در ايام پدر عزيزترين افراد بود ذليل خواهد ديد .\r\nدر همين موقع است كه خداى رؤف ملائكه را مونس فاطمه قرار ميدهد .\r\nملائكه فاطمه را به همان ندائى ندا ميكنند كه حضرت مريم را ندا كردند و به وى ميگويند :\r\nاى فاطمه ! خدا تو را از ميان زنان جهانيان انتخاب كرده است . اى فاطمه ! فرمانبردار پروردگار خود باش و با افراد سجده‌كننده و ركوع‌كننده ساجد و راكع باش .\r\nسپس درد و مرض بر او غلبه خواهد كرد . آنگاه خداى سبحان حضرت - مريم را ميفرستد تا پرستار و مونس فاطمهء اطهر باشد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدر همين موقع است كه زهراء ميگويد :\r\nپروردگارا ! من از زندگى سير شده و از مردم دنيا بيزارم ، مرا بپدرم ملحق نما خداى توانا او را به من ملحق مينمايد ، زهراء اول كسى است از اهل بيت من كه به من ملحق خواهد شد . فاطمهء زهراء در حالى كه : محزون ، غصه دار ، مغموم ، با حق غصب شده و شهيد شده باشد بر من وارد خواهد شد . من در آن موقع ميگويم :\r\nبار خدايا ! هر كسى را كه بفاطمه ظلم كرده باشد لعن كن ! آن كسى را كه حق زهراء را غصب نموده باشد عقاب و عذاب كن ! آن كسى را كه فاطمه را ذليل كرده باشد ، ذليل كن ! آن كسى را كه ضربه به پهلوى فاطمه زد تا بچهء خود را سقط نمود او را در دوزخ جاودانى كن ! ملائكه ميگويند : آمين ! 14 - صدوق در كتاب : امالى از جابر بن عبد اللَّه روايت مىكند كه گفت :\r\nسه روز قبل از رحلت پيغمبر معظم اسلام از آن حضرت شنيدم به حضرت على بن - ابى طالب عليه السّلام ميفرمود :\r\nاى پدر دو نوگل من ! سلام بر تو باد ، من در بارهء دو نوگل دنيوى خود به تو توصيه و سفارش مينمايم ، طولى نميكشد كه تو دو ركن خويشتن را از دست خواهى داد ، من تو را به خدا ميسپارم .\r\nهنگامى كه پيامبر اسلام از جهان رحلت كرد على بن ابى طالب فرمود :\r\nاين يكى از آن دو ركن من بود كه رسول خدا به من خبر داد . موقعى كه حضرت فاطمهء زهراء از دنيا رفت حضرت امير فرمود : اين دومين ركنى بود كه پيغمبر خدا به من خبر داد . و . . .\r\n15 - علامهء مجلسى ميفرمايد : در بعضى از كتابها روايتى در بارهء وفات حضرت فاطمه عليها السّلام يافتم كه دوست دارم آن را بنويسم ، گر چه از كتاب مورد اعتمادى نيست و آن اين است :\r\nورقة بن عبد اللَّه ازدى ( بفتح همزه و سكون زاء ) ميگويد : من براى رضاى خدا به مكهء معظمه مشرف شدم ، در آن حينى كه مشغول طواف بودم با كنيزكى كه گندمگون\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو خوش صورت و خوشكلام بود مواجه شدم ، وى با فصاحت و بلاغتى كه داشت اين دعا را ميخواند :\r\nاللهم رب الكعبة الحرام ، و الحفظة الكرام ، و زمزم و المقام ، و المشاعر العظام ، و رب محمّد خير الانام صلى اللَّه عليه و آله البررة الكرام ، اسألك ان تحشرنى مع ساداتى الطاهرين و ابنائهم الغر المحجلين الميامين .\r\nاى گروه حجاج ! آگاه باشيد كه آقايان من خوبترين خوبان و برگزيدگان نيكان ميباشند ، افرادى هستند كه قدر و قابليت آنان از ديگران بالاتر است و نام ايشان در همهء شهرها مشهور و اين لباس افتخار را پوشيده‌اند .\r\nورقة بن عبد اللَّه ميگويد : من به آن كنيزك گفتم : من اين طور گمان ميكنم كه تو از دوستداران اهل بيت باشى ؟ گفت : آرى ، گفتم : از كدام دوستان ايشان هستى ؟\r\nگفت : من فضه كنيز فاطمهء زهراء دختر پيغمبر اسلام صلى اللَّه عليه و آله ميباشم .\r\nگفتم : مرحبا بك ، اهلا و سهلا ! من مشتاق سخن و منطق تو بودم ، اكنون جواب اين پرسشى را كه از تو ميكنم بگو ، هنگامى كه از طواف فراغت حاصل كردى در بازار طعام توقف كن تا من بيايم ، اين عمل براى تو ثواب دارد ، پس از اين گفتگوها از يك ديگر جدا شديم .\r\nموقعى كه من از طواف فراغت حاصل نمودم و متوجه منزل خود شدم و از طريق بازار طعام رفتم ديدم آن كنيزك در كنارى نشسته است . من متوجه وى شدم و او را در كنارى بردم و هديه‌اى به وى دادم كه صدقه نبود . سپس به او گفتم : مرا از بانوى خودت : فاطمهء اطهر آگاه كن و آن چه را كه وى بعد از فوت پدرش ديد از برايم شرح بده ! ورقة بن عبد اللَّه ميگويد : وقتى او سخن مرا شنيد چشمانش پر از اشك شد ، آنگاه با ناله و ندبه گفت :\r\nاى ورقه بن عبد اللَّه ! غم و اندوه مرا تجديد كردى ، نگرانيهائى را كه در قلب من نهان بودند برانگيختى ! ! اكنون بشنو تا آنچه را كه از حضرت فاطمهء\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاطهر مشاهده نمودم بگويم : بدان موقعى كه پيغمبر خدا صلى اللَّه عليه و آله و سلم از دنيا رحلت كرد مردم از صغير و كبير براى آن حضرت ضجه و گريه كردند ، مصيبت رحلت پيامبر خدا براى نزديكان و ياران ، دوستان و غريبان و منسوبين بسيار بزرگ شد ، هيچ زن و مردى ديده نميشد مگر اينكه مشغول گريه و ناله و ندبه بود .\r\nدر ميان اهل زمين و اصحاب و خويشاوندان و دوستان كسى نبود كه حزن و غم و اندوه وى از بانوى من : فاطمهء اطهر شديدتر باشد . غم و غصهء بانوى من همچنان تجديد و زياد ميشد و گريه‌اش شدت ميكرد .\r\nمدت هفت روز بود كه نالهء فاطمهء اطهر آرام نميشد و ضجه‌اش آرام نميگرفت هر روزى كه مىآمد گريهء حضرت زهراء از روز گذشته بيشتر ميشد ، موقعى كه روز هشتم فرا رسيد فاطمهء اطهر كليهء غم و اندوه درونى خود را ظاهر كرد و به علت كم صبرى خارج شد و فرياد كشيد ، گويا : با دهان مبارك پيامبر اسلام سخن ميگويد .\r\nدر همين موقع بود كه زنان مدينه دويدند ، كودكان از جايگاه خود خارج شدند ، صداى مردم بگريه و ضجه بلند شد ، مردم از هر طرف آمدند ، چراغها را خاموش كردند كه صورت زنان پيدا نباشد ، زنان خيال ميكردند كه پيغمبر معظم اسلام صلى اللَّه عليه و آله و سلم سر از قبر بيرون آورده ! مردم به علت آن منظرهء دلخراش دچار دهشت و حيرت شده بودند . حضرت زهراى اطهر براى پدر بزرگوارش ناله و ندبه ميكرد و ميفرمود :\r\nوا ابتاه ! وا صفياه ! وا محمداه ! وا ابا القاسماه ! وا ربيع الارامل و اليتامى ! من للقبلة و المصلى ؟ و من لابنتك الوالهة و الثكلى ! سپس در حالى كه دامن لباسش به زمين كشيده ميشد متوجه قبر پدر بزرگوارش گرديد . او از شدت عبرت و اشك چيزى را نميديد و همچنان مىآمد تا نزديك قبر پدر بزرگوارش رسيد . وقتى متوجه حجره شد و چشمش به محلى كه در آنجا اذان گفته ميشد افتاد پاهايش از رفتار ماند ، ناله و گريهء وى همچنان ادامه داشت تا\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاينكه غش كرد .\r\nآنگاه زنان دويدند و آب بر بدن و سينه و پهلوهاى او پاشيدند تا به هوش آمد موقعى كه به هوش آمد برخاست و فرمود :\r\nرفعت قوتى ، و خانني جلدى ، و شمت بى عدوى ، و الكمد قاتلى يا ابتاه ! بقيت والهة وحيدة ، و حيرانة فريدة ، فقد انخمد صوتى ، و انقطع ظهرى ، و تنغص عيشى و تكدر دهرى .\r\nيعنى قدرت و قوت من بر طرف شد ، طاقتم تمام شد ، دشمن من مرا شماتت و سرزنش كرد ، غم و اندوه مرا ميكشد ، پدر جان ! من سرگردان و تنها و حيران مانده‌ام ، صوت و صداى من ساكت شد ، پشت من خم و زندگى من ناگوار و روزگارم تيره و تار گرديد .\r\nپدر جان ! بعد از تو انيس و مونسى ندارم ، كسى نيست كه مرا از گريه آرام نمايد و در موقع ناتوانى يار و معين من باشد .\r\nبابا ! بعد از تو مكان نزول قرآن از بين رفت ، محل هبوط جبرئيل و ميكائيل ناپديد شد .\r\nپدر جان ! بعد از تو سبب‌ها دگرگون شدند ، درهاى چاره به روى من بسته شد ! بعد از تو دنيا را ترك نموده‌ام .\r\nبابا جان ! تا نفس من بالا بيايد براى تو گريه ميكنم و مشتاق تو ميباشم و غم و اندوه من براى تو ادامه دارد .\r\n1 - حقا كه غم و اندوه من براى تو تجديد مىشود ، به خدا قسم كه قلب من فرو ميريزد .\r\n2 - و در هر روزى افسوس من اضافه خواهد شد ، رنج بردن من براى تو تمام نخواهد شد .\r\n3 - اين پيش آمد ناگوار عزاء و مصيبت مرا بزرگ نمود ، گريهء من همه وقت تجديد مىشود .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n4 - حقا آن قلبى كه در عزاء و مصيبت تو صبور باشد بسيار شكيبا و پر طاقت خواهد بود .\r\nآنگاه فرمود : پدر جان ! بعد از رفتن تو نورهاى دنيا منقطع شد ، دنيا آن تر و تازگى را كه بوسيلهء تو داشت از دست داد و روزگار دنيا تيره و تار گرديد .\r\nتاريكىهاى دنيا تر و خشك آن را فرا گرفت .\r\nپدر جان ! من تا آن وقتى كه تو را ملاقات نمايم تأسف ميخورم .\r\nپدر جان ! از موقع مفارقت تو چشم من بخواب نرفته .\r\nپدر جان ! كيست كه بداد بيوه زنان و بىنوايان برسد ، كيست كه تا روز قيامت بداد امت تو برسد .\r\nپدر جان ! ما بعد از تو ضعيف و ناتوان شديم .\r\nپدر جان ! مردم از ما رو گردان شده‌اند ، در صورتى كه ما بوسيلهء تو در ميان مردم معظم و بزرگ بشمار ميرفتيم . كدام اشك است كه در فراق تو فرو نريزد ! كدام غم و اندوه است كه بعد از تو براى مصيبت تو دائمى نباشد ! كدام پلك چشم است كه بعد از تو بخواب رود ! در صورتى كه تو بهار دين و نور پيامبران بودى ، چگونه است كه كوهها خراب نشدند و درياها فرو نرفتند و زمين طعمهء زلزله نگرديد ؟\r\nپدر جان ! من دچار مصيبت بزرگى شدم ، اين مصيبت من مصيبت كوچكى نيست .\r\nپدر جان ! من مغلوب اين عزاى بزرگ و اين پيش آمد هولناك گرديدم .\r\nپدر جان ! ملائكه براى تو گريان شدند و افلاك از رفتار ماندند ، منبرت بعد از تو دچار وحشت و محرابت از وجود تو خالى شد ، قبر تو براى اينكه تو را در برگرفته خوشحال و بهشت به تو و دعا و نماز تو مشتاق گرديد .\r\nپدر جان ! آن مجالسى كه تو مىنشستى دچار ظلمت بزرگى شده‌اند . براى تو متأسفم تا اينكه به همين زودى نزد تو بيايم . ابو الحسن يعنى حضرت على تو را از دست داد ، همان ابو الحسنى كه : مؤمن ، پدر دو فرزند تو حسن و حسين ، برادر تو\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nدوست تو و محبوب تو مىباشد . همان على كه تو او را از زمان كودكى پرورش دادى در زمان بزرگ بودنش با وى برادر شدى ، همان على كه محبوبترين اصحاب تو بود ، همان على كه در اسلام آوردن و هجرت نمودن و يارى كردن تو بر همه سبقت گرفت ، ما تو را از دست داديم ، گريه قاتل ما خواهد بود ، تأسف دچار ما گرديد .\r\nسپس آن بانو فريادى زد و ناله‌اى كرد كه نزديك بود روح از بدنش مفارقت نمايد ، آنگاه اين اشعار را انشاد كرد كه اول آنها اين است :\r\n 1 - قل عبرى و بان عنى عزائى * بعد فقدى لخاتم الأنبياء \r\n1 - يعنى صبر من قليل و عزاى من آشكار شد بعد از آنكه خاتم انبياء را از دست دادم .\r\n2 - اى چشم من ! اشك فراوان بريز ، اى چشم من ! واى بر تو ! بخل مكن و خون گريه كن .\r\n3 - اى رسول خدا ! اى برگزيدهء خدا ! اى پناگاه يتيمان و ضعيفان .\r\n4 - حقا كه كوه‌ها و وحوش و پرندگان و زمين بعد از گريه كردن آسمان براى تو گريان شدند .\r\n5 - پدر جان ! قبرستان حجون و ركن و مشعر و بطحاء از براى تو گريان شدند .\r\n6 - محراب عبادت و مجلس درس قرآن كه در هر صبح و شام تشكيل ميشدند براى تو گريه ميكنند .\r\n7 - دين اسلام كه در ميان مردم يكى از غرباء بشمار ميرود در مصيبت تو گريان گرديد .\r\n8 - كاش آن منبرى را كه بر فراز آن ميرفتى ميديدى كه چگونه ظلمت آن را بعد از نور فرا گرفته .\r\n9 - اى خداى زهراء ! اجل مرا به زودى برسان ! زيرا زندگى من تيره و تار گرديد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسپس بجانب منزل خود بازگشت و شب و روز شروع بگريه و ناله كرد ، اشك وى خشك نميشد ، ناله و ضجه‌اش آرام نميگرفت .\r\nبزرگان اهل مدينه اجتماع كردند و بحضور امير المؤمنين : على عليه السّلام مشرف شدند و گفتند :\r\nيا ابا الحسن ! فاطمه شب و روز گريه مىكند ، هيچ كدام از ما شب در رختخواب بخواب نميرويم ، روزها به علت مشغله و طلب وسائل زندگى قرار و آرام نداريم ، ما از تو تقاضا ميكنيم كه فاطمه شب يا روز گريه كند .\r\nحضرت امير فرمود : مانعى ندارد . وقتى على عليه السّلام متوجه فاطمهء اطهر شد ديد آن بانوى معظمه از گريه ساكت نميشود ، و تسليت گفتن براى او ثمرى ندارد ، هنگامى كه چشم آن بانو به حضرت امير افتاد لحظه‌اى ساكت شد .\r\nعلى عليه السّلام به وى فرمود : اى دختر پيغمبر خدا صلى اللَّه عليه و آله و سلم بزرگان مدينه از من خواسته‌اند كه از تو بخواهم : شب براى پدر بزرگوارت گريه كنى يا روز .\r\nفاطمه اطهر عليها السّلام گفت : يا ابا الحسن ! من چندان مكثى در ميان اين مردم نخواهم كرد ، به زودى من از ميان اين مردم ميروم ، يا على به خدا قسم من شب و روز از گريه آرام نخواهم شد تا اينكه به پدرم ملحق شوم .\r\nحضرت امير فرمود : باشد ، هر منظورى كه دارى انجام بده .\r\nعلى عليه السّلام بعد از اين جريان اطاقى خارج از شهر مدينه براى حضرت زهراى اطهر ساخت كه آن را بيت الاحزان ميگفتند . موقعى كه صبح ميشد فاطمهء اطهر حضرت حسن و حسين عليهما السّلام را برميداشت و متوجه بقيع و خارج از مدينه ميشد « 1 » و همچنان تا شب مشغول گريه بود . موقعى كه شب فرا ميرسيد حضرت امير مىآمد و فاطمهء اطهر را به منزل خويش باز ميگردانيد .\r\nحضرت فاطمه پس از فوت پدر بزرگوارش مدت - 27 - روز اين برنامه را\r\n\r\n\r\n","description":"","footnote":"\r\n( 1 ) قبرستان بقيع در آن زمان خارج از شهر مدينه بوده . ولى در اين زمان كه شهر مدينه توسعه پيدا كرده قبرستان بقيع در وسط شهر مدينه مشاهده مىشود - مترجم .\r\n","page_name":" 189 ","page_number":189},
  {"content":"\r\n\r\nانجام ميداد ، آنگاه مريض شد و تا روز چهلم باقى ماند و از دنيا رحلت كرد .\r\nدر موقع رحلت حضرت فاطمه حضرت امير نماز ظهر را خوانده و متوجه منزل گرديده بود . ناگاه كنيزان را ديد در حالى باستقبال آن حضرت آمدند كه گريان و محزون بودند .\r\nامام عليه السّلام به ايشان فرمود : چه خبر شده ، چرا شما را ناراحت و مضطرب ميبينم ! ؟\r\nگفتند : يا امير المؤمنين ! دختر عموى خود : فاطمهء اطهر را درياب ، گر چه گمان نميكنيم وى را دريابى .\r\nحضرت امير بسرعت متوجه فاطمهء اطهر و بر آن بانو وارد شد ، ناگاه ديد :\r\nفاطمهء اطهر در ميان بستر خويشتن كه از پارچهء كتان سفيد مصرى بود افتاده و به طرف راست و چپ مىغلطد .\r\nعلى عليه السّلام ردا را از دوش خود و عمامه را از سر مبارك خويشتن افكند و لباس خود را در آورد ، آنگاه آمد و سر مبارك حضرت زهراء را بدامن گرفت و فرمود :\r\nيا زهراء ! ولى حضرت فاطمه سخنى نگفت . براى دومين بار فرمود :\r\nيا بنت محمد المصطفى ! فاطمهء اطهر نيز جوابى نداد ! حضرت امير براى سومين بار صدا زد :\r\nاى دختر آن كسى كه زكات را در دامن عباى خود براى فقراء ميبرد ! جوابى نشنيد .\r\nاى دختر آن كسى كه با ملائكه نماز خواند ! حضرت زهراء عليها السّلام جوابى نداد .\r\nعلى عليه السّلام صدا زد :\r\nيا فاطمة كلمينى ! يعنى اى فاطمه ! با من تكلم كن ، من پسر عموى تو : على بن ابى طالب هستم .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nحضرت فاطمهء زهراء چشمان خود را به روى حضرت امير باز كرد ، آنگاه آن بانو گريست و على عليه السّلام هم گريان شد و به زهراى اطهر فرمود : مگر تو را چه شده ؟ من پسر عمويت على ميباشم .\r\nفاطمهء اطهر گفت : يا ابن عم ! من اكنون آن مرگ و موتى را مشاهده ميكنم كه نميتوان از دست آن گريخت . من ميدانم كه تو بعد از من نميتوانى ازدواج نكنى ، يا على ! اگر ازدواج كردى يك شب و يك روز نزد زوجه‌ات و يك شب و يك روز پيش فرزندان من باش ، يا على ! به صورت حسن و حسينم صيحه نزنى ، زيرا ايشان يتيم و دل شكسته ميباشند ، ديروز بود كه حسنين من جد بزرگوار خود را از دست دادند ، امروز هم مادر خود را از دست ميدهند . واى بر آن امتى كه حسنين مرا ميكشند و با ايشان بغض و دشمنى ميورزند ! ! آنگاه اشعارى را خواند كه اول آنها اين است :\r\n ابكنى ان بكيت يا خير هادى * و اسبل الدمع فهو يوم الفراق \r\n1 - يعنى اگر گريه مىكنى بر من گريه كن اى بهترين هدايت‌كنندگان ، و اشگ بريز كه روز فراق رسيد .\r\n2 - اى همسر بتول ! من در بارهء نسل خود به تو سفارش ميكنم ، زيرا كه ايشان ملازم اشتياق ميباشند .\r\n3 - يا على ! براى من و يتيم‌هاى من گريه كن ، مخصوصا قتيل كربلا را فراموش نكنى .\r\n4 - ايشان مفارقت ميكنند و يتيمانى حيران و سرگردان ميشوند ، خدا امضاء كرده كه روز فراق است .\r\nحضرت امير به زهراى اطهر فرمود : اى دختر رسول خدا ! تو اين مطلب را از كجا ميگوئى ، در صورتى كه وحى خدا از خاندان ما قطع شده است ! ؟\r\nفاطمهء اطهر گفت : يا على ! من الساعه خوابيدم و پدر بزرگوارم را در ميان قصرى از در سفيد ديدم ، موقعى كه مرا ديد فرمود :\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاى دخترم ! نزد من بيا ، زيرا من مشتاق تو هستم .\r\nگفتم : پدر جان ! به خدا قسم كه من بيشتر شوق ملاقات تو را دارم .\r\nپدرم فرمود : تو امشب نزد من خواهى بود ، پدرم شخصى راستگو است و به وعدهء خود وفا خواهد كرد .\r\nيا على ! هنگامى كه ديدى من سورهء يس را قرائت نمودم بدان كه اجلم فرا رسيده ، مرا غسل بده ، ولى بدنم را برهنه نكن ، زيرا من پاك و مطهر ميباشم .\r\nيا على ! خودت و اهل خانه‌ام كه به من نزديك هستند بر جنازه‌ام نماز بخوانيد .\r\nيا على ! مرا شبانه به خاك بسپار ، اين خبر را پدرم پيغمبر خدا به من داده .\r\nحضرت امير عليه السّلام ميفرمايد : به خدا قسم من متصدى امر آن بانو شدم و بدن وى را از زير پيراهن غسل دادم ، به خدا قسم كه بدن فاطمهء زهراء مبارك و پاك و مطهر بود ، آنگاه بدن مقدس او را از باقيماندهء حنوط پيامبر اسلام صلى اللَّه عليه و آله و سلم حنوط كردم ، سپس جسد مباركش را در ميان كفنهايش جاى دادم و موقعى كه تصميم گرفتم كفن او را گره بزنم صدا زدم :\r\nيا ام كلثوم ! يا زينب ! يا سكينة « 1 » يا فضة ! يا حسن ! يا حسين ! هلموا تزودا من امكم ، فهذا الفراق ، و اللقاء في الجنة .\r\nيعنى اى ام كلثوم ، زينب ، سكينه ، فضه ، حسن ، حسين ، بيائيد از مادر خود زاد و توشه برگيريد ، روز فراق آمد و ملاقات شما در بهشت خواهد بود .\r\nحضرت حسنين عليهما السّلام در حالى آمدند كه فرياد ميزدند : آه از اين حسرتى كه هيچ وقت به علت از دست دادن جدمان : پيامبر خدا و مادرمان : فاطمهء زهراء از بين نخواهد رفت .\r\nاى مادر حسن و حسين ! هنگامى كه جدّ ما : حضرت محمّد مصطفى صلى اللَّه عليه و آله و سلم را ملاقات نمودى سلام ما را به آن حضرت برسان و به آن بزرگوار بگو :\r\n\r\n\r\n","description":"","footnote":"\r\n( 1 ) براى حقير معلوم نشد : اين سكينه‌اى كه حضرت امير در رديف فرزندان حضرت فاطمهء اطهر صدا زده چه كسى بوده - مترجم .\r\n","page_name":" 192 ","page_number":192},
  {"content":"\r\n\r\nما بعد از تو در دار دنيا يتيم مانديم ! ! حضرت امير ميفرمايد : من خدا را شاهد ميگيرم كه فاطمهء زهراء :\r\nقد حنت و انت و مدت يديها و ضمتهما الى صدرها مليا ، و اذا بها تف من السماء ينادى : يا ابا الحسن ! ارفعهما عنها ، فقد ابكيا و اللَّه ملائكة السماوات ، فقد اشتاق الحبيب الى المحبوب .\r\nيعنى آه و ناله كرد ، دستهاى خود را دراز نمود و حضرت حسنين را چند لحظه‌اى به سينهء خود چسبانيد . ناگاه هاتفى از آسمان ندا در داد :\r\nيا ابا الحسن ! حسنين را از روى سينهء فاطمه بردار ، به خدا قسم كه ملائكهء آسمانها را گريان كردند ، زيرا دوست مشتاق لقاى دوست است .\r\nحضرت امير عليه السّلام ميفرمايد : من حسنين را از روى سينهء زهراء برداشتم و در موقع بستن بندهاى كفن اين اشعار را سرودم :\r\n فراقك اعظم الاشياء عندى * و فقدك فاطمة ادهى الثكول \r\n1 - يعنى مفارقت تو نزد من بزرگترين چيزها است ، و از دست دادن تو برايم سخت‌ترين مصيبت است .\r\n2 - من براى حسرت و غم شخصى گريه و ناله ميكنم كه بهترين راه مرگ را رفت .\r\n3 - اى چشم من ! با من مساعدت و همراهى كن كه حزن من دائمى است و براى دوست خودم گريانم .\r\nسپس امير المؤمنين : على عليه السّلام جسد فاطمهء اطهر را روى دست خويشتن گرفت و بسوى قبر پدرش رسول خدا آورد و فرمود :\r\nالسلام عليك يا رسول اللَّه ! السلام عليك يا حبيب اللَّه ! السلام عليك يا نور اللَّه ! السلام عليك يا صفوة اللَّه ! منى السلام عليك ، درود و تحيت من و دخترت فاطمه كه بر تو وارد مىشود بر تو باد . حقا كه امانت مسترد گرديد .\r\nآه از حزن رسول ! آه از حزن بتول ! دنيا براى من تيره و تار شد . خوشحالى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو سرور از من دور شد . آن از حزن و تأسف من ! آنگاه جنازهء آن بانو را نزد قبر پيغمبر خدا آورد و با گروهى از اهل خانهء خود و اصحاب و دوستان و برخى از مهاجرين و انصار بر بدن مبارك حضرت زهراى اطهر نماز خواند .\r\nهنگامى كه جسد فاطمه را به خاك سپرد و در لحد جاى داد اشعارى را خواند كه اول آنها اين است :\r\n ارى علل الدنيا على كثيرة * و صاحبها حتى الممات عليل \r\n1 - يعنى مصيبت و علل دنيا براى من زياد است ، صاحب دنيا كه دنيا طلب باشد تا موقع مردن عليل خواهد بود .\r\n2 - براى اجتماع هر دو نفر دوستى مفارقتى خواهد بود ، حقا كه بقاء من نزد شما قليل و اندك خواهد بود .\r\n3 - حقا از دست دادن فاطمهء زهراء كه بعد از رسول خدا براى من اتفاق افتاد دليل بر اين است كه هيچ دوستى دائم و برقرار نخواهد بود .\r\n16 - ابن شهرآشوب در كتاب : مناقب مينگارد : موقعى كه پيغمبر اعظم اسلام از دنيا رحلت كرد از عمر حضرت فاطمهء اطهر هجده سال و هفت ماه گذشته بود ، بعد از پدر بزرگوارش مدت هفتاد و دو روز زنده بود . هفتاد و پنج روز و چهار ماه هم گفته شده .\r\nقربانى گفته : چهل روز زنده بود و اين قول صحيح است . فاطمهء زهراء در شب يك شنبه ، سيزدهم ماه : ربيع الاول سنهء - 11 - قمرى از دنيا رحلت نمود .\r\nقبر مقدسش در بقيع است . گفته‌اند : قبرش در خانهء خودش مىباشد . قول ديگر آن است كه قبرش ما بين قبر و منبر پيامبر اعظم اسلام است .\r\nگروهى از علماء اهل تسنن از جابر نقل نموده‌اند كه گفت :\r\nپيامبر اسلام صلى اللَّه عليه و آله قبل از رحلت خود به حضرت على بن ابى طالب فرمود :\r\nسلام بر تو باد ، اى پدر دو نو گل من ! من در بارهء اين دو نوگل دنيوى خود\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبه تو توصيه ميكنم ، طولى نميكشد كه دو ركن تو از بين خواهند رفت .\r\nجابر ميگويد : هنگامى كه رسول خدا از دنيا رفت حضرت على فرمود :\r\nاين يكى از آن دو ركن من بود كه پيغمبر خدا فرمود . موقعى كه فاطمهء اطهر از دنيا رفت حضرت امير فرمود : اين دومين ركن من بود . و . . .\r\nروايت شده كه حضرت زهراى اطهر بعد از فوت پدر بزرگوارش دائما سر خود را ميبست ، جسمش ناتوان بود ، قوت خود را از دست داده بود ، چشمانش گريان بود ، قلبى سوخته داشت ، ساعت به ساعت غش ميكرد و به حضرت حسنين عليهما السّلام ميفرمود :\r\nپدر ( يعنى جد ) شما كه شما را گرامى ميداشت و مرتب شما را در آغوش ميگرفت كجا است ؟ كجا است آن جد شما كه از همهء مردم بيشتر بشما مهربان بود ، نميگذاشت كه روى زمين راه برويد ، افسوس كه هرگز نخواهم ديد جد شما در خانهء مرا باز نمايد و شما را بدوش خود بگيرد ، در صورتى كه دائما اين عمل را انجام ميداد .\r\nسپس حضرت زهراى اطهر مريض شد و مدت چهل شب مريضى او ادامه پيدا كرد .\r\nآنگاه ام ايمن و اسماء بنت عميس و حضرت امير را خواست و به حضرت امير سه وصيت كرد :\r\n1 - با امامه دختر خواهرش ازدواج نمايد ، زيرا كه او فرزندان حضرت زهراء را دوست ميداشت .\r\n2 - تابوت از براى حضرت فاطمه درست كند ، زيرا ملائكه صورت تابوت را به حضرت زهراء نشان داده بودند و آن بانو اوصاف تابوت را براى حضرت امير شرح داد .\r\n3 - احدى از آن افرادى كه در حق آن بانوى مظلومه ظلم كرده بودند در تشييع جنازه‌اش حاضر نشوند و بر جنازه‌اش نماز نخوانند .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمسلم و واقدى و ابن عباس و ديگران روايت كرده‌اند كه حضرت فاطمهء زهراء وصيت كرد : ابو بكر و عمر بجنازه‌اش نماز نخوانند ، و جنازه‌اش را شبانه به خاك بسپارند .\r\nدر تاريخ طبرى مينگارد : فاطمهء اطهر شبانه دفن شد ، و غير از عباس و على و مقداد و زبير كسى در تشييع جنازهء آن بانو حاضر نشد .\r\nدر روايات ما نقل شده كه : حضرت امير ، حسن ، حسين ، عقيل ، سلمان ابو ذر ، مقداد عمار و بريده ( بضم باء و فتح راء ) بنا بروايتى : عباس و پسرش : فضل طبق روايت ديگرى حذيفه ( بضم حاء و فتح ذال ) و ابن مسعود بجنازهء آن بانوى معظمه نماز خواندند .\r\nاصبغ بن نباته ( بضم نون ) ميگويد : از حضرت امير در بارهء اينكه فاطمه شبانه دفن گرديد جويا شدند ، فرمود : به علت اينكه فاطمهء زهراء بر گروهى خشمناك بود و راضى نبود كه آنان براى تشييع جنازه‌اش حاضر شوند و بر كسى كه آنان را دوست نداشته باشد حرام است كه بر جنازهء احدى از فرزندان فاطمه نماز بخوانند .\r\nروايت شده : حضرت امير قبر فاطمهء اطهر را با زمين يكسان نمود .\r\nگفته‌اند : على عليه السّلام تعداد هفت قبر شبيه به قبر فاطمهء اطهر تشكيل داد كه قبر آن بانو شناخته نشود .\r\nروايت شده كه تعداد چهل قبر براى حضرت زهراء وانمود كرد تا قبر واقعى آن بانو تشخيص داده نشود و كسى حتى بر قبر او نماز نخواند .\r\nاز سلمى زوجهء ابو رافع روايت شده كه گفت : من حضرت فاطمهء اطهر را در آن مريضى كه از دنيا رفت پرستارى ميكردم . يك روز حضرت امير بدنبال كار خود رفت و حضرت زهراء به من فرمود : آب بياور تا من غسل كنم . وقتى آب آوردم آن بانو برخاست و نيكوترين غسل را بجاى آورد ، آنگاه لباسهاى جديد خود را پوشيد ، سپس به من فرمود : رختخواب مرا در ميان اطاق بينداز ، وقتى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nرختخواب وى را انداختم او رو به قبله خوابيد و فرمود : من قبض روح ميشوم .\r\nچون غسل كرده‌ام لذا مبادا كسى بدنم را برهنه كند ، اين بفرمود و صورت خود را روى دست خويشتن نهاد و از دنيا رحلت كرد . و . . .\r\nابو الحسن خزار قمى مينگارد : از امام جعفر صادق عليه السّلام پرسيدند : چه كسى فاطمهء اطهر را غسل داد ؟ فرمود : حضرت امير . زيرا چون حضرت زهراى اطهر صديقه بود غير از شخص صديق كسى حق نداشت وى را غسل بدهد .\r\nروايت شده : موقعى كه حضرت على بن ابى طالب جنازهء مبارك فاطمهء اطهر را نزديك قبر شريف آورد دستى از قبر بيرون آمد و آن جنازه را بر گرفت و باز گشت .\r\nعبد الرحمن همدانى ( به سكون ميم ) و حميد طويل نقل كرده‌اند : حضرت امير المؤمنين اشعارى را بر لب قبر فاطمهء زهراء عليها السّلام سرود كه اول آنها اين است :\r\n ذكرت ابا ودى فبت كاننى * برد الهموم الماضيات وكيل \r\nيعنى من دوستدار خود را بخاطر آوردم و گويا من برد كردن غم و اندوههاى گذشته وكيل ميباشم . براى اجتماع هر دو نفر دوستى افتراق و جدائى خواهد بود ، و كليهء آنها در مقابل فراق و جدائى قليل و اندك مىباشد . از دست دادن من فاطمه را بعد از حضرت رسول دليل بر اين است كه هيچ دوستى دائمى نخواهد بود .\r\nهاتفى در جواب آن حضرت اين اشعار را گفت :\r\n يريد الفتى ان لا يموت خليله * و ليس له الا الممات سبيل \r\nيعنى جوانمرد اراده دارد كه دوستش نميرد ، در صورتى كه غير از مردن راهى براى وى نخواهد بود . پس مرگ و نابود شدن را چاره‌اى نيست ، و بقاء من بعد از شما قليل و اندك است . وقتى مدتى از موت من گذشت گريهء گريه‌كنندگان قليل مىشود . به زودى از ياد من خواهى رفت و دوستى مرا فراموش خواهى كرد و دوست ديگرى در عوض من خواهد آمد .\r\n17 - در كتاب : مناقب : از شيخ طوسى نقل مىكند كه فرموده : قبر حضرت\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nفاطمهء زهراء در روضهء مقدسهء حضرت رسول صلى اللَّه عليه و آله و سلم است . عقيدهء شيخ طوسى را قول پيامبر اكرم كه ميفرمايد : ما بين قبر و منبر من يكى از باغهاى بهشت است تأييد مىكند . و . . .\r\nاحمد بن محمّد بن ابى نصر ميگويد : به حضرت ابى الحسن عليه السّلام گفتم : قبر فاطمهء زهراء كجا است ؟ فرمود : حضرت زهراى اطهر در ميان حجرهء خودش دفن شد .\r\nموقعى كه بنى اميه مسجد حضرت رسول را توسعه دادند قبر آن بانوى معظمه جزء مسجد شد . و . . .\r\n18 - در كتاب : كشف الغمه مينگارد : حضرت ابو جعفر عليه السّلام كيسه‌اى آورد و نامه‌اى از ميان آن در آورد كه وصيت حضرت فاطمه بدين شرح در آن نوشته شده بود :\r\n بِسْمِ اللَّهِ الرَّحْمنِ الرَّحِيمِ *  اين وصيت نامهء فاطمه دختر حضرت محمّد صلى اللَّه عليه و آله مىباشد . حضرت زهراء وصيت كرده كه بستانهاى هفتگانه‌ام براى حضرت على بن ابى طالب باشد . چنانچه حضرت على از دنيا رفت مال حسن بن على و اگر حسن از دنيا رحلت نمايد مال حسين باشد اگر حسين از دنيا رفت مال بزرگترين فرزندانم باشد .\r\nمقداد بن اسود و زبير بن عوام شهود اين وصيت نامه‌اند و حضرت على بن ابى طالب آن را نوشت . و . . .\r\nگفته شده : حضرت فاطمه عليها السّلام پس از اينكه براى نماز وضو گرفت باسماء بنت عميس فرمود :\r\nآن عطرى را كه من استعمال ميكنم بياور ، آن لباسهائى را كه با آنها نماز ميخوانم حاضر كن ! آنگاه سر مبارك خود را ( به زمين ) گذاشت و به اسماء فرمود : بالاى سر من بنشين ، هنگامى كه وقت نماز فرا رسيد مرا بلند كن ، اگر\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nديدى بلند شدم كه هيچ ، و الا شخصى را بدنبال حضرت على بفرست .\r\nموقعى كه وقت نماز شد اسماء صدا زد : اى دختر رسول خدا ! وقت نماز است .\r\nناگاه اسماء دريافت كه آن جگر گوشهء پيغمبر اسلام قبض روح شده . وقتى حضرت امير آمد اسماء به آن حضرت گفت : فاطمهء زهرا از دنيا رحلت كرده .\r\nامير المؤمنين عليه السّلام فرمود : چه موقع ! ؟ گفت : همان موقعى كه بدنبال تو فرستادم . على عليه السّلام به اسماء دستور داد تا فاطمه را غسل داد به حضرت حسنين عليهما السّلام امر كرد تا آب آوردند . آنگاه جنازهء آن بانو را شبانه به خاك سپرد . موقعى كه به آن حضرت براى اين عمل اعتراض كردند فرمود : حضرت زهرا خودش اين طور وصيت كرده است .\r\nروايت شده : حضرت فاطمهء زهراء بعد از فوت پدر بزرگوارش مدت چهل روز زنده بود . وقتى اجلش فرا رسيد به اسماء فرمود : در موقع فوت پدرم جبرئيل كافور بهشتى آورد . پدرم آن را سه قسمت كرد . يك قسمت براى خودش ، يك قسمت براى على و يك قسمت هم براى من . آنگاه به اسماء فرمود : باقيماندهء حنوط پدرم را كه در فلان موضع است بياور و نزد سرم بگذار .\r\nاسماء ميگويد : وقتى من امر آن بانو را اجرا نمودم لباس خود را روى خويشتن كشيد و به من فرمود : پس از چند لحظه مرا صدا بزن ، اگر جواب تو را گفتم كه هيچ و الا بدان كه نزد پدر بزرگوارم رفته‌ام .\r\nاسماء بعد از چند لحظه‌اى آن بانوى مظلومه را صدا زد ، ولى جوابى نشنيد . نيز صدا زد : اى دختر محمّد مصطفى ! اى دختر بهترين كسى كه مادرش وى را حمل كرد اى دختر بهترين كسى كه بر روى سنگريزه‌ها پا نهاد ! اى دختر آن كسى كه مقامش به :  قابَ قَوْسَيْنِ ، أَوْ أَدْنى  رسيد ! اما جوابى نگرفت .\r\nوقتى اسماء لباس آن حضرت را از روى بدنش برداشت ناگاه ديد از دنيا رفته است اسماء بدن آن بانو را حركت ميداد و ميگفت :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاى فاطمه ! موقعى كه نزد پدر بزرگوارت رفتى سلام اسماء بنت عميس را به آن حضرت برسان .\r\nدر همان حينى كه اسماء اين سخن را ميگفت حضرت حسنين عليهما السّلام از راه رسيدند و گفتند : اسماء ! مادر ما در يك چنين ساعتى بخواب نميرفت ! ؟ گفت : مادر شما خواب نرفته ، بلكه از دنيا رفته است .\r\nامام حسن روى نعش مادر افتاد و جسد مقدس او را حركت ميداد و ميفرمود :\r\nمادر جان ! قبل از اينكه روح از بدن من مفارقت كند با من تكلم كن ! آنگاه امام حسين آمد و پاهاى مبارك مادر را حركت ميداد و ميبوسيد و ميفرمود :\r\nمادر جان ! من فرزند تو حسينم . قبل از اينكه متلاشى شوم و بميرم با من صحبت كن ! اسماء بايشان گفت : اى فرزندان پيغمبر اسلام نزد پدرتان على برويد و آن حضرت را از فوت مادرتان آگاه نمائيد .\r\nحضرت حسنين از خانه خارج و متوجه مسجد شدند ، هنگامى كه نزديك مسجد شدند صدا به گريه بلند كردند . گروهى از صحابه بحضور ايشان آمدند و گفتند :\r\nبراى چه گريانيد ! ؟ خدا چشم شما را نگرياند ! شايد نظر شما بجاى جدتان رسول خدا افتاد و از كثرت علاقه‌اى كه به آن داريد گريان شديد ؟\r\nفرمودند : نه ، آيا نه چنين است كه مادر ما از دنيا رحلت كرده است ؟\r\nحضرت امير عليه السّلام پس از شنيدن اين خبر جانگداز برو در افتاد و فرمود :\r\nاى دختر حضرت محمّد ! من غم و اندوه خود را بعد از تو به كه بگويم ؟\r\nمن درد دلهاى خود را براى تو ميگفتم ، اكنون براى چه كسى درد دل كنم ؟\r\nآنگاه آن اشعارى را كه قبلا ترجمه كرديم سرود .\r\nسپس به اسماء فرمود : فاطمهء زهراء را غسل بده ، حنوط كن ، كفن بپوشان .\r\nموقعى كه غسل و كفن آن بانوى معظمه خاتمه يافت نماز بر بدنش خواندند و شبانه\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاو را در بقيع دفن كردند . فوت آن بانو بعد از عصر واقع شد .\r\nابن بابويه ميگويد : گر چه اين روايت ميگويد : حضرت فاطمه را در بقيع دفن كردند ، ولى آنچه را كه من صحيح ميدانم اين است كه آن بانو در ميان خانهء خود دفن شد . موقعى كه بنى اميه مسجد حضرت رسول را توسعه دادند قبر آن بانوى معظمه جزء مسجد شد . و . . .\r\n19 - نيز در كتاب : كشف الغمه از كتاب : ذريهء طاهره ، تأليف دولابى نقل مىكند كه : حضرت فاطمهء زهراء عليها السّلام مدت سه ماه بعد از پدر خود زنده بود .\r\nولى ابن شهاب و زهرى و عائشه و عروة بن زبير گفته‌اند : آن بانو شش ماه بعد از رحلت پدر خود زندگى كرد .\r\nحضرت امام محمّد باقر عليه السّلام ميفرمايد : فاطمهء اطهر مدت - 95 - روز بعد از پدر بزرگوارش زنده بود و در سنهء - 11 - هجرى از دنيا رفت .\r\nابن قتيبه ( بضم قاف و فتح تاء ) ميگويد : مدت - 100 - روز زنده بود .\r\nگفته شده : حضرت زهراى اطهر در سنهء - 11 - هجرى ، شب سه شنبه ، سوم ماه رمضان در سن - 29 - سالگى رحلت نمود . و . . .\r\nابن عباس ميگويد : در آن موقعى كه حضرت فاطمهء اطهر به شدت مريض شد به اسماء بنت عميس فرمود : آيا نميبينى من در چه حالى هستم ؟ مبادا مرا روى تخته‌اى بگذاريد كه جنازه‌ام ظاهر باشد ! اسماء گفت : نه بجان خودم قسم ، بلكه نظير آن تابوتى را براى تو درست ميكنم كه در حبشه ديده بودم .\r\nحضرت زهراء به وى فرمود : پس نمونهء آن را به من نشان بده ! اسماء فرستاد تا از بازار شاخه‌هاى تازهء خرما آوردند . آنگاه آن تابوتى را كه در حبشه ديده بود ساخت و آن اولين تابوتى بود كه ساخته شد .\r\nحضرت زهراء پس از ديدن آن تابوت خندان شد و هيچ وقت غير از آن موقع خندان نشده بود . سپس جنازهء آن بانو را شبانه برديم و دفن نموديم و عباس\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nابن عبد المطلب بر جنازهء آن بانو نماز خواند . عباس و على و فضل بن عباس در قبر آن بانو وارد شدند .\r\nاز اسماء بنت عميس روايت شده كه گفت : فاطمه دختر حضرت محمّد صلى اللَّه عليه و آله به وى فرمود : من اين عمل را زشت ميدانم كه يكپارچه روى جنازهء زنان مياندازند زيرا هر كسى از حجم و وصف آن جنازه آگاه مىشود .\r\nاسماء گفت : اى دختر رسول خدا ! من نظير آن تابوتى را كه در زمين حبشه ديده‌ام به تو نشان مىدهم ، آنگاه فرستاد تا شاخه‌هاى تازهء خرما آوردند و او تابوتى نيكو ساخت و يكپارچه روى آن انداخت .\r\nحضرت زهراى اطهر فرمود : چقدر اين تابوت خوب است ، زيرا جنازه‌اى كه در ميان آن باشد تشخيص داده نميشود كه جنازهء زن يا جنازهء مرد است .\r\nسپس حضرت فاطمه به اسماء فرمود : موقعى كه من مردم تو مرا غسل بده ، احدى حق ندارد نزد من بيايد ، موقعى كه فاطمه از دنيا رحلت نمود و عائشه آمد كه بالاى جنازه‌اش برود اسماء به وى گفت : مبادا نزد فاطمه به روى ! عائشه به ابو بكر شكايت كرد و گفت : اسماء نميگذارد من نزد دختر رسول خدا بروم ، اسماء يك هودج نظير هودج عروس براى فاطمه ساخته است .\r\nاسماء در جواب ابو بكر گفت : فاطمه به من دستور داده : كسى بالاى جنازه‌اش نرود ، من اين تابوتى را كه ساخته‌ام در زمان حيات فاطمهء اطهر طبق دستور خود آن بانو ساخته‌ام .\r\nابو بكر گفت : مانعى ندارد ، آنچه را كه فاطمه دستور داده انجام بده .\r\nابو بكر اين بگفت و بازگشت . آنگاه جنازهء حضرت زهراء را على و اسماء غسل دادند . و . . .\r\nآنگاه صاحب كتاب : كشف الغمه ميگويد : حديث چند نوع است . بعضى از اصحاب قاضى ابو بكر ابن ابو قريعه اشعارى را براى من انشاد كرد كه قسمت اخير آن اين است :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n 1 - و لاى حال لحدت * بالليل فاطمة الشريفة\r\n2 - و لما حمت شيخكم * عن وطئ حجرتها المنيفة\r\n3 - اوه لبنت محمد * ماتت بغصتها اسيفة \r\n1 - يعنى براى چه بود كه فاطمهء شريفه در شب به خاك سپرده شد ! ؟\r\n2 - براى چه بود كه شيخ و بزرگ شما را از ورود در حجرهء مباركهء خود ممنوع كرد ! ؟\r\n3 - آه براى دختر حضرت محمّد صلى اللَّه عليه و آله و سلم كه با غصه و تأسف از دنيا رفت .\r\n20 - در كتاب : روضة الواعظين مينگارد : حضرت فاطمهء زهراء به شدّت مريض شد و مدت چهل روز مريض بود تا اينكه وفات يافت .\r\nهنگامى كه يقين بمرگ پيدا كرد ام ايمن و اسماء بنت عميس را خواست و فرستاد تا حضرت امير عليه السّلام هم آمد ، آنگاه فرمود : يا ابن عم ! اجل من فرا رسيده . من ساعت به ساعت خودم را اين طور مىبينم كه دارم به پدرم ملحق ميشوم من در بارهء اين مطالبى كه در قلب خود دارم به تو وصيت ميكنم .\r\nحضرت على بن ابى طالب عليه السّلام فرمود : اى دختر پيغمبر هر وصيتى كه دوست دارى بكن ، سپس حضرت امير بالاى سر حضرت زهراء نشست و دستور داد : افرادى كه در ميان اطاق بودند خارج شدند .\r\nپس از اين جريان حضرت فاطمه فرمود : يا بن عم ! آيا در اين مدتى كه تو با من معاشرت داشتى دروغ و خيانت و مخالفتى از من ديدى ؟\r\nحضرت امير عليه السّلام فرمود : ابدا ! ! پناه به خدا ميبرم ! تو به وجود خدا داناتر و نيكوكارتر و پرهيزكارتر و گرامىتر و از خدا خائف‌تر از آنى كه من تو را به علت مخالفت نمودن سرزنش نمايم . حقا كه مفارقت و فقدان تو براى من بسيار ناگوار است ، ولى چه بايد كرد ، چاره‌اى نيست . به خدا قسم كه تو مصيبت پيامبر خدا را براى من تجديد كردى ، حقا كه فوت و از دست رفتن تو خيلى براى من سنگين و بزرگ است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n إِنَّا لِلَّهِ وَ إِنَّا إِلَيْهِ راجِعُونَ  به خدا قسم كه اين مصيبت دردناكترين و غصه‌دارترين مصيبتى است كه هيچ تسليت و تعزيتى جبران آن را نميكند و جانشين آن نخواهد شد ! ! سپس حضرت على و زهراء عليهما السّلام به قدر يك ساعت گريستند ، آنگاه حضرت امير سر مبارك فاطمهء اطهر را برداشت و به سينهء خود نهاد و به آن بانو فرمود :\r\nهر وصيتى كه دارى بكن ، زيرا من هر دستورى كه تو صادر كنى اجراء مينمايم و امر تو را بر امر خودم مقدم ميدارم .\r\nحضرت فاطمه فرمود : اى پسر عموى پيغمبر صلى اللَّه عليه و آله و سلم خدا تو را بهترين جزا عطا كند . من اولا به تو وصيت ميكنم كه بعد از من با امامه دختر خواهرم ازدواج نمائى ، زيرا او براى فرزندانم نظير خودم خواهد بود ، و مردان چاره‌اى ندارند جز اينكه بايد ازدواج نمايند .\r\nلذا حضرت على بن ابى طالب عليه السّلام ميفرمايد : چهار چيز است كه من نميتوانم از آنها مفارقت نمايم . يكى از آنها امامه دختر ابو العاص است . زيرا حضرت زهراء وصيت كرده ! من با وى ازدواج كنم .\r\nخلاصه : سپس فاطمهء اطهر به حضرت امير گفت :\r\nيا ابن عم ! من به تو وصيت ميكنم كه تابوتى برايم تهيه نمائى ، زيرا ديدم كه ملائكه شكل و عكس آن تابوت را به من نشان دادند .\r\nامير المؤمنين فرمود : اوصاف آن تابوت را براى من شرح بده .\r\nحضرت زهراء مشخصات آن را شرح داد و على عليه السّلام آن را تهيه نمود . آن تابوت اولين تابوتى بود كه در روى زمين ساخته شد ، كسى قبلا نظير آن را نديده بود و بعدا هم ساخته نشد .\r\nفاطمهء اطهر پس از اين جريان به حضرت امير رو كرد و گفت : مبادا احدى از اين گروهى كه در حق من ظلم كردند و حق مرا غصب نمودند براى تشييع جنازه‌ام حاضر شوند ! ! زيرا ايشان دشمن من و دشمن رسول خدا ميباشند . مبادا\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبگذارى احدى از آنان و پيروانشان بجنازه‌ام نماز بخوانند ! ! مرا شبانه در آن موقعى كه چشمها همه بخواب رفته باشند دفن كن . پس از اين وصيت بود كه فاطمهء اطهر از دنيا رفت .\r\nآنگاه اهل مدينه عموما صدا به ضجه و فرياد بلند كردند ، زنان بنى هاشم در ميان خانهء حضرت فاطمه اجتماع نمودند و به نحوى صدا به صيحه و گريه بلند كردند كه نزديك بود مدينهء طيبه به علت گريهء آنان از جا كنده شود ! مردم فرياد ميزدند :\r\nيا سيدتاه ! يا بنت رسول اللَّه ! مردم همچنان پشت سر يك ديگر متوجه حضرت على بن ابى طالب عليه السّلام شدند و آن بزرگوار نشسته بود ، حضرت حسنين عليهما السّلام در حضور آن حضرت و مشغول گريه بودند و مردم براى گريهء آنان اشك ميريختند ! ام كلثوم در حالى خارج شد كه نقاب به صورت داشت و دامن لباسش به زمين كشيده ميشد ، فرياد ميزد و ميگفت :\r\nاى پدر بزرگوارم ، يا رسول اللَّه ! گويا : ما الساعه تو را به نحوى از دست داديم كه بعدا ملاقاتى در كار نخواهد بود ! مردم مدينه اجتماع كردند و نشستند ، در انتظار بودند كه جنازهء حضرت فاطمه خارج شود و بر آن نماز بخوانند .\r\nولى ابو ذر بيرون آمد و بمردم گفت : برگرديد ، زيرا خارج كردن جنازهء دختر پيامبر اسلام صلى اللَّه عليه و آله بتأخير افتاد . مردم برخاستند و رفتند .\r\nهنگامى كه چشم مردم بخواب رفت و قسمتى از شب گذشت حضرت على بن - ابى طالب و حضرت حسنين عليهم السّلام با عمار ، مقداد ، عقيل ، زبير ، ابو ذر ، سلمان ، بريده و گروهى از بنى هاشم جنازهء مبارك حضرت زهراى اطهر را خارج نمودند و بر بدن آن بانو نماز خواند و او را شبانه به خاك سپردند .\r\nآنگاه حضرت امير در اطراف قبر فاطمهء عزيز صورت هفت قبر تشكيل داد كه قبر مطهر فاطمه تشخيص داده نشود . بعضى از خواص گفته‌اند كه قبر حضرت زهراء را\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبا زمين يكسان نمودند تا موضع قبر معلوم نشود ! ! 21 - در كتاب : كافى از حضرت امام حسين عليه السّلام روايت مىكند كه فرمود :\r\nموقعى كه فاطمهء زهراء قبض روح شد ، حضرت على بن ابى طالب آن بانو را مخفيانه به خاك سپرد و موضع قبر مقدسش را محو نمود . آنگاه برخاست و متوجه قبر مبارك پيغمبر صلى اللَّه عليه و آله شد و گفت :\r\nيا رسول اللَّه ! سلام من و سلام دخترت فاطمه بر تو باد ، همان دخترت كه به زيارت تو آمده و در بقعهء تو خوابيده و خدا خواست بسرعت به تو ملحق شود .\r\nيا رسول اللَّه ! از فراق دختر برگزيدهء تو صبر و شكيبائى من قليل و اندك شده ، قدرت من از دورى بزرگترين زنان يعنى فاطمهء اطهر ضعيف گرديد ، ولى براى مفارقت تو تأسى نمودن موجب تسليت من خواهد شد . من تو را بدست خود به خاك سپردم ، در صورتى كه جان مقدس تو در گلو و سينهء من بود . آرى آنچه كه در قرآن است مىپذيرم و ميگويم :\r\n إِنَّا لِلَّهِ وَ إِنَّا إِلَيْهِ راجِعُونَ  يا رسول اللَّه ! آن امانتى را كه به من دادى پس گرفته شد ! سپرده باز گرفته شد ! فاطمهء زهراء را بردى ، يا رسول اللَّه ! چقدر اين آسمان سبز و زمين غبار آلود در نظر من تيره و تار است ! ! غم و اندوه من هميشگى گرديده ! شب من با بيخوابى ميگذرد ! اين غم از قلب من خارج نميشود تا آن موقعى كه خدا مرا در آن خانه‌اى كه تو در آن هستى وارد نمايد ! در دلم دردى است كه آن را جريحه دار مىكند هم و غمى است تحريك‌كننده ! چه زود بود كه بين ما جدائى افتاد ! ! من درد دل خود را براى خدا ميگويم .\r\nدخترت به زودى تو را از اينكه امت تو متحد شدند و حق او را پايمال نمودند آگاه خواهد كرد ! جريان را از فاطمه‌ات جويا شو و شرح حال را از وى بخواه ! چه غم و غصه‌هائى كه در دل او جاى گزين شدند ! و نميتوانست براى كسى درد دل كند . وى همهء آنها را براى تو خواهد گفت . خدا كه بهترين حكم‌كنندگان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاست حكم خواهد كرد . سلام من بر شما باد ، سلامى كه بمنزلهء وداع من باشد ، نه آن سلامى كه شما را ترك نمايم ، اگر باز گردم از ملالت و خستگى نيست و اگر نزد قبر تو اقامت گزينم به علت بدگمانى نيست كه خدا به صابرين وعدهء ثواب داده است .\r\nصبر و شكيبائى مباركتر و نيكوتر است . اگر براى غلبهء افرادى كه بر او مستولى شدند نبود بر خود لازم ميدانستم كه نزد قبر تو اقامت گزينم و معتكف گردم و براى اين مصيبت بزرگ نظير زن جوانمرده ناله و فرياد ميكردم . خدا ميبيند كه دختر تو مخفيانه دفن مىشود ! حق وى غصب شد ! از گرفتن ارث ممنوع گرديد ! در صورتى كه از زمان تو تا به حال چندان مدتى نگذشته و ذكر تو متروك نشده است ! يا رسول اللَّه ! من به خدا شكايت ميكنم و پيمودن راهى كه تو رفتى براى من بهترين تسليت است .\r\nيا رسول اللَّه ! صلوات خدا بر تو و سلام و خوشنودى خدا بر فاطمهء اطهر باد .\r\n22 - نيز در كتاب : كافى روايت مىكند : بعضى از شيعيان از حضرت امام جعفر صادق عليه السّلام راجع به جفر جويا شد حضرت صادق فرمود : جفر پوست گاوى است كه مملو از علم است . گفت : معنى جامعه چيست ؟ فرمود : جامعه يك صحيفه‌اى است كه طول آن هفتاد ذراع است ( يك ذراع از آرنج دست انسان است تا سر انگشتان ) و به پهناى يك پوست و بضخامت يك طناب خيلى ضخيم است . در آن صحيفه آنچه را كه مردم احتياج داشته باشند موجود و مرقوم است . هيچ قضيه و مطلبى نيست كه در آن نباشد ، حتى ديه و جريمهء خراشيدگى در آن نوشته شده است .\r\nراوى جويا شد : مصحف فاطمهء اطهر چيست ؟\r\nحضرت صادق عليه السّلام پس از سكوت طولانى فرمود : چرا شما در بارهء مطالبى كه احتياج داريد و موضوعاتى احتياجى به آنها نداريد جستجو ميكنيد ! ؟\r\nحضرت فاطمهء زهراء مدت - 75 - روز بعد از رحلت پدر بزرگوارش زنده و به علت از دست دادن پدر خويش دچار غم و اندوه شديدى بود . جبرئيل نزد آن\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبانوى معظم مىآمد و به وى تسليت ميگفت و خاطر او را آرام ميكرد ، وى را از مقام و مكان پدر بزرگوارش آگاه مينمود . آن حضرت را از مصائبى كه بعدا دچار فرزندانش شد مستحضر ميكرد و حضرت على بن ابى طالب عليه السّلام آن مطالب را مينوشت اين معنى مصحف فاطمه است .\r\n23 - نيز در كتاب : كافى از حضرت على بن ابى طالب عليه السّلام روايت مىكند كه فرمود : آن كودكانى كه از شما سقط ميشوند و نامى براى آنان نميگذاريد روز قيامت كه شما را ملاقات ميكنند خواهند گفت : چرا نام ما را تعيين نكرديد ، در صورتى كه رسول خدا صلى اللَّه عليه و آله كودك حضرت فاطمه را قبل از اينكه متولد شود محسن « 1 » ناميد ! ؟ 24 - نيز در همان كتاب از هشام بن سالم روايت مىكند كه گفت : از حضرت امام جعفر صادق عليه السّلام شنيدم ميفرمود : حضرت فاطمهء اطهر بعد از حضرت محمّد صلى اللَّه عليه و آله مدت - 75 - روز زنده بود و كسى در اين مدت وى را خندان و خوشحال نديد ! در هر هفته‌اى دو مرتبه كه روز دوشنبه و روز پنجشنبه بود روى قبر شهيدان مىآمد و ميفرمود :\r\nپيامبر خدا در اينجا بود و مشركين در آنجا بودند .\r\nدر روايت ابان از حضرت صادق نقل مىكند كه فرمود :\r\nحضرت فاطمه بر سر قبر شهداء نماز خواند و دعا كرد تا از دنيا رحلت نمود .\r\n25 - در كتاب : كافى از محمّد بن مفضل نقل مىكند كه گفت : از امام جعفر صادق عليه السّلام شنيدم ميفرمود :\r\nفاطمهء اطهر نزديكى از ستون‌هاى مسجد حضرت رسول آمد و با پيغمبر خدا اين چنين خطاب كرد و اين دو شعر را خواند :\r\n1 - پدر جان ! بعد از تو قيل و قال‌ها و سر و صداهائى بپاشد كه اگر تو ميبودى\r\n\r\n\r\n","description":"","footnote":"\r\n( 1 ) در افواه و زبان مردم نام آن كودك بىگناه : محسن بضم ميم و سكون حاء گفته مىشود . در صورتى كه اين طور نيست . بلكه اين نام را به : ضم ميم و فتح حاء و سين با تشديد ضبط نموده‌اند ، كه به اصطلاح علم صرف اسم مفعول از باب تفعيل است . مترجم .\r\n","page_name":" 208 ","page_number":208},
  {"content":"\r\n\r\nو مشاهده ميكردى اين اختلافات زياد نميشد .\r\n2 - ما تو را آن طور از دست داديم كه زمين باران رحمت خود را از دست بدهد ، امور امت تو مختل و نامنظم شد ، بيا و مشاهده كن و غائب مباش ! 26 - نيز در همان كتاب : مينگارد : وفات حضرت زهراى اطهر در روز سوم جمادى الآخرة واقع شد .\r\n27 - در كتاب : مناقب مينويسد : حضرت فاطمهء زهراء بعد از رحلت پدر بزرگوارش اشعارى را انشاد كرد كه اول آنها اين است :\r\n و قد رزئنا به محضا خليقته * صافى الضرائب و الاعراق و النسب \r\n1 - يعنى حقا كه ما دچار مصيبت شخصى شديم كه مخلوقى محض و داراى طبيعت و رگ و ريشه و حسب و نسب صاف و پاكى بود .\r\n2 - پدر جان ! تو همان ماه شب چهارده و نورى بودى كه موجودات از نور آن بهره‌مند مىشدند ، از طرف خداى با عزت كتبى به تو نازل ميگرديد .\r\n3 - جبرئيل كه روح القدس است به زيارت ما مىآيد ، ولى اكنون از نظر ما غائب شده و كليهء اخبار آسمانى بر ما پوشيده و نامعلوم است .\r\n4 - پدر جان ! اى كاش مرگ قبل از تو ما را ربوده بود ، در آن موقعى كه تو درگذشتى و پرده‌ها بين ما و تو حائل شدند .\r\n5 - پدر جان ! ما بيك مصيبتى مبتلى شديم كه هيچ مصيبت زده‌اى در ميان خلق عرب و عجم به آن مبتلى نشد .\r\n6 - دنيا با آن وسعتى كه براى من داشت اكنون تنگ شده ، دو سبط تو :\r\nحسن و حسين در نظر مردم دچار نقص و ذلتى شده‌اند كه مرا رنج ميدهد .\r\n7 - پدر جان ! به خدا قسم كه تو بهترين كليهء خلق بودى ، هر كجا كه راست و دروغى در كار بود تو راستگوترين مردم بودى .\r\n8 - پدر جان ! تا ما زنده باشيم و چشمان ما باقى و داراى اشگ باشند براى تو گريه ميكنيم . و . . .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n28 - در كتاب : احتجاج مينگارد : از جملهء احتجاج و استدلال‌هائى كه امام حسن عليه السّلام بر معاويه و يارانش كرد اين بود كه آن حضرت به مغيرة بن شعبه فرمود :\r\nتو همان كسى هستى كه فاطمه دختر پيغمبر خدا را زدى و بدنش را خون - آلود نمودى . او بدين جهت جنين خود را سقط كرد . تو اين عمل را به علت اينكه رسول خدا را ذليل شمردى و با امر آن حضرت مخالفت كردى و نسبت به آن بزرگوار هتك حرمت نموده باشى انجام دادى . در صورتى كه پيغمبر معظم اسلام صلى اللَّه عليه و آله و سلم به حضرت زهراى اطهر ميفرمود :\r\nانت سيدة نساء اهل الجنة يعنى اى فاطمه ! تو بزرگترين زنان اهل بهشت ميباشى . اى مغيره ! بدان كه خدا تو را طعمهء آتش جهنم خواهد كرد .\r\n29 - مؤلف گويد : در كتاب : سليم ( بضم سين و فتح لام ) ابن قيس هلالى از سلمان فارسى و عبد اللَّه بن عباس روايت مىكند كه گفتند :\r\nهنگامى كه پيامبر معظم اسلام رحلت كرد هنوز جنازهء مقدس آن حضرت را به خاك نسپرده بودند كه مردم عهد و پيمان خود را شكستند و مرتد شدند و علم مخالفت را برافراشتند .\r\nاما حضرت امير مشغول غسل و كفن و حنوط جسد مبارك پيغمبر عزيز اسلام شد تا اينكه آن جسد مقدس را به خاك سپرد . سپس على عليه السّلام طبق وصيت حضرت رسول صلى اللَّه عليه و آله مشغول جمع‌آورى قرآن مجيد شد .\r\nپس از اين جريان دومى به اولى گفت : مردم عموما غير از على و اهل بيتش با تو بيعت كردند ، بدنبال وى بفرست تا بيايد و بيعت كند . اولى پسر عموى دومى را كه نامش : قنفذ بود خواست و به او گفت : نزد على برو ، به وى بگو : خليفهء پيغمبر تو را خواسته ! چندين مرتبه قنفذ اين مأموريت را انجام داد ولى حضرت امير نزد آنان نيامد . دومى در حالى كه خشمناك بود برجست و خالد بن وليد را با قنفذ خواست ، بايشان دستور داد تا هيزم و آتش برداشتند و متوجه خانهء حضرت\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nشدند . در آن موقع حضرت زهراء عليها السّلام پشت در نشسته بود و جسم آن بانو پس از رحلت رسول خدا صلى اللَّه عليه و آله ناتوان شده بود .\r\nدومى همچنان رفت و نزد در خانهء على كه رسيد دق الباب كرد و فرياد زد :\r\nيا ابن ابى طالب ! در را باز كن ! حضرت زهراى اطهر به وى فرمود :\r\nما را با تو چه كار كه نميگذارى بعزادارى خويشتن مشغول باشيم ! ؟ دومى به حضرت فاطمه گفت : در را باز كن ! و الا آتش بجان شما مىزنيم ! فاطمهء اطهر در جوابش فرمود : آيا از خداى توانا نمىترسى كه داخل خانهء من ميشوى و بخانه‌ام حمله و هجوم ميكنى ! ؟ ولى دومى حاضر نشد كه برگردد ! آنگاه آتش خواست و در خانه را آتش زد ، وقتى در سوخت او در را باز كرد ! در همين موقع بود كه حضرت زهراء در مقابل وى قرار گرفت و فرياد زد :\r\nيا ابتاه ! يا رسول اللَّه ! سپس دومى شمشير خود را همانطور كه در غلاف بود بلند كرد و به پهلوى فاطمه عليها السّلام زد ، وقتى نالهء آن بانوى مظلومه بلند شد با تازيانه به نحوى به ساق دست آن حضرت نواخت كه صيحه‌اى زد و گفت :\r\nيا ابتاه ! ! هنگامى كه حضرت امير با اين منظره مواجه شد از جاى برجست و كمربند دومى را گرفت او را از جاى كند و بر زمين افكند آنگاه بينى و گردن وى را كوبيد و تصميم گرفت كه او را بقتل برساند ! ولى به ياد دستور پيغمبر معظم اسلام آمد كه به آن حضرت فرموده بود : بايد صبور و شكيبا باشى لذا به وى فرمود :\r\nاى پسر صهاك ! قسم به حق آن خدائى كه حضرت محمّد را بمقام نبوت گرامى داشت اگر نه چنين بود كه من بخاطر امر خدا بايد صبر كنم تو ميفهميدى كه نميتوانستى داخل خانهء من شوى ! دومى همچنان استغاثه ميكرد ! بعد از اين جريان مردم در ميان خانهء على ريختند و بر آن حضرت غلبه يافته ريسمان به گردن مقدسش انداختند !\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nحضرت فاطمهء زهراء نزد در آمد كه حضرت امير را از دست آنان رها كند ، ولى قنفذ آن بانوى مظلومه را هدف تازيانه قرار داد ! موقعى كه حضرت زهراء از دنيا رفت اثر آن تازيانه نظير يك بازوبند ببازوى آن حضرت بود .\r\nآنگاه آن بانو را به نحوى ببازوى در زد كه دندهء جنب پهلويش شكست و جنين خود را كه در رحم داشت سقط كرد ! ! پس از اين جريان حضرت فاطمهء زهراء عليها السّلام همچنان در بستر بيمارى بود تا اينكه شهيده شد ! سپس به گوش حضرت فاطمه رسيد كه ابو بكر فدك را گرفته ! آن مظلومه با گروهى از زنان نزد ابو بكر آمد و به وى فرمود :\r\nآيا ميخواهى زمينى را كه پدرم پيغمبر خدا به من عطا فرموده بگيرى ! ؟\r\nابو بكر دوات خواست تا بنويسد : فدك مال فاطمهء اطهر باشد .\r\nدومى وارد شد و به او گفت : اى خليفهء پيامبر خدا ! مبادا سند فدك را براى زهرا بنويسى تا براى مدعاى خود شاهد بياورد .\r\nحضرت فاطمه عليها السّلام فرمود : علي و ام ايمن براى مدعاى من شهادت ميدهند .\r\nدومى گفت : شهادت زن عجمى كه فصاحت ندارد قبول نيست . على هم روى خمير خود آتش ميكشد ! ! حضرت فاطمهء اطهر با حالتى خشمناك مراجعت كرد و مريضه شد .\r\nيك روز حضرت على بن ابى طالب عليه السّلام در مسجد نمازهاى پنجگانه را بجاى مياورد ، اولى و دومى به آن حضرت گفتند :\r\nدختر رسول خدا در چه حال است ؟ يا على ! چون از آن جريانى كه بين ما و او گذشت آگاهى ، چنانچه صلاح بدانى از آن بانو كسب اجازه كن تا ما نزد او بيائيم و از گناه خود عذر خواهى نمائيم ؟ حضرت امير فرمود : اختيار با شما .\r\nايشان برخاستند و بر در خانهء حضرت زهراء آمدند حضرت امير نزد فاطمهء اطهر آمد و به وى فرمود :\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاى بانوى با شخصيت ! فلان و فلان نزد در آمده‌اند و تصميم دارند : سلامى به تو بگويند ، تو چه ميگوئى ؟\r\nفاطمهء زهراء فرمود : خانه خانهء تو مىباشد و من كه بانوئى با شخصيت هستم زوجهء تو ميباشم . هر عملى كه ميخواهى انجام بده .\r\nحضرت امير به آن مظلومه فرمود : مقنعهء خود را بپوش ، آن بانو مقنعهء خويشتن را پوشيد و روى خود را متوجه ديوار نمود .\r\nسپس ايشان بحضور آن بانو آمدند و پس از اينكه سلام كردند به حضرت زهراء گفتند : از ما راضى باش تا خدا از تو راضى شود . فرمود : منظور شما چيست ؟\r\nگفتند : ما قبول داريم كه به تو ستم كرديم و در عين حال تقاضاى عفو و بخشش داريم .\r\nزهراى اطهر فرمود : اگر شما راست ميگوئيد اين موضوعى را كه من از شما مىپرسم جواب بگوئيد و ميدانم كه جواب آن را ميدانيد . اگر جواب مرا درست گفتيد يقين دارم براى اين مطلبى كه گفتيد آمده‌ايد . گفتند : آنچه در نظر دارى بپرس .\r\nحضرت زهراى اطهر فرمود : شما را به خدا قسم مىدهم آيا نشنيديد كه پدرم پيغمبر خدا در بارهء من ميفرمود :\r\nفاطمة بضعة منى فمن آذاها فقد آذانى يعنى فاطمه پارهء تن من است ، كسى كه او را اذيت كند مرا اذيت كرده است .\r\nگفتند : چرا . فاطمهء اطهر دست خود را بسوى آسمان بلند كرد و گفت :\r\nاللهم انهما آذانى ، قانا اشكوهما اليك و الى رسولك .\r\nيعنى پروردگارا ! اين دو نفر مرا اذيت كردند ، من شكايت ايشان را به تو و به پيغمبر تو ميكنم ! ! نه به خدا من هرگز از شما راضى نخواهم شد تا اينكه نزد پدر بزرگوارم بروم و او را از اين ظلم و ستمى كه در بارهء من كرديد آگاه نمايم و آن حضرت در بارهء شما قضاوت نمايد ! اولى پس از شنيدن اين مطلب صدا به وا ويلا بلند كرد و دچار جزع و فزع\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nشديدى شد ! دومى به وى گفت : اى خليفهء پيامبر خدا آيا جا دارد كه تو از سخن يك زنى اين طور جزع و فزع كنى ! راوى ميگويد : حضرت زهراى اطهر مدت چهل روز بعد از رحلت پدر بزرگوارش زنده بود .\r\nهنگامى كه مرض آن بانو شديد شد حضرت على بن ابى طالب را خواست و به آن حضرت فرمود : يا ابن عم ! من خودم را آمادهء سفر آخرت مىبينم . من به تو وصيت ميكنم : با دختر خواهرم ازدواج نمائى ، زيرا او براى فرزندانم نظير خودم مىباشد .\r\nيك تابوت براى من پيش‌بينى كن ، زيرا ملائكه اوصاف آن را براى من شرح داده‌اند . مبادا در موقع تشييع جنازه و دفن و نماز خواندن به بدن من احدى از دشمنان خدا حاضر گردند ! ! ابن عباس ميگويد : حضرت زهراى اطهر همان روز از دنيا رحلت كرد .\r\nمردان و زنان مدينه عموما غرق ضجه و گريه شدند و مردم دچار مصيبتى گرديدند كه در روز رحلت پدرش حضرت رسول دچار شده بودند . اولى و دومى نزد حضرت امير آمدند و پس از اينكه تسليت گفتند به آن حضرت گفتند : مبادا قبل از ما بر جسد دختر پيامبر نماز بگذارى ! ولى هنگامى كه شب شد على بن ابى طالب عليه السّلام ، عباس ، فضل ، مقداد ، سلمان ابو ذر و عمار را خواست . آنگاه بر بدن مبارك آن مظلومه نماز خواندند و او را به خاك سپردند .\r\nموقعى كه صبح شد اولى و دومى با مردم مدينه آمدند كه بر بدن حضرت فاطمهء زهراء نماز بخوانند . ولى مقداد گفت : فاطمه را شب گذشته به خاك سپرديم . دومى متوجه اولى شد و گفت : نگفتم : ايشان كار خودشان را خواهند كرد ! ! عباس گفت : فاطمهء اطهر خودش وصيت كرد : شما بر بدنش نماز نخوانيد ! دومى گفت : اى بنى هاشم ! شما آن حسودى را كه از قديم الايام با ما داشتيد هرگز ترك نخواهيد كرد ، آن كينه و دشمنيهائى كه در سينهء شما است از بين\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنخواهد رفت ! ؟ به خدا قسم من تصميم دارم كه قبر فاطمه را نبش كنم و بر جنازه‌اش نماز بخوانم ! حضرت امير عليه السّلام فرمود : يا ابن صحاك ! به خدا قسم اگر يك چنين عملى را انجام دهى قسمى را كه خورده‌اى به تو باز ميگردانم و اگر اين شمشيرم را از غلاف بكشم آن را غلاف نميكنم تا اينكه تو را هلاك نمايم . دومى جا خورد و ساكت شد ، زيرا ميدانست على هر گاه قسم بخورد طبق قسم خود عمل خواهد كرد .\r\nآنگاه به وى فرمود : آيا تو آن كسى نيستى كه پيغمبر معظم اسلام تصميم گرفت تو را بكشد ، آن حضرت بدنبال من فرستاد ، من با شمشير كشيده نزد تو آمدم كه تو را بقتل برسانم و خداى عليم اين آيه را نازل كرد :\r\nبر عليه آنان عجله منماى ، زيرا ما آنچه را كه بايد براى آنان آماده كنيم آماده كرده‌ايم .\r\n30 - در كتاب : مصباح الانوار از حضرت امام جعفر صادق عليه السّلام روايت مىكند كه فرمود : حضرت زهراى اطهر ما بين نماز مغرب و عشاء از دنيا رفت .\r\nعبد اللَّه بن حسن روايت مىكند كه وقتى حضرت زهراى اطهر مشرف بمرگ شد يك نظر تندى كرد و فرمود :\r\nالسلام على جبرئيل ! السلام على رسول اللَّه ، اللهم مع رسولك اللهم في رضوانك و جوارك ، و دارك دار السلام .\r\nيعنى سلام بر جبرئيل ، سلام برسول خدا ، بار خدايا ! مرا با رسول خود محشور كن . پروردگارا ! مرا در بهشت و جوار خود جاى بده . خانهء تو خانهء سلامتى است سپس فرمود : آيا آنچه را كه من ميبينم شما هم ميبينيد ؟ زيرا اين گروههاى اهل آسمانها است ، اين جبرئيل و اين پيامبر خدا است كه به من ميفرمايد :\r\nدخترم بيا ، زيرا اين نعمتهائى كه تو در جلو دارى برايت بهتر است .\r\nزيد بن على عليه السّلام ميگويد : موقعى كه وفات حضرت فاطمه نزديك شد آن بانو بجبرئيل و حضرت رسول و ملك الموت سلام كرد . حاضرين احساسات ملائكه را\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nشنيدند و بهترين بوى مشك را يافتند . و . . .\r\n31 - در كتاب : علل الشرائع روايت مىكند كه دو نفر نزد حضرت امام جعفر صادق عليه السّلام آمدند و گفتند : آيا مشروع است در موقع تشييع جنازه منقل و چراغ و امثال اينها كه روشنى داشته باشند ببرند ؟\r\nرنگ حضرت صادق عليه السّلام از شنيدن اين مطلب تغيير كرد ، آنگاه پس از اينكه برخاست و نشست فرمود :\r\nيكى از افراد شقى نزد حضرت فاطمهء زهراء آمد و به وى گفت : آيا نميدانى كه حضرت امير دختر ابو جهل را خواستگارى نموده ؟\r\nفاطمهء اطهر فرمود : اين سخنى كه تو ميگوئى حقيقت دارد ؟ سه مرتبه گفت : آرى حقيقت دارد .\r\nحضرت زهراء فوق العاده ناراحت شد و نتوانست كه خوددارى نمايد ، زيرا خداى عليم اين صفت را به زنان داده كه نميتوانند در مقابل هوو صبر كنند و جهاد را براى مردان واجب نموده است . ولى خداى رؤف براى زنانى كه براى رضاى خدا در مقابل هوو صبر كنند اجر و ثواب مردانى را عطا مىكند كه در مرزهاى اسلام براى خدا جهاد نمايند .\r\nحضرت فاطمهء زهراء از شنيدن اين مطلب همچنان تا شب متحير و متفكر بود ! وقتى شب شد امام حسن را روى شانهء راست و امام حسين را روى شانهء چپ خود نهاد و دست چپ ام كلثوم را بدست خود گرفت و متوجه حجرهء پدر بزرگوارش شد .\r\nموقعى كه حضرت امير عليه السّلام داخل حجرهء خود شد و فاطمهء اطهر را نديد شديدا اندوهناك گرديد و اين موضوع بنظرش بزرگ آمد ! ! و از جريان با اطلاع نبود . على عليه السّلام خجالت كشيد كه حضرت زهراء را از حجرهء پدرش احضار نمايد ، لذا متوجه مسجد و مشغول نماز شد . آنگاه مقدارى از ريگهاى مسجد را جمع كرد و بر آنها تكيه نمود ! هنگامى كه حضرت رسول صلى اللَّه عليه و آله فاطمهء زهراء را محزون و مغموم ديد لباس\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nخود را پوشيد و متوجه مسجد گرديد و همچنان در حال ركوع و سجود شد . هر گاه دو ركعت نماز بجاى مياورد دعا ميكرد كه خداى توانا غم و اندوه زهراء را بر طرف نمايد .\r\nزيرا موقعى كه پيغمبر خدا از نزد فاطمه خارج شد آن بانو ناراحت بود و نفس عميق و طولانى ميكشيد . موقعى كه پيامبر خدا ديد : چشم فاطمه بخواب نميرود ، قرار و آسايش ندارد فرمود :\r\nاى دختر من برخيز ! حضرت زهراء برخاست ، رسول خدا امام حسن را برداشت و فاطمهء اطهر امام حسين را برداشت و دست ام كلثوم را گرفت و متوجه حضرت على بن ابى طالب شدند ، حضرت امير در آن موقع خواب بود . پيامبر خدا صلى اللَّه عليه و آله با پاى مبارك خود پاى على را فشار داد و به وى فرمود :\r\nاى ابو تراب ! برخيز ! چه افراد آرامى را كه ناراحت كردى برخيز ! ابو بكر را از خانهء خود و عمر را از مجلس خود با طلحه نزد من حاضر كن ! حضرت امير رفت و آنان را از منزلشان بحضور پيغمبر اعظم اسلام آورد وقتى ايشان نزد رسول خدا اجتماع نمودند آن حضرت به على بن ابى طالب فرمود :\r\nآيا نميدانى فاطمه پارهء تن من است و من از او ميباشم ، كسى كه فاطمه را اذيت كند مرا اذيت كرده و كسى مرا اذيت كند خدا را اذيت كرده و كسى كه وى را بعد از موت من اذيت كند مثل اين است كه او را در زمان حيات من اذيت كرده باشد و كسى كه فاطمه را در زمان حيات من اذيت كرده باشد مثل اين است كه وى را بعد از موت من اذيت كرده باشد ! ؟\r\nعلى عليه السّلام گفت : چرا يا رسول اللَّه ! فرمود : پس چه باعث شد كه تو اين عمل را انجام دادى ! ؟\r\nحضرت امير گفت : قسم به آن خدائى كه تو را به پيغمبرى مبعوث نموده چنين مطلبى كه به گوش فاطمه رسيده از من سر نزده و اصلا يك چنين خيالى هم نداشته‌ام .\r\nحضرت رسول فرمود : فاطمه راست گفت و تو نيز راست گفتى ( پس معلوم مىشود كسى كه اين خبر را به حضرت زهراء داده دروغ گفته است لذا حضرت صادق\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nچنان كه در صدر حديث خوانديم او را از افراد شقى معرفى كرده است ) پس از اين جريان حضرت زهراء خوشحال گرديد و به نحوى لبخند زد كه دندانهايش ديده شد .\r\nيكى از آن دو نفر برفيق خود گفت : خيلى تعجب ميكنم ! چه باعث شد كه رسول خدا ما را در اين ساعت خواست ! ؟\r\nسپس پيامبر خدا دست على را گرفت و انگشتهاى مبارك خود را در ميان انگشتان حضرت امير نهاد ، آنگاه رسول خدا امام حسن را برداشت و على عليه السّلام حسين را برگرفت و حضرت زهراء ام كلثوم را برداشت و داخل خانهء على شدند ، پيغمبر خدا يك قطيفه روى ايشان انداخت و آنان را به خدا سپرد و برگشت و ما بقى شب را به نماز مشغول شد .\r\nوقتى حضرت فاطمه دچار آن مرضى شد كه از دنيا رفت آن دو نفر براى عيادت حضرت زهراى اطهر آمدند و اذن ورود خواستند ، ولى آن بانوى مظلومه اجازه نداد . هنگامى كه اولى با اين منظره مواجه شد با خدا عهد كرد : زير سايه و سقف نرود تا اينكه نزد حضرت فاطمه برود و از آن حضرت رضايت حاصل كند .\r\nلذا يك شب در زير آسمان خوابيد و زير سقف و سايه نرفت .\r\nپس از اين جريان دومى بحضور حضرت امير آمد و گفت : ابو بكر پير مردى است دل نازك ، ابو بكر در غار با پيغمبر بوده ، افتخار رفاقت با آن حضرت را دارد ، ما غير از اين مرتبه مكررا نزد فاطمه آمديم و اذن ورود خواستيم ولى وى بما اجازه نداد تا مشرف شويم و رضايت از او حاصل نمائيم ، اگر صلاح ميدانى كه از آن حضرت براى ما اجازهء تشرف بگيرى بموقع است .\r\nحضرت امير فرمود : مانعى ندارد .\r\nامير المؤمنين : على نزد حضرت زهراء آمد و به وى فرمود :\r\nاى دختر پيغمبر خدا ! تو از جريان اين دو نفر با اطلاعى كه چند مرتبه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنزد تو آمدند و تو ايشان را رد كرده‌اى و اذن ورود به آنان نداده‌اى . ايشان از من خواسته‌اند كه از تو براى آنان اذن ورود بگيرم .\r\nحضرت فاطمهء زهراء فرمود : به خدا قسم من بايشان اجازهء ورود نخواهم داد و با آنان يك كلمه تكلم نخواهم كرد تا اينكه پدرم را ملاقات كنم و از اين عملى كه ايشان با من انجام دادند به آن حضرت شكايت نمايم .\r\nحضرت امير عليه السّلام فرمود : من براى آنان ضمانت داده‌ام .\r\nفاطمهء عزيز فرمود : اكنون كه ضمانت كردى مانعى ندارد ، زيرا خانه خانهء تو است ، زنان بايد تابع مردان باشند ، من راجع به هيچ موضوعى با تو مخالفت نخواهم كرد ، به هر كسى كه دوست دارى اجازهء ورود بده .\r\nحضرت امير خارج شد و به آن دو نفر اذن ورود داد . وقتى كه آنان وارد شدند و چشمشان به حضرت زهراء افتاد سلام كردند . ولى آن بانوى مظلومه جواب سلام ايشان را نداد و صورت مبارك خود را از ايشان برگردانيد . آنان برخاستند و در مقابل صورت آن حضرت قرار گرفتند و اين عمل را چند مرتبه انجام دادند .\r\nحضرت فاطمهء اطهر فرمود : يا على اين لباس را از من دور كن ، آنگاه بزنانى كه در اطراف آن بانو بودند فرمود : صورت مرا برگردانيد ! وقتى صورت او را برگردانيدند آن دو نفر هم برخاستند و در مقابل صورت حضرت زهراء نشستند . اولى گفت :\r\nاى دختر رسول خدا ! ما آمده‌ايم كه از تو رضايت حاصل نمائيم و از خشم تو بر حذر باشيم .\r\nما تقاضا داريم كه تو ما را در بارهء آن اجحافى كه نسبت به تو كرده‌ايم عفو فرمائى ؟ .\r\nزهراى اطهر فرمود : من اصلا با شما يك كلمه سخن نميگويم تا اينكه پدرم را ملاقات كنم و از شما راجع به اين اعمالى كه با من انجام داديد به آن حضرت شكايت نمايم .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nگفتند : ما آمديم كه از تو پوزش بطلبيم و رضايت حاصل كنيم . خواهش ميكنيم كه از ما درگذرى و از ما مؤاخذه ننمائى .\r\nسپس حضرت زهراء متوجه حضرت امير شد و فرمود :\r\nمن با اينان يك كلمه تكلم نميكنم تا در بارهء يك موضوعى كه ايشان از رسول خدا شنيده‌اند جويا شوم ، اگر راست بگويند من صلاح خود را بهتر ميدانم .\r\nآنان گفتند : بار خدايا ! تو شاهد باش كه هر چه فاطمه جويا شود ما جواب وى را راست خواهيم گفت .\r\nزهراى اطهر فرمود : شما را به خدا قسم مىدهم آيا بخاطر داريد كه پيغمبر خدا صلى اللَّه عليه و آله نيمه شبى شما را براى مختصر اختلافى كه بين من و على رخ داده بود از منزل خودتان خارج كرد ؟ گفتند : آرى و اللَّه ! زهراى اطهر فرمود : شما را به خدا قسم مىدهم آيا نشنيديد كه پيغمبر خدا فرمود : فاطمه پارهء تن من است و من از فاطمه ميباشم ، كسى كه او را اذيت كند مرا اذيت كرده و كسى كه مرا اذيت كند خدا را اذيت كرده ، كسى كه زهراء را بعد از موت من اذيت كند مثل اين است كه در زمان حيات من او را اذيت نموده باشد ، كسى كه در زمان حيات من او را اذيت نمايد مثل كسى است كه وى را بعد از فوت من اذيت كرده باشد ؟\r\nگفتند : آرى و اللَّه ! فرمود : الحمد للَّه ! سپس حضرت فاطمه فرمود : پروردگارا ! من تو را شاهد ميگيرم و اين افرادى را كه حضور دارند شهود قرار مىدهم كه اين دو نفر مرا در زمان حيات و موقع مردن اذيت و آزار نمودند .\r\nبه خدا قسم كه من اصلا يك كلمه با شما تكلم نخواهم كرد تا موقعى كه خداى خود را ملاقات نمايم و راجع به اين عملى كه شما با من انجام داديد به پروردگار خود شكايت كنم . ناگاه صداى ابو بكر به : وا ويلا بلند شد و گفت : اى كاش مادرم مرا نميزاد ! !\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nدومى گفت : تعجب ميكنم از اين مردم كه چگونه تو را سرپرست و متصدى امور خود قرار دادند ، در صورتى كه تو پيرمردى خرف هستى و براى غضب يك زن جزع و فزع ميكنى و براى خوشنودى او خوشحال ميشوى ! چه مانعى دارد كه شخصى يك زن را خشمناك نمايد . آنگاه برخاستند و خارج شدند .\r\nهنگامى كه حضرت فاطمه بموت خويشتن يقين پيدا كرد بدنبال ام ايمن كه نزد آن حضرت از موثقترين زنان محسوب ميشد فرستاد ، وقتى ام ايمن آمد حضرت زهراء به وى فرمود :\r\nاجل من فرا رسيده ، على عليه السّلام را نزد من بياور ، موقعى كه حضرت امير آمد فاطمهء اطهر به آن حضرت فرمود :\r\nيا بن عم ! من در نظر دارم وصيتى بكنم تو وصيت مرا گوش كن .\r\nامير المؤمنين : على فرمود : هر چه دوست دارى بگو .\r\nحضرت فاطمه فرمود : فلان زن را كه براى فرزندانم نظير خود من مىباشد تزويج نما . يك تابوت كه ملائكه شكل آن را به من نشان دادند از برايم درست كن . حضرت امير فرمود : شكل آن تابوت چگونه است ؟\r\nفاطمهء اطهر اوصاف آن تابوت را براى على عليه السّلام شرح داد و فرمود : موقعى كه من از دنيا رحلت كردم هر ساعتى از شب و روز كه بود جنازهء مرا بردار . مبادا احدى از دشمنان خدا و رسول براى نماز خواندن به جنازه‌ام حاضر شوند ! ! على عليه السّلام فرمود : مانعى ندارد .\r\nهنگامى كه فاطمهء زهراء از دنيا رفت حضرت على بن ابى طالب طبق وصيت آن بانوى معظمه جنازه‌اش را شبانه برداشت .\r\nآنگاه شاخه‌هاى خرما را آتش زدند و بدنبال جنازه آوردند و از روشنائى آن آتش استفاده كردند تا اينكه نماز بر بدن حضرت فاطمه خواندند و جسد مقدس آن حضرت را شبانه دفن كردند .\r\nوقتى صبح شد اولى و دومى به منظور عيادت آن مظلومه حركت كردند . در\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبين راه با مردى از قريش مصادف شدند و به او گفتند : از كجا ميائى ؟ گفت : به علت فوت حضرت زهراء به على بن ابى طالب تسليت گفتم .\r\nگفتند : آيا فاطمه مرد ! ؟ گفت : آرى ، او را شبانه دفن نمودند . ايشان پس از اينكه بشدت ناراحت شدند متوجه حضرت امير گرديدند و به آن حضرت گفتند :\r\nبه خدا قسم كه تو چيزى از عيوب ما را باقى ننهادى ، اين كارهاى تو حاكى از آن كينه‌اى است كه در سينهء خوددارى . آيا نه چنين است كه در موقع غسل پيامبر اسلام هم ما را خبر نكردى و با خويشتن همدست ننمودى و نيز به پسرت ياد دادى كه پاى منبر ابو بكر آمد و فرياد زد : از منبر پدرم فرود آى ! ! حضرت امير در جواب ايشان فرمود : اگر من قسم بخورم شما حرف مرا تصديق مينمائيد ؟ گفتند : آرى .\r\nحضرت على پس از اينكه قسم خورد ايشان را داخل مسجد كرد و به آنان فرمود :\r\nپيغمبر معظم اسلام صلى اللَّه عليه و آله به من وصيت كرد و فرمود : مبادا غير از تو كه ابن عم من ميباشى احدى از عورت من آگاه شود ، لذا من جسد آن بزرگوار را غسل ميدادم و ملائكه آن جسد مقدس را حركت ميدادند و فضل بن عباس در حالى كه چشمانش بوسيلهء يك دستمالى بسته بود آب غسل را ميريخت . من تصميم گرفتم كه پيراهن رسول خدا را از بدن مباركش بيرون آورم ، ناگاه صدائى از خانه بلند شد كه من صاحب آن صدا را نديدم ولى بطور مكرر به من فرياد ميزد : مبادا پيراهن پيامبر خدا را از بدن مقدسش خارج نمائى ! لذا من دست خود را زير پيراهن آن حضرت كردم و جسد شريفش را غسل دادم ، آنگاه كفن به من تقديم شد و بدن مبارك او را كفن نمودم ، سپس پيراهن وى را از جسدش خارج نمودم .\r\nاما فرزندم حسن ( كه ميگوئيد : پاى منبر آمد و به ابو بكر گفت : از منبر پدرم فرود آى ) : آيا غير از اين است كه شما و عموم اهل مدينه ميدانيد : حسن در ميان صف نماز جماعت راه ميرفت تا نزد پيغمبر معظم اسلام كه در حال سجده بود مىآمد\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو بر پشت مبارك آن حضرت سوار ميشد وقتى رسول خدا سر از سجده بر ميداشت يك دست خود را به پشت حسن و دست ديگرش را روى زانوى مبارك خود مينهاد تا اينكه نماز را به اين كيفيت تمام ميكرد ؟\r\nگفتند : آرى ما اين موضوع را كاملا ميدانيم .\r\nآنگاه حضرت امير فرمود : شما و اهل مدينه عموما قبول داريد كه فرزندم حسن بجانب پيامبر معظم اسلام ميشتافت و پس از اينكه بر گردن مقدس آن حضرت سوار ميشد پاهاى خود را به نحوى بر سينهء مبارك آن بزرگوار آويزان مينمود كه برق خلخالهاى حسن از انتهاى مسجد مشاهده ميشد ، و حسن همچنان در آغوش رسول خدا بود تا آن حضرت از خواندن خطبه و سخنرانى فراغت حاصل مينمود ؟\r\nموقعى كه آن كودك ديگرى را بجاى جد خود بر فراز منبر ببيند طبيعى است كه ناراحت مىشود و اين منظره برايش ناگوار خواهد شد .\r\nبه خدا قسم من اين مطلبى را كه شما ميگوئيد به وى تعليم ندادم و او را مأمور ننمودم .\r\nاما فاطمهء اطهر : فاطمه همان زنى بود كه ( بشما اجازهء عيادت نداد ) و من براى شما از او اجازه گرفتم و شما سخنانى را كه وى با شما گفت ديديد و شنيديد به خدا قسم فاطمهء زهراء خودش به من وصيت كرد كه شما در تشييع جنازه‌اش حاضر نشويد و نماز بر جسدش نخوانيد . من هم شخصى نبودم با وصيتى كه او در بارهء شما كرده بود مخالفت نمايم .\r\nدومى به حضرت امير گفت : اين همهمه‌ها را از خود دور كن ! من ميروم قبر فاطمهء زهرا را ميشكافم و بر بدنش نماز ميخوانم .\r\nحضرت على عليه السّلام به وى فرمود : به خدا قسم اگر بدنبال يك چنين منظورى به روى به آن نميرسى تا اينكه چشمانت از كاسه خارج شوند ! زيرا من قبل از اينكه تو به اين منظور برسى جز با شمشير با تو معامله‌اى نخواهم كرد ! ! سپس بين حضرت امير و دومى سخنانى زشت رد و بدل شد و على عليه السّلام تصميم\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنبرد گرفت .\r\nآنگاه گروهى از مهاجرين و انصار اجتماع نمودند و گفتند : به خدا قسم ما راضى نيستيم كه اين گونه سخنان در بارهء ابن عم و برادر و وصى پيغمبر خدا گفته شود .\r\nنزديك بود فتنه‌اى به پا شود ، ولى پراكنده شدند .\r\n32 - در كتاب : سابق الذكر از مفضل روايت مىكند كه گفت :\r\nبه حضرت امام جعفر صادق گفتم : فدايت شوم چه كسى فاطمهء اطهر را غسل داد ؟\r\nفرمود : حضرت امير عليه السّلام . ولى من از سخن آن بزرگوار تعجب كردم ! ! امام فرمود : گويا : از سخن من دچار شگفت شدى ؟\r\nگفتم : آرى فداى تو گردم فرمود : تعجب منماى ! زيرا چون حضرت فاطمه صديقه بود لذا غير از شخص صديق نبايد كسى وى را غسل دهد . آيا نميدانى كه حضرت امير را غير از عيسى عليه السّلام كسى غسل نداد .\r\n33 - در كتاب : قرب الاسناد از جعفر از پدر بزرگوارش روايت مىكند كه فرمود : حضرت امير جنازهء فاطمه دختر پيغمبر اسلام صلى اللَّه عليه و آله را غسل داد .\r\n34 - در كتاب : علل الشرائع از ابن بطائنى از پدرش روايت مىكند كه گفت :\r\nاز حضرت امام جعفر صادق عليه السّلام جويا شدم كه : براى چه حضرت زهراى اطهر شبانه دفن شد و او را روز به خاك نسپردند ؟\r\nفرمود : به علت اينكه آن دو نفر مرد اعرابى به جنازه‌اش نماز نگذارند .\r\n35 - نيز در كتاب سابق الذكر از عبد الرحمن همدانى ( به سكون ميم ) روايت مىكند كه گفت :\r\nهنگامى كه على بن ابى طالب عليه السّلام جنازهء فاطمهء زهراء را شبانه به خاك سپرد در همان موقع بر لب قبر ايستاد و آن اشعارى را انشاد كرد كه ترجمهء آنها در ضمن حديث هجدم گذشت .\r\n36 - در كتاب : دلائل الامامهء طبرى از حضرت صادق عليه السّلام روايت مىكند كه فرمود :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nموقعى كه پيامبر اسلام صلى اللَّه عليه و آله و سلم قبض روح شد غير از ثقلين يعنى عترت و اهل بيت خود چيزى بيادگار ننهاد .\r\nآن حضرت آهسته بفاطمهء زهراء فرمود : تو اولين كسى هستى كه از اهل بيتم به من ملحق خواهى شد .\r\nحضرت زهراى اطهر ميفرمايد : چند روز بعد از رحلت پدر بزرگوارم در بين خواب و بيدارى بودم كه پدرم را در عالم خواب ديدم ، وقتى آن حضرت را ديدم نتوانستم خوددارى كنم لذا به وى گفتم :\r\nپدر جان ! وحى و اخبار آسمانى از ما بريده شد ، در همان حينى كه من سخن ميگفتم ناگاه ديدم چند صف از ملائكه كه دو ملك در جلو آنها بودند نزد من آمدند و مرا گرفته بجانب آسمان بردند ، موقعى كه سر خود را بلند كردم مواجه شدم با قصرهائى برافراشته ، بستانها و نهرهائى فراوان . پس از هر قصر ، قصر ديگرى و پس از هر بستان ، بستان ديگرى به چشم مىخورد . ناگاه ديدم دخترانى از آن قصرها متوجه من شدند كه مزاح ميكردند و به يك ديگر مژده ميدادند و به صورت من ميخنديدند و ميگفتند : مرحبا به كسى كه بهشت براى او خلق شده و ما براى خاطر پدرش آفريده‌شده‌ايم ! ! ملائكه همچنان مرا بالا ميبردند تا اينكه مرا داخل خانه‌اى نمودند كه داراى قصرهائى بود ، در هر قصرى خانه‌هائى بود كه هيچ چشمى نديده بود .\r\nسندس و استبرق‌هائى بر فراز تخت‌هائى بود . انواع و اقسام لحافهاى حرير الوان و ديبا بر فراز آنها گسترده بودند . ظرفهائى از طلا و نقره وجود داشت ، سفره‌هائى در آنجا بود كه حاوى غذاهاى رنگارنگ بودند . در آن بهشت نهرى بود كه از شير سفيدتر و از مشك اذفر خوشبوتر بود .\r\nمن گفتم : اين خانه مال كيست و اين نهر چيست ! ؟\r\nگفتند : اين فردوس اعلى است كه بالاتر از آن بهشتى وجود ندارد . اين خانه از پدرت رسول خدا و پيغمبرانى كه با آن حضرت باشند و آن افرادى كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمحبوب خدا هستند مىباشد .\r\nگفتم : پس اين نهر چيست ؟ گفتند : اين همان كوثرى است كه خدا به پدر بزرگوارت وعده داده است . گفتم : پدرم در كجا است ؟ گفتند : الساعه نزد تو مىآيد .\r\nدر همين حال بوديم كه قصرهائى بر من نمودار شد كه از قصرهاى قبلى سفيدتر و نورانىتر بودند ، فرش آنها از فرش قصرهاى سابق بهتر بود . فرشى را ديدم كه بر فراز تختى انداخته بودند و پدرم رسول خدا روى آن نشسته بود و گروهى در حضور آن حضرت بودند . هنگامى كه پدرم مرا ديد مرا گرفت و ميان چشمانم را بوسيد و فرمود : مرحبا به دخترم ! ! آنگاه مرا گرفت و در كنار خود جاى داد و به من فرمود :\r\nاى حبيبهء من ! آيا نميبينى كه خدا چه نعمت‌ها براى تو آماده كرده و نزد چه نعمت‌هائى خواهى آمد ؟ سپس قصرهائى نورانى به من نشان داد كه حاوى زر و زيور و حله‌هائى الوان بودند .\r\nآنگاه به من فرمود : اينجا مسكن تو و شوهرت و دو فرزندت و كسى كه تو و ايشان را دوست داشته باشد مىباشد ، خوشحال باش ، زيرا تا چند روز ديگر نزد من خواهى آمد .\r\nپس از اين جريان قلب من پريد و شوقم زياد گرديد و در حالى كه دچار ترس شده بودم از خواب پريدم .\r\nحضرت امام جعفر صادق عليه السّلام ميفرمايد : حضرت امير فرمود : وقتى فاطمهء اطهر از خواب پريد مرا صدا زد ، من نزد او آمدم و گفتم : تو را چه شده ! ؟\r\nوى جريان خواب خود را شرح داد و از من تعهد گرفت هر گاه او از دنيا برود من از زنان غير از : ام سلمه زوجهء رسول خدا ، ام ايمن ، فضه ، و از مردان غير از : دو فرزندش ، عبد اللَّه بن عباس ، سلمان فارسى ، عمار بن ياسر ، مقداد ، ابو ذر و حذيفه كسى را آگاه ننمايم .\r\nفاطمه به من گفت : من به تو اجازه مىدهم كه پس از فوت جسدم را مشاهده\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكنى ، تو با زنان بدن مرا غسل بده و شبانه مرا به خاك بسپار ، و كسى را از محل قبر من آگاه منماى .\r\nوقتى آن شبى فرا رسيد كه خداى رؤف فاطمه را گرامى داشت و او را قبض روح نمود حضرت زهراء ميفرمود : عليكم السلام و به من ميفرمود :\r\nيا ابن عم ! اين جبرئيل است كه به من سلام مىكند و ميگويد : اين حبيبهء حبيب خدا و ميوهء قلب او است ! خدا به تو سلام مىرساند ، تو امروز در جنت المأوا وارد خواهى شد ، اين مژده را به من داد و رفت .\r\nحضرت امير ميفرمايد : براى دومين بار شنيديم كه حضرت زهرا فرمود :\r\nو عليكم السلام . آنگاه به من فرمود : يا ابن عم ! اين ميكائيل است كه نظير جبرئيل به من مژده ميدهد .\r\nبراى سومين بار فاطمهء اطهر فرمود : و عليكم السلام . آنگاه چشمان خود را بشدت باز كرد و به من فرمود :\r\nيا ابن عم ! به خدا قسم كه اين حق است ، اين عزرائيل است كه پر و بال خود را در مشرق و مغرب گسترده است . پدرم اين اوصاف او را براى من شرح ميداد .\r\nسپس شنيديم كه حضرت زهراء ميفرمود : و عليكم السلام يا قابض الارواح ! زودتر مرا قبض روح كن كه ناراحت نباشم .\r\nپس از اين جريان شنيديم كه ميفرمود : يا رب بسوى تو ميايم ، نه بسوى آتش سپس چشمان خود را بست و دست و پاى خود را كشيد و گويا : اصلا فاطمه هرگز زنده نبوده است .\r\n37 - صدوق در كتاب : امالى از ابن نباته ( بضم نون ) نقل مىكند كه گفت : از حضرت امير سؤال شد : براى چه بود كه فاطمه شبانه دفن شد ؟\r\nفرمود : براى اينكه آن بانو بر گروهى خشمناك بود ، لذا دوست نداشت براى تشييع جنازه‌اش حاضر شوند و بر كسى كه آن گروه را دوست داشته باشد حرام است كه بر بدن فرزندان آن بانو نماز بگذارد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n38 - در كتاب : امالى ابن الشيخ از عمار بن ياسر روايت مىكند كه گفت :\r\nدر آن مرضى كه فاطمهء زهراء از دنيا رفت و حال او سنگين شد و عباس بن عبد المطلب براى عيادت آن حضرت آمد به عباس گفتند : حال فاطمه سنگين است و كسى نزد او نميرود . عباس بسوى خانهء خويشتن بازگشت و شخصى را نزد حضرت على فرستاد و گفت : از قول من به حضرت امير بگو : عموى تو به تو سلام مىرساند و ميگويد :\r\nبه خدا قسم كه غم و اندوه حبيبه و نور چشم رسول خدا و نور چشم من مرا بشدت رنج ميدهد ، من اين طور گمان ميكنم آن بانو زودتر از همهء ما برسول خدا صلى اللَّه عليه و آله ملحق شود و خدا او را برمىگزيند و برحمت خود نزديك مىكند .\r\nفدايت شوم اگر فاطمهء اطهر رحلت كند مهاجرين و انصار را آگاه و جمع كن تا براى تشييع جنازه‌اش و نماز خواندن بر بدنش حاضر شوند و ثواب ببرند ، زيرا اين عمل باعث سرافرازى دين مىشود .\r\nراوى ميگويد : من در حضور حضرت امير بودم كه بفرستادهء عباس بن - عبد المطلب فرمود : سلام مرا بعمويم برسان و به وى بگو : لطف و مرحمت تو زياد شود ، من از مشورت تو آگاه شدم ، رأى و نظريهء تو بسيار نيكو است . ولى فاطمه دختر پيغمبر خدا صلى اللَّه عليه و آله دائما مظلوم ، از حق خود ممنوع ، از ميراث خويشتن محروم بوده است . ملاحظهء آن وصيتى را كه پيامبر در باره‌اش كرده ننمودند . حق آن حضرت و حق خدا را رعايت نكردند ، كافى است كه خدا بين ما و آنان حكم كند و از ظالمين انتقام بگيرد .\r\nاى عمو ! من از تو خواهش ميكنم از اين مطلبى كه گفتى صرف نظر فرمائى ، زيرا فاطمهء اطهر به من وصيت كرده كه امر فوت او را پوشيده بدارم .\r\nموقعى كه فرستادهء عباس نزد او بازگشت و جواب حضرت امير را براى وى شرح داد عباس گفت : خدا برادرزادهء مرا بيامرزد ، زيرا رأى برادرزادهء من عيبى ندارد ، غير از رسول خدا نوزادى براى عبد المطلب متولد نشد كه از لحاظ خير و بركت از على عليه السّلام بزرگتر باشد ، حقا كه على در هر بزرگوارى و فضيلتى بر همهء\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآنان سبقت گرفت ، على از همه شجاع‌تر ، على در بارهء نصرت دين خدا از همه بيشتر با اعدا جهاد نمود . على اولين كسى است كه به خدا و رسول ايمان آورد .\r\n39 - در كتاب : خصال از حضرت امير عليه السّلام روايت مىكند كه فرمود :\r\nزمين براى خاطر هفت نفر خلق شده كه مردم بواسطهء آنان رزق و روزى داده ميشوند و باران براى آنان مىآيد و يارى ميشوند . ( آن هفت نفر عبارتند از : ) ابو ذر ، سلمان ، مقداد ، عمار ، حذيفه و عبد اللَّه بن مسعود .\r\nحضرت امير ميفرمايد : من امام آنان هستم ، ايشان بودند كه بر بدن فاطمهء اطهر نماز خواندند .\r\n40 - در كتاب : مجالس مفيد از حضرت امام حسين عليه السّلام روايت مىكند كه فرمود :\r\nهنگامى كه فاطمه دختر پيغمبر صلى اللَّه عليه و آله مريض شد به حضرت امير وصيت كرد كه موضوع مريض وى را مخفى بدارد و احدى را از مريضى او مستحضر ننمايد .\r\nعلى عليه السّلام به وصيت او عمل كرد . حضرت امير خودش پرستارى فاطمهء زهراء را عهده‌دار بود و اسماء بنت عميس راجع به پرستارى فاطمه عليها السّلام طبق وصيت آن بانو به على معاونت ميكرد . وقتى موقع رحلت فاطمه فرا رسيد وصيت كرد كه حضرت امير متصدى امر آن بانو شود ، شبانه او را دفن كند و قبر مطهرش را مخفى نمايد .\r\nعلى عليه السّلام اين وصيت را پذيرفت و شبانه او را به خاك سپرد و قبرش را مخفى نمود . و . . .\r\n41 - سيد مرتضى در كتاب : عيون المعجزات مينگارد : روايت شده :\r\nسن حضرت زهراى اطهر در موقع وفات : هجده سال و دو ماه بود و بعد از پيغمبر خدا مدت - 75 - روز و روايت شده كه - 40 - روز زنده بود .\r\nحضرت على بن ابى طالب متصدى غسل و كفن آن بانو شد . جنازهء آن بانوى مظلومه را شبانه با امام حسن و امام حسين خارج نمودند ، نماز بر بدنش خواندند كسى را از اين جريان آگاه ننمودند ، جسد مقدسش را در بقيع دفن كرد ، صورت\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nچهل قبر تشكيل داد تا قبر او تشخيص داده نشود . وقتى مردم شنيدند يك ديگر را ملامت و سرزنش كردند و گفتند :\r\nپيغمبر ما يك دختر بجاى نهاد و ما موقع فوت و نماز و دفن او حاضر نشديم و قبر او را نميدانيم كه زيارتش كنيم ! ؟ .\r\nآن كسى كه متصدى امر خلافت بود گفت : زنان مسلمين را بياوريد تا اين قبرها را بشكافند و ما جنازهء فاطمه را پيدا كنيم و بر آن نماز بخوانيم و قبرش را زيارت نمائيم .\r\nموقعى كه اين سخن به گوش حضرت امير رسيد در حالى خارج شد كه خشمناك و چشمان مباركش سرخ و ذو الفقار را حمايل كرده بود . با همين حالت آمد تا وارد بقيع كه آنان اجتماع كرده بودند شد ، آنگاه فرمود :\r\nاگر يكى از اين قبرها را بشكافيد اين شمشير را در ميان شما ميگذارم ( و همه را از دم شمشير ميگذرانم ! ) پس از اين جريان بود كه آن گروه از بقيع خارج شدند .\r\n42 - در كتاب : تهذيب از سليمان بن خالد روايت مىكند كه گفت :\r\nاز حضرت امام جعفر صادق عليه السّلام جويا شدم : اولين تابوت را براى چه كسى ساختند ؟ فرمود : براى فاطمه دختر حضرت محمّد صلى اللَّه عليه و آله و سلم .\r\n43 - نيز در همان كتاب از حضرت صادق عليه السّلام روايت مىكند كه فرمود : اولين تابوتى كه در اسلام ساخته شد تابوت فاطمهء اطهر بود . زيرا آن بانو در آن مرضى كه از دنيا رفت به اسماء فرمود : من لاغر شده‌ام و گوشت بدنم از بين رفته است ، آيا يك چيزى كه بدنم را بپوشاند براى من درست نميكنى ؟\r\nاسماء گفت : آن موقعى كه من در حبشه بودم يكنوع تابوتى ميساختند ، اگر مايل باشى من شكل آن را به تو نشان دهم ؟ فرمود : مانعى ندارد . اسماء گفت : يك تختى را آوردند ، آنگاه آن تخت را بر عكس به روى زمين نهاد ، دستور داد تا شاخه‌هاى خرمائى هم آوردند ، آن شاخه‌هاى خرما را به پايه‌هاى آن تخت تابيد و يكپارچه روى\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nآنها انداخت و گفت : اين شكل همان تابوتى است كه من ديدم .\r\nفاطمهء اطهر فرمود : نظير اين تابوت را براى من بساز و بدنم را بوسيلهء آن بپوشان ! خدا بدن تو را از آتش محفوظ بدارد ! 44 - در بعضى از كتب مناقب قديمى مينويسند : راجع بموقع وفات حضرت فاطمهء زهراء عليها السّلام اختلاف است . در يك روايت ميگويد :\r\nآن بانوى معظم بعد از پدر بزرگوارش مدت دو ماه زنده بود .\r\nدر روايت ديگرى ميگويد : مدت سه ماه زنده بود . در يك روايت است كه مدت ( 100 ) روز و در حديث ديگرى ميگويد : مدت هشت ماه بعد از رحلت پدرش باقى بود . و . . .\r\nحاكم روايت مىكند : هنگامى كه حضرت فاطمهء اطهر از دنيا رحلت نمود حضرت امير اين اشعار را سرود :\r\n 1 - نفسى على زفراتها محبوسة * يا ليتها خرجت مع الزفرات\r\n2 - لا خير بعدك في الحياة و انما * ابكى مخافة ان تطول حياتى \r\n1 - يعنى جان من با ناله‌هاى خود حبس شده . اى كاش جان من با ناله‌هايم خارج مىشد .\r\n2 - بعد از تو خيرى در زندگانى نخواهد بود ، جز اين نيست كه از خوف طولانى شدن زندگيم ميگريم . و . . .\r\nوهب بن منبه ( بضم ميم و فتح نون و كسر باء مشدد ) از ابن عباس نقل مىكند كه گفت :\r\nحضرت زهراى اطهر مدت چهل روز و بقولى شش ماه بعد از پدر بزرگوارش زنده بود ، تا آنجا كه ميگويد :\r\nموقعى كه فاطمهء اطهر عليها السّلام رحلت كرد اسماء گريبان خود را پاره كرد و خارج شد ، آنگاه با حضرت حسنين عليهما السّلام مصادف شد ، ايشان به وى فرمودند :\r\nمادر ما كجا است ؟ اسماء جوابى نگفت . وقتى آنان وارد خانه شدند ديدند\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمادر بزرگوارشان خوابيده است . وقتى امام حسين مادر خود را حركت داد ديد از دنيا رفته است .\r\nسپس به حضرت امام حسن گفت : برادر جان ! خدا براى رحلت مادرت زهراء به تو اجر عطا كند ! آنگاه در حالى خارج شدند كه ميفرمودند :\r\nيا محمداه ! يا احمداه ! امروز به علت فوت مادرمان مصيبت تو براى ما تجديد شد . پس از اين جريان متوجه حضرت امير كه در مسجد بود شدند و آن حضرت را از رحلت مادرشان آگاه نمودند .\r\nامير المؤمنين : على عليه السّلام بعد از شنيدن اين خبر دلخراش غش كرد ، آب به صورت آن حضرت پاشيدند تا به هوش آمد ، آنگاه حسنين عليهما السّلام را برداشت و داخل خانهء حضرت زهراى اطهر شد . اسماء را ديد كه بالاى سر زهراء نشسته و گريه مىكند و ميگويد :\r\nيتيمان حضرت محمّد چه كنند ، بعد از فوت جد شما دل ما بفاطمهء اطهر خوش بود ! بعد از فاطمه به چه كسى دل خوش كنيم ! ! آنگاه حضرت على بن ابى طالب عليه السّلام صورت مبارك فاطمهء زهراء را باز كرد رقعه‌اى نزد سر آن بانوى معظمه يافت كه در آن نوشته بود :\r\n بِسْمِ اللَّهِ الرَّحْمنِ الرَّحِيمِ *  اين آن وصيتى است كه فاطمه دختر پيغمبر خدا صلى اللَّه عليه و آله كرده : فاطمه شهادت ميدهد كه خدائى جز خداى يگانه وجود ندارد ، حضرت محمّد بنده و پيامبر خدا مىباشد . بهشت بر حق و دوزخ بر حق است ، قيامت خواهد آمد و شكى در آن نخواهد بود ، خدا كليهء افرادى را كه در قبرها مدفونند برانگيخته خواهد كرد .\r\nيا على ! من فاطمه دختر حضرت محمّد صلى اللَّه عليه و آله ميباشم . خدا مرا در دنيا و آخرت براى تو تزويج نمود .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nيا على ! تو از ديگران براى ( غسل و كفن ) من مقدم هستى ، مرا حنوط كن غسل بده ، شبانه مرا دفن كن ، شبانه بر بدنم نماز بگذار ، شبانه بخاكم بسپار ، احدى را از فوت من آگاه منماى ، من تو را به خدا ميسپارم و تا روز قيامت بفرزندانم سلام ميرسانم .\r\nموقعى كه شب فرا رسيد حضرت امير جسد مقدس حضرت فاطمهء اطهر را غسل داد و در ميان تابوت نهاد و به حضرت امام حسن فرمود : ابو ذر را بياور ، وقتى ابو ذر آمد جنازهء مقدس آن بانوى مظلومه را در محل نماز آوردند و بر بدن مباركش نماز خواند ، آنگاه دستهاى مبارك خود را بجانب آسمان بلند كرد و گفت :\r\nپروردگارا ! اين جنازهء دختر پيغمبر تو مىباشد كه تو او را از دنياى ظلمانى به طرف نور بردى و او زمين را ميل بميل نورانى نمود .\r\nهنگامى كه تصميم گرفتند جنازهء آن بانو را دفن كنند صدائى از يكى از بقعه‌هاى بقيع شنيدند كه ميفرمود :\r\nالى ! الى ! يعنى بيا بسوى من ! بسوى من ! زيرا تربت و خاك وى از من گرفته شده است .\r\nوقتى نگاه كردند با قبرى كنده و آماده مواجه شدند . تابوت را بسوى آن قبر بردند و جنازه را در ميان آن دفن نمودند . سپس حضرت امير بر لب قبر نشست و فرمود :\r\nاى قبر ! من امانت خود را به تو ميسپارم ، اين جنازهء دختر رسول خدا است .\r\nناگاه ندائى شنيدند كه ميفرمود :\r\nيا على ! من از تو به وى مهربانترم . برگرد و مهموم مباش ! على عليه السّلام بازگشت و قبر را مسدود و با زمين مساوى نمود . آن قبر تا قيام قيامت معلوم نخواهد شد .\r\n45 - مؤلف گويد : ابو الفرج در كتاب : مقاتل الطالبيين مينويسد : در بارهء اينكه حضرت فاطمهء اطهر چقدر بعد از پدر بزرگوارش زنده بود اختلاف است ، حد اكثر آن را هشت ماه و حد اقل آن را چهل روز نوشته‌اند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nولى آنچه كه صحيح و ثابت به نظر ميرسد اين است كه حضرت امام محمّد باقر عليه السّلام فرموده : آن بانوى مظلومه مدت - 75 - روز زنده بود .\r\n46 - در كتاب : مصباح كفعمى مينگارد : وفات فاطمهء زهراء عليها السّلام در روز سوم ماه جمادى الآخرهء سنهء - 11 - قمرى واقع شد .\r\n47 - در كتاب : مصباح مينگارد : وفات حضرت زهراى مظلومه بنا بر قول ابن عباس در روز بيست و يكم ماه رجب بود .\r\nمؤلف گويد : اكثر تواريخ راجع به ولادت و وفات و مدت عمر شريف حضرت زهراى اطهر با يك ديگر قابل تطبيق نيستند . نيز تواريخ وفات آن بانو با آن روايت صحيحى كه از حضرت امام محمّد باقر عليه السّلام قبلا گذشت و فرمود : مدت عمر آن حضرت بعد از پدر بزرگوارش - 75 - بود تطبيق نميكند . زيرا اگر وفات پيامبر خدا در روز - 28 - ماه صفر بوده باشد وفات حضرت زهراى مظلومه در اواسط ماه جمادى - الاولى بوده است . اگر رحلت رسول خدا چنانچه اهل تسنن ميگويند در روز - 12 - ماه ربيع الاول بوده باشد وفات فاطمهء اطهر در اواخر ماه جمادى الاولى بوده .\r\nآن روايتى را كه ابو الفرج از حضرت امام محمّد باقر نقل كرده كه آن بانوى معظمه مدت سه ماه بعد از پدرش زنده بود ميتوان با اينكه مشهور است شهادت آن حضرت در سوم ماه : جمادى الآخرة بوده است تطبيق كرد . و آن روايتى كه ابو بصير بروايت طبرى از حضرت صادق نقل نموده است نيز اين موضوع را تأييد مينمايد و ممكن است كه متعرض آن چند روز زيادى نشده باشد .\r\n48 - مؤلف گويد : در آن ديوانى كه به حضرت على بن ابى طالب عليه السّلام منسوب است « 1 » مينويسد :\r\n\r\n\r\n","description":"","footnote":"\r\n( 1 ) اين ديوان را - چنان كه محدث قمى در جلد دوم كتاب : كنى و القاب در لغت :\r\nجلودى مينگارد - عبد العزيز بن يحيى بن عيسى جلودى بصرى تأليف نموده است . اين ديوان و جلد اول كتاب : كنى و القاب را مترجم با بيانى ساده ترجمه كرده است .\r\nديوان را كتابفروشى ادبيه و سه جلد كتاب كنى و القاب را كتابفروشى اسلاميه در تهران چاپ نموده‌اند - مترجم\r\n","page_name":" 234 ","page_number":234},
  {"content":"\r\n\r\nحضرت امير بعد از وفات حضرت زهراى اطهر اشعار ذيل را انشاد نمود كه اول آنها اين است :\r\n 1 - الا هل الى طول الحياة سبيل * و انى و هذا الموت ليس يحول \r\n1 - يعنى آيا بسوى زندگانى طولانى راه و طريقى هست ؟ از كجا خواهد بود در صورتى كه ( چيزى بين انسان و بين مرگ ) حائل نخواهد شد .\r\n2 - حقا كه من اگر چه بمرگ يقين دارم ، ولى در عين حال اميد درازى از نزد موت و مرگ دارم .\r\n3 - روزگار داراى رنگهائى است كه شب را صبح مىكند ، و خون نفوسى در بين آنها ميريزد .\r\n4 - روزگار را منزل بر حقى مىباشد كه محل اقامت نزد آن نيست ، و براى هر مردى از روزگار به طرف آن راهى خواهد بود .\r\n5 - من ذكر او را بوسيلهء روزهاى عزت قطع نمودم ، و هر عزيزى در اينجا ذليل و خوار خواهد شد .\r\n6 - مرضهاى دنيا را براى خود فراوان ميبينم ، صاحب آن امراض تا موقع مردن عليل خواهد بود .\r\n7 - من مشتاق آن كسى هستم كه او را دوست دارم ، آيا بسوى آن كسى كه من او را دوست دارم راهى هست ؟\r\n8 - خانهء مرا دور كرده است ، ولى در عين حال آن شخصى كه قبل از من از فراق مرده است نيكو بود .\r\n9 - گوينده‌اى در داستانها راجع بجدائى مثلى زده و من آن مثال را در روز كوچ نمودن زياد ميزنم .\r\n10 - حقا كه از دست دادن من فاطمه را بعد از احمد صلى اللَّه عليه و آله و سلم دليلى است بر اينكه هيچ دوستى دائمى نخواهد بود .\r\n11 - بعد از نايافتن آنان زندگى در اينجا چگونه خواهد بود ، بجان تو\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nقسم اين يك مطلبى است كه راهى بسوى آن نخواهد بود .\r\n12 - به زودى از ياد نمودن من اعراض مىشود و دوستى فراموش ميگردد ، و بعد از من دوستى براى دوست نظير من ظاهر خواهد شد .\r\n13 - شخص ملول و آن كسى كه چون من غائب شوم وى را راضى كند دوست من نخواهد بود .\r\n14 - ولى دوست من آن است كه وصال او دائمى باشد ، قلب او مرا حفظ كند و براى كارهاى من دخيل باشد .\r\n15 - وقتى كه يك روز از فوت بگذرد يقينا گريهء افراد گريه‌كننده قليل خواهد شد .\r\n16 - ارادهء جوانمرد آن است كه دوست او نميرد ، و راهى بسوى آنچه كه ميخواهد وجود ندارد .\r\n17 - مصيبت مال و مفقود شدن آن بزرگ نخواهد بود ولى مصيبت اشخاص بزرگوار بزرگ است .\r\n18 - براى اين جهت است كه خوابگاهى با پهلوى من موافق نيست ، در دل من از حرارت فراق تشنگى جاى گزين است .\r\nنيز در موقع رحلت حضرت زهراء ميفرمايد :\r\n1 - دوستى كه نظير او دوستى نخواهد بود ، و در قلب من غير از او بهره‌اى وجود ندارد .\r\n2 - دوستى كه از جلو چشم و جسم من غائب شد ، ولى از قلب من غائب نخواهد بود .\r\n\r\nخطاب به حضرت زهراء بعد از فوت\r\n1 - مرا چه شده كه بر روى قبرها توقف مينمايم ، و بر قبر دوست سلام ميكنم ولى او جواب سلام مرا رد نميكند .\r\n2 - اى دوست تو را چه شده كه جواب سلام ما را رد نميكنى ، آيا بعد از من دوستى دوستان را فراموش كردى .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nجواب از زبان حضرت زهراء\r\n1 - دوست در جواب گفت : من چگونه جواب شما را بگويم ، در صورتى كه رهين سنگهاى فراوان و خاك قرار گرفتم .\r\n2 - حقا كه خاك اعضاى نيكوى بدنم را خورد و من شما را فراموش كردم و از نظر اهل خانه و همسالهايم ناپديد شدم .\r\n3 - از من بر شما سلام باد رشتهء دوستى و محبت من و شما با بازماندگانم قطع شد .\r\n49 - در كتاب : مصباح الانوار از حضرت امام محمّد باقر عليه السّلام روايت مىكند كه فرمود :\r\nفاطمهء اطهر بعد از پيامبر اسلام صلى اللَّه عليه و آله مدت شصت روز زنده بود ، موقعى كه مرض آن بانو شديد شد در دعاى خود ميگفت :\r\nيا حى يا قيوم ، برحمتك استغيث فاغثنى ، اللهم زحزحنى عن النار ، و ادخلنى الجنة و الحقنى بابى محمد صلى اللَّه عليه و آله حضرت امير به وى ميفرمود : خدا تو را عافيت ميدهد و باقى ميدارد ، فاطمهء اطهر ميگفت : يا ابا الحسن ! من بسرعت بسوى خدا ميروم ، آنگاه راجع بصدقه‌ها و متاع خانه وصيت نمود ، و وصيت كرد كه امير المؤمنين با امامه كه دختر خواهرش بود ازدواج كند كه با فرزندانش مهربانى نمايد ، سپس آن بانوى مظلومه را شبانه دفن كرد .\r\nابن عباس ميگويد : حضرت فاطمهء زهراء فرمود : پدر خود را در خواب ديدم و راجع به آن ظلم و ستمهائى كه بما شد به آن حضرت شكايت كردم . رسول خدا در جوابم فرمود :\r\nآن آخرتى كه براى پرهيزكاران آماده شده براى شما است و تو به زودى نزد من خواهى آمد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nحضرت امام جعفر صادق عليه السّلام از پدران بزرگوارش روايت مىكند كه فرمودند : موقعى كه فوت حضرت زهراى اطهر نزديك شد گريه كرد ، حضرت امير به وى فرمود : اى سيدهء من ! چرا گريه ميكنى ؟ فرمود : براى آن مصيبتهائى كه تو بعد از من خواهى ديد .\r\nامير المؤمنين فرمود : گريان مباش ، به خدا قسم آن مصائب نزد من براى رضاى خدا كوچك و ناچيزند ، آنگاه به على وصيت كرد كه به آن دو نفر اجازهء تشييع جنازه و نماز ندهد ، حضرت وصيت آن بانو را اجرا نمود .\r\n50 - طبرى در كتاب : دلائل الامامه از حضرت امام محمّد باقر عليه السّلام روايت مىكند كه فرمود :\r\nحضرت فاطمهء اطهر وصيت كرد كه : بهر يك از زنان پيغمبر خدا و زنان بنى هاشم دوازده اوقيه بدهند . نيز وصيت كرد كه به امامه هم چيزى بپردازند .\r\nطبق روايت ديگرى زيد بن على ميفرمايد : حضرت زهراى اطهر سلام اللَّه عليها كليهء اموال خود را به بنى هاشم و فرزندان عبد المطلب صدقه داد . حضرت امير هم كليهء اموال خود را به ايشان و ديگران صدقه داد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nبخش هشتم قيامت و دادخواهى حضرت فاطمهء زهراء ع\r\n1 - صدوق در كتاب : امالى از حضرت امام محمّد باقر از جابر بن عبد اللَّه انصارى از پيغمبر معظم اسلام صلى اللَّه عليه و آله روايت مىكند كه فرمود : موقعى كه روز قيامت فرا ميرسد دخترم فاطمه در حالى مىآيد كه بر يكى از ناقه‌هاى بهشتى سوار است و از دو پهلوى آن ناقه حريرهاى بهشتى آويزان ، مهار آن از مرواريد تر ، پاهايش از زمرد سبز ، دم آن از مشك ناب ، ديدگانش از درّ و ياقوت سرخ خواهد بود .\r\nقبه‌اى از نور بر پشت آن ناقه نصب شده كه اندرون آن از بيرون آشكار ، وسط آن حاوى عفو پروردگار و بيرون آن رحمت خداى رحيم است .\r\nفاطمه تاجى از نور بر سر دارد كه داراى هفتاد پايه باشد ، هر پايه‌اى از آن بوسيلهء يك مرواريد مرصع و نظير يك ستاره‌اى درخشان خواهد بود .\r\nاز طرف راست و چپ فاطمه عليها السّلام هر كدام هفتاد هزار ملك خواهد بود .\r\nجبرئيل كه در آن موقع مهار ناقهء حضرت فاطمه را گرفته است با صداى بلند خواهد گفت : چشمان خود را ببنديد تا فاطمه دختر حضرت محمّد صلى اللَّه عليه و آله عبور نمايد .\r\nدر آن روز هيچ پيغمبر و رسول و صديق و شهيدى نيست مگر اينكه ديدگان خويشتن را ميبندند تا اينكه حضرت زهراء از صحراى محشر عبور نمايد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nهنگامى كه آن بانو به زير عرش پروردگار ميرسد از آن ناقه فرود مىآيد و ميگويد :\r\nاى پروردگار من ! ما بين من و آن افرادى كه در حق من ظلم نمودند و فرزندان مرا شهيد كرده‌اند قضاوت كن .\r\nآنگاه از طرف خداى رؤف ندا ميرسد : اى حبيبه و فرزند رسول من از من بخواه تا به تو عطا نمايم . شفاعت كن تا من بپذيرم . بعزت و جلال خودم كه امروز ظلم و ستم هيچ ستمگرى از نظر من محو نخواهد شد .\r\nدر همين موقع است كه حضرت زهراء ميگويد : بار خدايا ! فرزندان ، شيعيان ، دوستان ، و دوستان دوستان فرزندان مرا به من ببخش ! آنگاه از طرف پروردگار جهان منادى ندا مىكند : فرزندان ، شيعيان ، دوستان ، و دوست دوستان ذريهء فاطمه كجايند ؟ ايشان عموما در حالى كه ملائكهء رحمت پروردگار آنان را احاطه كرده باشند ميايند . سپس فاطمهء اطهر جلو ميرود تا ايشان را داخل بهشت مينمايد .\r\n2 - نيز در كتاب : عيون اخبار رضا عليه السّلام از پيامبر اسلام صلى اللَّه عليه و آله روايت مىكند كه فرمود :\r\nدخترم فاطمه در حالى وارد صحراى محشر مىشود كه لباسهائى غرقه به خون همراه خود دارد . وى پايهء عرش خدا را ميگيرد و ميگويد :\r\nاى خداى عادل و عالم ! بين من و آن افرادى كه فرزندان مرا كشتند حكم كن ! به حق خداى كعبه كه آن روز پروردگار عادل براى دخترم قضاوت خواهد كرد .\r\n3 - نيز در همان كتاب : از پيغمبر معظم اسلام صلى اللَّه عليه و آله روايت مىكند كه فرمود : هنگامى كه روز قيامت فرا رسد دخترم فاطمه در حالى محشور مىشود كه لباسهاى خون آلودى با وى خواهد بود ، آنگاه يكى از پايه‌هاى عرش را ميگيرد و ميگويد : اى خداى عادل ! بين من و قاتل فرزندانم حكم كن !\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسپس پيامبر اكرم فرمود : به حق خداى كعبه قسم كه خدا بر له دخترم قضاوت مىكند ، زيرا خدا براى غضب فاطمه غضب مينمايد و براى رضايت وى راضى خواهد شد .\r\n4 - نيز در كتاب سابق الذكر از رسول اعظم اسلام روايت مىكند كه فرمود : موقعى كه روز قيامت شود منادى ندا مىكند : اى گروه خلائق ! چشمان خود را ببنديد تا فاطمه دختر پيامبر خدا عبور نمايد .\r\n5 - در كتاب : صحيفهء الرضا عليه السّلام نظير اين روايت را نقل كرده است .\r\n6 - در كتاب : عيون اخبار رضا عليه السّلام از پيغمبر اكرم روايت مىكند كه فرمود : دخترم فاطمه در حالى محشور مىشود كه لباس كرامت را پوشيده باشد خلائق از آن بانو تعجب ميكنند .\r\nآنگاه تعداد هزار حلهء ديگر ميپوشد كه بر هر كدام آنها به خط سبز نوشته است : دختر حضرت محمّد را با بهترين صورت ، بهترين كرامت ، بهترين منظره وارد بهشت كنيد ، آنگاه آن بانو در حالى كه هفتاد هزار ملك به وى موكل باشند نظير عروس بسرعت داخل بهشت خواهد شد .\r\n7 - صدوق در كتاب : ثواب الاعمال از امام صادق از پيغمبر معظم اسلام روايت مىكند كه فرمود :\r\nموقعى كه روز قيامت فرا ميرسد قبه‌اى از نور براى حضرت فاطمهء اطهر بر پا خواهد شد . امام حسين عليه السّلام در حالى مىآيد كه سر بريدهء خود را در دست گرفته باشد . وقتى چشم فاطمهء زهراء به حسين عليه السّلام بيفتد يك گريه و ضجه‌اى مىكند كه هيچ ملك و پيغمبر و مؤمنى در محشر نيست مگر اينكه گريان خواهند شد .\r\nدر همين موقع است كه خداى توانا مرد نيك صورتى را به نظر آن بانو جلوه ميدهد كه با قاتلان حضرت حسين شهيد مخاصمه نمايد .\r\nآنگاه خداى سبحان قاتلين امام حسين را با آن افرادى كه مددكار آنان بودند و آن اشخاصى كه در ريختن خون آن حضرت شركت نمودند حاضر مىكند\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو آن مرد تا آخرين نفر آنان را ميكشد . سپس ايشان را زنده مىكند تا حضرت امير براى دومين بار آنان را بكشد . نيز ايشان را زنده مىكند كه امام حسين عليه السّلام آنان را براى سومين بار بقتل مىرساند .\r\nبعد از اين جريان است كه غضب ما و شيعيان ما فرو خواهد نشست . آنگاه حضرت صادق عليه السّلام فرمود : خدا شيعيان ما را رحمت كند ، زيرا ايشان با غم و اندوه طولانى ما شريك ميباشند .\r\n8 - نيز در كتاب سابق الذكر از پيامبر اسلام صلى اللَّه عليه و آله روايت كرده كه فرمود : هنگامى كه روز قيامت شود فاطمهء زهراء در حالى وارد صحراى محشر مىشود كه گروهى از زنان شيعيان در اطراف آن بانو خواهند بود . به حضرت زهراء ميگويند :\r\nداخل بهشت شو ، وى ميفرمايد : وارد بهشت نميشوم تا بدانم بعد از من با فرزندانم چه عملى انجام داده‌اند . به آن حضرت ميگويند . در ميان جمعيت قيامت نگاه كن .\r\nوقتى نظر مىكند امام حسين عليه السّلام را خواهد ديد كه با بدن بىسر ايستاده است ! زهراء فرادى مىزند كه من بوسيلهء فرياد او فرياد خواهم زد و عموم ملائكه نيز بفرياد ميايند .\r\nدر يك چنين موقعى است كه خداى قهار بخاطر ما غضب مىكند و آتشى را كه مدت هزار سال افروخته‌اند تا سياه شده و آن را هبهب ميگويند و هرگز نسيمى داخل آن نشده دستور ميدهد تا قاتلين امام حسين و آن افرادى را كه حامل قرآن و تارك اهل بيت پيغمبر بوده‌اند بربايد . وقتى داخل آتش شوند آتش نعره‌اى مىزند و آنان ناله و زارى مينمايند ، آتش ميخروشد و آنان هم بخروش مىآيند ، آتش زبانه ميكشد و ايشان به زبان فصيح ميگويند :\r\nپروردگارا ! به چه علت آتش را قبل از بت پرستان بما مسلط كرده‌اى ! ؟\r\nخطاب ميرسد : كسى كه از روى جهالت عملى را انجام دهد با آن كسى كه بداند و عملى را انجام دهد فرق دارد .\r\n9 - نيز در همان كتاب از حضرت على بن ابى طالب عليه السّلام از رسول خدا صلى اللَّه عليه و آله\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nروايت كرده كه فرمود : هنگامى كه روز قيامت فرا رسد سر مبارك و غرقه به خون امام حسين عليه السّلام در نظر حضرت زهراى اطهر جلوه‌گر خواهد شد . وقتى نظر حضرت زهراء به سر بريدهء امام حسين بيفتد فرياد مىزند :\r\nاى فرزند مظلوم من ! اى ميوهء قلب محزون من ! به جهت ناله و فرياد حضرت زهراء است كه ملائكه مدهوش ميشوند و اهل محشر عموما فرياد ميزنند و ميگويند :\r\nيا فاطمه ! خدا قاتل‌هاى فرزندت حسين را بكشد ! ! در همين موقع از طرف پروردگار ندا ميرسد : من اين عمل را انجام مىدهم و از قاتل‌هاى حسين و تابعين و دوستان آنان انتقام خواهم كشيد .\r\nفاطمهء زهراء در آن روز بر يكى از ناقه‌هاى بهشتى سوار است كه : پهلوهاى آن بوسيلهء حريرهاى بهشتى زينت شده ، صورت آن زيبا ، چشمانش شهلا ، سرش از طلا ، گردنش از مشك و عنبر ، مهارش از زبرجد سبز ، جهازش از مرواريد كه با جواهر زينت شده باشد خواهد بود ! بر پشت آن ناقه هودجى نصب شده كه پرده‌اش از نور خدا ، وسط آن پر از رحمت پروردگار ، بلندى مهار آن به قدر يك فرسخ از فرسخهاى دنيا خواهد بود .\r\nتعداد هفتاد هزار ملك اطراف هودج آن بانو را احاطه خواهند كرد كه به تسبيح و تهليل و تكبير حضرت پروردگار مشغول خواهند بود .\r\nآنگاه از طرف خداى رؤف منادى ندا مىكند : اى اهل قيامت ! چشمان خود را ببنديد تا فاطمه دختر حضرت محمّد صلى اللَّه عليه و آله و سلم از صراط عبور نمايد .\r\nآنگاه پس از آن بانوى معظمه شيعيان و دوستانش مانند برق جهنده از صراط ميگذرند . ولى آن حضرت دشمنان ذريهء خود را بدوزخ خواهد انداخت .\r\n10 - گروهى از مورّخين اهل تسنن از رسول خدا صلى اللَّه عليه و آله و سلم روايت كرده‌اند كه فرمود : وقتى روز قيامت فرا رسد و مردم در مقابل پروردگار قرار بگيرند منادى از پشت حجابها ندا مىكند :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nاى گروه مردم ! چشمان خويشتن را ببنديد و سر خود را به زير بيفكنيد ، زيرا فاطمه دختر حضرت محمّد صلى اللَّه عليه و آله ميخواهد از صراط عبور نمايد .\r\nدر روايت ابو ايوب ميگويد : هفتاد حوريه با حضرت زهراء نظير برق لامع عبور خواهند كرد .\r\n11 - شيخ مفيد در كتاب : مجالس از حضرت امام جعفر صادق عليه السّلام روايت مىكند كه فرمود : هنگامى كه روز قيامت شود خداى توانا خلق اولين و آخرين را در يك زمين جمع مىكند .\r\nآنگاه منادى ندا مينمايد : چشمان خود را ببنديد و سرهاى خود را به زير افكنيد تا فاطمه دختر حضرت محمّد صلى اللَّه عليه و آله عبور كند .\r\nمردم چشمان خود را ميبندند و حضرت فاطمهء اطهر در حالى كه بر يكى از ناقه‌هاى بهشتى سوار است مىآيد و تعداد هفتاد هزار ملك آن بانوى با عظمت را مشايعت مينمايند .\r\nآنگاه آن حضرت در يكى از مكانهاى شريف قيامت توقف مىكند و پيراهن خون آلود حضرت امام حسين را بدست ميگيرد و ميگويد :\r\nبار خدايا ! اين پيراهن فرزند من حسين است ، تو ميدانى با او چه عملى انجام دادند .\r\nبعد از اين جريان از طرف خداى رؤف خطاب ميرسد : من هر عملى كه موجب خوشنودى تو باشد انجام خواهم داد . حضرت زهراى اطهر خواهد گفت :\r\nپروردگارا انتقام مرا از قاتلين فرزندم بگير ! خداى قهار دستور ميدهد :\r\nگروهى از آتش جهنم بيرون ميايند و كشندگان امام حسين را نظير مرغى كه دانه برچيند از صحراى محشر ميربايند و به طرف دوزخ باز ميگردند و آنان را دچار انواع عذاب مينمايد .\r\nسپس فاطمهء اطهر بر ناقهء خويشتن سوار و داخل بهشت ميگردد . آن ملائكه‌اى كه از آن حضرت مشايعت ميكردند و فرزندان بزرگوار حضرت\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nزهراء نزد آن بانو خواهند بود و دوستان ايشان طرف راست و چپ آنان قرار ميگيرند .\r\n12 - فرات بن ابراهيم در تفسير خود از ابن عباس روايت مىكند كه گفت :\r\nموقعى كه روز قيامت به پا شود منادى ندا مىكند :\r\nاى گروه مردم ! چشمان خود را ببنديد تا فاطمه دختر حضرت محمّد صلى اللَّه عليه و آله و سلم عبور كند ، فاطمه اولين كسى است كه دوازده هزار حوريه از فردوس او را استقبال خواهند كرد . آن حوريه‌ها احدى را قبل از فاطمه و بعد از آن بانو استقبال نكرده و نخواهند كرد . آن حوريه‌ها بر ناقه‌هائى سوارند كه بالهاى آنها از ياقوت ، مهار آنها از لؤلؤ رحل‌هائى از درّ بر پشت آنها است كه بر هر يك از آنها يك بالش سندس قرار دارد و ركاب‌هاى آنها زبرجد است . آنان از صراط ميگذرند تا فاطمهء زهراء را وارد فردوس مينمايند و اهل بهشت با آن بانو ملاقات خواهند كرد .\r\nدر وسط فردوس قصرهاى سفيد و زردى است از لؤلؤ كه در يك محل مىباشد .\r\nدر آن قصرهاى سفيد هفتاد هزار خانه است كه منزل حضرت محمّد و آل اطهر آن بزرگوار است . در آن قصرهاى زرد هفتاد هزار خانه است كه مسكن حضرت ابراهيم و آل آن حضرت عليهم السّلام خواهد بود .\r\nفاطمهء اطهر بالاى صندلى از نور مىنشيند و ايشان در اطرافش مىنشينند .\r\nآنگاه يك ملك نزد آن بانو فرستاده مىشود كه قبل از آن حضرت و بعد از او نزد كسى فرستاده نشده و نخواهد شد .\r\nآن ملك به فاطمه ميگويد : پروردگارت به تو سلام مىرساند و ميفرمايد :\r\nآنچه را كه ميخواهى از من بخواه تا به تو عطا كنم .\r\nحضرت فاطمه ميگويد : خداى رؤف نعمت خود را براى من تمام و بهشت خود را براى من مباح نموده است .\r\nمن از خدا ميخواهم كه فرزندان و ذريهء من و افرادى كه ايشان را دوست\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nداشته‌اند به من عطا فرمايد ، خداى منان ذريه و فرزندان و آن اشخاصى را كه فرزندان فاطمه را براى خاطر آن حضرت حفظ كرده باشند به آن حضرت عطا ميفرمايد .\r\nسپس آن بانوى معظمه ميگويد : سپاس آن خدائى را كه غم و اندوه مرا بر طرف و چشم مرا روشن كرد .\r\nراوى ميگويد : هر گاه ابن عباس اين حديث را نقل ميكرد آيهء - 21 - سورهء طور را تلاوت مينمود و ميگفت :\r\n وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ  .\r\n13 - در تفسير فرات بن ابراهيم از حضرت على بن ابى طالب روايت مىكند كه فرمود : يك روز پيغمبر معظم اسلام نزد حضرت زهراى اطهر رفت و آن بانو را محزون يافت . بفاطمه فرمود :\r\nاى دختر عزيز من ! سبب غم و اندوه تو چيست ؟\r\nفاطمه گفت : روز محشر و برهنگى مردم بخاطرم آمد .\r\nرسول خدا فرمود : آرى آن روز روز بسيار بزرگى است . ولى جبرئيل از طرف خداى رؤف به من خبر داد :\r\nوقتى در آن روز زمين شكافته شود اول كسى كه از زمين خارج شود من هستم ، بعد از من حضرت ابراهيم خليل ، بعد از او شوهر تو حضرت امير ، آنگاه خداى مهربان جبرئيل را با هفتاد هزار ملك نزد قبر تو خواهد فرستاد ، بر قبر تو هفت قبهء نور نصب خواهد شد ، اسرافيل سه حلهء نور براى تو مياورد و نزد سر تو توقف مىكند و صدا مىزند :\r\nاى دختر حضرت محمّد بيا در صحراى محشر . تو در حالى از قبر بيرون ميائى كه بدنت پوشيده باشد و از خوف آن روز در امان خواهى بود ، اسرافيل آن حله‌ها را به تو ميدهد و تو آنها را ميپوشى ، آنگاه ملكى كه آن را : زوقائيل ميگويند ناقه‌اى براى تو مىآورد كه مهار آن از مرواريد و كجاوه‌اى از طلا بر پشت آن نصب شده باشد . تو بر آن ناقه سوار ميشوى و زوقائيل در حالى كه جلو تو هفتاد هزار\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nملك باشد و علم‌هاى تسبيح در دست داشته باشند مهار آن را خواهد كشيد . هنگامى كه حركت كنى تعداد هفتاد هزار ملك باستقبال تو مىآيند و از نظر كردن به تو خوشحال ميشوند ، هر يك از آنان منقلى از نور بدون آتش در كف دارند كه عود از آن ساطع مىشود ، هر يك از ايشان يك تاج مرصع از زبرجد بر سر خواهد داشت ، آنان در طرف راست تو خواهند بود .\r\nموقعى كه مقدارى راه طى كنى حضرت مريم با هفتاد هزار حوريه باستقبال تو ميايند و بر تو سلام ميكنند و در طرف چپ تو خواهند بود .\r\nآنگاه مادرت حضرت خديجه دختر خويلد كه در ميان زنان عالم اول كسى است كه به خدا و رسول ايمان آورده است با هفتاد هزار ملك كه علم‌هاى تكبير در دست دارند باستقبال تو ميايند . وقتى نزديك محشر رسيدى حضرت حواء با هفتاد هزار ملك و آسيه زن فرعون باستقبال تو خواهند آمد و با تو حركت مينمايند . هنگامى كه وارد صحراى محشر شوى منادى از زير عرش ندائى مىكند كه خلائق عموما ميشنوند و ميگويد :\r\nچشمان خود را ببنديد تا فاطمهء صديقه دختر حضرت محمّد صلى اللَّه عليه و آله و اين زنان مطهره كه با او ميباشند عبور نمايند . در آن روز غير از حضرت ابراهيم و شوهرت حضرت على بن ابى طالب كسى به تو نظر نخواهد كرد .\r\nسپس حضرت آدم حضرت حواء را طلب مىكند و با مادرت حضرت خديجه نزد تو ميايند .\r\nآنگاه منبرى از نور براى تو نصب مىشود كه هفت پايه داشته باشد ، در ميان هر پايه تا پايهء ديگرى صفهائى از ملائكه ايستاده‌اند ، علمهائى از نور در دست خواهند داشت . حوريه‌ها در طرف چپ و راست منبر توصف ميكشند . نزديكترين زنان از طرف چپ به تو حضرت حوا و آسيه خواهد بود . هنگامى كه بر فراز منبر روى جبرئيل از طرف خداى سبحان نزد تو مىآيد و ميگويد :\r\nاى فاطمه ! حاجت خويشتن را بخواه ! تو خواهى گفت :\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nپروردگارا ! حسن و حسينم را به من نشان بده ! حسنين در حالى نزد تو ميايند كه خون از رگهاى گردن حسين فرو ميريزد .\r\nحسين ميگويد بار خدايا ! امروز حق مرا از آن افرادى كه به من ظلم و ستم كردند بگير .\r\nدر همان موقع است كه درياى غضب حضرت پروردگار به جوش مىآيد ، براى غضب خدا است كه ملائكه و جهنم نيز بخروش مىآيند . جهنم نعره مىزند و زبانه ميكشد و بصحراى محشر مىآيد . آنگاه قاتلين حضرت حسين را با فرزندان و فرزندان فرزندان آنان ميربايد . ايشان ميگويند :\r\nپروردگارا ! ما كه در موقع قتل حسين خلق نشده بوديم ! ؟ خداى قهار بزبانهء آتش دستور ميدهد : اين گونه افراد را كه چشمشان كبود و صورتشان سياه است بگيريد ! موهاى جلو سر ايشان را بگيريد و بكشيد و به صورت در طبقات پائين جهنم بيفكنيد ! زيرا سختگيرى ايشان بر دوستان امام حسين از جنگيدن پدرانشان با خود امام حسين شديدتر بوده است .\r\nپس از اين جريان جبرئيل به تو ميگويد : حاجت خود را بخواه ! تو ميگوئى :\r\nپروردگارا ! من شيعيان خود را ميخواهم ، خداى رؤف ميفرمايد : من گناه آنان را آمرزيدم ، تو ميگوئى : بار خدايا ! من شيعيان خود و دوستان ايشان را ميخواهم .\r\nخداى سبحان ميفرمايد : برو هر كدام از آنان را كه دست بدامن تو شود او را وارد بهشت كن ! در آن روز عموم خلائق آرزو ميكنند : كاش از شيعيان و دوستان فاطمه بودند ! آنگاه تو با شيعيان و دوستان فرزندان خويشتن و شيعيان حضرت امير عليه السّلام در حالى حركت ميكنيد كه خوف و بيم آنان بر طرف شده باشد ، عورت‌هاى ايشان پوشيده شده ، سختىهاى قيامت بر ايشان آسان مىشود و از هول و ترسهاى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nقيامت به آسانى خواهند گذشت ، در آن روز مردم عموما دچار ترس مىشوند ولى ايشان نمىترسند ، مردم عموما در آن روز تشنه‌اند ولى ايشان سيراب خواهند بود .\r\nوقتى نزديك در بهشت ميرسى تعداد دوازده هزار حوريه باستقبال تو ميشتابند آن حوريه‌ها قبل از تو از كسى استقبال ننموده‌اند : ظرفهائى از نور در دست دارند ، و بر ناقه‌هائى از نور سوارند كه جهاز آنها از طلاى زرد و ياقوت خواهد بود .\r\nمهار آنها از مرواريد تر ، ركاب آنها از زبرجد سبز ، در ميان جهاز هر ناقه‌اى يك بالش از سندس و استبرق بهشتى مىباشد .\r\nموقعى كه وارد بهشت شوى عموم اهل بهشت مسرور و خوشحال ميشوند و به يك ديگر بشارت ميدهند .\r\nبراى شيعيان تو خانه‌هائى از جواهر الوان بر فراز ستونهائى از نور نصب مينمايند ، آنان در آن موقعى كه مردم مشغول حساب باشند از آن خانه‌ها غذا ميخورند ، شيعيان تو وقتى داخل شوند دائما به نعمت‌هاى بهشتى متنعم خواهند بود .\r\nعموم پيامبران از حضرت آدم تا خاتم عليهم السّلام به زيارت تو مىآيند .\r\nدو مرواريد هست كه از يك رشته بوجود آمده‌اند ، يكى از آنها سفيد و ديگرى زرد رنگ است ، در هر يك از آنها هفتاد هزار قصر و در هر قصرى هفتاد هزار خانه مىباشد . آن قصرهاى سفيد منزل ما و شيعيان ما خواهند بود ، قصرهاى زرد منزل ابراهيم و آل ابراهيم عليهم السّلام است .\r\nفاطمهء اطهر گفت : پدر جان ! من نمىتوانم مرگ تو را ببينم و بعد از تو زنده بمانم .\r\nپيغمبر اكرم فرمود : جبرئيل از طرف خداى رؤف به من خبر داده : اول كسى كه از اهل بيت من به من ملحق مىشود تو خواهى بود . واى بر آن كسى كه در حق تو ظلم كند . رستگارى از آن شخصى است كه تو را يارى نمايد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nبخش نهم در بارهء اينكه فرزندان حضرت زهراء ع فرزندان پيغمبرند\r\n1 - در بعضى از كتب مناقب يافتم كه پيغمبر صلى اللَّه عليه و آله فرمود : فرزندان هر مادرى به پدر و خويشاوندان پدرى خود منسوب ميشوند غير از فرزندان فاطمه كه من پدر و خويشاوندان ايشان ميباشم .\r\nيحيى بن يعمر عامرى ميگويد : حجاج بن يوسف مرا خواست و به من گفت :\r\nاى يحيى ! تو آن كسى هستى كه گمان ميكنى : آن فرزندان فاطمه كه از على دارد فرزندان پيامبر اسلام هستند .\r\nگفتم : اگر در امان باشم جواب تو را خواهم داد ، گفت : تو در امان هستى :\r\nگفتم : آرى ، اين آيهء ذيل را كه ميخوانم اين مطلب را ثابت مينمايد :\r\n وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا  تا آنجا كه ميفرمايد :\r\n وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ  « 1 » در صورتى كه عيسى روح اللَّه است و خدا او را به حضرت مريم عطا كرد\r\n\r\n\r\n","description":"","footnote":"\r\n( 1 ) سورهء انعام ، آيهء ( 85 )\r\n","page_name":" 250 ","page_number":250},
  {"content":"\r\n\r\nو مع ذلك خداى عليم عيسى را به حضرت ابراهيم نسبت ميدهد و او را از فرزندان ابراهيم بشمار مىآورد .\r\nحجاج گفت : چه باعث شده كه تو اين موضوع را تبليغ نمانى ! ؟\r\nگفتم : خدا بر اهل علم واجب كرده كه علم خود را نشر دهند ، چنان كه در قرآن مجيد ميفرمايد :\r\n لَتُبَيِّنُنَّهُ لِلنَّاسِ وَ لا تَكْتُمُونَهُ  « 1 » حجاج گفت : راست ميگوئى ولى در عين حال مبادا بعدا اين موضوع را تكرار نمائى و نشر دهى ! ؟ اين حديث را عامر شعبى مفصلتر از اين نقل كرده ، چنان كه ميگويد :\r\nيك شب حجاج مرا خواست ، من وضو گرفتم و وصيت خود را كردم و نزد حجاج رفتم ، وقتى نگاه كردم ديدم يك سفرهء چرمى گسترده و يك شمشير برهنه نزد حجاج است . من سلام كردم و او جواب داد ، آنگاه به من گفت : خائف مباش زيرا من تو را تا فردا ظهر امان داده‌ام ، پس از اينكه مرا نزد خود نشانيد دستور داد تا مردى را آوردند كه وى را غل و زنجير كرده بودند و او را در مقابل حجاج قرار دادند .\r\nحجاج گفت : اين پير مرد ميگويد : حسن و حسين عليهما السّلام فرزندان پيغمبر خدايند ، اگر براى اين مدعا دليلى از قرآن نياورد گردن او را خواهم زد .\r\nمن گفتم : پس بايد اين غل و زنجير را از گردن وى باز كرد ، زيرا كه او آزاد خواهد شد ، و اگر دليلى از قرآن نياورد و بخواهى گردن وى را بزنى شمشير اين غل و زنجير را قطع نميكند . هنگامى كه غل و زنجير را از گردنش باز نمودند ديدم او سعيد بن جبير است . من فوق العاده محزون شدم و با خود گفتم : چگونه از قرآن دليل خواهد آورد ! ؟\r\n\r\n\r\n","description":"","footnote":"\r\n( 1 ) سورهء : آل عمران ، آيهء ( 187 ) يعنى بايد آن را براى مردم بيان كنيد و شرح دهيد ، مبادا آن را پنهان نمائيد ! ! مترجم .\r\n","page_name":" 251 ","page_number":251},
  {"content":"\r\n\r\nحجاج به وى گفت : دليل خود را از قرآن بياور و الا گردن تو را خواهم زد .\r\nسعيد بن جبير گفت : مهلتم بده ، وى ساعتى صبر كرد و گفت : حجت و دليل خود را بياور ! سعيد گفت : صبر كن ، او ساعتى صبر كرد و گفت : دليل و برهان خويش را بياور ! سعيد بن جبير گفت : اعوذ باللَّه من الشيطان الرجيم :\r\n بِسْمِ اللَّهِ الرَّحْمنِ الرَّحِيمِ *   وَ وَهَبْنا لَهُ إِسْحاقَ وَ يَعْقُوبَ  تا آنجا كه ميفرمايد :  وَ كَذلِكَ نَجْزِي الْمُحْسِنِينَ  .\r\nسعيد پس از خواندن اين آيه ساكت شد .\r\nحجاج به وى گفت : ما بعد آيه را بخوان ! سعيد گفت :\r\n وَ زَكَرِيَّا وَ يَحْيى وَ عِيسى  آنگاه سعيد گفت : اى حجاج ! عيسى چه نسبتى به حضرت ابراهيم دارد ؟\r\nحجاج گفت : عيسى از فرزندان ابراهيم محسوب مىشود .\r\nسعيد گفت : عيسى كه بدون پدر خلق شده و از نواده‌هاى دخترى حضرت ابراهيم بشمار ميرود ، با اينكه فاصلهء بين عيسى و حضرت ابراهيم خيلى زياد است مع ذلك از فرزندان حضرت ابراهيم محسوب مىشود . پس حضرت حسنين عليهما السّلام با اينكه با رسول خدا چندان فاصله‌اى ندارند بطريق اولى فرزندان پيغمبر اكرم محسوب خواهند شد .\r\nحجاج پس از اين گفتگوها مبلغ ده هزار اشرفى به سعيد بن جبير جايزه داد و دستور داد تا او را بخانه‌اش باز گردانيدند .\r\nشعبى ميگويد : من با خود گفتم : بر من واجب است كه نزد اين مرد عالم يعنى سعيد بن جبير بروم و معانى قرآن را از او بياموزم ، زيرا من گمان ميكردم كه معانى قرآن را ميدانم ، ولى اكنون معلوم شد كه نميدانم .\r\nلذا وقتى متوجه سعيد بن جبير شدم ديدم وى در ميان مسجد نشسته و آن اشرفىها را در مقابل خود ريخته و آنها را همچنان ده اشرفى ده اشرفى صدقه ميدهد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nو ميگويد : اينها از بركت حسن و حسين عليهما السّلام است . اگر ما يكنفر ( يعنى حجاج ) را ناراحت كرديم هزار نفر را براى پرداخت اين پولها خوشحال نموديم و خدا و رسول را راضى نموديم .\r\nدر كتاب : دلائل الامامهء طبرى از رسول خدا صلى اللَّه عليه و آله روايت مىكند كه فرمود :\r\nفرزندان هر پيغمبرى به خود او منسوبند ، فاطمه فرزند من است كه به من منسوب است .\r\n2 - صدوق در كتاب : معانى الاخبار از حسن بن موسى نقل مىكند كه گفت :\r\nمن در خراسان در مجلس حضرت رضا عليه السّلام بودم ، زيد بن موسى ( برادر حضرت رضا ) هم در آن مجلس حضور داشت . زيد متوجه گروهى از اهل مجلس شد و گفت : ما چنين و چنانيم . وقتى حضرت رضا متوجه آن گروه شد و مقالهء زيد را شنيد به وى فرمود :\r\nيا زيد ! اغرك قول بقالى الكوفه ان فاطمة احصنت فرجها فحرم اللَّه ذريتها على النار ! ! يعنى اى زيد ! آيا قول بقال‌هاى كوفه كه ميگويند : فاطمه خويشتن را حفظ كرد و خدا فرزندان او را به آتش جهنم حرام كرد تو را مغرور نموده است ! به خدا قسم كه اين مطلب جز براى حسن و حسين عليهما السّلام و فرزندانى كه از رحم آن بانو متولد شده‌اند نخواهد بود .\r\nآيا مىشود گفت : حضرت موسى بن جعفر عليه السّلام خدا را اطاعت كند ، صائم - النهار و قائم الليل باشد و تو معصيت خدا را انجام دهى و فرداى قيامت نزد خدا با او مساوى باشيد و يا اينكه تو نزد خدا عزيزتر باشى ! ! ؟ در صورتى كه حضرت على بن الحسين عليه السّلام ميفرمايد :\r\nلمحسننا كفلان من الاجر ، و لمسيئنا ضعفان من العذاب .\r\nيعنى اجر نيكوكاران ما خاندان دو برابر و عذاب گنهكاران ما نيز دو برابر خواهد بود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nحسن ميگويد : حضرت رضا عليه السّلام سپس متوجه من شد و فرمود :\r\nاى حسن ! اين آيه را چگونه قرائت ميكنيد كه خدا ميفرمايد :\r\n قالَ يا نُوحُ إِنَّهُ لَيْسَ مِنْ أَهْلِكَ ، إِنَّهُ عَمَلٌ غَيْرُ صالِحٍ  « 1 » گفتم : بعضى از مردم ميخوانند :\r\nانه عمل غير صالح ( بفتح عين و لام و كسر ميم ) و بعضى ميخوانند :  إِنَّهُ عَمَلٌ غَيْرُ صالِحٍ  ( بفتح عين و ميم و دو پيش لام ) بنا بر قرائت دوم خدا پسر نوح را از پدرش ندانسته است .\r\nحضرت رضا فرمود : ابدا اين طور نيست ، بلكه وى پسر حضرت نوح بود .\r\nولى خدا را معصيت كرد خداى او را از پدرش ندانست . همين طور هر كسى از ما خاندان اطاعت خدا را نكند از ما نخواهد بود . و تو اگر خدا را اطاعت نمائى از ما اهل بيت خواهى بود .\r\n3 - نيز در كتاب سابق الذكر از محمّد بن مروان روايت مىكند كه گفت :\r\nبه حضرت صادق گفتم : آيا رسول خدا صلى اللَّه عليه و آله فرموده است : فاطمهء اطهر خويشتن را حفظ نمود و خدا ذريهء او را به آتش جهنم حرام كرد ؟\r\nفرمود : آرى ، ولى منظور از ذريهء آن بانو در اين حديث : حسن ، حسين زينب و ام كلثوم عليهم السّلام است .\r\n4 - نيز در كتاب : معانى الاخبار از حماد بن عثمان روايت مىكند كه گفت :\r\nبه حضرت امام جعفر صادق عليه السّلام گفتم : فدايت شوم معنى اينكه پيغمبر خدا فرموده :\r\nحضرت فاطمهء اطهر خود را حفظ كرد و خدا ذريهء وى را به آتش حرام كرد چيست ؟\r\nفرمود : آنان كه از آتش آزادند امام حسن و امام حسين و زينب و ام كلثوم خواهند بود .\r\n\r\n\r\n","description":"","footnote":"\r\n( 1 ) سورهء هود ، آيهء : 46 .\r\n","page_name":" 254 ","page_number":254},
  {"content":"\r\n\r\n5 - صدوق در كتاب : عيون اخبار رضا از حضرت رضا عليه السّلام روايت مىكند كه فرمود :\r\nپيامبر اسلام فرمود : فاطمه خويشتن را حفظ كرد و خدا ذريهء او را به آتش حرام كرد . و . . .\r\n6 - نيز در همان كتاب از ياسر روايت مىكند كه گفت : زيد بن موسى بن جعفر عليه السّلام در مدينه خروج كرد ، گروهى را آتش زد و گروهى را بقتل رسانيد .\r\nبدين لحاظ او را زيد النار ناميدند .\r\nمأمون فرستاد تا او را گرفتند و اسير نمودند و نزد مأمون بردند .\r\nمأمون گفت : وى را نزد امام رضا عليه السّلام ببريد .\r\nياسر ميگويد : وقتى زيد بحضور حضرت رضا آمد امام به او فرمود :\r\nاى زيد ! آيا قول مردمان پست كوفه كه ميگويند : فاطمه خود را حفظ نمود و خدا ذريهء او را به آتش جهنم حرام كرد تو را مغرور كرد ! به خدا قسم كه اين مطلب جز براى حسن و حسين عليهما السّلام نخواهد بود . تو اين طور گمان ميكنى كه اگر خدا را معصيت كنى داخل بهشت خواهى شد و موسى ابن جعفر هم خدا را اطاعت كند و داخل بهشت شود ، آنگاه تو نزد خدا از آن بزرگوار عزيزتر باشى ؟ به خدا قسم كسى از ما نزد خدا بمقامى نخواهد رسيد مگر به اطاعت نمودن پروردگار ، ولى تو گمان ميكنى : اگر خدا را معصيت كنى به اين مقام خواهى رسيد ! ؟\r\nزيد در جواب حضرت رضا گفت : من هم برادر و پسر پدر تو ميباشم .\r\nامام رضا فرمود : آرى ، تو مادامى برادر من خواهى بود كه خدا را اطاعت نمائى .\r\nحضرت نوح گفت : پروردگارا ! پسر من هم از اهل من محسوب مىشود ، وعدهء تو حق و تو بهترين حكم‌كنندگان خواهى بود .\r\nخداى حكيم فرمود : اى نوح ! او از اهل تو نيست . او معصيت كار است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخدا او را براى اينكه معصيت كرد از اهل نوح ندانست .\r\n7 - در كتاب : مناقب از گروهى از اهل تسنن از ابن مسعود از رسول خدا صلى اللَّه عليه و آله روايت مىكند كه فرمود : فاطمه خويشتن را حفظ نمود و خدا ذريهء او را به آتش جهنم حرام كرد .\r\nابن منده ميگويد : اين مطلب مخصوص حضرت حسنين عليهما السّلام است . گفته شده : مخصوص آن فرزندانى است كه از رحم حضرت زهراء متولد شده‌اند . ولى حق اين است كه شامل حال فرزندان مؤمن آن بانو مىشود .\r\n8 - در كتاب : احتجاج از ابو الجارود روايت مىكند كه گفت :\r\nحضرت امام محمّد باقر عليه السّلام به من فرمود : مردم در بارهء امام حسن و امام حسين چه ميگويند ؟\r\nگفتم : انكار ميكنند كه حسنين عليهما السّلام فرزندان پيامبر خدا باشند .\r\nفرمود : شما چه دليلى براى آنان مياوريد ؟\r\nگفتم : به آيهء قرآن در بارهء عيسى بن مريم كه ميفرمايد :  وَ مِنْ ذُرِّيَّتِهِ داوُدَ  تا آنجا كه ميفرمايد :  كُلٌّ مِنَ الصَّالِحِينَ  . زيرا خدا در اين آيه حضرت عيسى را از فرزندان حضرت ابراهيم قرار داده است . نيز به آيهء : ( 61 سورهء آل عمران ) كه ميفرمايد :\r\n فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ  .\r\nبر آنان استدلال ميكنيم . فرمود : ايشان چه ميگويند :\r\nگفتم : ميگويند : گاهى مىشود كه فرزند دختر فرزند مىباشد . ولى از صلب انسان نخواهد بود .\r\nراوى ميگويد : حضرت باقر عليه السّلام به من فرمود : به خدا قسم من دليلى از قرآن مياورم كه فرزندان زهراء از صلب پيغمبر خدايند ، اين دليل را جز شخص كافر رد نخواهد كرد .\r\nگفتم : فدايت شوم از كجاى قرآن ؟ فرمود : اين آيه كه ميفرمايد :\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n حُرِّمَتْ عَلَيْكُمْ أُمَّهاتُكُمْ وَ بَناتُكُمْ  تا آنجا كه ميفرمايد :  وَ حَلائِلُ أَبْنائِكُمُ الَّذِينَ مِنْ أَصْلابِكُمْ  « 1 » اى ابو الجارود ! از ايشان جويا شو و بگو : آيا براى پيغمبر خدا صلى اللَّه عليه و آله حلال بود كه با زنان حضرت حسنين ازدواج نمايد ؟ اگر بگويند : آرى ، معلوم است كه دروغ ميگويند ، و اگر بگويند : نه ، پس ثابت مىشود كه ايشان فرزندان پيامبرند و به همين جهت زنان ايشان برسول خدا حرام بودند .\r\n9 - در تفسير : على بن ابراهيم از ابو الجارود روايت مىكند كه گفت :\r\nحضرت امام محمّد باقر عليه السّلام به من فرمود : اين مردم در بارهء امام حسن و امام حسين عليهما السّلام چه ميگويند ؟ گفتم : منكر ميشوند كه ايشان فرزندان پيغمبر خدا باشند . فرمود : شما براى اين موضوع چه دليلى مياوريد ؟\r\nگفتم : به اين آيه كه خدا در بارهء عيسى بن مريم ميفرمايد :\r\n وَ مِنْ ذُرِّيَّتِهِ داوُدَ وَ سُلَيْمانَ  تا آنجا كه ميفرمايد :  وَ كَذلِكَ نَجْزِي الْمُحْسِنِينَ  .\r\nزيرا خدا حضرت عيسى را در اين آيه از فرزندان حضرت ابراهيم معرفى نموده است . حضرت باقر فرمود : آنان چه ميگويند ؟ گفتم : ميگويند : آرى همين طور است كه شما ميگوئيد ، ولى در عين حال ايشان فرزند صلبى نيستند .\r\nفرمود : شما در جواب آنان چه گفتيد ؟\r\nگفتم : به اين آيه استدلال نمودم كه خدا ميفرمايد :\r\n فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ  فرمود : آنان چه گفتند ؟ گفتم : ميگويند : در كلام عرب گاهى به دو نفر فرزند كه از يكنفر باشند ميگويند : فرزندان ما ، در صورتى كه ايشان فرزند يك نفرند .\r\nحضرت باقر به من فرمود : به خدا قسم من از قرآن يك دليلى براى تو مياورم و ثابت ميكنم كه آنان فرزندان صلبى پيامبر خدايند ، و اين دليل را جز شخص\r\n\r\n\r\n","description":"","footnote":"\r\n( 1 ) سورهء نساء ، آيهء : ( 22 ) .\r\n","page_name":" 257 ","page_number":257},
  {"content":"\r\n\r\nكافر رد نخواهد كرد .\r\nگفتم : فدايت شوم از كجاى قرآن ؟ فرمود : آنجا كه ميفرمايد :\r\n حُرِّمَتْ عَلَيْكُمْ أُمَّهاتُكُمْ وَ بَناتُكُمْ  تا آنجا كه ميفرمايد :  وَ حَلائِلُ أَبْنائِكُمُ الَّذِينَ مِنْ أَصْلابِكُمْ  .\r\nاى ابو الجارود ! تو از ايشان بپرس و بگو : آيا براى رسول خدا حلال بود كه با زنان حضرت حسنين عليهما السّلام ازدواج نمايد يا نه ؟ اگر بگويند : آرى ، به خدا قسم كه دروغ گفته‌اند و گناه كرده‌اند . و اگر بگويند : نه پس ثابت مىشود كه حسنين فرزندان صلبى رسول خدايند و بدين لحاظ است كه زنان ايشان به پيغمبر خدا حرام بودند . و . . .\r\n10 - در كتاب : مناقب مينگارد : حضرت فاطمهء زهراء دوازده ساله بود كه حضرت امام حسن را زائيد . فرزندان فاطمهء اطهر عبارتند از :\r\n1 - حسن 2 - حسين 3 - محسن ( بضم ميم و فتح حاء و سين با تشديد ) .\r\nابن قتيبه ( بضم قاف و فتح تاء ) در كتاب معارف مينگارد : محسن از آن ضربتى كه قنفذ به حضرت زهراء زد سقط شد . 4 - زينب 5 - ام كلثوم .\r\nابن ابى الحديد در شرح اين خطبه ميگويد : وقتى حضرت امير در جنگ صفين ديد امام حسن بسرعت بسوى جنگ ميرود فرمود : اين پسر را در عقب من قرار دهيد ، زيرا من از مردن اين دو پسر يعنى : حسن و حسين مضايقه دارم . اگر ايشان بميرند نسل پيامبر خدا قطع خواهد شد . اگر بگوئى : آيا جايز است كه به حضرت حسنين و فرزندان ايشان گفته شود : فرزندان و ذريه و نسل پيغمبر خدا ؟ من ميگويم : آرى ، زيرا منظور خداى عليم كه در اين آيهء شريفه ميفرمايد :\r\n نَدْعُ أَبْناءَنا وَ أَبْناءَكُمْ  حضرت حسن و حضرت حسين است . ( جواب ديگر اينكه : ) اگر كسى وصيت كند : مالى را بفرزندان فلانى بدهيد فرزندان دخترى او هم داخل فرزندان\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nوى خواهند بود .\r\nديگر اينكه : خدا حضرت عيسى را از ذريهء حضرت ابراهيم قرار داده است .\r\nديگر اينكه : اهل لغت عرب در اينكه فرزند دخترى از نسل مرد ( يعنى پدر آن دختر ) بشمار ميروند اختلافى ندارند .\r\nاگر بگوئى : جواب اين آيه را كه خدا در آيهء ( 40 ) سورهء احزاب ميفرمايد :\r\nحضرت محمّد پدر هيچ كدام از مردان شما نبود « 1 » من در جواب ميگويم : تو در اينكه پيغمبر خدا پدر ابراهيم بن ماريه است چه ميگوئى ؟ هر جوابى كه در اين باره بگوئى من هم همان را در بارهء حضرت حسنين خواهم گفت . جوابى كه شامل همهء اينها بشود اين است كه : منظور از آيهء سابق الذكر زيد بن حارثه است .\r\nزيرا دأب عرب در زمان جاهليت اين بود كه غلام زر خريد را براى خود پسر ميدانستند ، لذا به زيد بن حارثه هم ميگفتند : زيد بن محمّد صلى اللَّه عليه و آله و سلم بدين جهت خدا اين دأب را باطل كرد و فرمود :\r\nحضرت محمّد پدر مردانى كه بالغ و معروفند نيست .\r\nاين مطلب با اينكه آن بزرگوار پدر كودكانى از قبيل : ابراهيم و حسنين باشد منافاتى ندارد .\r\n\r\n\r\n","description":"","footnote":"\r\n( 1 ) زيرا طبق نظريه مخالفين از اين آيه استفاده مىشود كه حضرت رسول پدر حسنين هم نباشد . ولى كلمهء : رجال كه در آيهء شريفه است بمردان بالغ گفته مىشود ، نه بكودكان پس بنا بر اين ميتوان گفت : پيغمبر خدا صلى اللَّه عليه و آله پدر ابراهيم و پدر حسنين عليهما السلام است - مترجم .\r\n","page_name":" 259 ","page_number":259},
  {"content":"\r\n\r\n\r\nبخش دهم راجع به موقوفات و صدقات حضرت زهراء ع\r\n1 - در كتاب : كافى از ابو مريم روايت مىكند كه گفت : از حضرت امام جعفر صادق عليه السّلام راجع به صدقات رسول خدا و حضرت امير جويا شدم .\r\nآن حضرت فرمود : صدقه‌هاى آنان بما حلال است . حضرت فاطمه صدقه‌هاى خود را براى بنى هاشم و بنى مطلب قرار داد .\r\n2 - نيز در همان كتاب از ابو بصير روايت مىكند كه گفت : حضرت امام محمّد باقر به من فرمود : دوست دارى كه وصيت نامهء حضرت فاطمه را برايت بخوانم ؟ گفتم : آرى .\r\nآن بزرگوار يك كيسه در آورد و يك نامه از ميان آن در آورد كه نوشته بود :\r\n بِسْمِ اللَّهِ الرَّحْمنِ الرَّحِيمِ *  اين وصيت نامه‌اى است كه فاطمه دختر پيغمبر خدا به حضرت على بن ابى طالب نموده است :\r\nبستانهاى هفتگانه‌ام را كه عبارتند از : عواف ، دلال ، برقه ، مبيت ، حسنى ، صافيه ، و آنچه كه از ام ابراهيم است . موقعى كه على از دنيا گذشت حسن متصدى آنها باشد ، هر گاه حسن از دنيا رحلت نمايد حسين متصدى باشد ، هنگامى كه حسين از اين جهان رفت بزرگترين فرزندانم متولى آنها باشد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخدا و مقداد بن اسود و زبير بن عوام بر اين وصيت‌نامه شاهدند .\r\nاين وصيت نامه را على بن ابى طالب نوشت . و . . .\r\n3 - نيز در كتاب : كافى از ابو بصير روايت مىكند كه گفت : حضرت امام جعفر صادق عليه السّلام به من فرمود :\r\nآيا مائلى وصيت نامهء فاطمهء زهراء را براى تو بخوانم ؟ گفتم : آرى ، آن بزرگوار يك نامه در آورد كه در آن نوشته شده بود :\r\nاين آن تعهدى است كه فاطمه دختر حضرت محمّد صلى اللَّه عليه و آله در بارهء اموال خود نسبت به حضرت على بن ابى طالب كرده است .\r\nهر گاه على از دنيا برود ، حسن متصدى باشد ، موقعى كه حسن از دنيا رحلت كند حسين متولى باشد . وقتى حسين از دنيا برود بزرگترين فرزندان من متصدى آنها باشد ، نه فرزندان تو .\r\n4 - نيز در كتاب سابق الذكر از حضرت صادق روايت مىكند كه فرمود :\r\nمبيت همان است كه سلمان بر آن مكاتبه كرد و آن جزء صدقات حضرت زهراء بود .\r\n5 - نيز در همان كتاب از احمد بن محمّد روايت كرده كه گفت :\r\nدر بارهء بستانهاى هفتگانه‌اى كه ميراث پيغمبر خدا بودند و به حضرت زهرا رسيدند پرسش نمودم . فرمود : آنها وقف بودند رسول خدا صلى اللَّه عليه و آله براى مخارجات مهمانهاى خود از آنها استفاده ميكرد . هنگامى كه پيامبر خدا قبض روح شد عباس آمد و در بارهء آنها با حضرت زهراء خصومت كرد . حضرت على و ديگران شهادت دادند كه آنها براى حضرت فاطمه وقف شده‌اند و . . .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ * \r\n\r\nبخش‌هاى شرح حال حضرت حسنين ع\r\n\r\nبخش يازدهم ولادت و نام و نقش انگشتر حضرت حسنين\r\n1 - در كتاب : مناقب مينگارد : امام حسين عليه السّلام در سال جنگ خندق ، در مدينهء طيبه ، روز پنجشنبه ، يا سه شنبه ، پنجم ماه شعبان ، سنهء چهارم هجرى ، ده ماه و بيست روز بعد از ولادت امام حسن متولد شد . نام آن بزرگوار ( به عربى ) حسين و در تورات : شبير و در انجيل : طاب است .\r\nكنيهء آن حضرت : ابو عبد اللَّه و ابو على مىباشد . لقب‌هاى آن بزرگوار :\r\nشهيد سعيد و سبط ثانى و امام ثالث است .\r\n2 - در كتاب : كشف الغمه از كمال الدين نقل مىكند : كنيهء امام حسين فقط : ابو عبد اللَّه است . ولى لقب‌هاى آن حضرت فراوانند بدين شرح :\r\nرشيد ، طيب ، وفى ، سيد ، زكى ، مبارك ، تابع رضايت خدا و سبط . و مشهورترين آنها : زكى است . ولى عاليتر از همه همان لقبى است كه جد بزرگوارش براى آن حضرت\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو امام حسن قرار داد و فرمود : ايشان :\r\nبزرگ جوانان اهل بهشت ميباشند بنا بر اين كلمهء : سيد و سبط اشرف لقبهاى آن حضرت است . زيرا در حديث صحيح از پيغمبر خدا وارد شده كه فرمود : حسين يكى از سبطها مىباشد . و . . .\r\n3 - صدوق در كتاب : علل و امالى از حضرت امام زين العابدين عليه السّلام روايت مىكند كه فرمود : وقتى فاطمهء اطهر حضرت امام حسن عليه السّلام را زائيد به حضرت امير گفت : نامى براى اين نوزاد انتخاب كن .\r\nامير المؤمنين فرمود : من در نامگذارى وى بر پيغمبر خدا سبقت نخواهم گرفت .\r\nموقعى كه پيامبر اكرم صلى اللَّه عليه و آله و سلم آمد آن مولود مسعود را در حالى بحضور آن حضرت آوردند كه پارچهء زردى به آن حضرت پيچيده بودند . پيمبر خدا فرمود :\r\nآيا نگفتم : پارچهء زرد به وى نپيچيد ! ؟\r\nآنگاه آن بزرگوار آن پارچهء زرد را باز كرده بدور انداخت و يكپارچهء سفيد به او پيچيد . سپس به حضرت امير فرمود : آيا نام اين كودك را نهاده‌ايد ؟\r\nگفت : در نامگذارى وى بر تو سبقت نخواهم گرفت .\r\nرسول اعظم فرمود : من هم راجع به اين موضوع بر خداى خود سبقت نميگيرم .\r\nخداى عليم به جبرئيل وحى كرد : براى حضرت محمّد نوزادى متولد شده .\r\nبه زمين هبوط كن و پس از اينكه سلام مرا بر آن حضرت رساندى و تبريك گفتى به وى بگو : چون على بن ابى طالب از براى تو نظير هارون است براى موسى لذا اين نوزاد را با پسر هارون همنام قرار بده . جبرئيل پس از نزول به زمين و تهنيت به رسول خدا به آن حضرت گفت :\r\nخداى سبحان تو را مأمور نموده كه اين كودك را همنام پسر هارون قرار دهى . پيغمبر خدا فرمود : نام پسر هارون چه بود ؟ گفت : شبر . فرمود : زبان من\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nعربى است . گفت : نام او را حسن بگذار .\r\nهنگامى كه حسين متولد شد خداى رؤف به جبرئيل وحى كرد : پسرى براى حضرت محمّد متولد شده ، تو به زمين هبوط كن و پس از اينكه به آن حضرت تهنيت گفتى بگو : چون على بن ابى طالب عليه السّلام براى تو نظير هارون است براى موسى لذا اين نوزاد را با پسر هارون همنام كن .\r\nجبرئيل پس از اينكه به زمين آمد و به رسول خدا تبريك گفت به آن حضرت گفت : على براى تو نظير موسى است براى هارون ، اين نوزاد را با پسر هارون همنام كن .\r\nرسول اعظم فرمود : نام او چه بود ؟ گفت : شبير ، فرمود : زبان من عربى است . گفت : نام وى را حسين بگذار .\r\n4 - در كتاب : عيون اخبار رضا از حضرت على بن الحسين از اسماء بنت عميس روايت مىكند كه گفت : هنگام ولادت حضرت حسنين من قابلهء جده‌ات فاطمه زهراء بودم . موقعى كه حضرت حسن متولد شد رسول خدا صلى اللَّه عليه و آله آمد و فرمود : اى اسماء فرزندم را بياور ! من آن نوزاد عزيز را در حالى كه يك پارچهء زرد به او پيچيده بودم بحضور پيغمبر خدا بردم ، رسول اكرم آن پارچه را بدور انداخت و فرمود : آيا بشما نگفتم : نوزاد را در ميان پارچهء زرد نپيچيد ! من آن حضرت را در ميان يك پارچهء سفيد پيچيدم و بحضور آن بزرگوار بردم .\r\nپيامبر اكرم اذان به گوش راست و اقامه به گوش چپ حسن گفت .\r\nآنگاه به حضرت امير فرمود : نام اين فرزند مرا چه نهاده‌ايد ؟ على گفت :\r\nيا رسول اللَّه ! من در نامگذارى او بر تو سبقت نميگيرم .\r\nحضرت رسول فرمود : من هم بر خداى خودم سبقت نخواهم گرفت .\r\nسپس جبرئيل نازل شد و گفت :\r\nيا محمّد ! خداى على اعلا تو را سلام مىرساند و ميفرمايد : چون على براى تو\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nنظير هارون است براى موسى و پيغمبرى بعد از تو نخواهد بود ، لذا اين پسرت را با پسر هارون همنام كن ! پيامبر خدا فرمود : نام پسر هارون چه بود ؟ گفت : شبر . فرمود : زبان من عربى است . گفت : نام او را حسن بگذار ، لذا رسول اعظم اسلام او را حسن ناميد .\r\nهنگامى كه روز هفتم ولادت امام حسن فرا رسيد پيغمبر خدا صلى اللَّه عليه و آله دو قوچ ابلق براى او عقيقه كرد ، آنگاه يك ران از آنها را با يك اشرفى به قابلهء امام حسن عطا كرد .\r\nسپس سر مبارك او را تراشيد و به وزن موى سرش نقره صدقه داد و سر آن نوزاد را با خلوق ( كه يكنوع عطرى است ) معطر نمود . و فرمود : اى اسماء ! خون ريزى كار مردمان زمان جاهليت بود .\r\nاسماء ميگويد : بعد از يك سال بود كه حضرت حسين عليه السّلام متولد شد .\r\nنيز حضرت رسول آمد و فرمود : اى اسماء ! فرزند مرا بياور ، من امام حسين را در حالى كه در ميان يك پارچهء سفيد پيچيده بودم به پيغمبر اعظم تقديم نمودم .\r\nرسول اكرم به گوش راست امام حسين اذان و به گوش چپش اقامه گفت .\r\nآنگاه حسين عليه السّلام را در كنار خود نشانيد و گريان شد .\r\nمن گفتم : پدر و مادرم بفدايت ، براى چه گريان شدى ! ؟ فرمود : براى اين پسرم گريه كردم ، گفتم : اين مولود الساعه متولد شده است . فرمود : وى را گروهى ستمكيش خواهند كشت ، خدا شفاعت مرا نصيب آنان ننمايد .\r\nسپس فرمود : اى اسماء ! اين موضوع را بفاطمه مگو ، زيرا فاطمه تازه اين كودك را زائيده است .\r\nآنگاه حضرت محمّد به حضرت امير فرمود : نام اين فرزند را چه نهاده‌ايد ؟\r\nگفت : يا رسول اللَّه ! من در نامگذارى او بر تو سبقت نخواهم گرفت ، در صورتى كه دوست دارم نام وى را : حرب بگذارم .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nپيامبر خدا فرمود : من هم در نامگذارى وى بر پروردگارم سبقت نخواهم گرفت .\r\nپس از اين گفتگوها جبرئيل نازل شد و گفت : يا محمّد ! خداى مهربان تو را سلام مىرساند و ميگويد : چون على عليه السّلام از براى تو نظير هارون است براى حضرت موسى لذا اين پسر خود را با پسر هارون همنام كن .\r\nپيغمبر خدا فرمود : نام پسر هارون چه بود ؟ گفت : شبير . رسول خدا فرمود : زبان من عربى است . جبرئيل گفت : نام او را حسين بگذار .\r\nلذا پيامبر اعظم اسلام نام آن حضرت را حسين نهاد . هنگامى كه روز هفتم ولادت حسين عليه السّلام فرا رسيد پيغمبر خدا دو قوچ ابلق از براى او عقيقه نمود و يك ران گوسفند و يك دينار طلا بقابله داد و سر آن بزرگوار را تراشيد ، آنگاه به وزن موى سرش نقره صدقه داد و سر آن حضرت را با عطر معطر نمود و فرمود :\r\nاى اسماء ! خونريزى كار زمان جاهليت بوده است . و . . .\r\n5 - در كتاب : عيون اخبار رضا عليه السّلام از حضرت امام حسن عليه السّلام نقل مىكند كه فرمود :\r\nروز هفتم نام او را حسن نهادند و نام حسين از نام حسن گرفته شد و فاصلهء ولادت ايشان بيشتر از يك مدت حمل نبود . و . . .\r\n6 - نيز در كتاب سابق الذكر از حضرت على بن الحسين عليه السّلام روايت مىكند كه فرمود : پيغمبر اكرم صلى اللَّه عليه و آله همان روزى كه امام حسين متولد شد اذان به گوش آن حضرت گفت .\r\n7 - نيز در همان كتاب از حضرت على بن الحسين عليهما السّلام روايت مىكند كه فرمود : حضرت فاطمهء زهراء براى حضرت حسنين عليهما السّلام يك گوسفند عقيقه نمود و يك ران گوسفند را با يك دينار طلا بقابله داد . و . . .\r\n8 - در كتاب : علل الشرائع از جابر روايت ميكنيد كه گفت : حضرت زهراى اطهر به امام حسن حامله شد و او را زائيد ، رسول اكرم دستور داده بود كه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنوزاد را در ميان پارچهء سفيد ببندند ، ولى آنان وى را در ميان پارچهء زرد بستند آنگاه فاطمهء اطهر به حضرت امير گفت : نام اين نوزاد را بگذار ، حضرت امير فرمود : من در نامگذارى او برسول خدا سبقت نخواهم گرفت .\r\nسپس پيغمبر اعظم اسلام آمد و حسن را گرفت و بوسيد و زبان خود را در دهان وى نهاد ، حضرت حسن زبان پيامبر خدا را مىمكيد .\r\nسپس پيغمبر خدا صلى اللَّه عليه و آله به آنان فرمود : آيا من قبلا بشما نگفتم : او را در ميان پارچهء زرد نپيچيد ! ! آنگاه آن حضرت يك پارچهء سفيدى خواست ، وقتى آوردند امام حسن را در ميان آن پارچه پيچيد و پارچهء زرد را بدور انداخت .\r\nپس از اين جريان اذان به گوش راست و اقامه به گوش چپ آن حضرت گفت .\r\nبعدا به حضرت امير فرمود : نام اين نوزاد را چه نهاده‌ايد ؟\r\nگفت : من در نامگذارى وى بر شما سبقت نخواهم گرفت .\r\nرسول اعظم فرمود : من هم به پروردگار خود سبقت نميگيرم .\r\nسپس خداى رؤف به جبرئيل وحى كرد : پسرى براى حضرت محمّد صلى اللَّه عليه و آله متولد شده ، تو بسوى آن حضرت برو ، سلام و تبريك از طرف من و خودت به آن بزرگوار بگو ، و به آن حضرت بگو : چون على بن ابى طالب عليه السّلام از براى تو نظير هارون است براى حضرت موسى لذا اين نوزاد را با پسر هارون همنام كن ! جبرئيل عليه السّلام بسوى حضرت رسول هبوط كرد و از طرف خدا و خويشتن به پيامبر اكرم اسلام تهنيت و تبريك گفت . آنگاه به حضرت رسول گفت :\r\nخدا تو را مأمور نموده كه اين مولود مسعود را با پسر هارون همنام نمائى .\r\nفرمود : نام پسر هارون چه بود ؟ گفت شبر . فرمود : زبان من عربى است ! گفت : نام وى را حسن بگذار ، لذا آن بزرگوار حسن ناميده شد .\r\nموقعى كه حضرت حسين متولد شد حضرت محمّد صلى اللَّه عليه و آله و سلم نزد ايشان آمد و همان اعمالى را كه براى امام حسن انجام داده بود براى امام حسين نيز انجام داد .\r\nآنگاه جبرئيل بر آن حضرت نازل شد و گفت : خداى رؤف به تو سلام مىرساند\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو ميفرمايد : چون على براى تو نظير هارون است براى حضرت موسى لذا اين نوزاد را با پسر هارون همنام بگردان . فرمود : زبان من عربى است . گفت : نام وى را حسين بگذار . لذا رسول اعظم صلى اللَّه عليه و آله او را حسين نام نهاد .\r\n9 - در كتاب : علل الشرائع از سالم روايت مىكند كه گفت :\r\nپيغمبر معظم اسلام فرمود : من اين دو فرزندم را با دو فرزند هارون كه شبر و شبير نام داشتند همنام كردم .\r\n10 - نيز در همان كتاب از پيامبر اكرم صلى اللَّه عليه و آله نقل مىكند كه فرمود :\r\nاى فاطمه ! نام حسن و حسين در رديف نام دو فرزند هارون است كه شبر و شبير نام داشتند ، زيرا كه ايشان نزد خدا گرامى هستند .\r\n11 - در كتاب : معانى الاخبار از حضرت امام محمّد باقر عليه السّلام روايت مىكند كه فرمود : جبرئيل نام حسن را با يك پارچهء حرير از بهشت براى پيغمبر اكرم اسلام هديه آورد ، نام حسين هم از نام حسن گرفته شده است .\r\n12 - نيز در همان كتاب از عكرمه نقل مىكند : موقعى كه فاطمهء اطهر حضرت امام حسن را زائيد و آن نوزاد را نزد پيامبر اعظم اسلام آورد آن حضرت نام وى را حسن نهاد . هنگامى كه امام حسين را متولد كرد نيز او را بحضور رسول خدا صلى اللَّه عليه و آله آورد و گفت :\r\nيا رسول اللَّه ! اين نوزاد نيكوتر از آن است . آنگاه حضرت پيغمبر خدا او را حسين ناميد .\r\n13 - در كتاب : امالى از حضرت امام رضا عليه السّلام روايت مىكند كه فرمود :\r\nنقش انگشتر امام حسن عليه السّلام العزة للَّه و نقش انگشتر امام حسين عليه السّلام  إِنَّ اللَّهَ بالِغُ أَمْرِهِ  بود . الى آخر حديث .\r\n14 - در كتاب : عدد از زوجهء عباس كه او را ام الفضل ميگفتند نقل مىكند كه به رسول خدا صلى اللَّه عليه و آله گفت : در عالم خواب ديدم كه گويا : عضوى از اعضاى تو در كنار من قرار گرفته است ! !\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nرسول اكرم فرمود : تعبيرش اين است كه فاطمهء اطهر پسرى مياورد و تو متكفل وى خواهى شد .\r\nموقعى كه حضرت زهراء امام حسن را زائيد پيغمبر اعظم اسلام امام حسن را به ام الفضل داد ، وى امام حسن را از شير قثم ( بضم قاف و فتح ثاء ) ابن عباس شير داد .\r\n15 - در كتاب : امالى از حضرت امام جعفر صادق عليه السّلام روايت مىكند كه فرمود : همسايگان ام ايمن بحضور پيامبر اسلام صلى اللَّه عليه و آله و سلم آمدند و گفتند :\r\nيا رسول اللَّه ! ام ايمن شب گذشته از شدت گريه خواب نرفت ، وى همچنان گريه ميكرد تا اينكه شب را صبح نمود ! ! پيغمبر اعظم صلى اللَّه عليه و آله بسراغ ام ايمن فرستاد ، هنگامى كه وى بحضور پيامبر اكرم مشرف شد آن حضرت به او فرمود : خدا چشم تو را گريان نكند ، براى چه گريستى ! ؟\r\nگفت : يا رسول اللَّه ديشب خواب بسيار بزرگ و خطرناكى ديدم و بدين جهت تا صبح اشك ريختم ، فرمود : خواب خود را براى رسول خدا شرح بده ، چون كه خدا و رسول داناترند ، گفت : يا رسول اللَّه براى من ناگوار است كه خواب خود را بگويم ، فرمود : تعبير خواب تو اين طور كه گمان ميكنى نيست ، آن را براى رسول خدا شرح بده .\r\nگفت : در شب گذشته ديدم گويا : بعضى از اعضاى تو در ميان خانهء من افتاده است ! ! فرمود : اى ام ايمن چشم تو بخواب برود ، فاطمه حسين را خواهد زائيد و تو حسين را پرورش و شير خواهى داد . بدين تعبير بعضى از اعضاى من در خانهء تو خواهد بود .\r\nموقعى كه حضرت زهراء امام حسين را زائيد و روز هفتم آن حضرت فرا رسيد پيغمبر اكرم دستور داد تا سر مبارك امام حسين را تراشيدند و به وزن موى سرش\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنقره صدقه دادند و براى آن بزرگوار عقيقه يعنى گوسفند قربانى كردند .\r\nسپس ام ايمن امام حسين را مهيا كرد و در ميان برد ( بضم باء و سكون راء ) رسول خدا پيچيد و بحضور پيغمبر اكرم آورد . پيامبر خدا به ام ايمن فرمود :\r\nمرحبا به حامل و محمول ( يعنى مرحبا به تو و امام حسين ) اى ام ايمن اين تعبير همان خوابى است كه ديدى ! ! و . . .\r\n16 - نيز در كتاب سابق الذكر از صفيه دختر عبد المطلب نقل مىكند كه گفت :\r\nموقعى كه امام حسين از مادرش متولد شد و من حضرت زهراء را پرستارى ميكردم پيامبر خدا به من فرمود : اى عمه ! فرزندم را نزد من بياور . گفتم : هنوز او را نظيف نكرده‌ام . فرمود : تو ميخواهى حسين را نظيف نمائى ؟ در صورتى كه خداى رؤف او را نظيف و مطهر كرده است .\r\n17 - نيز در همان كتاب از صفيه دختر عبد المطلب روايت مىكند كه گفت : هنگامى كه حسين عليه السّلام از مادر اطهرش متولد شد و من آن حضرت را نزد پيغمبر اكرم بردم آن بزرگوار زبان مبارك خود را در دهان امام حسين نهاد و امام حسين زبان مقدس آن حضرت را مىمكيد .\r\nام ايمن ميگويد : من گمان نميكردم : رسول خدا غير از شير يا عسل چيز ديگرى بحسين بدهد ! در اين بين حسين عليه السّلام ادرار كرد و پيامبر خدا بين چشمان مبارك امام حسين را بوسيد و حسين را به من داد . آن حضرت در حالى كه ميگريست سه مرتبه فرمود : اى فرزند عزيزم ! خدا قاتل‌هاى تو را لعنت كند .\r\nگفتم : پدر و مادرم بفدايت چه كسى حسين را خواهد كشت ! ؟\r\nفرمود : فرقهء ستمكيش بنى اميه لعنهم اللَّه .\r\n18 - نيز در كتاب : امالى از ابراهيم بن شعيب نقل مىكند كه گفت : از صادق آل محمّد صلى اللَّه عليه و آله شنيدم ميفرمود :\r\nوقتى حضرت حسين بن على عليهما السّلام متولد شد خداى حكيم بجبرئيل دستور داد :\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبا هزار ملك به زمين هبوط كند و از طرف خدا و خويشتن به حضرت رسول اعظم اسلام تهنيت و تبريك بگويد .\r\nهنگامى كه جبرئيل متوجه زمين شد به جزيره‌اى از جزيره‌هاى دريا عبور كرد ، در آن جزيره ملكى بود كه وى را فطرس ميگفتند و از ملائكهء حاملين عرش بشمار ميرفت ، خداى حكيم او را بدنبال امرى فرستاده بود ، وى در انجام آن سستى كرده بود خداى توانا پرهاى او را شكسته و وى را در آن جزيره انداخته بود . مدت هفتصد سال بود كه او خدا را در آن جزيره مىپرستيد تا اينكه امام حسين عليه السّلام متولد شد ، آن ملك به جبرئيل گفت : كجا ميروى ؟ گفت : خداى رحمان و رحيم يك نعمتى به حضرت محمّد صلى اللَّه عليه و آله و سلم عطا كرده ، من مأمور شدم كه از طرف خدا و خودم به آن بزرگوار تهنيت بگويم .\r\nگفت : اى جبرئيل ! مرا نيز بهمراه خود ببر ، شايد حضرت محمّد صلى اللَّه عليه و آله در بارهء من دعا كند ! جبرئيل او را با خود آورد .\r\nهنگامى كه جبرئيل بحضور پيغمبر معظم اسلام صلى اللَّه عليه و آله مشرف شد و از طرف خدا و خويشتن به پيامبر اعظم تبريك گفت و داستان فطرس را شرح داد رسول اكرم فرمود : به فطرس بگو : جسد خود را به اين مولود مسعود بمال و به سوى مكان خويشتن باز گرد . فطرس پس از اينكه بدن خود را با حضرت حسين عليه السّلام تماس داد و پرواز نمود گفت :\r\nيا رسول اللَّه ! امت تو به زودى حسين تو را ميكشند ، حسين عليه السّلام اين حق را به گردن من دارد كه هر كس آن بزرگوار را زيارت نمايد من زيارت ويرا بعرض آن حضرت برسانم و هر كسى كه به آن حضرت سلام كند من سلام كند من سلامش را به آن بزرگوار برسانم و هر كسى كه درود بر آن حضرت بفرستد من درود او را به امام حسين ميرسانم اين بگفت و پرواز نموده بالا رفت . و . . .\r\n19 - در كتاب : مناقب از مسألهء باهره از حسن بن طاهر قاسمى نقل مىكند كه گفت :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nخداى عليم فطرس را بين انتخاب عذاب دنيا و آخرت مخير كرد ، فطرس عذاب دنيا را برگزيد . فطرس به مژهء چشمان خويشتن در جزيرهء دريائى آويزان بود كه هيچ حيوانى به وى مرور نميكرد و در زير آن يك دود بد بوئى متصاعد بود كه قطع نمىشد موقعى كه فطرس حس كرد : ملائكه نازل شده‌اند از يكى از ايشان كه از نزد او عبور كرد جويا شد : چه امرى موجب نزول شما شده است ؟ گفت : براى حاشر « 1 » يعنى حضرت محمّد كه احمد است از دختر و وصى او پسرى متولد شده كه امامان هدايت‌كننده تا روز قيامت از نسل وى خواهند بود .\r\nفطرس از آن ملكى كه اين خبر را داد خواهش كرد كه از طرف من هم به پيامبر خدا تهنيت و تبريك بگو و حضرت محمّد صلى اللَّه عليه و آله و سلم را از حال من با خبر كن .\r\nهنگامى كه پيغمبر اعظم اسلام از جريان فطرس آگاه شد از خداى رؤف خواست كه وى را براى خاطر امام حسين عليه السّلام آزاد نمايد و خداى سبحان دعاى آن حضرت را مستجاب نمود .\r\nآنگاه فطرس بحضور رسول خدا آمد و پس از اينكه به آن حضرت تبريك گفت در حالى بجاى خود بازگشت كه ميگفت : كيست مثل من و حال اينكه من آزادشدهء حسين بن على و فاطمه و جدش احمد حاشر ميباشم ! ! 20 - در كتاب : علل الشرائع از عبد الرحمن بن كثير هاشمى نقل مىكند كه گفت : به حضرت صادق آل محمّد صلى اللَّه عليه و آله گفتم : فدايت شوم چگونه شد كه فرزندان امام حسين از فرزندان امام حسن افضل و برتر شدند ، در صورتى كه ايشان تابع يك دين بودند ؟\r\nفرمود : گر چه شما سخن مرا نمىپذيريد ولى در عين حال ميگويم :\r\n\r\n\r\n","description":"","footnote":"\r\n( 1 ) ابن اثير در كتاب : نهايه ميگويد : حاشر از نام‌هاى حضرت محمد صلى اللَّه عليه و آله است . معنى كلمهء : حاشر اين است كه مردم بعد از آن حضرت در دين آن حضرت محشور ميشوند - مترجم .\r\n","page_name":" 272 ","page_number":272},
  {"content":"\r\n\r\nجبرئيل در آن هنگامى كه امام حسين متولد نشده بود نزد پيغمبر خدا صلى اللَّه عليه و آله آمد و به آن حضرت گفت : پسرى براى تو متولد مىشود كه امت تو او را بعد از تو خواهند كشت .\r\nفرمود : اى جبرئيل من به يك چنين فرزندى احتياج ندارم . سه مرتبه اين موضوع را به آن حضرت خاطر نشان نمود .\r\nآنگاه پيامبر خدا حضرت امير را خواست و به وى فرمود :\r\nجبرئيل از طرف خدا به من خبر ميدهد : پسرى براى تو متولد خواهد شد كه امت تو او را ميكشند .\r\nامير المؤمنين گفت : يا رسول اللَّه ! من به چنين فرزندى احتياج ندارم .\r\nسه مرتبه پيامبر خدا اين موضوع را به حضرت امير خاطر نشان نمود .\r\nسپس فرمود : مقام امامت و وارث بودن و خازن علم بودن از فرزندان حسين خواهد بود .\r\nپس از اين گفتگوها نزد حضرت فاطمهء اطهر فرستاد و پيغام داد : خدا به تو پسرى ميدهد كه امتم بعد از من او را شهيد مينمايند .\r\nزهراى اطهر گفت : من به چنين فرزندى احتياج ندارم . پيغمبر خدا اين مطلب را سه مرتبه بفاطمهء زهراء گوشزد نمود ، سپس پيغام داد : مقام امامت و وارث بودن و خازن علم بودن از فرزندان حسين خواهد بود .\r\nفاطمهء اطهر گفت : از خداى سبحان راضى شدم .\r\nپس از اين جريان حضرت فاطمه عليها السّلام به امام حسين حامله شد . مدت حمل وى شش ماه بود ، آنگاه آن بزرگوار را زائيد . هيچ نوزاد شش ماهه‌اى زنده نمانده غير از امام حسين و حضرت عيسى بن مريم عليها السّلام .\r\nام سلمه متكفل پرورش امام حسين گرديد ، آنگاه پيغمبر خدا روزى يك مرتبه مىآمد و زبان خود را در دهان امام حسين ميگذاشت و آن حضرت زبان پيامبر خدا را مىمكيد تا سير ميشد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nخداى توانا گوشت امام حسين را از گوشت رسول خدا صلى اللَّه عليه و آله رويانيد .\r\nامام حسين هرگز از فاطمهء اطهر و احدى شير نخورد . آنگاه خداى مهربان آيهء ( 10 سورهء احقاف ) را در بارهء امام حسين نازل كرد كه ميفرمايد :\r\nمدت حمل و شيرخوارگى وى سى ماه بود ، تا اينكه قوى شد و به سن چهل سالگى رسيد و گفت :\r\nپروردگارا مرا توفيق ده تا در مقابل اين نعمتى كه به من و پدر و مادرم عطا كردى شكر گذار باشم و عمل نيكوئى را كه مورد پسند تو باشد انجام دهم و فرزندان مرا صالح و نيكوكار بگردان .\r\nاگر ميگفت : اصلح لى ذريتى كليهء فرزندانش امام ميشدند . ولى چون گفت :  أَصْلِحْ لِي فِي ذُرِّيَّتِي  مقام امامت به بعضى از ايشان اختصاص يافت .\r\n21 - در تفسير على بن ابراهيم در ذيل آيهء ( - 4 - سورهء قصص كه ميفرمايد : ) ما به بشر توصيه كرديم كه به والدين خود احسان نمايد . فرمود : منظور از احسان : حضرت محمّد صلى اللَّه عليه و آله و سلم و منظور از والدين : امام حسن و امام حسين عليهما السّلام است . آنگاه در بارهء امام حسين فرمود :  حَمَلَتْهُ أُمُّهُ كُرْهاً وَ وَضَعَتْهُ كُرْهاً  .\r\nزيرا خداى عليم قبل از انعقاد نطفهء امام حسين رسول عزيز خود را بوجود حسين و اينكه مقام امامت تا روز قيامت نصيب فرزندان وى خواهد شد بشارت و مژده داده بود ، آنگاه آن حضرت را از آن مصائبى كه دچار حسين و فرزندانش شد آگاه نموده بود ، سپس مقام امامت را در عوض آن مصائب بفرزندانش خواهد داد ، پيغمبر خود را خبر داده بود كه حسين كشته خواهد شد . سپس خدا او را به دنيا باز ميگرداند و وى را يارى مىكند تا دشمنان خود را بقتل برساند و زمين را ملك او خواهد كرد .\r\nمنظور از اين آيه كه ميفرمايد : ما اراده كرده‌ايم : بر آن افرادى كه در زمين ناتوان شده‌اند منت بگذاريم ( سورهء قصص ، آيهء 4 ) همين موضوع است و نيز در اين باره ميفرمايد : بعد از تذكر در زبور نوشتيم كه بندگان نيكوكار من وارث زمين خواهند شد . ( سورهء قصص ، آيهء 105 ) خدا بدين وسيله برسول خود خبر داده كه\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاهل بيتش مالك زمين ميشوند و بسوى زمين باز ميگردند و دشمنان خويشتن را ميكشند .\r\nپس از اين جريان بود كه پيغمبر اعظم اسلام فاطمهء زهراء را از اوضاع حسين آگاه كرد و حضرت زهراء با اكراه به حسين حامله شد .\r\nسپس حضرت صادق عليه السّلام فرمود : آيا كسى را ديده‌ايد كه مژدهء پسر به وى دهند و او با اكراه به وى حامله شود ! ؟ يعنى وقتى او از قتل وى آگاه شود مغموم و غصه‌دار گردد و موقعى كه وى را بزايد ناراحت شود . فاصله بين ولادت امام حسن و امام حسين يك طهر بود . امام حسين مدت شش ماه در رحم مادرش بود و مدت بيست و چهار ماه شير خورد .\r\nمعنى قول خداوند عليم كه ميفرمايد : مدت حمل و شير خوارى او سى ماه بود همين است .\r\n22 - در كتاب : امالى از امام محمّد باقر عليه السّلام روايت مىكند كه فرمود :\r\nامام حسين دو انگشتر داشت كه نقش يكى از آنها لا إله الا اللَّه ، عدة للقاء اللَّه بود و نقش ديگرى :  إِنَّ اللَّهَ بالِغُ أَمْرِهِ  بود . نقش انگشتر حضرت على بن الحسين عليه السّلام اين بود : خزى و شقى قاتل حسين بن على عليهما السّلام 23 - در كتاب : امالى از محمّد بن مسلم روايت مىكند كه گفت : از امام جعفر صادق عليه السّلام پرسيدم : انگشتر امام حسين به چه كسى رسيد ، من شنيده‌ام كه آن هم با اشيائى كه غارت كردند بغارت رفت ؟\r\nفرمود : اين طور نيست كه ميگويند . بلكه امام حسين عليه السّلام على بن الحسين را وصى خود قرار داد و انگشتر خود را در دست وى داد ، همچنان كه رسول خدا صلى اللَّه عليه و آله و سلم اين عمل را با حضرت امير و آن بزرگوار هم نسبت به امام حسن و آن حضرت در بارهء امام حسين انجام داد .\r\nسپس آن انگشتر پدرم بعد از امام سجاد به پدرم امام باقر و بعد از آن حضرت به من رسيد . آن انگشتر فعلا نزد من است من همه جمعه آن را مىپوشم و نماز ميخوانم .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمحمّد بن مسلم ميگويد : من روز جمعه‌اى بود كه نزد حضرت صادق رفتم .\r\nوقتى آن بزرگوار از نماز فراغت حاصل كرد و دست مبارك خود را بسوى من دراز كرد من انگشترى را در انگشت آن حضرت ديدم كه نقش آن :\r\nلا إله الا اللَّه ، عدة للقاء اللَّه بود .\r\nآنگاه فرمود : اين انگشتر جدم امام حسين عليه السّلام است : 24 - در كتاب : كمال الدين از ابن عباس روايت مىكند كه گفت : از پيغمبر معظم اسلام شنيدم ميفرمود :\r\nخداى سبحان ملكى دارد كه او را : دردائيل ميگويند و داراى شانزده هزار بال است . ما بين هر بال وى تا بال ديگرش هوائى وجود دارد و آن هواء به قدر ما بين آسمان و زمين است .\r\nدر يكى از روزها آن ملك با خويشتن ميگفت : آيا ما فوق پروردگار ما چيزى هست ؟ خداى عليم آنچه را كه وى گفت دريافت . آنگاه بتعداد بالهائى كه داشت ببالهاى او اضافه نمود و او داراى سى و دو هزار بال شد .\r\nسپس خداى توانا به وى دستور داد كه پرواز كن ! وى مدت پانصد سال پرواز كرد ولى هنوز سرش به يكى از قائمه‌هاى عرش نرسيد .\r\nهنگامى خداى عزيز خستگى وى را مشاهده نمود به او وحى كرد كه بجاى خويشتن باز گرد ! زيرا من خداى عظيمى ميباشم كه ما فوق هر عظيم و بزرگى هستم و ما فوق من چيزى نيست و در هيچ مكانى وصف كرده نخواهم شد .\r\nپس از اين جريان خداى توانا بال‌هاى او را گرفت و از صف ملائكه اخراجش نمود .\r\nهنگامى كه امام حسين عصر پنجشنبه و شب جمعه متولد شد خداى رؤف بخازن آتش وحى كرد : آتش‌ها را بخاطر ولادت مولودى كه براى حضرت محمّد صلى اللَّه عليه و آله در دنيا متولد شده است خاموش كن نيز بخازن بهشت وحى كرد : بهشت را براى خاطر مولودى كه در دنيا براى پيغمبر اسلام متولد شده زينت و معطر نما .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nنيز بحور العين وحى كرد : بخاطر نوزادى كه در دنيا به حضرت محمّد عطا شده خويشتن را زينت و يك ديگر را زيارت و ملاقات نمايند .\r\nنيز خداى رؤف بملائكه وحى نمود : صف بكشيد و مشغول تسبيح و تمجيد و تكبير شويد ، زيرا مولود مسعودى در دنيا براى پيامبر اسلام متولد شده .\r\nنيز به جبرئيل وحى نمود : با هزار قبيله از ملائكه كه هر قبيله‌اى هزار هزار ملك باشند و هر كدام بر اسبى سوار شوند كه : ابلق و زين و لگام كرده باشند و قبه‌هاى در و ياقوت بر پشت آنها و با آنها ملائكه‌اى باشند كه حربه‌هائى از نور در دست داشته باشند به طرف زمين برويد و به حضرت محمّد بخاطر مولودى كه به وى عطا شده تهنيت و تبريك بگوئيد .\r\nاى جبرئيل ! برسول ما بگو : ما نام او را حسين نهاده‌ايم . پس از تسليت به پيغمبر ما بگو : اشرار امت تو كه بر بدترين اسبها سوارند حسينت را خواهند كشت .\r\nواى بر قاتل او ! واى بر آن افرادى كه آنها را ميرانند ! واى بر آن اشخاصى كه راهنماى آنان مىشوند ! من از قاتل حسين بيزار و او نيز از من بيزار است ، زيرا فرداى قيامت هيچ گناهكارى نيست مگر اينكه جرم قاتل حسين از وى بزرگتر خواهد بود .\r\nكشندهء حسين با آن افرادى كه براى خدا شريك قرار دادند فرداى قيامت داخل جهنم خواهند شد . آتش به قاتل حسين شوق بيشترى دارد از آن افرادى كه اطاعت خدا را كردند و به بهشت مشتاق هستند .\r\nراوى ميگويد : در آن بينى كه جبرئيل بجانب زمين مىآمد به ملكى برخورد كه وى را دردائيل ميگفتند . او به جبرئيل گفت : اين چه شبى است كه در آسمان ميبينم ! آيا قيامت براى اهل دنيا قيام كرده ! ؟ گفت : نه . ولى يك نوزادى در دنيا براى حضرت محمّد صلى اللَّه عليه و آله متولد شده . خدا مرا بسوى پيغمبر اعظم اسلام فرستاده كه به او تبريك بگويم .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدردائيل گفت : اى جبرئيل ! تو را به حق آن خدائى كه تو و مرا آفريده وقتى نزد پيامبر اسلام رفتى سلام مرا به آن حضرت برسان و بگو :\r\nتو را به حق اين مولود قسم مىدهم از خدا بخواه كه از من راضى شود و پر و بال و مقام مرا كه در ميان ملائكه داشتم به من باز گرداند .\r\nهنگامى كه جبرئيل به زمين آمد و برسول خدا تبريك و تهنيت گفت . حضرت محمّد صلى اللَّه عليه و آله و سلم فرمود : آيا حسين مرا امتم خواهد كشت ! ؟ گفت : آرى .\r\nپيغمبر اعظم فرمود : آنان امت من نيستند ، من از ايشان بيزارم و خدا هم از آنان بيزار است .\r\nجبرئيل گفت : يا محمّد من نيز از آنان بيزارم .\r\nپس از اين جريان پيامبر خدا نزد فاطمهء اطهر آمد و به وى تبريك و تسليت گفت . حضرت زهراء پس از اينكه گريان شد فرمود :\r\nكاش من اين حسين را نزائيده بودم ، خدا قاتل حسين را داخل جهنم نمايد ! ! رسول اكرم به فاطمهء اطهر فرمود : من هم به اين موضوع شهادت مىدهم .\r\nولى حسينم شهيد نخواهد شد تا اينكه يك امام از او بوجود بيايد كه امامان هدايت‌كننده بعد از او خواهند بود .\r\nسپس پيامبر خدا صلى اللَّه عليه و آله فرمود : امامان بعد از من عبارتند از :\r\n1 - على كه هدايت‌كننده است . 2 - حسن كه هدايت‌كننده مىباشد .\r\n3 - حسين كه يارىكننده است . 4 - على بن الحسين كه يارى شده مىباشد .\r\n5 - محمّد بن على كه شفيع است . 6 - جعفر بن محمّد كه وجودش نافع است . 7 - موسى بن جعفر كه امين مىباشد . 8 - على بن موسى الرضا كه فعال است . 9 - محمّد بن على كه مؤتمن مىباشد . 10 - على بن محمّد كه بسيار عالم است . 11 - حسن بن على .\r\n12 - آن كسى كه عيسى بن مريم پشت سرش نماز خواهد خواند . در همين موقع بود كه حضرت فاطمهء اطهر از گريه آرام شد .\r\nجبرئيل بعد از اين جريان داستان آن ملك را بعرض رسول خدا صلى اللَّه عليه و آله\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nرسانيد .\r\nابن عباس ميگويد : پيغمبر معظم اسلام امام حسين را كه در ميان يك پارچه پشمى قنداق شده بود بجانب آسمان بلند كرد و گفت :\r\nپروردگارا ! بحقى كه اين نوزاد بر تو دارد ، نه بلكه آن حقى كه تو نسبت به اين نوزاد و جدش : حضرت محمّد ، و ابراهيم و اسماعيل و اسحاق و يعقوب دارى اگر اين حسين بن على كه پسر فاطمه است نزد تو قدر و منزلتى دارد از دردائيل درگذر و پر و بال و مقام وى را كه در ميان ملائكه داشته به او عطا فرما ! ! خداى رؤف دعاى حضرت محمّد را مستجاب نمود و آن ملك را آمرزيد . آن ملك در بهشت به : آزادشدهء حسين بن على كه پسر پيغمبر است معروف مىباشد .\r\n25 - در كتاب : خرايج از امام جعفر صادق عليه السّلام روايت مىكند كه فرمود :\r\nحضرت محمّد صلى اللَّه عليه و آله نزد شيرخواران فاطمهء اطهر مىآمد و آب دهان مبارك خود را در دهان آنان ميريخت و به حضرت فاطمهء زهراء ميفرمود : ايشان را شير مده .\r\n26 - در كتاب : ارشاد مينگارد : كنيهء امام حسن : ابو محمّد بود . آن حضرت در مدينهء طيبه ، نيمهء ماه رمضان سال سوم هجرى متولد شد . حضرت فاطمهء زهراء آن بزرگوار را روز هفتم ولادتش در ميان پارچه‌اى از حرير پيچيد كه جبرئيل آن را از بهشت آورده بود و بحضور پيغمبر اسلام آورد . حضرت محمّد صلى اللَّه عليه و آله آن نوزاد مبارك را حسن ناميد و يك قوچ برايش عقيقه نمود .\r\nكنيهء امام حسين : ابو عبد اللَّه بود . امام حسين عليه السّلام در مدينهء طيبه در پنجم ماه شعبان سنهء چهاردهم هجرى متولد شد . زهراى اطهر حضرت حسين را نزد پيامبر اسلام آورد ، رسول خدا از ديدن وى مسرور شد و پس از اينكه آن حضرت را حسين ناميد يك قوچ از برايش عقيقه نمود .\r\n27 - در كتاب : سرائر از امام جعفر صادق عليه السّلام روايت مىكند كه فرمود :\r\nفطرس ملكى بود كه بدور عرش طواف ميكرد . او در انجام دادن امر پروردگار\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاندكى سستى و اهمال نمود ، خداى توانا پر و بال وى را گرفت و او را در يكى از جزيره‌هاى درياها معذب كرد ، هنگامى كه امام حسين متولد شد و جبرئيل متوجه زمين شد كه براى ولادت آن حضرت برسول معظم اسلام تبريك بگويد عبورش بفطرس ملك افتاد . فطرس به جبرئيل پناهنده شد ، جبرئيل گفت : من مأمور شده‌ام براى نوزادى كه خدا به پيغمبر عطا كرده به آن حضرت تبريك بگويم . اگر مايل باشى تو را بحضور آن حضرت ببرم ؟\r\nگفت : آرى مايلم ، جبرئيل وى را آورد و در حضور حضرت رسول نهاد و با انگشت خود به او اشاره كرد . پيامبر خدا صلى اللَّه عليه و آله به وى فرمود : پر و بال خود را به حسين بمال ، آن ملك پر و بال خود را به حضرت حسين ماليد و پرواز نمود .\r\n28 - در كتاب : مسند احمد از حضرت امير عليه السّلام روايت مىكند كه فرمود :\r\nموقعى كه امام حسين متولد شد پيغمبر اعظم آمد و فرمود : پسرم را نزد من بياوريد چه نامى براى او تعيين نموده‌ايد ؟\r\nمن گفتم : حرب . فرمود : نه ، بلكه وى حسين است . و . . .\r\nدر كتاب : شرح الاخبار از امام جعفر صادق عليه السّلام روايت مىكند كه فرمود :\r\nهنگامى كه امام حسن متولد شد جبرئيل يك قطعهء حرير بهشتى را كه نام آن حضرت در آن نوشته شده بود و نام حسين هم از نام او گرفته شده بود براى پيامبر خدا هديه آورد .\r\nوقتى حضرت زهراى اطهر امام حسن را متولد كرد او را نزد رسول خدا صلى اللَّه عليه و آله آورد ، پيامبر اكرم نام وى را حسن نهاد . موقعى كه امام حسين متولد شد و فاطمهء اطهر او را نزد پيغمبر خدا آورد فرمود : اين نوزاد از آن بهتر است ، آنگاه وى را حسين ناميد .\r\n29 - در كتاب : مناقب از سلمان ( فارسى ) از پيامبر خدا صلى اللَّه عليه و آله روايت مىكند كه فرمود :\r\nهارون نام پسران خويشتن را شبر و شبير نهاد . من نام دو فرزندم را حسن و حسين نهادم . و . . .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n30 - نيز در كتاب : مناقب از عمرو بن ثابت نقل مىكند كه گفت : كلمهء :\r\nحسن و حسين دو نام از نام‌هاى بهشت ميباشند كه قبلا در دنيا نبوده‌اند . و . . .\r\nابو الحسن نسابه ميگويد : خداى عليم كلمهء حسن و حسين را از نظر مردم محجوب و مستور كرد ، آنگاه دو فرزند فاطمهء زهراء را به آنها ناميد . زيرا كه احدى از عرب تا زمان نزار و قبائل يمن با اينكه قبائل متعددى بودند و اسامى فراوانى داشتند تا عصر حضرت حسنين كسى به اين دو نام ناميده نشد .\r\nآرى نام حسن بفتح حاء و سكون سين و نام حسين بفتح حاء و كسر سين كه بر وزن حبيب است داشتند .\r\nاما نام حسن بفتح حاء و سين نداشتند مگر نام آن كوه معروف كه شاعر در بارهء آن گفته :\r\n لام الارض و بل ما اجنت * بحيث اضر بالحسن السبيل و . . . \r\n31 - نيز در همان كتاب مينگارد : خداى رؤف پيغمبر خود را براى حمل و تولد امام حسين و قتل وى تبريك و تعزيت گفت .\r\nوقتى فاطمهء اطهر اين موضوع را دريافت ناراحت شد ، لذا اين آيهء شريفه نازل شد :\r\n حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً  « 1 » مدت حمل زنان 9 ماه است . هيچ نوزادى شش ماهه متولد نشده كه زنده بماند غير از حضرت عيسى بن مريم و امام حسين عليهما السّلام .\r\nدر كتاب : غرر ابو الفضل بن خيرانه مينويسد : هنگامى كه حضرت فاطمهء اطهر امام حسين را متولد كرد مريض شد و شيرش خشك شد ، پيغمبر خدا زن شيردهى را طلب نمود ولى نيافت .\r\nپيغمبر معظم اسلام صلى اللَّه عليه و آله نزد امام حسين مىآمد و انگشت خويشتن را به دهان\r\n\r\n\r\n","description":"","footnote":"\r\n( 1 ) سورهء احقاف ، آيهء ( 15 ) يعنى مادرش بناراحتى به وى حامله شد و بناراحتى او را زائيد . مدت حمل و شير خوردنش سى ماه شد . مترجم .\r\n","page_name":" 281 ","page_number":281},
  {"content":"\r\n\r\nحضرت حسين مينهاد ، خداى توانا شير از انگشت آن حضرت جارى كرد و امام حسين آن شير را مىمكيد .\r\nنيز گفته شده : آن بزرگوار زبان خود را در دهان امام حسين ميگذاشت و آن حضرت از زبان رسول خدا تغذى ميكرد . مدت چهل شب و روز پيغمبر خدا اين عمل را انجام داد تا اينكه گوشت حسين عليه السّلام از گوشت پيامبر معظم اسلام پرورش يافت و روئيد .\r\n32 - در كتاب : مناقب از دختر اميهء خزاعى كه نامش : بره بود روايت مىكند كه گفت : هنگامى كه حضرت فاطمهء زهراء به امام حسن حامله بود پيغمبر خدا كه ميخواست بدنبال مقصود خود برود بفاطمهء اطهر فرمود :\r\nتو به زودى پسرى خواهى زائيد كه جبرئيل بخاطر او به من تهنيت گفته . تو وى را شير مده تا من نزد تو باز گردم .\r\nدختر اميه ميگويد : موقعى كه فاطمهء زهرا امام حسن را زائيد من نزد آن بانو رفتم ، سه روز بود كه آن نوزاد عزيز را شير نداده بود . من به وى گفتم :\r\nامام حسن را بده تا شير دهم ، فرمود : ابدا ! آنگاه محبت مادرى شديد شد و خود آن بانو امام حسن را شير داد .\r\nهنگامى كه رسول خدا آمد به فاطمهء اطهر فرمود : چكار كردى ؟ گفت : محبت مادرى باعث شد كه حسنم را شير دادم . فرمود : خدا ارادهء خود را عملى خواهد كرد .\r\nموقعى كه فاطمهء زهراء به امام حسين حامله شد پيغمبر اسلام به حضرت زهراء فرمود :\r\nتو به زودى پسرى خواهى زائيد كه جبرئيل بخاطر او به من تبريك گفته است ، به وى شير مده تا من نزد تو باز گردم اگر چه يك ماه باشد . آنگاه پيامبر خدا بدنبال كار خود رفت .\r\nهنگامى كه فاطمهء اطهر امام حسين را زائيد او را شير نداد تا پيغمبر خدا آمد و به وى فرمود : چه كار كردى ؟ گفت : من حسين را شير نداده‌ام . پيامبر خدا حسين را گرفت و زبان خويشتن را در دهان آن حضرت نهاد ، امام حسين\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبقدرى زبان آن بزرگوار را مكيد كه فرمود : اى حسين ! كافى است ! كافى است ! خدا ارادهء خود را در بارهء تو و فرزندانت عملى خواهد نمود .\r\n33 - در كتاب : كشف الغمه ميگويد : بدان كه رسول اكرم امام حسن را حسن ناميد . زيرا وقتى كه آن بزرگوار متولد شد رسول خدا فرمود : وى را چه نام نهاده‌ايد ؟ گفتند : حرب . فرمود : نه ، بلكه بايد نام او را حسن بگذاريد .\r\nآنگاه آن حضرت يك قوچ براى امام حسن عقيقه كرد . شافعى براى مستحب بودن عقيقه به همين حديث استدلال نموده است . رسول خدا شخصا متصدى اين عمل شد و نگذاشت كه حضرت زهراء انجام دهد .\r\nپيغمبر خدا بفاطمهء زهراء فرمود : سر امام حسن را بتراش و به وزن موى سرش نقره صدقه بده . موقعى كه حضرت زهراى اطهر موى سر امام حسن را تراشيد و به وزن آن نقره صدقه داد وزن آن به قدر يك درهم و مختصرى بيشتر بود .\r\nبدين لحاظ بود كه عقيقه و به وزن موى سر صدقه دادن نقره سنت دائمى شد . زيرا رسول خدا اين عمل را در حق امام حسن تشريع و در موقع ولادت امام حسين اعتماد نمود . جريان آن بعدا با خواست خدا خواهد آمد .\r\nكنيهء امام حسن فقط ابو محمّد بود . ولى لقب‌هايش فراوان بودند بدين شرح :\r\nتقى ، طيب ، زكى ، سيد ، سبط و ولى ، همهء اين لقب‌ها را به آن حضرت ميگفتند .\r\nمشهورترين لقب‌هاى آن بزرگوار : تقى بود . ولى بهترين آنها همان لقبى است كه جدش رسول خدا صلى اللَّه عليه و آله آن را مخصوص و صفت آن بزرگوار قرار داد .\r\nزيرا چنان كه راويان موثق و مطمئن در حديث صحيح روايت كرده‌اند پيغمبر معظم اسلام در بارهء امام حسن فرموده :\r\nابنى هذا سيد يعنى اين پسر من سيد و بزرگ است . پس بنا بر اين : بهترين لقب‌هايش سيد مىباشد .\r\nابن خشاب ميگويد : كنيهء امام حسن ؛ ابو محمّد و لقبهايش : وزير ، تقى ، قائم\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nطيب ، حجت ، سيد ، سبط و ولى بود . و . . .\r\nاز حضرت امير عليه السّلام روايت شده كه فرمود : هنگامى كه وضع حمل حضرت فاطمهء اطهر نزديك شد پيامبر اسلام صلى اللَّه عليه و آله به اسماء بنت عميس و ام سلمه فرمود :\r\nفاطمه را حاضر نمائيد . وقتى فرزندش متولد شد اذان به گوش راست و اقامه به گوش چپش بگوئيد ، زيرا اين عمل باعث مىشود كه انسان از شر شيطان محفوظ بماند .\r\nولى عمل ديگرى انجام ندهيد تا خودم بيايم .\r\nموقعى كه حضرت زهراى اطهر وضع حمل نمود ايشان آن دستور را كه پيامبر اسلام داده بود انجام دادند .\r\nآنگاه پيغمبر عظيم الشأن اسلام آمد و ناف امام حسن را بريد و آب دهان مبارك خود را در دهان امام حسن ريخت و فرمود :\r\nپروردگارا ! من اين حسن و فرزندانش را از شر شيطان رجيم به تو ميسپارم .\r\nدر كتاب : فردوس از رسول خدا روايت مىكند كه فرمود : من مأموريت دارم كه نام اين دو فرزندم را حسن و حسين بگذارم .\r\n34 - سيد مرتضى در كتاب : عيون المعجزات مينويسد : روايت شده كه حضرت فاطمهء اطهر حسن و حسين عليهما السّلام را از ران چپ زائيد .\r\nروايت شده : حضرت مريم حضرت عيسى را از ران راست زائيد . اين داستان در كتاب : انوار است . در كتابهاى فراوانى از صفيه دختر عبد المطلب روايت كرده‌اند كه گفت :\r\nموقعى كه امام حسين متولد شد من نزد حضرت زهراء بودم . پيغمبر عاليقدر اسلام به من فرمود : پسرم را نزد من بياور . گفتم : يا رسول اللَّه ما او را نظيف نكرده‌ايم ، بعدا وى را نزد تو مياورم .\r\nفرمود : تو ميخواهى حسين را نظيف و پاكيزه كنى ، در صورتى كه خداى مهربان وى را پاك نموده است .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nروايت شده : وقتى پيغمبر عاليمقام امام حسين را برگرفت آن حضرت مشغول تسبيح و تهليل و تمجيد پروردگار بود .\r\n35 - در كتاب كافى از امام صادق روايت مىكند كه فرمود : نوزاد در روز هفتم رهن قوچى است كه براى او عقيقه كنند و نام او را تعيين نمايند . و . . .\r\n36 - در كتاب : كافى از امام جعفر صادق عليه السّلام روايت مىكند كه فرمود :\r\nپيغمبر عظيم الشأن اسلام صلى اللَّه عليه و آله بدست مبارك خود براى امام حسن عليه السّلام عقيقه كرد و اين دعا را خواند :\r\nعقيقة عن الحسن ، عظمها بعظمه ، و لحمها بلحمه ، و دمها بدمه ، و شعرها بشعره ، اللهم اجعلها وقاء لمحمد و آله .\r\n37 - در كتاب : كافى از حضرت امام جعفر صادق عليه السّلام روايت مىكند كه فرمود : فاطمهء اطهر براى حضرت حسنين عقيقه كرد و در روز هفتم سر مبارك ايشان را تراشيد و به وزن موى سرشان نقره صدقه داد .\r\n38 - نيز در همان كتاب از امام محمّد باقر عليه السّلام روايت مىكند كه فرمود :\r\nپيغمبر معظم اسلام صلى اللَّه عليه و آله و سلم يك قوچ براى امام حسن عقيقه و يك قوچ هم براى امام حسين عقيقه كرد ، و بقابله هم عطائى كرد و روز هفتم آنان سر مباركشان را تراشيد و به وزن موى سر ايشان نقره صدقه داد .\r\n39 - نيز در كتاب : كافى از امام جعفر صادق عليه السّلام نقل مىكند كه فرمود :\r\nپيامبر عاليقدر اسلام روز هفتم حضرت حسنين را نامگذارى كرد و نام حسين را از نام حسن گرفت و براى هر كدام يك گوسفند عقيقه نمود و يك ران گوسفند را براى قابله فرستادند و از ما بقى آن خوردند و براى همسايگان نيز فرستادند حضرت فاطمهء اطهر سر مبارك حسنين عليهما السّلام را تراشيد و به وزن موى سرشان نقره صدقه داد .\r\n40 - نيز در همان كتاب از حسن بن خالد روايت مىكند كه گفت : از حضرت على بن موسى الرضا عليه السّلام راجع به تبريك نوزاد جويا شدم .\r\nفرمود : آيا نه چنين است موقعى كه حسن بن على عليه السّلام متولد شد جبرئيل روز هفتم نازل گرديد و برسول خدا تبريك گفت و گفت : نام و كنيه آن حضرت را\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nتعيين نمايد ، سر مباركش را بتراشد و برايش عقيقه كند ، گوش وى را سوراخ كند ، هنگامى كه امام حسين متولد شد همين دستورها انجام داده شد .\r\nحضرت حسنين هر كدام دو گيسو در طرف چپ سر خود داشتند ، سوراخ گوش راست ايشان در نرمهء گوش و سوراخ گوش چپ در بالاى گوش بود .\r\nدر روايت ديگرى كه صحيح‌تر است نقل شده : گيسوان ايشان در وسط سر مباركشان بود .\r\n41 - و نيز در كتاب : كافى از حضرت امام محمّد باقر عليه السّلام روايت مىكند كه فرمود : موقعى كه پيغمبر عاليقدر اسلام را بمعراج بردند نمازهاى واجب كه ده ركعت بودند هر كدام دو ركعتى بودند . وقتى حضرت حسنين متولد شدند پيامبر اسلام صلى اللَّه عليه و آله و سلم براى شكرگزارى خدا هفت ركعت ديگر به آنها اضافه كرد و خدا هم اجازه داد .\r\n42 - نيز در كتاب فوق الذكر از امام جعفر صادق عليه السّلام روايت مىكند كه فرمود : نقش انگشتر حضرت حسنين عليهما السّلام : الحمد للَّه بود .\r\n43 - نيز در همان كتاب از حضرت امام رضا عليه السّلام روايت مىكند كه فرمود : نقش انگشتر امام حسن مجتبى عليه السّلام : العزة اللَّه بود و نقش انگشتر امام حسين :  إِنَّ اللَّهَ بالِغُ أَمْرِهِ  بود .\r\n44 - نيز از امام جعفر صادق عليه السّلام روايت مىكند كه فرمود : هر گاه بچهء شش ماهه به دنيا بيايد خلقت او تمام است ، زيرا حضرت امام حسين عليه السّلام شش ماهه به دنيا آمد .\r\n45 - نيز در كتاب : كافى از حضرت صادق آل محمّد عليهم السّلام روايت مىكند كه فرمود : امام حسين شش ماهه متولد شد و مدت دو سال شير خورد . منظور از قول خداى سبحان كه ( در سورهء : احقاف ، آيهء - 15 - ) ميفرمايد :\r\nما به انسان دستور داديم كه به والدين خود نيكوئى كند ، مادرش بناراحتى به وى حامله شد و بناراحتى او را زائيد ، مدت حمل و شيرخوارگى وى سى ماه بود .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nامام حسين عليه السّلام است .\r\n46 - نيز در كتاب سابق الذكر از حضرت صادق آل محمّد روايت مىكند كه فرمود : بين حضرت حسنين يك طهر فاصله شد و بين ولادت ايشان شش ماه و ده روز فاصله شده بود .\r\n47 - مؤلف گويد : در حديث طولانى مفضل - كه در كتاب غيبت خواهد آمد .\r\nاز امام جعفر صادق عليه السّلام روايت مىكند كه فرمود : ملكى بين مؤمنين بود كه آن را :\r\nصلصائيل ميگفتند ، خداى حكيم وى را بدنبال امرى فرستاد ، او دستور خدا را فورا انجام نداد ، لذا خداى توانا پر و بال وى را گرفت و او را در يكى از جزيره‌هاى دريا مسكن داد ، در آن شبى كه امام حسين عليه السّلام متولد شد ملائكه از خداى رؤف اجازه گرفتند و براى تبريك گفتن به رسول خدا و امير المؤمنين : على و فاطمهء اطهر عليهم السّلام از عرش فوج فوج متوجه زمين شدند و از هر آسمانى به آسمان ديگرى نزول كردند تا اينكه به صلصائيل كه آويزان بود بر خوردند .\r\nهنگامى كه آنان با صلصائيل مواجه شدند توقف نمودند . وى به آنان گفت :\r\nاى ملائكه پروردگار من ! قصد كجا را داريد و براى چه نازل شده‌ايد ! ؟\r\nگفتند : امشب نوزادى كه بعد از رسول خدا و امير المؤمنين على : و فاطمهء اطهر امام و بهترين نوزاد است متولد شد ، ما از خداى سبحان اجازه گرفته‌ايم كه براى تبريك گفتن به حضرت محمّد صلى اللَّه عليه و آله برويم ، خدا بما اجازه داده است .\r\nصلصائيل گفت : اى ملائكهء پروردگار من ! من شما را به حق خدا و رسول او و به حق اين نوزاد قسم مىدهم كه مرا با خود نزد حبيب خدا يعنى حضرت رسول ببريد كه شما و من از آن حضرت تقاضا كنيم وى خدا را به حق اين مولودى كه به او عطا فرموده قسم دهد تا خدا از خطاء من درگذرد و پر و بال شكستهء مرا عطا نمايد و مرا در مقام خود با ملائكه مقربين باز گرداند .\r\nملائكه صلصائيل را با خود نزد پيغمبر عاليمقام اسلام صلى اللَّه عليه و آله آوردند . پس از اينكه تبريك برسول خدا گفتند داستان آن ملك را براى پيامبر خدا شرح دادند\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو از آن حضرت تقاضا كردند كه خدا را به حق امام حسين قسم دهد تا خطاى آن ملك را بيامرزد و پر و بال شكسته‌اش را به وى عطا كند و او را در مقام خود بازگرداند كه با ملائكه مقربين باشد .\r\nحضرت محمّد صلى اللَّه عليه و آله و سلم برخاست و نزد حضرت زهراى اطهر رفت و فرمود :\r\nحسين را بياور ! فاطمهء اطهر امام حسين را در حالى كه قنداق شده بود بحضور آن حضرت آورد ، و آن حضرت با جدّ بزرگوارش گفتگو ميكرد ، پيغمبر خدا حسين را در ميان كف دست خود نزد ملائكه آورد ، ملائكه مشغول : تهليل و تكبير و حمد و ثناى خدا شدند .\r\nسپس حضرت رسول صلى اللَّه عليه و آله متوجه قبله شد و امام حسين را بالاى دست بلند كرد و فرمود :\r\nپروردگارا ! من تو را به حق اين فرزندم حسين قسم مىدهم كه خطاى صلصائيل را ببخشى و پر و بالش را به وى عطا كنى و او را بمقام خودش در ميان ملائكهء مقربين بازگردانى .\r\nخداى مهربان دعاى حضرت رسول را مستجاب نمود و صلصائيل را بخشيد و پر و بال او را عطا كرد و وى را در ميان ملائكهء مقربين بمقامى كه داشت باز گردانيد .\r\n48 - در كتاب مصباح مينگارد : براى وكيل ابو محمّد عليه السّلام كه : ابو القاسم بن علاء همدانى ( به سكون ميم ) بود نوشته شد : امام حسين در روز پنجشنبه سوم ماه شعبان متولد شد . و از امام جعفر صادق روايت كرده‌اند كه : امام حسين پنجم ماه شعبان در سنهء چهارم هجرى به دنيا آمد .\r\nمؤلف گويد : به زودى روايت مصباح با روايات ساير كتابها در بخش حالات و تولد و شهادت حضرت ابى عبد اللَّه الحسين عليه السّلام خواهد آمد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nبخش دوازدهم در بارهء فضائل و مناقب و امامت حضرت حسنين ع\r\n1 - در كتاب : كشف الغمه از پيغمبر اسلام صلى اللَّه عليه و آله روايت مىكند كه فرمود :\r\nحسين از من و من از حسينم . خدا دوست بدارد هر كسى را كه حسين را دوست دارد . حسين يكى از اسباط است .\r\n2 - در تفسير نقاش از ابن عباس نقل مىكند كه گفت : من در حضور پيغمبر عاليقدر اسلام بودم ، ابراهيم فرزند آن حضرت روى ران چپ و امام حسين روى ران راست آن بزرگوار بودند . پيامبر خدا گاهى حسين و گاهى ابراهيم را ميبوسيد در همين اثناء جبرئيل نازل شد و براى آن حضرت وحى آورد .\r\nهنگامى كه جبرئيل مراجعت نمود پيامبر اعظم صلى اللَّه عليه و آله و سلم فرمود : جبرئيل نزد من آمد و گفت : خدا ميفرمايد : من اين دو فرزند را براى تو باقى نميگذارم ، يكى از ايشان را فداى ديگرى بكن . پيغمبر عاليقدر اسلام يك نظر به ابراهيم كرد و گريه نمود و يك نگاه به امام حسين كرد و گريه كرد .\r\nآنگاه فرمود : مادر ابراهيم كنيز ( زر خريد ) است . چنانچه ابراهيم بميرد غير از من كسى محزون نميشود . ولى مادر حسين فاطمه و پدرش على است كه پسر عموى من و گوشت وى گوشت من و خون او خون من است اگر حسين بميرد فاطمه دخترم و پسر عمويم و من عموما محزون خواهيم شد . لذا من محزون بودن\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nخود را بايشان مقدم ميدارم . اى جبرئيل من ابراهيم را فداى حسينم مينمايم .\r\nراوى ميگويد : بعد از سه روز بود كه ابراهيم عليه السّلام از دنيا رفت . هر وقت پيغمبر خدا امام حسين را ميديد كه نزد آن حضرت مىآمد او را به سينهء خود مىچسبانيد و ميبوسيد و دندانهاى ثناياى آن حضرت را ميمكيد .\r\n3 - در كتاب : امالى از ابن عمر از رسول خدا روايت ميكنند كه فرمود :\r\nموقعى كه روز قيامت شود عرش پروردگار را زينت ميكنند . آنگاه دو منبر از نور مياورند كه طول آنها : صد ميل است . يكى از آنها را طرف راست عرش و ديگرى را طرف چپ عرش ميگذارند .\r\nسپس حسن و حسين عليهما السّلام را مياورند . حسن بر فراز يكى از آن منبرها و حسين بر فراز ديگرى خواهند رفت و خداى سبحان عرش خود را بوسيلهء آنان آنچنان زينت مىكند كه زن گوشواره‌هاى خود را زينب نمايد .\r\n4 - نيز در كتاب : امالى از جابر بن عبد اللَّه انصارى روايت مىكند كه فرمود : از پيامبر خدا شنيدم كه سه روز قبل از فوت خود در بارهء حضرت على بن ابى طالب عليه السّلام ميفرمود :\r\nاى پدر دو نو گل من ، سلام خدا بر تو باد ! من در بارهء اين دو نو گل دنيوى خود به تو سفارش ميكنم . عنقريب است كه دو ركن تو از دستت خواهند رفت . خدا سرپرست تو خواهد بود . موقعى كه پيغمبر خدا از دنيا رحلت كرد حضرت امير فرمود : اين يكى از آن دو ركنى است كه رسول خدا ميفرمود .\r\nهنگامى كه فاطمهء اطهر از دنيا رفت امير المؤمنين عليه السّلام فرمود : اين دومين ركنى است كه پيامبر اسلام فرمود . و . . .\r\n5 - نيز در كتاب : سابق الذكر از ابن ابو نعيم ( بضم نون و فتح عين ) نقل مىكند كه گفت : من نزد ابن عمر بودم كه مردى پيش وى آمد و راجع بريختن خون پشه پرسش نمود .\r\nابن عمر گفت : تو اهل كجائى ؟ گفت : اهل عراق . ابن عمر گفت :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاين مرد را بنگريد كه راجع بريختن خون پشه از من جويا مىشود ، در صورتى كه ايشان پسر پيغمبر خدا ( يعنى امام حسين عليه السّلام ) را كشتند ! ! و حال آنكه من از پيامبر اسلام صلى اللَّه عليه و إله شنيدم ميفرمود :\r\nحسن و حسين عليهما السّلام دو نو گل دنيوى من ميباشند . و . . .\r\n6 - در كتاب : امالى از حذيفة ( بضم حاء و فتح ذال ) ابن يمان روايت مىكند كه گفت : من رسول خدا را در حالى ديدم كه دست حضرت حسنين عليهما السّلام را گرفته بود و ميفرمود :\r\nايها الناس ! اين حسين بن علي است ، وى را بشناسيد ، قسم به حق آن خدائى كه جان من در دست قدرت او است اين حسين و دوستانش و دوستان دوستانش در بهشت خواهند بود .\r\n7 - در كتاب : قرب الاسناد از حضرت امير عليه السّلام روايت مىكند كه فرمود :\r\nدر آن حينى كه حضرت حسنين عليهما السّلام كشتى ميگرفتند پيغمبر صلى اللَّه عليه و آله و سلم به حضرت امام حسن فرمود : سرعت كن ! فاطمهء اطهر برسول خدا گفت :\r\nپدر جان ! پسر بزرگتر را به پسر كوچكتر مسلط ميكنى ! ؟ پيغمبر خدا فرمود : جبرئيل حسين را تحريك مىكند و من حسن را .\r\n8 - نيز در همان كتاب از حضرت امام جعفر صادق عليه السّلام از پيامبر خدا روايت مىكند كه ميفرمود : حسن و حسين دو بزرگ جوانان اهل بهشت ميباشند و پدرشان از ايشان بهتر است . من هيبت و علم خود را به حسن و صفت بخشش و رحمت خود را بحسين عطا كرده‌ام .\r\n9 - در كتاب : امالى از عبد اللَّه بن عمر روايت مىكند كه گفت : حضرت حسنين عليهما السّلام داراى دو تعويذ بودند كه محتويات آنها از پر جبرئيل عليه السّلام بود .\r\n10 - نيز در همان كتاب از زينب دختر ابو رافع روايت مىكند كه گفت :\r\nحضرت فاطمهء زهراء عليها السّلام در آن مرضى كه از دنيا رحلت كرد حضرت حسنين را نزد پيغمبر اسلام آورد و گفت :\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nپدر جان ! ايشان فرزندان تو ميباشند ، يك چيزى از باب ارث به ايشان عطا بفرما .\r\nپيامبر خدا فرمود : من هيبت و سيادت خود را بحسن و شجاعت و بخشش خود را بحسين عطا كردم . و . . .\r\n11 - نيز در كتاب سابق الذكر از زن ابو رافع نقل مىكند كه گفت :\r\nفاطمهء اطهر برسول خدا گفت : اين حسنين فرزندان تو هستند ، يك چيزى بايشان عطا بفرما ! پيغمبر خدا فرمود : من هيبت و سيادت خويشتن را بحسن و بخشش و شجاعت خود را بحسين بخشيدم .\r\n12 - نيز در همان كتاب از صفوان بن سليمان روايت مىكند كه گفت :\r\nپيامبر اسلام فرمود : من هيبت و حلم خود را بحسن و بخشش و رحمت خود را بحسين عطا نمودم .\r\n13 - در كتاب : عيون اخبار رضا عليه السّلام از رسول خدا صلى اللَّه عليه و إله و سلم روايت مىكند كه فرمود : فرزند مثل گل است ، دو نو گل دنيوى من حسن و حسين ميباشند . و . . .\r\n14 - نيز در همان كتاب از پيغمبر اسلام روايت مىكند كه فرمود :\r\nحسن و حسين دو بزرگ جوانان اهل بهشت ميباشند و پدرشان از ايشان بهتر است .\r\n15 - نيز در كتاب سابق الذكر از رسول خدا صلى اللَّه عليه و آله روايت مىكند كه فرمود :\r\nحسن و حسين بعد از من و بعد از پدرشان بهترين مردم روى زمين ميباشند و مادرشان هم بهترين زنان روى زمين است .\r\n16 - در كتاب : امالى ابن الشيخ از براء بن عازب نقل مىكند كه گفت :\r\nمن ديدم پيامبر خدا حسين را بدوش گرفته بود و ميفرمود :\r\nپروردگارا ! من حسين را دوست دارم تو نيز او را دوست داشته باش .\r\n17 - نيز در همان كتاب از ابو هريره روايت مىكند كه گفت : از رسول خدا شنيدم ميفرمود : هر كس حسن و حسين را دوست بدارد مرا دوست\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nداشته است هر كس ايشان را دشمن بدارد مرا دشمن داشته است .\r\n18 - در كتاب : روضه روايت مىكند كه حضرت امير به حضرت حسنين فرمود :\r\nشما بعد از من امام و دو بزرگ جوانان بهشت و معصوم خواهيد بود ، خدا شما را حفظ كند ، لعنت خدا بر كسى كه با شما دشمنى نمايد .\r\n19 - در كتاب : امالى ابن الشيخ از پيغمبر خدا روايت مىكند كه فرمود :\r\nحسن و حسين دو بزرگ جوانان اهل بهشت ميباشند .\r\n20 - نيز در همان كتاب از حضرت رسول روايت مىكند كه فرمود :\r\nحسن و حسين در روز قيامت در دو طرف عرش پروردگار جهان بمنزلهء دو گوشوار يك صورت خواهند بود .\r\n21 - نيز در كتاب سابق الذكر از ابو هريره نظير روايت هفتم را كه قبل از اين نگاشتيم نقل مينمايد .\r\n22 - در كتاب : معانى الاخبار روايت مىكند كه يكوقت امام حسين را نزد حضرت رسول آوردند و آن بزرگوار در دامن پيغمبر خدا ادرار كرد ، وقتى خواستند حسين را ببرند پيغمبر اكرم فرمود : ادرار پسرم را قطع نكنيد ! آنگاه آب آوردند و آن حضرت آن موضع را آب كشيد .\r\n23 - در كتاب : كشف الغمه از كنيز حضرت امير نقل مىكند كه گفت : آل رسول يك قطيفه‌اى داشتند كه غير از جبرئيل كسى روى آن نمىنشست . هر گاه جبرئيل بالا ميرفت آن را جمع ميكردند . موقعى كه جبرئيل عروج مىكرد و مقدارى از پرهاى او ميريخت آن حضرت بر مىخواست و آنها را جمع مىكرد و در ميان تعويذ حضرت حسنين عليهما السّلام مىنهاد .\r\nدر كتاب : حلية الاولياء مىنگارد : پيغمبر اكرم حضرت حسن را روى كتف خود مىنهاد و ميفرمود : كسى كه اين حسن را دوست داشته باشد مرا دوست داشته است .\r\nنيز از ابو هريره نقل مىكند كه گفت : من هرگز امام حسن را نميديدم\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمگر اينكه چشمانم پر از اشك مىشد ، گريهء من بدين لحاظ بود كه يك روز امام حسن بحضور پيغمبر خدا آمد و در كنار آن حضرت نشست ، پيغمبر خدا دهان مبارك خود را در دهان امام حسن نهاد و سه مرتبه فرمود :\r\nپروردگارا ! من اين فرزندم را دوست دارم و هر كسى را كه وى را دوست داشته باشد دوست دارم .\r\n24 - در كتاب : عيون اخبار الرضا عليه السّلام از آن حضرت روايت مىكند كه فرمود :\r\nحضرت حسنين تا اواخر شب در حضور پيامبر خدا مشغول بازى بودند .\r\nآنگاه رسول اعظم اسلام بحسنين فرمود : بر خيزيد و نزد مادرتان برويد .\r\nوقتي ايشان حركت كردند برق زد و آن برق همچنان روشن بود تا ايشان نزد مادرشان رفتند و پيغمبر اكرم همچنان به آن برق نگاه ميكرد و ميفرمود :\r\nسپاس آن خداى را كه ما اهل بيت را گرامى داشته است ! ! 25 - در كتاب : امالى از حضرت امام جعفر صادق عليه السّلام روايت مىكند كه فرمود : در آن مرضى كه پيغمبر خدا مريض شد و شفا يافت فاطمهء اطهر با حسنين به عيادت آن حضرت رفت . آن بانوى با عظمت در حالى كه امام حسن را بدست راست و امام حسين را بدست چپ خود گرفته بود داخل منزل عايشه گرديد . امام حسن طرف راست پيامبر خدا و امام حسين سمت چپ آن حضرت نشست ، آنگاه دست خود را به بدن مبارك رسول خدا صلى اللَّه عليه و آله ميماليدند . ولى آن حضرت از خواب بيدار نشد .\r\nحضرت زهراى اطهر به حسنين فرمود : فرزندان محبوب من ! جد شما خواب است ، اكنون برگرديد و بگذاريد تا از خواب بيدار شود ، آنگاه نزد او مراجعت نمائيد . گفتند : ما اكنون باز نخواهيم گشت . سپس امام حسن روى بازوى راست پيامبر اكرم صلى اللَّه عليه و آله و سلم و امام حسن روى بازوى چپ آن حضرت خوابيدند و قبل از پيغمبر اعظم اسلام از خواب بيدار شدند .\r\nهنگامى كه حسنين خوابيدند حضرت فاطمه عليها السّلام متوجه منزل خويشتن\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nگرديد . موقعى كه ايشان از خواب بيدار شدند به عايشه گفتند : مادرمان كجاست ؟\r\nگفت : وقتى شما بخواب رفتيد او متوجه منزل خود گرديد .\r\nحضرت حسنين عليهما السّلام در همان شب كه شبى ظلماتى بود و رعد و برق فراوان ميزد و باران فراوان مىآمد از نزد پيغمبر خدا خارج شدند . نوري براى ايشان ساطع شد و ايشان در حالى كه گفتگو ميكردند و امام حسن دست چپ امام حسين را بدست راست خود گرفته بود همچنان بدنبال آن نور رفتند تا وارد حديقه يعنى باغ بنى نجار شدند . وقتى وارد حديقه شدند همچنان متحير و سر گردان شدند و ندانستند كه كجا بروند . امام حسن به امام حسين گفت : ما سر گردان شده و به همين حال مانده‌ايم و نميدانيم از چه راهى برويم . چه مانعى دارد كه همين جا بخوابيم تا صبح شود ؟\r\nامام حسين گفت : اختيار با شما ، هر عملى كه ميخواهى انجام بده ، آن دو نو گل محمّدى صلى اللَّه عليه و آله دست به گردن يك ديگر در آوردند و بخواب رفتند .\r\nهنگامى كه پيامبر معظم اسلام از خواب بيدار شد سراغ حسنين را در خانهء فاطمهء اطهر گرفت ولى ايشان را نيافت . پيغمبر اعظم اسلام بر پاى خود ايستاد و گفت :\r\nبار خدايا ! اى مولاى بزرگ من ! اين دو شير بچهء من از فشار گرسنگى از خانه خارج شدند ، پروردگارا ! تو در عوض من نگاهدار ايشان باش .\r\nدر همين موقع بود كه نورى براى رسول اكرم ساطع و آن حضرت بدنبال آن نور روان شد تا وارد حديقهء بني نجار گرديد . ناگاه ديد حضرت حسنين در حالى كه دست به گردن يك ديگر در آورده‌اند بخواب رفته‌اند . با اينكه باران بشدت مىآمد مع ذلك ابرها از بالاى سر حسنين پراكنده شده بودند و باران بر سر ايشان نمىآمد . يك مار محافظ و مواظب حسنين بود كه موهاى بدن آن مثل شاخه‌هاى نى بودند . آن مار امام حسن را بوسيلهء يك بال خود و امام حسين را بوسيلهء بال ديگرش پوشانيده بود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nهنگامى كه چشم مبارك پيغمبر خدا بايشان افتاد سرفه كرد ، وقتى آن مار صداى سرفهء رسول خدا را شنيد به كنار رفت و به سخن در آمد و گفت :\r\nپروردگارا ! من تو و ملائكهء تو را شاهد ميگيرم كه ايشان دو شير بچهء پيغمبر تو ميباشند . من ايشان را نگاهدارى كردم و در حالى كه صحيح و سالم بودند به پيامبر تو سپردم .\r\nپيامبر اكرم صلى اللَّه عليه و آله به آن مار فرمود : از چه گروهى هستى ؟\r\nگفت : من فرستادهء اجنه ميباشم كه نزد تو آمده‌ام .\r\nفرمود : كدام اجنه ؟ گفت : از اجنهء نصيبين كه گروهي از بنى مليح ميباشند .\r\nما يكى از آيات قرآن را فراموش كرده‌ايم ، مرا فرستاده‌اند كه تو آن آيه را بما ياد دهى . وقتى به اين موضع رسيدم شنيدم منادى به من گفت :\r\nاى مار ! اين دو كودك شير بچگان پيامبر خدا صلى اللَّه عليه و آله ميباشند ، ايشان را از آفات و بليات و حوادث شب و روز نگاه دارى نما ، من ايشان را حفظ نمودم و در حالى كه سالم بودند به تو سپردم ، آنگاه آن مار آيه‌اى را كه فراموش شده بود ياد گرفت و رفت .\r\nپس از اين جريان پيغمبر عاليقدر اسلام صلى اللَّه عليه و آله امام حسن را روى شانهء راست و امام حسين را روى شانهء چپ خود گرفت و مراجعت نمود . موقعى كه حضرت امير از اين داستان آگاه شد متوجه حضرت رسول گرديد . بعضى از اصحاب به پيامبر خدا گفتند :\r\nيا رسول اللَّه ! پدر و مادرم بفدايت يكى از اين دو فرزند خود را به من بده بياورم كه خسته نشوى .\r\nفرمود : برو خدا سخن تو را شنيد و مقام تو را شناخت . شخص ديگرى با آن حضرت ملاقات كرد و گفت :\r\nپدر و مادرم بفدايت اجازهء بده يكى از اين دو كودك را من بياورم كه تو خسته نشوى ، فرمود : برو ، خدا سخن تو را شنيد و مقام تو را شناخت .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nسپس حضرت امير بحضور رسول اعظم اسلام آمد و گفت : پدر و مادرم بفدايت يا رسول اللَّه ! يكى از اين دو شير بچهء مرا بده من بياورم كه شما خسته نشوى .\r\nپيغمبر خدا به حضرت امام حسن فرمود : حاضرى روى شانهء پدرت به روى ؟\r\nگفت : يا جدا ! به خدا قسم كه روى شانهء تو را بيشتر دوست دارم .\r\nآنگاه پيامبر خدا به امام حسين فرمود : آيا ميروى روى شانهء پدرت ؟\r\nگفت : يا جدا به خدا قسم كه من هم با برادرم حسن همعقيده هستم ، زيرا روى شانهء تو بودن از براى من و حسن از روى شانهء پدرم محبوب‌تر است .\r\nسپس حضرت رسول صلى اللَّه عليه و آله ايشان را به منزل فاطمهء اطهر آورد . فاطمهء زهرا مقدارى خرما براى حضرت حسنين آورد ، ايشان خوردند و خوشحال گرديدند .\r\nپس از اين جريان پيغمبر خدا به حضرت حسنين فرمود : برخيزيد و كشتى بگيريد ، ايشان برخاستند كه كشتى بگيرند ، حضرت زهراى اطهر كه بدنبال كارى رفته بود مراجعت نمود و شنيد كه پيامبر خدا به امام حسن ميگويد :\r\nبرخيز و با حسين كشتى بگير و او را به زمين بزن ! فاطمهء اطهر گفت : پدر جان ! تعجب ميكنم كه تو پسر بزرگتر را به پسر كوچكتر مسلط ميكنى ! ؟\r\nحضرت رسول فرمود : دختر جان ! تو راضى نيستى كه من به حسن بگويم :\r\nبا حسين كشتى بگير و او را به زمين بزن ، در صورتى كه اين حبيب من جبرئيل به حسين ميگويد : با حسن كشتى بگير و او را به زمين بزن و . . .\r\n26 - در كتاب : كامل الزياره از حضرت امير صلى اللَّه عليه و آله روايت مىكند كه فرمود :\r\nپيغمبر عظيم الشأن اسلام به من ميفرمود : يا على ! من بعد از اين دو كودك احدى را دوست نخواهم داشت . زيرا خداى سبحان مرا مأمور كرده كه ايشان و هر كسى كه ايشان را دوست داشته باشد دوست بدارم .\r\n27 - نيز در همان كتاب از عمر بن حصين ( بضم حاء و فتح صاد ) روايت مىكند كه گفت :\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nپيغمبر معظم اسلام صلى اللَّه عليه و آله به من فرمود : هر چيزى در قلب انسان جايى خواهد داشت . هرگز هيچ چيزى مثل اين دو كودك در قلب من جاى نگرفته است .\r\nگفتم : هر چيزى يا رسول اللَّه ! فرمود : آنچه كه بر تو مخفى است بيشتر است .\r\nخدا مرا به اين مطلب مأمور كرده است ! 28 - نيز در كتاب : كامل الزياره از ابو ذر غفارى روايت مىكند كه گفت :\r\nپيامبر عاليقدر اسلام مرا بدوست داشتن حضرت حسنين مأمور كرد ، لذا من ايشان را دوست دارم ، بلكه هر كسى را كه ايشان را دوست داشته باشد براى خاطر پيامبر خدا دوست دارم .\r\n29 - نيز در كتاب سابق الذكر از ابو ذر غفارى روايت مىكند كه گفت : من ميديدم پيغمبر معظم اسلام امام حسين را ميبوسيد و ميفرمود :\r\nهر كس حسن و حسين و ذريهء ايشان را از روى اخلاص دوست داشته باشد آتش جهنم صورت او را نمىسوزاند ، و لو اينكه گناهانش بشمارهء ريگهاى عالج ( نام موضعى است كه خيلى ريگ دارد ) باشد . مگر اينكه گناهى باشد كه او را از ايمان خارج نمايد .\r\n30 - نيز در همان كتاب از ابن مسعود روايت مىكند كه گفت : از پيغمبر خدا صلى اللَّه عليه و آله شنيدم ميفرمود :\r\nهر كس مرا دوست دارد اين دو فرزندم را دوست داشته باشد . زيرا خداى حكيم مرا مأمور كرده كه ايشان را دوست داشته باشم .\r\n31 - باز هم در كتاب : كامل الزياره از امام محمّد باقر عليه السّلام روايت مىكند فرمود : پيامبر معظم اسلام فرمود : هر كسى ميخواهد به عروة الوثقائى كه خدا در قرآن فرموده چنگ بزند بايد على بن ابى طالب و حسنين عليهما السّلام را دوست داشته باشد . زيرا خدا ايشان را از بالاى عرش دوست ميدارد .\r\n32 - نيز در همان كتاب از پيامبر عاليقدر اسلام صلى اللَّه عليه و آله و سلم روايت مىكند\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكه فرمود : كسى كه بغض حسن و حسين را داشته باشد فرداى قيامت در حالى مىآيد كه صورتش گوشت نخواهد داشت و شفاعت من نصيب وى نخواهد شد .\r\n33 - نيز در كتاب سابق الذكر از رسول خدا صلى اللَّه عليه و آله روايت مىكند كه فرمود :\r\nزنان نور چشم منند و اين حسن و حسين دو نو گل دنيوى من ميباشند .\r\n34 - باز هم در كتاب : كامل الزياره از حضرت امير عليه السّلام روايت مىكند كه فرمود : حسن و حسين دو نو گل پيامبر اسلام صلى اللَّه عليه و آله ميباشند .\r\n35 - نيز در همان كتاب از پيغمبر اسلام روايت مىكند كه فرمود : حسين از من و من از حسينم ، خدا دوست بدارد آن كسى را كه حسين را دوست داشته باشد . حسين يكى از اسباط است .\r\n36 - نيز در كتاب سابق الذكر از يعلى عامرى نقل مىكند كه گفت : من از حضور پيغمبر عظيم الشأن اسلام خارج و متوجه آنجائى كه مهمان بودم شدم .\r\nناگاه ديدم امام حسين عليه السّلام با كودكان مشغول بازى است . پيغمبر خدا نزد آن جمعيت آمد و دست‌هاى خود را باز كرد كه امام حسين را بگيرد ، امام حسين از اين طرف به آن طرف فرار مىكرد ، پيامبر خدا همچنان ميخنديد تا حسين عليه السّلام را گرفت ، آنگاه يكى از دستهاى خود را زير گلوى حسين و دست ديگر را پشت سر آن حضرت گرفت و دهان خود را به دهان حسين نهاد و مشغول بوسيدن گرديد .\r\nآنگاه فرمود : حسين از من و من از حسين هستم . خدا دوست بدارد آن كسى را كه حسين را دوست داشته باشد ، حسين يكى از اسباط است .\r\n37 - نيز در همان كتاب از حضرت موسى بن جعفر روايت مىكند كه فرمود :\r\nپيغمبر اكرم صلى اللَّه عليه و آله دست حسن و حسين عليهما السّلام را گرفت و فرمود : هر كسى كه اين دو كودك و پدر و مادر ايشان را دوست داشته باشد فرداى قيامت درجهء او نظير درجهء من خواهد بود .\r\n38 - مؤلف گويد : در بعضى كتب اصحاب از ام سلمه روايت مىكند كه گفت :\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمن ديدم پيغمبر خدا صلى اللَّه عليه و آله و سلم يك حله‌اى بحسين ميپوشيد كه از لباسهاى دنيوى نبود . گفتم : يا رسول اللَّه ! اين چه حله‌اى است ؟ فرمود :\r\nاين هديه‌اى است كه خدا براى حسين عطا كرده است . محتويات آن پر جبرئيل مىباشد . من امروز كه روز زينت است اين لباس را بحسين ميپوشانم ، من حسين را دوست مىدارم .\r\n39 - در كتاب : خرايج از مقداد بن اسود كندى روايت مىكند كه گفت :\r\nرسول خدا صلى اللَّه عليه و آله براى يافتن حسن و حسين كه از خانه بيرون رفته بودند خارج شد و من هم با آن حضرت بودم . ناگاه افعى را روى زمين ديدم ، وقتى آن افعى آمدن رسول خدا را احساس نمود بر پا ايستاد ، ارتفاع آن از يك درخت خرما بلندتر بود و از شتر ضخيمتر بود ، از دهانش آتش خارج ميشد ، من از ديدن آن دچار هول و ترس شدم .\r\nموقعى كه آن افعى پيغمبر خدا را ديد گويا : نظير نخ گرديد . پيامبر خدا متوجه من شد و فرمود : آيا ميدانى اين افعى چه ميگويد ؟ گفتم : خدا و رسول داناترند .\r\nفرمود : ميگويد : خداى را سپاسگزارم كه مرا از دنيا نبرد تا اينكه نگهبان دو فرزند پيغمبر خدا شدم . پس از اين نظرم بدرخت خرمائى افتاد كه آن را نديده بودم . زيرا هرگز قبل از آن روز درختى در آن موضع نديده بودم . بعد از آن روز هم آمدم كه آن درخت را پيدا كنم ولى پيدا نكردم . آن درخت بر سر حسنين سايه انداخته بود .\r\nپيامبر معظم اسلام در ميان حسنين نشست ، در ابتداء سر حسين را روى زانوى راست خود و بعد سر حسن را روى زانوى چپ خويشتن نهاد ، سپس دهان خود را در دهان حسين گذاشت تا آن حضرت بيدار شد و گفت :\r\nاى پدر ! و دوباره خوابش رفت . حسن هم بيدار شد و گفت : اى پدر ! و دوباره خوابش رفت .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمن گفتم : گويا : حسين عليه السّلام بزرگتر است ؟ پيغمبر اكرم فرمود :\r\nان للحسين في بواطن المؤمنين معرفة مكتومة يعنى مؤمنين در باطن يك معرفت مخصوصى نسبت به امام حسين دارند . اين مطلب را از مادرش جويا شو . هنگامى كه حسنين بيدار شدند حضرت رسول ايشان را روى دوش مبارك خود نهاد . پس از اين جريان من بر در خانهء فاطمهء اطهر رفتم و توقف نمودم . ناگاه ديدم كنيز زيبائى آمد و گفت : اى برادر كندى ! گفتم :\r\nچه كسى به تو گفت : من بر در خانه‌ام ؟ گفت : بانوى من به من گفت : مردى از كنده بر در خانه ايستاده است ، در نظر دارد راجع بنور چشمم حسين جويا شود .\r\nاين مطلب به نظر من بزرگ آمد آنگاه به آن كنيزك پشت كردم ، همچنان كه هر گاه در منزل ام سلمه بحضور پيامبر خدا مشرف ميشدم همين عمل را انجام ميدادم آنگاه بفاطمهء اطهر گفتم : مقام و منزلهء حسين چگونه است ؟\r\nفرمود : هنگامى كه حسن متولد شد پدرم پيغمبر اكرم به من دستور داد تا موقعى كه حسن را از شير بگيرم لباسى را كه از آن لذت ميبرم نپوشم .\r\nدر يكى از روزها پدرم بديدن من آمد چشم آن حضرت بحسن افتاد كه مشغول مكيدن پستان بود . به من فرمود : حسن را از شير گرفته‌اى ؟ گفتم : آرى ، فرمود : هر گاه على دوست داشت با تو مضاجعت نمايد از او جلوگيرى منماى ، زيرا من در جلو صورت تو نورى را مىبينم ، اين نور علامت آن است كه تو به زودى يك فرزندى كه براى خلق جهان حجت باشد خواهى زائيد .\r\nهنگامى كه يك ماه از حمل من گذشت درد و حرارتى در خود احساس نمودم اين مطلب را با پدرم در ميان نهادم ، پدرم يك كوزهء آب خواست ، دعا به آن كوزه خواند و از آب دهان مباركش را به آن ريخت و به من فرمود : از اين آب بياشام وقتى من از آن آب آشاميدم خداى رؤف آن حرارت و دردى را كه احساس ميكردم بر طرف كرد .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nموقعى كه چهل روز از مدت حمل من گذشت در پشت خود در بين پوست بدن و لباس احساس ميكردم كه چيزى نظير مورچه حركت مىكند . همچنان در همين حال بودم تا اينكه ماه دوم از حمل من تمام شد . پس از آن دچار اضطراب و حركت شدم ، حسين حركت ميكرد و من از خوراكىها و آشاميدنىها بر كنار بودم . خداى توانا به نحوى مرا نگاه داشت كه گويا شير مىآشاميدم . هنگامى كه مدت سه ماه از حمل من گذشت خير و بركت در منزل من فراوان شد .\r\nموقعى كه چهار ماه گذشت خدا وحشت مرا بوسيلهء انس با حسين بر طرف كرد من همچنان در محراب عبادت بودم و جز براى كارى كه داشتم از عبادت غفلت نميكردم . من دائما خود را سبكتر ميديدم تا اينكه ماه پنجم تمام شد .\r\nوقتى ماه ششم فرا رسيد در شب تاريك احتياجى به چراغ نداشتم . هر گاه تنها در ميان محراب عبادت بودم از باطن خود صداى تسبيح و تقديس مىشنيدم .\r\nهنگامى كه وارد نه ماه شدم قدرت و قوت من زياد شد . من اين جريان را براى ام سلمه كه يار و معين من بود شرح دادم . موقعى كه ده ماه من تمام شد در عالم خواب ديدم : ملكى نزد من آمد و بال خود را بر پشت من ماليد و از خواب بيدار شدم ، برخاستم وضو گرفتم و دو ركعت نماز بجاى آوردم . براى دومين بار كه بخواب رفتم در عالم خواب ديدم مردى كه جامه‌هاى سفيد در بر داشت نزد من آمد و نشست ، آنگاه بر صورت و پشت من دميد . من پس از اينكه ترسان شدم از خواب بيدار شدم ، وضو گرفتم و چهار ركعت نماز بجاى آوردم براى سومين بار كه خوابم رفت ديدم شخصى آمد و مرا نشانيد ، دعا و تعويذ بر من خواند .\r\nموقعى كه صبح شد من لباسهاى حمامهء كنيز را پوشيدم و بحضور پدرم كه در حجرهء ام سلمه بود مشرف شدم . موقعى كه نظر آن حضرت بر من افتاد آثار شادى و خوشحالى از صورت مباركش مشاهده نمودم . آن ترس و بيمى كه دچارم شده بود بر طرف گرديد ، آنگاه جريان خواب‌هائى را كه ديده بودم براى پدرم شرح دادم پدرم به من فرمود :\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمژده باد تو را ، زيرا آن مرد اول دوست من عزرائيل بوده كه موكل است بر رحم زنان . مردم دوم ميكائيل بوده كه بر رحم زنان اهل بيت موكل مىباشد .\r\nآيا بر تو دميد ؟ گفتم : آرى . سپس پدرم گريان شد و مرا در بر گرفت و فرمود :\r\nآن مرد سوم حبيب من جبرئيل بوده كه خداى رؤف او را خدمتگزار فرزندان تو قرار داده است .\r\nآنگاه من به منزل بازگشتم و پس از يك سال حسين متولد شد .\r\nمؤلف گويد : اين روايت از نظر مدت حمل امام حسين كه ميگويد :\r\nيك سال بوده با روايات ديگر منافات دارد . زيرا در اكثر روايات ديگر مدت شش ماه نوشته‌اند . ففيه ما فيه .\r\n40 - در كتاب : خرايج از حضرت موسى بن جعفر عليه السّلام روايت مىكند كه فرمود :\r\nحسن و حسين عليهما السّلام براى قضاء حاجت متوجه نخلستان عجوه شدند ، هر يك از ايشان پشت خود را به ديگرى كردند كه مشغول قضاء حاجت شدند خداى توانا براى احترام ايشان ديوارى را در ميان ايشان بوجود آورد كه يك ديگر را نميديدند وقتى فراغت حاصل كردند آن ديوار بر طرف گرديد .\r\nسپس بقدرت خداى توانا چشمه آبى در آنجا ايجاد شد و ايشان دو ظرف از آن آب برداشتند و خويشتن را تطهير نمودند ، آنگاه وضو گرفتند و برگشتند در بين راه با شخصى مواجه شدند ، وى گفت : از كجا ميائيد ، آيا از دشمنان خود نمىترسيد كه در اين موقع بيرون آمده‌ايد ! ؟\r\nگفتند : ما از قضاء حاجت باز ميگرديم . او تصميم گرفت ايشان را اذيت كند ناگاه صدائى شنيدند كه ميگويد :\r\nاى شيطان تو ميخواهى با دو فرزند حضرت محمّد دشمنى كنى ، در صورتى كه ميدانى ديروز با مادرشان چه دشمنيهائى كردى ! ؟ چه بدعت‌هائى كه در دين اسلام ننهادى و از راه راست منحرف شدى . حضرت حسين عليه السّلام به وى پرخاش و اعتراض\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nكرد . او دست راست خود را بلند كرد كه به صورت حسين بزند ، ناگاه خداى توانا دست وى را تا شانه‌اش خشك نمود . تصميم گرفت كه با دست چپ حسين را بزند ، ولى خداى توانا همان عمل را با وى انجام داد . او حضرت حسنين را به حق پدر و جدشان قسم داد كه از خدا بخواهند تا وى را شفا دهد .\r\nامام حسين دعا كرد و گفت : پروردگارا ! او را شفا بده و اين موضوع را برايش عبرت و حجت قرار بده ! او در جلو ايشان به راه افتاد تا نزد حضرت امير آمدند . آن مرد با على عليه السّلام مشغول خصومت شد و گفت : حسنين را كجا فرستاده بودى كه براى تو خبر بياورند ، و اين داستان چند روز بعد از جريان سقيفه رخ داد .\r\nحضرت امير فرمود : ايشان به منظور قضاء حاجت خارج شدند . مردى از ايشان لباس على عليه السّلام را به نحوى گرفت كه پاره شد . امام حسين به آن مرد فرمود :\r\nخدا تو را از دنيا خارج نكند تا اينكه نسبت به اهل و فرزندانت مبتلى به مرض ديوثى شوى .\r\nسپس آن مرد دختر خود را براى زنا تحويل يكنفر از اهل عراق داد .\r\nموقعى كه حضرت حسنين عليهما السّلام بسوى منزل خويش مراجعت نمودند امام حسن به امام حسين فرمود : از جدم رسول خدا شنيدم ميفرمود :\r\nمثل شما مثل حضرت يونس است كه خدا او را از شكم ماهى خارج كرد و روى زمين آورد ، آنگاه درختى از كدو بالاى سرش آفريد و چشمهء آبى نزد پايش جارى نمود ، حضرت يونس از درخت كدو مىخورد و از آن چشمه آب مىآشاميد .\r\nاز جدم شنيدم ميفرمود : آن چشمه براى شما است ، شما از آن درخت كدو بىنياز ميباشيد .\r\nخداى سبحان ( در سورهء : صافات ، آيهء 147 ) راجع به حضرت يونس ميفرمايد :\r\nما يونس را بجانب صد هزار نفر يا بيشتر فرستاديم . آنان به يونس ايمان\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nآوردند و ما هم ايشان را تا يك مدتى بهره‌مند و برخوردار نموديم . ما احتياجى بكدو نداريم . ولى خدا ميدانست كه ما به آن چشمه محتاجيم ، لذا آن را براى ما خارج نمود . به زودى ما بسوى بيشتر از اين مبعوث ميشويم ، آنان كافر ميشوند و تا يك مدت معلومى برخوردار خواهند شد . امام حسن فرمود : من اين مطلب را از جدم شنيدم .\r\n41 - در كتاب : ارشاد مينگارد : حضرت حسن بن على عليهما السّلام از سينه تا سر برسول خدا صلى اللَّه عليه و آله شباهت داشت . ولى امام حسين از سينه تا پا به حضرت رسول شباهت داشت ، حضرت حسنين محبوبترين اهل و عيال پيغمبر خدا بودند نزد آن بزرگوار .\r\n42 - نيز در همان كتاب از سلمان روايت مىكند كه گفت : از پيامبر معظم اسلام صلى اللَّه عليه و آله شنيدم كه در بارهء حسنين ميفرمود :\r\nپروردگارا ! من حسنين را دوست دارم ، تو ايشان را با آن افرادى كه ايشان را دوست دارند دوست داشته باش . هر كس حسنين را دوست داشته باشد من او را دوست دارم و هر كسى را كه من دوست داشته باشم خدا او را دوست دارد و كسى را كه خدا دوست داشته باشد وى را داخل بهشت خواهد كرد . هر كس بغض حسنين را داشته باشد من بغض او را دارم ، و كسى را كه من بغض او را داشته باشم خدا هم بغض او را دارد ، كسى را كه خدا بغض او را داشته باشد وى را داخل جهنم خواهد كرد ، اين دو فرزند من دو نو گل دنيوى من ميباشند .\r\n43 - نيز در كتاب سابق الذكر از ابن مسعود روايت مىكند كه گفت :\r\nپيغمبر عاليقدر اسلام عليه السّلام مشغول نماز بود . حضرت حسنين مىآمدند و در رديف آن حضرت مىايستادند . هنگامى كه پيامبر اكرم سر مبارك خود را از سجده بلند ميكرد ايشان را با مهربانى كامل ميگرفت ، موقعى كه بسجود ميرفت ايشان نيز بسجود ميرفتند . وقتى از نماز فراغت حاصل ميكرد يكى از ايشان را روى زانوى راست و ديگرى را روى زانوى چپ خود جاى ميداد و ميفرمود : هر كسى\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمرا دوست دارد بايد اين دو نوگل مرا دوست داشته باشد .\r\nحضرت حسنين در موقع مباهله براى پيامبر خدا صلى اللَّه عليه و آله حجت بودند و بعد از پدرشان بر امت اسلام حجت بودند . اين منت از طرف خدا بود .\r\n44 - نيز در كتاب : ارشاد از پيغمبر اسلام روايت مىكند كه فرمود :\r\nحسن و حسين دو گوشوار عرش ميباشند ، بهشت ميگويد :\r\nپروردگارا ! تو بينوايان و فقراء را در ميان من مسكن دادى ؟ خداى عليم در جوابش ميفرمايد : آيا تو راضى نيستى كه اركان تو را بوسيلهء حسن و حسين زينت داده‌ام . بهشت پس از اين مژده مسرور و خوشحال شد .\r\n45 - در كتاب : اعلام الورى و ارشاد از حضرت امام جعفر صادق عليه السّلام روايت مىكند كه فرمود :\r\nحسنين عليهما السّلام در حضور پيامبر اعظم اسلام كشتى گرفتند . رسول خدا به امام حسن ميفرمود : اى حسن ! سرعت كن و حسين را بگير ! فاطمهء اطهر گفت : پدر جان آيا پسر بزرگتر را بر پسر كوچكتر مسلط ميكنى ! ؟\r\nحضرت رسول فرمود : اين جبرئيل است كه ميگويد : يا حسين ! حسن را بگير ! 46 - در كتاب : مناقب از جد ابراهيم رافعى روايت مىكند كه گفت :\r\nمن حضرت حسنين را ديدم كه پياده به حج ميرفتند . هر يك از ايشان به هيچ سواره‌اى بر نميخورد مگر اينكه وى پياده ميشد و به راه مىافتاد . اين موضوع براى بعضى از حجاج سنگين و ناگوار بود ، لذا به سعد بن ابى وقاص ميگفتند : پياده روى براى آنان ناگوار مىباشد ، و براى ما زيبنده نيست كه حضرت حسنين پياده و ما سواره باشيم .\r\nسعد به امام حسن گفت : پياده روى براى اين گروهى كه با تو هستند سخت و ناگوار است . مردم كه شما را پياده مىبينند براى خود نيكو نميدانند كه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسوار شوند . كاش شما سوار ميشديد ؟ امام حسن فرمود : ما سوار نميشويم ، زيرا بر خود لازم كرده‌ايم پاى پياده به حج برويم . ولى ما از راه خارج ميشويم ، آنگاه از جاه خارج و مشغول راه رفتن شدند .\r\n47 - در كتاب : مجالس مفيد از جابر بن عبد اللَّه انصارى روايت مىكند كه گفت : پيغمبر عظيم الشأن اسلام صلى اللَّه عليه و آله در حالى كه دست حسن و حسين عليهما السّلام را گرفته بود خارج شد و فرمود :\r\nمن اين دو فرزندم را در كودكى پرورش داده‌ام و در موقعى كه بزرگ شده‌اند در حق ايشان دعا كرده‌ام . من از خداى رؤف سه چيز از براى ايشان خواسته‌ام كه دو تاى آنها را به من عطا فرموده و يكى از آنها را نپذيرفت :\r\n1 - از خداى مهربان خواستم كه ايشان را پاك و مطهر و با زكاوت قرار دهد اين دعا را مستجاب نمود .\r\n2 - از خدا خواستم كه ايشان را با فرزندان و شيعيانشان از آتش جهنم نگاه دارد ، اين دعا نيز مستجاب شد .\r\n3 - از خداى رؤف خواستم كه همهء اين امت حسنين را دوست داشته باشند ، خطاب آمد : يا محمّد ! من اين طور قضاوت كرده‌ام كه گروهى از امت تو نسبت به يهود و نصارا و مجوس وفا ميكنند ، ولى در بارهء فرزندان تو عهدشكنى خواهند كرد ، من بر خويشتن واجب كرده‌ام كه هر كس اين عمل را انجام دهد او را در محل كرامت و بزرگوارى قرار ندهم و او را در بهشت خويشتن ساكن نكنم و در روز قيامت به چشم رحمت به وى ننگرم .\r\n48 - در كتاب : مناقب ، در ذيل آيهء ( 21 سورهء طور ) كه ميفرمايد :\r\nآن افرادى كه ايمان آوردند و فرزندانشان در ايمان آوردن تابع آن شدند نقل ميكنند : هيچ تابعى از حضرت حسنين عليهما السّلام نيكوتر نيست . منظور خدا كه ميفرمايد :\r\nما فرزندان آنان را به آنان ملحق نموديم اين است كه فرزندان حسنين را\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبه پيغمبر خدا صلى اللَّه عليه و آله ملحق نمود ، قرآن خدا به اين موضوع شهادت ميدهد .\r\nپس همانطور كه واجب است مردم از پيغمبر بخاطر نبوتش اطاعت نمايند همانطور هم واجب است از امام براى امامتش اطاعت كنند .\r\nخداى عليم از قول ملائكه‌اى كه حامل عرش ميباشند ميفرمايد : آنهائى كه عرش را حمل ميكنند با آنهائى كه در اطراف آن هستند خدا را تسبيح ميكنند و براى افرادى كه ايمان آورده‌اند استغفار مينمايند و ميگويند :\r\nپروردگارا ! تو از نظر رحمت و علم بر هر چيزى احاطه دارى ، پس آن افرادى را كه توبه كردند و تابع راه تو شدند بيامرز و آنان را از عذاب جهنم نگاه دار .\r\nبار خدايا ! ايشان را با پدران و زنان و فرزندانشان كه اهليت و صلاحيت داشته باشند داخل آن بهشت‌هائى كه به ايشان وعده داده‌اى بكن و آنان را از گناهان نگاه دار ، زيرا تو خدائى توانا و حكم فرمائى ( سورهء غافر ، از آيهء 7 تا 9 ) نيز ميفرمايد : آن افرادى كه ميگويند : پروردگارا ! زنان و فرزندانى بما عطا كن كه چشم ما به آنان روشن شود ( سورهء فرقان ، آيهء 74 ) كسى در بارهء اين دعا بر پيغمبر خدا سبقت نگرفته و از آن بزرگوار و فرزندانش به اين دعا سزاوارتر نيست .\r\nپس بنا بر اين مقام امامت براى ايشان واجب و لازم است .\r\nبراى اثبات امامت حضرت حسنين ميتوان به آن رواياتى استدلال نمود كه سنى و شيعه از پيغمبر اكرم اسلام صلى اللَّه عليه و آله و سلم در بارهء امام دوازده امام عليهم السّلام روايت كرده‌اند . وقتى امامت دوازده امام بوسيلهء اين گونه روايات ثابت شود پس هر كسى كه به امامت دوازده امام قائل گردد به امامت حضرت حسنين نيز قائل خواهد شد .\r\nاين موضوع كه حضرت حسنين عليهما السّلام مردم را براى بيعت كردن و امامت خويشتن دعوت ميكردند نيز بر امامت ايشان دلالت مينمايد . زيرا ايشان در بارهء اين دعوتى كه براى خود ميكردند يا به حق ، يا بباطل بودند . اگر بر حق بوده پس امامت\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nايشان ثابت مىشود و اگر بر باطل بوده پس بايد ايشان را فاسق و گمراه شناخت در صورتى كه هيچ مسلمانى يك چنين سخنى را نگفته است .\r\nنيز براى اثبات امامت استدلال شده كه مقام امامت از دو حال خارج نيست :\r\nيا بوسيلهء روايت ثابت مىشود ، يا بواسطهء صفات و انتخاب و اين دو موضوع براى حضرت حسنين بوده‌اند . پس واجب است كه به امامت ايشان قائل شد .\r\nنيز امامت ايشان از اين راه ثابت مىشود كه آنان خروج كردند و مقام امامت را طالب شدند . و در زمان ايشان غير از معاويه و يزيد كسى نبود كه براى مقام امامت صلاحيت داشته باشد . معاويه و يزيد هم كه فسق بلكه كفرشان ثابت شده . پس واجب است كه مقام امامت براى حضرت حسنين بوده باشد .\r\nنيز اجماع و اتحاد اهل بيت عليهم السّلام كه بر امامت ايشان متفق بودند امامت ايشان را ثابت مىكند ، زيرا اجماع و اتحاد اهل بيت پيغمبر صلى اللَّه عليه و آله حجت و دليل است . نيز اين خبر مشهور كه پيامبر اكرم اسلام فرموده :\r\nابناى هذان امامان ، قاما او قعدا يعنى اين دو پسر من امام هستند ، چه قيام كنند و چه سكوت نمايند . بر امامت حضرت حسنين دلالت مينمايد . خواه براى جهاد نهضت نمايند و خواه سكوت اختيار كنند ، خواه كسى را به امامت خود دعوت نمايند و خواه اين مطلب را ترك كنند .\r\nاين موضوع كه حسنين معصوم بودند و رواياتى كه در بارهء امامت ايشان وارد شده ، و اينكه ايشان افضل خلايق زمان خود بوده‌اند نيز امامت ايشان را ثابت مىكند . مقام خلافت براى فرزندان انبياء بوده و براى پيغمبر اسلام صلى اللَّه عليه و آله غير از حضرت حسنين فرزندى باقى نماند .\r\nاز جمله دليل و برهانهاى حضرت حسنين همان بيعتى بود كه پيامبر خدا با ايشان كرد . پيغمبر عاليقدر اسلام غير از حسنين عليهما السّلام كه كودك بودند با احدى بيعت نكرد . قرآن كه ( در سورهء دهر ، آيهء 7 ) ميفرمايد :\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n وَ يُطْعِمُونَ الطَّعامَ  . الى آخره جزا و ثواب حضرت حسنين را بهشت قرار داده . زيرا آيهء سابق الذكر شامل حال حضرت حسنين عليهما السّلام نيز مىشود .\r\nابن علان معتزلى ميگويد : حسنين در موقع مباهله با نصارا بالغ بودند .\r\nزيرا مباهله براى افراد غير بالغ جايز نيست .\r\nولى شيعيان ميگويند . نابالغ بودن با كامل بودن عقل منافات ندارد .\r\nآرى بالغ بودن در مكلف بودن به احكام شرعيه مدخليت دارد . داستان حسنين از باب معجزه بود . پس به اين بيان ثابت مىشود : حسنين كه در موقع مباهله كودك بودند براى پيغمبر خدا ( در مقابل نصارا ) حجت بودند . اگر ايشان امام نبودند خداى عليم بوسيلهء ايشان با اينكه كودك بودند با دشمنان خود استدلال و احتجاج نميكردند . اگر پيامبر اسلام صلى اللَّه عليه و آله اشخاص ديگرى را كه قائم مقام ايشان باشند مىيافت آنان را براى مباهله با خود مياورد ، يا اقلا آنان را هم در مباهله سهيم و شريك مينمود . پس اكتفاء نمودن پيغمبر خدا به ايشان فضيلت ايشان و نقص ديگران را ثابت مينمايد .\r\nخدا ايشان را در قرآن كه ميفرمايد :  أَبْناءَنا  بر كلمهء :  أَنْفُسَنا  مقدم داشته است تا مقام و اهميت ايشان را خاطر نشان كرده باشد و معلوم كرده باشد كه ايشان حتى بر نفس پيغمبر مقدم باشند .\r\nاين موضوع قويترين دليلى است بر اينكه ايشان بهترين خلق خدا هستند .\r\nبدان كه خدا در قرآن ( در سورهء آل عمران ، آيهء 64 ) در بارهء توحيد و عدالت ميفرمايد :\r\nاى اهل كتاب بيائيد تا كلمهء توحيد را بپذيريم . و در بارهء نبوت و امامت ( در سورهء آل عمران آيهء 61 ) ميفرمايد :\r\nتا ما فرزندان خود را و شما هم فرزندان خود را دعوت كنيم . و در بارهء دستور شرع ( در سورهء انعام ، آيهء - 151 ) ميفرمايد :\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nبيائيد تا آنچه را كه خدا حرام كرده براى شما شرح دهم .\r\nمفسرين عموما ميگويند : منظور از كلمهء ابنائنا امام حسن و امام حسين عليهما السّلام ميباشند .\r\nابو بكر رازى ميگويد : اين آيه دلالت مىكند كه حسنين فرزندان پيغمبر خدا صلى اللَّه عليه و آله و سلم ميباشند و فرزندان دختر انسان هم فرزند حقيقى خود انسان هستند .\r\nابو صالح راجع ( به آيهء - 59 - سورهء نمل ) كه ميفرمايد :\r\nبگو : حمد براى خدا است و سلام بر آن بندگانى كه آنان را برگزيده است .\r\nاز ابن عباس نقل مىكند كه گفت : منظور از ايشان يعنى اهل بيت پيغمبر خدا : على بن ابى طالب ، فاطمه ، حسن و حسين و اولاد ايشان عليهم السّلام است . ايشانند كه برگزيدگان خدا ميباشند .\r\nمسلم بن بطين راجع ( به آيهء - 74 تا 76 - ) كه ميفرمايد : آن افرادى كه ميگويند :\r\nپروردگارا ! زنان و فرزندانى بما عطا كن از سعيد بن جبير روايت مىكند كه گفت : اين آيه مخصوص حضرت على بن ابى طالب است . اكثر دعاهاى حضرت امير عليه السّلام اين بود كه ميفرمود :\r\nپروردگارا ! از زنان بما ببخش ، منظورش حضرت فاطمهء اطهر بود . از فرزندان بما ببخش ، تا موجب چشم روشنى ما باشند ، منظورش حضرت حسنين بود .\r\nحضرت على بن ابى طالب ميفرمود : به خدا قسم . من از خدا نخواستم كه فرزندانى خوش قامت به من بدهد . بلكه خواستم فرزندانى به من ببخشد كه مطيع خدا باشند ، از خدا بترسند ، كه هر گاه من در موقع خداپرستى آنان به آنان نظر كنم چشمم روشن شود .\r\nمنظور از اينكه ميفرمايد : ما را پيشواى پرهيزكاران قرار بده اين است كه ما به پرهيزكاران قبل از خود اقتداء كنيم و پرهيزكاران بعد از ما بما اقتدا نمايند . منظور از اينكه خدا ميفرمايد :\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nجزاى ايشان براى اينكه صبر كردند غرفه‌هاى بهشتى است حضرت امير ، فاطمهء اطهر ، حسن و حسين عليهم السّلام مىباشد . ايشانند كه در بهشت با درود و سلام مواجه خواهند شد و دائما در آن مكان و مقام نيكو برقرار خواهند بود . نيز روايت شده كه سورهء :   وَ التِّينِ وَ الزَّيْتُونِ   در شأن ايشان نازل شده است .\r\nحضرت امام جعفر صادق عليه السّلام ( در ضمن آيه - 28 - سورهء حديد كه ميفرمايد : ) اى مؤمنين ! پرهيزكار باشيد و برسول خدا ايمان بياوريد تا خدا دو قسمت از رحمت خود را به شما عطا كند و نورى را براى شما قرار دهد كه بوسيلهء آن هدايت شويد ميگويد : منظور از :  كِفْلَيْنِ  كه در آيهء شريفه است حضرت حسنين ميباشند و مقصود از نور حضرت امير است .\r\nبنا بروايت سماعه منظور از جملهء :  نُوراً تَمْشُونَ بِهِ  كه در آيهء شريفه است يعنى امامى كه شما راجع به محبت پيغمبر خدا به وى اقتدا كنيد .\r\nاحمد حنبل و ابو يعلى موصلى و ابن ماجه و ابن بطه و ابو سعيد و سمعانى عموما از ابو هريره از پيغمبر معظم اسلام روايت كرده‌اند كه فرمود :\r\nهر كس حسن و حسين را دوست داشته باشد حقا كه مرا دوست داشته است و هر كس بغض ايشان را داشته باشد بغض مرا داشته است .\r\nدر كتاب جامع ترمذى از انس بن مالك نقل مىكند كه گفت : از پيامبر خدا پرسيدند : كدام يك از اهل بيت تو نزد تو محبوبترند ؟\r\nفرمود : حسن و حسين . هر كس حسن و حسين را دوست داشته باشد من او را دوست دارم ، كسى را كه من دوست داشته باشم خدا او را دوست دارد و كسى را كه خدا دوست داشته باشد او را داخل بهشت خواهد كرد . هر كس بغض حسنين را داشته باشد من بغض او را خواهم داشت و كسى كه من بغض او را داشته باشم خدا هم بغض وى را دارد و كسى كه خدا بغض او را داشته باشد وى را دائما در جهنم جاى خواهد داد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nنيز در كتاب : جامع ترمذى و گروه ديگرى از اهل تسنن روايت كرده‌اند كه پيغمبر خدا صلى اللَّه عليه و آله دست حسنين را گرفت و فرمود :\r\nهر كس مرا با اين دو كودك و پدر و مادرشان را دوست داشته باشد فرداى قيامت در بهشت درجهء مرا خواهد داشت . اين حديث را ابو الحسين بنظم در آورده و گفته :\r\n 1 - اخذ النبيّ يد الحسنين و صنوه * يوما و قال و صحبه في مجمع\r\n2 - من ودني يا قوم او هذين او * ابويهما فالخلد مسكنه معى \r\nيعنى يك روز پيغمبر معظم اسلام صلى اللَّه عليه و آله و سلم در حضور اصحاب دست حضرت حسن و حسين را گرفت و فرمود :\r\nاى گروه ! هر كس مرا با اين دو كودك و والدين ايشان دوست داشته باشد مسكن وى دائما با من در بهشت خواهد بود .\r\nنيز در كتاب : جامع ترمذى و گروه ديگرى از اهل تسنن از اسامة بن - زيد روايت ميكنند كه گفت :\r\nمن يك شب براى حاجتى كه داشتم بحضور پيامبر خدا رفتم . آن حضرت در حالى بيرون آمد كه گويا چيزى را در دامن داشت ، ولى من متوجه نشدم كه چيست وقتى رسول خدا حاجت مرا روا كرد گفتم : يا رسول اللَّه ! اين چيست كه همراه دارى ! ؟ ناگاه ديدم حسنين را كه در دامن خود داشت خارج كرد و فرمود : ايشان پسران و پسر دختر منند . بار خدايا من ايشان و هر كسى كه ايشان را دوست داشته باشد دوست دارم .\r\nدر كتاب : فضائل احمد و تاريخ بغداد از عمر بن عبد العزيز نقل ميكنند كه گفت :\r\nخوله دختر حكيم كه زنى نيكوكار بود ديد پيغمبر خدا صلى اللَّه عليه و آله در حالى خارج شد كه يكى از پسران فاطمهء اطهر حسن يا حسين را در دامن داشت .\r\nپيامبر اكرم ( به حسن يا حسين ) ميفرمود : مردم از شما دورى خواهند\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nكرد ، قدر و منزلت شما مجهول خواهد ماند ، مردم در بارهء شما بخل مينمايند ، شما چون گل خدا ميباشيد .\r\nعلى بن صالح از ابن مسعود روايت مىكند كه گفت : پيغمبر عاليقدر اسلام حضرت حسنين را روى زانوى مبارك نشانيد و فرمود : هر كسى مرا دوست دارد بايد اين دو نوگل مرا دوست داشته باشد .\r\nابو صالح از ابو هريره روايت مىكند كه گفت : پيامبر خدا در حالى خارج شد كه حضرت حسنين را بر دوش مبارك خود داشت ، گاهى حسن و گاهى حسين را ميبوسيد تا اينكه نزد ما آمد . شخصى به آن حضرت گفت : مگر حسنين را دوست دارى يا رسول اللَّه ! فرمود : هر كسى ايشان را دوست باشد مرا دوست داشته و هر كسى بغض ايشان را داشته باشد بغض مرا داشته است .\r\nگروه متعددى از اهل تسنن روايت كرده‌اند كه پيامبر خدا صلى اللَّه عليه و آله راجع به حضرت حسنين فرمود :\r\nبار خدايا ! من ايشان را دوست دارم . در روايت ديگر فرمود : هر كسى را هم كه ايشان را دوست داشته باشد دوست دارم .\r\nابو الحويرث ميگويد : پيغمبر خدا ميفرمود : پروردگارا ! حسن و حسين را دوست داشته باش . و هر كسى را كه ايشان را دوست دارد دوست داشته باش .\r\nحضرت امام جعفر صادق از پيغمبر اكرم اسلام روايت مىكند كه فرمود :\r\nمحبت حضرت على در دل مؤمنين جاى گرفته است . پس غير از مؤمن كسى على را دوست ندارد و غير از شخص منافق بغض او را نخواهد داشت . ولى محبت حسنين در دل مؤمن و منافق و كافر جاى گرفته است . لذا كسى ايشان را مذمت نخواهد كرد .\r\nپيامبر خدا صلى اللَّه عليه و آله و سلم در موقع رحلت حسنين را خواست و نزديك خود جاى داد ، آنگاه در حالى كه چشمان مباركش اشكبار بود ايشان را ميبوئيد و ميبوسيد .\r\n49 - در كتاب : مناقب از گروه متعدى از اهل تسنن و از حضرت رضا عليه السّلام\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nروايت مىكند كه پيامبر معظم اسلام فرمود :\r\nفرزند براى انسان نظير گل مىباشد . حسنين دو نوگل دنيوى من ميباشند . و . . .\r\nشريف رضى ميگويد : فرزند را بدين لحاظ به ريحان تشبيه نموده‌اند كه وى را ميبويند و به خود مىچسبانند آن طور كه گياه ريحان را ميبويند .\r\nاصل كلمهء ريحان از آن چيزى گرفته شده كه آن را ميبويند و غم و اندوه را بوسيلهء آن بر طرف مينمايند .\r\nعبد اللَّه بن عمر ميگويد : ما گروهى بوديم كه در حضور پيغمبر اعظم اسلام نشسته بوديم . حضرت حسنين كه كودك بودند از آنجا عبور كردند . رسول خدا فرمود : اين دو فرزند مرا بياوريد تا همانطور كه حضرت ابراهيم براى اسماعيل و اسحاق تعويذ و دعا خواند من هم براى ايشان بخوانم . آنگاه اين دعا را براى ايشان خواند :\r\nاعيذ كما بكلمات اللَّه التامة ، من كل عين لامة و من كل شيطان و هامة .\r\nابن ماجه از ابن عباس روايت مىكند كه پيغمبر اسلام صلى اللَّه عليه و آله همان دعائى را براى حسنين ميخواند كه ذكر شد . در اكثر تفسيرها مينويسند :\r\nپيامبر اعظم غالبا سورهء :   قُلْ أَعُوذُ بِرَبِّ الْفَلَقِ   و سورهء   قُلْ أَعُوذُ بِرَبِّ النَّاسِ   را براى سلامتى حسنين ميخواند . بدين لحاظ است كه اين دو سوره به معوّذتين ناميده شدند . و . . .\r\nچون پيغمبر خدا مكرر اين دو سوره را براى سلامتى حسنين ميخواند لذا ابن مسعود و ديگران ميگفتند : اين دو سوره تعويذ حسنين ميباشند ، جزء قرآن نيستند .\r\nابو رافع ميگويد : هنگامى كه امام حسن متولد شد رسول خدا به گوش وى اذان گفت . موقعى كه امام حسين متولد شد نيز همين عمل را انجام داد .\r\nابن غسان روايت مىكند كه پيغمبر خدا براى حسنين هر كدام يك گوسفند\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nعقيقه كرد . آنگاه فرمود : از گوشت آن بخوريد و به ديگران هم بدهيد و يك پاى آن را براى قابله بفرستيد .\r\nاحمد حنبل از ابو هريره روايت مىكند كه گفت : يكوقت پيامبر خدا صلى اللَّه عليه و آله حسنين را ميبوسيد . عيينه و بقولى اقرع بن حابس گفت : من تعداد ده فرزند دارم و هرگز احدى از ايشان را نبوسيده‌ام . رسول اعظم اسلام فرمود :\r\nمن لا يرحم لا يرحم يعنى كسى كه رحم نكند مورد ترحم قرار نخواهد گرفت . بنا بروايت حفص پيغمبر اكرم بطورى غضب كرد كه رنگ مباركش ديگرگون شد و به آن شخص فرمود :\r\nاگر خدا ترحم را از قلب تو گرفته است پس من با تو چه كنم . كسى كه به كودكان ما رحم نكند و به بزرگان ما عزت و احترام نگذارد از ما نخواهد بود .\r\nابو يعلى موصلى و گروه ديگرى از اهل تسنن از ابو هريره روايت كرده‌اند كه گفت :\r\nدر آن موقعى كه پيغمبر اعظم اسلام صلى اللَّه عليه و آله و سلم مشغول نماز مىشد و به سجده ميرفت حضرت حسنين بر پشت مبارك آن حضرت سوار ميشدند . وقتى مردم ميخواستند ايشان را بردارند اشاره ميفرمود : ايشان را واگذاريد . هنگامى كه نماز تمام ميشد پيامبر اكرم حسنين را در كنار خود جاى ميداد و ميفرمود :\r\nكسى كه مرا دوست دارد بايد اين دو كودك را دوست داشته باشد .\r\nدر روايت حلية الاولياء ميگويد : فرمود : ايشان را واگذاريد ، پدر و مادرم بفداى ايشان باد ! هر كس مرا دوست دارد بايد ايشان را دوست داشته باشد .\r\nدر تفسير ثعلبى ميگويد : ربيع ابن خثيم ( بضم خاء و فتح ثاء ) از آن شخصى كه شاهد قتل امام حسين عليه السّلام بود پرسيد اين سرها را ( يعنى سر شهداى كربلا ) بر فراز نيزه آورديد ! آنگاه گفت : به خدا قسم شما يك برگزيدگانى را\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nكشتيد كه اگر پيغمبر عاليقدر اسلام صلى اللَّه عليه و آله ايشان را درك ميكرد دهانشان را ميبوسيد و آنان را در كنار خويشتن جاى ميداد .\r\nسپس گفت : اى خدائى كه آفرينندهء آسمانها و زمين‌هائى ، عالم به غيب و شهود ميباشى ، تو در بارهء آنچه كه بندگانت اختلاف دارند حكم خواهى كرد .\r\nاز جمله مواردى كه پيامبر اعظم اسلام حضرت حسنين را بر خود مقدم داشت اين بود كه حضرت امير ميفرمايد :\r\nمسلمانان دچار يك تشنگى شديدى شدند . حضرت فاطمهء اطهر حسنين را بحضور رسول خدا آورد و گفت : ايشان كودك ميباشند و طاقت تشنگى ندارند پيغمبر خدا امام حسن را خواست و زبان خود را در دهان آن حضرت نهاد ، امام حسن زبان آن بزرگوار را بقدرى مكيد كه سير آب شد ، اين عمل را نيز با امام حسين عليه السّلام انجام داد .\r\nابو صالح مؤذن و گروه متعددى از اهل تسنن از حضرت امير و ام سلمه و ميمونه روايت كرده‌اند كه گفتند : ديديم پيغمبر معظم اسلام پاى خود را زير لحاف يا لباس كرد ( و استراحت نمود ) و امام حسن طلب آب كرد ، پيغمبر خدا صلى اللَّه عليه و آله و سلم از جاى بر جست و پستان ناقه‌اى را كه نزد ما امانت بود مكيد و شير آن را در ميان ظرف ريخت و بدست امام حسن داد . امام حسين برجست كه آن ظرف شير را از دست امام حسن بگيرد . ولى رسول اكرم نميگذاشت .\r\nفاطمهء زهراء گفت : پدر جان ! گويا امام حسن نزد تو محبوب‌تر باشد ؟ ! پيامبر عاليقدر اسلام فرمود : نه ، وى نزد من محبوبتر نيست ، ولى حسن قبل از حسين طلب آب كرد . من و تو و اين دو كودك و اين شخصى كه روى خاكها است يعنى حضرت امير فرداى قيامت در يك مكان خواهيم بود .\r\n50 - نيز در كتاب مناقب از ابو هريره روايت مىكند كه گفت : من ديدم پيامبر اعظم اسلام لعاب دهان حسن و حسين عليهما السّلام را مىمكيد آن طور كه مردى ميوه‌اى را بمكد .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاز جمله محبت زيادى كه رسول خدا به حضرت حسنين داشت اين بود كه يحيى بن كثير و سفيان بن عيينه روايت كرده‌اند : يك روز پيغمبر عظيم الشأن اسلام بر فراز منبر بود . وقتى صداى گريهء حسنين را شنيد با جزع و فزع از جاى برخاست آنگاه فرمود :\r\nايها الناس ! فرزند وسيلهء امتحان است . من در حالى از جاى خود برخاستم كه نزديك بود عقل خود را از دست بدهم .\r\nخرگوشى و گروه متعددى از اهل تسنن از عبد اللَّه بن بريده روايت كرده‌اند كه گفت :\r\nاز پدرم شنيدم كه ميگفت : يك روز پيامبر معظم اسلام صلى اللَّه عليه و آله بر فراز منبر مشغول سخنرانى بود . ناگاه حسنين عليهما السّلام در حالى آمدند كه پيراهن قرمز پوشيده بودند ، آن پيراهن‌ها به پاى ايشان مىپيچيد و به زمين ميخوردند . پيغمبر اكرم اسلام از منبر فرود آمد و ايشان را برداشت و در مقابل خود جاى داد .\r\nسپس اين آيه را تلاوت فرمود : جز اين نيست كه اموال و اولاد شما فتنه خواهند بود . و . . .\r\nدر روايت ديگر ميگويد : رسول خدا فرمود : فرزندان جگرهاى ما ميباشند كه بر روى زمين راه ميروند .\r\nدر كتاب معجم طبرانى از جابر از رسول خدا روايت مىكند كه فرمود :\r\nخداى توانا ذريه و فرزند هر پيغمبرى را از صلب وى آفريد ، ولى ذريهء مرا از صلب من و صلب على بن ابى طالب قرار داد . كليهء پسران هر دخترى به پدرشان منسوب مىشوند ، غير از فرزندان فاطمه كه من پدر ايشان ميباشم .\r\nدر بارهء ( آيهء - 40 - سورهء احزاب كه ميفرمايد :\r\n ما كانَ مُحَمَّدٌ أَبا أَحَدٍ مِنْ رِجالِكُمْ  يعنى حضرت محمّد پدر هيچ كدام از مردان شما نيست . گفته شده : اين آيه در بارهء زيد بن حارثه نازل شده . منظور از كلمهء رجال كه در آيهء شريفه است\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمردانى است كه در آن موقع بالغ بوده‌اند . اجماع مسلمين بر اين است كه حضرت حسنين در آن موقع بالغ نبوده‌اند ( كه مشمول اين آيه قرار بگيرند ) در كتاب : احياء العلوم از مقدام بن معديكرب از پيغمبر بزرگوار اسلام روايت مىكند كه فرمود :\r\nحسن از من و حسين از على بن ابى طالب است ، اين دو كودك در ميان امت من امانت ميباشند .\r\nابن بطه در كتاب : ابانه از جابر روايت مىكند كه گفت : من بحضور پيغمبر خدا مشرف شدم . ديدم حضرت حسنين بر پشت مبارك آن حضرت سوار شده‌اند . رسول خدا به ايشان ميفرمود : شتر شما خوب شترى است و شما هم خوب سوارانى هستيد .\r\nابن نجيح ميگويد : حضرت حسنين بر پشت مبارك پيامبر خدا سوار ميشدند و ميگفتند : حل حل ، يعنى حركت كن . رسول اكرم هم ميفرمود : شتر شما خوب شترى است .\r\nسمعانى از عمر بن الخطاب روايت مىكند كه گفت : حضرت حسنين را بر آغوش پيغمبر اعظم اسلام ديدم و بايشان گفتم : اسب شما خوب اسبى است ! ! پيامبر اكرم فرمود : ايشان هم خوب سوارانى ميباشند ! ! ابن حماد از پدرش نقل مىكند كه گفت : پيامبر خدا براى حضرت حسنين زانو به زمين زد و ايشان را بر عكس يك ديگر بر پشت مبارك خويشتن سوار نمود و فرمود : شتر شما خوب شترى است ! ! 51 - نيز در همان كتاب از عبد العزيز نقل ميكنند كه گفت : پيغمبر خدا نشسته بود كه حضرت حسنين وارد شدند ، وقتى چشم حضرت رسول به ايشان افتاد فورا از جاى برخاست و اظهار كرد كه ايشان دير بحضور آن حضرت آمده‌اند . پيغمبر خدا ايشان را استقبال نمود و در آغوش خود گرفت و گفت : شتر شما خوب شترى است و شما هم خوب سوارانى ميباشيد و پدر شما از شما بهتر است .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nدر تفسير ابو يوسف از ابن مسعود نقل مىكند كه گفت : پيغمبر عاليقدر اسلام حضرت حسنين را به پشت مقدس خود سوار كرد . حسن را بر پهلوى راست و حسين را بر پهلوى چپ خويشتن جاى داد ، آنگاه به راه افتاد و فرمود :\r\nشتر شما خوب شترى است و شما هم خوب سوارانى هستيد ، و پدر شما از شما بهتر است . روايت شده كه پيامبر خدا دو گيسو در وسط سر حسنين قرار داده بود .\r\nابو هريره ميگويد : اين دو گوش من شنيدند و اين دو چشم من ديدند كه پيغمبر خدا صلى اللَّه عليه و آله و سلم با دو دست خود دو كتف حسنين را گرفته بود . ايشان جلوتر از پيامبر خدا ميرفتند . آن حضرت ميفرمود : بيا بالا چشم تو كوچك است ( شايد منظور مزاح با وى بوده است ) .\r\nراوى ميگويد : آن كودك بقدرى بالا آمد كه پاهاى خود را روى سينهء مبارك پيغمبر اكرم اسلام صلى اللَّه عليه و آله نهاد . سپس رسول خدا به وى فرمود : دهان خود را باز كن ! وقتى دهان خود را باز كرد پيامبر خدا دهانش را بوسيد و فرمود :\r\nبار خدايا ! وى را دوست داشته باش ، زيرا من او را دوست دارم .\r\nدر كتاب ابن بيع ( بفتح باء و كسر ياء با تشديد ) و ابن مهدى و زمخشرى نقل كرده‌اند كه فرمود : قدمهاى كوچك بردار ، بيا بالا ، چشم تو كوچك است .\r\nپروردگارا ! من روى را دوست ميدارم ، تو نيز او را با هر كسى كه وى را دوست دارد دوست بدار .\r\nحضرت فاطمهء زهراء عليها السّلام امام حسن را حركت ميداد و ميفرمود :\r\nاى حسن ! تو به پدرت شباهت داشته باش و بخشنده باش ، خداى ذو المنن را پرستش كن ، و اين بغض و كينه را دوست مدار .\r\nنيز حضرت امام حسين را حركت ميداد و ميفرمود : تو شبيه بپدرم رسول خدا ميباشى و به على شباهتى ندارى .\r\nدر كتاب مسند موصلى ميگويد : ابو بكر در حالى كه پدرش ميشنيد به امام حسن ميگفت : تو شبيه به پيامبر ميباشى و به على شباهت ندارى . حضرت امير پس از\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nشنيدن اين مقاله لبخند ميزد .\r\nام سلمه امام حسن را پرورش ميداد و ميگفت : پدرم بفداى پسر على شود .\r\nتو بخير و خوبى سزاوارى . تو نظير دندانهاى زيبا باش ( مثلى است براى زيبائى انسان ) تو نظير يك قوچ يك ساله باش .\r\nام الفضل كه زن عباس بود امام حسين را پرورش ميداد و ميگفت :\r\nاى پسر رسول خدا ! اى پسر كسى كه داراى جاه و جلال است تو فردى بدون نظير ميباشى . خدا تو را پناه دهد .\r\n52 - نيز در كتاب : مناقب راجع به معجزات حضرت حسنين از گروه متعددى از اهل تسنن از حضرت امير عليه السّلام روايت مىكند كه فرمود :\r\nحضرت حسنين نزد پيغمبر خدا مشغول بازى بودند تا اينكه قسمت زيادى از شب گذشت . پيامبر معظم اسلام به حسنين فرمود : برخيزيد و نزد مادرتان برويد . ناگاه يك برق لامع شد و همچنان براى حضرت حسنين نور ميداد تا اينكه نزد مادرشان فاطمه رفتند .\r\nپيغمبر خدا كه همچنان به آن نور نگاه ميكرد ميفرمود : سپاس مخصوص آن خدائى است كه ما اهل بيت را گرامى داشت . و . . .\r\nعفيف كندى ميگويد : فارس به من گفت : هر گاه ديدى كه كبوترى با دو جوجه در خانهء على پرواز مىكند بدان كه خداى رؤف به وى فرزندى عطا كرده است .\r\nراوى ميگويد : پس از چندى بود كه پيغمبر اسلام ظهور نمود و من اسلام آوردم . پس از اين جريان ديدم كبوترى بدون لانه در خانهء حضرت امير بچه گذاشته است . هر گاه حضرت حسنين را ميديدم به ياد سخن فارس مىآمدم .\r\nبسطام در يك روايت طولانى ميگويد : هنگامى كه على عليه السّلام كشته شد آن كبوتر رفت و ديده نشد .\r\nعقيل ميگويد : پس از شهيد شدن حضرت امير دو پرنده در خانهء آن حضرت\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبودند و پرواز ميكردند . موقعى كه امام حسن شهيد شد يكى از آنها غايب گرديد و هنگامى كه امام حسين كشته شد آن پرنده ديگر هم ناپديد گرديد .\r\nدر كتاب : كشف و بيان از امام جعفر صادق عليه السّلام روايت مىكند كه فرمود :\r\nيك وقت پيغمبر اسلام صلى اللَّه عليه و آله مريض شد ، جبرئيل يك طبق نزد آن حضرت آورد كه انار و انگور در ميان آن بود . وقتى پيامبر اكرم از آن ميوه‌ها خورد آنها خدا را تسبيح گفتند . وقتى حضرت حسنين وارد شدند و از آنها خوردند خدا را تسبيح گفتند ، هنگامى كه حضرت امير وارد شد و از آنها خورد نيز تسبيح خدا را گفتند ، ولى موقعى كه يكى از اصحاب رسول خدا آمد و از آنها خورد تسبيح خدا را نگفت . جبرئيل گفت : از اين غذا فقط بايد پيغمبر يا وصى او يا فرزندان وى بخورند .\r\nابو عبد اللَّه نيشابورى در كتاب امالى خود از حضرت على بن موسى الرضا عليه السّلام روايت مىكند كه فرمود : يكوقت ايام عيدى فرا رسيد كه حضرت حسنين برهنه بودند ، آنان بمادرشان فاطمه گفتند : كودكان مدينه عموما لباس عيد پوشيده‌اند غير از ما ، چه شده كه تو لباس براى ما تهيه نميكنى ؟ فرمود : لباسهاى شما نزد خياط است ، هر گاه آورد من بشما ميپوشانم . شب عيد شد ايشان نيز سخن خود را براى مادر آغاز كردند . حضرت زهراى اطهر پس از اينكه گريان شد همان جواب قبلى را به ايشان فرمود .\r\nهنگامى كه شب شد شنيدند شخصى دق الباب مىكند . فاطمهء اطهر فرمود :\r\nكيست ؟ گفت : اى دختر پيامبر خدا ! من همان خياط هستم ، لباسها را آورده‌ام وقتى آن بانو در را گشود ديد : او مردى است كه لباس عيد را همراه دارد .\r\nفاطمهء اطهر فرمود : به خدا قسم كه من مردى با هيبت‌تر از او نديده بودم . آن خياط يك دستمال لباس به حضرت زهرا داد و رفت .\r\nموقعى كه فاطمه وارد اطاق شد و آن دستمال را باز كرد ديد : دو عدد پيراهن دو جبه ، دو شلوار ، دو عباء ، دو عمامه و دو موزهء سياه كه عقب آنها از پوست سرخ\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبود در ميان آن بود فاطمهء زهراء حضرت حسنين را از خواب بيدار كرد و آن لباسها را بايشان پوشانيد .\r\nپس از اين جريان رسول خدا صلى اللَّه عليه و آله و سلم وارد شد و ديد كه حسنين آن لباسها را پوشيده‌اند . پيغمبر خدا ايشان را در برگرفت و بوسيد ، آنگاه به حضرت زهراء فرمود : آيا آن خياط را شناختى ؟ گفت : آرى ، وى همان خياطى كه تو آن لباسها را بوسيلهء او براى ما فرستاده بودى . فرمود : نه ، دختر جان ! او خياط نبود ، بلكه رضوان خازن بهشت بود .\r\nحضرت زهراء گفت : يا رسول اللَّه ! چه كسى شما را از اين موضوع آگاه كرد ! ؟ فرمود : آن ملك قبل از اينكه بالا رود آمد و مرا مستحضر نمود .\r\nحسن بصرى و ام سلمه گفته‌اند : يكوقت حسنين بحضور پيغمبر اسلام آمدند كه جبرئيل به صورت دحيهء كلبى در حضور آن حضرت بود . حسنين عليهما السّلام در اطراف جبرئيل كه گمان ميكردند : دحيهء كلبى است دور ميزدند . جبرئيل دست خود را حركت ميداد و اين طور وانمود ميكرد كه چيزى در دست دارد ، ناگاه ديدند : يك سيب و يك گلابى و يك انار در دست دارد ، وى آنها را به حضرت حسنين داد ، صورت حسنين از كثرت خوشحالى درخشنده شد و متوجه پيامبر خدا شدند ، رسول خدا آنها را گرفت و بوئيد و فرمود : با همين ميوه‌جات نزد مادرتان فاطمه برويد ، اگر قبل از آن نزد پدرتان برويد بهتر است . ايشان دستور پيغمبر خدا را اجرا كردند ، و چيزى از آنها نخوردند تا اينكه پيامبر خدا نزد ايشان رفت و عموما از آن خوردند . هر چه از آن ميوه‌ها ميخوردند همچنان برقرار بودند و كم نمىشدند تا آن موقعى كه پيغمبر اعظم اسلام از دنيا رحلت كرد .\r\nامام حسين عليه السّلام فرمود : تا فاطمهء اطهر زنده بود آن ميوه‌جات دچار هيچ گونه تغيير و نقصانى نشدند . موقعى كه حضرت زهراء از دنيا رفت انار مفقود شد ولى سيب و گلابى در زمان حيات حضرت امير باقى ماندند ، هنگامى كه حضرت امير را\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nشهيد كردند گلابى مفقود شد ولى سيب به همان حالت براى امام حسن باقى بود تا هنگامى كه آن حضرت را بوسيلهء زهر كشتند . آنگاه آن سيب همچنان باقى بود تا آن موقعى كه آب را در كربلا به روى من بستند . من هر گاه تشنه ميشدم آن سيب را ميبوئيدم و عطشم تخفيف مىيافت . هنگامى كه تشنگى من بنهايت رسيد آن سيب را گاز زدم و يقين بفنا كردم .\r\nحضرت علي بن الحسين عليهما السّلام ميفرمايد : پدرم يك ساعت قبل از اينكه شهيد شود اين مطلب را ميفرمود .\r\nموقعى كه پدرم شهيد شد بوى آن سيب از قتلگاه آن حضرت يافت مىشد .\r\nمن به جستجوى آن پرداختم ولى اثرى از آن نيافتم . بوى آن سيب بعد از شهادت امام حسين باقى بود ، من قبر مقدس آن حضرت را زيارت كردم و بوى آن سيب از قبر مباركش ميوزيد .\r\nشيعيانى كه به زيارت قبر امام حسين ميروند اگر با اخلاص باشند در موقع سحر بوى آن سيب را خواهند يافت .\r\nدر كتاب : امالى ابو الفتح حفار از ابن عباس و ابو رافع روايت مىكند كه گفتند :\r\nما بحضور پيغمبر عاليقدر اسلام مشرف بوديم كه جبرئيل عليه السّلام با يك جام بلورى كه قرمز رنگ و پر از مشك و عنبر بود نازل شد ، پس از اينكه به رسول اكرم سلام كرد گفت :\r\nخدا تو را سلام مىرساند و اين هديه و تحيت را براى تو عطا كرده و فرموده :\r\nاين تحيت و درود را به حضرت امير و دو فرزندش بدهى . وقتى آن جام بلورى بدست پيامبر خدا رسيد سه مرتبه : لا إله الا اللَّه و سه مرتبه هم اللَّه اكبر گفت .\r\nآنگاه با زبانى فصيح گفت :\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n   بِسْمِ اللَّهِ الرَّحْمنِ الرَّحِيمِ طه ما أَنْزَلْنا عَلَيْكَ الْقُرْآنَ لِتَشْقى    . يعنى ما قرآن را براى تو نفرستاديم كه دچار مشقت شوى . پيغمبر اكرم پس از اينكه آن جام را بوئيد آن را به حضرت امير عطا كرد . هنگامى كه بدست علي عليه السّلام رسيد گفت :\r\n بِسْمِ اللَّهِ الرَّحْمنِ الرَّحِيمِ *   إِنَّما وَلِيُّكُمُ اللَّهُ وَ رَسُولُهُ  . يعنى جز اين نيست كه خدا و رسول فرمانفرماى شما هستند ( سورهء مائده آيه - 58 - ) حضرت امير پس از اينكه آن را بوئيد بدست امام حسن داد . وقتى بدست امام حسن رسيد گفت :\r\n   بِسْمِ اللَّهِ الرَّحْمنِ الرَّحِيمِ عَمَّ يَتَساءَلُونَ عَنِ النَّبَإِ الْعَظِيمِ    يعنى : از چه موضوعى جويا مىشوند ، از خبر بزرگ و مهم ؟ ( سورهء عم يتسائلون آيهء - 1 - 2 ) امام حسن آن جام را بوئيد و به امام حسين داد . وقتى بدست امام حسين رسيد گفت :\r\n بِسْمِ اللَّهِ الرَّحْمنِ الرَّحِيمِ *   قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  . يعنى بگو : من غير از دوست داشتن فرزندانم چيزى از شما نمىخواهم . ( سورهء شورا ، آيه 23 ) سپس آن جام بدست حضرت محمّد صلى اللَّه عليه و آله باز گشت و در دست مبارك آن حضرت گفت :\r\n بِسْمِ اللَّهِ الرَّحْمنِ الرَّحِيمِ *   اللَّهُ نُورُ السَّماواتِ وَ الْأَرْضِ  . يعني خدا صاحب نور آسمانها و زمين است .\r\n( سورهء نور ، آيه - 35 )\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nراوى ميگويد : من متوجه نشدم كه آيا آن جام پس از اين جريان به آسمان بالا رفت يا به زمين فرو رفت .\r\n53 - نيز در همان كتاب از كتاب معالم نقل مىكند كه ملكى به شكل پرنده‌اى روى دست پيامبر معظم اسلام نشست و آن حضرت را به پيغمبرى شناخت بر روى دست حضرت امير نشست و آن بزرگوار را به وصي بودن شناخت ، بر روى دست حضرت حسنين نشست و ايشان را به خليفه بودن شناخت .\r\nپيغمبر خدا به آن پرنده فرمود : پس چرا بر روى دست فلانى ننشستى ؟\r\nگفت : من روى زمينى كه خدا را در آنجا معصيت كرده باشند نخواهم نشست پس چگونه روى دستى كه خدا معصيت كرده بنشينم .\r\nدر كتاب : اربعين مؤذن و گروه ديگرى از اهل تسنن از ابن عمر نقل ميكنند كه گفت :\r\nحضرت حسنين دو تعويذ داشتند كه محتوى آنها از كرك پر جبرئيل بود .\r\nدر حديث ديگر ميگويد : محتوى آنها از پر جبرئيل بود .\r\nام عثمان كنيز حضرت امير ميگويد : آل محمّد صلى اللَّه عليهم اجمعين يك سجاده‌اى داشتند كه غير از جبرئيل كسى روى آن نمىنشست . هنگامى كه جبرئيل از روى آن بر ميخواست از پرهايش روى آن سجاده ميريخت و فاطمهء اطهر آنها را جمع ميكرد و در ميان تعويذ يعنى حرز حضرت حسنين ميگذاشت .\r\nحضرت امام جعفر صادق و ابن عباس و ابو ذر روايت كرده‌اند كه حضرت حسنين در حضور پيغمبر اسلام صلى اللَّه عليه و آله كشتى ميگرفتند . پيامبر خدا ميفرمود : اى حسن ! سرعت كن و حسين را بگير ! حضرت زهراى اطهر ميگفت : يا رسول اللَّه ! آيا پسر بزرگتر را بر پسر كوچكتر مسلط ميكنى ! ؟\r\nپيغمبر اكرم فرمود : اين جبرئيل است كه ميگويد : يا حسين حسن را بگير ! 54 - نيز در كتاب : مناقب راجع به علو مقام حضرت حسنين عليهما السّلام در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nذيل آيهء :   وَ التِّينِ وَ الزَّيْتُونِ   از حضرت موسى بن جعفر عليه السّلام روايت مىكند كه فرمود : معنى :  وَ طُورِ سِينِينَ  امام حسن و امام حسين است . معنى :  وَ هذَا الْبَلَدِ الْأَمِينِ  حضرت على بن ابى طالب مىباشد . معنى :  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  پيغمبر معظم اسلام است . معنى :  ثُمَّ رَدَدْناهُ أَسْفَلَ سافِلِينَ  اولى مىباشد كه بغض حضرت امير را ميداشت . معنى :  إِلَّا الَّذِينَ آمَنُوا وَ عَمِلُوا الصَّالِحاتِ *  حضرت على بن ابى طالب است . معنى :  فَما يُكَذِّبُكَ بَعْدُ بِالدِّينِ  ولايت حضرت امير است . و . . .\r\nدر كتاب : حلية الاولياء از حذيفة روايت مىكند كه پيغمبر خدا صلى اللَّه عليه و آله به وى فرمود :\r\nاين ملكى كه نزد من آمد تاكنون به زمين نيامده بود . اين ملك از خدا اجازه گرفت كه بر من سلام كند و به من بشارت دهد كه حسن و حسين دو بزرگ جوانان اهل بهشت ميباشند و فاطمهء اطهر بزرگ زنان بهشت است .\r\nاز حضرت امام جعفر صادق عليه السّلام راجع بقول پيامبر خدا كه فرموده :\r\nحسن و حسين دو بزرگ جوانان اهل بهشت ميباشند جويا شدند فرمود : به خدا قسم ايشان دو بزرگ جوانان اهل بهشت از اولين و آخرين هستند . مشهور است كه پيامبر خدا فرمود : كليهء اهل بهشت جوان ميباشند .\r\nپيغمبر خدا صلى اللَّه عليه و آله بخاطر كثرت محبتى كه به حضرت حسنين داشت نافله‌هاى مغرب را چهار ركعت قرار داد . زيرا براى ولادت هر كدام دو ركعت قرار داد . و . . .\r\nدر كتاب ارشاد و گروه متعددى از اهل تسنن روايت كرده‌اند : امام حسين عليه السّلام از سينه تا سر به پيغمبر اسلام صلى اللَّه عليه و آله شباهت داشت . امام حسن از سينه تا پا برسول خدا شباهت داشت .\r\nدر كتاب محاضرات راغب از بريده روايت مىكند كه گفت :\r\nمن پيامبر خدا را بر فراز منبر ديدم كه گاهى متوجه مردم و گاهى متوجه حسن مىشد و ميفرمود : خدا بوسيلهء اين پسرم حسن بين دو گروه از مسلمين را\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nصلح و اصلاح مينمايد . و . . .\r\n55 - باز هم در همان كتاب راجع به محبت رسول با عظمت اسلام نسبت به حسنين از پدر عبد اللَّه بن شيبه روايت مىكند كه گفت :\r\nيك وقت پيامبر خدا صلى اللَّه عليه و آله براى نماز آماده شد و امام حسن با آن حضرت بود . رسول خدا امام حسن را جنب خود جاى داد و مشغول نماز گرديد . پيامبر خدا سجده را طولانى كرد ، وقتى من در ميان مردم سر خود را بلند نمودم ديدم امام حسن روى كتف پيغمبر اعظم مىباشد . هنگامى كه پيامبر اكرم سلام نماز را گفت مردم گفتند :\r\nيا رسول اللَّه ! در اين نماز يك سجده‌اى بجاى آوردى كه هيچ وقت بجاى نياورده بودى ، گويا : وحى به شما نازل شده بود ! ؟\r\nفرمود : وحى به من نازل نشده بود ، ولى چون اين پسرم روى كتف من بود لذا دوست نداشتم وى را به تعجيل پائين بياورم ، تا اينكه خودش فرود آمد . و . . .\r\nدر كتاب : حلية الاولياء از ابو بكره روايت مىكند كه گفت :\r\nپيغمبر خدا با ما مشغول نماز بود ، امام حسن كه كودكى بود مىآمد و بر پشت يا گردن مقدس پيامبر اكرم سوار مىشد و رسول خدا صلى اللَّه عليه و آله آهسته امام حسن را بلند ميكرد . وقتى نماز تمام شد گفتند :\r\nيا رسول اللَّه ! تو با اين كودك عملى انجام دادى كه با احدى انجام ندادى ! ؟\r\nفرمود : اين كودك گل من است . و . . .\r\nدر كتاب مسند احمد از ابو هريره روايت مىكند كه گفت : يكوقت امام حسن در حالى كه گردن بند قرنفلى در گردن داشت نزد پيغمبر خدا آمد ، آن حضرت امام حسن را در بر گرفت و سه مرتبه فرمود :\r\nبار خدايا ! من اين حسن را با هر كسى كه وى را دوست داشته باشد دوست دارم . و . . .\r\n56 - نيز در كتاب سابق الذكر از ابو قتاده نقل مىكند كه گفت : پيامبر\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nعاليقدر اسلام در حالى كه مشغول نماز بود امام حسن را ميبوسيد .\r\nابو سعيد خدرى ميگويد : يكوقت امام حسن آمد و رسول خدا مشغول نماز بود ، امام حسن بر گردن مقدس حضرت رسول خدا كه نشسته بود سوار شد .\r\nپيغمبر اكرم در حالى كه دستهاى امام حسن را گرفته بود بر خواست تا اينكه به ركوع رفت . و . . .\r\nدر كتاب : مسند عشره و گروه ديگرى از اهل تسنن از عمير بن اسحاق روايت كرده‌اند كه گفت : ابو هريره را در راه ديدم كه به امام حسن گفت : آن موضع از بدنت را كه پيغمبر خدا بوسيده به من نشان بده ! امام حسن ناف خود را نشان داد و ابو هريره ناف آن حضرت را بوسيد .\r\nسلمان فارسى ميگويد : امام حسين عليه السّلام در دامن پيغمبر اعظم اسلام نشسته بود . رسول خدا امام حسين را بوسيد و به وى ميفرمود :\r\nتو شخص بزرگ و پسر شخصى بزرگ و پدر افراد بزرگى ميباشى ، تو امام و پسر امام و پدر امامانى هستى ، تو حجت خدا و پسر حجت خدا و پدر نه نفر از حجت‌هاى خدا ميباشى كه از صلب تو بوجود ميايند و نفر نهمى آنان قائم ايشان خواهد بود .\r\nابن عمر ميگويد : در آن بينى كه پيامبر اكرم بر فراز منبر مشغول سخنرانى بود امام حسين خارج شد ، دامن لباس آن حضرت به پاى مباركش پيچيد و به زمين افتاد و گريان شد . پيغمبر اكرم از منبر فرود آمد و امام حسين را در برگرفت و فرمود : خدا شيطان را بكشد ، حقا كه فرزند وسيلهء امتحان است ، قسم به حق آن خدائى كه جان من در دست قدرت او است من متوجه نشدم كه از منبر فرود آمدم .\r\nابو سعادات در كتاب : فضائل عشره از يزيد بن ابي زياد نقل مىكند كه گفت :\r\nپيامبر اعظم اسلام صلى اللَّه عليه و آله و سلم از خانهء عايشه خارج شد و بخانهء فاطمهء اطهر عبور كرد و شنيد كه امام حسين گريه مىكند ، به حضرت زهراء فرمود : آيا نميدانى كه گريهء\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nحسين مرا ناراحت مىكند ! ! ابن ماجه در كتاب : سنن و زمخشرى در كتاب : فائق روايت ميكنند كه پيغمبر معظم اسلام صلى اللَّه عليه و آله امام حسين را ديد كه در كوچه با كودكان بازى مىكند پيامبر اكرم جلو رفت و يكى از دستهاى خود را گشود كه امام حسين را بگيرد ، ولى امام حسين از اين طرف به آن طرف فرار ميكرد ، رسول خدا با حسين عليه السّلام ميخنديد ، سپس پيامبر اعظم امام حسين را گرفت و يكى از دستهاى خود را زير چانهء مبارك حسين و دست ديگر را روى سر مقدس آن حضرت نهاد ، آنگاه او را بلند كرد و بوسيد . سپس فرمود : من از حسين و حسين از من است . خدا هر كسى را كه حسين را دوست داشته باشد دوست بدارد . حسين يكى از سبطها است .\r\n57 - نيز در كتاب : مناقب مينگارد : مغيرة بن عبد اللَّه گفت كه : حسين عليه السّلام در حال عبور بود . ابو ظبيان كه خدا او را زشت كند گفت : پيغمبر خدا پاهاى حسين را باز ميكرد و زبيبهء وى را ميبوسيد .\r\nنيز در كتاب : مناقب از عبد الرحمن ابى ليلا نقل مىكند كه گفت : ما نزد پيامبر اسلام صلى اللَّه عليه و آله و سلم نشسته بوديم كه امام حسين عليه السّلام آمد و از پشت مبارك و سينهء مقدس حضرت رسول بالا ميرفت ، ناگاه به بدن مبارك حضرت رسول ادرار نمود . پيغمبر خدا فرمود : او را آزاد بگذاريد .\r\nابو عبيده در كتاب : غريب الحديث مينگارد : رسول معظم اسلام ميفرمود :\r\nبول اين فرزند مرا قطع نكنيد ، آنگاه آب خواست و بر موضعى كه حسين بول كرده بود ريخت .\r\nدر كتاب : سنن ابو داود مينويسد : امام حسين عليه السّلام به لباس پيامبر مكرم اسلام ادرار كرد . لبانه به آن حضرت گفت : لباس خود را بده تا آب بكشم . فرمود :\r\nلباسى را بايد آب كشيد كه با بول دختر نجس شده باشد . ولى موضع ادرار پسر را فقط بايد آب بپاشند .\r\nدر احاديث ليث بن سعد مينگارد : يك روز پيامبر اعظم اسلام صلى اللَّه عليه و آله با گروهى مشغول نماز بود . امام حسين كه كودكى بود پهلوى آن حضرت بود ،\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nهر گاه كه رسول خدا به سجده ميرفت امام حسين مىآمد و بر پشت مقدس آن بزرگوار سوار مىشد و پاهاى خود را حركت ميداد و ميگفت : حل حل « 1 » وقتى پيغمبر اكرم ميخواست سر از سجده بر دارد امام حسين را ميگرفت و در پهلوى خود مىنشانيد . موقعى كه رسول خدا به سجده ميرفت امام حسين نيز بر پشت مبارك آن حضرت سوار ميشد و ميگفت : حل حل . امام حسين اين عمل را همچنان انجام ميداد تا پيامبر خدا از نماز فراغت حاصل نمود .\r\nشخص يهودى گفت : يا محمّد ! شما با كودكان عملى انجام ميدهيد كه ما انجام نميدهيم .\r\nپيغمبر اعظم فرمود : اگر به خدا و رسول ايمان آورده باشيد بايد بكودكان ترحم كنيد .\r\nيهودى گفت : من به خدا و رسول ايمان مياورم . وقتى آن يهودى كرامت و عظمت رسول خدا را ديد اسلام آورد .\r\n58 - نيز در كتاب سابق الذكر از ابو رافع روايت مىكند كه گفت : من با امام حسين كه كودكى بود سنگبازى ميكردم ، وقتى سنگ من در ميان گودى كه هدف بازي بود مىافتاد به امام حسين ميگفتم : اكنون مرا بدوش خود حمل كن ! ميفرمود : آيا تو بر پشتى سوار مىشوى كه پيغمبر خدا صلى اللَّه عليه و آله و سلم او را حمل مينمود ! ؟\r\nموقعى كه سنگ آن حضرت در ميان گودى مىافتاد من ميگفتم : من تو را به پشت خود سوار نميكنم ، زيرا تو مرا به پشت خود حمل نكردى . ميفرمود : آيا تو دوست ندارى بدنى را كه پيغمبر خدا بدوش خود حمل ميكرد بر پشت خود سوار نمائى ! ؟ آنگاه من او را بدوش ميگرفتم .\r\n59 - نيز در همان كتاب از حضرت رضا عليه السّلام از رسول معظم اسلام روايت مىكند كه فرمود : كسى كه دوست دارد به محبوبترين اهل زمين نزد اهل آسمان نظر كند بايد به حسين نظر نمايد .\r\n\r\n\r\n","description":"","footnote":"\r\n( 1 ) حل حل . كلمه‌اى است كه براى راندن ناقه ميگويند - مترجم .\r\n","page_name":" 331 ","page_number":331},
  {"content":"\r\n\r\nعمرو بن شعيب ميگويد : امام حسين عليه السّلام از نزد عبد اللَّه بن عمرو بن عاص عبور كرد . عبد اللَّه گفت : كسى كه دوست دارد به محبوبترين اهل زمين نزد اهل آسمان نگاه كند به اين شخص عالم يعنى امام حسين نظر نمايد . من از شبهاى صفين به بعد با وى تكلم ننمودم . ابو سعيد خدرى او را نزد امام حسين آورد .\r\nامام حسين به وى فرمود : آيا تو ميدانى كه من محبوبترين اهل زمين ميباشم نزد اهل آسمان ؟ مع ذلك با من و پدرم در جنگ صفين قتال ميكنى ! ؟ در صورتى كه پدرم از من بهتر است .\r\nعبد اللَّه از آن حضرت معذرت خواست و گفت : پيغمبر معظم اسلام به من فرموده :\r\nاز پدرت اطاعت كن .\r\nامام حسين فرمود : آيا نشنيده‌اى كه خدا در قرآن ( در سورهء لقمان ، آيهء - 14 ) ميفرمايد : اگر پدر و مادر تو جد و جهد كنند : چيزى را كه به آن علم ندارى براى خدا شريك قرار دهى اطاعت منماى . نيز پيغمبر اكرم ميفرمايد :\r\nاطاعت نمودن بايد در كار نيكو باشد و نيز ميفرمايد : هيچ مخلوقى نبايد در معصيت نمودن خالق اطاعت مخلوق را بنمايد .\r\nدر كتاب : مسألة الباهره از حسن بن طاهر هاشمى نقل مىكند كه گفت :\r\nدر حديث آمده ، يك روز كه حضرت فاطمهء اطهر خوابيده بود و امام حسين نظير كودكان نزد مادر خود بىقرارى ميكرد . جبرئيل نشست و امام حسين را از گريه آرام نمود تا حضرت زهراى اطهر از خواب بيدار شد . سپس پيامبر اكرم فاطمهء اطهر را از اين موضوع آگاه كرد .\r\nطبرى از ابن عباس از پيغمبر معظم اسلام صلى اللَّه عليه و آله روايت مىكند كه فرمود :\r\nمن قصرى در بهشت ديدم كه از در سفيد بود . رخنه و مفصلى در آن نبود . بجبرئيل گفتم : اى حبيب من ! اين قصر از كيست ؟ گفت : از امام حسين است . آنگاه من جلو آن قصر رفتم و سيبى را ديدم ، وقتى آن سيب را پاره كردم ديدم حوريه‌اى\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاز ميان آن خارج شد كه گويا : مژه‌هاى چشمانش نظير سينه و پر كركس بود .\r\nمن گفتم : تو از چه كسى هستى ! ؟ وى گريه كرد و گفت : از پسرت حسين ميباشم .\r\n60 - در كتاب : مناقب و اعلام الورى از جابر از پيغمبر معظم اسلام صلى اللَّه عليه و آله و سلم روايت مىكند كه فرمود : كسى كه از نظر كردن به بزرگ جوانان اهل بهشت مسرور مىشود بحسين بن على نگاه كند .\r\n61 - نيز در همان كتاب از ابن عباس روايت مىكند كه گفت : من با پيغمبر اسلام صلى اللَّه عليه و آله روان شدم ، وقتى نزديك خانهء حضرت فاطمهء اطهر رسيديم آن حضرت سه مرتبه صدا زد ، ولى كسى جوابش را نگفت . رسول خدا متوجه ديوارى شد و نشست ، من هم پهلوى آن بزرگوار نشستم . در همين حال بوديم كه حسن بن على در حالى خارج شد كه صورت مباركش شسته شده بود و يك تسبيح به وى آويزان شده بود . پيامبر خدا دستهاى مبارك خود را دراز كرد و امام حسن را به سينهء خويشتن چسبانيد و فرمود : اميدوارم كه خدا بوسيلهء وى بين دو طايفه از مسلمين را صلح و سازش دهد .\r\n62 - در كتاب : كشف الغمه از ابو بكره روايت مىكند كه گفت :\r\nمن رسول خدا را ديدم در حالى مىآمد كه امام حسن را همراه داشت .\r\nآن حضرت گاهى متوجه مردم و گاهى متوجه حسن مىشد و ميفرمود : اين پسر من بزرگوار است . اميد است كه خدا بين دو طايفهء بزرگ مسلمين را بوسيلهء وى صلح و سازش دهد .\r\nدر كتاب صحيح مسلم و صحيح بخارى از براء روايت ميكنند كه گفت :\r\nرسول خدا را ديدم كه امام حسن را در آغوش گرفته بود و ميفرمود :\r\nبار خدايا ! من اين حسن را دوست ميدارم ، تو نيز او را دوست بدار . و . . .\r\nترمذى در كتاب : صحيح خود از انس بن مالك روايت مىكند كه گفت :\r\nاز پيغمبر خدا پرسيدند : كداميك از اهل بيت تو نزد تو محبوبترند ؟\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nفرمود : حسن و حسين . آن حضرت به فاطمه ميفرمود : دو فرزندم حسنين را نزد من بياور . آنگاه ايشان را ميبوئيد و به خود مىچسبانيد .\r\nمسلم و بخارى از ابو هريره روايت ميكنند كه گفت : من قسمتى از روز با پيامبر خدا بودم ، نه آن حضرت با من سخن ميگفت و نه من با آن بزرگوار ، تا اينكه وارد بازار بنى قينقاع شد . آنگاه رفت تا به حجره‌اى رسيد و فرمود :\r\nاى كودك ! يعنى امام حسن آيا آنجا ! آيا آنجا ! ما گمان كرديم كه مادرش او را نگاه ميدارد كه شستشو دهد يا اينكه گردنبند قرنفلى به وى بپوشاند چندان توقفى نكرد و بسرعت بازگشت و با يك ديگر معانقه نمودند .\r\nسپس پيغمبر معظم اسلام صلى اللَّه عليه و آله فرمود : پروردگارا ! من حسن را با هر كسى كه وى را دوست داشته باشد دوست دارم .\r\nدر حديث ديگر ميگويد : فرمود : بار خدايا ! من حسن را دوست دارم ، تو نيز حسن را با هر كسى كه وى را دوست دارد دوست داشته باش .\r\nابو هريره ميگويد : پس از اين سخنانى كه من از رسول خدا در بارهء امام حسن شنيدم احدى از امام حسن نزد من محبوبتر نبود .\r\n63 - نيز در همان كتاب از عبد اللَّه بن عمر روايت مىكند كه گفت :\r\nشنيدم از پيغمبر خدا ميفرمود : حسنين دو نو گل دنيوى من ميباشند .\r\n64 - نيز در كتاب سابق الذكر از بربده ( بضم باء و فتح راء ) روايت مىكند كه گفت :\r\nيكوقت پيغمبر اعظم اسلام مشغول سخنرانى بود كه حسنين آمدند ، ايشان هر كدام يك پيراهن قرمزى پوشيده بودند ، همين طور كه راه ميرفتند به زمين ميخوردند . رسول خدا فورا از منبر فرود آمد ، ايشان را برداشت و در مقابل خويشتن جاى داد و فرمود : خدا راست فرموده كه در قرآن ميفرمايد :\r\n أَنَّما أَمْوالُكُمْ وَ أَوْلادُكُمْ فِتْنَةٌ *  . وقتى من به اين دو كودك نگاه كردم كه راه ميروند و به زمين ميخورند سخن خود را قطع نمودم و ايشان را برداشتم . و . . .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nاز ابو هريره روايت شده كه گفت : من امام حسن را كه ميديدم چشمانم اشگبار مىشدند . علت گريان شدن من اين بود كه يك روز پيامبر معظم اسلام صلى اللَّه عليه و آله وارد مسجد شد ، دست مرا گرفت و بر من تكيه نمود و به راه افتاديم تا وارد بازار بنى قينقاع شديم ، آن حضرت با من تكلم نكرد ، آنگاه آن حضرت بازگشت و من هم بازگشتم ، سپس آن حضرت در ميان مسجد نشست و به من فرمود : كودك را صدا بزن ، امام حسن آمد و در كنار پيغمبر عاليقدر اسلام نشست و دست خود را در ميان محاسن شريف رسول خدا ميكرد ، پيامبر اكرم هم دهان امام حسن را باز ميكرد و دهان خود را در دهان آن بزرگوار ميگذاشت و سه مرتبه فرمود :\r\nپروردگارا ! من اين حسن را با هر كسى كه وى را دوست داشته باشد دوست دارم .\r\n65 - باز هم در كتاب : كشف الغمه از عبد الرحمن بن عوف روايت مىكند كه گفت :\r\nپيغمبر اعظم اسلام صلى اللَّه عليه و آله به من فرمود : آيا يك تعويذى به تو تعليم ندهم كه حضرت ابراهيم آن را براى فرزندانش اسماعيل و اسحاق ميخواند و من هم آن را براى حسنين ميخوانم . آن اين است :\r\nكفى بسمع اللَّه و اعيا لمن دعا و لا مرمى وراء امر اللَّه لرام رمى .\r\nاز پدر اسحاق بن سليمان هاشمى روايت شده كه گفت :\r\nما نزد هارون الرشيد بوديم كه سخن از حضرت على بن ابى طالب بميان آمد ، هارون گفت : مردم عوام گمان ميكنند : من بغض على و فرزندانش حسن و حسين را دارم ، نه به خدا قسم اين طور نيست كه گمان ميكنند . بلكه فرزندان آنان در هر دشت و كوه خون حسين را از ما مطالبه كردند ، تا اينكه ما قاتلين او را كشتيم ، سپس مقام خلافت بما رسيد ما با ايشان معاشرت كرديم و آنان با ما حسودى نمودند و بر ما خروج كردند و وسيلهء هجران ديگران را با خود فراهم نمودند .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nبه خدا قسم كه مهدى خليفه از منصور خليفه از محمّد بن عبد اللَّه بن عباس براى من نقل كرد كه گفت :\r\nدر آن بينى كه ما بحضور پيغمبر اعظم اسلام مشرف بوديم ديديم فاطمهء اطهر در حالى وارد شد كه گريان بود . پيامبر خدا به او فرمود : براى چه گريه ميكنى ! ؟\r\nگفت : حسن و حسين از خانه بيرون رفته‌اند و من نميدانم كجا رفته‌اند .\r\nرسول خدا فرمود : پدرت بفدايت باد ، گريان مباش ، زيرا آن خدائى كه ايشان را آفريده به آنان مهربانتر است ( سپس در حق حسنين دعا كرد ) و فرمود :\r\nپروردگارا ! اگر حسنين در بيابان باشند ايشان را حفظ كن و اگر در دريا باشند ايشان را سالم بدار ! در اين بين جبرئيل نازل شد و گفت : يا احمد ! مغموم و محزون مباش ! ايشان در دنيا و آخرت فاضل خواهند بود و پدرشان از ايشان بهتر است . حسنين در حظيرهء بنى نجار بخواب رفته‌اند . خدا يك ملك را به ايشان موكل نموده كه ايشان را حفظ نمايد .\r\nابن عباس ميگويد : پيغمبر خدا صلى اللَّه عليه و آله برخاست و ما هم با آن حضرت برخاستيم و متوجه حظيرهء بنى نجار شديم . ناگاه ديديم امام حسن دست به گردن حسين در آورده و آن ملك ايشان را بوسيلهء يكى از بال‌هاى خود پوشيده بود .\r\nپيغمبر اكرم امام حسن را برداشت و آن ملك امام حسين را برداشت و مردم ميديدند كه رسول خدا ايشان را حمل مينمود .\r\nابو بكر و ابو ايوب انصارى گفتند : يا رسول اللَّه ! اجازه بده تا ما يكى از اين دو كودك را بياوريم .\r\nفرمود : ايشان را واگذاريد كه در دنيا و آخرت فاضل ميباشند و پدرشان از ايشان بهتر است .\r\nسپس پيامبر اعظم صلى اللَّه عليه و آله فرمود : من امروز ايشان را آن طور گرامى ميدارم كه خدا گرامى داشته است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nسپس مشغول سخنرانى شد و فرمود : ايها الناس ! آيا ميخواهيد شما را از افرادى كه از لحاظ جد و جده بهترين مردم هستند آگاه نمايم ؟ گفتند : چرا يا رسول اللَّه ! فرمود : حسن و حسين كه جدشان رسول خدا و جدهء ايشان خديجه بنت خويلد است . ايها الناس ! آيا ميخواهيد شما را از افرادى كه از لحاظ پدر و مادر از عموم مردم بهترند مطلع نمايم ؟ گفتند چرا يا رسول اللَّه ! فرمود : حسن و حسين كه پدرشان على بن ابى طالب و مادرشان فاطمه دختر حضرت محمّد است . ايها الناس ! آيا ميخواهيد شما را از اشخاصى كه از نظر عمو و عمه بهترين مردم ميباشند مستحضر نمايم ؟ گفتند : چرا يا رسول اللَّه ! فرمود : حسن و حسين كه عموى ايشان جعفر بن ابى طالب و عمهء آنان :\r\nام هانى دختر ابو طالب است . ايها الناس ! آيا ميخواهيد شما را از افرادى كه از لحاظ دائى و خاله از همهء مردم بهترند آگاه كنم ؟ گفتند : چرا يا رسول اللَّه ! فرمود : حسن و حسين كه دائى ايشان قاسم پسر پيغمبر خدا و خالهء آنان زينب دختر رسول خدا است . آگاه باشيد كه : پدر ، مادر ، جد ، جده ، دائى ، خاله ، عمو ، عمه ، خود حسنين ، كسى كه ايشان را دوست داشته باشد و كسى كه دوست دوست ايشان را دوست داشته باشد در بهشت خواهند بود .\r\nاز محمّد بن ايوب مغيرى روايت شده كه گفت :\r\nرنگ مبارك امام حسن عليه السّلام سرخ و سفيد بود ، چشم‌هاى مباركش گشاده و مشكى . گونه‌هاى صورت هموار ، ريش مباركش انبوه ، گردن مباركش گويا :\r\nنقرهء صيقلى ، سر استخوانهايش گنده ، ميان دوش گشاده ، ميانه بالا ، از همهء مردم خوشروتر ، با رنگ سياه خضاب ميكرد ، موها مجعد و پيچيده ، بدن در نهايت لطافت .\r\nاز ابن عباس از پيامبر اسلام روايت شده كه فرمود : شبى كه مرا بمعراج بردند ديدم بر در بهشت نوشته شده :\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nلا إله الا اللَّه ، محمّد رسول اللَّه ، على حبيب اللَّه ، الحسن و الحسين صفوة اللَّه ، فاطمة امة اللَّه . بر افرادى كه بغض ايشان را داشته باشند لعنت خدا باد .\r\nعمر بن خطاب ميگويد : از پيغمبر اكرم اسلام شنيدم ميفرمود : فاطمه و على و حسن و حسين عليهم السّلام در حظيرة القدس در يك قبهء سفيدى هستند كه سقف آن عرش خداى مهربان است . و . . .\r\nجابر از رسول خدا صلى اللَّه عليه و آله روايت كرده كه فرمود : بهشت مشتاق چهار نفر از اهل بيت من مىباشد كه خدا ايشان را دوست دارد و به من هم دستور داده ايشان را دوست داشته باشم : 1 - على بن ابى طالب 2 - حسن 3 - حسين 4 - همان مهدى كه حضرت عيسى بن مريم عليه السّلام پشت سر او نماز خواهد خواند .\r\nاز عقبة بن عامر از پيامبر معظم اسلام روايت شده كه فرمود : بهشت بخداى سبحان گفت :\r\nپروردگارا ! آيا نه چنين است كه به من وعده دادى يكى از اركان خود را در ميان من ساكن نمائى ؟\r\nخطاب آمد : آيا راضى نيستى كه من تو را بوسيلهء حسن و حسين زينت نمايم ؟ بهشت پس از شنيدن اين مژده به خود باليد و مسرور شد .\r\nجابر ميگويد : من بحضور پيغمبر خدا مشرف شدم ، ديدم آن حضرت با دست و پاى خود راه ميرود و حضرت حسنين بر پشت مقدس آن بزرگوار بودند .\r\nرسول اعظم ميفرمود : شتر شما خوب شترى است و شما هم خوب سوارانى هستيد .\r\nلفتوانى روايت كرده كه پيغمبر اسلام صلى اللَّه عليه و آله امام حسن را صدا زد ، امام حسن در حالى آمد كه يك گردن‌بند قرنفلى در گردن داشت ، من گمان كردم ، مادرش وى را نگاهداشته كه او را لباس بپوشاند . پيامبر خدا بغل باز كرد و امام حسن هم بغل باز كرد ، آنگاه رسول خدا حسن را در بغل گرفت و سه مرتبه فرمود :\r\nبار خدايا ! من اين حسن را دوست دارم ، تو نيز اين حسن را با هر كسى كه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nوى را دوست داشته باشد دوست بدار . و . . .\r\nروايت شده : عباس به عيادت پيغمبر خدا كه مريض بود آمد و آن حضرت را بلند كرد و روى تخت نشانيد . پيامبر خدا به وى فرمود :\r\nاى عمو ! خدا مقام تو را بالا ببرد ! عباس گفت : اين على عليه السّلام است كه از شما اجازهء ورود ميخواهد . فرمود : وارد شود . حضرت امير با حسنين داخل شدند ، عباس گفت :\r\nيا رسول اللَّه ! اين فرزندان تو ميباشند . فرمود : ايشان فرزندان تو نيز ميباشند آيا ايشان را دوست ميدارى ؟ گفت : آرى . فرمود : خدا تو را دوست بدارد همانطور كه ايشان را دوست ميدارى .\r\nاز ابو هريره روايت شده كه گفت : مقدارى خرما بعنوان صدقه براى پيغمبر عاليقدر اسلام آوردند و آن بزرگوار خرماها را بين فقراء تقسيم نمود .\r\nهنگامى كه حضرت رسول از تقسيم كردن خرماها فراغت حاصل كرد و امام حسن را برداشت ديد كه يك خرما در دهان آن بزرگوار است كه آن را ميجود و لعاب دهانش فرو ميريزد . پيغمبر خدا سر مبارك خود را بلند كرد و به امام حسن نگاه كرد و آن خرما را از دهانش خارج نمود و فرمود :\r\nاى پسرك عزيزم ! آيا نميدانى كه آل محمّد صلى اللَّه عليهم اجمعين صدقه نميخورند . و . . .\r\nابو عميره روايت كرده كه : مردى يك طبق خرما براى پيغمبر عظيم الشأن اسلام آورد . رسول خدا صلى اللَّه عليه و آله به وى فرمود : اين خرما هديه است يا صدقه ؟\r\nگفت : صدقه است . پيامبر اكرم آن خرما را بمردم داد ، امام حسن در مقابل آن حضرت ميان خاكها بازى ميكرد . حسن عليه السّلام يك خرما برداشت و به دهان خويش نهاد . وقتى رسول اكرم متوجه امام حسن شد انگشت خود را در دهان امام حسن كرد و خرما را از دهان وى خارج كرد و بدور انداخت و ميفرمود : ما آل محمّد صدقه نميخوريم : و . . .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاز زيد بن ارقم روايت شده كه گفت : پيغمبر اسلام صلى اللَّه عليه و آله به على ، فاطمه ، حسن و حسين عليهم السّلام فرمود : من با هر كسى كه شما موافق باشيد موافقم و با هر كسى بجنگيد ميجنگم .\r\nاحمد حنبل ميگويد : پيغمبر اعظم اسلام به حضرت حسنين توجهى كرد و فرمود : هر كسى اين دو پسر را با پدر و مادرشان دوست داشته باشد در بهشت همدرجهء من خواهد بود .\r\nدر كتاب : فردوس از عايشه از پيامبر معظم اسلام روايت مىكند كه فرمود :\r\nفردوس از خدا تقاضا كرد و گفت :\r\nپروردگارا ! مرا زينت كن ، زيرا ساكنين من پرهيزكاران و نيكوكارانند خداى عليم به وى وحى كرد : آيا تو را بوسيلهء حسن و حسين زينت نكرده‌ام .\r\n66 - در كتاب : بشارة المصطفى از يعلى بن مره روايت مىكند كه گفت :\r\nما با رسول خدا براى غذائى كه دعوت داشتيم خارج شديم ، ناگاه ديديم امام حسن در بين راه مشغول بازى بود . پيامبر اكرم جلوتر از آن جمعيت سرعت كرد و دستهاى خود را باز نمود و از اين طرف و آن طرف جد و جهد ميكرد و ميخنديد تا اينكه امام حسن را گرفت ، آنگاه يكى از دستهاى خود را زير چانهء مبارك امام حسن و ديگرى را روى سر مباركش نهاد و پس از اينكه او را در آغوش كشيد وى را بوسيد ، سپس فرمود : حسن از من است و من از حسن . خدا دوست بدارد كسى را كه حسن را دوست دارد . حسن و حسين دو نفر سبط از اسباط ميباشند 67 - در كتاب : كافى از حضرت امير روايت مىكند كه فرمود : پيغمبر اعظم اسلام صلى اللَّه عليه و آله و سلم اين تعويذ و دعا را براى حضرت حسنين خواند :\r\nاعيذ كما بكلمات اللَّه التامة ، و اسمائه الحسنى ، كلها عامة ، من السامة و الهامة ، و من شر كل عين لامة و من شر كل  حاسِدٍ إِذا حَسَدَ  .\r\nسپس حضرت رسول متوجه ما شد و فرمود : حضرت ابراهيم هم براى اسماعيل و اسحاق همين طور تعويذ و دعا ميخواند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n68 - نيز در همان كتاب : از امام جعفر صادق از پيغمبر اكرم روايت مىكند كه فرمود : فرزند صالح گلى است كه خداى مهربان در ميان مردم تقسيم كرده است . گل دنيوى من حسن و حسين است كه من ايشان را به اسم دو سبط بنى اسرائيل كه شبر و شبير بودند ناميدم .\r\n69 - در كتاب : تهذيب از امام جعفر صادق روايت مىكند : پيغمبر اسلام مشغول نماز و امام حسين هم پهلوى آن حضرت بود . وقتى پيامبر خدا تكبير گفت امام حسين نتوانست تكبير بگويد . رسول خدا همچنان تكبير را اعاده و به حسين تعليم ميكرد تا هفت مرتبه شد و امام حسين در مرتبهء هفتم توانست تكبير بگويد حضرت صادق فرمود : بدين جهت است كه سنت شد در نماز هفت تكبير گفته شود .\r\n70 - در تفسير فرات بن ابراهيم راجع به تفسير ( آيهء 28 سورهء حديد ) كه ميفرمايد :  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ  از ابن عباس نقل مىكند كه گفت : منظور از : كفلين حسن و حسين و منظور از :\r\n وَ يَجْعَلْ لَكُمْ نُوراً تَمْشُونَ بِهِ  حضرت على بن ابى طالب است .\r\n71 - نيز در همان كتاب از امام محمّد باقر عليه السّلام راجع به جملهء :  يُؤْتِكُمْ كِفْلَيْنِ مِنْ رَحْمَتِهِ  روايت مىكند كه فرمود :\r\nمنظور امام حسن و امام حسين است . كسى كه در دنيا از شيعيان ما باشد خدا او را گرامى خواهد داشت ، اگر مصيبتى در دنيا دچارش شود چندان ضررى نخواهد كرد . و لو اينكه جز بر خوردن گياه قدرتى نداشته باشد .\r\n72 - در بعضى از كتب مناقب از ابن عباس نقل شده كه گفت : يك روز من در حضور پيغمبر اعظم اسلام مشرف بودم . على و فاطمه و حسن و حسين هم نزد آن حضرت بودند . ناگاه جبرئيل در حالى نازل شد كه يك سيب همراه داشت .\r\nآن سيب را برسول خدا داد . پيغمبر اكرم آن را گرفت و به حضرت امير داد . على عليه السّلام آن را گرفت و بوسيد و به پيغمبر خدا باز گردانيد . رسول اكرم آن را گرفت\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nو به امام حسن داد . امام حسن آن را گرفت و پس از اينكه بوسيد به پيامبر اكرم رد كرد . رسول خدا آن را پذيرفت و به امام حسين عطا كرد . امام حسين آن را گرفت و بوسيد و به حضرت رسول تقديم نمود . حضرت محمّد صلى اللَّه عليه و آله آن را گرفت و بفاطمهء اطهر داد . حضرت زهراء پس از اينكه آن را بوسيد برسول اعظم اسلام باز گردانيد . پيغمبر خدا براى چهارمين بار آن را گرفت و به على بن ابى طالب عطا نمود . وقتى حضرت امير آن را گرفت و خواست به پيامبر خدا باز گرداند از ميان انگشتانش افتاد و دو نصف شد . آنگاه نورى از آن سيب ساطع گرديد كه به آسمان دنيا رسيد . ناگاه ديدند دو سطر با نور در آن نوشته شده است :\r\n بِسْمِ اللَّهِ الرَّحْمنِ الرَّحِيمِ *  اين تحيت و درودى است از طرف خدا براى محمّد مصطفى و على مرتضى و فاطمهء زهراء و حسن و حسين كه دو سبط پيغمبرند و فرداى قيامت براى افرادى كه دوست فاطمه باشند امانى است از آتش جهنم .\r\nابن شاذان از سلمان فارسى روايت كرده كه گفت : من بحضور پيامبر خدا مشرف شدم و سلام كردم ، آنگاه نزد فاطمهء زهراء رفتم . فاطمهء اطهر به من فرمود :\r\nاين حسن و حسين هستند كه گريه ميكنند . دست ايشان را بگير و نزد جدشان ببر من دست آنان را گرفتم و بحضور پيامبر خدا بردم .\r\nرسول خدا به ايشان فرمود : مگر شما را چه شده ! ؟ گفتند : يا رسول اللَّه ! ما غذا ميخواهيم . پيغمبر اعظم سه مرتبه فرمود :\r\nبار خدايا ! ايشان را سير از غذا كن . ناگاه نظر كردم و گلابى در دست رسول اكرم مشاهده نمودم كه به قله يعنى كوزه هجرى شباهت داشت و از لحاظ سفيدى از برف سفيدتر و از نظر شيرينى از عسل شيرين‌تر و از كره نرمتر بود .\r\nحضرت رسول صلى اللَّه عليه و آله آن گلابى را دو نصف كرد و يك نصف آن را به امام\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nحسن و نصف ديگرش را به امام حسين عطا كرد . من به آن دو نصف نظر ميكردم و دوست داشتم كه از آنها بخورم . ولى پيغمبر عاليمقام اسلام فرمود :\r\nاى سلمان ! اين غذاى بهشتى است ، كسى تا از حساب فراغت حاصل نكند نميتواند از آن بخورد .\r\nنيز از سلمان روايت مىكند كه گفت : روز بلند شده بود . ما در اطراف پيغمبر بزرگوار اسلام بوديم كه ام ايمن آمد و گفت : يا رسول اللَّه ! حسن و حسين مفقود شده‌اند . پيامبر خدا فرمود : به جستجوى دو فرزندم بپردازيد .\r\nهر مردى به طرفى رفت و من هم متوجه رسول خدا شدم تا اينكه آن حضرت به دامنهء كوه رفت . ناگاه ديديم امام حسن و امام حسين دست به گردن يك ديگر نموده و خوابيده‌اند و يك مار بر سر دم خويش ايستاده است و چيزى شبيه به آتش از دهانش خارج مىشود . رسول خدا صلى اللَّه عليه و آله و سلم بسوى آن مار شتافت . آن مار متوجه پيغمبر خدا و مشغول سخنرانى شد ، آنگاه خزيد و داخل سوراخ گرديد .\r\nسپس پيامبر خدا آمد و حضرت حسنين را از يك ديگر جدا نمود و دست به صورت مباركشان كشيد و فرمود : پدر و مادرم بفداى شما باد ! چقدر شما نزد خدا عزيز و گرامى هستيد ! ؟\r\nرسول خدا پس از اين جريان يكى از ايشان را روى شانهء راست و ديگرى را روى شانهء چپ خود جاى داد .\r\nمن گفتم : خوشا به حال شما ! شتر شما خوب شترى است ! پيغمبر خدا صلى اللَّه عليه و آله فرمود : ايشان هم خوب سوارانى ميباشند و پدرشان از ايشان بهتر است .\r\nروايت شده كه امام حسن و امام حسين عليهما السّلام در خط نوشتن مسابقه نهادند امام حسن به امام حسين گفت : خط من از خط تو نيكوتر است . امام حسين گفت :\r\nنه ، بلكه خط من بهتر است . به فاطمهء اطهر گفتند : تو در بارهء اين موضوع قضاوت كن ! چون حضرت زهراء دوست نداشت كه يكى از ايشان رنجيده شود ، لذا فرمود :\r\nاز پدرتان بپرسيد ، وقتى از حضرت امير پرسيدند او نيز نخواست يكى از ايشان رنجيده\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nشود ، لذا فرمود : از جدتان جويا شويد . پيغمبر اكرم فرمود : من بين شما قضاوت نميكنم تا از جبرئيل جويا شوم ، هنگامى كه جبرئيل آمد گفت : من هم ما بين ايشان قضاوت نميكنم . بلكه بايد اسرافيل بين ايشان قضاوت نمايد . اسرافيل نيز گفت : من قضاوت نميكنم . ولى از خدا تقاضا ميكنم كه بين ايشان قضاوت كند . وقتى اين مطلب را از خداى رؤف پرسش كرد خطاب آمد من هم در بين ايشان قضاوت نميكنم . ولى بايد مادرشان فاطمهء اطهر بين ايشان قضاوت نمايد .\r\nحضرت زهراى اطهر گفت : بار خدايا ! من بين ايشان قضاوت ميكنم .\r\nآنگاه فرمود : من دانه‌هاى اين گردن‌بند خود را كه جواهر ميباشند بين شما پراكنده ميكنم ، هر كدام از شما كه بيشتر از آن دانه‌ها را جمع كنيد خط او بهتر است .\r\nموقعى كه فاطمهء اطهر آن گردن‌بند را پراكنده نمود خداى رؤف بجبرئيل كه در آن موقع نزد قائمهء عرش بود امر كرد به زمين بيايد و آن يك دانه جواهر را بين ايشان نصف كند . كه يكى از ايشان رنجيده و متأذى نشود . جبرئيل اين عمل را براى اكرام و تعظيم ايشان انجام داد .\r\nعبد الحميد بن ميكائيل از عايشه روايت كرده كه گفت : پيغمبر اسلام گرسنه بود ، چيزى نبود كه بخورد ، به من فرمود : عباى مرا بياور ، من گفتم : كجا ميروى ؟ فرمود : نزد فاطمه ميروم تا نظر به حسن و حسين بكنم كه گرسنگى من بر طرف شود .\r\nرسول خدا متوجه فاطمهء زهراء گرديد و به آن بانو فرمود : پسرانم كجايند ؟\r\nزهراى اطهر گفت : يا رسول اللَّه ! ايشان از گرسنگى گريان و خارج شدند .\r\nپيامبر خدا صلى اللَّه عليه و آله براى جستجوى ايشان خارج و با ابو درداء مواجه شد ، به ابو درداء فرمود : دو پسر مرا نديدى ؟ گفت : چرا يا رسول اللَّه ! آنان در سايهء ديوار بنى جدعان خوابيده‌اند . پيغمبر اعظم اسلام بسوى ايشان رفت و آنان را كه گريان بودند در بغل گرفت و اشك چشم ايشان را خشك ميكرد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nابو درداء گفت : يا رسول اللَّه ! اجازه بده من ايشان را بياورم .\r\nفرمود : اى ابو درداء بگذار اشك چشم حسنين را خشك كنم . قسم به حق آن كسى كه مرا به پيغمبرى فرستاد اگر يك قطره از اشك ايشان روى زمين بريزد گرسنگى تا روز قيامت در ميان امت من خواهد بود .\r\nسپس پيامبر خدا حسنين را در حالى كه خود آن حضرت و ايشان گريان بودند برداشت و حركت كردند .\r\nپس از اين جريان جبرئيل نازل شد و گفت : السلام عليك يا محمّد ! خدا تو را سلام مىرساند و ميفرمايد :\r\nاين جزع و فزع براى چيست ! ؟ پيغمبر خدا فرمود : جبرئيل گريهء من به علت جزع و فزع نيست . بلكه براى ذلت دنيوى است .\r\nجبرئيل گفت : خدا ميفرمايد : آيا دوست دارى كه كوه احد را براى تو طلا كنم و از جلال و مقامى كه نزد من دارى چيزى كم و كسر نشود ؟ فرمود : نه . گفت : چرا ؟\r\nفرمود : براى اينكه خداى عليم دنيا را دوست ندارد . اگر خدا دنيا را دوست ميداشت آن را براى شخص كافر تكميل نميكرد . جبرئيل گفت :\r\nيا محمّد ! آن كاسه را كه در گوشهء خانه است بخواه ، وقتى رسول خدا آن كاسه را خواست و آن را آوردند ديدند مملو از تريد و گوشت فراوانى است .\r\nجبرئيل گفت : يا محمّد ! خودت از اين غذا بخور و به اين دو فرزند و اهل بيت خويشتن هم بده . همه از آن غذا خوردند و سير شدند . آنگاه آن غذا را نزد من فرستاد ، همه خوردند و سير شدند و آن غذا همچنان به حال خود بود .\r\nراوى ميگويد : من كاسه‌اى پر بركت‌تر از آن كاسه نديدم . سپس آن كاسه بالا رفت . پيغمبر اعظم فرمود : قسم به حق آن خدائى كه مرا بر حق به پيامبرى مبعوث نمود اگر اين كاسه ميماند فقراء امتم آن را تا روز قيامت دست بدست ميگردانيدند .\r\n73 - مؤلف گويد . در كتب بعضى از شيعيان يافتم كه صحابه گفتند :\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nپيامبر معظم اسلام صلى اللَّه عليه و آله و سلم نزد فاطمهء اطهر رفت و به وى فرمود : امروز پدرت مهمان تو مىباشد .\r\nحضرت زهراء گفت : پدر جان ! حسن و حسين از من مطالبهء غذا كردند ، من قوت و غذائى نداشتم كه به ايشان بدهم ، رسول خدا صلى اللَّه عليه و آله داخل شد و با على و حسن و حسين و فاطمه عموما نشستند . فاطمه همچنان متحير بود ، نميدانست كه چه كند ! ! سپس پيغمبر اعظم صلى اللَّه عليه و آله ساعتى متوجه آسمان شد ، ناگاه جبرئيل نازل شد و گفت :\r\nيا محمّد ! خداى على اعلا تو را سلام مىرساند و تحيت و كرامت خود را مخصوص تو قرار داده و ميفرمايد : به حضرت على و فاطمه و حسن و حسين بگو : چه نوع از ميوه‌جات بهشت را دوست دارند .\r\nپيامبر اسلام متوجه ايشان شد و فرمود : يا على ، يا فاطمه . يا حسن ، يا حسين خداى عزيز ميداند كه شما گرسنه‌ايد ، بگوئيد : بدانم چه نوع از ميوه‌جات بهشت را دوست داريد ؟ ايشان براى اينكه از رسول خدا خجالت ميكشيدند از جواب خوددارى نمودند ، امام حسين متوجه حضرت امير و فاطمهء زهراء و امام حسن مجتبى شد و گفت : با اجازهء شماها من يكنوع از ميوه‌جات بهشتى را انتخاب كنم ؟ فرمودند : انتخاب كن ، زيرا ما راضى هستيم . امام حسين گفت :\r\nيا رسول اللَّه ! بجبرئيل بگو : ما خرماى تازه دوست داريم . پيغمبر اكرم فرمود : خدا اين موضوع را ميدانست .\r\nسپس بفاطمهء اطهر فرمود : برخيز وارد خانه شود و آن غذائى را كه در آنجا است براى ما بياور . وقتى حضرت زهراى اطهر داخل خانه شد با طبقى از بلور مواجه شد كه پارچهء سبزى از سندس روى آن انداخته بودند . در ميان آن طبق خرماى تازه‌اى بود كه در غير فصل خود بوجود آمده بود .\r\nپيغمبر اكرم فرمود : اى فاطمه ! اين غذا را از كجا آورده‌اى ! !\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگفت : از نزد خدا ، زيرا خدا هر كسى را كه بخواهد بدون حساب رزق ميدهد ، همچنان كه حضرت مريم اين سخن را فرمود .\r\nپيامبر خدا صلّى اللَّه عليه و آله و سلم برخاست آن طبق را از فاطمه گرفت و در جلو ايشان نهاد : سپس فرمود :\r\n بِسْمِ اللَّهِ الرَّحْمنِ الرَّحِيمِ *  آنگاه يك خرما برداشت و در دهان امام حسين نهاد و فرمود : گوارا ، نوش جان يا حسين ! سپس يك خرماى ديگرى به دهان امام حسن نهاد و فرمود :\r\nگوارا ، نوش جان يا حسن ! آنگاه يك خرما هم در دهان فاطمهء اطهر نهاد و فرمود : گوارا ، نوش جان يا فاطمه ! سپس چهارمين خرما را به دهان حضرت امير نهاد و فرمود : گوارا ، نوش جان يا على ! پس از اين جريان يك خرماى ديگر به دهان على بن ابى طالب نهاد و فرمود : گوارا ، نوش جان يا على ! آنگاه پيغمبر عاليقدر اسلام از جاى برجست و ايستاد و نشست و همه با هم مشغول خوردن خرما گرديدند و بقدرى خوردند تا سير شدند . وقتى سير شدند ما بقى آن خرماها بجانب آسمان بالا رفت .\r\nحضرت زهراى اطهر عليهما السّلام فرمود : پدر جان ! من امروز عمل شگفت‌آورى از تو مشاهده نمودم ! فرمود : اى فاطمه ! آن خرماى اولى را كه من در دهان امام حسين نهادم و گفتم : گوارا ، نوش جان شنيدم ميكائيل و جبرئيل ميگفتند :\r\nيا حسين ! گوارا باد ! لذا من هم با ايشان همسخن شدم . هنگامى كه خرماى دومى را به دهان امام حسن نهادم شنيدم كه جبرئيل و ميكائيل ميگفتند : يا حسن ! گوارا باد ، من نيز با ايشان همكلام شدم ، وقتى خرماى سومى را در دهان تو نهادم از حور العين كه از بهشت بر ما مشرف و مسرور بودند شنيدم ميگفتند : يا فاطمه\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nگوارا باد ، لذا من با ايشان همسخن شدم .\r\nموقعى كه چهارمين خرما را در دهان على بن ابى طالب نهادم ندائى از طرف خداى سبحان شنيدم كه فرمود : يا على گوارا ، نوش جان ، من هم با خداى سبحان همكلام شدم .\r\nهنگامى كه خرماى ديگرى به على دادم صداى حق را شنيدم كه ميفرمود :\r\nگوارا باد نوش جان يا على ! سپس از براى اجلال و احترام پروردگارم از جاى برخاستم .\r\nآنگاه از خداى خودم شنيدم كه ميفرمود : يا محمّد اگر از اين ساعت تا روز قيامت خرما به دهان على مىنهادى متصلا ميگفتم : گوارا باد ، نوش جان يا على .\r\nدر بعضى از اخبار روايت شده كه اعرابى بحضور پيغمبر اعظم اسلام صلى اللَّه عليه و آله و سلم مشرف شد و گفت :\r\nيا رسول اللَّه ! من يك بچه آهو شكار كرده‌ام و آن را بعنوان هديه براى دو فرزند تو حضرت حسنين آورده‌ام .\r\nپيامبر اعظم آن را از وى پذيرفت و در حق او دعاى خير كرد . امام حسن كه در حضور رسول خدا بود خواهان آن بچه آهو شد و پيغمبر اكرم آن را به وى عطا كرد . ساعتى بيش نگذشته بود كه امام حسين هم آمد و ديد امام حسن با آن بچه آهو بازى مىكند . امام حسين به وى گفت : اين بچه آهو را از كجا آورده‌اى ! ؟ گفت : جدم به من عطا كرده است . امام حسين بسرعت بحضور پيامبر اكرم مشرف شد و گفت :\r\nببرادرم بچه آهو عطا كردى كه مشغول بازى است ، ولى به من نظير آن عطا نميكنى ! ؟ اين سخن را همچنان تكرار ميكرد ، رسول خدا ساكت بود ، ولى در عين حال امام حسين را دلدارى ميداد و او را با سخن سرگرم مىنمود ، تا كار به جائى رسيد كه نزديك شد امام حسين عليه السّلام گريان شود ! ! در همين حال بودند كه ناگاه درب مسجد سر و صدائى بلند ! وقتى نگاه\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nكرديم ديديم يك آهو با بچهء خود آمده و يك گرگ بدنبالش بود كه آن را بجانب پيامبر خدا ميرانيد تا اينكه بحضور آن حضرت رسيدند . آن آهو با زبان فصيح گفت :\r\nيا رسول اللَّه ! من دو بچه داشتم كه يكى از آنها را شكارچى شكار كرد و بحضور شما آورد . اين يكى از برايم باقى ماند و من به وى دل خوش كرده بودم در همين ساعت مشغول شير دادن وى بودم كه شنيدم گوينده‌اى ميگفت : اى آهو ! بچهء خود را بسرعت نزد حضرت محمّد برسان ، زيرا حسين در حضور جدش ايستاده و نزديك است كه گريان شود و ملائكه عموما سر از صومعهء عبادت برداشته‌اند . اگر حسين گريان شود ملائكهء مقرب خدا براى گريهء او گريان خواهند شد .\r\nنيز شنيدم گوينده‌اى ميگفت : اى آهو ! قبل از اينكه اشك حسين جارى شود خود را به وى برسان ! و الا اين گرگ را بر تو مسلط ميكنم تا تو را با بچه‌ات بخورد . يا رسول اللَّه ! من با اينكه زمين برايم در هم پيچيده شده مسافت دورى را طى كرده‌ام و با بچه‌ام بحضور تو مشرف شده‌ام من پروردگار خود را ستايش ميكنم قبل از اينكه اشك حسين به صورتش بچكد خود را بشما رساندم .\r\nدر همين موقع بود كه صداى اصحاب به تهليل ( يعنى گفتن لا إله الا اللَّه ) و تكبير بلند شد و پيغمبر خدا صلى اللَّه عليه و آله دعاى خير و بركت در حق آن آهو نمود .\r\nامام حسين هم آن بچه آهو را نزد مادرش زهرا آورد و آن بانو بىنهايت مسرور و خوشحال شد .\r\nاز سلمان فارسى روايت شده كه گفت : يكوقت كه فصل انگور نبود انگور براى پيغمبر عاليمقام اسلام بعنوان هديه آوردند . آن حضرت به من فرمود : دو فرزندم حسن و حسين را بياور تا با من از اين انگور بخورند . من براى جستجوى ايشان متوجه منزل فاطمهء زهراء شدم ولى آنان را نيافتم . به منزل خواهرشان ام كلثوم رفتم و ايشان را نيافتم . برگشتم و پيامبر اعظم را آگاه نمودم ،\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nپيامبر خدا صلى اللَّه عليه و آله و سلم ناراحت شد و از جاى برجست و فرمود : وا ولداه ! وا قرة - عيناه ! هر كس مرا بسوى ايشان راهنمائى كند جزاى او بهشت خواهد بود . جبرئيل از آسمان نازل شد و گفت :\r\nيا محمّد ! براى چه اين قدر جزع و فزع ميكنى ؟\r\nگفت : براى دو فرزندم حسن و حسين ، زيرا من از مكر و حيلهء يهود در بارهء ايشان خائف و ترسانم .\r\nجبرئيل گفت : يا محمّد ! از مكر و حيلهء منافقين نسبت به حسنين هشيار باش ! زيرا مكر و حيلهء منافقين از يهود بيشتر و شديدتر است . يا محمّد ! بدان كه حسن و حسين در حديقه يعنى باغ ابو دحداح بخواب رفته‌اند .\r\nرسول خدا فورا متوجه آن حديقه شد و من هم با آن حضرت بودم . وقتى وارد آن باغ شديم ديديم حضرت حسنين دست به گردن يك ديگر در آورده و بخواب رفته‌اند و يك اژدها با آن طاقهء ريحان كه در دهان داشت مشغول باد زدن ايشان بود .\r\nهنگامى كه آن اژدها رسول خدا صلى اللَّه عليه و آله و سلم را ديد آن ريحان را از دهان خويشتن انداخت و گفت :\r\nالسلام عليك يا رسول اللَّه ! من اژدها نيستم . من يكى از ملائكه كروبين خدا ميباشم كه به قدر يك طرفة العين از ذكر خداى خود غفلت كردم ، خداى توانا مرا مسخ كرد و به صورت اژدها در آورد و مرا همچنان كه ميبينى از آسمان به زمين فرستاد . من چندين سال است در نظر دارم شخصى كه نزد خدا آبرومند باشد نزد پروردگارم از برايم شفاعت كند . شايد خداى رؤف مرا به صورت اول در آورد ، زيرا خدا بر هر چيزى توانا است .\r\nراوى ميگويد : پيغمبر خدا صلى اللَّه عليه و آله و سلم زانوهاى خود را به زمين زد و حضرت حسنين را حركت داد تا اينكه ايشان بيدار شدند و روى دو زانوى آن حضرت نشستند . پيامبر خدا به حسنين فرمود : بنگريد : اين ملكى است از ملائكهء\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكروبين پروردگار كه به قدر يك طرفة العين از ذكر خداى خود غافل شده و خداى توانا او را به اين شكل در آورده است . من شما را براى او نزد خدا شفيع قرار مىدهم ، شما هم اين شفاعت را بپذيريد . حضرت حسنين برجستند و وضو گرفتند و پس از اينكه دو ركعت نماز خواندند گفتند :\r\nپروردگارا ! تو را به حق جدّ بزرگوارمان محمّد مصطفى كه حبيب تو است و به حق پدرمان على مرتضى و به حق مادرمان فاطمهء زهراء قسم ميدهيم كه اين ملك را به صورت اول برگردانى ! ! راوى ميگويد : هنوز دعاى ايشان تمام نشده بود كه جبرئيل با گروهى از ملائكه از آسمان نازل شد و به آن ملك مژده داد كه خدا از تو درگذشت و تو را به صورت اوليه‌ات در مياورد ، آنگاه با آن ملك در حالى كه مشغول تسبيح پروردگار بودند به طرف آسمان رفتند .\r\nسپس جبرئيل در حالى كه متبسم بود بسوى پيامبر خدا مراجعت نمود و گفت :\r\nيا رسول اللَّه ! اين ملك بر ملائكه هفت آسمان فخريه مىكند و ميگويد :\r\nكيست مثل من ؟ در صورتى كه دو سيد و دو سبط يعنى : حسن و حسين براى من شفاعت كردند ! ! راوى ميگويد : از عروهء بارقى حكايت شده كه گفت : من در يكى از سالها كه حج بجاى آوردم وارد مسجد پيغمبر اعظم اسلام صلى اللَّه عليه و آله شدم . ديدم پيامبر خدا نشسته و دو نوجوان نورس در حضور رسول اكرم بودند ، آن بزرگوار گاهى اين جوان و گاهى آن جوان را ميبوسيد .\r\nوقتى مردم آن حضرت را در اين حال ديدند از سخن گفتن با آن بزرگوار خوددارى نمودند تا آن دو جوان را كاملا بوئيد و بوسيد . مردم نميدانستند پيغمبر خدا براى چه آن همه ايشان را دوست ميداشت ! ! من در آن حينى كه پيامبر خدا آن دو نوجوان را ميبوسيد نزديك آن حضرت رفتم و گفتم :\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nيا رسول اللَّه ! آيا ايشان پسران تو ميباشند ؟ فرمود : ايشان پسران دختر و پسران پسر عم من هستند . همان پسر عمى كه محبوب‌ترين مردان است نزد من ، همان پسر عمى كه گوش و چشم من است ، همان پسر عمى كه نفس او نفس من و نفس من نفس او است . همان كه من از براى حزن وى محزون مىشوم و او براى حزن من محزون ميگردد .\r\nمن گفتم : يا رسول اللَّه ! من از اين عملى كه شما با اين دو نوجوان انجام ميدهى بسيار تعجب ميكنم ! ! رسول اعظم اسلام در جوابم فرمود : بشنو تا برايت بگويم ! بدان موقعى كه مرا به آسمان بردند و داخل بهشت شدم در يكى از باغهاى بهشت بدرختى برخوردم كه از بوى خوش آن بسيار تعجب نمودم ! ! جبرئيل گفت : يا محمّد ! از اين درخت تعجب منماى ! زيرا بوى ميوهء آن از بوى خودش نيكوتر است . جبرئيل همچنان از ميوهء آن درخت بعنوان تحفه براى من مياورد و من از خوردن آنها ملول نميشدم ، سپس بدرخت ديگرى مرور كرديم ، جبرئيل گفت :\r\nيا محمّد ! از ميوهء اين درخت بخور ، زيرا اين درخت شبيه به همان درختى است كه از ميوهء آن خوردى ، بلكه اين درخت از نظر طعم و خوشبوئى از آن بهتر است .\r\nجبرئيل همچنان از ميوهء آن درخت به من ميداد و من آن را مىبوئيدم و ملول نميشدم .\r\nگفتم : اى برادرم جبرئيل ! من در ميان اشجار درختى خوشبوتر و نيكوتر از اين دو درخت نديدم ! ؟\r\nگفت : يا محمّد ! آيا نام اين دو درخت را ميدانى ؟ گفتم : نه . گفت : يكى از آنها حسن و نام ديگر حسين است . يا محمّد ! اكنون كه به طرف زمين برگشتى فورا با زوجه‌ات خديجه مضاجعت بكن ، زيرا خوشبوئى ميوهء اين دو درختى كه خوردى از تو خارج مىشود و فاطمهء زهراء براى تو متولد خواهد شد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nآنگاه فاطمهء اطهر را براى برادرت حضرت على بن ابى طالب ازدواج كن ، دو پسر براى على متولد مىشود ، نام يكى از ايشان را حسن و نام ديگرى را حسين بگذار .\r\nپيغمبر اكرم فرمود : من اين دستورى را كه برادرم جبرئيل داد انجام دادم و مطلب از اين قرار شد .\r\nهنگامى كه حسن و حسين متولد شدند و جبرئيل بر من نازل شد به وى گفتم : چقدر من شوق آن دو درخت را دارم ! ! گفت : يا محمّد ! هر گاه مشتاق خوردن ميوهء آن دو درخت شدى امام حسن و امام حسين را ببوى .\r\nراوى ميگويد : هر گاه پيامبر معظم اسلام صلى اللَّه عليه و آله مشتاق ميوهء آن دو درخت ميشد امام حسن و امام حسين را ميبوئيد و ميفرمود : برادرم جبرئيل راست گفت ! آنگاه حسن و حسين عليهما السّلام را ميبوسيد و ميفرمود :\r\nاى اصحاب من ! من براى اينكه حسنين را خيلى دوست دارم حاضرم كه زندگى و حيات خود را بين ايشان تقسيم نمايم حسنين دو نو گل دنيوى من ميباشند .\r\nآن مرد از اين اوصافى كه پيغمبر اكرم براى حسنين بيان كرد دچار تعجب شد پس چگونه است اگر پيامبر خدا صلى اللَّه عليه و آله آن شخصى را بنگرد كه خون حسنين و ياران ايشان را ريخت ! مردان آنان را كشت ! كودكان ايشان را سر بريد ، اموال آنان را به يغما برد ! اهل حرم آنان را اسير كرد ! لعنت خدا و ملائكه و جميع مردم بر ايشان باد ! به زودى افراد ظالم و ستمكيش خواهند دانست كه در چه جايگاهى باز خواهند گشت .\r\nديلمى در كتاب فردوس الاخبار از حضرت على بن ابى طالب عليه السّلام روايت مىكند كه فرمود : موسى بن عمران گفت :\r\nپروردگارا ! برادرم هارون مرد ، او را بيامرز ! خدا وحى كرد : يا موسى ! اگر تو در بارهء عموم اولين و آخرين از من تقاضا كنى من مىپذيرم ، غير از قاتل حسين بن على بن ابى طالب كه از وى انتقام حسين را خواهم كشيد .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nنيز از آن حضرت روايت شده كه موسى بن عمران از خدا خواست كه زيارت قبر امام حسين را به وى نصيب نمايد ، آنگاه با هفتاد هزار ملك به زيارت قبر آن حضرت رفت ( شايد منظور حضرت موسى محل قبر امام حسين بوده زيرا امام حسين در آن موقع شهيد نشده بود . يا اينكه منظور موسى عليه السّلام پس از شهادت امام بوده باشد ) ابو سعيد از حضرت رسول اعظم اسلام روايت مىكند كه فرمود : حسن و حسين دو بزرگ جوانان اهل بهشت ميباشند غير از دو پسر خاله يعنى حضرت عيسى و حضرت يحيى بن زكريا . و . . .\r\nحذيفه از پيغمبر عاليقدر اسلام صلى اللَّه عليه و آله روايت مىكند كه فرمود :\r\nآنقدر فضيلت و بزرگوارى بحسين عطا شده كه بجز يوسف بن يعقوب به احدى عطا نشده است . و . . .\r\nدر كتاب مثير الاحزان از مبرد نحوى روايت مىكند كه گفت :\r\nپيامبر خدا متوجه خانهء فاطمهء اطهر شد و ديد كه آن بانو پشت در ايستاده است . فرمود : اى حبيبهء من براى چه اينجا ايستاده‌اى ! ؟\r\nفاطمهء زهرا گفت : امروز صبح دو فرزند من خارج شده‌اند و من از ايشان خبر ندارم .\r\nپيغمبر اعظم در صدد جستجوى حسنين بر آمد تا اينكه به شكاف يك كوه برخورد و ديد ايشان بخواب رفته‌اند و يك مار بالاى سر آنان به خود پيچيده است ، پيغمبر خدا سنگى برداشت و بسوى آن مار انداخت . آن مار با زبان فصيح گفت :\r\nالسلام عليك يا رسول اللَّه ! به خدا قسم من بالاى سر اين دو نوگل نخوابيده‌ام مگر براى اينكه ايشان را حفظ و حراست نمايم .\r\nرسول خدا در حق آن حيوان دعاى خير كرد . آنگاه حسن را بر شانهء راست و حسين را بر سر شانهء چپ خويشتن جاى داد . سپس جبرئيل نازل شد و امام حسين را برداشت . پس از اين جريان بود كه حضرت حسنين عليهما السّلام فخريه\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nميكردند ، امام حسن ميفرمود : من آن كسى هستم كه بهترين اهل زمين مرا بدوش ميگرفت و امام حسين ميفرمود : من آنم كه بهترين اهل آسمان مرا بدوش گرفت .\r\n74 - در كتاب : عدد از مسهر مولاى زبير نقل مىكند كه گفت : ما راجع به اينكه چه كسى از اهل بيت پيامبر خدا به آن حضرت بيشتر شباهت دارد مذاكره ميكرديم . ناگاه ديديم عبد اللَّه بن زبير نزد ما آمد و گفت : من براى تو ميگويم :\r\nچه كسى از اهل بيت رسول خدا به آن حضرت شبيه‌تر است . امام حسن به پيامبر خدا شباهت بيشترى دارد ، زيرا من ديدم پيغمبر خدا در حال سجده بود كه امام حسن مىآمد و بر پشت مبارك رسول خدا سوار مىشد . آن حضرت وى را پائين نمىآورد تا اينكه خودش پايين مىآمد ، من ميديدم امام حسن در حال ركوع پيامبر خدا نزد آن بزرگوار مىآمد و آن حضرت راه ميداد كه امام حسن از ميان پاهاى مباركش داخل و خارج مىشد .\r\nرسول خدا صلى اللَّه عليه و آله در بارهء امام حسن ميفرمود :\r\nوى نوگل دنيوى من است . اين پسر من شخص بزرگوارى است كه خدا بوسيلهء او بين دو طايفه از مسلمين را صلح و سازش خواهد داد .\r\nآنگاه فرمود : بار خدايا ! من حسن و هر كسى كه وى را دوست داشته باشد دوست دارم .\r\n75 - در كتاب : نوادر راوندى از حضرت على بن ابى طالب عليه السّلام روايت مىكند كه فرمود : پيغمبر اسلام زبّ امام حسين عليه السّلام را ميبوسيد . و رانهاى او را باز كرد و بدون اينكه وضوء بگيرد برخاست و نماز خواند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nبخش سيزدهم در بارهء اخلاق و رفتار حضرت حسنين ع\r\n1 - در كتاب : مناقب مينگارد : اعرابى از عبد اللَّه بن زبير و عمرو بن عثمان استفتاء كرد ، ايشان هر كدام به ديگرى حواله كردند . اعرابى گفت : از خدا بترسيد ! من نزد شما آمده‌ام كه مرا راهنمائى كنيد ، آيا جا دارد كه مرا به ديگرى حواله ميدهيد ! ؟ ايشان وى را بجانب امام حسن و امام حسين راهنمائى نمودند .\r\nاو اشعارى سرود كه از جملهء آنها اين است :\r\n جعل اللَّه حروجهيكما نعلين * سبتا يطأ هما الحسنان \r\nيعنى خدا صورت شما را نظير نعلين پوستى قرار دهد كه امام حسن و امام حسين آنها را پايمال نمايند .\r\n2 - نيز در همان كتاب از حضرت محمّد بن على عليه السّلام روايت مىكند كه فرمود :\r\nمردى در زمان پيغمبر اعظم اسلام صلى اللَّه عليه و آله گناهى كرده بود . وى غائب شد و در بين راه كه خلوت بود با امام حسن و امام حسين كه كودك بودند مصادف شد . وى حسنين را روى دوش خود گرفت و بحضور پيغمبر خدا آورد و گفت :\r\nيا رسول اللَّه ! من به خدا و حسنين پناهنده شده‌ام . پيامبر اكرم صلى اللَّه عليه و آله بقدرى خنديد كه دست خود را بر دهان مبارك خويش نهاد . سپس فرمود : برو\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nتو را آزاد نمودم . آنگاه رسول خدا به حسنين فرمود : من شفاعت شما را در بارهء اين مرد پذيرفتم . پس از اين جريان آيهء ( 64 - سورهء نساء ) نازل شد كه ميفرمايد :\r\nاگر ايشان در موقعى كه بنفس خود ظلم ميكنند نزد تو بيايند و استغفار نمايند و پيغمبر هم براى آنان استغفار كند خدا را توبه پذير و مهربان مىيافتند .\r\nليث بن سعد در اخبار خود مىگويد : مردى نذر كرده بود كه پاهاى بزرگوارترين قريش را روغن بمالد . وقتى از بزرگوارترين قريش جويا شد گفته شد : فعلا مخرمه عالمترين مردم است به حسب و نسب قريش ، برو از او جويا شو ، هنگامى كه نزد مخرمه كه از پيرى خرف شده بود و پسرش هم نزد وى بود آمد و در بارهء اين مطلب پرسش نمود ، مخرمه پاهاى خود را دراز كرد و گفت : اين پاهاى مرا روغن مالى كن ! مسور پسر مخرمه به آن مرد گفت : اين كار را انجام مده ، زيرا اين مرد خرف شده و عمل مردم جاهليت را انجام ميدهد . آنگاه مسور آن مرد را بجانب امام حسن و امام حسين راهنمائى كرد و گفت : پاهاى ايشان را روغن بمال ، زيرا كه فعلا ايشان بزرگوارترين و گرامىترين مردم بشمار ميروند .\r\nمدرك بن ابو زياد ميگويد : من به ابن عباس كه ركاب امام حسن و امام حسين را ميگرفت و ايشان را سوار ميكرد گفتم : تو از ايشان بزرگترى آيا جا دارد كه ركاب آنان را بگيرى و ايشان را سوار كنى ! ؟\r\nگفت : اى احمق ! تو كه نميدانى ايشان كيانند ! ايشان پسران پيامبر خدايند آيا نه چنين است كه خدا به من منت نهاده كه ركاب آنان را بگيرم تا سوار شوند ! ؟ .\r\nدر كتاب : محاسن از رويانى نقل مىكند كه گفت : امام حسن و امام حسين كه كودك بودند به پير مردى مرور كردند كه مشغول وضو گرفتن بود ، ولى وضو را نيكو نميگرفت ، حضرت حسنين ( براى اينكه آن پير مرد را آگاه نمايند )\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nشروع بوضو گرفتن كردند و هر كدام ميگفتند : وضوى من صحيحتر است .\r\nآنگاه به آن پير مرد گفتند : ما دو نفر وضو ميگيريم ، تو قضاوت كن كه كداميك از ما بهتر وضو ميگيريم ، وقتى وضو گرفتند به وى گفتند : كداميك از ما نيكوتر وضو گرفتيم ؟ گفت : شما هر دو خوب وضو گرفتيد ، ولى اين پير مرد نادان وضوى نيكوئى نگرفت . اكنون وضو گرفتن را از شما آموختم و بدست و بركت و مهربانى كه شما نسبت به امت جدّ خود داريد توبه كردم .\r\nحضرت امام محمد باقر عليه السّلام ميفرمايد : امام حسين به احترام امام حسن در حضور آن حضرت تكلم نميكرد ، همين طور محمّد بن حنفيه در حضور امام حسين تكلم نمىكرد .\r\nگفته شده : ( قرآن در سورهء ص ، آيهء - 44 ) در بارهء حضرت ايّوب ميفرمايد :  نِعْمَ الْعَبْدُ  يعنى خوب بنده‌اى است و در بارهء حضرت حسنين گفته شده :\r\nشتر شما خوب شترى است و شما هم خوب سوارانى ميباشيد . نيز ( در سورهء دخان آيهء - 24 ) ميفرمايد : اگر به من ايمان نمىآوريد پس از من كناره‌گيرى نمائيد .\r\nامام حسين هم فرمود : اگر مرا تصديق نمىكنيد پس از من دورى كنيد و مرا بقتل نرسانيد .\r\n3 - در كتاب : كافى از ابو سعيد نقل مىكند كه گفت : من به حضرت حسنين كه در فرات با لباس مشغول شنا بودند گفتم : اى دو فرزند رسول خدا صلى اللَّه عليه و آله لباس شما كه با آنها شنا ميكنيد ضايع شدند ! فرمودند : اى ابو سعيد ! فاسد شدن لباس نزد ما محبوبتر است از فاسد شدن دين زيرا آب هم نظير زمين داراى اهل و موجوداتى است . آنگاه به من فرمودند : قصد كجا دارى ؟ گفتم : قصد همين آب را دارم . گفتند : مگر اين آب چه خواصى دارد ؟\r\nگفتم : من يك مرضى دارم ، ميخواهم از آب تلخ بياشامم شايد مرضم معالجه شود و مزاج من لينت پيدا كند .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nفرمودند : ما گمان نميكنيم : خدا در چيزى كه آن را لعنت كرده است شفا قرار داده باشد . گفتم چرا ؟\r\nفرمودند : زيرا هنگامى كه امت نوح خداى توانا را بخشم در آوردند آسمان بشدت باران ريخت ، موقعى كه به زمين وحى كرد ( تا آب از خود خارج نمايد ) بعضى از چشمه‌هاى زمين نافرمانى نمودند و خداى قهار پس از اينكه آنها را لعنت كرد شور و تلخشان هم نمود .\r\nبنا بروايت حمدان حسنين فرمودند : اى ابو سعيد ! آيا تو داخل آبى ميشوى كه روزى سه مرتبه منكر ولايت و دوستى ما اهل بيت مىشود . زيرا خداى حكيم ولايت ما خاندان را به هر آبى كه عرضه كرد و او پذيرفت شيرين و خوشگوار شد و آن آبى كه منكر ولايت ما گرديد خداى توانا آن را تلخ و شور قرار داد .\r\n4 - نيز در همان كتاب از حضرت امام جعفر صادق روايت مىكند كه فرمود :\r\nمردى بحضور حضرت حسنين كه در صفا نشسته بودند آمد و از ايشان چيزى خواست ، آنان فرمودند : صدقه جز براى سه طايفه حلال نيست :\r\n1 - قرض سنگين . 2 - ورشكست شدن شديد . 3 - فقرى كه انسان را مضطر و ناچار نمايد . آيا تو دچار يكى از اين سه موضوع شده‌اى ؟\r\nگفت : آرى .\r\nحسنين عليهما السّلام وى را عطا و راضى نمودند .\r\nآن مرد قبل از اين جريان از عبد اللَّه بن عمر و عبد الرحمن بن ابو بكر اين تقاضا را كرده بود و ايشان هم به وى عطائى كرده بودند ، ولى از او پرسشى نكرده بودند . وى بجانب ايشان باز گشت . و گفت :\r\nچرا آنچه كه حسنين از من پرسيدند شما نپرسيديد ؟\r\nآنگاه آنچه كه حسنين پرسيده بودند براى آنان شرح داد . ايشان در جوابش گفتند : حسنين علم را يك نوع مخصوصى تغذى كرده‌اند .\r\n5 - نيز در كتاب : كافى از امام جعفر صادق عليه السّلام روايت مىكند كه\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nفرمود : وقتى امام حسن از دنيا رحلت كرد مقروض بود . موقعى كه امام حسين شهيد شد مقروض بود .\r\nمؤلف گويد : سيد بن طاوس در كتاب : كشف المحجه از امام محمّد باقر عليه السّلام روايت مىكند كه فرمود :\r\nهنگامى كه امام حسين كشته شد مقروض بود . حضرت على بن الحسين عليهما السّلام باغ و املاك خود را به مبلغ سه هزار ( دينار ، يا درهم ) فروخت كه قرض امام حسين و آن وعده‌هائى ( كه به فقراء و ديگران داده بود ) ادا نمايد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nبخش‌هاى خصوصى امام حسن مجتبى ع\r\n\r\nبخش چهاردهم در بارهء امامت امام حسن مجتبى ع\r\n1 - در كتاب : اعلام الورى از سليم ( بضم سين و فتح لام ) ابن قيس روايت مىكند كه گفت : من در موقع وصيت كردن حضرت على بن ابى طالب عليه السّلام حضور داشتم . حضرت امير امام حسن را وصى خود قرار داد و حسين ، محمّد بن حنفيه جميع فرزندان خويشتن ، رؤساى شيعيان خود و اهل بيتش را بر آن وصيت شهود قرار داد . آنگاه كتاب و اسلحه را به حضرت امام حسن پرداخت و به آن بزرگوار فرمود :\r\nاى پسر عزيزم ! پيامبر اسلام صلى اللَّه عليه و آله و سلم مرا مأمور كرده كه تو را وصى خويشتن قرار دهم و كتابها و اسلحهء خويشتن را به تو تسليم نمايم ، همانطور كه پيغمبر اعظم اسلام مرا وصى خود نمود و كتابها و اسلحهء خود را به من تسليم كرد . پيامبر اكرم به من دستور داده به تو بگويم : هر گاه اجل تو فرا رسيد اين امانت‌هاى نبوت را به برادرت حسين تحويل دهى . سپس متوجه فرزندش حسين شده و فرمود :\r\nرسول خدا تو را مأمور كرده كه اين اشياء را به اين پسرت بسپارى .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nسپس دست حضرت على بن الحسين را گرفت و به او فرمود : پيغمبر خدا به تو دستور داده كه اين امانتها را بفرزندت محمّد بن على تسليم نمائى . سلام پيامبر خدا و سلام مرا به محمّد بن على برسان .\r\n2 - نيز در همان كتاب اين موضوع را از حضرت امام محمّد باقر عليه السّلام روايت كرده است .\r\n3 - نيز در كتاب : اعلام الورى از امام محمّد باقر عليه السّلام روايت مىكند كه فرمود : هنگامى كه رحلت حضرت امير نزديك شد به پسرش امام حسن فرمود :\r\nنزديك من بيا تا آن اسرارى را كه پيغمبر اعظم به من ياد داد به تو تعليم دهم و تو را نسبت به آن چيزهائى كه رسول خدا مرا امين دانست و سپرد امين بدانم و بسپارم .\r\nامام حسن اين امر را اطاعت كرد .\r\n4 - نيز در همان كتاب از شهر بن حوشب روايت مىكند كه گفت : هنگامى كه حضرت على عليه السّلام متوجه كوفه شد كتابها و وصيت‌نامه را بعنوان امانت به ام سلمه سپرد . موقعى كه امام مراجعت نمود ام سلمه آنها را به آن حضرت تسليم نمود .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nبخش پانزدهم در بارهء معجزات امام حسن مجتبى ع\r\n1 - در كتاب : بصائر الدرجات از امام جعفر صادق عليه السّلام روايت مىكند كه فرمود : در يكى از سفرها كه امام حسن به عمره ميرفت يكى از فرزندان زبير كه به امامت آن حضرت معتقد بود با آن بزرگوار بود . در يكى از منازل نزديك آبى در زير يك درخت خرما كه از تشنگى خشك شده بود فرود آمدند . براى امام حسن در زير آن درخت فرشى گسترانيدند و براى آن زبيرى هم فرش ديگرى در مقابل امام حسن انداختند . آن مرد زبيرى سر خود را بلند كرد و گفت : كاش اين درخت خرماى تازه ميداشت تا ما ميخورديم .\r\nامام حسن فرمود : آيا تو بخرما اشتهاء دارى ! ؟ گفت : آرى .\r\nحضرت امام حسن دست مبارك خود را بسوى آسمان بلند نمود و دعائى كرد كه آن مرد زبيرى ملتفت نشد . آن درخت خرما سبز و داراى برگ و خرما گرديد .\r\nساربانى كه همراه ايشان بود گفت : به خدا قسم كه امام حسن سحر و جادو كرد . امام حسن به وى فرمود :\r\nواى بر تو ! اين سحر نيست ! بلكه دعاى پسر پيغمبر مستجاب شد .\r\nآنگاه بر فراز آن درخت رفتند و از آن خرماها به قدر كفايت چيدند .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n2 - در كتاب : خرايج از امام جعفر صادق عليه السّلام روايت مىكند كه فرمود :\r\nيك روز امام حسن به امام حسين و عبد اللَّه جعفر كه مقروض شده بودند فرمود :\r\nمعاويه جوائزى براى شما فرستاده كه در فلان روز در اول ماه بشما خواهد رسيد .\r\nچون روز اول ماه فرا رسيد همانطور كه حضرت مجتبى فرموده بود جوائز معاويه وارد شد .\r\nحضرت امام حسن قرضهاى فراوانى را كه داشت از آن جوائز ادا كرد .\r\nباقيماندهء آن را بين اهل بيت و شيعيان خويشتن توزيع نمود . حضرت امام حسين هم قرضهاى خود را از آن جوائز ادا نمود و يك سوم باقيماندهء آن را ميان اهل بيت و دوستان خود تقسيم كرد و ما بقى را براى عيال خويشتن فرستاد .\r\nعبد اللَّه بن جعفر نيز قرض خويشتن را ادا نمود و ما بقى را براى خوشباش معاويه به فرستادهء وى عطا كرد .\r\nهنگامى كه اين خبر به معاويه رسيد مال فراوانى براى او فرستاد .\r\n3 - نيز در همان كتاب از امام صادق عليه السّلام روايت مىكند كه فرمود :\r\nحضرت امام حسن مجتبى پياده از مكه متوجه مدينهء طيبه شد ، پاهاى مباركش متورم گرديدند . به آن حضرت گفته شد : اگر سوار شوى اين ورم پاهايت بر طرف خواهد شد .\r\nفرمود : ابدا سوار نخواهم شد ، ولى موقعى كه وارد منزل بعدى شويم شخص سياه چهره‌اى باستقبال ما مىآيد كه روغنى دارد ، آن روغن براى اين ورم مفيد مىباشد ، روغن را از او بخريد و در بارهء قيمتش مضايقه منمائيد .\r\nيكى از غلامان آن حضرت گفت : در جلو منزلى نيست كه يك چنين دوائى را بفروشند ؟\r\nفرمود : چرا ، در جلو ما خواهد بود . وقتى چند ميلى راه رفتند ناگاه ديدند آن شخص سياه چهره باستقبال ايشان آمد . امام حسن بغلام خود فرمود : اين همان شخص است ، برو روغن را از او خريدارى كن . وقتى نزد او رفت و روغن خواست وى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nگفت : اين روغن را براى چه كسى ميخواهى ؟ گفت : براى حسن بن على بن ابى طالب عليه السّلام ، گفت : مرا نزد آن حضرت ببر .\r\nهنگامى كه آن شخص سياه بحضور امام حسن مشرف شد گفت :\r\nيا ابن رسول اللَّه ! من غلام تو هستم ، پول اين روغن را از تو نخواهم گرفت ، ولى تو دعا كن خدا يك پسر صحيح و سالمى به من عطا كند كه شما خاندان را دوست داشته باشد ، زيرا هنگامى كه من از زن خود مفارقت نمودم وى در حال وضع حمل بود .\r\nامام حسن به وى فرمود : بسوى منزل خود برو ، زيرا خداى رؤف يك پسر صحيح و سالم به تو عطا كرده است .\r\nآن مرد فورا متوجه منزل خويشتن گرديد و ديد كه زوجه‌اش يك پسر صحيح و سالم آورده آنگاه بسوى امام حسن مراجعت كرد و براى ولادت آن پسر دعاى خير در حق آن حضرت نمود .\r\nوقتى امام حسن از آن روغن به پاى مبارك خويشتن ماليد هنوز از جاى خود بر نخواسته بود كه ورم پاهايش بر طرف گرديدند .\r\n4 - در كتاب : كافى همين روايت را نقل كرده و افزوده كه امام حسن فرمود : خدا به تو پسرى عطا كرده كه از شيعيان ما خواهد بود .\r\n5 - در كتاب : خرائج مينگارد : روايت شده كه حضرت على بن ابى طالب عليه السّلام در رحبه بود . مردى برخاست و به آن حضرت گفت : من از رعيت‌ها و اهل شهرهاى تو ميباشم .\r\nحضرت امير فرمود : تو از رعيت‌ها و اهل شهرهاى ما نيستى . بلكه پادشاه روم فرستاده مسائلى را از معاويه پرسش نمايند ، چون معاويه از جواب آنها عاجز شده است لذا تو را براى خاطر آن مسائل نزد من فرستاده .\r\nآن مرد گفت : راست گفتى يا امير المؤمنين ، معاويه مرا مخفيانه نزد تو فرستاد ، ولى تو از اين موضوع آگاه شدى ، در صورتى كه غير از خداى عليم كسى از اين راز آگاه نبود .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nحضرت امير فرمود : از هر يك از اين دو فرزندم كه ميخواهى جويا شو .\r\nگفت از حسن پرسش ميكنم ، آنگاه امام حسن متوجه وى شد و فرمود :\r\nتو آمده‌اى جويا شوى :\r\n1 - بين حق و باطل چقدر است . 2 - بين آسمان و زمين چقدر است .\r\n3 - بين مشرق و مغرب چقدر است . 4 - قوس و قزح چيست . 5 - مؤنث چيست .\r\n6 - آن ده موضوعى كه هر كدام از ديگرى شديدتر است چيست ؟ گفت : آرى .\r\nامام حسن عليه السّلام فرمود :\r\n1 - بين حق و باطل به قدر چهار انگشت است . زيرا آنچه را كه به چشم خود بنگرى حق و گاهى آنچه را كه به گوش خود بشنوى باطل است ( و فاصلهء بين چشم و گوش انسان چهار انگشت مىباشد ) .\r\n2 - فاصلهء بين آسمان و زمين نفرين شخص مظلوم است و آنچه كه چشم بنگرد .\r\n3 - فاصلهء بين مشرق و مغرب يك روز راه است براى آفتاب .\r\n4 - قزح نام شيطان است و منظور از قوس همين قوس خدائى است كه علامت فراوانى نعمت و امان از براى اهل زمين مىباشد كه غرق شوند .\r\n5 - مؤنث آن است كه معلوم نشود مرد است يا زن . بايد در نظر داشت كه اگر محتلم شود مرد مىباشد و اگر حيض شود يا پستانهايش ظاهر شوند زن است ، اگر از اين طريق معلوم نشد بايد به وى گفته شود : بول كند ، اگر ادرار او جستن كند و به ديوار برسد مرد است . ولى اگر بول او نظير شتر به طرف پاهايش برگردد زن خواهد بود .\r\n6 - اما آن ده چيزى كه بعضى از آنها از ديگرى شديدتر است : شديدترين چيزى كه خدا آفريده سنگ است ، شديدتر و سفت‌تر از سنگ آهن مىباشد كه سنگ بوسيلهء آن قطع مىشود - شديدتر از آهن آتش است كه آهن را آب مينمايد . سخت‌تر از آتش آب است ( كه آتش را خاموش مىكند ) شديدتر از آب ابر مىباشد ( كه\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nآب را جذب و توليد مينمايد ) سخت‌تر از ابر باد است كه ابر را حمل و نقل يا پراكنده مىكند . شديدتر و قوىتر از باد آن ملكى است كه باد را رد مينمايد قوىتر از آن ملك ملك الموت است كه وى را ميميراند . قويتر از ملك - الموت خود موت مىباشد كه وى را مىميراند . شديد و قويتر از موت همان خدائى است كه موت را دفع مينمايد .\r\n6 - در كتاب : مناقب مىنويسد : ابو سفيان نزد حضرت امير آمد و گفت :\r\nيا ابا الحسن ! من به تو يك حاجتى دارم . فرمود : چه حاجتى ؟ گفت : من بيايم نزد پسر عمويت محمّد كه براى ما قرار دادى بنويسد .\r\nفرمود : اى ابو سفيان ! پسر عمويم با تو قرارى نهاده كه هرگز از آن باز نخواهد گشت . فاطمهء اطهر پشت پرده بود و امام حسن كه كودكى چهارده ماهه و تازه راه افتاده بود نزد حضرت زهراء بود . ابو سفيان به فاطمهء اطهر گفت :\r\nاى دختر حضرت محمّد ! به اين كودك بگو : براى من نزد جدش سخنى بگويد كه عرب و عجم از آن بهره‌مند شوند .\r\nحضرت امام حسن عليه السّلام متوجه ابو سفيان شد ، با يك دست خود به صورت و با دست ديگر به ريش ابو سفيان زد . آنگاه خداى توانا زبان مبارك او را گويا كرد و به ابو سفيان فرمود :\r\nاى ابو سفيان ! تو بگو : لا إله الا اللَّه ، محمّد رسول اللَّه ، تا من شفيع تو گردم ، سپس آن حضرت فرمود : سپاس مخصوص آن خدائى است كه در آل محمّد صلى اللَّه عليه و آله و سلم ذريه‌اى از آن حضرت قرار داد كه نظير يحيى بن زكريا است كه در باره‌اش فرموده :  وَ آتَيْناهُ الْحُكْمَ صَبِيًّا  .\r\nابو حمزهء ثمالى از حضرت امام زين العابدين عليه السّلام روايت مىكند كه فرمود :\r\nحضرت امام حسن نشسته بود كه شخصى به حضور آن حضرت آمد و گفت :\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nيا ابن رسول اللَّه ! خانه‌ات سوخت . فرمود : نه ، نسوخت . آنگاه شخص ديگرى نزد آن بزرگوار آمد و گفت :\r\nيا بن رسول اللَّه در آن خانه‌اى كه نزديك خانهء تو مىباشد يك حريقى رخداده كه ما شك نداريم به زودى خانهء تو نيز خواهد سوخت ، ولى خداى توانا آن حريق را از خانهء آن حضرت بر طرف نمود .\r\nيكوقت مردم از دست ظلم و ستم زياد بن ابيه از حضرت امام حسن مجتبى عليه السّلام استمداد نمودند . امام حسن دست مبارك خود را بلند كرد و فرمود :\r\nپروردگارا ! حق ما و شيعيان ما را از ابن ابيه بگير و بما نشان بده كه وى را به بلائى فورى مبتلا كرده باشى ، زيرا تو بر هر چيزى قادر و توانائى .\r\nپس از اين نفرين يك زخم در انگشت ابهام دست راست زياد بن ابيه پيدا شد كه آن را سلعه ميگفتند . تورم آن زخم همچنان تا گردن زياد رسيد تا اينكه وى را كشت .\r\nيكوقت مردى مبلغ هزار دينار بدروغ از حضرت امام حسن عليه السّلام ادعا نمود ولى آن حضرت در حقيقت مديون وى نبود . ايشان نزد شريح قاضى رفتند . شريح به امام حسن گفت : قسم ميخورى ؟ فرمود : اگر اين شخص كه مدعى است قسم بخورد من به وى عطا خواهم كرد . شريح به آن مرد گفت : بگو : به حق آن خدائى كه غير از او خدائى نيست و او بر غيب و شهود دانا است . امام حسن فرمود : منظور من اين گونه قسم نبود ، بلكه بايد بگويد : به خدا قسم كه من از تو اين مبلغ را طلبكارم و هزار دينار را بگيرد .\r\nآن مرد اين قسم را خورد و پولها را گرفت . وقتى از جاى برخاست به زمين افتاد و مرد . موقعى كه راجع بنحوهء قسم خوردن از امام حسن جويا شدند فرمود : آن قسمى كه آن مرد خورد حاوى توحيد خداى رؤف بود . من ميترسيدم كه خدا به بركت توحيد خويشتن او را از عقوبت قسم دروغى كه خورد عفو نمايد .\r\nفتال نيشابورى در كتاب : مونس الحزين از حضرت امام جعفر صادق روايت\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nروايت مىكند كه فرمود : بعضىها به امام حسن عليه السّلام و آن تحملهائى كه آن حضرت در مقابل آزارهاى معاويه ميكرد اعتراض نمودند .\r\nحضرت مجتبى عليه السّلام سخنى فرمود كه مضمون آن اين بود :\r\nاگر من دعا كنم خداى توانا عراق را شام و شام را عراق ، زن را مرد و مرد را زن مىكند .\r\nآن مرد شامى گفت : چه كسى است كه بتواند اين قدرت را داشته باشد ! ؟\r\nحضرت امام حسن مجتبى عليه السّلام به وى فرمود : برخيز ! ! حيا نميكنى كه در ميان مردان نشسته‌اى ؟ ناگاه آن مرد به خود توجهى كرد و ديد كه زن شده ! ! آنگاه امام حسن به وى فرمود : زن تو مرد شده ، او با تو مقاربت مىكند تو از وى حامله ميشوى و فرزندى مياورى كه خنثى خواهد بود ( يعنى هم علامت مردى و هم علامت زن بودن را خواهد داشت ) همانطور شد كه آن بزرگوار فرموده بود .\r\nآنگاه پس از چندى بود كه ايشان توبه كردند و بحضور امام حسن مجتبى آمدند . امام حسن عليه السّلام دعا كرد و خداى توانا ايشان را به حالت اوليه برگردانيد « 1 »\r\n\r\n\r\n","description":"","footnote":"\r\n( 1 ) مترجم گويد : در اينكه عموم پيامبران عليهم السلام چنان كه قرآن فرموده خلفاء خدا بودند شكى نيست . و در اينكه امامان مذهب مقدس شيعه چنان كه در جاى خود ثابت شده خلفاء انبياء هستند ترديدى نيست و نيز در اينكه خليفه بايد با اجازهء آن كسى كه وى را خليفه و جانشين خود قرار داده بتواند كارى را كه او انجام ميدهد خليفه هم انجام بدهد شكى نيست نيز در اينكه از اين قبيل معجزات از انبياء عليهم السلام مكررا بظهور و بروز رسيده ترديدى نيست . پس براى شخص منصف هم ترديدى نيست كه اين گونه معجزات از امامان و حضرت امام حسن عليهم السلام هيچ گونه استبعادى ندارد . زيرا اين گونه معجزات امورى هستند ما فوق طبيعت ، بعبارت ديگر اين گونه معجزات در واقع از طرف خداى توانا ميباشند ، چيزى كه هست بدست يكى از مخلوقات خدا يعنى انبياء و امامان عليهم السلام انجام مىشوند . بنا بر اين : امام حسن كه جاى خود دارد ، بلكه مىتوان گفت :\r\nخدا اين گونه معجزات را بوسيلهء يك پشه اجرا و عملى نمايد . چنان كه مورّخين نوشته‌اند :\r\nنمرود را يك نصفه پشه از پاى در آورد .\r\n","page_name":" 369 ","page_number":369},
  {"content":"\r\n\r\nحسين بن ابو العلا از امام جعفر صادق عليه السّلام روايت مىكند كه فرمود :\r\nامام حسن به اهل بيت خود فرمود : من بوسيلهء زهر خواهم مرد ، همانطور كه پيغمبر معظم اسلام صلى اللَّه عليه و آله بوسيلهء زهر از دنيا رحلت نمود . گفتند : چه كسى تو را مسموم خواهد نمود ؟\r\nفرمود : كنيز يا زوجه‌ام . گفتند : وى را از خانهء خويشتن خارج كن .\r\nفرمود : هيهات كه بشود او را خارج كرد ! زيرا اجل من بدست او مىباشد ، راه و چاره‌اى هم نخواهم داشت ، اگر او را خارج نمايم باز هم كسى غير از او مرا نخواهد كشت ، زيرا اين موضوع قضا و قدر واجب و لازمى است كه از طرف خدا مقدر شده . چند روزى از اين مقاله نگذشته بود كه معاويه شخصى را براى تحريك زوجهء امام حسن فرستاد .\r\nپس از اين جريان بود كه امام حسن به زوجه‌اش فرمود : آيا يك شربت شير نزد تو هست ؟ گفت : آرى . همان زهرى را كه معاويه فرستاده بود آن زن در ميان شير ريخته بود . هنگامى كه امام حسن آن شير را آشاميد و احساس مسموميت نمود به آن زن فرمود : اى دشمن خدا ! مرا كشتى ؟ خدا تو را بكشد .\r\nآگاه باش به خدا قسم كه پس از من شوهرى نخواهى يافت و از آن مرد فاسق كه دشمن خدا است ابدا خيرى نخواهى ديد .\r\n7 - طبرى در كتاب : دلائل از ابن عباس روايت مىكند كه گفت :\r\nامام حسن مجتبى عليه السّلام به ماده گاوى كه قصاب ميخواست آن را ذبح كند مرور كرد و فرمود : اين گاو به يك گوسالهء ماده‌اى حامله است كه سفيدى در ميان پيشانى آن است و سر دمش هم سفيد مىباشد . ما با قصاب به راه افتاديم ، وقتى قصاب آن گاو را ذبح نمود ديديم گوساله‌اش به همان اوصافى است كه امام حسن فرموده بود . ما به آن حضرت گفتيم : آيا نه چنين است كه خدا ( در سورهء لقمان آيهء - 34 ) ميفرمايد :\r\nخدا آنچه را كه در رحم‌ها مىباشد ميداند ؟ پس تو چگونه اين مطلب را\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nدانستى ؟ فرمود : علوم مخزون و پوشيده و قطعى و مخفى را هيچ ملك مقرب و هيچ پيغمبر مرسلى از آنها اطلاع ندارند غير از محمّد و ذريّهء آن حضرت كسى نميداند « 1 » 8 - در كتاب : نجوم از حضرت امام محمّد باقر عليه السّلام روايت مىكند كه فرمود :\r\nگروهى بحضور حضرت امام حسن مجتبى آمدند و گفتند :\r\nاز آن معجزات و عجائبى كه پدرت حضرت امير بما نشان ميداد تو نيز نشان بده ! فرمود : اگر از من معجزه ببينيد ايمان مياوريد ؟ گفتند : آرى ، به خدا قسم كه ايمان مياوريم . فرمود : آيا نه چنين است كه شما پدرم را ميشناسيد ؟ گفتند : چرا . وقتى امام حسن يك گوشهء پرده را رد كرد ديدند حضرت امير در آنجا نشسته است . فرمود : او را ميشناسيد ؟ آنان عموما گفتند :\r\nآرى ، اين امير المؤمنين است . اكنون ما شهادت ميدهيم كه تو ولى خدا و بعد از آن حضرت امام ميباشى . تو پدرت حضرت امير را همانطور بما نشان دادى كه پدرت رسول خدا را بعد از رحلتش در مسجد قبا به ابو بكر نشان داد .\r\nامام حسن فرمود : آيا نشنيده‌ايد كه خدا ( در قرآن ، سورهء بقره ، آيهء 154 ) ميفرمايد :\r\nآن افرادى را كه در راه خدا كشته شده‌اند مگوئيد مرده‌اند ، بلكه زنده‌اند ، ولى شما تشخيص نميدهيد . اكنون كه اين آيه در بارهء اين گونه افراد كه در راه خدا كشته شده‌اند نازل شده باشد پس در بارهء ما امامان چه ميگوئيد ! ؟\r\nگفتند : ايمان آورديم و تصديق نموديم يا ابن رسول اللَّه ! 9 - نيز در همان كتاب از امام جعفر صادق عليه السّلام روايت مىكند كه\r\n\r\n\r\n","description":"","footnote":"\r\n( 1 ) واضح و معلوم است : آن علوم غيبى كه محمد و آل محمد صلى اللَّه عليهم اجمعين ميدانستند و ميدانند از طرف خدا به ايشان الهام ميشد و مىشود ، زيرا قرآن راجع به اين موضوع در چند مورد و موضع ميفرمايد : غير از ذات مقدس پروردگار كسى علم غيب نخواهد داشت .\r\n","page_name":" 371 ","page_number":371},
  {"content":"\r\n\r\nفرمود : موقعى كه امام حسن عليه السّلام با معاويه صلح كرد و با يك ديگر در نخيله نشستند معاويه به آن حضرت گفت :\r\nاين طور به من رسيده كه رسول خدا صلى اللَّه عليه و آله خرماى نخل را بطور تخمين معلوم ميكرد ، آيا تو نيز اين علم را دارى ؟\r\nامام حسن فرمود : پيغمبر اكرم خرماى نخل را از نظر وزن و كيل تخمين ميزد ، ولى من خرماى نخل را از نظر عدد تخمين ميزنم .\r\nمعاويه گفت : مثلا اين درخت خرما چند عدد خرما دارد ؟\r\nامام حسن فرمود : چهار هزار و چهار عدد خرما دارد .\r\nهنگامى كه معاويه دستور داد تا خرماى آن درخت را چيدند و شماره كردند ديدند چهار هزار و سه عدد است . وقتى متوجه عبد اللَّه بن عامر بن كريز شدند ديدند يك خرما در دست او است .\r\nامام حسن به معاويه فرمود : به خدا قسم اگر كافر نميشدى تو را از كليهء اعمالى كه انجام ميدهى آگاه ميكردم . زيرا پيغمبر اكرم اسلام در يك زمانى بود كه تكذيب نمىشد . ولى تو مرا تكذيب ميكنى و ميگوئى : چون در زمان جدش كودك بوده از كجا معلوم كه چيزى شنيده باشد . اى معاويه به خدا قسم كه تو زياد را دعوت خواهى كرد ، حجر بن عدى را خواهى كشت ، سرهائى را شهر به شهر حمل و نقل خواهى كرد . همانطور شد كه امام حسن خبر داده بود ، زيرا معاويه زياد را دعوت كرد ، حجر بن عدى را كشت ، سر عمرو بن حمق خزاعى را نزد او آوردند .\r\n10 - در كتاب : خرائج از امام جعفر صادق عليه السّلام روايت مىكند كه فرمود :\r\nيكوقت دو نفر مرد در حضور امام حسن مجتبى بودند . امام بيكى از ايشان فرمود :\r\nتو در شب گذشته در بارهء فلانى چنين و چنان گفتى . آن مرد گفت : حقا كه امام حسن از گذشته‌ها خبر ميدهد و بسيار تعجب نمود .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nامام حسن مجتبى به وى فرمود : ما آنچه را كه در شب و روز واقع مىشود ميدانيم .\r\nآنگاه فرمود : خداى عليم حلال و حرام ، تنزيل و تأويل را به پيغمبر خود تعليم داد و پيامبر اكرم صلى اللَّه عليه و آله هم كليهء علم خود را بما ياد داد . و . . .\r\n11 - در كتاب كشف الغمه مينگارد : آن حضرت به پسرش فرمود : عرب داراى يك جولانى است ، خواب‌هاى دور و دراز عرب به ايشان برگشت ، آنان شتران را راندند و خسته كردند تا اينكه تو را خارج نمودند ، و لو اينكه در لانهء كفتار بودى .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nبخش شانزدهم راجع به مناظرات و نيك رفتارى امام حسن مجتبى ع\r\n1 - در كتاب : امالى از حضرت امام زين العابدين روايت مىكند كه فرمود :\r\nامام حسن مجتبى عليه السّلام در زمان خود عابدترين و زاهدترين و برترين مردم بشمار ميرفت . هر گاه حج بجاى مياورد پياده ميرفت ، چه بسا مىشد كه پاى برهنه ميرفت هر گاه ياد مرگ مىكرد گريان مىشد ، هر وقت به ياد قبر مىافتاد اشك ميريخت هر گاه به ياد بر انگيخته شدن در محشر مىآمد گريه ميكرد . هر وقت به ياد مرور از صراط مىافتاد گريان مىشد . هر وقت به ياد آن موقعى مىآمد كه براى حساب نزد خدا خواهد رفت بطورى نعره ميزد كه غش مىكرد . هر گاه براى نماز قيام مىنمود اعضايش در مقابل خدا ميلرزيد . هر وقت به ياد بهشت و دوزخ مىآمد مثل شخص مار گزيده مضطرب ميگرديد ، آنگاه از خدا تقاضاى بهشت و از جهنم طلب بيزارى مىنمود . امام حسن عليه السّلام هر گاه به آيهء  يا أَيُّهَا الَّذِينَ آمَنُوا *  ميرسيد ميفرمود : لبيك ! اللهم لبيك ! حضرت امام حسن در هر حال مشغول ذكر و ياد خدا بود . آن حضرت از همهء مردم راستگوتر و فصيحتر بود . يك روز به معاويه گفته شد : كاش به امام حسن ميگفتى : بر فراز منبر برود و سخنرانى نمايد تا مردم بدانند : وى ناقص است .\r\nمعاويه به آن حضرت گفت : بالاى منبر برو و ما را موعظه كن . امام حسن برخاست\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nو پس از اينكه بر فراز منبر رفت و حمد و ثناى خداى را بجاى آورد فرمود : ايها الناس ! هر كسى مرا ميشناسد كه مىشناسد و هر كسى كه مرا نميشناسد من حسن بن على بن ابى طالب عليه السّلام ميباشم . من پسر بزرگترين زنان عالم يعنى :\r\nفاطمه دختر پيامبر اسلام صلى اللَّه عليه و آله و سلم هستم ، من پسر بهترين خلق خدا ميباشم ، من پسر رسول خدا هستم ، من فرزند صاحب فضائل و مناقب ميباشم ، من پسر صاحب معجزات و دلائل ميباشم ، من فرزند امير المؤمنين هستم ، من آن كسى ميباشم كه حقم از دست رفته ، من و برادرم حسين دو بزرگ جوانان اهل بهشت ميباشيم ، من پسر ركن و مقام ، فرزند مكه و منى ، پسر مشعر و عرفات هستم .\r\nمعاويه به آن حضرت گفت : در بارهء اوصاف خرماى تازه صحبت كن ! اين مطلب را رها كن ! امام حسن مجتبى عليه السّلام فرمود : باد خرما را حامله مىكند و گرما آن را ميپزد و هواى خنك آن را نيكو مينمايد . آنگاه آن بزرگوار بسخن خويش ادامه داد و فرمود :\r\nمن پسر پيشواى خلق خدايم ، من پسر محمّد مصطفايم .\r\nمعاويه ترسيد اگر آن حضرت بيش از اين سخنرانى كند موجب فتنه و آشوب شود ، لذا گفت : يا ابا محمّد ! فرود آى ! همين مقدار كافى است .\r\n2 - نيز در همان كتاب : از حضرت رضا عليه السّلام روايت مىكند كه فرمود :\r\nهنگامى كه رحلت حضرت امام حسن فرا رسيد گريان شد . به آن حضرت گفته شد :\r\nيا ابن رسول اللَّه ! آيا گريه ميكنى در صورتى كه نزد پيامبر خدا يك چنين مقام و منزلتى دارى ! ؟ و رسول خدا آن فضائل و مناقب را در بارهء تو فرموده است و از طرفى هم تو بيست مرتبه پياده به حج رفته‌اى ! ؟ تمام اموال خود را حتى نعلين خود را سه مرتبه با خدا تقسيم نمودى ؟\r\nامام حسن فرمود : من براى دو موضوع گريه ميكنم : اول براى حساب\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nو هول روز قيامت . دوم براى فراق دوستان .\r\n3 - در كتاب : قرب الاسناد از ابن بكير روايت مىكند كه گفت : به امام جعفر صادق گفتم : اين طور شنيدم كه امام حسن پياده بيست حج بجاى آورده است ؟\r\nفرمود : آرى ، حسن بن على پياده حج بجاى مياورد ، در صورتى كه محمل و هودج‌ها همراه او بود . و . . .\r\n4 - در كتاب : خصال از امام جعفر صادق عليه السّلام روايت مىكند كه فرمود :\r\nيكوقت مردى به عثمان كه بر در مسجد نشسته بود برخورد و از عثمان چيزى تقاضا كرد . عثمان دستور داد : مبلغ پنج درهم به وى دادند . وى به عثمان گفت :\r\nمرا نزد شخصى راهنمائى كن ( كه بذل و بخشش بيشترى داشته باشد ) عثمان گفت :\r\nنزد آن جوانانى كه مىبينى برو ، آنگاه بدست خود به امام حسن و امام حسين و عبد اللَّه جعفر اشاره كرد كه در يك ناحيهء مسجد نشسته بودند .\r\nآن مرد متوجه ايشان شد و بر آنان سلام كرد ، آنگاه از ايشان تقاضاى چيزى نمود . امام حسن به وى فرمود : سؤال نمودن جايز نيست مگر براى يكى از سه امر : ديه و خونى كه انسان از عهدهء آن بر نيايد . 2 - قرضى كه سنگين باشد . 3 - فقر و تهيدستى كه انسان را ناچار نمايد ، اكنون تو براى كداميك از اين سه موضوع سؤال ميكنى ؟ گفت : براى يكى از اين سه صورت .\r\nامام حسن مجتبى دستور داد تا پنجاه اشرفى به وى دادند . امام حسين دستور داد تا چهل و نه اشرفى به او پرداختند . عبد اللَّه جعفر دستور داد تا چهل و هشت اشرفى به وى دادند « 1 »\r\n\r\n\r\n","description":"","footnote":"\r\n( 1 ) مترجم گويد : در اينكه امام حسين يك اشرفى از امام حسن كمتر و عبد اللَّه جعفر يك اشرفى از امام حسين كمتر به آن سائل عطا كردند نكته‌اى به نظر ميرسد و آن اين است كه عبد اللَّه جعفر براى امام حسين و امام حسين براى امام حسن احترامى قائل شدند . زيرا اگر هر يك از ايشان بيشتر از امام حسن عطا ميكردند معنى آن اين بود كه مقام ايشان از امام حسن بالاتر است .\r\n","page_name":" 376 ","page_number":376},
  {"content":"\r\n\r\nوقتى آن مرد برگشت عثمان به او گفت : چكار كردى ؟ گفت ؛ نزد تو آمدم آنقدر به من عطا كردى كه ميدانى ، ولى از من نپرسيدى كه براى چه از تو چيزى خواستم . اما موقعى كه از امام حسن چيزى خواستم به من فرمود : براى چه سؤال ميكنى ؟ زيرا سؤال كردن جز براى يكى از سه موضوع حلال نيست .\r\nمن آن حضرت را از يكى از آن سه موضوع آگاه نمودم ، آنگاه آن بزرگوار مبلغ پنجاه اشرفى به من بخشيد و شخص دومى مبلغ چهل و نه اشرفى و شخص سومى چهل و هشت اشرفى به من عطا نمودند .\r\nعثمان گفت : نظير اين جوانمردان را كجا پيدا ميكنى ، زيرا كه ايشان صاحبان علم و خير و حكمت ميباشند .\r\n5 - در كتاب : عدد از حذيفة بن يمان نقل مىكند كه گفت : در آن بينى كه پيغمبر معظم اسلام صلى اللَّه عليه و آله در كوه حرا يا كوه ديگرى بود و ابو بكر ، عمر ، عثمان ، على ، و گروهى از انصار با آن حضرت بودند ، انس هم حاضر بود و حذيفه هم گفتگو ميكرد ناگاه امام حسن مجتبى عليه السّلام در حالى كه آرام و با وقار بود وارد شد .\r\nپيامبر عاليقدر اسلام صلى اللَّه عليه و آله يك نظر به امام حسن كرد و فرمود : اين جبرئيل است كه حسن را راهنمائى مىكند . اين ميكائيل است كه وى را نگاهدارى مينمايد .\r\nاين حسن فرزند و نفس پاك و يكى از اضلاع من مىباشد ، اين حسن سبط و نور چشم من است . پدرم بفداى اين حسن باد ! سپس پيغمبر خدا بر خواست و ما هم برخاستيم ، نيز آن حضرت به حسين عليه السّلام ميفرمود : تو ميوهء ( قلب ) و حبيب و روحيهء قلب من هستى .\r\nآنگاه رسول خدا صلى اللَّه عليه و آله دست امام حسن را گرفت و به راه افتاد ، ما نيز با آن حضرت به راه افتاديم تا آن بزرگوار نشست و ما نيز در اطراف وى نشستيم . ما ميديديم كه پيامبر خدا چشم از امام حسن نمىبريد .\r\nسپس فرمود : اين حسن بعد از من راهنماى مسلمين و هدايت شده خواهد بود . اين حسن از براى من هديهء پروردگار عالم است . اين حسن از من خبر\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nميدهد ، آثار و دين مرا بمردم معرفى مينمايد ، سنت مرا زنده مىكند ، در رفتار خود متصدى امور من خواهد شد ، خدا به وى نظر رحمت مىافكند ، خدا رحمت كند كسى را كه اين مقام را براى او بشناسد ، و براى خاطر من به او نيكوئى و احترام نمايد .\r\nهنوز سخن پيغمبر معظم اسلام تمام نشده بود كه ناگاه اعرابى در حالى كه عصاى خود را به زمين ميكشيد متوجه ما شد . موقعى كه چشم پيامبر اعظم اسلام به آن اعرابى افتاد فرمود : اين مرد كه نزد شما مىآيد اكنون سخن خشنى بشما ميگويد كه پوست بدن شما ميلرزد ، وى راجع به امورى از شما جويا خواهد شد او در سخن گفتن يك خشونت مخصوصى دارد . هنگامى كه آن اعرابى وارد شد بدون اينكه سلام كند گفت : كدام يك از شما محمّد است ؟ ما گفتيم : منظور تو چيست ! ؟ در اين بين رسول خدا صلى اللَّه عليه و آله و سلم فرمود : آرام باشيد ! آنگاه آن اعرابى گفت : يا محمّد ! من قبلا بغض تو را داشتم ، اكنون كه تو را ديدم بيشتر بغض تو را در دل گرفتم .\r\nراوى ميگويد : پيغمبر خدا لبخندى زد ، ولى ما براى اين جسارت اعرابى خشمناك شديم و تصميم خطرناكى در بارهء وى گرفتيم . اما پيامبر اعظم بما فرمود :\r\nساكت باشيد ! آن اعرابى گفت : يا محمّد ! تو گمان ميكنى كه پيغمبرى ، در صورتى كه دروغ به انبياء مىبندى و هيچ دليل و برهانى ندارى .\r\nرسول اعظم فرمود : چه منظورى دارى ؟ گفت : اگر دليل و برهانى دارى بيار ! پيامبر خدا فرمود : آيا دوست دارى يكى از اعضاء من به تو خبر دهد كه براى تو دليل محكمترى باشد ؟ گفت : مگر عضو انسان هم سخن ميگويد ؟\r\nفرمود : آرى .\r\nپيغمبر خدا صلى اللَّه عليه و آله به امام حسن فرمود : برخيز ( و با اين اعرابى گفتگو كن ! ) اعرابى امام حسن را به نظر حقارت نگريست و گفت : پيغمبر خودش بر نميخيزد ، يك كودكى را بلند مىكند تا با من مكالمه نمايد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nرسول خدا فرمود : امام حسن جواب تو را خواهد گفت .\r\nامام حسن بر آن اعرابى سبقت گرفت و فرمود : آرام باش ! آنگاه اشعارى را سرود كه اول آنها اين است :\r\n 1 - ما غبيا سألت و ابن غبيى * بل فقيها اذن و انت الجهول \r\n1 - يعنى تو از شخص كودن و فرزند كودن پرسش ننمودى ، بلكه از شخص دانشمندى جويا شدى ، تو جاهل و نادانى .\r\n2 - اگر تو جاهل و نادانى شفاى نادانى نزد من است مادامى كه شخص پرسنده بپرسد .\r\n3 - تو از درياى علمى پرسش ميكنى كه دلوها نميتوانند آن را تقسيم نمايند اين علم و دانش يك ارثى است كه رسول خدا بيادگار نهاده است .\r\nگر چه تو زبان درازى كردى ، و از حد خويشتن تجاوز نمودى ، و در بارهء خويشتن خدعه كردى ، ولى در عين حال با خواست خداى عليم با ايمان كامل خواهى بازگشت .\r\nاعرابى پس از اينكه لبخندى زد گفت : برو ببينم ! امام حسن عليه السّلام فرمود : آرى ، شما با قوم خويشتن اجتماع كرديد ، و به علت جهل و نادانى كه داشتيد مذاكراتى نموديد و گمان كرديد محمّد صلى اللَّه عليه و آله بلا عقب و بدون فرزند است ، و عرب عموما بغض وى را دارند . كسى نيست كه خون محمّد را طلب نمايد ، تو گمان كردى كه قاتل حضرت محمّد خواهى بود ، و پول خون آن حضرت را قبيله‌ات خواهند داد . نفس تو ، تو را به اين عمل وادار نمود . تو عصاى خود را بدست گرفته‌اى كه پيغمبر با عظمت اسلام را بقتل برسانى . ولى اين منظور براى تو دشوار شد ، و چشمت اين بينائى را نداشت ، و جز اين موضوع را نپذيرفتى ، تو اكنون بدين منظور نزد ما آمده‌اى كه مبادا اين راز فاش شود . ولى در عين حال به طرف خير آمده‌اى .\r\nمن اكنون تو را از جريان اين سفرى كه آمده‌اى آگاه مينمايم :\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nتو در يك هواى روشنى خارج شدى كه ناگاه يك باد بسيار شديدى وزيد ، تاريكى آسمان را فرا گرفت ، ابرها تحت فشار قرار گرفتند . آنگاه تو نظير يك اسب شدى كه اگر جلو برود گردنش زده مىشود و اگر برگردد پى خواهد شد . صداى پاى احدى را نمىشنيدى ، صداى زنگى را نمىشنيدى ، ابرها بر تو احاطه نموده بودند و ستارگان از نظرت غائب شده بودند ، راه را بوسيلهء ستاره‌اى كه طلوع كرده باشد يا دانشى كه راهنما باشد پيدا نميكردى ، هر گاه مقدارى راه طى ميكردى ميديدى در يك بيابان بىپايانى هستى ، هر چه بر خود اجحاف مينمودى و بر فراز تپه و بلندى ميرفتى ميديدى راه خود را دور كرده‌اى ، بادهاى شديد ميخواستند تو را از پاى در آورند . دچار يك باد صرصر و برق جهنده شده بودى ، تپه‌هاى آن بيابان تو را دچار وحشت و سنگريزه‌ها تو را خسته نموده بودند وقتى متوجه شدى ديدى كه نزد ما آمدى و چشمت بجمال ما روشن و قلبت باز و آه و ناله‌ات بر طرف شد .\r\nاعرابى گفت : اى پسر ! اين مطلب را از كجا ميگوئى ؟ تو زنگ قلب مرا زدودى ! گويا : تو با من بوده‌اى ! هيچ موضوعى از من نزد تو مخفى نيست ! گويا :\r\nعلم غيب دارى ؟\r\nسپس آن اعرابى گفت : اسلام چيست ؟ امام حسن فرمود :\r\nاللَّه اكبر ! اشهد ان لا إله الا اللَّه وحده لا شريك له و ان محمدا عبده و رسوله .\r\nآن اعرابى اسلام آورد و اسلام وى بسيار نيكو شد .\r\nآنگاه رسول خدا صلى اللَّه عليه و آله و سلم قسمتى از قرآن را به وى تعليم داد .\r\nاعرابى گفت : يا رسول اللَّه اجازه ميدهى من نزد قبيله‌ام باز گردم و ايشان را از اين جريان آگاه نمايم ؟\r\nپيامبر خدا به او اجازه داد . اعرابى رفت و با گروهى از قبيلهء خويشتن گفتگو نمود و عموما در دين اسلام مشرف شدند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nپس از اين جريان هر گاه نظر مردم به امام حسن مىافتاد ميگفتند : به امام حسن مقامى داده شده كه به احدى از مردم داده نشده است .\r\n6 - در كتاب : امالى شيخ از محمّد بن مسلم روايت مىكند كه گفت : از امام جعفر صادق عليه السّلام شنيدم كه ميفرمود : گروهى از ياران امام حسن براى اينكه آن حضرت مصيبت يكى از دخترانش را ديده بود نامه تسليت نوشتند . امام حسن عليه السّلام در جواب ايشان نوشت :\r\nنامهء تسليت شما و اصل شد ، من ثواب اين مصيبت را از خدا ميخواهم ، زيرا من تسليم امر خدا و صابر به بلاى خدا ميباشم . مصائب و نوائب ما را بوسيلهء موت دوستان با الفت و برادران با محبت كه بينندگان از ديدن آنان مسرور و چشم بواسطهء ايشان روشن ميشد رنج داد . روزگار آنان را نابود كرد ، مرگ بر در خانهء ايشان فرود آمد ، آنان باز ماندگانى بجاى نهادند ، اجل ايشان را ربود ، آنان در ميان گروه‌هاى اموات افتاده‌اند ، در محلى كه جاى مجاورت نيست همجوار شده‌اند ، دعوت و ديدارى بين ( اجسام ) ايشان نيست ، با اينكه نزديك يك ديگرند ( با جسم ) يك ديگر را ملاقات نمىكنند ، ( زيرا چنان كه در جاى خود شرح داده شده روح اموات با يك ديگر ملاقات مينمايند ) بدنهاى آنان از اهل و عيال دور و از ارباب خود ناپديدند ، برادران آنان از آنان دورى گزيده‌اند ، يا براى ايشان جزع و فزع كردند ، من خانه‌اى نظير خانهء ايشان و قرارگاهى مثل قرارگاه آنان نديدم . ايشان در يك خانه‌هاى وحشتناك و خوابگاه خطرناك جاى گرفته‌اند ، ايشان وارد يك نوع خانه‌هاى پر وحشت و از خانه‌هاى مأنوس خارج شدند ، آنان بدون بغض از خانه‌ها مفارقت كردند و آنها را براى كهنه شدن نهادند ، يك دختر از من نيز به آن راهى رفت كه گذشتگان رفتند ، و به زودى آيندگان هم خواهند رفت و السلام .\r\n7 - در كتاب : بصائر الدرجات و كتاب مناقب از امام حسن مجتبى روايت مىكند كه فرمود : خدا دو شهر دارد كه يكى از آنها در مشرق و ديگرى در مغرب\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو ديوار آنها از آهن است ، هر شهرى هزار هزار درب طلا دارد ، داراى هفتاد هزار لغت مىباشد كه هر لغتى بر خلاف لغت ديگرى است و من جميع لغات آن دو شهر و ما بين آنها را ميدانم ، در آن دو شهر غير از من و برادرم حسين امامى وجود ندارد .\r\n8 - در كتاب : خرائج مينگارد : روايت شده : امام حسن و عبد اللَّه بن عباس بر سر سفره‌اى نشسته بودند ، يك ملخ آمد و در ميان سفره افتاد ، عبد اللَّه بن عباس به امام حسن گفت : چه چيزى بر بال اين ملخ نوشته شده ؟ امام حسن مجتبى فرمود :\r\nنوشته شده : من خدائى هستم كه غير از من خدائى نيست ، چه بسا مىشود كه من ملخ را براى مردم گرسنه ميفرستم تا آن را بخورند و چه بسا مىشود كه ملخ را ميفرستم تا طعام مردم را بخورد ، عبد اللَّه بن عباس برخاست و سر مبارك امام حسن را بوسيد و گفت : اين جواب از آن علوم مخفى بود .\r\n9 - در كتاب : محاسن از امام جعفر صادق عليه السّلام روايت مىكند كه فرمود :\r\nمردى بحضور حضرت امير مشرف شد و گفت : حسن و حسين و عبد اللَّه ابن جعفر بخواستگارى دختر من آمده‌اند ، اكنون با تو مشورت ميكنم كه كدام از ايشان را بپذيرم ؟ حضرت امير فرمود : شخصى كه با وى مشورت ميكنند امين است . حسن زياد زن طلاق ميدهد ، دخترت را بحسين بده ، زيرا خير او در اين است كه با حسين ازدواج نمايد .\r\n( اين روايت با قطع نظر از بررسىهائى كه لازم دارد خبر واحد است ففيه ما فيه ) .\r\n10 - در كتاب : ارشاد از انس بن مالك روايت مىكند كه گفت : كسى از امام حسن برسول خدا صلى اللَّه عليه و آله بيشتر شباهت نداشت .\r\n11 - در كتاب : مناقب از ابن اسحاق نقل مىكند كه گفت : بعد از پيغمبر اسلام كسى به آن مقام و شرافتى كه امام حسن مجتبى رسيد نرسيد . هر وقت آن حضرت\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nخارج ميشد و بر در خانه‌اش مىنشست راه بسته ميشد و كسى از مردم بخاطر احترام آن بزرگوار از آنجا عبور نميكرد . وقتى امام عليه السّلام متوجه اين موضوع مىشد برميخواست و داخل خانهء خويشتن ميگرديد و مردم به راه مىافتادند . من امام حسن را پياده در راه مكه ديدم ، احدى از مردم نبود كه امام حسن را پياده ميديد مگر اينكه پياده ميشد و با آن حضرت به راه مىافتاد ، حتى سعد بن ابى وقاص .\r\nابو السعادات در كتاب : فضائل ميگويد : شيخ ابو الفتوح در مدرسهء ناجيه گفت : امام حسن در سن هفت سالگى در مجلس پيامبر اسلام حاضر ميشد ، وحى را ميشنيد و حفظ مينمود ، آنگاه نزد مادرش مىآمد و آنچه را كه حفظ كرده بود شرح ميداد . هر وقت امير المؤمنين : على نزد حضرت فاطمهء اطهر مىآمد يك موضوعى از وحى خدا را از آن بانو ميشنيد ، ميفرمود : يا فاطمه ! اين مصلب را از كجا ميگوئى ؟ ميفرمود : پسرت حسن برايم گفته .\r\nيك روز حضرت امير عليه السّلام در خانه پنهان شد . امام حسن مطابق معمول نزد مادرش فاطمه آمد تا آنچه را كه از وحى شنيده بود شرح دهد ، ولى نتوانست سخن بگويد ، فاطمهء اطهر از اين منظره تعجب نمود ! امام حسن فرمود :\r\nمادر جان ! تعجب منماى ! حتما شخص بزرگوارى بسخن من گوش ميدهد گوش دادن وى مرا از سخن گفتن متوقف نموده است ! ! ناگاه حضرت امير بيرون آمد و امام حسن را بوسيد .\r\nدر روايت ديگر مينگارد : امام حسن فرمود :\r\nيا اماه ! قل بيانى و كل لسانى ، لعل سيدا يرعانى ؟\r\nيعنى مادر جان ! بيان من قليل و زبان من الكن است ، شايد شخص بزرگوارى متوجه من شده باشد ؟ 12 - نيز در همان كتاب مينگارد : به امام حسن گفته شد : تو داراى يك عظمت و بزرگى مخصوصى هستى ! فرمود : بلكه من داراى عزت ميباشم ( چنان كه خدا در قرآن در سورهء\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمنافقون آيهء - 8 ميفرمايد : ) عزت براى خدا و رسول و مؤمنين خواهد بود .\r\nو اصل بن عطا ميگويد : امام حسن داراى سيماى پيامبران و هيبت پادشاهان بود .\r\n13 - نيز در كتاب : مناقب راجع به زهد امام حسن مجتبى عليه السّلام از كتاب روضة الواعظين روايت مىكند كه هر گاه امام حسن مشغول وضوء ميشد اعضايش ميلرزيد و رنگ مباركش زرد ميشد . وقتى راجع به اين موضوع از آن حضرت جويا ميشدند ميفرمود :\r\nجا دارد هر كسى كه در مقابل پروردگار عرش قرار ميگيرد رنگش زرد و مفصل‌هايش دچار رعشه شود .\r\nهر گاه امام حسن عليه السّلام بدر مسجد ميرسيد سر مبارك خود را بلند ميكرد و ميفرمود :\r\nبار خدايا ! مهمان تو بر در خانه‌ات قرار گرفته است ، اى خداى نيكوكار ! شخص گنه‌كار نزد تو آمده ، اى پروردگار كريم ! از گناهان من بخاطر آن نيكوئىهائى كه دارى درگذر .\r\nدر كتاب فائق ميگويد : وقتى امام حسن عليه السّلام از نماز صبح فراغت حاصل ميكرد با كسى سخن نميگفت تا آفتاب طلوع مينمود ، و لو اينكه كسى ميخواست آن بزرگوار از سر سجاده دور نمايد .\r\nحضرت امام جعفر صادق عليه السّلام ميفرمايد : امام حسن عليه السّلام با پاى پياده بيست و پنج حج بجاى آورد و اموال خود را دو مرتبه با خدا تقسيم نمود .\r\nبنا بروايت ديگر سه مرتبه ثروت خود را با خدا تقسيم نمود و با پاى پياده بيست حج بجاى آورد .\r\nدر كتاب : حلية الاولياء از امام حسن عليه السّلام نقل مىكند كه ميفرمود : من از پروردگار خود خجالت ميكشم كه او را ملاقات نمايم و پياده بخانهء خدا نرفته باشم لذا بيست مرتبه با پاى پياده از مدينه به حج رفت . و . . .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nاز ابن عباس روايت شده كه گفت : وقتى معاويه ضربت خورد گفت : من هيچ تأسفى ندارم جز اينكه با پاى پياده به حج نرفتم ، در صورتى كه حسن بن - على عليه السّلام با پاى پياده بيست و پنج مرتبه به حج رفت ، در صورتى كه اسب‌هاى بسيار خوبى در كاروان آن حضرت بود . وى دو مرتبه اموال خويشتن حتى نعلين‌هاى خود را با خدا تقسيم كرد .\r\n14 - در كتاب : مناقب مينگارد : يكوقت امام حسن مشغول نماز بود ، در آن بين زن زيبائى نزد آن حضرت آمد . امام عليه السّلام نماز را مختصر نمود و به وى فرمود :\r\nحاجتى دارى ؟ گفت : آرى . فرمود : چه حاجتى ؟ گفت : برخيز و مراد مرا حاصل كن ، زيرا من بر تو وارد شدم و شوهرى ندارم .\r\nامام حسن فرمود : به تو اخطار ميكنم كه مرا با خودت دچار آتش جهنم منماى ! ! ولى آن زن همچنان آن حضرت را تحريك مىنمود ، و امام حسن در حالى كه گريه ميكرد ميفرمود : واى بر تو به تو اخطار ميكنم كه مرا با خودت دچار آتش جهنم منمائى ! ! آن زن هم از شدت گريهء امام حسن شروع بگريه كرد . پس از اين جريان امام حسين داخل شد و ديد كه ايشان گريانند ، آن بزرگوار نيز مشغول گريه شد . ياران آن حضرت بتدريج وارد شدند و شروع بگريه كردند تا اينكه صداها بگريه بلند و آن زن خارج شد . سپس مردم برخاستند و پراكنده شدند پس از اين جريان امام حسين در مدت عمر خود بخاطر احترام امام حسن از آن حضرت سؤالى نميكرد .\r\nدر يكى از شبها كه امام حسن خواب بود وقتى بيدار شد شروع بگريه نمود .\r\nامام حسين به وى فرمود : براى چه گريان شدى ! ؟ فرمود : براى خوابى كه امشب ديدم . فرمود : چه خوابى ؟ فرمود : به شرط اينكه تا من زنده‌ام براى كسى نگوئى .\r\nامام حسين فرمود : نميگويم . فرمود : حضرت يوسف را در عالم خواب ديدم وقتى من هم نظير ديگران به حسن و جمال وى نگاه كردم گريان شدم .\r\nآن حضرت به من نظر كرد و گفت : پدر و مادرم بفداى تو ! براى چه گريه\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nميكنى ؟ گفتم : به ياد يوسف و زوجهء عزيز مصر آمدم و آن بليه‌هائى كه تو به آنها مبتلا شدى و آن زندانى كه تو رفتى و آن فراقى كه يعقوب عليه السّلام ديد بخاطرم آمد لذا گريان و دچار تعجب شدم .\r\nحضرت يوسف به من فرمود : پس چرا از آن زن بدويه كه در ابواء مزاحم تو شد تعجب نميكنى . و . . .\r\nحضرت امام حسن اشعارى ميسرود كه از جملهء آنها اشعار آينده است :\r\n1 - روزگار تيره را رها كن ، زيرا كه صفاى آنها بروزگار خوشى كه از بين ميروند پشت كرده است .\r\n2 - چگونه اين روزگار آن كسى را عزيز مىكند كه بين او و شبها تجربه‌هاى محكم و معلومى است .\r\nنيز ميفرمايد :\r\n1 - به آن كسى كه در خانه غير اقامتى اقامت كرده بگو : اجل و رحلت تو نزديك شده ، پس با دوستان خود وداع كن .\r\n2 - آن افرادى كه با آنان ملاقات و مصاحبت كردى عموما در قبرها به صورت خاك در آمده‌اند .\r\nنيز ميفرمايد :\r\n1 - اى اهل لذتهاى دنيوى كه بقائى ندارد جاى گزين شدن در سايه‌اى كه آن بين ميرود حماقت خواهد بود .\r\nنيز ميفرمايد :\r\n1 - يك پارهء نان مرا سير مىكند ، و يك شربت آب صاف براى من كافى است .\r\n2 - يك لباس مندرس بدن مرا موقعى كه زنده باشم مىپوشاند ، و هر گاه بميرم آن براى كفنم كافى خواهد بود .\r\nاز جمله بذل و بخشش‌هاى آن حضرت اين است كه روايت شده : شخصى از امام حسن عليه السّلام چيزى خواست و آن حضرت مبلغ ( 000 / 50 ) پنجاه هزار درهم\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nو ( 500 ) پانصد اشرفى به وى عطا كرد .\r\nآنگاه به او فرمود : يك حمال بياور تا اين پولها را براى تو ببرد . وقتى آن شخص حمال را آورد امام حسن پوستين خود را به وى داد و فرمود : اين هم براى كرايه حمالى تو باشد ! ! بعضى از اعراب بحضور آن حضرت آمد و چيزى تقاضا نمود . امام دستور داد تا آنچه كه در خزانه است به وى بپردازند وقتى موجودى خزانه را بررسى كردند مبلغ ( 000 / 20 ) بيست هزار اشرفى بود ، وقتى آن مبلغ را به آن اعرابى پرداختند به امام حسن گفت : خوب بود بقدرى صبر كنى تا من حاجت و مديحهء خويشتن را بگويم . آنگاه آن حضرت اين اشعار را سرود :\r\n1 - ما مردمانى هستيم كه بذل و بخشش ما جايگاه درّ و گوهر است . آمال و آرزو در آنجا بهره‌مند مىشود .\r\n2 - وجدان و نفس ما قبل از اينكه تقاضائى بشود جود و بخشش مىكند ، مبادا آبروى آن كسى كه سؤال مينمايد بريزد .\r\n3 - اگر دريا فراوانى بذل و بخشش ما را بداند خجل و آب آن خشك خواهد شد .\r\n14 - نيز در همان كتاب ميگويد : حضرت حسنين با عبد اللَّه بن جعفر به مسافرت حج رفتند ، در بين راه زاد و توشهء خود را مفقود نمودند و گرسنه و تشنه شدند ، ناگاه خيمه‌اى نظر مبارك ايشان را جلب كرد ، نزديك آن خيمه رفتند پير زنى را ديدند و از وى آب خواستند . او گفت : از شير اين گوسفندان بدوشيد و بياشاميد ، وقتى از آن پير زن غذا خواستند گفت : يكى از اين گوسفندان را ذبح نمائيد تا براى شما غذا تهيه كنم ، ايشان يكى از آن گوسفندان را سر بريد آن پير زال براى آنان غذائى حاضر نمود و ايشان خوردند و در ميان خيمه بخواب قيلوله رفتند « 1 »\r\n\r\n\r\n","description":"","footnote":"\r\n( 1 ) خواب قيلويه خوابى است كه قبل از ظهر ميكنند و از براى بدن فوق العاده مفيد است . چنان كه در جاى خود در روايات معتبره‌اى نوشته شده است - مترجم .\r\n","page_name":" 387 ","page_number":387},
  {"content":"\r\n\r\nهنگامى كه خواستند از نزد آن پيرزن حركت كنند گفتند : ما گروهى از قريش ميباشيم ، اكنون به سفر حج ميرويم ، موقعى كه بمدينه بازگشتيم بيا تا در مقابل اين پذيرائى كه از ما كردى تلافى نمائيم .\r\nهنگامى كه شوهر آن زن به خيمه آمد و از اين جريان مطلع شد زن خود را اذيت و آزار كرد . طولى نكشيد كه آن زن دچار فقر و بىنوائى شد و بجانب مدينه آمد .\r\nوقتى امام حسن مجتبى عليه السّلام او را ديد مبلغ هزار اشرفى طلا و هزار گوسفند به وى عطا كرد ، آنگاه شخصى را دستور داد تا آن زن را بحضور امام حسين عليه السّلام برد و آن بزرگوار هم تعداد هزار گوسفند و هزار اشرفى طلا به آن زن بخشيد ، و او را نزد عبد اللَّه جعفر روانه كرد و او نيز همين مقدار به وى عطا كرد .\r\nبخارى ميگويد : امام حسن عليه السّلام ديهء يك مردى را به وى عطا كرد .\r\nمردى از امام حسن چيزى خواست امام حسن عليه السّلام دستور داد تا چهار هزار درهم به وى پرداختند و مبلغ چهار هزار دينار از برايش نوشتند ، وقتى به او گفتند رفت و آن مبلغ را هم دريافت نمود و گفت : اين مبلغ بذل و بخشش امام حسن است آنگاه مبلغ چهار هزار درهم نيز از براى وى نوشت .\r\nيكوقت امام حسن عليه السّلام از مردى كه در مسجد الحرام پهلوى آن حضرت بود شنيد كه دعا ميكرد و از خدا مبلغ ده هزار دينار خواست . امام بسوى منزل خويش رفت و آن مبلغ را از براى آن مرد فرستاد . گروهى در آن موقعى كه امام حسن مشغول غذا خوردن بود نزد آن حضرت آمدند و سلام كردند و نشستند ، آن بزرگوار فرمود : بيائيد از اين غذائى كه آمادهء خوردن است بخوريد .\r\nغاضرى بحضور امام حسن آمد و گفت : من پيغمبر خدا را معصيت نموده‌ام .\r\nفرمود : كار خوبى نكردى ، بگو بدانم كه چه معصيتى كردى ؟\r\nگفت : خدا فرمود : گروهى كه زن مالك و اختياردار آنان باشد رستگار\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nنخواهند شد . زن من مرا دستور داد تا يك غلام خريدم و اكنون آن غلام فرار كرده است .\r\nامام حسن به وى فرمود : يكى از سه حاجت خود را انتخاب كن ، اگر ميخواهى من پول آن غلام فرارى را مىدهم .\r\nگفت : همين يك حاجت كافى است بيش از اين نميخواهم . امام عليه السّلام پول آن غلام را به وى عطا كرد .\r\nفضائل عكبرى ( بضم عين و سكون كاف و فتح راء ) از ابو اسحاق نقل مىكند كه گفت : امام حسن عليه السّلام جعده « 1 » دختر اشعث بن قيس را طبق سنت پيغمبر صلى اللَّه عليه و آله ازدواج كرد و مبلغ هزار اشرفى طلا براى او فرستاد .\r\nدر تفسير ثعلبى و كتاب : حلية الاولياء از محمّد بن سيرين نقل ميكنند كه امام حسن عليه السّلام با زنى ازدواج كرد و تعداد صد كنيز كه با هر كدام هزار درهم بود براى آن زن فرستاد .\r\nپدر حسن بن سعيد ميگويد : امام حسن دو زن داشت كه يكى تميمى و ديگرى جعفى بود ، آن حضرت ايشان را طلاق داد و به من فرمود : برو بايشان بگو :\r\nامام حسن شما را طلاق داده ، عده نگهداريد ، ببين چه ميگويند و مبلغ ده هزار ( درهم ) به ايشان بپرداز و به هر كدام فلان مقدار عسل و روغن بده ! وقتى من نزد آن جعفى آمدم و جريان را برايش گفتم يك نفس عميق و يك آه كشيد و گفت :\r\nمتاعى است قليل از حبيبى كه مفارقت كرد . وقتى نزد تميمى آمدم به او گفتم :\r\nعده نگهدار ، وى متوجه نشد ، وقتى كه زنان او را از اين جريان آگاه نمودند ساكت\r\n\r\n\r\n","description":"","footnote":"\r\n( 1 ) جعده بفتح جيم و سكون عين است . پس جعده بضم جيم و سكون عين غلط مشهور است .\r\nزيرا در لغت لفظ جعده بضم جيم يافت نشد . محدث قمى در كتاب : سفينه در لغت شعث مينگارد : اشعث بن قيس در ريختن خون حضرت امير شريك بود - دخترش جعده امام حسن را مسموم نمود . پسرش محمد در كربلا در ريختن خون امام حسين عليه السلام سهيم بود - مترجم\r\n","page_name":" 389 ","page_number":389},
  {"content":"\r\n\r\nشد و چيزى نگفت .\r\nهنگامى كه من امام حسن را از سخن زن جعفى مطلع كردم نگاهى به زمين كرد و فرمود : اگر من زنى را رجوع ميكردم اين زن را برمىگزيدم .\r\nانس ميگويد : يك كنيز زر خريد يك شاخه ريحان بعنوان هديه براى امام حسن آورد و آن بزرگوار او را در راه خدا آزاد نمود .\r\nمن به آن حضرت گفتم : براى يك شاخهء ريحان او را آزاد نمودى ! ؟\r\nفرمود : ( خدا در قرآن ، سورهء نساء ، آيهء 85 ميفرمايد : ) هر گاه چيزى بشما بعنوان هديه دادند شما نيكوتر از آن را تلافى نمائيد يا همان مقدار را تلافى كنيد . جزاى نيكوى اين زن اين بود كه او را در راه خدا آزاد نمايم .\r\nاين اشعار از امام حسن عليه السلام است\r\n 1 - ان السخاء على العباد فريضة * للَّه يقرأ في كتاب محكم \r\n1 - يعنى بذل و بخشش براى بندگان خدا يك امر لازمى است كه در قرآن كريم خوانده مىشود .\r\n2 - خدا بهشت خود را به بندگان بخشنده وعده داده ، و جهنم را براى افراد بخيل مقرر فرموده است .\r\n3 - كسى كه دستهايش براى بىنوايان بخشنده نباشد او مسلمان نخواهد بود .\r\nاز جمله بلند همتى امام حسن اين است كه آن حضرت در شام نزد معاويه رفت و يك بار نامهء مفصلى را در مقابل آن بزرگوار نهادند . وقتى امام حسن خواست از نزد معاويه خارج شود خادمى كفش آن حضرت را دوخت . امام عليه السّلام آنچه را كه در آن بارنامه نوشته بود به وى عطا كرد .\r\n16 - نيز در كتاب : مناقب مينويسد : معاويه به مدينه رفت ، اولين روزى كه جلوس كرد هر كسى نزد او ميرفت از پنجاه هزار تا صد هزار درهم جايزه ميگرفت . امام حسن بعد از عموم مردم نزد معاويه رفت . معاويه گفت :\r\nيا ابا محمّد ! ( كنيهء امام حسن است ) چرا دير آمدى ، شايد منظور تو\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nاين بوده كه مرا نزد قريش بخيل معرفى كنى ؟ بقدرى صبر كردى كه هر چه نزد ما بود تمام شد .\r\nآنگاه متوجه غلام خود شد و گفت : به قدر همهء آنچه كه بعموم مردم داديم به امام حسن بده ! يا ابا محمّد بدان كه من پسر هند ميباشم .\r\nامام حسن فرمود : من احتياجى به عطاى تو ندارم . من هم پسر فاطمه دختر پيغمبر خدا ميباشم .\r\nدر كتاب كامل مبرد مينگارد : مروان بن حكم ( بفتح حاء و كاف ) گفت :\r\nمن خواهان استر امام حسن ميباشم .\r\nابن ابى عتيق به او گفت : اگر من آن استر را به تو برسانم تعداد سى حاجت برايم روا ميكنى ؟ گفت : آرى . گفت : هنگامى كه گروه قريش اجتماع و انجمن كردند من كرامتهاى قريش را شرح مىدهم ، ولى از نقل كرامتهاى امام حسن خوددارى مينمايم . آنگاه تو مرا ملامت و سرزنش كن ! هنگامى كه آن گروه اجتماع نمودند ابن ابو عتيق شروع نمود بنقل كرامتهاى قريش ، ولى از امام حسن چيزى نگفت .\r\nمروان به وى اعتراض كرد و گفت : پس چرا از كرامتهاى امام حسن نگفتى در صورتى كه كرامتهاى وى را احدى ندارد ! ؟\r\nگفت : ما فعلا كرامت اشراف را شرح داديم . اگر كرامت انبياء را شرح ميداديم امام حسن را بر همه مقدم ميداشتيم .\r\nموقعى كه امام خارج شد كه سوار شود ابن ابو عتيق بدنبال آن حضرت آمد امام حسن در حالى كه لبخند ميزد به وى فرمود : حاجتى دارى ؟ گفت : آرى ، دوست دارم سوار اين استر شوم . امام عليه السّلام فورا پياده شد و استر را به او بخشيد و فرمود : حقا كه هر گاه با شخص كريم خدعه كنى او خواهد پذيرفت .\r\nنيز مبرد و ابن عائشه روايت كرده‌اند كه مردى از اهل شام با امام حسن كه سوار بود مصادف شد ، آن شخص شروع به لعن امام حسن نمود . ولى آن\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nبزرگوار جواب وى را رد نمىكرد .\r\nهنگامى كه آن مرد ساكت شد امام حسن عليه السّلام به وى سلام كرد و خنديد و به او فرمود : گمان ميكنم غريب باشى : شايد امر بر تو مشتبه شده باشد ؟ اگر از ما رضايت بخواهى رضايت ميدهيم . اگر چيزى بخواهى به تو عطا خواهيم نمود ، اگر از ما راهنمائى بخواهى تو را هدايت مينمائيم ، اگر حاجتى داشته باشى روا ميكنيم ، اگر گرسنه باشى تو را غذا ميدهيم ، اگر برهنه باشى لباس به تو ميپوشانيم ، اگر محتاج باشى تو را بىنياز خواهيم كرد ، اگر رانده شده باشى تو را پناه ميدهيم ، چنانچه احتياجى داشته باشى بداد تو ميرسيم ، اگر اثاث مسافرت خود را به يارى و مهمان ما باشى تا موقعى كه بخواهى به روى براى تو بهتر است . زيرا ما مهمانخانه‌اى داريم ، مقامى وسيع داريم ، ثروت فراوانى داريم .\r\nموقعى كه آن مرد شامى اين سخنان را از امام حسن عليه السّلام شنيد گريان شد و گفت : شهادت مىدهم كه تو در روى زمين خليفهء خدائى ، خدا بهتر ميداند كه مقام رسالت را كجا قرار دهد ، تو و پدرت نزد من دشمنترين خلق خدا بوديد ، ولى اكنون تو نزد من محبوبترين خلق خدائى .\r\nآنگاه اثاث خود را برداشت و نزد امام حسن برد و مهمان آن بزرگوار بود تا آن موقعى كه حركت كرد و رفت و دوستى اين خاندان را از اعتقادات خويشتن قرار داد .\r\n17 - نيز در همان كتاب از ابو اسحاق روايت مىكند كه گفت : يك روز مروان - ابن حكم سخنرانى نمود و به حضرت على بن ابى طالب عليه السّلام پرخاش كرد و ناسزا گفت امام حسن هم در آن مجلس حضور داشت . وقتى اين موضوع به گوش امام حسين رسيد متوجه مروان شد و به او فرمود :\r\nيا ابن الزرقاء ! ! يعنى اى پسر زن كبود چشم ! آيا جا دارد كه تو به على بن ابى طالب عليه السّلام ناسزا بگوئى ! ! آنگاه نزد امام حسن رفت و فرمود : تو ميشنوى كه مروان بپدرت\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nناسزا ميگويد و چيزى به وى نميگوئى ! ؟\r\nامام حسن فرمود : به شخصى كه ظالم و مسلط است و هر چه ميخواهد ميگويد و هر عملى كه ميخواهد انجام ميدهد چه مىشود گفت ! ! روايت شده : هيچ وقت كلمهء ناپسندى از امام حسن مجتبى شنيده نشد جز يك مرتبه و آن اين بود كه آن حضرت به عمرو بن عثمان كه در بارهء زمينى اختلاف داشتند فرمود : او نزد ما غير دماغ سوختگى چيزى نخواهد داشت .\r\nدر جنگ جمل حضرت امير محمّد بن حنفيه را خواست و نيزه خود را به او داد و فرمود : با اين نيزه متوجه جنگ شو و شتر عايشه را نيزه بزن ! وقتى محمّد بن - حنفيه متوجه جنگ گرديد بنو ضبه مانع وى شدند . هنگامى كه محمّد بسوى پدرش مراجعت نمود امام حسن نيزه را از دستش گرفت و متوجه شتر عايشه شد و پس از اينكه نيزه‌اى به آن زد و نزد حضرت امير بازگشت ديدند اثر خون در نوك آن مشاهده مىشود . محمّد بن حنفيه از مشاهدهء اين موضوع صورتش سرخ شد . حضرت امير به محمّد بن حنفيه فرمود : نگران مباش ! زيرا حسن پسر پيغمبر اسلام است و تو پسر على ميباشى . ( و مسلما مقام پسر پيغمبر از هر جهت از پسر على بالاتر است ) 18 - نيز در كتاب : مناقب مينگارد : يكوقت حضرت امام حسن مجتبى مشغول طواف كعبه بود ، ناگاه شنيد كه مردى ميگفت : اين آقا پسر فاطمهء زهراء است .\r\nامام مجتبى متوجه وى شد و فرمود : بگو : پسر على بن ابى طالب است ، زيرا پدرم از مادرم بهتر است .\r\nدر جنگ صفين عبد اللَّه بن عمر امام حسن را صدا زد و گفت : من ميخواهم تو را نصيحت كنم . وقتى امام حسن متوجه وى شد گفت : مردم بغض پدرت را داشتند و او را لعنت ميكردند ، زيرا در ريختن خون عثمان دخيل بود . آيا ميتوانى پدرت را خلع نمائى تا ما با تو بيعت نمائيم ؟ امام حسن در جوابش سخنى فرمود كه ناراحت شد . معاويه گفت : حسن پسر پدرش مىباشد .\r\n19 - در كتاب : كشف الغمه ميگويد : مردى گفت : من داخل مسجد پيغمبر\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمعظم اسلام شدم مردى را ديدم كه از قول رسول خدا صلى اللَّه عليه و آله حديث ميگفت و مردم در اطراف وى جمع شده‌اند . من به وى گفتم : معنى اين آيه كه ميفرمايد :  وَ شاهِدٍ وَ مَشْهُودٍ  چيست ؟\r\nگفت : معنى كلمهء شاهد يعنى روز جمعه و معنى مشهود يعنى روز عرفه از وى گذشتم و به مرد ديگرى كه حديث ميگفت رسيدم ، از او پرسش كردم :\r\nمرا از معنى :  شاهِدٍ وَ مَشْهُودٍ  آگاه كن گفت : شاهد يعنى روز جمعه و مشهود يعنى روز عيد قربان از ايشان گذشتم و با پسرى مواجه شدم كه صورتش نورانى و درخشنده بود . به او گفتم : مرا از  شاهِدٍ وَ مَشْهُودٍ  آگاه كن ، گفت : آرى معنى كلمهء شاهد يعنى حضرت محمّد و معنى مشهود يعنى روز قيامت . آيا نشنيده‌اى كه خدا ( در قرآن ، سورهء احزاب ، آيهء - 45 ) برسول خود ميفرمايد : اى پيامبر ما ! ما تو را شاهد قرار داديم و ( در سورهء هود ، آيه - 104 ) ميفرمايد : روز قيامت روزى است كه مردم در آن جمع ميشوند و آن روز مشهود است .\r\nوقتى از مرد اولى سؤال نمودم گفتند : وى ابن عباس است . از مرد دومى جويا شدم گفتند : او ابن عمر است . از مرد سومى پرسيدم گفتند : حضرت حسن بن - على بن ابى طالب است ، و قول امام حسن نيك است .\r\nروايت شده : يك روز امام حسن مجتبى عليه السّلام در حالى كه بوى خوش استعمال كرده بود ، جامه‌هاى نيكو پوشيده بود ، ياران و غلامان آن حضرت در اطرافش بودند ، بر استرى راهوار سوار بود و در يكى از كوچه‌هاى مدينه عبور ميكرد ناگاه با پيرمردى يهودى كه فقير و داراى لباسهائى مندرس و بدنى ضعيف و رنگى نحيف بود مواجه شد ، هنگامى كه آن يهودى حضرت امام حسن را با آن جاه و جلال ديد به آن بزرگوار گفت : اى پسر رسول خدا ! ساعتى صبر كن و سخن مرا بشنو ! امام مجتبى عنان استر را كشيد و ايستاد . يهودى گفت : جد تو فرموده : دنيا براى مؤمن زندان و براى كافر بهشت است اكنون تو كه خويشتن را مؤمن و مرا كافر ميدانى انصاف بده ، آيا جا دارد كه تو به آن ناز و نعمت باشى\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nو من به اين محنت و مشقت باشم ! ؟ حضرت امام حسن عليه السّلام در جوابش فرمود : اى پير مرد اگر پرده از جلو چشم تو برداشته ميشد و ميديدى كه خدا چه نعمت‌هائى از قبيل حور و قصور در آخرت براى من و ساير مؤمنين مهيا فرموده است تصديق ميكردى كه دنيا با اين وضع براى من زندان مىباشد . نيز اگر نگاه ميكردى و ميديدى كه خدا چه عذابهائى در عالم آخرت از قبيل جهنم و انواع عذاب‌ها براى تو و ساير كفار آماده نموده است تصديق مينمودى كه دنيا براى تو با اين وضعى كه دارى بهشت خواهد بود . و . . .\r\n20 - سعيد بن عبد العزيز ميگويد : حضرت امام حسن عليه السّلام شنيد مردى از خداى خود خواست كه مبلغ ده هزار درهم به وى عطا كند امام حسن برگشت و آن مبلغ را از برايش فرستاد . و . . .\r\n21 - در كتاب كشف الغمه مينگارد : مردى بحضور امام حسن مجتبى آمد و گفت : فلانى در بارهء شما چنين و چنان گفت ( يعنى از تو بدگوئى نمود ) امام به وى فرمود : زحمت مرا زياد كردى ، من الان تصميم گرفتم كه براى خودم و او استغفار نمايم . و . . .\r\n22 - در كتاب : عدد مينويسد : مردى نزد حضرت امام حسن توقف نمود و گفت : يا بن امير المؤمنين ! تو را به حق آن كسى كه اين نعمت را بدون شفاعت كسى به تو عطا كرده قسم مىدهم كه مرا از دست اين دشمن ستمكيش و جاهل نجات دهى ، اين دشمنى كه به شخص پيرى احترامى نميگذارد و به طفل صغيرى ترحم نميكند . امام حسن كه تكيه كرده بود برخاست و نشست و فرمود : دشمن تو كيست تا من حق تو را از او بگيرم ؟ گفت : فقر و بىنوائى . امام عليه السّلام ساعتى سر مبارك خود را به زير انداخت ، سپس سر خويش را بلند كرد و به خادم خويشتن فرمود : آنچه كه موجودى نزد تو مىباشد بياور ! وى رفت و مبلغ پنج هزار درهم آورد . امام فرمود : اين مبلغ را به اين شخص بده . آنگاه حضرت امام حسن به آن مرد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nفرمود : تو را به حق اين قسمهائى كه به من دادى قسم مىدهم كه هر گاه اين دشمن متوجه تو شد نزد من بيا و از آن شكايت كن ! 23 - در تفسير فرات بن ابراهيم از ابو الجارود روايت مىكند كه گفت :\r\nاز حضرت امام محمّد باقر عليه السّلام شنيدم ميفرمود : حضرت امير به امام حسن فرمود :\r\nامروز برخيز و سخنرانى كن ، آنگاه بمادران فرزندانش فرمود ، برخيزيد و سخنرانى فرزندم حسن را گوش كنيد ! حضرت امام حسن پس از حمد و ثناى خدا و درود بر پيامبر اسلام و مطالب ديگرى فرمود : حضرت امير در يك درب و يك منزلى است كه هر كس داخل آن شود در امان خواهد بود و كسى كه از آن خارج شود كافر است . من سخن خود را ميگويم و از براى خويشتن و شما استغفار مينمايم . وقتى امام حسن از منبر فرود آمد امير المؤمنين عليه السّلام برخاست و پس از اينكه سر مبارك وى را بوسيد فرمود : پدر و مادرم بفدايت باد . آنگاه اين آيه را تلاوت نمود :  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\n24 نيز در همان تفسير مينويسد : حضرت على بن ابى طالب عليه السّلام به امام حسن فرمود : برخيز و سخنرانى كن تا من سخن تو را بشنوم . امام حسن گفت :\r\nپدر جان ! من چگونه سخنرانى نمايم ، در صورتى كه از روى تو خجالت ميكشم حضرت امير جميع مادران و فرزندانش را جمع كرد و خودش خارج شد و در جايى ماند كه سخن امام حسن را بشنود . حضرت امام برخاست و اين خطبهء بسيار عالى را خواند :\r\nالحمد للَّه الواحد به غير تشبيه ، الدائم به غير تكوين ، القائم به غير كلفة ، الخالق به غير منصبة ، الموصوف به غير غاية ، المعروف به غير محدودية ، العزيز لم يزل قديما في القدم ، ردعت القلوب لهيبته ، و ذهلت العقول لعزته ، و خضعت الرقاب لقدرته ، فليس يخطر على قلب بشر مبلغ جبروته ، و لا يبلغ الناس كنه جلاله ، و لا يفصح الواصفون منهم لكنه عظمته ، و لا تبلغه العلماء بألبابها ، و لا\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاهل التفكر بتدبير امورها ، اعلم الخلق به الذى بالحد لا يصفه ،  يُدْرِكُ الْأَبْصارَ  و  لا تُدْرِكُهُ الْأَبْصارُ  ،  وَ هُوَ اللَّطِيفُ الْخَبِيرُ  .\r\nاما بعد حضرت امير نظير يك درى است كه هر كس داخل آن شود مؤمن خواهد بود و كسى كه از آن خارج شود كافر است . من اين سخن خود را ميگويم و از براى خويشتن و شماها طلب آمرزش مينمايم . حضرت امير پس از شنيدن اين سخنرانى برخاست و ميان دو چشم امام حسن را بوسيد و فرمود :  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\n25 - در كتاب : كافى از امام جعفر صادق عليه السّلام روايت مىكند كه فرمود : امام حسن عبد اللَّه بن جعفر را ملاقات كرد و به وى فرمود : مؤمن چگونه مؤمن خواهد بود ، در صورتى كه قسمت و تقدير خود را ناپسند و مقام و منزلهء خود را كوچك ميداند ، و حال آنكه خدا بر او حكومت مينمايد . من براى آن كسى كه غير از رضايت به تقدير خدا در قلب خود راه ندهد ضمانت مىدهم كه هر گاه دعا كند مستجاب شود .\r\n26 - نيز در همان كتاب از امام جعفر صادق روايت مىكند كه فرمود :\r\nگروهى در مدينه گفتند : امام حسن مال و ثروتى ندارد . امام حسن عليه السّلام نزد شخصى فرستاد و مبلغ هزار درهم از وى قرض كرد ، آنگاه آن را براى آن شخصى كه تصديق كرده بود فرستاد و فرمود : اين صدقهء ثروت ما است . گفتند : امام حسن اين مبلغ را از آن مالى كه داشته است فرستاده .\r\n27 - نيز در كتاب : كافى از امام صادق عليه السّلام روايت مىكند كه فرمود :\r\nامام حسن با پاى پياده به حج ميرفت در صورتى كه محمل‌ها و مال‌هاى سوارى در كاروان آن حضرت فراوان بودند .\r\n28 - در كتاب : مناقب از حسن بن مهدى نقل مىكند كه گفت : امام حسن عليه السّلام بگروهى از فقراء عبور كرد كه چند پاره نان خشك روى زمين نهاده و\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمشغول خوردن آنها بودند . آنان به امام حسن گفتند ، اى پسر دختر پيامبر خدا بيا با ما ناشتائى كن امام حسن پس از اينكه فرمود : خدا متكبرين را دوست ندارد پياده شد و با ايشان مشغول غذا خوردن گرديد . وقتى همه غذا خوردند و سير شدند آن غذا ببركت امام حسن همچنان به حال خود بود . سپس امام حسن آنان را دعوت نمود و غذا داد و لباس پوشانيد .\r\nحاكم در كتاب : امالى خود روايت مىكند كه امام حسن ميفرمود : اگر كسى به جد خود ببالد جد من پيغمبر با عظمت اسلام است ! اگر كسى به مادر خود ببالد مادر من بتول مىباشد . اگر كسى به زائرين خود ببالد زائر خاندان ما جبرئيل است .\r\n29 - در بعضى از كتب معتبره از نجيح روايت مىكند كه گفت : يكوقت ديدم امام حسن عليه السّلام مشغول غذا خوردن بود و يك سگ در مقابل آن حضرت بود امام عليه السّلام يك لقمه خودش مىخورد و يك لقمه به آن سگ ميداد .\r\nمن گفتم : يا ابن رسول اللَّه ! اجازه ميدهى من اين سگ را از تو دور نمايم ؟\r\nفرمود : بگذار باشد ، زيرا من از خدا خجالت ميكشم كه صاحت روحى در صورت من كه غذا ميخورم نظر كند و من او را غذا ندهم .\r\nشخص مورد وثوقى روايت مىكند كه مروان حكم لعنة اللَّه عليه به حضرت امام حسن ناسزا گفت ، هنگامى كه وى از ناسزا گفتن فراغت يافت امام حسن به او فرمود : من چيزى از سخنان تو را ناديده نخواهم گرفت . ولى خدا جزاى تو را خواهد داد ، اگر راست بگوئى خدا جزاى راستگوئى را به تو خواهد داد و اگر دروغ بگوئى نيز خدا جزاى دروغگوئى تو را خواهد داد ، زيرا خدا جزاى عمل بد را سخت‌تر از من خواهد داد .\r\nروايت شده : يكى از غلامان امام حسن عملى انجام داده بود كه مستوجب عقاب شده بود ، لذا امام حسن دستور داد تا او را بزنند . آن غلام گفت : اى مولاى من !\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n وَ الْعافِينَ عَنِ النَّاسِ  يعنى ( مؤمن بايد ) از خطاى مردم درگذرد ، امام حسن فرمود : من از تو درگذشتم . غلام گفت : اى مولاى من !  وَ اللَّهُ يُحِبُّ الْمُحْسِنِينَ  يعنى خدا نيكوكاران را دوست ميدارد . امام حسن فرمود : تو را در راه خدا آزاد نمودم و مستمرى تو را دو برابر با قبل از اين قرار دادم .\r\n30 - در كتاب : كافى از محمّد بن مسلم روايت مىكند كه گفت : از حضرت امام محمّد باقر و امام جعفر صادق عليهما السّلام شنيدم ميفرمودند : يكوقت امام حسن مجتبى در مجلس حضرت امير بود كه گروهى وارد شدند و به حضرت امام حسن گفتند : با حضرت امير كار داريم . فرمود : چه حاجتى داريد ؟ گفتند : ميخواهيم مسأله‌اى سؤال نمائيم . فرمود : چه مسأله‌اى ، آيا ممكن است آن را براى من بگوئيد ؟ گفتند : زنى پس از اينكه با شوهرش همبستر شد برخاست با دختر باكره‌اى مساحقه كرد ( يعنى عورت خود را به عورت وى ماليد ) آن دختر بدين وسيله حامله شده ، تو در اين باره چه ميگوئى ؟ فرمود : مسأله‌اى است مشكل كه حضرت امير از عهدهء آن بر مىآيد ، ولى در عين حال من جواب آن را ميگويم اگر صحيح گفتم از طرف خدا و امير المؤمنين است و اگر اشتباه گفتم از طرف خودم مىباشد ، اما اميدوارم كه با خواست خدا اشتباه نگويم .\r\nاولين كارى كه بايد كرد اين است كه مهريهء آن دختر باكره را از آن زن بگيرند . زيرا آن بچه جز با از بين رفتن بكارت آن دختر خارج نخواهد شد . آنگاه آن زن را بايد سنگ باران نمود ، زيرا كه زناى محصنه كرده است .\r\nسپس بايد صبر نمود تا آن دختر وضع حمل نمايد و آن بچه را به صاحب نطفه رد كرد ، و آن دختر را تازيانه زد .\r\nآن گروه از حضور امام حسن مرخص و با حضرت امير عليه السّلام مصادف شدند\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nامير المؤمنين به ايشان فرمود : شما به امام حسن چه گفتيد و او چه جوابى بشما داد ؟ وقتى ايشان جريان را شرح دادند حضرت امير فرمود : اگر از من هم اين پرسش را ميكرديد جوابى غير از اين جواب نداشتم .\r\n31 - در كتاب : خرائج مينگارد : عمرو عاص به معاويه گفت : امام حسن را بخواه و بر فراز منبر بفرست تا سخنرانى كند ، شايد خوب از عهده بر نيايد ، و ما او را بدين وسيله در هر مجلس و محفلى سرزنش و ملامت نمائيم . معاويه سراغ امام حسن فرستاد و آن حضرت را پس از اينكه آمد بر فراز منبر فرستاد .\r\nدر آن مجلس عموم رؤساى شام حضور داشتند امام حسن پس از اينكه حمد و ثناى خداى را بجاى آورد فرمود : ايها الناس ! هر كسى مرا ميشناسد كه ميشناسد و هر كسى مرا نميشناسد بداند كه من پسر على بن ابى طالب ميباشم كه پسر عموى پيغمبر است و اولين كسى است كه اسلام آورده است . مادرم فاطمه دختر پيامبر اعظم اسلام صلى اللَّه عليه و آله و سلم مىباشد ، جد من پيغمبر رحمت است ، من پسر بشير و نذير ميباشم ، من پسر چراغ نورانى هستم ، من پسر كسى هستم كه براى اهل عالم رحمت مىباشد ، من پسر آن كسى هستم كه بسوى عموم جن انس مبعوث شده .\r\nمعاويه گفت : يا ابا محمّد ! در بارهء اوصاف رطب براى ما سخنرانى كن . امام حسن فرمود : باد ( نطفه خرماى نر را ) به آن ميدمد ، هواى گرم آن را ميپزد ، هواى شب آن را خنك و نيكو مىكند ، آنگاه آن بزرگوار بسخن قبلى خود ادامه داد و فرمود : من پسر آن كسى هستم كه مستجاب الدعوه بود . من پسر آن كسى ميباشم كه شفيع و مطاع ( بضم ميم ، يعنى امر او اطاعت ميشد ) بود : من پسر اول كسى هستم كه خاك را از سر ميتكاند ( شايد منظور اين باشد كه زودتر از همه كس محشور خواهد شد ) من پسر آن كسى هستم كه درب بهشت را خواهد كوبيد تا برايش باز شود ، من پسر آن كسى هستم كه ملائكه و او در راه خدا قتال ميكردند و غنيمت از برايش حلال بود و تا مسافت يك ماه راه ترس وى در دل دشمن جاى گرفت .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nآن بزرگوار همچنان از اين گونه سخنان ميفرمود تا اينكه دنيا را در نظر معاويه تيره و تار نمود و آن مردمى كه از اهل شام و غيره امام حسن را نميشناختند آن بزرگوار را شناختند .\r\nسپس وقتى امام عليه السّلام از فراز منبر فرمود آمد معاويه به آن حضرت گفت :\r\nتو اميدوارى كه خليفه باشى ولى نخواهى شد . امام حسن به او فرمود : خليفه كسى است كه طبق كردار و رفتار رسول خدا و طاعت پروردگار عمل نمايد .\r\nخليفه آن كسى نيست كه به جور رفتار كند و احكام خدا را تعطيل نمايد و دنيا را پدر و مادر خويشتن قرار دهد ، اينكه تو ميگوئى مقام پادشاهى است كه نصيب شخصى شود و او اندكى بهره‌مند گردد ، آنگاه از آن مقام جدا و لذت او وخيم شود و رنج و تعب از برايش بماند و نظير اين مطلب شود كه خدا ( در قرآن ، سورهء انبياء ، آيه - 111 ) ميفرمايد : من نميدانم شايد براى شما امتحان و متاعى باشد تا يك مدتى . اين بفرمود و بدست خود به معاويه اشاره كرد و برخاست و رفت .\r\nمعاويه به عمرو عاص گفت : تو از اينكه به من گفتى : امام حسن را بالاى منبر بفرستم منظورى نداشتى جز رسوائى من . به خدا قسم مردم شام قبل از اينكه امام حسن اين سخنان را بگويد حسب و نسبى بالاتر از حسب و نسب من نميديدند .\r\nعمرو عاص گفت : حسب و نسب حسن يك موضوعى است كه نميتوان آن را مخفى نمود و تغيير داد ، زيرا در ميان مردم مشهور و واضح است . معاويه ساكت و آرام شد .\r\n32 - در كتاب : مناقب مينويسد : اعرابى نزد ابو بكر آمد و گفت : من در حالى كه لباس احرام در بر داشتم چند تخم شتر مرغ را كباب كردم و خوردم ، اكنون چقدر كفاره بدهم ؟ ابو بكر گفت : اين مسأله براى من مشكل شده ، آنگاه او را نزد عمر فرستاد ، عمر هم وى را نزد عبد الرحمن روانه كرد . هنگامى كه آنان از جواب آن مسأله عاجز شدند گفتند : از حضرت امير جويا شو ، امير المؤمنين فرمود : از هر يك از اين دو كودك كه ميخواهى جويا شو ! امام حسن فرمود : اى\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nاعرابى آيا شتر دارى ؟ گفت : آرى . فرمود : به شمارهء آن تخم‌هاى شتر مرغى كه خورده‌اى شتر ماده با شتر نر جفت‌گيرى كن و بچه‌هاى آنها را براى خانهء خدا هديه ببر . حضرت امير فرمود : بعضى از ناقه‌ها هستند كه بچهء خود را سقط ميكنند امام حسن فرمود : بعضى از تخم‌ها هم هستند كه فاسد ميشوند .\r\nناگاه صدائى شنيده شد كه گفت : اى گروه مردم ! اين حكمى كه اين كودك فهميده همان است كه سليمان بن داود فهميده است .\r\n33 - نيز در همان كتاب نقل مىكند كه امام حسن با مردى سخن گفت و او فرمود : تو اهل كجائى ؟ گفت : اهل كوفه فرمود : اگر در مدينه ميبودى محل جبرئيل را كه در خانه‌هاى ما مىباشد به تو نشان ميدادم .\r\nمحمّد بن سيرين ميگويد : حضرت امير المؤمنين : على بفرزندش امام حسن فرمود : مردم را جمع كن ( و براى آنان سخنرانى نما ) وقتى مردم جمع شدند امام حسن پس از اينكه حمد و ثناى خدا را بجاى آورد فرمود : ايها الناس ! خدا ما را براى خويشتن برگزيده ، ما را براى دين خود پسنديده است ، ما را براى بندگان خود انتخاب نموده است ، وحى و قرآن خود را بر ما نازل نموده است .\r\nاحدى حق ما را غصب نميكند مگر اينكه خدا در دنيا يا آخرت حق او را ناقص خواهد كرد . ما دولتى نداريم مگر اينكه داراى عاقبت خواهد بود بعد از مدتى خبر آن را خواهيد شنيد .\r\nسپس حضرت امام حسن عليه السّلام از منبر فرود آمد و اين جريان را براى پدر خويشتن شرح داد و امير المؤمنين عليه السّلام ميان دو چشم امام حسن را بوسيد و فرمود :\r\nپدر و مادرم بفدايت باد .\r\n34 - نيز در كتاب : مناقب مينگارد : معاويه از حضرت امام حسن خواست تا بالاى منبر برود و حسب و نسب خود را شرح دهد . امام حسن بر فراز منبر رفت و پس از اينكه حمد و ثناى پروردگار را بجاى آورد فرمود : ايها الناس ! هر كسى\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nمرا ميشناسد كه ميشناسد و هر كسى كه مرا نميشناسد اكنون خويشتن را معرفى مينمايم . شهر من مكه و منا مىباشد ، من پسر مروه و صفا ميباشم ، من پسر محمّد مصطفى هستم ، من پسر آن كسى هستم كه مقامش از كوه‌هاى بر افراشته بالاتر است ، من پسر كسى ميباشم كه نجيب و با حيا بود ، من پسر فاطمه‌ام كه بزرگترين زنان عالم است ، من پسر مادرانى ميباشم كه بىعيب بودند . مادرانى كه پاك دامن بودند .\r\nدر اين هنگام مؤذن شروع به اذان كرد ، وقتى گفت : اشهد ان لا إله الا اللَّه و اشهد ان محمّدا رسول اللَّه امام حسن به معاويه فرمود : اين محمّد پدر من است يا پدر تو ! ؟ اگر بگوئى : پدر من نيست قطعا كافرشده‌اى ؟ و اگر بگوئى : پدر من است پس اقرار نموده‌اى ، آنگاه حضرت مجتبى فرمود : قريش بر عرب افتخار كرد كه حضرت محمّد از قريش است . عرب به عجم فخريه و مباحات نمود كه حضرت محمّد از عرب مىباشد . عجم افتخار مىكند كه حق عرب را براى اينكه محمّد از عرب است ميشناسد و حق ما را مطالبه ميكنند ولى حق ما بما پرداخته نميشود .\r\n35 - نيز در همان كتاب مينويسد : پادشاه روم نامه‌اى براى معاويه نوشت و سه مسأله را از وى جويا شد :\r\n1 - مكانى كه به مقدار وسط آسمان باشد كدام است ؟\r\n2 - اولين قطره خونى كه بر روى زمين ريخته شد چه خونى بود ؟\r\n3 - چه مكانى بود كه فقط يك مرتبه آفتاب به آن تابيد ؟\r\nمعاويه از جواب اين مسائل عاجز و به حضرت امام حسن مجتبى عليه السّلام متوسل شد . امام عليه السّلام فرمود :\r\n1 - پشت بام كعبه .\r\n2 - خون حضرت حواء .\r\n3 - زمين دريائى كه براى موسى عليه السّلام شكافته شد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nنيز حضرت امام حسن براى پادشاه روم نوشت : مكانى كه قبله ندارد پشت - بام كعبه است . آن كسى كه قرابت و نزديك شدن ندارد خداى سبحان است .\r\n( زيرا ذات مقدس خدا جسم نيست كه دور و نزديكى داشته باشد ) شخصى از اهل شام از امام حسن جويا شد :\r\n1 - بين حق و باطل چقدر است : فرمود چهار انگشت مىباشد ، زيرا آنچه را كه به چشم خود بنگرى حق است ، ولى چه بسا مطالبى كه به گوش خود بشنوى و باطل باشد .\r\n2 - پرسيد : فاصلهء بين ايمان و يقين چقدر است ؟ فرمود : چهار انگشت ، زيرا كه ايمان آن است كه آن را بشنويم ، ولى يقين آن است كه آن را بنگريم .\r\n3 - گفت : بين آسمان و زمين چقدر است ؟ فرمود : به قدر دعاى شخص مظلوم و ديدن چشم .\r\n4 - گفت : فاصلهء بين مشرق و مغرب چقدر است ؟ فرمود : بقدرى كه آفتاب يك روز راه طى كند .\r\nابو الفضل شيبانى در كتاب : امالى خود از جابر بن عبد اللَّه روايت مىكند كه گفت : امام حسن مجتبى تازه زبان باز كرده بود ( و به زحمت صحبت ميكرد ) در يكى از عيدها كه رسول خدا صلى اللَّه عليه و آله براى نماز خارج شد امام حسن هم با آن حضرت رفت . موقعى كه پيغمبر خدا صلى اللَّه عليه و آله تكبير نماز را گفت امام حسن نيز تكبير گفت .\r\nپيامبر اعظم اسلام خوشحال شد و دوباره تكبير گفت ، امام حسن هم تكبير گفت رسول خدا هفت تكبير گفت و امام حسن نيز هفت تكبير گفت . وقتى امام حسن در تكبير گفتن توقف كرد پيامبر خدا هم توقف نمود . هنگامى كه پيغمبر خدا براى ركعت دوم برخاست امام حسن تا پنج تكبير گفت ، رسول خدا نيز تا پنج تكبير گفت ، موقعى كه امام حسن توقف كرد پيغمبر خدا هم توقف نمود . بدين جهت بود كه در نماز عيد اين تكبير سنت و معمول شد . در روايت ديگر ميگويد : اين داستان براى امام\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nحسين بوده است . و . . .\r\nروايت شده كه امام حسن بشاعرى عطائى كرد . يكى از اهل مجلس به آن حضرت گفت : سبحان اللَّه ! بشاعرى كه معصيت خدا را مىكند و بهتان مىزند عطا ميكنى ! ؟ امام عليه السّلام به وى فرمود : اى بندهء خدا ! بهترين مال تو آن است كه عرض و آبروى خود را بوسيلهء آن حفظ كنى . يكى از خيرهائى كه خواستنى است دفع شر مىباشد .\r\n36 - در كتاب : عدد راجع به عفت كلام امام حسن مجتبى مطلبى را نقل مىكند كه قبل از اين آن را ترجمه نموديم .\r\n37 - نيز در كتاب : عدد مينگارد : گروهى از اهل كوفه به امام حسن طعنه زدند و گفتند : نطق و بيانى ندارد ، دليل و برهانى اقامه نميكند . موقعى كه اين موضوع به گوش حضرت امير رسيد امام حسن را خواست و به او فرمود : يا بن - رسول اللَّه ! مردم كوفه در بارهء تو سخنى گفته‌اند كه من آن را نمىپسندم . امام حسن گفت : چه سخنى يا امير المؤمنين ! : فرمود : ميگويند : امام حسن نطق و بيانى ندارد ، حجت و دليلى نمىآورد . اكنون بايد بر فراز اين منبر به روى و براى اين مردم سخنرانى كنى . امام حسن گفت : من در حضور شما نميتوانم سخنرانى نمايم حضرت امير فرمود : من جلو نظر تو نميمانم ، امام حسن دستور داد تا عموم مردم اجتماع كردند ، آنگاه آن بزرگوار بر فراز منبر رفت و خطبه‌اى بليغ خواند كه مردم شروع به ضجه و گريه نمودند ، سپس فرمود :\r\nايها الناس ! تعقل كنيد ! خداى سبحان حضرت آدم و نوح و آل ابراهيم و آل عمران را كه ذريهء يك ديگر بودند بر مردم عالم برترى داد و آنان را برگزيد ، خدا شنوا و دانا است ، ما خاندان از فرزندان حضرت آدم ميباشم ، ما از اهل بيت نوح هستيم ، ما از برگزيدگان حضرت ابراهيم ميباشيم ، ما سلالهء حضرت اسماعيل هستيم ما آل محمّد صلى اللَّه عليه و آله هستيم ، ما در ميان شما نظير آسمان بر افراشته ، زمين گسترده ، آفتاب درخشنده و درخت زيتونى هستيم ( كه قرآن ميفرمايد : ) شرقى\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو غربى نيست ، زيتون آن پر بركت است ، همان شجره‌اى كه پيغمبر اسلام صلى اللَّه عليه و آله اصل آن و على شاخهء آن ميباشند ، به خدا قسم كه ما ثمره و ميوهء آن درخت هستيم ، كسى كه به يكى از شاخه‌هاى اين شجره چنگ بزند نجات پيدا مىكند ، كسى كه از آن متخلف شود بدوزخ خواهد رفت .\r\nحضرت امير پس از اين منظره از انتهاى مجلس در حالى كه عبايش به زمين كشيده ميشد نزد منبر آمد و پس از اينكه بالاى منبر رفت ميان دو چشم امام حسن را بوسيده آنگاه به امام حسن فرمود : يا بن رسول اللَّه ! تو حجت خود را بر اين گروه تمام كردى و طاعت خويشتن را بر ايشان واجب نمودى . واى بر آن كسى كه با تو مخالفت نمايد ! !\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nبخش هفدهم راجع به خطبهء امام حسن و بيعت كردن مردم\r\n: 1 - در كتاب : امالى از حبيب بن عمرو روايت مىكند كه گفت : صبح آن شبى كه حضرت امير از دنيا رحلت نمود امام حسن عليه السّلام بر فراز منبر رفت و پس از اينكه حمد و ثناى پروردگار را بجاى آورد فرمود :\r\nايها الناس ! قرآن در يك چنين شبى نازل شد ، عيسى بن مريم در يك چنين شبى به آسمان رفت ، يوشع بن نون در يك چنين شبى كشته شد ، در يك چنين شبى هم امير المؤمنين شهيد شد ، به خدا قسم اوصيائى كه قبل از پدرم بودند و اوصيائى كه بعد از پدرم بيايند در بهشت رفتن بر آن حضرت سبقت نخواهند گرفت .\r\nپيغمبر خدا صلى اللَّه عليه و آله او را براى جنگ ميفرستاد ، جبرئيل از طرف راست و ميكائيل از طرف چپ آن حضرت با دشمنان دين ميجنگيدند ، طلا و نقره‌اى جز مبلغ هفتصد درهم كه از بخششهاى آن حضرت باقى مانده بود بجاى ننهاد ، اين مبلغ را جمع كرده بود كه يك غلامى براى اهل خانهء خود بخرد .\r\n2 - در كتاب : امالى شيخ از هشام بن حسان روايت مىكند كه گفت :\r\nموقعى كه مردم با امام حسن بيعت كردند از آن حضرت شنيدم ميفرمود : ما همان حزب خدائيم كه غالب هستيم ! ما عترت نزديك پيامبر اسلام صلى اللَّه عليه و آله ميباشم ، ما اهل بيت طيب و طاهر پيغمبر خدا هستيم ، ما يكى از آن ثقلين ميباشيم كه رسول\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nخدا در ميان امت خود بجاى نهاد ، ما تالى تلو قرآن خدائيم ، همان قرآنى كه تفصيل هر چيزى در آن است ، و باطل نيست و نخواهد شد ، تفسير قرآن فقط بعهدهء ما است ، زيرا قرآن را به گمان و مظنه تفسير نمىكنيم ، بلكه در حقايق آن يقين داريم ، مردم ! از ما فرمان بردارى نمائيد ، زيرا اطاعت ما جزء واجبات است . زيرا اطاعت ما در رديف اطاعت خدا و رسول قرار گرفته است . لذا خداى سبحان ( در سورهء نساء آيهء - 50 و 83 - در بارهء ما ميفرمايد : ) اى مردمى كه ايمان آورده‌ايد ! از خدا و رسول و صاحبان امر اطاعت كنيد و اگر در بارهء موضوعى اختلاف پيدا كرديد قضاوت آن را بعهدهء خدا و رسول بگذاريد اگر آن اختلاف را بعهدهء رسول و صاحبان امر يعنى امامان عليهم السّلام ميگذاشتند آن افرادى كه آن را استنباط ميكردند حكم آن را ميدانستند . من شما را از اينكه گوش بدعوت شيطان بدهيد بر حذر ميدارم ، زيرا شيطان براى شما دشمنى است آشكار . من ميترسم كه شما از دوستان آن گروهى باشيد كه شيطان ( چنان كه قرآن در سورهء . انفال ، آيهء - 48 - ميفرمايد ) به آنان گفت : امروز كسى بر شما غالب نيست و من همجوار شما ميباشم ، اما وقتى دو لشكر يك ديگر را ديدند شيطان به عقب برگشت و به ايشان گفت : من از شما بيزارم ، زيرا من چيزى را مىبينم كه شما نمىبينيد . اگر از شيطان متابعت كنيد طعمهء نيزه‌ها خواهيد شد ، بوسيلهء شمشيرها ذبح ميشويد ، عمودها شما را سركوب مينمايند ، هدف و غرض تيرها قرار خواهيد گرفت .\r\nسپس ايمان آن كسى كه قبلا ايمان نياورد ، يا خيرى در ايمانش نباشد برايش نفعى نخواهد داشت .\r\n3 - در كتاب : امالى شيخ از ابو طفيل روايت مىكند كه گفت : امام حسن بعد از رحلت حضرت امير سخنرانى كرد و راجع به حضرت امير فرمود : على خاتم - الوصيين ، وصى خاتم الأنبياء ، امير صديقين و شهيدان و نيكوكاران بود .\r\nايها الناس ! يك مردى از شما مفارقت نموده كه كسى از گذشتگان بر او\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nسبقت نگرفته و احدى از آيندگان او را درك نخواهد كرد . پيامبر اسلام علم را بدست على ميداد و جبرئيل از طرف راست و ميكائيل از طرف چپ آن حضرت ميجنگيدند ، على باز نميگشت تا اينكه فاتح و غالب ميشد . على طلا و نقره‌اى بجاى ننهاد ، مگر يك چيز جزئى از براى كودكى كه داشت . از بيت المال چيزى بجاى نگذاشت مگر هفتصد درهم كه از بخشش‌هاى آن حضرت زياد آمده بود و ميخواست غلامى براى ام كلثوم خريدارى نمايد .\r\nسپس فرمود : هر كس مرا ميشناسد كه ميشناسد ، و كسى كه مرا نميشناسد بداند كه من پسر حضرت محمّد صلى اللَّه عليه و آله ميباشم - آنگاه اين آيه را به زبان حضرت يوسف خواند : من متابعت از ملت پدرانم ابراهيم و اسحاق و يعقوب نمودم ( سورهء يوسف ، آيهء - 38 ) ايها الناس ! من پسر بشير و نذير يعنى حضرت محمّد هستم ، من پسر آن كسى ميباشم كه مردم را بسوى خدا دعوت ميكرد ، من پسر آن كسى هستم كه نورى درخشنده بود ، من پسر آن شخصى ميباشم كه براى مردم عالم رحمت بود ، من از آن اهل بيتى هستم كه خدا پليدى را از آنان بر طرف نموده و ايشان را بنحو مخصوصى پاك و پاكيزه كرده است ، من از آن اهل بيتى ميباشم كه جبرئيل بر ايشان نازل ميشد و از نزد آنان عروج ميكرد ، من از آن اهل بيتى هستم كه خدا دوست داشتن آنان را واجب كرده است ، و اين آيه را در اين باره برسول خود نازل نموده و فرموده : بگو : من از شما غير از دوست داشتن ذوى القرباء يعنى اهل بيتم چيزى نميخواهم ( سورهء شورا ، آيهء - 22 ) .\r\n4 - شيخ مفيد در كتاب : ارشاد مينويسد : امام حسن بعد از پدرش حضرت امير وصى آن حضرت بود . و سرپرستى اهل و عيال و ياران و موقوفات و صدقات آن حضرت را به عهده داشت . حضرت امير يك وصيت نامهء مشهور براى امام حسن نوشت كه حاوى دستورات دينى و چشمه‌هاى حكمت و آداب بود . اين وصيت نامه را گروه كثيرى از علماء نقل كرده‌اند ، و بيشترى از فقها دانش و بينشهاى دينى و دنيوى خود را از آن دريافته‌اند ، هنگامى كه حضرت امير عليه السّلام قبض روح شد\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nامام حسن براى مردم سخنرانى كرد و حق خود را خاطر نشان مردم نمود . آنگاه ياران حضرت امير با آن حضرت به اين شرط بيعت كردند كه با دشمنان آن بزرگوار بجنگند و با دوستانش مسالمت نمايند . و . . .\r\nبنا بروايت ابو مخنف : ابن عباس برخاست و جلو امام حسن ايستاد و گفت :\r\nاى گروه مردم ! اين حسن عليه السّلام پسر پيغمبر و وصى امام شما است ، با وى بيعت نمائيد ! مردم سخن وى را پذيرفتند و گفتند : محبوبيت امام حسن نزد ما زياد و حق او بر ما واجب مىباشد ، آنگاه سبقت گرفتند و با آن بزرگوار بعنوان اينكه خليفه باشد بيعت كردند . اين بيعت در روز جمعه ، - 21 - ماه رمضان سنهء - 40 - هجرى واقع شد .\r\nپس از اين جريان بود كه امام حسن عامل و نمايندگان خود را تعيين كرد و ترتيب داد و عبد اللَّه بن عباس را براى سرپرستى بجانب بصره فرستاد .\r\n5 - در كتاب مناقب مينويسد : مردم در روز جمعه - 21 - ماه رمضان سنهء - 40 - هجرى با امام حسن كه - 37 - ساله بود بيعت نمودند .\r\n6 - در كتاب : كفايه مينگارد : حضرت امام حسن عليه السّلام بعد از قتل حضرت امير ( پس از اينكه خطبهء مفصلى خواند ) فرمود : سپاس مخصوص آن خدائى است كه مقام خلافت را زيبندهء ما اهل بيت قرار داد . ثواب مصيبت پيغمبر اسلام و حضرت امير را از خداى مهربان ميخواهيم . مصيبت حضرت امير بر اهل شرق و غرب اثر نهاده . به خدا قسم كه على عليه السّلام درهم و دينارى بجاى ننهاد مگر مبلغ چهار صد درهم كه تصميم داشت خادمى براى اهل و عيال خود بخرد . جد محبوب من حضرت محمّد صلى اللَّه عليه و آله به من خبر داد كه مقام امامت و خلافت براى دوازده نفر از اهل بيت آن حضرت و برگزيدگان آنان خواهد بود . هيچ كدام از ما نيست مگر اينكه كشته يا مسموم خواهد شد .\r\nسپس آن بزرگوار از منبر فرود آمد و ابن ملجم ملعون را خواست .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nوقتى ابن ملجم آمد به امام حسن گفت : مرا رها كن تا بر له تو قيام نمايم و در مقابل دشمنانى كه در شام دارى براى تو دفاع كنم . ولى حضرت امام حسن عليه السّلام شمشير خود را بلند كرد كه بر فرق آن ملعون بزند ، او دست خود را جلو شمشير آن حضرت گرفت و انگشت كوچكش قطع شد . آنگاه امام حسن ضربت ديگرى بر سر او زد و او را به جهنم فرستاد . لعنة اللَّه عليه ! ! ( پايان ) در خاتمه از مدير محترم چاپخانهء اسلاميه حضرت مستطاب سلالة السادات جناب آقاى حاج سيد جلال كتابچى و عموم كاركنان اين چاپخانه اظهار تشكر مينمايم .\r\nزيرا هر كدام از ايشان به نوبت خود در زيبائى چاپ اين كتاب و تصحيح بعضى از اغلاط آن با مترجم همكارى نموده و با ثواب و بركات دنيوى و اخروى آن سهيم گرديدند .\r\nمترجم\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nشكرانه مترجم\r\nللّه الحمد و له الشكر كه ترجمهء جلد - 43 - كتاب بحار الانوار تأليف علامهء مجلسى چاپ اسلاميه روز هفتم ماه ربيع الثانى سنهء - 1395 - قمرى مطابق با روز بيست و نهم فروردين ماه سنهء - 1354 - شمسى در تهران بقلم اين حقير پايان يافت .\r\nو السلام على من اتبع الهدى و علينا و على عباد اللّه الصالحين آمين يا ربّ العالمين ! المحتاج إلى اللّه الحفيّ و المتوسّل بلطفه الجليّ و الخفيّ حاج محمد جواد نجفي\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nفهرست مندرجات\r\nموضوع / صفحه\r\nمقدمهء مترجم 2\r\nبخش يكم : ولادت و شهادت فاطمهء زهراء عليها السلام 3\r\nبخش دوم : معنى نام‌ها و خلقت حضرت زهراء عليها السلام 11\r\nبخش سوم : فضائل و مناقب و معجزات حضرت زهراء عليها السلام 20\r\nبخش چهارم : اخلاق و رفتار فاطمهء زهرا عليها السلام 100\r\nبخش پنجم جريان ازدواج فاطمهء زهرا عليها السلام 115\r\nبخش ششم معاشرت حضرت فاطمهء زهراء عليها السلام با حضرت امير عليه السلام 162\r\nبخش هفتم مظلوميت و گريه و رحلت حضرت زهراء عليها السلام 173\r\nبخش هشتم قيامت و دادخواهى حضرت فاطمهء زهراء عليها السلام 239\r\nبخش نهم فرزندان حضرت زهراء عليها السلام فرزندان پيغمبرند 250\r\nبخش دهم موقوفات و صدقات حضرت زهراء عليها السلام 260\r\nبخش‌هاى شرح حال حضرت حسنين عليها السلام\r\nبخش يازدهم ولادت و نام و نقش انگشتر حضرت حسنين عليهما السلام 262\r\nبخش دوازدهم در بارهء فضائل و مناقب و امامت حضرت حسنين عليهما السلام 289\r\nبخش سيزدهم در بارهء اخلاق و رفتار حضرت حسنين عليهما السلام 356\r\nبخش‌هاى خصوصى امام حسن مجتبى عليه السلام\r\nبخش چهاردهم امامت امام حسن مجتبى عليه السلام 361\r\nبخش پانزدهم معجزات امام حسن مجتبى عليه السلام 363\r\nبخش شانزدهم مناظرات و نيك رفتارى امام حسن مجتبى عليه السلام 374\r\nبخش هفدهم راجع به خطبهء امام حسن عليه السلام و بيعت كردن مردم 407\r\n\r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n\r\nبشارت\r\nبدوستداران حضرت حسنين عليهما السلام\r\nترجمهء جلد - 44 - و - 45 - كتاب بحار الانوار چاپ اسلاميه كه حاوى شرح حال حضرت امام حسن مجتبى و امام حسين عليها السلام ميباشند در دست چاپ و انتشارند و با خواست خداى توانا به زودى بعد از اين جلد كه شرح حال حضرت فاطمه عليها السلام است بوسيلهء كتابفروشى و چاپخانهء اسلاميه در تهران در اختيار علاقمندان به خاندان عصمت صلى الله عليهم اجمعين قرار خواهند گرفت . اميد است كه عموم افراد مسلمان از مطالعات كتب مذهبي مخصوصا سرگذشت چهارده معصوم عليهم السلام بهره مند و از بركات و حقايق آنان برخوردار گردند .\r\nمحمد جواد نجفى\r\n\r\n\r\n","description":"","footnote":"","page_name":" 416 ","page_number":416}
  ]