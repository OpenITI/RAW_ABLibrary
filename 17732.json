[
  {"content":"\r\n\r\nبسم الله الرحمن الرحيم\r\nطب سنتى سينا\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nطب سنتى سينا\r\nدرمان بيماريهاى مختلف\r\nبا\r\nگياهان داروئى ومواد طبيعى\r\nتأليف :\r\nسيدمهدى خسروى\r\nزيرنظر :\r\nدكتر حاج سيداحمدعلى خسروى\r\nنشر محمد\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nخسروى ، مهدى\r\nطب سنتى سينا : درمان بيماريهاى مختلف با گياهان داروئى و مواد طبيعى / تاليف مهدى خسروى ؛ زير نظر احمدعلى خسروى . - تهران : نشر محمد ، 1373 .\r\n320 ص . : جدول .\r\nريال isbn 964 - 5566 - 31 - 2 :\r\nفهرستنويسى براساس اطلاعات فيپا .\r\nچاپ هفتم : 1381 .\r\n1 . پزشكى سنتى . 2 . گياهان داروئى ، الف . عنوان .\r\n2 ط 5 خ / 135 r\r\n610\r\nكتابخانه ملى ايران\r\n2578 - 73 م\r\nنشر محمد\r\nعنوان : طب سنتى سينا\r\nمولف : سيد مهدى خسروى\r\nچاپ : پيام حق قطع : رقعى\r\nنوبت چاپ : هفتم 1381 تيراژ : 5100 320 صفحه\r\nدفتر فروش : نشر محمد ، ناصر خسرو ، كوچه حاج نايب ، پلاك 24\r\nتلفن : 3119929 دورنگار : 3933849\r\nدفتر مركزى : ميدان هفت تير خيابان غفارى پلاك 73 ط . 3\r\nتلفن : 8309757 دورنگار : 8811381\r\nشابك : 3 - 67 - 5566 - 964\r\ne - mail : info @ mohammad book . com\r\nhohammad publications\r\nsales deparatment\r\ntel : + ( 9821 ) 311 9929 fax : + ( 9821 ) 3933849\r\nheda office\r\ntel : + ( 9821 ) 830 9757 fax : + ( 9821 ) 881 1381\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدّمه\r\nبسم اللّه و باللّه و من اللّه و إلى اللّه و في سبيل اللّه : حمد و سپاس خداوندى را كه حىّ است و قيوم عالم است و قادر غنىّ است و حكيم بىشريك است و معانى رحمن است و رحيم و سلام و درود بر سيد المرسلين محمد مصطفى و على مرتضى و فاطمه سيدة النساء العالمين غرّة العين رسول و يازده فرزند گرامى علىّ مرتضى كه هريكى از آنها حجت خداوند عالم و حامل اسرار ربّ العالمين مىباشد .\r\nاز خداوند متعال مسئلت مىنمايم مرا يارى كند تا بتوانم با ذكر مختصرى از شيوه‌هاى معالجاتى طب سنتى و خواص داروهاى سنتى و گياهان داروئى و ارائه شعاعى از اشعهء علوم پزشكى مردم عزيز كشور خويش را با ساده‌ترين طريقهء مداواى بيماريها آشنا نمايم .\r\nعاملى كه حقير را در تدوين و تحرير اين كتاب برانگيخت ، مشاهده نمودم با توجه به اينكه گياهان داروئى و ساير داروهاى سنّتى سرمايه‌اى هستند خدادادى و كوهها و دشتهاى ايران مملو از اين گياهان مىباشد و از زمانهاى قديم اين كشور مهد علم پزشكى بوده است .\r\nدر زمان حاضر عده‌اى از بيماران در بدر بدنبال قرص‌ها و شربتها و آمپولهاى گرانقيمت مىگردند و حال آنكه بسيارى از اين بيماران با داروهاى سنّتى و بدون عوارض جنسى و در كوتاهترين مدّت قابل مداوا مىباشند .\r\nاما متأسفانه دانشجوى رشتهء پزشكى ما وقتى تحصيلات خود را به پايان مىرساند دربارهء تكنولوژى و بيماريهاى جهان غرب بيشتر اطلاع دارد تا دربارهء سيستم‌ها و شرايط بهداشتى و درمانى كشور خود و جاى بسى تأسف است ، عدّه‌اى از پزشكان امروزى اين باور را دارند كه طب سنتى طبى است غير بهداشتى و غير معقول و\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nآن را با خرافات و جادوگرى مرتبط مىدانند در صورتى كه اگر در معالجات خود شيوه‌هاى مختلف طب سنتى را نيز در نظر داشته باشند و از خواص گياهان داروئى و ساير ادويهء سنّتى و روشهاى درمانى سنتى غافل نباشند . همچنين در عمل ارتوپدى شيوهء شكسته‌بندىهاى سنتى را مورد توجه قرار دهند و در رشتهء زنان و مامائى از شيوه‌هاى مامائى سنتى نيز آگاهى داشته باشند در مداواى بيماران خود موّفق‌تر خواهند بود .\r\nمنابع اطلاعات اينجانب : 1 - رشته تحصيلى حقير در دانشگاه مقدمه‌اى بوده براى سهولت آموزش علم پزشكى .\r\n2 - تا آنجا كه حقير اطلاع دارد پدران ما خانواده نسل بعد نسل پزشك بوده‌اند و دانش و تجربيات خود را به فرزندان‌شان مىآموخته‌اند . اينجانب هم نزد پدر بزرگوارم دكتر حاج سيد احمد على خسروى آموزش ديده‌ام مشار اليه از سن 25 سالگى مشغول طبابت شده و تا اين تاريخ هفتاد سال است كه بمداواى بيماران مختلف مشغول مىباشند و مردمى كه او را مىشناسند لقب ابن سيناى ثانى به او داده‌اند .\r\n3 - جناب آقاى دكتر زرگرى استاد كرسى گياه‌شناسى دانشگاه تهران كه حقير در دورهء دانشجوئى شاگرد ايشان بوده‌ام .\r\n4 - استفاده از كتب مختلف داروهاى سنتى مانند ، طب يوسفى ، طب اكبرى و نوشته‌هاى ميرزا على خان همدانى و غيره . و السّلام على من التّبع الهدى\r\n« سيد مهدى خسروى » شهريورماه 1372 « ه ش »\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nاقسام بيماريها ( از نظر جسمى و روحى و ارتباط آنها با يكديگر )\r\n1 - بعضى بيماريها ناراحتى جسمى است و معالجه‌اش هم جسمانى است .\r\n2 - بعضى بيماريها ناراحتى روانى است و علاجش هم بايد روانى باشد\r\n3 - بعض بيماريها جسمى است اما علاجش بايد روانى و روحانى باشد مانند خفقان قلب .\r\n4 - بعضى بيماريها روحى است اما درمانش بايد جسمى باشد مانند بيماريهاى روانى كه در اثر وجود آسكاريس در روده‌ها عارض مىشوند .\r\n5 - بعضى بيماريها ناشى از ناراحتى جسم و روح است و علاجش از هر دو طريق بايد باشد . مانند ماليخوليا كه نوعى نوروز مىباشد .\r\n6 - بعضى ناراحتىها با داشتن چند منشأ يك نوع معالجه دارند و بعضى بيماريها با داشتن يك منشاء چند راه درمان دارند .\r\n7 - گاهى بيمار از يك مرض مىنالند اما طبيب چند نوع مرض در او تشخيص مىدهد و گاهى بالعكس از چند بيمارى شكايت مىكند و طبيب يك علت براى همه آنها مىشناسد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nبعضى از علائم بالينى يا كلينيكى كه پزشكان سنتى در تشخيص طبى از آن علائم استفاده مىكنند .\r\n\r\nالف - علائمى كه وجود آنها دلالت دارد بر مزاجهاى گرم و پرخون .\r\n1 - سرعت نمو موهاى بدن و سرخى يا سياهى غليظ رنگ موهاى بدن .\r\n2 - هنگام لمس پوست بدن اين‌گونه افراد احساس گرما و حرارت مىشود .\r\n3 - سرخى رنگ پوست بدن كه اين سرخى مربوط است به فراوانى خون در پوست و رگهاى آن .\r\n4 - اين افراد كمتر از ديگران مريض مىشوند . و موهاى بدنشان ديرتر از ديگران سفيد مىشود .\r\n5 - بدن آنها پس از خوردن مواد انرژىزا يا عوامل گرم‌كننده فيزيكى بسرعت گرم مىشود .\r\n6 - دست و پاى اين افراد ضخيم است و لاغر نيست و رگهاى بدن از خون پر است .\r\n7 - از نظر روانى افرادى هستند قسى القلب ، غير حساس و خوش‌بين بامور زندگى\r\n\r\nب - علائمى كه وجود آنها دلالت دارد بر مزاجهاى سرد و بلغمى و كمى خون .\r\n1 - چون دست بر بدن اين‌گونه افراد گذاشته شود احساس سردى مىشود .\r\n2 - فربهى بدن آنان با نرمى و سستى اعضاء و عضلات بدن توأم است .\r\n3 - رشد و نمو موهاى بدنشان كند است . رشد دندانها نيز كند مىباشد .\r\n4 - موهاى بدنشان زودتر از موقع سفيد مىشود .\r\n5 - پريدگى رنگ و سفيدى مخصوص در پوست بدن اين‌گونه افراد مشاهده مىشود .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n6 - رگهاى آنان پرخون نيستند و آثار كم‌خونى از رگهاى سطحى بدن مشخص است .\r\n7 - اعضاء بدنشان در برابر عوامل فيزيكى و فيزيولوژيكى زود گرم نمىشود .\r\n8 - چون برودت دماغ در آنان هست خواب بسيار دارند .\r\n9 - بعضى از اين‌گونه افراد كه تعداد آنها زياد نيست در دوران رشد و نمو با كندى رشد مواجه مىشوند .\r\n10 - بيشتر از افراد پرخون و گرم‌مزاج دچار كسالت و بيمارى مىشوند و اغلب بيماريهاى رطوبى مىگيرند و بدن آنان آمادگى براى ابتلاء به سكته و لقوه را نيز دارا مىباشد .\r\n11 - از نظر روانى افرادى هستند بدبين و بدگمان و داراى كندى فهم و كندى ذهن و از نظر قلب و اعصاب ضعيف‌تر از افراد پرخون و گرم‌مزاج مىباشند .\r\n\r\nج - علائمى كه وجود آنها دلالت دارد بر مزاج گرم و خشك و صفراوى\r\n1 - خشكى و لاغرى خاصى در اندامهاى آنان مشاهده مىشود .\r\n2 - داشتن عطش بيشتر از ديگران\r\n3 - هنگام لمس بدن اين‌گونه افراد احساس گرمى مىشود .\r\n4 - بعضى از آنان زردى مخصوصى در رنگ پوست بدنشان دارند .\r\n5 - داراى تلخى دهان و خشكى زبان و زردى بار زبان مىباشند .\r\n6 - بدن اين افراد در برخورد با عوامل فيزيكى و فيزيولوژيكى زود گرم مىشود .\r\n7 - ترشحات بينى اين افراد كم بوده و حفرات بينى آنان اكثرا خشك مىباشد .\r\n8 - اين‌گونه افراد معمولا كم‌خواب مىشوند و گاهى نيز به كم‌خوابى شديد مبتلا مىگردند .\r\n9 - اشتهاى زيادى به غذا ندارند و افرادى پرخور نيستند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n10 - از نظر روانى افرادى هستند كه زود خشمگين و غضبناك مىگردند .\r\n\r\nد - علائمى كه وجود آنها دلالت دارد بر مزاجهاى سرد و خشك و سوداوى .\r\n1 - معمولا اين افراد لاغراندام مىباشند كه گاهى لاغرى از حد طبيعى خارج است .\r\n2 - ماهيچه‌هاى بدن آنان معمولا كوچك بوده و قفس سينه نيز تقريبا كوچك است .\r\n3 - هنگام لمس پوست بدن آنان سردى و خشكى مخصوصى احساس مىشود .\r\n4 - چون ترشحات معده سبب گزش فم المعده مىشود معمولا داراى اشتهاى كاذب مىباشند .\r\n5 - موهاى بدن آنان بكندى رشد مىكند و رشد بدن و رشد دندانهاى آنان نيز كند است .\r\n6 - بدن آنان در برابر عوامل گرم‌كننده زود گرم نمىشود .\r\n7 - اكثرا يبوست مزاج دارند .\r\n8 - داراى دست و پائى لاغر هستند و بعضى از آنان بدنى پرمو دارند .\r\n9 - رگهاى بدن آنان نسبت به افراد گرم مزاج و پرخون تنگ و باريك است .\r\n10 - از نظر روانى افرادى هستند كه زياد فكر و خيال مىكنند و نسبت به اتفاقاتى كه مىافتد زود متأثر مىگردند .\r\nاز ديگر علائم بالينى كه پزشكان سنتى در تشخيص طبى از آن علائم استفاده مىكنند رنگ ادرار و حالات مختلف آن است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nرنگهاى مختلف ادرار و دلالت اين رنگها بر احوال مختلف انسان\r\n\r\nالف رنگ قرمز\r\n1 - سرخ ساده ( اصهب ) دلالت دارد بر غلبه خون .\r\n2 - سرخ تيره ( گل سرخىرنگ ) دلالت دارد بر غلبه حرارت بر مزاج شخص .\r\n3 - تيره‌تر از گل سرخى . هرچه به تيرگى اين رنگ اضافه شود دلالت دارد بر غلبه بيشتر حرارت بر بدن .\r\n\r\nب رنگ زرد\r\n1 - كاهىرنگ ( رنگ كاه ) دلالت دارد بر بدى و ناقص بودن تقريبى عمل هضم مواد غذائى .\r\n2 - ترنجىرنگ ( اترجى ) دلالت دارد بر خوبى و كامل بودن عمل هضم و كامل بدن كار كبد .\r\n3 - زردى مايل به سرخى دلالت دارد بر زيادى حرارت بدن .\r\n4 - رنگهاى نارنجى و آتشى يا نارى و زعفرانى نيز به ترتيب هريك دلالت دارند بوجود حرارت بيشترى نسبت به رنگ قبلى .\r\n\r\nج رنگ سبز\r\n1 - پسته‌اىرنگ دلالت دارد بر حرارت مزاج مريض .\r\n2 - آسمانىرنگ دلالت دارد بر سردى مزاج مريض .\r\n3 - نيلىرنگ دلالت دارد بر سردى مزاج مريض و سردتر از مزاج آسمانىرنگ .\r\n4 - سبز چمنى ( كراسىرنگ ) دلالت دارد بر وجود اخلاط و مواد زائد مخصوصى در خون كه اگر مقدار اين مواد زيادتر شوند ادرار زنجارىرنگ مىشود .\r\n\r\nد رنگ سياه\r\n1 - سياه زعفرانى ( رنگ سياهى كه به زعفرانى مىزند ) دلالت دارد بر سودا و صفرا تواما در بدن مريض .\r\n2 - سياه غبارآلود و تيره‌رنگ دلالت دارد بر وجود تركيبات سوداوى در خون .\r\n3 - رنگ سياهى كه چون در آن دقت شود بسفيدى مىزند دلالت دارد بر وجود تركيبات سوداوى و بلغمى تواما در بدن مريض .\r\nاز علائم ديگرى كه اطباء سنتى در تشخيص طبى از آن استفاده مىكنند علائم و آثارى است كه در نبض موجود است كه هركدام دال بر حالتى از احوال بيمار مىباشند .\r\nتعريف نبض : نبض عبارت از ضربه‌اى است كه موج خون هنگام عبور از محلى كه در آن محل سرخرگ روى استخوان يا در روى رگى ديگر قرار دارد در سمت فوقانى جدار داخلى رگ مىزند و اين ضربه را مىتوان در زير انگشتان حس كرد . چون ضربان نبض بدنبال و بتبعيت ضربان قلب است . اولا تعداد ضربان نبض و ضربان قلب باهم برابرند ثانيا ضربان نبض از نظر زمان با ضربان قلب اختلاف چندانى ندارد ثالثا كيفيت حركات نبض متأثر از حالات مختلف رگها و حالات مختلف خون و بطور غير مستقيم متأثر از حالات مختلف دستگاه عصبى مىباشد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنظر باينكه تعداد و كيفيت ضربان قلب در حالت صحت در افراد مختلف متفاوت است چنانچه پزشك سابقه‌اى از نبض بيمار از حالت سلامتى او داشته باشد تشخيص طبى او در حالت بيمارى دقيق‌تر خواهد شد .\r\nهرگاه چهار انگشت خود را بر روى نبض مچ دست كسى در حالت استراحت و صحت بگذاريم ضربان نبض را از ابتداء تا انتهاى چهار انگشت خود احساس خواهيم كرد اين فاصله را طول نبض گويند . و خط عمود بر اين طول را عرض نبض و خط عمود بر طول و عرض و عمود بر زير انگشتان دست را ارتفاع نبض مىنامند .\r\n\r\nخلاصه‌اى از اصطلاحات و حالات مختلف نبض :\r\n1 - نبض طويل : زنش نبض از مقدار چهار انگشت متوسط بلندتر است - دليل است بر حرارت و غلبه خون بر بدن .\r\n2 - نبض قصير ( كوتاه ) : زنش نبض كوتاهتر است از حال طبيعى - دليل است بر سردى مزاج مريض .\r\n3 - نبض عريض : زنش نبض از عرض وسيع است . دليل است بر كثرت رطوبات در بدن .\r\n4 - نبض ضيّق : زنش نبض از عرض كمتر است از حال طبيعى دلالت دارد بر كمى حرارت و رطوبت .\r\n5 - نبض شاهق : زنش نبض طورى است كه فروميرود بر نوك انگشتان - دليل است بر حرارت بدن .\r\n6 - ضربان كم‌تر : تعداد ضربان كمتر است از حال طبيعى دليل است بر كمى حرارت بدن .\r\n7 - ضربان با قوه و قدرت : دليل است بر قوه و قدرت عمومى بدن بخصوص دستگاه گردش خون .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n8 - ضربان ضعيف : دليل است بر ضعف قواى بدن .\r\n9 - ضربان سريع : دليل است بر احتياج شديد بافتهاى بدن به اكسيژن و عدم كفايت اكسيژن و مواد غذائى ارسالى به بافتهاى بدن .\r\n10 - ضربان كند ( بطيئى ) : دليل است بر عدم احتياج شديد بافتهاى بدن به اكسيژن و كفايت دستگاه گردش خون در رسانيدن اكسيژن و ساير مواد به بافتهاى بدن .\r\n11 - ضربان صلب : يعنى ضربانى كه بفشار انگشتان بر روى نبض ساقط نگردد .\r\nو نبض از حركت بازنايستد بلكه به انگشتان محكم‌تر برخورد كند - دليل است بر يبوست مزاج .\r\n12 - ضربان ليّن : اين حالتى است كه نبض به نرمى مىزند و اگر انگشتان را بر روى نبض فشار دهيم از حركت بازمىايستد دليل است بر غلبه رطوبات بر بدن .\r\n13 - ضربان متواتر : يعنى زمان حركت و سكون شريان كم باشد - دليل است بر ضعف قواى جسمى و روحى .\r\n14 - ضربان فاصله‌دار منظم : يعنى ضربانهاى نبض پىدرپى نباشد ( معمولا قلب افراد ورزشكار چنين حالتى دارد ) بلكه بين ضربانها فاصله‌اى باشد دليل است بر قوه و قدرت قواى حياتى .\r\n15 - ضربان منتظم : ضربانها منظم است و زمان حركت و سكون در ضربانها مساوى است دليل است بر اعتدال مزاج و تشابه حال بدن و صحت قلب و رگهاى مربوط به آن .\r\n16 - ضربان غير منتظم : دليل است بر بدى حال بيمار .\r\nعلاوه بر علائم بالينى ذكرشده پزشكان سنتى از عوامل ديگرى نظير بار زبان ، نحوه صحبت كردن بيمار و رنگ چهره و بعضى عوامل ديگر نيز استفاده مىنمايند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nسردرد\r\nسردرد اقسام مختلف و اسباب متفاوت دارد . سردرد ممكن است عصبى باشد يا در اثر اختلالات گوارشى يا ناراحتى چشمى يا در اثر برخورد گرما يا سرماى محيط بر سر يا تنفس گازهاى سمى يا وجود آلرژيك و حساسيت نسبت به بعضى بوها يا غذاها يا همراه بعضى بيماريها باشد مانند آنفولوآنزا و سرماخوردگى و گاهى سردردهاى بسيار شديد مقدمه مننژيت مىباشند . سردرد ممكن است به صورت مزمن درآمده كه آن نيز ممكن است بطور مكرر باشد و يا با فاصله چند هفته يا چند ماه يك بار عارض گردد در نوعى از اين سردردها قبل از پيدا شدن درد چشم‌ها قدرى تار مىشود گاهى نقطه‌هاى نورانى ديده مىشود و سستى و سنگينى در دست يا پا احساس شده و گاهى حالت تهوع و استفراغ وجود دارد و گاهى بطور موقت بينائى كم مىشود و اين علائم حدود بيست دقيقه گاهى بيشتر طول مىكشد گاهى همراه اين علائم يكى از بازوها سست مىگردد اين نوع اخير از سردردها را ميگرن نامند در بعضى از افرادى كه ميگرن شديد دارند حتى در صحبت كردن آنان مقدارى اختلال پيش مىآيد . سردرد ميگرنى بيشتر يك‌طرفه و گاهى دوطرفه است و در بعضى افراد يك نوبت طرف راست و در نوبت ديگر طرف چپ سردرد مىگيرد درباره اسباب و مداواى ميگرن مطالعات و آزمايشها و زحمات قابل توجهى كشيده شده و به خصوص هرچه زندگى بيشتر ماشينى مىشود بيماران ميگرنى بيشتر مىگردند اگر سبب سردرد مادى باشد از روى بار زبان يا از روى عدم اشتها به غذا و يا از روى رنگ بول و يا از آثار غلبه خون كه عبارتند از خستگى و خميازه زياد كشيدن و سنگينى سر و كندى ذهن و ظاهر شدن بثورات روى پوست بدن مىتوان به آن پى برد اگر زبان بار داشته باشد دليل بر پرى معده و امتلاء دستگاه گوارشى است حال اگر بار زبان سفيدرنگ باشد دليل امتلأ معده است با سردى مزاج بيمار اگر زردرنگ باشد دليل بر غلبه صفرا و حرارت مزاج است و اگر رنگ زرد و سفيد توأم باشند دليل بر صفرا و بلغم است ، دردى كه يك طرف سر را\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبگيرد يا پس سر يا پيشانى را بگيرد نيز جزء سردردهاى ذكرشده بوده و اسباب آن يكى از عوامل ذكرشده فوق مىباشد اما تصور مىرود كه اطباء شرقى و غربى هنوز اسباب اين مرض و راه مداواى قطعى آن را پيدا نكرده‌اند . عده‌اى طب سوزنى را مفيد مىدانند عده‌اى رژيمهاى غذائى و عده‌اى درمان وسيله داروهاى شيميائى و بعضى درمان با داروهاى گياهى و دسته‌اى كارهاى ورزشى را مفيد مىدانند و گروه ديگر حركات ورزشى را عامل بروز حملات ميگرنى مىدانند چيزى را كه بيشتر توصيه مىكنند دور بودن از هم‌وغم زندگى و تشنجات عصبى و افسردگى خاطر و استراحت كافى و سالم نگهداشتن دستگاه گوارش در بهبود و نقصان حملات ميگرنى موثر مىباشد و از مسكن‌ها آسپرين ( بجز براى افرادى كه ناراحتى گوارشى دارند ) مفيد است و موقعى كه مقدمات حمله ميگرنى احساس مىشود شدت حمله ميگرنى را تخفيف مىدهد بعضى از پزشكان معتقدند بمحض پيدا شدن اولين اثر حمله ميگرنى بايد دو قرص آسپرين را با يك فنجان قهوه يا چائى نوشيد و در يك مكان آرام و كم‌نور استراحت نمود و درباره ناراحتىهاى زندگى خود اصلا فكر نكرد تا حملات ميگرنى شديد نشود . لكن اطباء سنتى خوردن قهوه را مضر مىدانند .\r\nاگر سردردهاى مزمن ميگرنى باشند يا غير ميگرنى بطور كلى لازم است دقت شود كه آيا دردسر بطور دوره‌اى عارض مىشود يا دوره‌اى نبوده و پراكنده مىباشد اگر دوره‌اى باشد بايد دورهء آن مشخص گردد تا معلوم شود كه گرم‌مزاج است . يا سردمزاج مثلا اگر يك روز در ميان باشد مزاج آن گرم و صفراوى است و بايد به بيمار مسهل‌هاى دافع صفرا مانند فلوس يا هليله زرد يا پودر بنفشه بدهند شربت سكنجبين و آب انار نيز براى آنان مفيد است ولى در همهء دوره‌هاى ديگر مانند همه‌روزه يا چند روز يك بار يا هفته‌اى يك بار يا سى روز يك بار و غيره مزاج بيمار سرد و رطوبى است و اين‌گونه افراد را بايد با دواها و غذاهاى گرم‌مزاج مداوا كنند .\r\nبايد ابتدا منضجى از گياهان مانند اصل سوس و تخم رازيانه يا ريشه رازيانه و پرسياوشان و اسطوخودوّس يا چند تا از اين داروهاى مذكور را مىتوان انتخاب كرد اگر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمثلا چهار نمونه را بردارند جمعا هشت مثقال و از هركدام دو مثقال ( ده گرم ) مىشود و اگر يكى از اين گياهان در اختيار باشد بايد پنج مثقال از آن را گرفته و مصرف نمايند و روز بعد بايد از مسهل سنا يا روغن كرچك يا سولفات دوسود بعنوان مسهل استفاده نمود با توجه باينكه همراه مسهل خوردن نان جايز نيست و چنانچه دردسر به صورت نوبه‌اى باشد مىتوان از گنه‌گنه به مقدار دو نخود يا نيم گرم روزى دو بار و به مدت سه روز مصرف نمود .\r\nچنانچه سردرد دوره‌اى جزء دوره‌اى گرم‌مزاج باشد بايد منضج سردمزاج و مسهل‌هاى سردمزاج مانند فلوس و يا پودر گل بنفشه به مقدار دو مثقال استفاده نمود . و اما سردرد ممتد و دائمى و بدون تب گرم‌مزاج است بايد ادويه سردمزاج مصرف كرد .\r\nبعضى از پزشكان نوشته‌اند چنانچه دانه زيره را بكوبند و با تخم‌مرغ آب‌پز شده سفت مخلوط كرده و سرخ كنند سپس آن را در پارچه‌اى بسته و در پشت گردن ببندند سردرد ميگرنى را كه قديمى و مزمن شده بهبودى بخشد و معالجه خواهد كرد . لازم به ذكر است كه مجامعت براى سردردهائى كه با ضعف مزاج شدت مىيابند مضر است و در اين‌باره گفته‌اند .\r\n اى كه بينم بتنگناى جهان * كه بتشويش مانده‌اى ز صداع\r\nگر شفا بايدت جماع مكن * كه مضر است در صداع جماع \r\nبه نظر اطباء سنتى سردردى كه از غلبه خون باشد علامتش سرخى چهره و سرخى چشمها و شيرينى دهان است و پرى رگها از خون و علاج آن كم كردن خون و خوردن غذاهاى سردمزاج مانند شربت آب‌ليمو : گل بنفشه ، آب انار ، و شوربائى كه در آن عدس و ماش ريخته باشند .\r\nاگر سردرد از صفرا باشد علامتش تلخى دهان و زردى رنگ چهره و چشمها و زردى رنگ بار زبان و علاجش خوردن مسهل صفرا ، گل بنفشه ، تخم كاسنى ، آلو بخارا ، سپستان ، گشنيز و اسفناج نيز براى اين‌گونه افراد مفيد مىباشد .\r\n گر درد صداع شد ز صفرا پيدا * بايد كه خورد ز بهر دفع صفرا \r\n\r\n","description":"","footnote":"","page_name":" 16 ","page_number":16},
  {"content":"\r\n\r\n يا حب بنفشه يا نقوع مسهل * يا آب انار و شير خشك اعلا \r\nبراى درست كردن حب بنفشه مقدار هشت گرم گل بنفشه و چهار گرم پوست هليله زرد و دو گرم ريشه پوست گرفته شيرين‌بيان را پودر كرده با كمى آب به صورت حب كنند و يا در دهان ريخته مقدارى آب از بالاى آن خورده شود و اين عمل را مىتوان چند روز صبح و عصر تكرار نمود .\r\nاما چنانچه سردرد از رطوبات بلغمى باشد علامت آن سنگينى سر و زيادى خواب و سستى اعضاء بدن است .\r\n آن را كه صداع بلغمى شد پيدا * گو روغن قسط و فرفيون ساز طلا\r\nشربت ز طبيخ باديان سازد و شهد * طيار كند كبوتر از بهر غذا \r\nضمن خوردن مسهل‌هاى دافع بلغم و ضماد روغن‌هاى فوق از داروهائيكه براى اين‌گونه افراد مفيد است . انيسون . بادرنجبوبه ، پرسياوشان است كه مىتوان از هركدام مقدار دو مثقال را گرفته مجموع را بجوشانند و آب صاف شده را با ده مثقال گل قندى كه با عسل ساخته باشند ميل كنند .\r\nعوامل زير مىتوانند در بروز حمله سردرد ميگرنى  Migraine  موثر باشند .\r\n1 - هيجانات روحى و روانى .\r\n2 - عوامل فيزيكى مانند برخورد آفتاب شديد بر سر يا گرما و سرماى شديد يا ضربه و فشار .\r\n3 - كم‌خوابى .\r\n4 - خواب زيادتر از مقدار لازم .\r\n5 - تاخير در خوردن غذا و گرسنه ماندن .\r\n6 - خوردن بعضى غذاها كه مواد محرك در آنها به كار رفته مانند شكولات .\r\n7 - مشروبات الكلى .\r\n8 - مصرف داروهاى ضد آبستنى .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n9 - شروع عادت ماهانه در زنها .\r\n10 - خوردن زياد غذاهاى آبكى و سردمزاج .\r\n\r\nسرماخوردگى يا زكام\r\nزكام بيمارى رايجى است كه اكثر مردم بطور سرپائى به آن مبتلا شده و بهبود مىيابند . بعضى از پزشكان من جمله اطباء سنتى آن را ام الامراض ناميده‌اند . چون بدن را ضعيف كرده و براى ابتلا به بيماريهاى ديگرى آماده مىسازد سرماخوردگى اصلى نوعى بيمارى مجارى تنفسى است و نوع ويروسى آن با زكامهاى ساده غير ويروسى فرق دارد در نوع ويروسى چند نمونه متفاوت از ويروسها مىتوانند عامل سرماخوردگى باشند . ضمنا استعداد افراد مختلف در ابتلاء به اين بيمارى متفاوت است بعلاوه عوامل فيزيكى از خارج نظير سرما و رطوبت و گرم و سرد شدن ناگهانى بدن و عوامل شيميائى مانند بعضى مواد غذائى يا داروئى بدن را جهت ابتلا به سرماخوردگى آماده مىسازند مثلا زياد خوردن غذاهاى گرم و خشك يا مصرف بعضى ادويه مانند فلفل و يا بعضى از داروهاى ضعيف‌كننده گلبولهاى سفيد بدن را براى ابتلا به اين بيمارى آماده مىكنند .\r\nگاهى نيز در اثر برخورد هواى سرد بر سر مختصر زكامى عارض مىشود كه ميكربى نبوده بلكه يك عكس العمل طبيعى است در اين صورت بايد با يك حوله گرم يا كيسه آب گرم كه زياد داغ نباشد يا با خاكستر نيمگرم كه در پارچه ريخته‌اند سر بيمار را گرم كنند و به همين طريق اگر در اثر برخورد حرارت خارجى به سر مانند آفتاب شديد يا گرماى كورهها زكام عارض شد اين نيز يك عكس العمل طبيعى و غير ميكربى است بايد ضمن خوردن غذاهاى سردمزاج مانند آب كاسنى و آب هندوانه سر زكام را با ريختن مايعات خنك قدرى سرد نمايند و يا مقدارى گشنيز را كوبيده و بر سر و پيشانى او گذارند گاهى نيز\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nزكامهاى ساده در اثر ازدياد رطوبت مزاج است كه اين نيز با خوردن معجونهاى گرم‌مزاج يا مقدارى گل قند زايل مىگردد .\r\nاگر زكام از حرارت مزاج يا در اثر فعاليت ويروس‌هاى گرم‌مزاج باشد كه با سوزش گلو و بينى و گرمى و حرارت نزلات بينى همراه است گل يا برگ يا ريشه نيلوفر آبى براى اين زكام بسيار مفيد بوده در اين‌باره گفته‌اند :\r\n آن را كه زكام گرم عارض گرديد * بس فايده كز شراب نيلوفر ديد\r\nچون ساخت پس از شراب مذكور غذا * از ماش و جو مقشر افتاد مفيد \r\nبراى ساختن شربت نيلوفر مقدار سى گرم نيلوفر آبى را در يك كاسه متوسط آب بجوشانند تا آب آن نصف شود سپس صاف كنند و به آب صاف‌شده مقدار 250 گرم شكر اضافه كنند . ( اگر شكر نى باشد بهتر است ) و محلول را مجددا بجوشانند تا قوام آيد شربت حاصل شربت نيلوفر ناميده مىشود آن را دو قسمت كرده نيمى صبح و نيم ديگر را عصر ميل نمايند ( اما چنانچه از ريشه نيلوفر آبى قصد خوردن باشد بايد مقدار خوراك آن 3 / 1 يا ثلث مقدار گل آن باشد مقدار خوراك از ريشه اين گياه براى بزرگسالان چهار تا ده گرم است .\r\nاگر زكام از سردى مزاج باشد علامتش سنگينى سر و صورت و ساير علامات سردى مزاج مانند پريدگى رنگ چهره - بىرنگ بودن ادرار و سردى حالت نزلات بينى مىباشد .\r\n دانا چو زكام را ز سردى نگرد * از اشربه جز شربت زوفا نخورد\r\nو ز اغذيه ترتيب نمايد نخود آب * تا كنده مرض ز ريشه آن را ببرد \r\nبراى ساختن شربت زوفا - دو مثقال زوفاى خشك را با يك مثقال ريشه كرفس و يك يا دو مثقال پرسياوشان و ده عدد انجير در يك كاسه آب بجوشانند تا آب آن نصف شود سپس جوشانده را صاف نموده به آب صاف‌شده مقدار دويست گرم شكر اضافه كنند و بجوشانند تا قوام آيد شربت حاصل كه شربت زوفا ناميده مىشود يك خوراك براى\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبزرگسالان است .\r\nسرماخوردگى ويروسى درجات مختلف دارد گاهى بدون وجود تب مختصر آثارى از سرماخوردگى مانند آبريزى از بينى كوفتگى ، عطسه ، سرفه ظاهر مىشود كه اين حالت بيشتر در افراد بالغ مشاهده مىگردد ولى در بچه‌هاى كوچك معمولا سرماخوردگى با تب همراه است .\r\nعلائم سرماخوردگى كه ممكن است تمام و يا چند نمونه از آنها وجود داشته باشند .\r\nعبارتند از :\r\nكوفتگى و آبريزى از بينى ، گلودرد ، گرفتگى صدا ، عطسه ، سرفه - احساس درد در محل سينوس‌هاى صورت يا پيشانى و گاهى گوش‌درد ، خشكى گلو و گاهى احساس سوزش در گلو ، قرمز و متورم شدن مخاط بينى گاهى سوزاننده شدن ترشحات بينى پيدايش تب‌خال در افرادى كه عادت به تب‌خال دارند .\r\nسرماخوردگى همانطور كه ذكر شد به تنهائى بيمارى قابل توجهى نيست اما چون در سرماخوردگى قدرت دفاعى بدن كم مىشود عدم توجه و بىاهميتى امكان ابتلا به بيماريهاى ديگرى را كه بيشتر عفونى هستند زياد مىكند در درمان اضافه بر مواردى كه فوقا ذكر شد . چون آنتىبيوتيك‌ها چندان اثرى بر ويروسها ندارند لازم است مزاج بيمار را در نظر داشت و بيشتر موارد مزاج در سرماخوردگىهاى ويروس گرم است بخصوص هنگامى كه سرماخوردگى با تب و يا با گلودرد همراه باشد مزاجش گرم است و در چنين موارد بايد از داروهاى سردمزاج مانند عناب و سپستان گل بنفشه ، تخم كاهو ، تخم سبز خيار ، تخم گشنيز و بارهنگ استفاده نمود كه از هركدام مقدار ده گرم را گرفته بجوشانند و حدود سه ليوان آب آن را درآورده و در يك روز و سه وعده ميل نمايند و غذاى بيمار شوربائى باشد از آب ماهيچه و برنج و مقدارى گشنيز كه پس از طبخ هنگام خوردن مقدارى ماست شيرين نيز به غذا اضافه مىنمايند و بايد در اطاقى كه هواى نسبتا گرم دارد استراحت نمايند و اگر جائى از بدن درد شديد داشته باشد جهت تسكين درد مىتوان از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاستامينوفن استفاده نمود با توجه باينكه مصرف زياد مسكن ممكن است اسباب اشتباه بيمارى گردد و براى باز شدن بينى نيز مىتوان از بخور اكاليپتوس استفاده نمود و يا قطره فنيل افرين در بينى چكانيد باز مشروط بر آنكه از قطره‌هاى بينى هنگام سرماخوردگى به حد متعادل استفاده شود نه آنكه زياده‌روى گردد چون اين قطره‌ها اكثرا حس بويايى را زايل مىسازند . جهت تسكين سرفه نيز اگر سرفه خشك و بدون اخلاط باشد مىتوان از بارهنگ و لعاب به‌دانه يا بالنگان استفاده نمود و يكى از داروهاى خلطآور در سينه‌هاى خشك بارهنگ و نشاسته است كه پس از دم كردن بارهنگ و ريختن آن در ليوان يك قاشق غذاخورى نشاسته را به آن اضافه نموده تا نشاسته لعاب بدهد و اين مخلوط را كم‌كم مىخورند تا شش‌ها و نايژكها را نرم و خشكى سينه را بر طرف نمايد . ضمنا بايد بيمار سرما خورده از خوردن غذاهاى گرم‌مزاج و تند و ترش و سرخ‌كردهها تا حصول سلامت كامل پرهيز نمايد .\r\nضمنا يادآور مىشود در سرماخوردگى يا زكام ساده رطوبتى جهت باز شدن بينى مىتوان ضمن رعايت موارد ذكرشده از بخور مرزنجوش نيز استفاده نمود . مهمترين عوارضى كه بعد از سرماخوردگى يا همراه با آن ممكن است گريبان‌گير انسان گردد بيشتر عفونت‌هاى ميكربى مانند چركى شدن سينوس‌ها گوش‌دردهاى ميكربى ، ورم لوزهها و چركى شدن آنها و سينه‌پهلو را مىتوان نام برد . كه پس از مشاهده و پيدايش آثار اين‌گونه بيماريهاى عفونى مصرف آنتىبيوتيك‌ها نيز همراه با داروهاى قبلى تجويز مىشود .\r\n\r\nسينوزيت\r\nسينوزيت عبارتست از چركى شدن حفره‌هاى اطراف بينى و پيشانى كه ممكن است حاد باشد يا مزمن .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعلائم سينوزيت حاد عبارتند از وجود درد در سر و صورت ، انسداد بينى ، خروج ترشحات چركى از بينى ، معمولا سردرد در طول روز شديد و هنگام شب كمتر مىشود ، گاهى در گلو احساس سوزش مىشود و سرفه هم پديد مىآيد ، محل احساس درد گاهى در فضاى بين دو چشم و پشت چشم‌ها مىباشد ، در راديوگرافى سينوس‌ها تيرگى سينوس مشاهده مىشود ، اگر سينوس فك بالا چركى باشد در دندان بالا مقابل سينوس احساس درد يا احساس بلند شدن دندان از جاى خود مىشود و در كنار بينى تورم پيدا مىشود .\r\nمداوا - در سينوزيت حاد بيمار بايد در يك مكان با هواى ساكت و آرام و دور از پنكه و كولر و كولاك باشد و اگر فصل زمستان باشد در اطاقى تقريبا گرم استراحت نمايد و رژيم غذائى سبك و مايعات گرم كافى به او داده شود و از غذاهاى تحريك‌كننده و آب يخ و ترشى و امثال اينها پرهيز نمايد و در صورت نداشتن زخم معده يا زخم اثنى عشر مىتوانند از داروهاى مسكن هم استفاده كنند ضمنا داروهاى معرق نيز براى آنان مفيد است بعلاوه مىتوان روى سينوس را حوله گرم گذاشت و از قطره‌هاى بازكننده بينى و بخور داروهائى نظير برگ اكاليپتوس براى افراد گرم‌مزاج و بخور مرزنگوش براى افراد سرد مزاج استفاده نمود .\r\nگاهى نيز لازم مىشود كه از ترشحات بينى كشت داده شود و چنانچه ميكربى باشد ميكرب آن مشخص شود تا با آنتىبيوتيك مخصوص آن اقدام به مداوا گردد .\r\nلازم به تذكر است كه در دوره حاد سينوزيت هرگز نبايد سينوس‌ها را دستكارى نمود و سوراخ كردن كف سينوس و شستشوى سينوس تا زمانى كه سينوس در حال التهاب است صلاح نيست چون چنين اقدامى اثرات نامطلوب برجاى مىگذارد و التهاب معمولا با دستورات فوق و با مصرف آنتىبيوتيك‌ها بهبود مىيابد و لازم به عمل نيست .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nسينوزيت مزمن\r\nدر سينوزيت مزمن اولا درد وجود ندارد و اگر هم باشد خيلى خفيف است در ثانى تيرگى سينوس در عكس‌بردارى مشاهده مىشود ثالثا بينى داراى مختصر ترشحات است كه از عقب بينى معمولا به حلق رانده مىشود . رابعا بينى معمولا كيپ مىشود . گاهى اين علائم مربوط است به‌وجود پليپ يا زوائد استخوانى مسدودكننده مجرا كه اين پليپ يا زوائد با عمل جراحى مداوا مىشوند . اما اگر ناراحتى مربوط به اين عوامل نباشند سينوزيت مزمن را مىتوان با پرهيز از آب يخ و عدم برخورد جريان شديد هوا به صورت و عدم مصرف ترشىها و غذاهاى محرك و گرم نگهداشتن سينوس‌ها و بخور داروهائى نظير مرزنگوش و اسطوخودوس اين بيمارى مزمن را مداوا نمود گاهى نيز كشت مقدارى از ترشحات بينى جهت پى بردن به نوع ميكرب مربوط لازم مىشود .\r\nبه نظر اطباء سنتى سينوزيت نوعى از بيمارى اصابه مىباشد كه خود چند نوع است نوعى طرف راست صورت و نوعى طرف چپ و نوع ديگر هر دو طرف را مىگيرد .\r\nبه‌هرحال اگر درد بطور دائم باشد مزاج بيمار گرم است ولى اگر بطور دائم نباشد يا روزها درد مىگيرد شب‌ها رها مىكند و يا شب‌ها مىگيرد و روزها رها مىكند در اين صورت بيمارى جزء بيماريهاى نوبه‌اى بوده و بايد معالجه نوبه نمايند نوع گرم‌مزاج را بايد مشابه زكامهاى گرم‌مزاج مداوا نمايند با استفاده از بخورهاى سردمزاج و ماليدن كافور در دو طرف بينى يا روى سينوس ناراحت و خوردن جوشانده‌هاى سردمزاج و استراحت و مصرف داروهاى معرق نيز براى آنان نيكو مىباشد .\r\nاما آنكه به صورت نوبه‌اى است بايد به خوردن منضج و مسهل‌هاى گرم‌مزاج مداوا شود و پس از خوردن مسهل بايد چند روز صبح و عصر به خوردن گنه‌گنه بپردازند و اگر بيمار زن باردار باشد بجاى گنه‌گنه بايد مقدار دو مثقال زيره كوبيده را با دو استكان سركه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبجوشانند تا يك و نيم استكان بماند و مجموع را در دو روز صبح و عصر بخورند يا از آنتىبيوتيكهائى كه براى جنين مضر نيستند و اثرى مشابه كينين دارند و بدستور پزشك مربوط استفاده شود .\r\n( در صورت نبودن پودر گنه‌گنه مىتوان از قرص گنه‌گنه استفاده نمود )\r\nضمنا براى اين افراد داروهائى مانند زوفا ، تخم كرفس ، اصل سوس ، تخم رازيانه ، پرسياوشان مفيد است كه از هركدام دو مثقال را گرفته بجوشانند صاف كنند و دو روز صبح و عصر ميل نمايند و دارچين نيز براى آنان مفيد است . كه بهتر است بجاى چائى خورده شود .\r\nسينوزيت مزمن كه مشخصات آن ذكر شد به نظر اطباء سنتى گاهى در اثر برخورد سرما به سر يا در اثر حرارت مزاج عارض مىشود . درصورتىكه در اثر برخورد سرما بسر باشد بايد سر را گرم كنند و غذاهاى گرم‌مزاج و سوپ‌هاى گرم و نرم بخورند و بخور مرزنگوش يا اسطوخودوس بدهند ضمنا داروهاى معرق همراه با گرم كردن سر لازم مىباشد . اما اگر مربوط به برخورد سرما نباشد و در اثر حرارت مزاج باشد لازم است ضمن استراحت و دورى از برخورد جريان هوا و كولاك و پنكه و عدم استفاده از غذاهاى گرم و محرك درصورتىكه بيمار سرفه نداشته باشد بايد ميل بيمار به غذا را در نظر گرفت و زبان بيمار را نگاه كنند اگر بار داشته باشد بايد مداوا كنند به خوردن فلوس و مصرف غذاها و داروهاى سردمزاج و مىتوان از منضج‌هاى سردمزاج مانند بنفشه و عناب و سپستان و بارهنگ و تخم گشنيز و تخم خيار و تخم كاهو و نيلوفر بعنوان منضج قبل از فلوس استفاده نمود .\r\nلازم به تذكر است افراد مبتلا به سينوزيت مزمن بايد سر خود را گرم نگهدارند و در هواهاى سرد از كلاه گرم استفاده نموده و سينوسهاى خود را هم حتى المقدور گرم نگهدارند هنگام گرم بودن بدن و عرق داشتن در معرض هواى سرد يا آب سرد قرار نگيرند ماشين‌هاى روباز يا موتورسيكلت بدون كلاه مخصوص سوار نشوند و از خوردن\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآب يخ و بستنى نيز خوددارى نمايند و در زمان التهاب سينوس‌ها از خوردن ترشيجات پرهيز كنند .\r\nيك نسخه پزشك سنتى در مداواى يك سينوزيت چركى مزمن .\r\nروز اول اصل سوس و تخم كرفس و رازيانه از هركدام دو مثقال را انتخاب مجموع را قدرى بكوبند و با پنج استكان آب بجوشانند تا 5 / 2 استكان آن باقيماند سپس صاف كرده و آب صاف‌شده را با هفت عدد حب منيزى ميل نمايند .\r\nروز دوم مقدار چهار مثقال سناى مكى و دو مثقال گلبرگ گل سرخ را با شش استكان آب بجوشانند تا سه استكان آن بماند پس از صاف كردن آب صاف‌شده را صبح ناشتا بخورند و دستور خورنده مسهل را آن روز تا عصر رعايت كنند . روز سوم و چهارم و پنجم هر روز صبح و عصر هر نوبت مقدار دو نخود گنه‌گنه را ميل نمايند ضمنا از پودر مخلوط كندش و گل بنفشه كه داروى انفيه نام دارد روزى دو نوبت و هر نوبت به قدر يك گندم در بينى بكشند تا مقدارى عطسه بزنند در بهبودى موثر خواهد بود و اگر عطسه زياد بيمار را ناراحت كند با كشيدن آب نيمگرم در بينى اثر آن زايل خواهد شد ضمنا دستورات غذائى و دستورات بهداشتى مذكور فوق را بايد رعايت نمايند .\r\n\r\nگلودرد - فارنژيت\r\nگلودرد معمولا نشانه‌اى از شيوع يكى از چند نوع بيمارى است .\r\nچند نمونه از عواملى كه مىتوانند سبب بروز گلودرد شوند .\r\n1 - گلودرد ساده يا فارنژيت ساده .\r\n2 - ورم لوزه حاد .\r\n3 - ورم لوزه مزمن .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n4 - عفونت يا چركى شدن فضاهاى زير زبان و زير فك در كف دهان و جلو گردن .\r\n5 - آبسه‌هائى كه گاهى در دور لوزه‌ها پيدا مىشوند .\r\n6 - آبسه‌هائى كه در حلق پيدا مىشوند .\r\n7 - بعضى بيماريها مانند سرماخوردگى و ديفترى با گلودرد همراهند .\r\n8 - گاهى بعضى از عوامل حساسيت‌زا سبب ايجاد درد خفيف و خارش در مخاط حلق مىشوند غير از بند هشتم كه حساسيت است و با داروهاى ضد حساسيت و يا بر طرف نمودن عامل حساسيت‌زا مرتفع مىگردد بطور كلى اطباء سنتى معتقدند هر بيمارى كه با گلودرد همراه باشد خواه ويروسى باشد يا ميكربى مزاجش گرم است و براى مداوا ضمن تجويز استراحت و مصرف غذاهاى ساده و خوردن آب‌ميوه‌هاى سردمزاج كه زياد ترش نباشند مانند آب ليموى شيرين و آب انار شيرين لازم است كه برگ مورد ، پوست خشخاش ، تاجريزى و سماق را جوشانده و از آب صاف كرده دارو روزى چند بار غرغره كنند تا بطور موضعى حلق را از عوامل بيمارى مربوط پاك نموده و حالت التهاب حلق را زايل نمايد . ضمنا داروهاى خوراكى مربوط به بيمارى عارض شده را همراه با داروى غرغره تجويز نمايند .\r\n\r\nگلودرد ساده\r\nگلودرد ساده عبارتست از التهاب حاد مخاط حلق كه در اكثر اوقات با التهاب مجارى تنفسى و مخاط بينى و سينوس‌ها و حنجره و قصبه الريه همراه است .\r\nعلائم اين گلودرد عبارتند از خشكى و سوزش گلو و ناراحتى عمومى بدن مانند كسالت و تب و قرمزى مخاط بينى و حلق و مختصر تورم آن و معمولا يك لايه نازك از ترشحات چسبناك مخاطى سطح حلق را پوشانيده است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاگر عامل اين بيمارى ويروس باشد اين علائم چند روزى وجود داشته و سپس مرتفع مىشوند و گاهى نيز التهاب مخاط حلق بطور مزمن مدتى به طول مىانجامد جهت مداواى اين گلودرد ضمن دستور استراحت به مدت سه روز بيمار بايد از غذاهاى سرخ‌كرده و غذاهاى گرم‌مزاج مانند شيره و خرما و مويز و غذاهاى تند تحريك‌كننده مانند سير و فلفل و ادويه‌جات و آب يخ و بستنى و غذاهاى ديرهضم مانند چربى زياد پرهيز نمايد و غذاهاى زودهضم و ساده بخورد و جهت جلوگيرى از سرفه‌اى كه ممكن است بدنبال گلودرد عارض شود از ترشىهائى نظير سركه و آب غوره پرهيز نمايد و بعنوان دارو از برگ مورد و پوست خشخاش و تاجريزى هركدام پنج مثقال و سماق 3 مثقال را گرفته و در سه ليوان يا چهار ليوان آب بجوشانند تا يك دوم آب تبخير شود باقيمانده را پس از صاف كردن از آب صاف‌شده روزى سه چهار بار غرغره كند تا حلق را از آلودگى پاك سازد . ضمنا چنانچه تب يا ناراحتىهاى عمومى ديگرى همراه گلودرد باشد مىتوان از جوشانده‌هاى ساده ضد تب و معالج نظير بارهنگ و گل بنفشه و عناب و سپستان و تخم ختمى و تخم كاهو استفاده نمود كه مقدار خوراك هركدام دو مثقال مىباشد و از اين جوشانده چند نوبت مىتوان خورد .\r\nبعلاوه آب ليموى شيرين و آب انار شيرين و ميوه‌هاى سردمزاج مانند هلو و زردآلوى تازه و يا خشك‌شده براى اين‌گونه گلودردها مفيدند .\r\nدر گلودردهاى ساده معمولا به آنتىبيوتيك نياز نيست اگر بيمارى از سه روز متجاوز شد و در روز چهارم تب قطع نگرديد آن وقت ضمن ريشه‌يابى بيمارى مىتوان بدستور پزشك از آنتىبيوتيك استفاده نمود اما نبايد داروى غرغره فوق‌الذكر فراموش شود تا زمانى كه در حلق احساس ناراحتى مىشود و دستورات فوق نيز بهتر است كه انجام شود .\r\nگاهى گلودرد در اثر ورم حاد لوزه‌ها مىباشد در چنين حالتى شروع بيمارى ناگهانى است و با سوزش گلو ، تب ، لرز ، سردرد ، بىاشتهائى و ناراحتى عمومى همراه است لوزه‌ها\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمتورم و قرمزرنگ مىشوند چرك در روى لوزه‌ها يا در سوراخهاى آنها موجود است . معمولا عفونت لوزه‌ها اغلب استرپتوكوكى مىباشد و اگر اين عفونت بموقع مداوا نگردد ممكن است ورم لوزه‌ها به صورت مزمن درآيد و گاهى ممكن است بيماريهائى مانند گوش‌درد يا چركى شدن سينوس‌ها و چركى شدن عدد لنفاوى ، ناراحتى كليوى ناراحتىهاى مفصلى ، تب روماتيسمى و سينه‌پهلو و غيره بدنبال آن بوجود آيند .\r\nاما زمانى كه ناراحتى لوزه‌ها به صورت مزمن درآيد و مرتب بيمارى عود كرده و به صورت ناراحتىهاى حاد جلوه‌گرى نمايد مىتوان با نظر پزشك متخصص حلق و بينى و صلاح‌ديد او نسبت به بيرون آوردن و جراحى لوزه‌ها اقدام نمود مشروط بر آنكه .\r\nاولا بيمار به ناراحتى خونى هموفيلى مبتلا نباشد .\r\nدر ثانى به بيماريهائى نظير مرض قند ، سل ، ناراحتىهاى قلبى يا بيماريهاى عمومى مبتلا نباشد .\r\nثانيا افرادى هستند كه در سقف دهان خود داراى شكاف مختصرى مىباشند كه معمولا مادرزادى است و چنانچه اين افراد اقدام به عمل لوزه كنند در سخن گرفتن آنان نواقصى غير قابل جبران بوجود مىآيد .\r\nرابعا افرادى كه به خشكى بينى مبتلا هستند يا معمولا در حلق خود احساس خشكى مىكنند با عمل لوزه خشكى بينى و حلق آنان شدت مىيابد كه اين نيز آزاردهنده مىباشد اطباء سنتى ورمهاى لوزه را با غرغره ذكرشده و غرغره‌هاى ديگر و خوردن داروهاى مناسب و انداختن زالو در زير گلو و ماليدن مخلوطى از سركه و كافور در زير گلو و اجراى دستورات فوق‌الذكر مداوا مىكنند و اگر همراه اين دستورات از آنتىبيوتيك هم به قدر كافى استفاده شود بيمارى ورم لوزه مداوا شده و نيازى به عمل جراحى نمىباشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nخروسك - لارنژيت حاد\r\nوجه تسميه اين مرض اين است كه اطفال مبتلا به اين مرض هنگام سرفه زدن تقريبا صدائى شبيه به صداى خروس درمىآورند .\r\nالتهاب شديد حنجره در اثر عواملى از قبيل غلبه خشكى و حرارت شديد بر حنجره و يا عوامل ميكربى و يا ويروسى سبب تورم مخاط حنجره شده كه با سرخى و التهاب همراه است . اين بيمارى گاهى به تنهائى عارض مىشود و گاهى نيز همراه با ناراحتىهاى مخاط بينى و حلق و يا ريه‌ها مىباشد . گاهى با آنفلوآنزا يا سرخك ظهور مىكند . گاهى اين بيمارى در اثر مصرف بعضى مواد غذائى گرم و خشك مانند سير ، فلفل ، دارچين ، خرما ، پسته و غيره و گاهى نيز در اثر بوئيدن بعضى مواد محرك عارض مىگردد .\r\nگاهى در اثر برخورد سرماى شديد يا برخورد هواى زياد گرم و خشك عارض مىشود .\r\nعلائم اين بيمارى عبارتند از گرفتگى صدا ، تنگى نفس ، سرفه‌هاى خروسكى كه گاهى هم با درد همراه است .\r\nلازم به ذكر است كه اطفال بيشتر از افراد بالغ به اين بيمارى مبتلا مىگردند و بعضى افراد آمادگى بيشترى براى ابتلاى به اين مرض دارند .\r\nجهت درمان اين بيمارى لازم است اولا صحبت كردن بيمار به حد اقل برسد در ثانى چنانچه بيمار معتاد به سيگار است بايد فورا كشيدن سيگار را كنار بگذارد بيمار را در محلى كه بخار آب يا بخور داروهاى سردمزاج مانند بخار گل بنفشه يا گل نيلوفر آبى در حال جوشيدن است نگهدارند . بايد بمحض ظهور اين مرض چند عدد سفيده تخم‌مرغ را كه مختصرى نشاسته در آن ريخته‌اند خوب بزنند تا متلاشى شود و بتدريج و مرتب به بيمار بخورانند و اگر ليموى شيرين در اختيار باشد بايد فورا مقدارى آب ليموى شيرين به او داده شود و از نظر داروئى مقدارى بارهنگ و اسفرزه و صمغ عربى و شكر تيغال از هركدام پنج گرم را دم كرده و به بيمار بخورانند اگر طفل باشد بايد كم‌كم به او داده شود تا از او رفع\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nالتهاب شود . غذاى بيمار بايد مواد سرد و تر باشد مانند اسفناج پخته با ماست شيرين ، هندوانه ، برگهء شفتالوى خيس‌كرده . اگر خروسك شديد باشد بايد ضمن انجام امور فوق در اطراف حنجره بيمار مخلوطى از كافور و گل ارمنى و آب گشنيز ضماد كنند .\r\nبا انجام دستورات فوق حدود نود و نه درصد از افراد خروسكى مداوا خواهند شد . اما چنانچه با يك درصد ديگر مواجه شويم لازم است ضمن اجراى دستورات فوق كه بيمارى را بسرعت تخفيف مىدهد بيمار را به فوريتهاى پزشكى برسانند .\r\nگاهى التهاب حنجره به صورت مزمن درمىآيد يا به بيمارى ديگر مبدل مىگردد كه اگر بيمار تب كند به ذات الريه مبتلا شده و اگر تب نداشته باشد برحسب علائم ناراحتى مىتوان نسبت به مداواى آن اقدام نمود .\r\n\r\nاحساس صداهاى غير طبيعى در گوش\r\nاحساس صداى سوت يا وزوز يا صوتهاى ديگرى در گوش كه مربوط به حالت طبيعى نيستند و از خارج گوش را تحريك نمىكنند دوگونه مىباشند بعضى از اين صداها ممكن است مربوط به صداى ارتعاش رگهاى سر و گردن باشند يا مربوط به انقباض منظم عضلات سقف دهان يا انقباض ماهيچه‌هاى گوش و سطحى باشد اين‌گونه صداها را پزشك هم مىتواند با قرار دادن يك گوشى پزشكى دقيق بر روى گوش بيمار بشنود و اگر دقت كند مىتواند حركات بسيار خفيف عضلانى سقف دهان و يا پرده صماخ را ببيند اين‌گونه صداها خيلى كميابند و آنها را صداهاى عينى مىگويند . نوع ديگر صداهائى هستند كه در مغز احساس مىشوند و پزشكان زمان حاضر اين صداها را مربوط به تحريكات انتهاى عصب شنوائى در اثر اختلالات موجود در رگهاى اطراف اين اعصاب مىدانند اين صداها در هنگام روز و هنگام كار كردن و سرگرم بودن بيمار چندان براى او\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمحسوس و آزاردهنده نيستند اما هنگام شب كه از كار فارغ شده و سروصداى محيط هم كم مىگردد آزاردهنده مىباشد پزشكان زمان حاضر كه علوم غربى يا شرقى دارند جز مصرف داروهاى آرام‌بخش و تقويت روحى بيمار و به كار بردن سمعك هنگام روز و برداشتن آن در شب راه مداواى ديگرى ارائه نداده‌اند پزشكان سنتى عوامل زير را اسباب توليد صداهاى غير طبيعى در گوش دانسته‌اند .\r\n1 - وجود جسم خارجى در گوش يا تجمع چرك و گرد و غبار كه به حالت جامد در آمده در مجرا و در روى پرده صماخ .\r\n2 - كيپ شدن منافذ مخاط داخل گوش .\r\n3 - وجود گاز و بخاراتى كه در اثر سوء عمل گوارش در خون بوجود مىآيند در رگهاى مربوط به گوش كه در چنين حالتى هنگام يبوست مزاج و پرى و اختلال دستگاه گوارش صداها افزايش مىيابند .\r\n4 - گاهى برخورد سرماى شديد به گوش سبب اين عارضه مىگردد .\r\n5 - در بعضى از بيماريها كه با تب همراه‌اند بيمار در گوش خود صداهاى غير طبيعى مانند صداى سوت يا وزوز احساس مىكند كه در اين حالت مداواى بيمارى اصلى سبب قطع صداهاى غير طبيعى مذكور خواهد شد .\r\nاما آن نوعى كه مربوط به تجمع مواد در گوش است بايد اقدام به پاك كردن داخل گوش و خروج مواد از آن شود و شستشوى مجراى شنوائى پس از اخراج مواد نيز مفيد مىباشد و آنكه در اثر تجمع بخارات در اعضاء داخلى سر باشد با كشيدن داروى انفيه در بينى كه داروئى عطسه‌آور است البته پس از خوردن مسهل قطع خواهد شد . براى تهيه داروى افيه مقدارى كندش را كه ريشه گياهى داروئى است با مقدار مساوى آن گل بنفشه مخلوط نموده و پودر مىكنند و اگر به مقدار يك گندم از اين دارو را در بينى بكشند عطسه فراوان مىآورد و براى ساكت شدن عطسه مىتوان بينى را با آب گرم شستشو نمود .\r\nاگر از برخورد سرما به گوش بيمارى عارض شده باشد مىتوان با گرم كردن گوش و\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nچكاندن روغن‌هاى گرم‌مزاج به حالت نيمگرم در گوش مانند روغن بادام تلخ ، روغن كنجد ، روغن زيتون بيمارى را دفع نمود در اين حالت دادن بخور گرم به گوش بهبودى را تسريع مىنمايد اما چنانچه بخارات اسباب پيدايش مرض از بدى عمل هضم و تنبلى و پرى دستگاه گوارش باشد مىتوان با خوردن مسهل‌هاى گرم‌مزاج مانند سنا و گل سرخ و يا سولفات دوسود يا روغن كرچك مداوا نمود و اصلح آن است كه بعد از خوردن مسهل چند روزى از معجون فيقرا خورده شود تا مرض به كلى دفع گردد .\r\n\r\nبيمارى صرع - حمله - اپىلپسى\r\nمغز كه در داخل جمجمه انسان موجود است مانند يك باطرى مىتواند جريان الكتريسيته توليد نمايد اما توليد اين جريان برق داراى نظم و قاعده و دقت خاصى است و اگر در اين نظم و دقت اختلالى بوجود آيد صرع حاصل مىشود :\r\nصرع حالتى است كه در آن اختلال در كار مغز حاصل مىشود و اين اختلال بوسيله حركات متناوب بدن مشخص مىگردد و تغييراتى در تفكر و رفتار فرد حاصل مىكند .\r\nصرع يكى از بيماريهاى عصبى است كه با پيشرفت تكنيك در جوامع بشرى رو بافزايش است و عواملى نيز در پيشرفت اين بيمارى مؤثرند و اين بيمارى در اطفال بيشتر است تا در بزرگسالان .\r\n\r\nچند نمونه از عواملى كه در ايجاد بيمارى صرع دخالت دارند .\r\n\r\nالف ) عوامل ارثى يا ژنى :\r\nاز زمانهاى قديم پزشكان دريافته بودند كه بيمارى صرع اغلب از نسلى بنسل ديگر منتقل مىشود اين نوع صرع ارثى است نه عارضى اما انواعى از بيمارى كه بعد از تولد عارض مىشوند ارثى نبوده و نمىتوانند از نسلى بنسل\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nديگر منتقل گردند .\r\n\r\nب ) عواملى كه پس از تشكيل جنين سبب بروز صرع مىشوند . عبارتند از :\r\n1 - ناهنجاريهاى خونى مانند مواقعى كه زن و شوهر از نظر  RH  باهم متناسب نباشند . به اين طريق كه مرد داراى  RH  مثبت و زنش داراى  RH  منفى و طفل آنان عامل  RH  را از پدر خود به ارث برده و داراى  RH  مثبت باشد كه در چنين حالتى احتمال بروز صرع در نوزاد زياد خواهد بود .\r\n2 - عفونت‌هاى دوران حاملگى در مادر ممكن است روى مراكز عصبى طفل اثر گذاشته و در طفل ايجاد بيمارى صرع نمايد .\r\n3 - نحوه اخراج طفل از رحم مادر نيز قابل توجه است چون سلولهاى مغز طفل در اين حالت نياز فراوان به اكسيژن و مواد غذائى دارند و اگر زايمان دير انجام شود يا بند ناف به گردن طفل بپيچد و يا خروج دير انجام شود و يا بهر علتى خون كافى بمغز طفل نرسد امكان ايجاد بيمارى صرع موجود است .\r\n4 - وارد شدن ضربه در هنگام تولد يا در دوران كودكى بسر طفل مىتواند سبب بروز بيمارى صرع باشد .\r\n5 - گاهى فقر شديد غذائى در اطفال آنان را براى ابتلاى به اين بيمارى آماده مىسازد .\r\n6 - پيدايش غده‌هائى در داخل جمجمه مىتوانند ايجاد بيمارى صرع نمايند به‌طورىكه اگر در فردى بعد از سن بيست سالگى اين بيمارى بروز نمايد بيم آن مىرود كه داخل جمجمه تومورى ( ورم يا غده ) بوجود آمده باشد .\r\n7 - گاهى نيز در اثر تجمع انگلها در بدن و ورود سموم حاصل از فعاليتهاى حياتى آنان در خون و رسيدن اين سموم بمغز آدمى حملات صرعى به انسان دست مىدهد .\r\n8 - گاهى نيز تحريكات شديد الكتريكى يا روانى عامل پيدايش اين بيمارى مىگردند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nچند نمونه از عواملى كه بيمارى صرع را تشديد مىكنند .\r\n\r\n1 - خستگى زياد .\r\n\r\n2 - هيجانهاى روحى .\r\n\r\n3 - نورهاى خيره‌كننده مانند نور جوشكارى و فلاش .\r\n\r\n4 - تب .\r\n\r\n5 - موسيقى و سروصداى زياد و بخصوص بعضى آهنگهاى هيجان‌آور .\r\n\r\n6 - مصرف الكل\r\n\r\n7 - پائين گرفتن سر از ساير قسمتهاى بدن\r\n\r\nمداواى صرع\r\n1 - بعضى از پزشكان من جمله در انگلستان عمل جراحى را در قسمتى از مغز كه در آنجا ابتدا تخليه الكتريكى بوجود مىآيد توصيه مىكنند .\r\n2 - بعضى از بيماران صرعى را مىتوان با توصيه‌ها و تقويت‌هاى روحى و روانى مداوا نمود چون حالت شكستگى روحى و افسردگى و نااميدى خود مىتواند سبب تشديد اين بيمارى باشد .\r\n3 - درمان با دارو : نحوه درمان از نظر طب امروزى و طب سنتى به ظاهر متفاوت لكن در اصل تقريبا مشابه مىباشد . يكى از داروهائى كه مىتواند دامنه حملات صرعى را محدود سازد و فعاليت كانونهاى فعال صرعى در مغز را نقصان دهد ماده‌اى شيميائى بنام فنى توئين مىباشد كه به صورت كپسول يا قرص در اختيار بيماران گذاشته مىشود .\r\nاما پزشكان سنتى افرادى را كه بيمارى صرع در آنان مادرزادى بوده با تقويت روحى و جسمى و ورزش‌هاى ملام و جلوگيرى از حالات غير طبيعى و تشديدكننده بيمارى و جلوگيرى از يبوست و مصرف داروهائى مانند معجون فيقرا و داروهاى تنظيم‌كننده اعمال مراكز عصبى مانند اسطوخودوس و ريشه ترخون مداوا مىكرده‌اند\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبدين‌طريق كه مقدارى برگ و گل و ساقه‌هاى جوان اسطوخودوس و مقدارى ريشه ترخون را پودر كرده و با مقدارى سكنجبين و به مدت حدود يك ماه مىخورانيده‌اند اكثر موارد بيمارى بر طرف يا به حد اقل نقصان مىيافته است .\r\nاما در افرادى كه بيمارى آنان ارثى نيست ابتدا سبب بيمارى بررسى مىگردد مثلا افرادى كه حملات صرع در آنها به علت تجمع انگل در بدن آنان است با دفع انگل مداوا مىشوند و پس از پاك شدن بدن از انگل داروهاى قطع‌كننده حملات نيز مصرف مىشوند .\r\nو يكى از داروهائيكه اطباء سنتى براى مداواى صرع مصرف مىكنند عبارتست از عاقرقرها ( ريشه ترخون ) و افتيمون ( سس ) و بسفايح ( سرخس بسفايح ) از هركدام مقدار 3 مثقال ( پانزده گرم ) را كوبيده و پودر حاصل را با مويز سياه ( شاهانى ) مجددا مىكوبند تا به صورت معجون درآيد سپس هفت قسمت نموده به مدت هفت روز قبل از صبحانه به بيمار خورانيده مىشود . و هر سه ماه يك بار خوردن اين معجون را تكرار مىنمايند . ديگر از داروهائيكه اطباء سنتى براى مداواى بيماران صرعى تجويز مىنمايند عبارتست از افتيمون دو مثقال - افسنطين دو مثقال برگ خشك شده حنظل پنج تا هفت گرم كه اين مجموعه را دم كرده و صبح ناشتا به بيمار مىخورانند در بهبود بيمارى بسيار مجرب است .\r\nاما چنانچه پيدايش اين بيمارى و بخصوص در افراد بالغ به علت پيدايش ورم يا غده‌اى در مغز باشد . در صورت تشخيص ورم بايد از داروهاى برطرف‌كننده اورام مغز استفاده شود تا اورام تحليل رفته و بيمارى زايل گردد . و اگر غده مغز طورى باشد كه پس از مدتى مصرف اين‌گونه داروها تحليل نرود . و آزاردهنده بوده يا بيم پيشرفت آن برود مىتوان با نظر اطباء متخصص نسبت به عمل جراحى و قطع غده مذكور اقدام نمود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nخواب\r\nخواب يك حالتى است فيزيولوژيكى ، جسمى و روانى و دانشمندان رشته‌هاى مختلف آن را بصورت‌هاى مختلفى تعريف و تفسير كرده‌اند و مطالب مختلفى درباره آن نوشته‌اند كه از حوصله اين مختصر خارج مىباشد .\r\nخواب وسيله‌اى ( حالتى ) است براى تجديد قواى روحى و جسمى موجودات زنده و در اكثر موجودات زنده از نباتات تا جانوران پست و عالى هركدام به نحوى خودنمائى مىكند و چون انسان كاملترين موجودات زنده روى زمين است طبيعتا بايد خواب نيز در اين موجود پيشرفته‌ترين نمونه آن باشد . ابن سينا پزشك معروف ايرانى نظرش در مورد مقدار خواب شبانه‌روزى انسان اين است كه خواب بايد به حد اعتدال باشد تا هم قواى جسمى را تقويت نمايد هم قواى روانى را و توصيه مىكند كه از شب‌زنده‌دارى بايد اجتناب شود و خواب بيش از احتياج بدن را نيز اسباب آمادگى بدن براى ابتلا به بيماريهاى خطرناك مىداند .\r\nوقتى انسان بخواب مىرود خوابش از ابتدا تا انتها يك حالت ندارد بلكه خواب داراى حالات مختلف است كه هر حالتى آثارى مخصوص به خود دارد .\r\nمركز خواب در زير مغز و بيشتر در تالاموس و هيپوتالاس و پل دفاعى مغز است .\r\nمقدار خواب مورد نياز انسان در افراد بالغ بطور متوسط 5 / 7 تا 8 ساعت است و حد اقل مقدار خواب لازم براى انسان 5 ساعت در شبانه‌روز و حد اكثر خواب مورد نياز شبانه‌روز 9 ساعت است . افراد جوان و پرخون داراى خواب سنگين و زيادند و افراد مسن يا افراد كم‌خون داراى خواب سبك و كمترى مىباشند معمولا افراد پرخواب يعنى آنان كه در شبانه‌روز حدود ده ساعت يا بيشتر مىخوابند افرادى هستند پريشان و مضطرب و غير فعال درصورتىكه افراد كم‌خواب افرادى هستند غير پريشان و بانيرو و پركار و شاداب ضمنا گاهى ناراحتىهاى روانى و روحى در عده‌اى از افراد سبب كم‌خوابى و در بعضى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبرعكس فشارهاى روحى سبب خواب‌آلودگى مىشود .\r\nهرگاه شخصى حدود صد ساعت بيخوابى را تحمل كند اضافه بر خستگى بسيار جسمى مرتب بىاراده بخواب مىرود و چنانچه عواملى قويا او را از خوابيدن بازدارد دچار توهمات مختلف شده و شروع به هذيان‌گوئى مىكند و اگر ادامه يابد حالتى شبيه به جنون به او دست مىدهد .\r\nبعضى افراد گاهى در اثر عوامل جسمى يا روانى دچار بيخوابى يا كم‌خوابى مىشوند در اين صورت اگر عوامل بيخوابى روانى باشد بايد نسبت به رفع آن ناراحتىها اقدام شود و اگر روانى نباشد اكثر مربوط است به زياده‌روى در خوردن غذاهاى چرب و سرخ‌كرده و يا غذاهاى گرم و خشك و علاجش به خوردن غذاهاى سردمزاج و رطوبتى است مانند شير گاو ، ماست ، دوغ رب انار ، كاهو ، هندوانه ، مغز سبز خيار ، و تخم خشخاش و همچنين چكانيدن شير گاو و روغن بادام شيرين به داخل بينى و يا تخم خشخاش و تخم كاهو را بكوبند و با مقدارى آب خنك مخلوط كرده بر پيشانى بمالند و از غذاهاى مضر فوق الذكر پرهيز نمايند و اگر با اينها مداوا نگرديد بايد از مسهل هليله زرد خيسانده‌شده استفاده كنند و مقدارى ترياك بر پيشانى بمالند ضمنا افراد كم‌خواب مىتوانند دستورات زير را نيز به كار برند .\r\n1 - روزها نخوابند و در طى روز فعاليت جسمى داشته باشند .\r\n2 - شب قبل از رفتن به رختخواب دوش آب گرم بگيرند يا در وان آب گرم قدرى قرار بگيرند .\r\n3 - در نيمه دوم روز يعنى از ظهر ببعد ديگر چائى يا قهوه نخورند .\r\n4 - سيگار نكشند .\r\n5 - قبل از خواب قدرى دوغ بنوشند البته دوغى كه در منزل درست مىشود سالم‌تر است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nبيخوابى - سهر\r\nگاهى در خواب انسان اختلالى بوجود مىآيد كه اين اختلال يا در شروع خواب است و يا در ادامه آن اين اختلال را معمولا بيخوابى يا سهر مىنامند .\r\nبعضى افراد خيلى دير و به سختى بخواب مىروند عده‌اى به حال طبيعى بخواب مىروند اما زود بيدار مىشوند و تا صبح بيدار مىمانند عده‌اى بيخوابى شديد دارند و ممكن است هفته‌ها يا ماهها بخواب نروند يا خواب رفتن آنان بسيار كوتاه‌مدت باشد و همچنان بيدار بمانند اين افراد وضع دشوارى دارند .\r\n\r\nعواملى كه مىتوانند در بيخوابى دخالت داشته باشند .\r\n1 - اختلالات و ناراحتيهاى روحى و روانى مانند اضطراب و افسردگى افراد مضطرب خيلى دير بخواب مىروند ولى افراد افسرده دير بخواب نمىروند اما مقدارى مىخوابند و بيدار شده معمولا بقيه شب را بيدار مىمانند . جهت مداوا بايد اولا در افراد مضطرب عاملى كه سبب اضطراب شده مرتفع شود ولى افسردگى را بايد مداوا نمايند تا خواب به حال طبيعى برگردد .\r\n2 - عوامل فيزيولوژيكى مانند كم يا زياد شدن ترشح بعضى غدد داخلى كه در مقدار و نحوه خواب مؤثر مىباشند اين بيمارى پس از مشخص شدن علت آن وسيله پزشك هورمن‌شناس مداوا خواهد شد .\r\n3 - مصرف الكل ، اكثر افراد الكليسم به اختلالات خواب مبتلا خواهند شد اين افراد اگر زودتر خوردن الكل را ترك كنند بتدريج به حال طبيعى برميگردند و در غير اين صورت هم اختلالات خواب تشديد مىشوند و هم آماده براى بيماريهاى ديگرى خواهند شد .\r\n4 - مصرف بعضى از داروها مانند داروهاى ضد احتقان ، داروهائيكه در شيمى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدرمانى سرطانها به كار مىبرند ، داروهاى ضد تشنج ، داروهاى شيميائى كه براى كاهش وزن به كار برده مىشوند همچنين مواد غذائى و نوشابه‌هائى كه داراى تئين و كافئين مىباشند . مانند كوكاكولا مىتوانند اسباب بيخوابى شوند ضمنا بعضى از داروها در ضمن مصرف اختلالى در خواب بوجود نياورده اما هنگام قطع مصرف ايجاد بيخوابى مىكنند مانند داروهاى آرامبخش كه قطع ناگهانى آنها ايجاد بيخوابى شديد مىنمايد .\r\nمقاومت افراد مختلف در برابر اين‌گونه داروها متفاوت است به‌طورىكه در عده‌اى اثر شديد و در عده‌اى اثر كمترى دارند .\r\n5 - بعضى از عوامل محيطى نيز مىتوانند اسباب بيخوابى باشند اين عوامل نيز در افراد مختلف اثر متفاوت دارند مانند خشكى هواى محيط ، درجه حرارت و غيره .\r\n6 - گاهى قطع مكرر خواب سبب ايجاد اختلال در خواب مىشود .\r\n7 - گاهى ناراحتىهاى جسمى سبب بيخوابى مىشوند كه پس از بهبود آن ناراحتى بيخوابى نيز مرتفع خواهد شد .\r\n8 - گاهى پرخورى بخصوص غذاهاى زياد چرب يا غذاهاى خشك‌كننده مراكز عصبى سبب بيخوابى مىشوند .\r\n9 - گاهى ضعف و گرسنگى مانع خواب انسان مىگردد به‌طورىكه اين‌گونه افراد وقتى نيمه‌هاى شب بيدار مىشوند و ديگر بخواب نمىروند وقتى چيزى مىخورند بيخوابى آنان بر طرف شده و مىتوانند بخواب طبيعى خود ادامه دهند .\r\nبه نظر اطباء سنتى اكثر عواملى كه سبب بيخوابى مىشوند به غير از آنها كه جنبه روحى و روانى دارند در مراكز عصبى ايجاد خشكى مىكنند ازاين‌جهت است كه براى افراد كم‌خواب غذاهاى رطوبى و سردمزاج و داروهاى سردمزاج تجويز مىنمايند و دستور مىدهند در بينى اين افراد روغن بادام شيرين بچكانند و مسهل هليله زرد يا فلوس با روغن بادام تجويز مىكنند و بعد از خوردن مسهل از معجون فيقرا و معجون گشنيزى مىدهند مدتى مصرف نمايند تا ناراحتى مراكز عصبى مرتفع شده و اختلال خواب\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبر طرف شود ضمنا ورزش و تفريح و حركات جسمى براى افراد كم‌خواب مفيد مىباشد .\r\n\r\nبطور خلاصه افراد كم‌خواب لازم است دستورات زير را به كار بندند .\r\n1 - قبل از هر چيز به علت و اسباب بيخوابى پى ببرند و بدانند از بين بردن علت خود مداواى بيخوابى است .\r\n2 - روزها نخوابند و در طى روز تا حدودى فعاليت جسمى داشته باشند .\r\n3 - شب قبل از رفتن به رختخواب بهتر است دوش آبگرم بگيرند يا قدرى بدن خود را در وان يا خزانه آبگرم نگهدارند و اگر فصل گرماى تابستان باشد از آب خنك استفاده شود .\r\n4 - در نيمه دوم روز يعنى از ظهر ببعد چائى يا قهوه يا غذاها و نوشيدنىهائى كه مواد ضد خواب دارند مانند كوكاكولا مصرف نكنند .\r\n5 - از خوردن غذاهاى چرب و غذاهاى خشك‌كننده مراكز عصبى مانند سير و فلفل و دارچين و غيره بپرهيزند .\r\n6 - بعد از شام يا همراه با آن قدرى دوغ خنك كه در منزل ساخته‌اند بنوشند .\r\n7 - چون مواد اعتيادآور موجود در سيگار مانند نيكوتين و غيره كه از طريق شش‌ها وارد خون مىشوند مىتوانند خود عامل بيخوابى باشند بهتر است حتى المقدور از كشيدن سيگار خوددارى نمايند .\r\n8 - افرادى كه بيخوابى آنان از ضعف است بتقويت بنيه خود بپردازند و گرسنه نخوابند براى اين‌گونه افراد سوپ كبوتر يا گنجشك از اغذيه مناسب و معاجن تقويت‌كننده از داروهاى مناسب مىباشند .\r\n9 - يكى از داروهاى مفيد براى كم‌خوابى گشنيز است بعضى از انواع بيخوابى را به سرعت بهبودى مىبخشد اين افراد اگر عصاره برگ گشنيز را اخذ و مقدار حدود چهل گرم از اين عصاره را بخورند و چند روز تكرار كنند خواب آنان را افزايش مىدهد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n10 - گاهى مشاهده شده كه بعضى از افراد مبتلا به كم‌خوابى با خوردن دم‌كرده دارچين و زنجبيل خواب آنان طبيعى مىشود اين‌گونه افراد اندك مىباشند و علت كم‌خوابى آنان ضعف عمومى توام با ضعف سلسله عصبى مغزى مىباشد .\r\n11 - نسخه‌اى كه يك پزشك سنتى براى بيمار مبتلا به بيخوابى يا كم‌خوابى شديد تجويز مىنمايد بشرح زير است مجموعه‌اى از تخم كاهو ، تخم گشنيز ، تخم ختمى و شاهتره را از هركدام ده گرم انتخاب و پس از قدرى كوبيدن با ده استكان آب بجوشانند تا شش يا پنج استكان آن باقيمانده پس از صاف كردن نيمى از آب صاف‌شده را صبح و نيم ديگر را عصر بخورد روز دوم مقدار چهار مثقال از مغز ميوه فلوس را در يك ليوان آب گرم حل كرده با پنج مثقال روغن بادام شيرين بخورد و چون فلوس مسهلى است تقريبا قوى بايد در روز دوم كه اين دارو را مىخورند دستورات مربوط به مسهل خورنده را رعايت كنند روزهاى سوم و چهارم نيز هركدام مقدار 5 تا 10 گرم تخم گشنيز پودر كرده را با يك قاشق چائىخورى عسل مخلوط نموده به صورت معجون‌شده ميل نمايد .\r\nضمنا از انفيه كه همان گرد عطوس ناميده مىشود به قدر يك گندم صبح و يك گندم عصر در بينى بكشد تا قدرى عطسه كند و شير گاو را روزى دوبار در بينى و در گوش او بچكانند و هنگام بيرون آمدن از منزل گوش را تميز كنند تا گردوخاك با روغن يا شير مجتمع نگردد از غذاهاى گرم و خشك و سرخ‌كرده و چربى زياد و چائى غليظ ، قهوه ، كاكائو ، شكلات ، كوكاكولا و امثالهم پرهيز نمايند .\r\n\r\nداروهاى شيميائى خواب‌آور\r\nداروهاى خواب‌آور موادى هستند كه سبب بروز خواب مىشوند و بيشتر براى مبارزه با بيخوابى و گاهى براى مداواى بيمارى و يا ناراحتىهاى فكرى به كار مىروند اين مواد روى دستگاه عصبى مركزى عمل تضعيفى دارند و مصرف زياد آنها موجب بيهوشى مىشود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nداروى خواب‌آورى كه استعمال مىشود بايد داراى صفات زير باشد .\r\n1 - جذب آن تقريبا سريع باشد .\r\n2 - حالت اعتياد درست نكند ( بيشتر اين داروها اعتيادآورند )\r\n3 - دفع آن نه خيلى سريع باشد و نه خيلى كند .\r\n4 - مقدارى از آن در سلولهاى كبدى يا ديگر بافتهاى بدن باقى نماند تا تكرار مجدد آن ممكن باشد .\r\n5 - پس از دفع هيچ‌گونه اثر بدى برجاى نگذارد .\r\nداروهاى خواب‌آور در مواقع اضطرارى مانند وقوع اتفاقات ناگوار يا ناراحتىهاى روانى و گاهى بعنوان مسكن و يا بعضى ناراحتىهاى ديگر برابر تشخيص پزشك استعمال مىشوند اما لازم است كه در استعمال اين داروها دقت بسيار مبذول گردد چون اين داروها به علت داشتن الكل‌هاى مختلف يا مواد اعتيادآور ديگر اكثرا ايجاد اعتياد مىنمايند و گاهى ايجاد آلرژى يا حساسيت مىكنند و اگر زنان باردار مصرف كنند يا سبب سقط جنين شده و يا جنين را ناقص الخلقه مىكنند . و اما بىخوابى كه آن را سحر نيز مىگويند برابر نظر اطباء قديم نوعى بيمارى است كه گاهى در اثر زياده‌روى در خوردن غذاهاى چرب عارض مىشود و توليد صفرا نموده و بر روى مراكز عصبى مركزى اثر مىنمايد و خشكى مخصوصى در مراكز عصبى ايجاد مىكند ولى اطباء جديد اين بيمارى را ناشى از تغير تركيبات خون من جمله اوره و تركيبات آن مىدانند .\r\n\r\nبحث مختصرى درباره رعاف يا خون‌دماغ\r\nخونريزى از بينى گاهى در اثر فشار زيادتر از حال طبيعى خون و گاهى هنگام بحران بعضى از بيماريهاى گرم‌مزاج و گاهى در اثر ضربه و خراش مىباشد و گاهى نيز به علت خشك شدن مخاط سرخ بينى و پاره شدن مويرگهاى آن است و عوامل ديگرى نيز مىتوانند سبب خون‌دماغ گردند اما پزشكان سنتى بعضى از خون‌دماغها را براى بدن\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمفيد دانسته و خونريزى از بينى را نوعى مبارزه طبيعت با بيمارى مىدانند و در اين‌باره گفته‌اند :\r\n خون رفتن بينى چو ز بحران باشد * گر بند كنى زان خطر جان باشد\r\nو اندم كه ز بحران نبود نزد حكيم * بستن بدقان كندر آسان باشد \r\nبدين طريق كه كندر را پودر كرد و با پودر صدف تخم‌مرغ بطور مساوى مخلوط نموده و در بينى بپاشند بعلاوه براى بند آمدن خون‌دماغ مىتوان يك تكه پارچه كتانى را به صورت فتيله درآورده و به سفيده تخم‌مرغ آلوده كنند و در بينى فروبرند اكثر مواقع سبب بند آمدن خون‌دماغ مىشود اما داروى اصلى خون دماغ در شعر زير خلاصه مىگردد .\r\n داروى رعاف آنچه مشهور بود * گر با تو نگويم زوفا دور بود\r\nترياك و دقاق كندر و زاج و عدس * گلنار و اقاقيا و كافور بود \r\nكه مجموع را پودر كرده بطور مساوى و از ترياك و كافور ثلث يا ربع مقدار مخلوط نموده و در بينى بپاشند بجز موارد خاص بقيه خون‌دماغ‌ها را بند خواهد آورد . لكن در بعضى مواقع قدرت انعقاد خون در بدن بسيار كم است و رگهاى داخل بينى پاره شده و خونريزى بسيار شديد مىباشد كه با معالجات معمولى قابل مداوا نيست در چنين مواردى بايد بيمار را به فوريت‌هاى پزشكى برسانند .\r\n\r\nخشكى مخاط بينى\r\nخشكى مخاط بينى در اثر عواملى مختلف مىتواند باشد و گاهى نيز مقدمه بعضى بيماريها مانند سرماخوردگى يا آنفلوآنزا و غيره است بطور كلى خشكى بينى مربوط به هر بيمارى باشد مداواى آن بيمارى خشكى بينى را نيز مداوا مىكند .\r\nگاهى خشكى بينى از حرارت و صفراست و علامت آن سوزش بينى و كم‌خوابى و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nعطش فراوان است كه در اين حالت با خوردن غذاهاى سرد و مرطوب و چرب نمودن مخاط بينى با روغن بنفشه بادام و ماليدن عصاره برگ خرفه بر پيشانى مرتفع مىگردد :\r\n اى آنكه ز گرمى شده احوال تو سرد * از خشكى بينى چو تو را آمده درد\r\nدر پيش سر تو آب برگ خرفه * با روغن بادام طلا بايد كرد « 1 » \r\n\r\nخشم\r\nخشم يعنى از بين رفتن احساس بويائى يا به حد اقل رسيدن آن گاهى اين حالت در اثر استفاده بعضى داروها كه سبب بىحس شدن يا از بين رفتن سلولهاى بويائى مىشوند عارض مىشود و گاهى نيز در اثر تجمع مواد و اخلاط مختلف در دستگاه گوارش اين حالت پيش مىآيد در اين حالت احساس بويائى كم مىشود اما زايل نمىگردد و علامات آن عبارتند از كم شدن حواس ، سنگينى سر و غليظ شدن بول\r\n اى آنكه ترا قوت شم باطل شد * احساس ببوى نيك و بد مشكل شد\r\nاخلاط غليظ گر بود موجب آن * از داروى مسهل نتوان غافل شد \r\n\r\nحساسيت فصلى آلرژى فصلى - تب علفى - پولنّوز\r\nعده‌اى از مردم به علت آمادگى ارثى كه در آنان موجود است مخاط بينى و چشمها و يا ششهاى آنان نسبت به بعضى مواد شيميائى و يا گرده گلها و علفهاى مختلف\r\n\r\n\r\n","description":"","footnote":"\r\n( 1 ) - طلا كردن يعنى ضماد كردن .\r\n","page_name":" 44 ","page_number":44},
  {"content":"\r\n\r\nحساسيت دارند . بدين طريق كه وقتى اين مواد وارد بينى يا چشمها و يا ششهاى آنان مىشوند سلولهاى مخاطى را تحريك نموده و سبب عكس العمل‌هائى از قبيل خارش بينى يا چشم و يا سرفه‌هاى مخصوص و ورم مخاط بينى و كيپ شدن بينى و يا آبريزش از بينى و يا ترشحات غدد اشكى مىشوند سلولهاى مخاط بينى و چشم بر اثر اين عكس العمل اقدام به ترشح ماده‌اى شيميائى بنام هيستامين مىكنند هيستامين نيز روى مويرگهاى سياهرگى اثر كرده و آنها را از هم باز مىكند باز شدن مويرگها و هجوم خون به آنها موجب ورم مخاط بينى و كيپ شدن بينى مىشوند در ضمن گيرنده‌هاى تحريك‌كننده موجب خارش و آبريزش از بينى مىگردند وجود اين حالت را در افراد پولنوز يا حساسيت فصلى گويند . در حال حاضر جهت درمان اين حساسيت از داروهاى ضد هيستامين و براى پيشگيرى از آن از تزريق واكسنهاى مختلف استفاده مىنمايند اما در تزريق واكسن بهتر است ابتدا بررسى شود كه شخص نسبت بچه موادى حساسيت دارد تا در برابر آن مواد واكسينه شود از طرفى چون داروهاى آنتىهيستامين اكثرا بيحال‌كننده و خواب‌آور بوده و عوارض جنبى ديگرى نيز در بر دارند بايد حتى المقدور سعى شود از تركيباتى استفاده كنند كه حد اقل اين عوارض را دارا باشند بايد توجه داشت بعضى از غذاها مانند زرده تخم‌مرغ بادمجان رب يا خود گوجه‌فرنگى همچنين غذاهائى كه كار كبد را دشوار مىكنند و بعضى داروها و يبوست و شب‌نشينىها اين ناراحتى را افزايش مىدهند .\r\nضمنا بتجربه رسيده عطرهائى كه از كشورهاى خارج مىآورند چون از تركيبات شيميائى بوده و منبع گياهى ندارند اكثرا ايجاد حساسيت‌هاى مختلف مىكنند بعلاوه مشاهده مىشود داروهائيكه دستگاه گوارش را از اخلاط تخليه مىكنند و كار كبد را نيز تسهيل مىنمايند در مداوا و تقليل اين حساسيت‌ها نقش بسزائى دارند .\r\n\r\nخطر كندن موهاى داخل بينى :\r\nچون داخل بينى مجراى عبور هواست و با ميكربهاى مختلف موجود در هوا مرتب\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nدر تماس است كندن موى داخل بينى مكان مناسبى را براى پرورش ميكربهائى كه همراه هوا عبور مىكنند بوجود مىآورد اكثر مواقع در جاى كنده‌شده مو كورك بوجود مىآيد و با آثارى از قبيل ورم مخاط ، درد شديد ، تشكيل آبسه ، ترشح زياد غدد مخاطى بينى همراه است در چنين مواقعى لازم است از پمادهاى نرم‌كننده و ضدعفونىكننده داخل بينى و آنتىبيوتيكهاى خوراكى يا تزريقى استفاده شود اگر اين عوارض با آثار سرماخوردگى يا بقاياى آن همراه باشد شديدتر خواهد بود اما چنانچه كوركى بوجود آمده و چركى شده باشد . مىتوان نوك آن را باز كرد و چرك آن را خارج نمود و از آنتىبيوتيكهاى ضمادى و تزريقى يا خوراكى بدستور پزشك استفاده كرد اما چنانچه در اين امر كوتاهى شود و عفونت به مثلث وسط صورت برسد خطرناك مىباشد و اين حالت اخير ندرتا مشاهده مىگردد پس با توجه به مطالب فوق بهتر است 1 - از كندن موهاى داخل بينى خوددارى شود 2 - اگر بينى ناراحت است به پزشك مراجعه شود و خودسرانه بينى را دستكارى نكنيم 3 - سوراخهاى بينى را بايد تميز نگهداريم 4 - اگر داخل بينى خشك است و ممكن است شقاق هم داشته باشد داخل بينى را بايد با پمادهاى نرم‌كننده و محافظ مانند پماد نئومايسين يا پماد اسيد بوريك يا پماد ويتامين يا روغن بادام شيرين چرب نمائيم .\r\n\r\nسم‌شناسى\r\nسم‌شناسى يعنى علم شناسائى اثرات داروها در بدن چون دارو يا عامل درمانى ديگر وقتى به مقدار زياد يا در مورد غير مناسب استعمال شود سم قوى براى بدن خواهد بود .\r\nعوامل سمى عبارتند از : گازهاى حاصل از احتراق نفت و گاز و گازوئيل و دود\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكارخانجات و سموم حاصل از حرارت زياد و وسايل الكتريكى و سوختن فيلم راديوگرافى و تخمير بعضى مواد و مصرف سموم حشره‌كش و مواد شيميائى براى لكه‌گيرى و نقاشى و خاكستر انفجارات اتمى و غيره مسموميت دو نوع است . حاد و مزمن .\r\nدر مسموميت حاد علائم مسموميت بلافاصله ظاهر مىشود .\r\nدر مسموميت مزمن علائم مسموميت مدتى پس از استعمال مكرر و مقادير كم دارو يا ماده سمى عارض مىشود .\r\n\r\nگازهاى خفه‌كننده\r\nاين گازها بعضى به علت مسموميتى كه ايجاد مىكنند و بعضى باوجود بىخاصيتى مانع مبادلات تنفسى مىشوند . اينك چند نمونه از اين گازها معرفى مىگردند .\r\n1 - اكسيد كربن : اين گاز از احتراق ناقص مواد كربن‌دار حاصل مىشود مانند بعضى چراغها و گازهاى خروجى از موتورهاى احتراقى و غيره اين گاز كه شيمىدانان آن را منو اكسيد كربن  ( CO )  مىنامند همه‌ساله موجب مرگ عده زيادى از افراد مىگردد اين گاز بىبو و بىرنگ است و بىهوشى ناگهانى بدون علائم مقدماتى توليد مىكند از اين لحاظ است كه مسموم قادر به نجات خود نيست ميل تركيبى اين گاز با هموگلوبين خون / 250 برابر اكسيژن است و تركيب نسبتا پايدارى بنام كربوكسى هموگلوبين درست مىكند كه رنگ قرمز روشن دارد و به سهولت قابل تجزيه نيست در اين مسموميت چون مانعى براى خروج  CO 2  وجود ندارد تنگى نفس موجود نيست و مرگ به علت وقفه تنفس عارض مىشود . در اين مسموميت دستگاه عصبى مركزى دچار ضايعه‌اى مىشود كه غير قابل برگشت است .\r\nدرمان بايد سريع انجام گيرد مانند استنشاق اكسيژن خالص براى تجزيه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكربوكسى هموگلوبين و استعمال كربوژن كه مخلوطى است از اكسيژن و 5 % انيدريدكربنيك جهت تحريك مركز تنفس و انجام تنفس مصنوعى با دفعاتى زيادتر از حالت طبيعى .\r\n2 - گاز سيانور  ( CN )  : اين گاز نيز مانند منواكسيد كربن سمى مىباشد و با هموگلوبين خون تركيبى نسبتا پايدار درست مىكند لذا در بعضى از كارخانه‌ها كه با تركيبات سيانور سروكار دارند بايد احتياط لازم به عمل آيد و در آزمايشگاههاى دانشكده‌ها و ساير موسسات و آموزشگاهها كه تركيبات سيانور موجود است قبل از ورود دانشجويان لازمست در و پنجره‌ها را باز گذاشت تا هواى آزمايشگاه تعويض شود .\r\n3 - گاز ازت يا نيتروژن : جزء گازهاى بىخاصيت است و استنشاق آن بطور خالص با نسبت‌هاى زياد در هواى تنفسى باعث خفگى مىشود و به علت سبكى و قابليت انتشار سريع گاهى مخلوط آن با اكسيژن براى درمان يا پيش‌گيرى از ضايعات تنفسى مورد استفاده قرار مىگيرد .\r\n4 - گاز انيدريد كربنيك يا دىاكسيد كربن  ( CO 2 )  : گازى است سنگين‌تر از هوا و چنانچه مقدار آن در هواى تنفسى به حدى برسد كه مانع مبادلات تنفسى در طرفين ديواره كيسه‌هاى هوائى شود خفگى عارض مىگردد .\r\n5 - گاز هليوم : زيادى آن در هواى تنفسى باعث خفگى مىشود و به علت سبكى و قابليت انتشار سريع گاهى مخلوط آن با اكسيژن براى درمان يا پيش‌گيرى از ضايعات تنفسى مورد استفاده قرار مىگيرد .\r\n6 - گزنون  ( Xe )  : مانند ازت و هليوم يكى از گازهاى بىخاصيت جو است كه با وجود بيخاصيتى در يك مقدار معين موجب بيهوشى كامل مىگردد و اين بيهوشى شبيه به بيهوشى حاصل از اتيلن مىباشد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nگازهاى شيميائى جنگى\r\nمطالعه و شناسائى اين مواد شيميائى كه بمنظورهاى نظامى در هوا پخش مىشوند از نظر علم سم‌شناسى و اثر آنها در بدن آدمى اهميت بسزائى دارند . اين مواد گاهى به صورت ابر در هوا پخش مىشوند و گاهى به صورت دود و گاهى به صورت گازهاى بىرنگ و بىبو كه از همه انواع خطرناك‌ترند به كار برده مىشوند . ذيلا چند گروه از اين گازها بطور اختصار شرح داده مىشود .\r\n1 - گازهاى اشك‌آور : اين گازها سبب تحريك شديد ملتحمه چشم و ريزش اشك و تحريك مخاط بينى و حلق و پوست مىشوند و انسان موقتا نمىتواند جائى را ببيند و بعضى از انواع آنها مانند كلر پيكرين موجب استفراغ مىگردند اما اين گازها آسيب دائمى باقى نمىگذارند .\r\n2 - گازهاى عطسه‌آور : اين گازها بيشتر از تركيبات آرسنيك مىباشند مانند ( دى فنيل كلرارسين ) اين گازها سبب تحريك مخاط بينى و حلق و گاهى سردرد و استفراغ و ناراحتى شديد مىشوند ولى اثرشان ظرف چند ساعت از بين مىرود و آسيب دائمى باقى نمىگذارند .\r\n3 - گازهاى محرك ريه و خفه‌كننده : اين گازها همه از تركيبات كلر هستند و به علت تحريك شديد مخاط تنفسى و ورم حاد ريه ظرف چند ساعت موجب مرگ مىشوند كلر اولين گازى بود كه در جنگ جهانى اول بدين منظور استعمال شد . اگر با غلظت زياد به كار رود موجب مرگ بلافاصله مىگردد ولى در غلظت‌هاى كمتر عوارض ديرتر ظاهر مىشوند و اگر مسموم 48 ساعت زنده بماند شفا مىيابد .\r\nراههاى درمان و كمك به مسدوم عبارتند از استراحت بيمار - فصدوريد - استنشاق اكسيژن تحت فشار .\r\n4 - گازهاى تاول‌زا : اين مواد به شكل مايع هستند كه مانند ابر در هوا منتشر مىشوند و عبارتند از خردل گوگرددار يا گاز خردل كه اپيريت نام دارد و ديگرى دى كلرودى اتيل\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nسولفايد است . اين ماده شيميائى محلول در چربى و غير محلول در آب است و در صورت خالص بودن بوى خردل و در صورت ناخالص بودن بوى سير مىدهد . ( در جنگ جهانى اول از اين گاز استفاده گرديده است ) اثرات سمى اين گاز پس از چند ساعت ظاهر مىگردد و اين عوارض عبارتند از تحريك شديد بافتها ، تغيير پروتئين‌هاى بدن ، ايجاد تاول و آلرژى كمك‌هاى اوليه به اين مصدومين عبارتند از دور كردن لباسها از مصدوم - شستن پوست - بدن با آب و صابون و يا با نفت و يا با كلراين و شستن چشمها .\r\n( ازت خردل نيز مانند گاز خردل تاول‌زا و خراب‌كننده مغز استخوان و غدد لنفاوى مىباشد هنگامى كه امكان استفاده دشمن از اين گازها باشد لازم است كه از ماسك و لباس مخصوص استفاده گردد . يكى ديگر از گازهايى كه در جنگلها استفاده مىشود گازهائى است كه روى خون اثر مىگذارد و مانع رسيدن اكسيژن به بافتها مىگردد اين گازها از تركيبات سيانور بوده و بوى بادام تلخ مىدهند عوارض ناشى از اين گازها عبارتند از سردرد سياهى رفتن چشم ازدياد ضربان قلب سرخ شدن گونه‌ها و لبها تشنج در اعضاء و از كار افتادن مركز تنفس و قطع تنفس در حال اغماء و سپس مرگ . هنگام مصرف گازهاى تاول‌زا ابتداء چشم قرمز مىشود سپس ورم كرده و درد مىگيرد و روى پوست بدن تاولهاى آبدار درست مىكند و ريزش اشك هم زياد مىشود كسى كه مسدوم شده بدنش بوى سير يا بوى گياه شمعدانى مىدهد و سرفه‌هاى شديد مىكند .\r\n5 - گاز لويزيت  ( Lewisite )  اثر اين گاز مانند ازت خردل است اما چون بوى ميخك مىدهد بوجود آن در هوا مىتوان پى برد .\r\n6 - گازهاى عصبى : اين مواد به صورت مايع هستند كه بسرعت تجزيه شده و بخار بيرنگ و بىبو ولى خيلى سمى توليد مىكنند كه باعث سيلان بزاق - استفراغ - اسهال - پرش اعضاء و فلج عضلات مىشوند و به علت فلج كردن مركز تنفس مرگ عارض مىشود .\r\nبراى كمك به مسدوم لازمست فورا لباسهاى آلوده را بيرون كنند و صورت و تن را شستشو داده و تنفس مصنوعى بدهند و تزريق آتروپين نمايند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nمسموميت‌هاى شغلى\r\nعده‌اى از مردم بمناسبت پيشه‌اى كه دارند بتدريج روزانه مقدارى مواد سمى وارد بدن آنان شده و بطور مزمن آنان را به بيماريهائى مبتلا مىكنند كه هنگام مداوا لازمست پزشك پيشه آنان را در نظر داشته باشد . در جدول صفحهء بعد بعضى مسموميت‌هاى شغلى و نوع ماده مسموم‌كننده قيد گرديده است .\r\n\r\nچند نمونه از موادى كه مستقيما يا غير مستقيم در انسان ايجاد مسموميت مىكنند :\r\n\r\n1 - ماهى\r\nاگر گوشت ماهى كهنه باشد در انسان ايجاد مسموميت مىنمايد بعلاوه عده‌اى از افراد اگر بعد از خوردن ماهى شير بنوشند در آنان حالت مسموميت پيدا مىشود و همچنين خوردن ماهى با تخم‌مرغ نيز بدن انسان را آماده براى حالتى شبيه به مسموميت غذائى مىكند .\r\nعلائم مسموميت عبارتند از : استفراغ و ضعف عمومى بدن و گاهى فلج اعضاء و درد شكم و تشنج ، براى مداوا لازم است بمحض احساس مسموميت بيمار استفراغ كند و يا معده او را شستشو دهند و به منظور خروج كامل مواد سمى بوسيله مسهل نيز باقيمانده ماهى را از دستگاه گوارش خارج سازند .\r\n\r\n2 - استروژن‌ها\r\nهورمن‌هاى جنسى مونث كه معمولا بعنوان داروى جلوگيرىكننده از آبستنى به كار برده مىشوند .\r\nآثار مسموميت بوسيله استروژنها عبارتند از خونريزى زياد رحمى و بزرگى بيش از\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nجدول بيماريهاى ناشى از بعضى مسموميت‌هاى شغلى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nحال طبيعى پستانها و جهت مداوا لازم است فورا مصرف هورمن‌هاى جنسى استروژن را قطع كنند .\r\n\r\n3 - ارگوتامين ( داروى ميگرن )\r\nاين دارو اثر بسيار بدى روى مراكز عصبى دارد و شعور و ادراك و اراده انسان را كم مىكند و فشار خون را هم كم يا زياد كرده و از حالت طبيعى خارج مىسازد .\r\nجهت جلوگيرى از نظر مصرف زياد اين دارو مواقعى كه بيش از اندازه دستور پزشك خورده شده لازم است با استفراغ و شستشوى معده دارو را خارج سازند و باقيمانده دارو را نيز با تجويز مسهل از روده‌ها بيرون نمايند .\r\n\r\n4 - كوكائين\r\nكوكائين داروئى است كه در بيحسى موضعى به كار برده مىشود . علائم مسموميت با اين دارو عبارتند از نامنظم شدن تنفس - تشنج اعضاء بدن - نارسائى گردش خون و فكر و خيال‌هاى غير طبيعى براى مداوا اگر دارو از راه پوست جذب شده باشد بايد فورا پوست را با محلول رقيق نمك طعام شستشو دهند و اگر دارو خورده شده باشد با استفراغ و شستشوى معده و دادن مسهل دارو را از بدن خارج كنند و اگر تزريق شده باشد بايد با باند پلاستيكى بالاى محل تزريق را ببندند و در محل تزريق كمپرس يخ بگذارند .\r\n\r\n5 - داروهاى ضد افسردگى\r\nداروهائيكه براى بر طرف نمودن حالت افسردگى به كار مىروند اكثرا اعتيادآورند و آثار مسموميت با اين مواد عبارتند از بالا رفتن حرارت بدن تشنج - هذيان‌گوئى - اضطراب و تشويش - باز شدن مردمك چشم و بالاخره اگر مسموميت شددتر باشد انسان را به حال اغماء درمىآورد و گاهى نيز افراد را در حال اغماء هلاك مىكند . براى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nرهائى از خطر مسموميت با اين مواد بايد اولا مسموم را وادار باستفراغ نمود و بعد معده او را شستشو داد و سپس با خورانيدن مسهل باقيمانده دارو را از بدن او خارج ساخت و بدستور پزشك با مصرف زغال فعال از جذب سم جلوگيرى نمود و بيمارى را كه شديدا مسموم شده بايد به فوريت‌هاى پزشكى برسانند .\r\n\r\n6 - صابون‌ها و مواد پاك‌كننده ديگر\r\nاگر اين مواد خورده شوند ايجاد مسموميت مىكنند كه علائم مسموميت عبارتند از :\r\nاستفراغ شديد - تشنج - شوك و اگر مواد خورده‌شده زياد و مسموميت شديد باشد ممكن است مسموم را هلاك كند جهت مداوا مىتوان با استفراغ و شستشوى معده مواد پاك‌كننده را از بدن خارج نموده و اگر تشنج شديد داشته باشد لازم است فورا بيمار را به اورژانس برسانند .\r\n\r\n7 - مرفين\r\nافرادى كه ترياك مىخورند و مسموم مىشوند يا مرفين زياد تزريق مىكنند به حال مسموميت مىافتند و علائم مسموميت عبارتند از كندى تنفس - سردرد - حال تهوع ضعيف شدن نبض و بالاخره افتادن در حال اغماء و اگر مسموميت شديد باشد و مداوا نگردد سبب هلاكت خواهد شد براى مداوا لازم است اولا مسموم را فورا مجبور با استفراغ كنند و يا معده او را شستشو دهند در ثانى از خواب رفتن او جلوگيرى كنند و ايشان را به فوريت‌هاى پزشكى برسانند .\r\n\r\n8 - الكل خوراكى ( الكل اتيليك )\r\nخوردن الكل خالص يا الكل با درجات بالا يا مشروب زيادتر از حد نصاب قدرت بدن سبب مسموميت مىشود كه گاهى منجر بمرگ فورى و گاهى مرگ تدريجى شده و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nگاهى اختلالات جبران‌ناپذير ايجاد مىكند . آثار مسموميت عبارتند از تهوع و استفراغ - سردرد شديد - توهم و اختلالات روانى . براى مداوا ابتدا بايد الكل خورده‌شده را با شستشوى با آب از معده خارج ساخت و يا با مصرف مقدارى اپيكا استفراغ نمود تا الكل از معده خارج گردد .\r\nسپس مقدار 4 گرم جوش شيرين را در مقدارى آب حل كرده و بمسموم بخورانند تا اثر سم جذب‌شده نيز تا حدودى خنثى گردد اما چنانچه مسموميت شديد باشد بهتر است مسموم را به فوريت‌هاى پزشكى برسانند .\r\n\r\n9 - الكل صنعتى ( الكل متيليك )\r\nاين الكل كه جنبه داروئى داشته و بيشتر براى گندزدائى و گاهى نيز در صنعت به كار برده مىشود ماده‌اى است سمى و مقدار حدود 60 از آن كشنده است . علائمى كه در اثر خوردن الكل صنعتى عارض مىشوند عبارتند از شكم‌درد و حال تهوع و استفراغ سردرد - تنگى نفس - هذيان‌گوئى و درصورتىكه مسموميت شديد باشد خراب شدن شبكيه چشم و كور شدن مسموم و تشنج و اغما عارض مىشود براى معالجه بايد اولا معده را با محلول 2 درصد جوش شيرين شستشو دهند و اگر مسموميت شديد باشد بيمار را به اورژانس برسانند .\r\n\r\n10 - نفتالين\r\nنفتالين ماده‌اى است سمى و چون از راه پوست بدن نيز قابل جذب است اگر با بدن تماس داشته باشد يا خورده شود و در هر دو حال ايجاد مسموميت مىنمايد . آثار و علائم مسموميت با نفتالين عبارتند از جوشش‌هاى تاول مانندى كه در روى پوست بدن ظاهر مىشوند - بزرگ شدن كبد و ناراحت شدن آن به‌طورىكه آثار يرقان در شخص ظاهر مىشود ضعف عمومى بدن و يك حالت ناراحت و هيجان .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبراى درمان لازم است فورا از ادامه تماس سم با بدن بيمار جلوگيرى شود و در صورت امكان جاى تماس را شستشو دهند و مسموم را در محلى گرم بسترى نمايند اما چنانچه نفتالين خورده شده باشد بايد معده را چند بار شستشو دهند و استفاده از هر نوع مواد مخدر ممنوع است .\r\n\r\nكمك‌هاى اوليه در مسموميت‌ها .\r\n\r\n1 - مسموميت از راه دهان .\r\nاگر بيمار موادى مانند اسيدها و بازها و يا تركيبات نفتى نظير بنزين - تينر - كروزون و يا مايعات قابل اشتعال خورده باشد نبايد از راه دهان چيزى به او داده شود مگر بدستور پزشك و اگر مسموم در حال تشنج يا اغماء باشد اطرافيان او نبايد جز حفظ تنفس بيمار به اقدامات ديگرى دست بزنند بلكه بايد فورا او را به مراكز فوريت‌هاى پزشكى برسانند اگر با سمى غير از مواد مذكور مسموم شده باشد ابتدا بايد مقدار 15 شربت اپيكا به او داده و بدنبال آن نيز نصف ليوان آب به مسموم بخورانند تا استفراغ نموده و سم از معده خارج گردد و بعد از آنكه استفراغ نمود مقدارى شاربن فعال به بيمار داده شود و بدن او را با پتو با پوشش گرمى گرم نگهدارند . اما حرارت خارجى به او ندهند .\r\n\r\n2 - مسموميت با گازهاى سمى .\r\nهرگاه شخصى با گازهاى سمى مسموم شده باشد بايد فورا او را به هواى آزاد ببريم و يقه و قسمتهاى بسته لباس او را باز كنيم و هرگونه شيئى خارجى را از دهان او خارج كنيم و بطور مستقيم در شش‌هاى او هوا بدميم سپس تا آنجا كه ممكن است سر او را به طرف عقب خم كنيم و آرواره پائين بيمار را به طرف جلو بكشيم و با گذاشتن دهان به روى بينى يا دهان بيمار هوا را با فشار در ريه‌هاى او وارد كرده به‌طورىكه بلند شدن قفسه سينه او را مشاهده كنيم . اين عمل را بايد در هر دقيقه‌اى ده تا پانزده بار تكرار كنيم و همزمان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبا اين اعمال بايد هرچه زودتر از مراكز پزشكى و درمانگاهى نزديك وسائل اكسيژن براى تنفس مصنوعى مطالبه كنيم .\r\n\r\n3 - مسموميت از راه پوست بدن\r\nاگر مسموميت از راه پوست بدن عارض شده باشد بايد بلافاصله پوست بدن را در آب خزانه يا وان يا زير دوش شستشو داد و لباسهاى آلوده‌شده به سم را نمىتوان مجددا بتن مسموم پوشيده بلكه بايد لباس ديگرى به او بپوشانيم و از به كار بردن مواد ضد سم شيميائى بايد خوددارى شود و اگر مسموميت شديد باشد بايد به مراكز فوريت‌هاى پزشكى مراجعه شود .\r\n\r\n4 - آلودگى چشم با مواد سمى\r\nاگر چشم با مواد سمى آلوده شود بايد فورا آن را با آب شستشو داد به اين طريق كه مدت ده دقيقه چشمى را كه آلوده شده درحالىكه پلك‌ها از هم باز شده‌اند در آب شستشو داد و مرتب آب را عوض نمود يا چشم را در آب چشمه يا منبعى كه جريان داشته باشد شستشو دهند يا از شير آب استفاده كنند و در چنين موارد جز بدستور پزشك متخصص نبايد از تركيبات شيميائى استفاده شود .\r\n\r\n5 - مسموميت بوسيله مار يا جانوران گزنده ديگر\r\nزهر بعضى از عقربها و رطيل‌ها باوجود دردناك بودن كشنده نيستند و براى افراد بالاتر از چهارده سال خطر مرگ ندارند اما بعضى عقربها و رطيل قهوه‌اى بخصوص نوع قهوه‌اى گرمسيرى آنها و اكثر مارهاى زهرى و يا عنكبوت زهرى صحرائى زهرى كشنده دارند كه لازم است در چنين موارد فورا مسموم را بيحركت كرد و بالا و پائين محل گزيدگى را با باند پلاستيكى بست و اگر حركت دادن بيمار لازم باشد بايد او را روى تخت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nروان جابجا كرد و هرچه زودتر به او سرم ضد سم مزبور را تزريق نمود .\r\n\r\n6 - مسموميت در اثر تزريق بيش از حد دارو\r\nدر اين صورت بايد بيمار را بخوابانند و با بازوبند لاستيكى بالاى محل تزريق را ببندند و فشار بازوبند بايد طورى باشد كه نبض قطع نشود و هريك ربع ساعت بايد به مدت يك دقيقه بازوبند را شل كنند .\r\n\r\n7 - مسموميت با ارگوتامين ( داروى ميگرن )\r\nاز جمله داروهائيكه براى سردردهاى مزمن يا ميگرن بيشتر به كار برده مىشود .\r\nيك ماده شيميائى بنام ارگوتامين است اين ماده شيميائى روى مراكز عصبى و بعضى اندامهاى بدن اثر كرده و يك حالت مسموميت شبيه به مسموميت با استريكنين ايجاد مىكند از علائم اين مسموميت انقباض ماهيچه‌هاى صورت و تشنج است كه در اعضاء بدن پيدا مىشود و اگر از 1000 / 5 گرم ( پنج ميليگرم ) بيشتر خورده شود يا مصرف آن ادامه داشته باشد ايجاد ناراحتىهائى از قبيل تشنج - افزايش يا كاهش فشار خون - ايجاد درد در سينه - سوزن‌سوزن شدن بدن - حالت گيجى و بالاخره كم شدن عقل و شعور انسان را مىنمايد . و روى قواى فكرى و شعور آدمى اثر سوء آن باثبات رسيده اين دارو بايد در دست‌رس كودكان نباشد و اگر برحسب اتفاق كودكى از اين دارو بخورد يا فرد بالغى اضافه بر مقدار خوراك مربوط بخورد بايد فورا او را وادار باستفراغ نمايند يا معده او را شتشو دهند و به منظور اخراج كامل دارو از بدن او مقدارى روغن كرچك يا روغن زيتون بعنوان مسهل به او خورانيده شود .\r\n\r\nمضار آنتىبيوتيكها\r\nوقتى آنتىبيوتيك كشف و وارد بازار شد درباره اثر و خواص اعجازآميز آن تبليغات\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبسيار زياد شد و تجّار دارو در اندك مدتى درباره اثر اعجازآميز آن مقاله‌ها نوشتند و كار به جائى كشيد كه عده‌اى از اروپائيان حتى در حال سلامتى هم بتزريق پنىسيلين مبادرت مىكردند و متأسفانه در حال حاضر هم عده‌اى از اروپائيان حتى در حال سلامتى هم بتزريق پنىسيلين مبادرت مىكنند و متأسفانه در حال حاضر هم عده‌اى از مردم و حتى بعضى از پزشكان نيز به اين عقيده مىباشند و اين امر سبب شده كه شركت‌هاى داروئى بزرگ همه‌ساله مبلغ قابل توجهى از فروش اين داروها بجيب بزنند ذيلا چند نمونه از مضار آنتى بيوتيك‌ها را يادآور مىشويم .\r\n1 - تزريق آنتى بيوتيك‌ها در بعضى از افراد ايجاد شوكهاى كشنده مىكند .\r\n2 - گلبولهاى سفيد بدن را تنبل و ضعيف نموده آنها را از مبارزه جدّى با ميكربها بازميدارد و اين سبب مىشود كه آنان كه زياد آنتى بيوتيك مصرف مىكنند . روز به روز مقاومت بدنشان در برابر ميكروبها كم‌تر شود .\r\n3 - متابوليسم پايه را نقصان مىدهند و نيروى جسمى را كم مىكنند .\r\n4 - مقدارى از گلبولهاى قرمز خون را كشته و سبب كم‌خونى انسان مىشوند .\r\n5 - عده‌اى از ميكربها در برابر اين مواد مقاوم‌شده و پزشك مجبور مىشود كه مرتب نوع آنتى بيوتيك را عوض نمايد .\r\n6 - باكتريهاى مفيدى را كه در داخل روده فراخ زندگى مىكنند و براى انسان ويتامين‌سازى مىكنند از بين مىبرند .\r\n7 - سلولهاى كبد را ضعيف نموده و ضعف كبد عارض مىكنند .\r\n8 - ترشحات غدد باز و بسته بدن را نقصان مىدهند .\r\n9 - بسيارى از ورمهاى بدن مانند بادسرخ را سفت و محكم و غير قابل علاج مىسازد . بايد در نظر داشت با همهء مضارى كه در مواد آنتى بيوتيكى موجود است همين مواد خدمات ارزنده‌اى نيز به جامعه بشرى نموده و مىنمايند و بر افراد مصرف‌كننده است كه از استفاده بىمورد اين مواد خوددارى نمايند . و مصرف بايد بدستور پزشك باشد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nافرادى كه مصرف آسپرين براى آنان جايز نيست :\r\n1 - افرادى كه ناراحتىهاى گوارشى بخصوص عادت به خونريزى معده دارند .\r\n2 - افرادى مشاهده مىشوند كه آسپيرين را نمىتوانند تحمل كنند و نسبت به آن حساسيت دارند تعداد اين افراد بسيار كم است و از هر دو هزار نفر يك نفر مىباشد .\r\n3 - افراد مبتلا به بيمارى يرقان .\r\n4 - افراد مبتلا به بيماريهاى كليوى نبايد آسپيرين زياد مصرف نمايند .\r\n5 - زنان آبستن بخصوص در سه ماهه آخر آبستنى .\r\n6 - كودكان و نوجوانان مبتلا به بيماريهاى شبه گريپ و واريس .\r\n7 - افرادى كه داراى خونريزى از پاى دندان يا نقطه‌اى ديگر از بدن مىباشند چون آسپيرين روى پلاكت‌ها اثر منفى داشته و خونريزى را طولانى مىكند .\r\n8 - بيشتر افرادى كه مبتلا به حمله‌هاى آسمى مىباشند مصرف آسپيرين ناراحتى آنان را شديدتر مىسازد .\r\n\r\nدستور غذا خوردن و آب نوشيدن :\r\nافرادى كه خواستار سلامتى خود مىباشند ضمن رعايت موارد مختلف دستورات بهداشتى لازم است كه تا خوب گرسنه نشوند غذا نخورند و تا تشنه نشوند آب ننوشند بعلاوه غذا و آب آشاميدنى بايد سالم بوده و آلوده نباشد و آب آشاميدنى بهتر است كه جزء آبهاى سنگين و ديرهضم نباشد . گاهى كه فرد مدتى گرسنه يا تشنه مىماند و غذا و آب به او نمىرسد چون به غذا رسيد نبايد يك دفعه غذاى زياد بخورد و يا آب زياد بنوشد و بخصوص اگر غذا ثقيل و ديرهضم و يا داغ و يا بسيار سرد باشد بايد اولا درجه حرارت آن را ملايم سازد در ثانى با تأنى و اندك‌اندك ميل كند و غذا به قدر جلوگيرى از مرگ و ضعف و ناتوانى بخورد و بايد دانست كه در چنين حالتى با سرعت خوردن و يا سير خوردن غذا خطرناك است . افرادى كه عمل تخليه غذا از معده آنان بكندى انجام مىشود بهتر است كه در شبانه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nروز دو نوبت غذا بخورند و بقيه افراد كه عمل تخليه غذا از معده آنان به حال طبيعى است بهتر است كه در شبانه‌روز سه وعده غذا بخورند كه فاصله هر وعده غذا خوردن شش تا هشت ساعت باشد . غذا بايد در دهان خوب جويده شود تا هم از نظر مكانيكى و هم از نظر شيميائى هضم غذا بهتر انجام شود و اما جوانان ورزش‌كار سريع الاهضم و اطفال و بعضى بيماران و سالخوردگان ضعيف از اين دستور مستثنى هستند و هركدام دستورى خاص براى غذا خوردن دارند .\r\nخوردن بعضى غذاها باهم سبب بهم خوردن نظم دستگاه گوارش يا سستى اعضاء بدن و يا آماده نمودن بدن براى ابتلا به بيمارى مىشود مثلا خوردن دو غذائى كه هر دو بالقوه يا بالفعل يك خاصيت داشته باشند مثل خوردن دو غذاى نفاخ باهم يا دو غذاى قابض باهم نظم دستگاه گوارش را مختل مىسازد . بعلاوه از خوردن سركه بعد از برنج و ماست را با ترب و ماهى را با شير گاو و گوشت خروس و يا سركه را با عدس و ماش و خربزه را با عسل و يا خربزه را با انبه و همچنين مويز را با عسل بايد پرهيز نمود همچنين خوردن آب سرد بعد از ميوه‌هاى آبدار مانند هندوانه و خربزه خوردن آب سرد بعد از جماع يا بعد از خواب يا بعد از حمام گرم . از سوى ديگر رياضت و سختى دادن به خود در غذا خوردن مانند جوانان ورزشكارى كه به منظور كم كردن وزن خود گرسنگى مفرط را تحمل نموده و در غذا خوردن به خود رياضت مىدهند عواقب وخيمى را براى آنان بدنبال دارد كه حد اقل ضرر براى آنان پيرى زودرس است .\r\n\r\nيبوست\r\nاجابت مزاج در افراد مختلف متفاوت است در بعضى روزى يك بار و در بعضى دو روز يك بار است و گاهى تا سه روز يك بار نيز مىرسد اما اگر تعداد دفعات دفع مدفوع به هفته‌اى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدوبار برسد و يا مدفوع بيش از حد طبيعى خشك باشد اين حالت را يبوست گويند .\r\nچنانچه در هفته حدود سه بار اجابت صورت گيرد و عوارض ناراحت‌كننده‌اى نداشته باشد جاى نگرانى نيست اما اگر يبوست شدت پيدا كند ممكن است سبب بروز بعضى بيماريها شود ازاين‌جهت است كه بايد نسبت به رفع يبوستهاى شديد اقدام لازم معمول گردد از سوى ديگر افرادى كه براى رفع يبوست مزاج مرتب اقدام به خوردن مسهل يا داروهاى ملين مىكنند بايد بدانند كه اولا خوردن مسهل‌هاى مكرر سبب مىشود كه حركات دودى روده‌ها از حالت طبيعى خارج شده و خود سبب يبوست مىگردد و روده‌ها عادت مىكنند كه هميشه براى اجابت يك ماده داروئى مصرف گردد از طرفى مسهل‌هاى مكرر سبب تضعيف دستگاه گوارش مىشوند\r\n\r\nعواملى كه سبب يبوست مزاج مىشوند عبارتند از :\r\n1 - نگهدارى مدفوع و عدم دفع بموقع آن در اثر اشتغالات مختلف يا بطور ارادى .\r\n2 - كمى فعاليتهاى بدنى و استراحت بيش از مقدار لازم\r\n3 - استفاده نكردن از غذاهاى سلولزدار و پرحجم كه همان غذاهاى گياهى مىباشند چون غذاهاى سلولزدار مانند ميوه‌ها سبب تحريك روده و تخله بموقع آن مىشوند .\r\n4 - بعضى از داروها سبب يبوست شديد مىشوند مانند داروهاى بيهوش‌كننده و داروهاى ضد افسردگى و داروهاى ضد تشنج .\r\n5 - اعتياد به مواد مخدر مانند ترياك يا هروئين .\r\n6 - گاهى ناهنجاريهاى ساختمانى روده فراخ و راست روده سبب يبوست هميشگى مىشود و اين‌گونه افراد مىتوانند با حركات ورزشى مانند دويدن يا ورزشهاى شكمى اين عيب را جبران نمايند .\r\n7 - مصرف مسهل‌هاى پىدرپى يا تنقيه‌هاى مكرر .\r\n8 - اختلالات فكرى و ناراحتىهاى عصبى .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nمداواى يبوست\r\nبراى رفع يبوست مىتوان اقدامات زير را به عمل آورد :\r\n1 - هر فردى بايد روزانه مقدارى حركت جسمى داشته باشد بخصوص نرمش قبل از صبحانه و ورزش‌هائى كه ماهيچه‌هاى شكمى را به انقباض و انبساط درآورد .\r\n2 - از غذاهاى پرحجم مانند سبزيجات و ميوه‌جات بيشتر استفاده نمايد .\r\n3 - از ملين‌هائى كه جنبه غذائى نيز دارند استفاده شود مانند انجير خيسانده‌شده و چنانچه انجير خيسانده‌شده را با مقدار شير ميل نمايد ملين بسيار خوبى خواهد بود .\r\n4 - بعضى از افراد براى رفع يبوست از روغن‌هاى گياهى استفاده مىكنند لازم بتذكر است كه روغن بادام شيرين از ساير روغنهاى گياهى بهتر است و مقدار خوراك آن اگر در يك وعده خورده شود پانزده سىسى ( 15 ) و اگر چند نوبت مصرف شود هر نوبت 5 مىباشد و مىتوان هر شب تا مدتى وقت خواب مقدار مذكور را مصرف نمود .\r\n5 - در مزاجهاى خشك مىتوان از تخم ختمى و بارهنگ و قدومه هريك دو مثقال را انتخاب و دم كرده به‌طورىكه دو تا سه ليوان آب آن گردد سپس نيمى را صبح و نيم ديگر را عصر مىخورند و يك روز در ميان و در دو سه نوبت اين عمل را انجام مىدهند رفع يبوست خواهد شد .\r\nدر خاتمه لازم بيادآوريست كه افراد مىتوانند دفع مدفوع را با اراده خود به صورت منظم درآورند مثلا هر روز در زمان معينى بعد از غذا به مستراح رفته و حالت اجابت به خود بگيرند پس از مدتى براى آنان به صورت يك عادت درآمده و حركات دفع در روده آنان منظم شده و اجابت بموقع صورت مىگيرد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنفخ دستگاه گوارش\r\nبسيارى از مردم بخصوص در كشورهاى صنعتى و افرادى كه با تكنيك پيشرفته كارهاى زندگى خود را انجام مىدهند از نفخ شكم گله دارند . گازهايى كه در دستگاه گوارش وجود دارند عبارتند از اكسيژن ، ازت ، ئيدروژن ، متان و گاز كربنيك كه داراى بوى بد نيستند و يك سرى گازهاى بدبو كه از تخمير مواد غذائى هضم‌نشده بوجود مىآيند . گاز اكسيژن و نيتروژن از بلعيدن هوا مىباشند و افرادى كه بيشتر هواخورى مىكنند بيشتر باد گلو مىنمايند و هواى خورده‌شده اكثرا با آروغ دفع مىگردد گازهايى كه در روده انسان بوجود مىآيند بيشتر در اثر نامنظم بودن حركات روده و كندى حركت غذا در روده‌ها و يا در اثر كمبود آنزيمهاى گوارشى و ضعف عمل هضم بوجود مىآيند نوع غذا نيز در ايجاد نفخ شكم موثر است و غذاهائى مانند شير ، مشروبات گازدار ، كلم‌پيچ و كلم قمرى ، عدس ، باقلا ، كاهو ، پياز خام ، سبزيجات خام ، لوبيا ميوه‌هاى نارس و انگورهاى پوست كلفت سبب افزايش گاز در روده‌ها مىگردند براى بر طرف نمودن نفخ شكم لازم است ابتدا سبب آن معلوم گردد اگر نفخ شكم مربوط به بدى برنامه غذائى باشد بايد ضمن پرهيز از غذاهاى نفاخ برنامه غذائى را اصلاح كرد و اگر نفخ در اثر اضطراب و ناراحتىهاى عصبى باشد چون اضطراب در امر گوارش وقفه ايجاد مىكند بايد نسبت به رفع آن و ايجاد آرامش عصبى اقدام شود بعلاوه بايد غذا را با آرامش و تأنى جويد و فروبرد تا خوب با آب بزاق مخلوط شده و دستگاه عصبى نيز براى هماهنگى كارهاى گوارشى فرصت كافى داشته باشد ، اگر نفخ شكم از كندى حركات روده باشد با مصرف داروهائى نظير رازيانه بو داده و زيره سياه و ساير داروهاى ضد كندى حركات روده كه از همه آنها بهتر معجون راوند است مىتوان نسبت به تنظيم حركات روده‌ها و تخليه منظم روده اقدام نمود . گاهى نفخ شكم بگونه‌اى است كه جز با خوردن مسهل زايل نمىگردد در اين حالت مىتوان از مسهل سناى مكى و گل سرخ و يا سولفات دوسود يا بعضى روغن‌هاى گياهى استفاده\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nنمود و در افراد گرم‌مزاج از فلوس استفاده مىگردد اما بعد از مصرف مسهل انتخاب شده بايد مدتى در مصرف غذا از نظر كمى و كيفى و فواصل زمانى دقت كافى مبذول گردد تا بيمارى ريشه‌كن شود . گاهى نيز سردى مزاج معده و ضعف آن سبب مىشود كه تخليه معده كند شده و تمركز مواد غذائى در آن توليد گاز نمايد اين نفخ معده با حالتى كه هواخورى شده فرق دارد . اين حالت نوعى بيمارى است درصورتىكه هواخورى جزء بيماريها محسوب نمىشود و در اكثر افراد سالم نيز موجود است .\r\nاين بيمارى با داروهائى نظير اصل سوس ( مغز ريشه شيرين‌بيان ) پرسياوشان ، افسنطين و تخم كرفس از هركدام دو مثقال بر طرف مىشود و اگر با اين منضج بر طرف نشد بدنبال آن بايد مسهل سنا خورده شود . معجون راوند نيز براى اين افراد مفيد است يكى ديگر از عوامل توليد گاز در روده‌ها اختلال در هضم و جذب مواد نشاسته‌اى و ورود اين مواد هضم‌نشده در روده فراخ است اين مواد در روده فراخ وسيله باكتريها تخمير شده و گاز ئيدروژن توليد مىگردد و همچنين‌اند افرادى كه لاكتوز شير در روده آنان خوب هضم نمىشود و وارد روده فراخ مىگردد لاكتوز نيز در روده فراخ اين افراد وسيله باكتريها تجزيه شده و سبب توليد گاز ئيدروژن و بالاخره نفخ شكم مىكند . مقدارى از گازهاى توليدشده در دستگاه گوارش مرتب وارد رگهاى خونى اطراف اين دستگاه شده و در خون حمل مىشوند و زمانى كه به شش‌ها مىرسند شش‌ها اين گازها را گرفته و از بدن بيرون مىفرستند از اين جهت است كه بوى بد دهان را نمىتوان هميشه به خود دهان نسبت داد به همين دليل است كه بوى سير از دهان گاهى پس از 48 ساعت كه از مصرف آن گذشته هنوز استشمام مىگردد ( ضمنا لازم به يادآورى است نوعى بوى بد دهان موجود است كه هميشگى است و مربوط به دندانها نبوده بلكه مربوط به پرورش نوعى ميكرب مخصوص است در شش‌ها و دستگاه گوارش و اين بيمارى را پزشكان سنتى مرض بخر مىگويند جهت مداواى اين بيمارى ضمن مصرف آنتىبيوتيك مريض بايد چند مسهل بخورد تا دستگاه گوارش او نيز كاملا پاك گردد يكى ديگر از گازهايى كه در اثر تخمير در روده فراخ\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبوجود مىآيد گاز متان است در بعضى افراد توليد اين گاز در روده فراخ به حدى است كه اگر هنگام خروج اين گاز از مقعد شعله‌اى به آن نزديك كنيم گاز با شعلهء آبىرنگ ملايمى مىسوزد .\r\nدفع گاز از مقعد وسيله افراد مختلف متفاوت است بطور كلى افرادى كه آنزيمهاى تجزيه‌كننده مواد غذائى در آنها كمتر مىباشد و يا حركات دستگاه گوارش آنان منظم و طبيعى نيست و يا تخليه معده و روده آنان خوب انجام نمىشود دفع گاز از مقعد آنان بيشتر است گاهى بيمار شكايت از نفخ و درد شكم در اثر نفخ روده‌ها مىكند درصورتىكه علت درد وجود گاز زيادى در روده‌ها نبوده بلكه ممكن است در اثر عوامل ديگرى باشد كه بيمار به آن واقف نيست و اين به عهده پزشك است كه اسباب درد و ناراحتى را ريشه‌يابى كند .\r\n\r\nآروغ - باد گلو\r\nآروغ دو نوع است . يك آروغ خوش‌خيم كه پس از صرف غذا و يا خوردن نوشابه يا غذاهاى گازدار طبيعت مىخواهد گاز زيادى معده را كه قسمتى از فضاى آن را اشغال كرده خارج نمايد ديگر آروغ بدخيم است كه بى مورد انجام مىشود و علت آن را بعضى ناراحتى گوارشى و عده‌اى ناراحتىهاى عصبى دانسته‌اند در اين‌گونه افراد علاوه بر آنكه گاز زيادى معده خارج نمىشود بلكه مقدارى هم هوا به هواى معده اضافه مىگردد كه اين خود سبب افزايش نفخ شكم و خروج گاز زيادى از راه مقعد مىشود .\r\n\r\nسكسكه - هيكپ\r\nسكسكه عبارتست از يك انقباض سريع ديافراگم كه در اثر تحريك عصب فرنيك عارض مىشود و در اثر اين انقباض سريع ديافراگم با حشاء پائين و بالاى خود ضربه مىزند و ضربه آن به زير شش‌ها سبب يك تخليه بدون اراده ناقص اما سريع هوا از\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشش‌ها مىگردد كه شخص احساس يك تنفس سريع را مىنمايد .\r\nسكسكه معمولا عملى است طبيعى و عادى و اگر خارج از اندازه نباشد پديده‌اى است كه براى بدن لازم است و مبارزه با آن در حال طبيعى جايز نيست و اينكه مردم عوام بمحض پيدايش سكسكه براى متوقف شدن آن اقداماتى انجام مىدهند مثلا به خوردن آب يا چيزى ديگر اقدام مىكنند يا براى سكسكه‌كننده ايجاد ترس و وحشت يا توهم مىنمايند عملى است غير بهداشتى و مخالف چيزى است كه طبيعت انسان نياز به آن دارد سكسكه طبيعى اكثرا زودگذر است ولى گاهى چند ساعت به طول مىانجامد و علامت بيمارى خاصى است كه ممكن است در اثر ناراحتىهاى گوارشى باشد يا ناراحتى مراكز عصبى يا اختلالات قلبى يا ناراحتىهاى تنفسى و گاهى نيز ممكن است بعضى از بيماريهاى عفونى سبب سكسكه شوند كه در اين صورت سكسكه خيلى دير قطع مىگردد و يا روزانه چندين بار عارض مىشود و اسباب ناراحتى بيمار را فراهم مىسازد . گاهى نيز مشاهده شده كه سكسكه آن‌قدر ادامه پيدا مىكند تا شخص را از پاى درآورد امروزه اعمالى كه پزشكان براى متوقف شدن سكسكه انجام مىدهند عبارتند از صحبت‌هاى حيرت‌انگيز كه ناگاه فكر بيمار را از سكسكه منحرف نموده و شديدا متوجه موضوع ديگرى نمايد - ايجاد ترس و وحشت - تحريكات دردناك و ناراحت‌كننده بوئيدن گازها و بخارات قوى مانند گاز آمونياك و سركه . پزشكان سنتى جهت مداواى اين‌گونه سكسكه‌ها علاوه بر اقدامات مذكور فوق از داروهاى عطسه‌آور استفاده مىكنند . اين دارو 70 % از سكسكه‌هاى غير طبيعى را قطع مىنمايد گاهى كه با اين عمل نيز قطع نمىشود لانه زنبور را پودر كرده و با مقدارى خاك قند يا شكر در دهان بيمار ريخته و مىخورانند عده‌اى را نيز داروهاى استفراغ‌آور مىدهند ضمنا لازم به تذكر است كه قبل از انجام اقدامات مذكور بهتر است يك قاشق عسل را در يك ليوان آب گرم حل كرده و به بيمار بدهند و قدرى صبر كنند اگر سكسكه قطع نشد مىتوان اقدامات ديگرى انجام داد . عده‌اى از پزشكان براى مداواى سكسكه‌هائى كه به آسانى قطع نمىشوند اگر منشاء معدى داشته\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nباشند داروهاى ضد اسيد تجويز مىنمايند و اگر منشاء عصبى داشته باشند بىحسى موضعى ايجاد مىكنند و اگر گاهى كه شدت مىكند و با دارو قطع نمىگردد از بيهوشى عمومى استفاده مىكنند گاهى نيز از داروهاى آرام‌بخش استفاده مىشود و گاهى آتروپين در زير پوست بدن تزريق مىكنند اما بهتر است ابتدا تعيين شود كه سكسكه در اثر چه عارضه‌اى ايجاد شده است تا نسبت به مداواى آن عارضه اقدام شود و مداواى آن عارضه همان مداواى سكسكه مىباشد و زمانى كه هيچ عارضه بيمارى در بين نيست و ادامه هم ندارد و تنها يك عكس العمل طبيعى است مبارزه با آن صلاح نيست . و هيچ دارو و يا اكل و شربى نبايد تجويز شود تا بدن به حال طبيعى رفلكس خود را انجام داده و بپايان برساند .\r\nيوسفى مىفرمايد :\r\n گر ترا سكسكه افتاد بجان * كه نشد هيچ دوايش درمان\r\nسنجد و شيره بهم معجون كن * هق‌هق سكسكه را بيرون كن \r\nلازم به ذكر است به دستور يوسفى تعدادى از اين‌گونه بيماران را مداوا مىكند نه همه را .\r\n\r\nبوى بد دهان\r\nعوامل مختلفى مىتوانند سبب بوى بد دهان گردند كه چند نمونه از آنها را ذيلا يادآور مىشويم .\r\nعفونت لثه‌ها - عفونت لوزه‌ها - كرم‌خوردگى دندانها - عدم نظافت دهان و ماندن ماده غذائى در خلال دندانها و فاسد شدن اين مواد - چركى شدن سينوس‌هاى صورت - بعضى از تب‌هاى ميكربى - آبسه‌هاى ميكربى داخل شش‌ها - بيماريهاى گوارشى - عدم تخليه بموقع مواد غذائى از معده و تعفن غذا در داخل معده - وجود لخته خون در معده و تعفن آن هريك بنوبه خود مىتواند سبب بوى بد دهان باشد و چون بوى بد دهان هم از نظر بهداشتى و هم از نظر اجتماعى قابل توجه مىباشد لازم است كه هرچه زودتر\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nعلاوه بر شستشوى مرتب دهان و دندانها بعد از هر غذا به علت اصلى آن پى برده و نسبت به علاج آن اقدام لازم معمول گردد .\r\n\r\nاسهال\r\nاسهال يكى از بيماريهائى است كه در جهان بخصوص در كشورهاى در حال توسعه سالانه باعث مرگ هزاران كودك مىشود و ساير افراد نيز از اين ناراحتى در امان نيستند اين بيمارى بسرعت سبب از دست رفتن آب بدن مىشود كودكان زير شش سال به اين بيمارى حساسيت بيشترى داشته و بيشترين تلفات اسهال از اين كودكان مىباشد بيمارى اسهال گاهى ميكربى است گاهى ويروسى و گاهى در اثر وجود انگلهاى داخل دستگاه گوارش و حركات آنها در داخل روده عارض مىشود و گاهى علل فيزيولوژيكى دارد اما در مداواى اسهال گاهى بىتوجهى مىشود و اين عدم توجه سبب ضايعات جبران ناپذير خواهد شد آنچه در اسهال مورد كمال اهميت است جلوگيرى از كم شدن و از دست رفتن آب بدن است چون در اسهال‌هاى مختلف مخاط روده‌ها مقدار زيادى از آب خون را گرفته و همراه مقدارى سديم و پتاسيم دفع مىنمايند لذا در عمل آبرسانى به بدن اضافه نمودن تركيبات سديم و پتاسيم نيز ضرورى است .\r\nافرادى كه در معالجه اسهال به داروهاى قبض‌كننده و آنتىبيوتيك‌ها متوسل شده و به عمل آبرسانى كمتر مىپردازند در اشتباه‌اند چون اين‌گونه داروها اكثرا بهبودى را عقب انداخته و مضر مىباشند و يا لااقل فايده‌اى نداشته و سبب اتلاف وقت خواهند شد لذا جز در موارد خاصى كه پزشك تجويز مىكند مصرف آنتىبيوتيك نه تنها توصيه نمىشود بلكه ممنوع مىباشد . از زمانهاى گذشته مشاهده شده و امروز نيز باثبات رسيده كه بسيارى از اسهالها خودبخود بهبود پيدا مىكنند چون ميكربى كه سبب پيدايش آن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاسهال شده تنها مدت كوتاهى مىتواند در روده انسان زنده و فعال باقى بماند در ثانى بتجربه رسيده افرادى كه از آنتىبيوتيك براى مداواى اسهال استفاده مىكنند ديرتر از افرادى كه آنتىبيوتيك دريافت نكرده‌اند . بهبودى حاصل مىكنند چون دفع عوامل بيمارىزا در اثر مصرف آنتىبيوتيك‌ها طولانىتر مىشود ثالثا مصرف آنتىبيوتيك‌ها سبب پيدايش عوامل بيمارىزاى مقاوم در داخل روده‌ها مىشود از اين نظر است كه امروزه جز در مواردى نادر در مداواى اسهال‌ها از مصرف آنتىبيوتيك خوددارى مىگردد .\r\nدر دستگاه گوارش عواملى از قبيل حركات روده‌ها و اسيد كلرئيدريك معده و تركيبات صفراوى كه از كيسه صفرا در روده مىريزند و عواملى ديگر مانند اسيدهاى چرب فرّارى كه بر روى ميكربها اثر متوقف‌كننده دارند سبب از بين رفتن ميكربها و توقف اعمال آنها در روده‌ها مىباشند . كودكانى كه از شير مادر تغذيه مىكنند از قدرت ضد ميكربى بالائى برخوردارند چون در شير مادر بخصوص مادران كشورهاى در حال توسعه مقدار قابل توجهى از يك ماده شيميائى بنام ايمونوگلوبولين وجود دارد كه اين ماده شيميائى بيشتر در شير ابتدائى يعنى در آغوز پستان مادر موجود است و در نتيجه ابتلاى مادر به بعضى عفونت‌ها در خون او تشكيل و مقدار قابل توجهى از آن در آغوز پستان مادر متمركز گرديده و طفل با خوردن اين آغوز در برابر بسيارى از عفونت‌ها تا مدتى مصونيت خواهد داشت . بعلاوه در شير مادر نوعى مواد پروتئينى موجود است كه در جذب تركيبات آهن از ديواره روده به داخل خون اثر قابل توجهى دارد و اين عمل در خون‌سازى بدن طفل نقش موثرى را ايفا مىنمايد ضمنا در شير مادر مقدارى پادتن موجود است كه طفل را در برابر هجوم بسيارى از ميكربها مصون مىدارد همچنين در شير مادر يك ماده ضد ويروس نيز كشف شده كه آن نيز نقش مهمى را در سلامتى طفل به عهده دارد و  PH  مدفوع كودكانى كه از شير مادر تغذيه مىكنند از  PH  مدفوع كودكانى كه با شير خشك تغذيه مىشوند پائين‌تر است و مدفوع‌هائى كه  PH  پائين‌ترى داشته باشند قدرت ميكرب‌كشى آنها بيشتر مىباشد در مدفوع كودكانى كه از شير مادر تغذيه مىكنند اسيدهاى چرب فرّارى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nموجود است كه اين اسيدها خود در متوقف كردن فعاليت‌هاى باكتريهاى نوع شيگلا اثر قابل توجهى دارند همچنين اين اسيدهاى فرار در مدفوع افرادى كه از چربىهاى حيوانى استفاده مىكنند بيشتر است تا افرادى كه از چربىهاى غير حيوانى استفاده مىنمايند .\r\nدر بعضى از كودكان مبتلا به اسهال مزمن مشاهده شده است كه پروتئين شير گاو را نمىتوانند تحمل كنند و در آنها اسهال زمانى بهبود پيدا مىكند كه شير آنها از شير گاو عوض شده و به شير ديگرى تبديل گردد .\r\nبزرگترين پيشرفتى كه در دهه اخير انجام گرفته درمان اسهالهاى مختلف با آبرسانى خوراكى بوده است عمل آبرسانى بايد بلافاصله پس از برخورد با بيمار شروع شود تصميم به استفاده از آنتىبيوتيك‌ها و ساير داروهاى ضد اسهال را مىتوان تا دريافت نتيجه آزمايشهاى ميكرب‌شناسى به تعويق انداخت .\r\n\r\n[ 1 
  ] اسهال‌هاى عفونى\r\nبطور كلى اسهالهاى عفونى چهار نوعند :\r\n1 - اسهال‌هاى حاد آبكى\r\n2 - اسهالهاى حاد خونى\r\n3 - اسهال درازمدت همراه با نشانه‌هاى سؤ جذب\r\n4 - بعضى از اسهالهاى مزمن\r\nالف - اسهال حاد آبكى كه بيشتر در مسافرين مشاهده و بطور ناگهانى شروع مىشود اسهال شديد است و شكم روزانه ده تا بيست مرتبه عمل مىكند و حال تهوع و تب و درد ملايم شكم نيز همراه است . مدفوع آبكى و عارى از خون و بلغم است و معمولا ظرف چند روز بهبود حاصل مىكند از دست دادن آب در اين بيمارى خيلى شديد است و علاوه بر آبرسانى استراحت و خوددارى از مصرف غذاهاى سفت و ديرهضم براى كودكان كافى است غذاى اين افراد بهتر است حريره بادام باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nب - گاهى اسهال آبكى ويروس است شروع آن ناگهانى و با درد شكم همراه نيست ولى ممكن است با تب همراه باشد در آزمايش مدفوع سلول چركى يا گلبول قرمزى مشاهده نمىشود و معمولا بيمارى دو تا سه روز بيشتر طول نمىكشد درمان بايد سريعا آبرسانى باشد و تجويز هيچ داروى ضد اسهالى چه براى كودكان و چه براى بالغين توصيه نمىشود و بهترين پيشگيرى از اين اسهال براى كودكان شيرخوار استفاده از شير مادر است چون پادتن‌هاى ضد ويروس اسهال در شير مادر به مقدار كافى موجود است .\r\nج - يكى از اسهال‌هاى آبكى كشنده و با مىباشد كه شدت آن زياد است و اين اسهال در اثر ماده زهرابه‌اى كه ميكرب اين بيمارى ترشح مىكند بوجود مىآيد اسهال بطور ناگهانى شروع مىشود و گاهى با استفراغ نيز همراه است گاهى حجم مدفوع آبكى به دهها ليتر در روز مىرسد مدفوع بدون بو بوده و از آب و سلولهاى مخاطى و ماده موكوس سلولهاى مخاطى تشكيل شده است و چون به آبى كه از صاف كردن جوشانده برنج بدست مىآيد شباهت دارد مدفوع شخص وبائى به آب برنج معروف است .\r\nاگر بيمار درمان نشود در اثر از دست دادن سريع آب و املاح بدن تلف مىشود و چنانچه مداواى بيمارى بطور ناقص انجام شود ممكن است ضايعات كليوى سخت‌علاج در بيمار ايجاد نمايد . براى درمان اگر آبرسانى به مقدار كافى و بطور صحيح انجام شود مرگ از بيمارى را به صفر مىرساند . بيمار معمولا پس از 48 ساعت بهبود پيدا مىكند و اگر آبرسانى به صورت مناسبى انجام شده باشد وضعيت بالينى بيمار نيز بهبودى قابل توجهى پيدا مىكند در حال حاضر كمتر كسى استفاده از آنتىبيوتيك‌ها را براى بيمارى و با توصيه مىكند .\r\nد - مسموميت‌هاى غذائى چند عامل بيمارىزا هستند كه وقتى وارد روده انسان مىشوند به علت ترشح زهرابه باعث اسهال آبكى شديد مىشوند اين ميكربها معمولا در غذاهائى كه به قدر كافى حرارت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nنديده‌اند يا پس از پختن سرد شد نشان كافى نبوده يا كمى مانده و كهنه شده‌اند و در سالادها و خامه مىتوانند وجود داشته باشند . يكى ديگر از غذاهائى كه مىتواند مسموميت غذائى ايجاد كند صدفهاى خوراكى مىباشند كه باكتريهاى موجود در آنها نيز با ترشح زهرابه ايجاد اسهال شديد ناگهانى مىكنند اما خوشبختانه مسلمين از اين صدفها نمىخورند .\r\nدرمان اسهالهاى عفونى حاصل از مسموميت‌هاى غذائى نيز بطور كلى با عمل آبرسانى انجام مىشود و آبرسانى ميزان مرگ‌ومير را از 50 % به حدود صفر مىرساند .\r\nتاكيد بر آبرسانى خوراكى در نتيجه اين مشاهده بوده است كه خروج سديم و پتاسيم و آب از مجراى روده بسيار شديد مىباشد .\r\nامروزه بهترين تركيب براى محلول‌هاى آبرسانى خوراكى و جايگزينى املاح سديم و پتاسيم از دست‌رفته  ORS  مىباشد كه براى كودكان و بالغين مصرف مىشود و گاهى كه نمىتوان از راه دهان محلول را به بيمار خورانيد بايد اين عمل در صورت امكان از راه بينى انجام شود يا از راه وريدى صورت گيرد . بعضى از بيماران در ابتداى شروع درمان استفراغ مىكنند و اين عمل دليلى براى قطع درمان به حساب نمىآيد بلكه بايد در هربار حجم مايع خوردنى را كمتر و در عوض تعداد دفعات را زيادتر كرد گاهى نيز شدت بيمارى به حدى است كه پزشك مجبور مىشود مايع مورد نياز را حد اقل در ابتداى درمان از طريق وريدى تجويز كند .\r\nدر مواردى كه تركيب  ORS  در دست‌رس نباشد توصيه مىشود كه محلولى درست كنند از يك قاشق مرباخورى سرصاف نمك طعام و هشت قاشق مرباخورى سرصاف شكر كه در يك ليتر آب حل مىكنند اين محلول گلوكز و آب و سديم مورد نياز را دارا مىباشد و براى اينكه بيمار با كمبود پتاسيم مواجه نشود مىتوان با اضافه كردن مقدارى آب گوجه‌فرنگى يا آب پرتقال اين كمبود را نيز جبران نمود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n2 - اسهال خونى حاد\r\nاسهال خونى حاد اسهالى است كه همراه با مقدار زيادى خون و بلغم مىباشد اين بيمارى در اثر وجود عوامل بيماريزاى ذيل بوجود مىآيد كه عبارتند از :\r\nشيگلاها ، كلىهاى مهاجم ، بيماريهاى التهابى روده‌ها ، سالمونّلا ، كامپيلوباكتر ، آميب اسهال خونى ، كوليت‌هاى آنتىبيوتيكى .\r\nشروع بيمارى اسهال خونى ناگهانى است و بدن مقدار زيادى آب و خون از دست مىدهد و زمانى كه مداوا ناقص باشد بيمارى مجددا عود مىكند در آزمايش ميكروسكپى مدفوع مقدارى سلولهاى چركى و گلبول قرمز و گلبول سفيد تك‌هسته‌اى مشاهده مىشود .\r\nجهت مداواى اين اسهال بايد عمل آبرسانى انجام شود و گاهى كه بيمار بشدت كم‌خون شده است مىتوان از راه وريد اقدام به انتقال خون نمود بعلاوه از غذاهاى تحريك‌كننده و سفت و سرخ‌كردنى و اغذيه گرم‌مزاج بايد فورا پرهيز نمايد و غذاى اين‌گونه بيماران را معمولا ماست شيرين و حريره بادام قرار مىدهند و متناسب با نوع عامل بيمارى و بدستور پزشك در زمانى كه بيمارى شديد باشد از آنتىبيوتيك استفاده مىگردد . مداوا بايد آن‌قدر ادامه پيدا كند كه امكان عود بيمارى وجود نداشته باشد . ضمنا بتجربه رسيده بعضى از داروهاى گياهى در ريشه‌كن نمودن عوامل بيمارىزاى اسهالهاى خونى اثر قابل توجهى دارند .\r\nاسهال خونى اگر تازه باشد مداواى آن ملايم‌تر اگر كهنه شده باشد بايد از داروهاى قوىتر استفاده گردد .\r\nگاهى اسهال خونى با درد و پيچش شكم در هنگام دفع همراه است و اين نوع اسهال خونى با حالت ساده و بدون پيچش فرق دارد و اين درد و پيچش دليل بر آن است كه اسهال خونى با زحير همراه است در اين حالت لازم است كه از داروهاى ملين قاطع اسهال خونى مانند گل يا تخم ختمى و بارهنگ و مرزنگوش و ريشه انجبار و روغن بادام\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nشيرين استفاده شود .\r\nگاهى عمل دفع بدون پيچش و درد است و مقدار زيادى خون از راه مدفوع دفع مىگردد بعضى از اطباء سنتى معتقدند كه اين نوع اسهال با خونريزى شديد مربوط به پاره شدن رگهاى كبد يا قسمت انتهائى روده مىباشد كه در درون روده‌ها ريخته و از راه مدفوع دفع مىشود . جهت مداواى اين اسهال خونى بايد از داروهاى قاطع خون‌ريزى مانند جوزبّوا و ميخك و زعفران استفاده شود بدين طريق كه جوزبوا و ميخك از هركدام ده گرم و زعفران نيم مثقال مجموع را پودر كرده و سه قسمت كنند و هر قسمت را يك روز قبل از صبحانه و تا سه روز روى يك پياله قويماق زنانه پاشيده و ميل نمايند و چون خونريزى سبب ضعف بدن مىشود لازم است كه از غذاهاى مقوى مانند كباب برگ از گوشت گوسفند و زرده تخم‌مرغ ، گوشت كبوتر ، گنجشك و جوجه مرغ و غيره استفاده كنند درصورتىكه بعد از انجام دستورات فوق باز هم خونريزى قطع نشود مىتوان مقدار دو مثقال عصاره راتانيا را كه داروئى شبيه به مركب خشك مىباشد از داروخانه تهيه و پودر كنند و در دو استكان آب حل كرده و مدت دو روز بتدريج با قاشق چائىخورى صبح تا عصر بخورند تا خونريزى قطع گردد .\r\nديگر از داروهائيكه خونريزى شديد را مىبندد عبارتست از كندر ده گرم كهربا 4 گرم صمغ عربى ده گرم و زاج سفيد يك گرم مجموع را پودر كرده چهار قسمت كنند و هر قسمت را يك وعده در بالاى زبان ريخته و مقدارى شربت به از بالاى آن بخورند . لازم به ذكر است كه اگر خونريزى شديد و بيمار اورژانسى باشد بهتر است او را بسترى نموده و با نظر پزشك مربوط نسبت به تزريق خون بايشان اقدام لازم معمول گردد .\r\n\r\n3 - اسهال درازمدت همراه با نشانه‌هاى سوء جذب :\r\nبعضى از بيماران مبتلا به اسهال بسرعت بهبود پيدا نمىكنند بعضى از اين افراد در اثر عدم تحمل لاكتوز يا حساسيت غذائى مانند حساسيت به گلوتن و يا داشتن\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nقولون تحريك‌پذير و يا كم شدن قدرت جذب يا نقصان آنزيمهاى گوارشى و يا ضعيف شدن حركات ضد دودى روده‌ها به اسهال درازمدت مبتلا مىشوند و عده‌اى هم داراى سوءتغذيه عفونى مىباشند چون بسيارى از عوامل بيماريزاى روده‌اى سبب ايجاد ضايعات مخاطى در روده‌ها و سوء جذب مىشوند گاهى عده‌اى از افرادى كه به سوء جذب مبتلا هستند ممكن است داراى انگل باشند ولى بقيه آنان با اينكه انگلى در روده ندارند به سوءتغذيه و سوء جذب مبتلا هستند . اگر اسهال درازمدت كه با سوء جذب همراه است خيلى شديد نباشد مىتوان با دستورات غذائى مانند عدم استفاده از چربىها و شير و الكل و غذاهاى تحريك‌كننده روده‌ها و برنامه‌ريزى غذائى مخصوص و مصرف داروهاى شيميائى يا گياهى آنان را مداوا نمود .\r\nهنگامى كه غذاى مصرف‌شده بدون تغيير دفع مىشود علت آن معمولا ضعف در قواى هاضمه و جاذبه روده‌ها مىباشد . بايد اولا به تقويت بنيه بيمار پرداخته شود و غذاهاى مقوى مانند كباب از گوشت گوسفند يا پرندگان و كبوتر يا گنجشك يا ساير اغذيه مقوى به او داده شود و از داروهاى قابض مقوى مانند گل گاو زبان ، سنبل الطيب ، بارهنگ ، بوداده و رازيانه بوداده را بجوشانند و آب صاف‌كرده دوا را به بيمار بدهند و يا از داروهاى زير استفاده كنند .\r\nرازيانه بوداده 2 مثقال مغز بادام بوداده بيست دانه ، سماق 3 مثقال مجموع را پودر كرده و از مخلوط آنها روزى دو سه بار صبح و ظهر و عصر هر نوبت مقدار دو مثقال در دهان ريخته و بكمك مقدارى آب ميل نمايند .\r\nگاهى نوعى پيچش شكم كه در اثر گير كردن بعضى مواد در داخل روده و يا در اثر پيدايش ورم در روده عارض شده است با اسهال اشتباه مىشود و اين اشتباه كه وسيله خود بيمار يا اطرافيان او شروع شده پزشك را نيز باشتباه مىاندازد و در نتيجه مداوا نيز اشتباه بوده علاوه بر آنكه بهبودى حاصل نمىشود داروهاى مصرف‌شده نيز زيان‌آورند و مداوا را بتأخير مىاندازد و تا زمانى كه داروى اسهال داده مىشود اين ناراحتى ادامه مىيابد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاين بيمارى را اطباء سنتى زحير و مردم عوام آن را گير شكم مىنامند فرق آن با اسهال در اين است كه هنگام احساس اجابت دفع مدفوع با مقدارى درد همراه است بعلاوه مقدار مدفوع دفع‌شده اندك است كه همراه با مقدارى ماده مخاطى دفع مىشود و اطباء سنتى آن را عصاره سفل محتبس مىگويند و در مقابل تعداد دفعات اجابت زياد است به‌طورىكه گاهى به بيش از ده بار در روز مىرسد اما در اسهال مقدار مواد دفع‌شده در هربار اجابت قابل توجه است .\r\nاگر زحير در اثر ورمى باشد كه در روده ايجاد شده ممكن است ورم جزء اورام گرم باشد يا اورام سرد . اگر ورم گرم باشد علامتش وجود تب و عطش و درد در روده مستقيم است و علاجش علاج ورم گرم است و بايد از داروهاى سردمزاج مانند جوشانده بنفشه و نيلوفر و فلوس و بارهنگ براى بيمار تنقيه بريزند و از داروهاى خوراكى مىتوان بنفشه و نيلوفر و بارهنگ براى بيمار دم كرده و آب صاف‌شده دارو را با روغن بادام شيرين به بيمار بخورانند اما تجويز مسهل قوى زمانى كه روده ورم دارد صلاح نيست . ضمنا خوردن آب ميوه‌هاى سردمزاج مانند آب انار ، آب هلو ، آب آلبالو در دفع ورمهاى گرم‌مزاج موثرند .\r\nولى اگر ورم روده جزء ورمهاى سردمزاج باشد علائم آن عبارتند از وجود درد ملايم هنگام عبور مواد از كنار آن و كم‌كم دفع شدن مدفوع و عدم آثار غلبه خون و تب و زحير نيز بشدت دو حالت قبل نيست اين ورم ممكن است در اثر ضربه يا فشار بوجود آمده باشد يا ابتدا ورم گرم‌مزاج بوده و كهنه شده و سردمزاج گرديده در مداواى اين ناراحتى بايد از منضج‌ها و مسهل‌هاى گرم يا معتدل به مقدار كم و بتدريج استفاده نمود و غذاهاى زودهضم و كم‌حجم و آب ميوه‌هاى گرم‌مزاج يا معتدل براى بيمار مفيد است ضمنا يادآور مىشود كه اين بيمارى بسرعت معالجه نمىشود و مداواى آن ممكن است چند ماه به طول انجامد .\r\nاما در صورتى كه ورمى در بين نباشد و زحير در اثر حبس شدن موادى در داخل روده باشد همان علائمى را دارد كه قبلا اشاره شد بدون وجود تب و عطش و علاج آن با\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nداروهاى گرم‌كننده و نرم‌كننده مىباشد مانند بهمن‌پيج ، منجه ، مرزنجوش ، بارهنگ و گل ختمى از هركدام ده گرم كه مجموع را جوشانده و صاف مىكنند و آب صاف‌شده را همراه چهل تا پنجاه گرم روغن بادام شيرين در دو وعده ميل مىكنند البته اين مقدار دارو براى افراد بالغ است و براى اطفال به همان نسبت كوچكى آنان مقدار دارو را كمتر مىكنند گاهى لازم است اين دستور را چند بار تكرار كنند و اگر بهبودى ديرتر انجام شود مىتوان مقدار ده گرم ريشه انجبار به دارو اضافه نمود تا اگر عفونتى در بين است يا روده‌ها ضعيف شده‌اند اين عارضه را مرتفع نمايد .\r\nغذاى اين بيماران بهتر است حريره بادام باشد .\r\n\r\n4 - اسهال‌هاى مزمن\r\nاين اسهالها ممكن است به علت بيمارى سل روده‌اى باشند كه علائم آن عبارتند از درد شكم لاغرى ، تب و اسهال كه با آزمايش مربوط وجود آن تائيد مىگردد گاهى نيز ميكرب سل در پرده صفاق متمركز گرديده كه با شكم‌درد و اسهال خودنمائى مىكند و اين بيمارى روده‌ها را بهم مىچسباند و در نتيجه آن ناحيه از شكم در زير دست حالت خميرى به خود مىگيرد اما اين‌گونه اسهالها ندرتا مشاهده مىگردد همه اسهالهاى مزمن را نمىتوان ميكربى دانست . چون بسيارى از اسهالهاى مزمن هستند كه علل و اسباب ديگرى دارند مثلا گاهى در اثر عوامل فيزيولوژيكى مانند كم شدن آنزيمهاى گوارشى اسهال مزمن به شخص دست مىدهد كه مداواى آن قطع دارو و تقويت بنيه بيمار مىباشد .\r\nگاهى هم اسهال‌هاى مزمن در اثر وجود انگل در دستگاه گوارش است كه اين نيز پس از تائيد با دفع انگل از بدن مداوا خواهد شد اگر اسهال مزمن در اثر تجمع ميكرب سل در دستگاه گوارش باشد لازم است زير نظر پزشك متخصص نسبت به مداواى آن اقدام گردد گاهى اسهال مزمن شديد هم مىباشد اطباء سنتى جهت قطع اسهال مزمن از حب‌هائى استفاده مىكرده‌اند كه در تركيب آنها مقدارى ترياك به كار رفته است مانند\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nحب نشاط و حب زعفرانى و غيره كه همراه داروهاى اصلى تجويز مىشده‌اند .\r\n\r\nاسهال ساده\r\nاسهال ساده موقعى است كه مدفوع آبكى و روان بوده و آثار گير روده يا زحير يا اسهال عفونى يا اسهال خونى در بين نباشد . اكثر مواقع اسهال را مىتوان با تغيير نوع غذا و بخصوص مصرف نوشيدنىهاى قابض مانند چائى ، قهوه ، دوغ ، آرد سنجد و پرهيز از غذاهاى ملين و پرحجم درمان نمود و نوشيدنى و غذاهاى آبكى بيشتر مصرف شود تا بدن با كم‌آبى مواجه نگردد .\r\nگاهى كودكان همراه با سرماخوردگى اسهال ملايمى هم دارند در اين هنگام نبايد به كودك دواى اسهال داده شود بلكه لازم است مقدار كافى مايعات به او داده شود تا بدن طفل با كم‌آبى مواجه نشود و با بهبودى سرماخوردگى اسهال نيز بهبود مىيابد و گاهى نيز در كودكان پيدايش عفونت در گوش يا در مجارى ادرارى يا گلو ممكن است روى دستگاه گوارش اثر گذاشته و شكم بچه اسهالى شود در اين صورت لازم است ابتدا عفونت مشخص‌شده مداوا گردد مداواى عفونت مداواى اسهال نيز خواهد شد چنانچه اسهال با استفراغ نيز همراه باشد بايد متوجه باشيم كه آب بدن بسرعت كم مىشود بايد هرچه سريع‌تر از مايعات آب‌رسان به بدن استفاده گردد و مرتب از چائى دوغ و حتى از نوشابه‌هاى گازدار استفاده نمود و جهت جلوگيرى از استفراغ از قرص‌هاى ضد استفراغ استفاده شود و چنانچه استفراغ كنترل نشد لازم است به پزشك مراجعه تا ضمن تزريق سرم وريدى نسبت به مداواى بيمار اقدام لازم معمول دارند . اگر اسهال همراه با تب باشد و حدود ده ساعت به طول انجامد يا اگر اسهال همراه با خون و درد و پيچش شديد باشد ممكن است مربوط به آميب مولد اسهال خونى يا باسيل اسهال خونى باشد و يا چنانچه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمدفوع شبيه به آب برنج باشد كه علامت بيمارى وباست و در اين سه حالت اخير بايد فورا به پزشك مراجعه و بيمار تحت مراقبت قرار گيرد و مراقب باشيم كه آب بدن بيمار از دست نرود .\r\nچند نمونه از چيزهايى كه براى اسهال‌هاى مزمن و ساده مفيد مىباشند ذيلا نام برده مىشوند .\r\n1 - خواب كافى اسهال را نقصان مىدهد .\r\n2 - آرد سنجد و نانى كه با آرد سنجد درست كرده باشند .\r\n3 - گردوى كباب‌كرده ، به تعداد پنج تا ده عدد گردو را با پوست در آتش مىگذارند تا كباب شود بعد مغز آن را با پنيرى كه در آفتاب خشك كرده‌اند كوبيده و هر شش ساعت يك بار مقدارى از آن را مىخورند .\r\n4 - پنير كهنه را شسته و خشك مىكنند سپس خشك آن را پودر كرده روزى سه بار و هربار يك كفى مىخورند قاطع اسهال است .\r\n5 - گياهان قاطع اسهال كه مىتوانند در قطع اسهال بسيار مؤثر باشند .\r\nالف - جوزبوا بندآورنده اسهالهاى رطوبى و مقدار خوراك آن دو مثقال است .\r\nب - گل انار بندآورنده اسهالهاى صفراوى و گرم‌مزاج از جوشانده آن دو مثقال\r\nچ - جمار شيرابه‌اى است كه از جوانه نوك درخت خرما خارج مىشود و اين شيرابه در قطع اسهال خونى بسيار موثر مىباشد .\r\nد - سورنجان قاطع اسهالهاى صفراوى و گرم‌مزاج بوده و مقدار خوراك آن پنج مثقال است كه بهتر است بو داده و سپس مصرف نمايند .\r\nبسيارى از استفراغها كه با قرص‌هاى ضد استفراغ قطع نمىگردند با خوردن عرق آذربه كه همان عرق آويشن مىباشد قطع خواهند شد .\r\nضمنا لازم به تذكر است كه گاهى بخصوص در بچه‌ها اسهال با شكم‌پيچه اشتباه مىشود اگر دفعات دفع مدفوع زياد ولى مقدار مواد دفع‌شده كم باشد و با قدرى درد و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپيچش شكم همراه باشد اين حالت اسهال نيست بلكه نوعى پيچش شكم است و آنچه در هر دفعهء اجابت دفع مىگردد عصاره ثفل محتبس ناميده مىشود و در اين مورد لازم است كه از داروهاى ملين لعابدار مانند بارهنگ همراه با روغن بادام شيرين استفاده شود و شير يا غذاهائى كه پيچش را زياد مىكنند نبايد مصرف گردد و غذا بهتر است كته نرم يا حريره بادام باشد . و اگر طفل شيرخوار است - شير مادر از هر غذائى براى او بهتر مىباشد حريره بادام نيز براى طفل شيرخوارى كه غذا نيز مىتواند بخورد خوب است .\r\n\r\nاسهال خونى ميكربى\r\nعامل مولد اين بيمارى نوعى باكترى از دسته شيگلاها و يا نوعى آميب مىباشد اين ميكربها وسيله سبزيجات يا آبهاى آلوده وارد بدن انسان شده و چنانچه شخص آمادگى پذيرش داشته باشد يا اينكه مقدار ميكرب وارد شده در بدن قابل ملاحظه باشد شخص باسهال خونى مبتلا مىگردد . علائم اين بيمارى عبارتند از :\r\n1 - بيمارى بطور ناگهانى شروع مىشود .\r\n2 - دفع مدفوع با درد و پيچش شكم همراه است .\r\n3 - مدفوع با خون و بلغم و گاهى چرك همراه است .\r\n4 - درجه حرارت بدن بيمار بيشتر از حالت طبيعى است يعنى بيمار تب دارد .\r\n5 - كوفتگى و بيحالى زياد و ناراحتى عمومى دارد .\r\n6 - بىاشتهائى و سردرد و لرز و گاهى حالت اغماء و تشنج مشاهده مىشود .\r\n7 - ضعف بيمار زياد است و بدن بيمار با كم‌آبى مواجه مىشود .\r\n8 - اسهال خونى آميبى مختصر تفاوتى با نوع شيگلائى آن دارد امّا اكثر علائم آن‌ها مشابه است و علائم فوق مربوط به نوع شيگلائى اسهال خونى است و در نوع آميبى حالت اغماء و تشنج خيلى ضعيف‌تر است و تشخيص اين دو از يكديگر با آزمايش مدفوع عملى مىباشد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعوامل ايجادكننده اسهال خونى علاوه بر آميب اسهال خونى و شيگلا عوامل ديگرى مانند التهاب روده‌ها ، سالمونلا ، كامپيلوباكتر ، و كوليت‌هاى آنتىبيوتيكى مىتوانند سبب بروز اسهال خونى باشند .\r\n\r\nدرمان اسهال خونى\r\nمعمولا پزشك ضمن به كار بردن داروهاى ضد اسهال خونى و نرم‌كننده روده‌ها با عوارض اين بيمار نيز مبارزه و مقابله مىنمايد مانند جلوگيرى نمودن از كم شدن آب بدن و جلوگيرى از شوكهاى احتمالى و عوارض ديگر اما لازم به تذكر است كه اسهال خونى بيمارى خطرناكى نيست و از زمانهاى قديم عارض انسان‌ها مىشده و اكثرا با تغيير برنامه غذائى مرتفع مىگرديده است . پس از بهبود ظاهرى اين بيمارى و قطع دفع خون و بلغ و غيره از بدن و ساكت شدن درد و پيچش شكم چون هنوز داخل روده‌ها زخم است عدم رعايت برنامه غذائى مخصوص اكثرا براى افراد مبتلا ناراحتىهاى مزمن گوارشى بر جاى مىگذارد كه معالجه آن بيماريهاى مزمن از مداواى بيمارى اصلى بسيار مشكل‌تر است غذاى بيمار در زمان بيمارى بايد حريره بادام با ماست شيرين و يا كته با ماست شيرين و مايعات سردمزاج باشد و دوغ براى اين‌گونه افراد بسيار مفيد است و بجاى آب هرچه عطش دارند دوغ بخورند و براى معالجه زخمهاى داخل روده از داروهاى لعاب‌دار مانند بارهنگ و تخم ختمى و يا گل ختمى و يا ريشه انجبار و بهمن‌پيچ از هركدام دو مثقال را جوشانده و دو ليوان آب آن را گرفته و ناشتا بخورند و اين دارو را تا قطع كامل خون ادامه دهند و بايد داروهاى سردمزاج و لعابدار مصرف گردد ضمنا روغن بادام شيرين و منجه و داروهاى لعابدار براى اين‌گونه افراد مفيد است . و در مقابل داروهاى قابض براى اين‌گونه بيماران مضر مىباشد و پس از قطع خون و بلغم و درد روده‌ها بايد دو سه روز غذاهاى مايع زودهضم مصرف نمايند و پس از آن نيز تا مدتى از غذاهاى نرم و سهل الهضم استفاده كنند حجم هر وعده غذا بايد كم باشد اما دفعات مصرف آن بايد\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nزيادتر گردد غذاهائى كه براى اين افراد زيان‌آور است عبارتند از : شير ، غذاهاى سرخ‌كرده و پرچربى ، غذاهاى گرم‌مزاج مانند شيره و خرما و عسل و غيره و غذاهاى پرحجم بعلاوه عده‌اى از پزشكان معتقدند كه مصرف آنتىبيوتيكها در اين بيمارى ضررش از نفعش بيشتر مىباشد .\r\n\r\nدل‌پيچه\r\nپيچش ساده - در اين حالت شكم پيچش دارد و هر دفعه‌اى كه بيمار براى دفع مدفوع مىرود شكم مقدار كمى عمل مىكند در واقع مدفوع كم ولى تعداد عمل دفع زياد است به نظر اطباء سنتى سبب آن ريختن صفرا زيادتر از مقدار لازم در امعاء يا خراش در امعاء يا گير كردن موادى است در روده‌ها و يا هر دو طريق اخير و يا وجود مختصر ورمى است كه در روده پيدا شده است و مدفوع در اين افراد يا به صورت موادى است صفراوى يا به صورت بلغم است و يا مقدار كمى مدفوع است كه از كنار آنچه در روده گير كرده مىگذرد در اين صورت آن را عصاره ثفل محتبس مىگويند .\r\nو اما علاج موارد مذكور فوق باهم شبيه است و معالجه با ملين‌هاى لعابدار همراه يا روغن بادام شيرين مىباشد بگيرند از بارهنگ ، قدومه ، بهمن‌پيچ ، تخم ختمى يا گل ختمى و بنفشه از هركدام دو مثقال يعنى ده گرم بجوشانند و پس از صاف كردن آب آن را در دو وعده و هر وعده با بيست گرم روغن بادام شيرين ميل كنند و غذاى بيمار بايد حريره بادام باشد و اگر نشد آش برنج يا كته نرم كم‌چربى باشد و از خوردن نان امتناع ورزند و اگر بطريق مذكور مداوا نگرديد بايد مقدار ده گرم هليله زرد را در آب جوش خيس كرده و مدت دو روز ناشتا ميل كنند و دستور غذائى به صورت فوق مىباشد .\r\nزحير - در صورتى كه اسباب پيچش شكم در روده فراخ يا راست روده باشد زحير\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nناميده مىشود و مداواى آن بطريق فوق است و مىتوان از جوشانده و صاف‌شده دواى فوق مقدارى را نيز به صورت تنقيه به كار برد و يا روغن بادام را به صورت تنقيه اضافه بر دارو مصرف نمود . در صورتى كه پيچش شكم يا درد شكم با اسهال همراه باشد بايد از دادن داروهاى ملين يا مسهل خوددارى نمود و از داروها و غذاهاى قابض استفاده نمود و براى اين افراد و معالجه اسهال آنان بيشتر داروهاى افيونى مفيد واقع مىشود مانند حبى كه از ترياك و رب سوس و ضمغ عربى ساخته مىشود ( ترياك يك گرم ، رب سوس هفت گرم ، و ضمغ عربى هفت گرم را كوبيده و با آب مخلوط و به صورت حب درمىآورند كه اندازه حب‌ها به اندازه عدس باشد از اين حب‌ها چهار عدد صبح و چهار عدد عصر خورده مىشود .\r\n\r\nپرش گودى زير جناق سينه\r\nاين پرش يا زنش مربوط به شاخه‌اى از آئورت است و در اثر سوءتغذيه مىباشد يا در اثر گرسنگى است و بهترين راه درمان آن خوردن غذاهاى مقوى است .\r\n\r\nتذكر\r\nهرگاه پس از خوردن يا تزريق داروئى بخصوص تركيبات پنىسلين جوش يا خارش يا آثار كهير در بدن انسان ظاهر شود لازم است كه هرگز براى بار دوم آن دارو را مصرف نكند و بخصوص اگر دارو تزريقى باشد تزريق بار دوم آن خطرناك است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nضعف معده و كندى عمل هضم غذا در معده\r\n1 - علامات ضعف معده . پيدايش مختصرى ورم در چهره - سنگينى سر - تنگى نفس - درد معده - كسل بودن شخص - كندى حركات شخص - پريدگى يا زردى رنگ - نفخ شكم - آروغ ترش و بدبو ( باد گلو ) گاهى اسهال به حد افراط و يا يبوست به حد افراط .\r\n2 - مداوا و معالجه و چيزهايى كه مفيد است براى اين‌گونه افراد . قى آوردن بدواهاى قىآور مانند انتيمون قى يا تخم ترب با عسل - استعمال مسهل مناسب تا معده پاك گردد - روزه گرفتن - كم خوردن غذا - خواب طويل درصورتىكه به حد افراط نرسد - بعد از خواب و استراحت حركات ورزشى كند - بتدريج كه اشتها باز شود كم‌كم بر مقدار غذا افزوده گردد تا معده بتدريج عادت نمايد و قوى شود - در مزاجهاى سرد استفاده شود از معاجين گرم‌مزاج و در مزاجهاى گرم كه علامت آن عطش بسيار است استفاده شود از غذاهاى سردمزاج .\r\n3 - غذاهاى مفيد براى اين‌گونه افراد . كباب برگ - گوشت كباب‌كرده پرندگان - گوشت پخته - مرباجات - انگورهاى پوست نازك - ماست شيرين - ميوه‌هاى پخته و كمپوت - عسل نان برشته - ويتامين‌هاى ( به مقدارى كه به حد افراط نرسد )\r\n4 - غذاها و داروهاى مضر . آسپيرين - مسكن‌ها بطور كلى - آنتىبيوتيك‌هاى خوراكى - داروهاى ضد حساسيت - چائى زياد - غذاهاى ترش يا تند - ادويه‌ها - ميوه‌هاى ترش - غذاهاى سرخ‌كرده - تريد - چربى - سيگار - نوشيدن چائى با معده خالى - غذاهاى گازدار - غذاهاى پرحجم بيش از اندازه لازم .\r\nلازم بذكر است كه پرخورى يا خوردن غذا از روى بىميلى يا خوردن موادى كه غذائيت زياد دارد در فاصله دو غذا عامل ضعف معده و كندى عمل هضم مىباشند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nداروهاى ضد ترشى و زخم معده\r\nغلظت طبيعى اسيد كلرئيدريك شيره معده پنج در هزار يا 5 / 0 % است اما در ترشى معده ( هيپر كلريدرى ) و زخم‌معده ترشى معده تا چند ساعت پس از خوردن غذا بالا مانده موجب درد يا ترشى يا ناراحتى پيلور و پيدايش آروغ مىشود لذا به منظور معالجه موقت و جلوگيرى از پيشرفت بيمارى با مصرف داروهاى قليائى ترشى زيادى را از بين مىبرند اما داروهاى مذكور بايد داراى صفات زير باشند .\r\n1 - اسيد زيادى را خنثى كنند .\r\n2 - هضم طبيعى غذا را مختل نكنند ( مثلا تمام اسيد معده را خنثى نكند )\r\n3 - معده را تحريك نكنند .\r\n4 - يبوست يا اسهال توليد نكنند .\r\n5 - گاز كربنيك توليد نكنند .\r\n6 - قليائيت خون ( آلكالوز ) ايجاد نكنند .\r\nيكى از داروهاى ضد اسيد و ترشى معده تيرى سيليكات منيزيم و هيدروكسيد آمونيم است . املاح منيزيم با مختصرى سديم ضمن خنثى كردن اسيد خاصيت تليينى و مسهلى دارند درصورتىكه املاح كلسيم و بيسموت و آلومينيم خاصيت ضد اسهالى دارند .\r\nداروهاى ضد اسيد به سه گروه تقسيم مىشوند .\r\nعده‌اى تنها خنثىكننده اسيد - عده‌اى ضد اسپاسم پيلور - عده‌اى ضد التهاب مىباشند . افرادى كه غذاى خود را ترش مىكنند بايد اولا از روى بىميلى غذا نخورند در ثانى آن‌قدر نخورند كه كاملا سير شوند ثالثا از خوردن غذاهاى زير پرهيز نمايند .\r\nسركه - آش - ادويه - فلفل - خردل - مايعات گازدار - غذاهاى ترش - ميوه‌هاى ترش - مشروبات الكلى - آسپرين - رب گوجه‌فرنگى و گوجه‌فرنگى خام\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسوس - ليموى عمانى - ضمنا سيگار و داروهاى مسكن و اسيددار نيز براى آنان زيان‌آور است .\r\nدر التهاب و زخمها لازمست كه داروهاى ضد اسيد همراه با ضمع‌ها و لعاب‌ها مانند صمغ عربى مصرف نمايند تا سطح زخم يا پوست ملتهب را بپوشانند و در بهبودى آن كمك نمايند .\r\nعواملى كه سبب زخم معده يا ديگر ناراحتىهاى گوارشى مىشوند عبارتند از :\r\n\r\nخوردن غذاهاى داغ يا\r\nغذاهاى زياد سرد به حد افراط - خوردن غذاهاى زياد سرد و زياد گرم بدنبال هم - غذاهاى اسيدى زياده از حد - فروبردن اشياء تيز و برنده همراه با غذا مانند قطعات شيشه يا سفال - ناراحتىهاى عصبى بيش از حد تحمل شخص خوردن مشروبات الكلى - خوردن فلفل سبز يا فلفل قرمز - گاهى نيز پرخورى اسباب ناراحتىهاى گوارشى مىشود و گاهى انگل‌هاى دستگاه گوارش اسباب ناراحتى اين دستگاه مىشوند اما در كم‌اشتهائى من غير التهاب يا زخم دستگاه گوارش سردى مزاج و تنبلى معده و يا كم ترشح شدن شيره‌هاى گوارشى قابل توجه است .\r\n\r\nموارد عدم استعمال مسهل\r\nدر بيماريهاى زير استعمال مسهل زيان‌آور و اغلب خطرناك است :\r\n1 - اسهال ( من غير زحير ) 2 - تورم حاد روده ( آنتريت حاد ) اگر تورم روده حاد نباشد ملين براى آن مفيد است . 3 - انسداد روده 4 - آپانديسيت 5 - باردارى 6 - التواء ( پيچ خوردن روده ) 7 - ضعف عمومى بدن .\r\nدر زحير استعمال ملين‌هاى روغنى و لعابدار هر دو باهم مانند بارهنگ ، و روغن بادام و بهن‌پيچ مفيد است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nچند نمونه از گياهان اشتهاآور تلخ\r\nملين‌ها : ملين‌ها داروهائى هستند كه عمل دفع روده تنبل را به طريق مكانيكى تشديد و طبيعى مىنمايند .\r\nتدابير بهداشتى براى رفع يبوست و تليين مزاج عبارتند از :\r\n1 - به حركت واداشتن ماهيچه‌هاى شكم مانند ورزشهاى شكمى .\r\n2 - خوردن يك ليوان آب سرد قبل از ناشتائى ( در بعضى افراد سبب تحريك مىشود )\r\n3 - كشيدن يك سيگار در بعضى افراد قبل از ناشتائى سبب تحريك گرههاى پاراسمپاتيك و عمل تخليه روده خواهد شد . اما پزشكان سنتى اين عمل را نمىپسندند و عموميت هم ندارد .\r\n4 - استعمال مقدارى ميوه مانند انگور - آلوى زرد و غيره اين عمل مورد قبول اطباء سنتى و جديد است .\r\n5 - استفاده از ملين‌هاى مختلف غذائى يا داروئى .\r\nملين‌ها را بسه گروه تقسيم مىكنند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nملين‌هاى روغنى - ملين‌هاى لعابدار - ملين‌هاى قندى .\r\n1 - معروف‌ترين ملين‌هاى روغنى عبارتند از پارافين - روغن زيتون - روغن بادام شيرين\r\nروغن پارافين كه از تركيبات نفتى بدست مىآيد نه محرك است نه آنزيمهاى روده روى آن اثر مىكنند و نه قابل جذب است ولى داراى سه عيب مىباشد .\r\n1 - در بعضى از افراد در غير مواقع اجابت قسمتى از آن از مخرج خارج مىگردد .\r\n2 - گاهى هضم غذا را بتاخير مىاندازد .\r\n3 - جذب ويتامين‌هاى محلول در چربى را كاهش مىدهد ( مقدار خوراك 1 - 2 قاشق سوپخورى وقت خواب است ) و اگر بيشتر خورده شود جنبه مسهل پيدا مىكند .\r\nروغن زيتون . مقدارى از اسيدهاى چرب اين روغن قابل جذب مىباشند . اين روغن خاصيت صفراآور داشته و كلسترول خون را پائين مىآورد . مقدار خوراك آن 1 - 3 قاشق سوپخورى بعد از نهار و شام مىباشد . گاهى نيز مقدار دو سه قاشق از آن را در نيم ليتر آب گرم حل كرده و بطريق تنقيه به كار مىبرند .\r\nروغن بادام شيرين . اين روغن كه بيشتر براى كودكان به كار برده مىشود تنها و يا با شيرخشت يا ترنجبين مصرف مىشود اين روغن هم ارزش غذائى دارد و هم ارزش داروئى هنگام مصرف براى اطفال بايد مواظب باشند كه وارد حنجره طفل نشود .\r\nچيزهايى كه باعث يبوست در افراد مىشوند عبارتند از : گوشت زياد خوردن - چائى - قهوه - پودرهائى كه قنادان در ساختن شيرينىها به كار مىبرند ، دخانيات ، ادويه‌ها ، خردل ، مشروبات الكلى ، مصرف غذاهاى كم‌حجم ، فشارهاى روانى ، حركت جسمى نداشتن ، تحصيل يا تدريس زيادتر از اندازه ، خوردن ماكولات مختلف در بين غذاها ، كمتر از اندازه لازم غذا خوردن ، استفاده نكردن از سبزيجات و ميوه‌هاى مختلف .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nملين‌هاى لعابدار . اين مواد پس از ورود بروده مقدارى آب جذب كرده ژله‌اى و منتفخ مىشوند و سبب تحريك حركات دودى روده مىگردند .\r\nدر جدول زير چند نمونه از اين ملين‌ها معرفى خواهند شد .\r\nملين‌هاى قندى . عبارتند از شير خشك ، ترنجبين ، گزنگبين ، شكر سرخ ، شربت عسل كه معمولا ناشتا مىخورند .\r\nچند نمونه از ملين‌هاى قندى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nچند نمونه از گياهان ملين لعابدار قندى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nگياهان اشتهاآور معطر ( بادشكن )\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگياهان اشتهاآور معطر يا گياهان بادشكن\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nاستفراغ\r\nعوامل مختلف زير مىتوانند سبب بروز استفراغ شوند\r\n1 - وجود يك عيب مكانيكى در هر قسمت از دستگاه گوارش .\r\n2 - بوجود آمدن اختلالات گوارشى در اثر التهاب .\r\n3 - اختلالات كبدى مانند ناراحتىهاى صفراوى و گاهى ناراحتىهاى مربوط به لوز المعده .\r\n4 - وجود اختلالات در گوش درونى .\r\n5 - اختلالات مراكز عصبى مانند برخورد ضربه به سر يا سكته مغزى يا شروع بعضى سردردها مانند ميگرن يا وجود بعضى عفونت‌ها در مراكز عصبى .\r\n6 - گاهى ناراحتىهاى قلبى سبب استفراغ مىشوند .\r\n7 - تغييرات بدن در ابتداى باردارى يعنى در ماه‌هاى اول آبستنى سبب بروز استفراغ مىشوند .\r\n8 - گاهى در هنگام گرسنگى شديد انسان دچار استفراغ مىشود .\r\n9 - داروهائى نيز هست كه مىتوانند سبب بروز عارضه استفراغ گردند .\r\n10 - گاهى اختلالات روانى مانند احساس بوى نامطبوع يا ترس و وحشت يا اضطراب سبب استفراغ مىشوند .\r\n11 - گاهى ورود بعضى ميكربها همراه آب يا غذاى آلوده به بدن و ترشح ماده‌اى شيميائى بنام توكسين وسيله اين ميكربها و جذب توكسين در خون اسهال و استفراغ شديد براى انسان ايجاد مىكند و اين حالت بيشتر در فصول گرم سال اتفاق مىافتد .\r\n12 - بعضى بيماريها كه مبتلا مىشويم با پيدايش حال تهوع و استفراغ شروع مىشوند . استفراغ‌هاى ساده كه در اثر بىاحتياطى در مصرف غذا يا خوردن الكل يا بوئيدن مواد بدبو يا استفراغ زنهاى آبستن در ماه‌هاى اول باردارى با مختصر درمان يا بدون\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدرمان ضمن پرهيز از عوامل تشديدكننده بهبود مىيابند اما تهوع و استفراغى كه شديد و طولانى باشد هرچه زودتر بايد علت آن مشخص گردد و احتياج بدرمان سريع دارند و بايد مواظبت كرد كه اولا مواد استفراغى وارد دستگاه تنفس بيمار نشود در ثانى آب بدن بيمار نقصان نيابد .\r\nگاهى كه استفراغ در اثر پرى معده از اخلاط و مواد زائد مىباشد در اين حالت با استفراغ و خالى شدن معده خودبخود حالت تهوع و استفراغ ساكت مىگردد . در مواقعى كه استفراغ در اثر پرى معده باشد از غذا در اين‌گونه موارد نبايد عجله نمود بايد صبر كرد تا طبيعت معده را از مواد آزاردهنده خالى كند چنانچه معده خالى گرديد و استفراغ خودبخود قطع نشد بايد بمداوا پرداخت در اين صورت مىتوان از داروهاى مسكن استفراغ مانند عرق نعناع يا عرق آذربه ( آويش ) يا معجون بلادر يا معجون فلونيا استفاده نمود ( مقدار خوراك عرق آذربه دو يا سه قاشق غذاخورى مىباشد ) اما اگر استفراغ صفراوى باشد يعنى ترشحات زردرنگ از معده خارج شود و ادامه داشته باشد مىتوان انار را با پوست بالاى آتش گذاشت تا كباب شود سپس فشرده آب آن را بگيرند و به بيمار بخورانند اكثر قريب به اتفاق اين‌گونه افراد با اجراى اين دستور بهبود مىيابند .\r\n\r\nقولنج\r\nانسداد روده و عدم عبور مواد غذائى از آن را قولنج نامند .\r\n\r\nعلائم قولنج .\r\n1 - درد شديد كه در تمام شكم پيدا مىشود .\r\n2 - شكم به كلى بسته مىشود و اجابت مزاج صورت نمىگيرد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n3 - شكم سفت مىشود و نفخ كرده و بالا مىآيد .\r\n4 - هنگامى كه شدت پيدا مىكند حالت تهوع و استفراغ عارض مىشود .\r\nعواملى كه مىتوانند سبب قولنج شوند ( برابر نظر اطباء سنتى )\r\nاول حبس شدن مقدارى از محتويات داخل روده به علت تغيير حالت آنكه اين خود مىتواند سه علت مختلف داشته باشد .\r\n1 - گاهى در اثر حرارت زياد داخل روده محتويات آن تجمع و خشك گرديده و سبب انسداد مىشوند .\r\n2 - گاهى سردى مزاج روده‌ها سبب كندى حركات روده و در نتيجه تجمع مواد و انسداد روده مىگردد .\r\n3 - گاهى كمبود ترشحات روده و كمى رطوبات و مايعات داخل روده و خشكى حاكم بر آن سبب خشكى و حبس شدن مواد داخل آن شده و ايجاد انسداد مىكند .\r\nدوم وجود غده : گاهى پيدايش غده‌اى در داخل روده سبب انسداد روده و عدم عبور طبيعى مواد از داخل آن مىگردد .\r\nچهارم تجمع گاز : گاهى جمع شدن گاز در قسمتى از روده و عدم خروج و جابه‌جائى گازها سبب قولنج ريحى روده مىگردند .\r\nسوم وجود ورم : گاهى ورمهاى گرم‌مزاج يا سردمزاج قسمتى از روده را فرا گرفته و مانع عبور مواد از داخل آن شده و سبب قولنج مىگردند .\r\nپنجم تجمع انگلها : گاهى در اثر تجمع انگلهاى داخل روده در يك قسمت از آن يا كثرت آنها قولنج عارض مىشود .\r\nششم قولنج التوائى : گاهى در اثر جابه‌جائى و پيچش روده و سوار شدن قسمتى از روده بر روى قسمت ديگر ايجاد قولنج مىشود كه اين حالت را قولنج التوائى گويند .\r\nهفتم تجمع مواد هضم‌نشده : گاهى بعضى از مواد غذائى ديرهضم مانند تخم مرغ زياد و يا به خام يا كشك يا نانهاى خمير بخصوص اگر گرماگرم خورده شده باشند\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمىتوانند روده را مسدود كرده و ايجاد قولنج نمايند و اين حالت اخير از ساير حالات ديگر در كشورهاى جهان سوم بيشتر مشاهده مىگردد .\r\n\r\nمداواى قولنج :\r\nبجز مواقعى كه قولنج در اثر ورم روده يا غده يا پيچيدگى روده عارض شده باشد پزشك بايد اقدام به باز كردن مجراى روده نموده و رفع انسداد نمايد . پزشكان سنتى به كار بردن هرگونه مواد مخدر و مسكن را در قولنج چون سبب كندى حركات روده و احتباس بيشتر مىگردند . ممنوع دانسته و معتقدند به كار بردن اين مواد در قولنج خطر مرگ را بدنبال دارد .\r\nاما جهت رفع انسداد روده دستورات زير را بايد به كار بست .\r\nتاجزيرى ( انگوله ) ، گل ختمى يا تخم ختمى ، بنفشه از هركدام پنج مثقال و از مغز سياه داخل ميوه فلوس چهار مثقال و روغن بادام شيرين ده مثقال مجموع را بجوشانند به‌طورىكه آب داروى جوشيده سه يا چهار ليوان شود بعد از صاف كردن وسيله پارچه‌اى مقدار پنج مثقال صابون را پودر كرده در دو ليوان آب گرم حل كنند بعد با آب دوا مخلوط نمايند و در دو نوبت براى بيمار تنقيه كنند ضمنا مريض بايد همراه اين عمل مقدار ده مثقال روغن بادام شيرين بخورد و از بالاى آن نيز دو سه ليوان آب گرم ميل نمايد .\r\nهمچنين مىتوان مقدار چهار مثقال مغز فلوس را چهار قسمت نموده و هر قسمت را در يك نوبت با دو مثقال روغن بادام شيرين به مريض بدهند و از بالاى آن مقدارى آب گرم بخورد . اما بايد توجه داشت كه دادن مسهل قوى نيز صلاح نبوده و خطرناك است بلكه بايد به صورت ملين و ملايم باشد يعنى مقدار ثلث يا ربع مقدار مسهل معمول . همچنين مىتوان مقدار دوازده مثقال روغن كرچك را دو قسمت كرده و هر قسمت را با دو ليوان آب گرم در دو وعده براى بيمار تنقيه بريزند .\r\nاگر با قولنج استفراغ هم باشد و شدت داشته باشد بايد مريض ضمن مصرف داروهاى ساكت‌كننده استفراغ بيمار را بسترى نموده و ضمن تزريق سرم از داروهاى بازكننده روده\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبه صورت تنقيه استفاده كنند . ضمنا چنانچه حنظل را جوشانده و حاصل را با زهره گاو مخلوط نموده و بر شكم فردى كه قولنج كرده گرماگرم ضماد نمايند در رفع انسداد و بهبودى مرض اثر قابل توجهى دارد . اما اگر قولنج در اثر وجود ورم يا غده‌اى در داخل روده باشد اولا قولنج بتدريج پيدا مىشود . در ثانى دردش از قولنج انسدادى كمتر است ثانيا يبوست هست و تا زمانى كه ورم به حد اكثر نرسيده و انسداد كامل نشده اجابت مزاج صورت مىگيرد اما ناقص و زمانى كه ورم گرم باشد با تب و عطش و سرخى بول همراه است و در چنين مواقعى پزشك سنتى معمولا دستور به گرفتن خون از رگ با سليق دست مىدهد و خون را از دستى كه ورم به آن نزديك‌تر است مىگيرند و گاهى از هر دو دست و روى شكم هم بايد مخلوط كافور و آب‌ليمو و يا كافور و سركه بدون نمك ضماد كنند تا در تحليل ورم كمك نمايد و از نظر خوراكى بايد داروهاى سردمزاج و آب‌ميوه‌هاى سردمزاج و غذاهاى سردمزاج زودهضم و روان مصرف كند . و اگر ورم سردمزاج باشد با تب و عطش همراه نيست بلكه ورمى است مزمن و در اين حالت بايد منضج‌ها و ملين‌هاى گرم مزاج مصرف كنند همچنين از غذاهاى گرم و زودهضم كم‌كم خورده شود و آب‌ميوه‌هاى گرم‌مزاج مصرف گردد .\r\nاما گاهى در اثر پيچيدگى روده قولنج عارض مىشود در اين حالت ابتداء تشخيص آن شرط است و معمولا بعد از پريدن از جائى يا ضربه خوردن در شكم يا برداشتن بار سنگين درد ناگهانى در شكم پيدا مىشود كه بسيار شديد است و اين را قولنج التوائى نامند در اين حالت بايد به آرامى شكم را بمالند و دست و پاى بيمار را به اطراف حركت دهند و اگر مرتفع نشد دست و پاى بيمار را گرفته بكشند تا روده بجاى خود برگردد و اگر ناراحتى بر طرف نشود بايد بيمار را به پزشك متخصص دستگاه گوارش رساننده و تحت مراقبت‌هاى فورى پزشكى قرار دهند .\r\nگاهى انسداد روده در اثر فلج روده مىباشد كه در اين صورت درد شكم خفيف تا متوسط است و بيشتر حالت دائمى دارد و صورت قولنجى آن كمتر است قراقر شكم وجود\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nندارد اما اگر تب و بيحالى عميق پيش آيد دليل بر سوراخ شدن روده مىباشد .\r\nعلائم انسداد حاد روده كوچك 1 - درد قولنجى شديد در اطراف ناف كه بتدريج منتشر و افزايش پيدا مىكند 2 - استفراغ كه در مراحل آخر حاوى محتويات روده مىباشد .\r\n3 - اتساع و حساسيت شكم كه هر قدر انسداد در نقاط بالاى روده باشد به همان نسبت اتساع شكم كمتر است و هر قدر كه زمان انسداد طولانىتر شود به همان نسبت اتساع زياد مىشود . 4 - قراقر شكم 5 - يبوست و عدم اجابت مزاج و عدم دفع گاز 6 - وجود نفخ بدون حركت 7 - ضعف عمومى هست اما تب وجود ندارد و اگر هم باشد مختصر است 8 - عرق زياد كردن 9 - وجود اضطراب و بيقرارى كه با هجوم درد حالتى شبيه به شوك پيدا مىشود .\r\n10 - صداى حركات روده با حملات درد شنيده مىشود .\r\n\r\nپيشگيرى از ابتلاء به قولنج\r\nافرادى كه عادت به شكم‌درد قولنجى دارند لازم است دستورات زير را رعايت نمايند .\r\n1 - از خوردن غذاهائى مانند گوشت گاو ، تخم‌مرغ زياد ، به نپخته ، كشك ، باقلا ، عدس ، لوبيا به مقدار زياد ، نانهاى خمير خوب پخته نشده ، سنجد و مواد ديرهضم ديگر پرهيز نمايند .\r\n2 - قبل از خواب به توالت رفته و روده خود را از مواد دفعى خالى كنند .\r\n3 - از خوردن غذاهائى كه زياد نفاخ‌اند و از حبس گاز در داخل روده‌ها پرهيز نمايند .\r\n4 - هنگام شكم‌درد هرگز از داروهاى مسكن استفاده نكنند چون اين داروها حركات روده‌ها را كند كرده و قولنج را خطرناك مىسازد .\r\n5 - از مواد قبض‌كننده شكم حتى المقدور كمتر استفاده نمايند مانند چائى زياد غليظ - قهوه - كاكائو و داروهاى قوى قاطع اسهال .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nداروهاى مفيد براى بواسير\r\n1 - اگر ريشه فيل‌گوش را در روغنى كه از دانه تلخ زردآلو گرفته‌اند طبخ نمايند و حاصل را بر بواسير بگذارند دانه بواسير را تحليل مىرود .\r\n2 - اگر ريشه تازه فيل‌گوش را ورقه‌ورقه كرده و يك شبانه‌روز در شراب يا الكل خوراكى رقيق‌شده بخيسانند و مدتى روى بواسير بگذارند و اين عمل را چند بار تكرار كنند در معالجه بواسير اثر قابل توجهى دارد .\r\n3 - اگر برگ و گل كاكنج را كوبيده و بر روى بواسير بگذارند و چند روز اين عمل را تكرار كنند مداواى آن را تسريع مىنمايد .\r\n4 - اگر گردو را با پوست بسوزانند و سوخته‌شده را پودر كرده و پودر را با آب گرم و برگ مورد مخلوط نمايند و بر بواسير بگذارند در مداواى آن مجرب است .\r\n5 - اگر مقل ازرق را با مقدارى سرنج مخلوط كرده و بر دانه يا تكمه بواسير بگذارند آن را در اكثر مورد از بين خواهد برد .\r\n6 - ضماد عصاره برگها و جوانه‌هاى ماميران و يا گذاشتن گلهاى طبخ‌شده يا برگهاى طبخ‌شده اين گياه بر روى بواسير در بهبود آن اثر قابل توجه دارد .\r\n7 - اگر مقدارى پوست هليله زرد را در روغن تازه گاوى بريان كنند سپس روغن را با دستمال تميزى پاك كنند در ضمن مقدارى از پوست سخت و چوبى ميوه نارگيل را بسوزانند تا زغال شود بعد هر دو را پودر كرده و مقدار بيست گرم از هليله مذكور و ده گرم از زغال را مخلوط نموده و آن را شش قسمت كنند و هريك قسمت را يكى صبح و يكى عصر تا سه روز بخورند در بهبودى بواسير بداروهاى ضمادى كمك موثرى خواهد كرد .\r\n8 - شيافى كه براى بواسير ساخته مىشود درست مىشود از مقل ارزق و كوهان شتر هركدام ده گرم و مقدارى پنبه مجموع را كوبيده با مقدارى زرده تخم‌مرغ مخلوط نموده و به صورت شياف درآورند از اين شياف به مدت سه تا پنج شب شبى يك دانه وقت خواب استعمال كنند در بهبودى بواسير اثر قابل توجهى دارد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nغذاهائى را كه نبايد منفرد يا باهم مصرف نمود :\r\nبه نظر اطباء سنتى خوردن بعضى غذاها باهم يا بدنبال هم صلاح نيست چون بدن را براى ابتلاء به بعضى بيمارىها آماده مىسازد . چند نمونه را ذيلا يادآور مىشويم :\r\n1 - خوردن برنج و سركه باهم بدن را آماده براى بيمارى قولنج مىسازد همچنين است خوردن ماست با ترب و خوردن عسل با خربزه .\r\n2 - خوردن سير با خردل و تخم‌مرغ با پنير سبب تجمع مواد دفعى در مجارى بدن و ايجاد سنگ صفرا يا سنگ كليه و نقرس و يا ناراحتى عروقى مىشود .\r\n3 - خوردن انار با آش ( هريسه ) و باقلا با ماست سبب تنبلى دستگاه گوارش و شكم‌درد مىشود .\r\n4 - خوردن پياز با پونه و شير با ماهى بدن را آماده براى مسموميت غذائى مىكند .\r\n5 - خوردن انجير با شير ايجاد اسهال مىكند .\r\n6 - خوردن آب ناشتا سبب افزايش رطوبات بدن و تنبلى دستگاه گوارش و نفخ آن مىشود . خوردن آب در فاصله غذا براى افرادى كه معده سرد يا تنبل دارند مناسب نيست اما براى افرادى كه داراى معده گرم و خشك هستند مانعى ندارد . خوردن آب خنك پس از بيرون آمدن از حمامهاى گرم مناسب نيست مگر اندك‌اندك تا بدن آماده براى پذيرش آن شود . خوردن آب از بالاى ميوه‌هاى آبدار بخصوص خربزه و هندوانه بسيار مضر بوده و سبب تجمع رطوبات بلغمى در دستگاه گوارش و افزايش رطوبات در بعضى نقاط مانند مفصل‌ها مىشود . خوردن آب سرد بدنبال بعضى مسهل‌ها اثر مسهل را زايل مىسازد .\r\nخوردن آب در شب‌ها براى افراد رطوبىمزاج مضر است و بدن را براى بعضى سكته‌هاى رطوبى آماده مىسازد . خوردن آب يخ با بدن گرم و عرق‌دار سبب ايجاد برنشيت و سينوزيت‌هاى مزمن مىكند . خوردن آبهاى داراى تركيبات گوگردى يا گچ يا تركيبات مس و بعضى مواد ديگر بدن را به بيماريهاى مربوط به زيادتى اين مواد در بدن مبتلا مىسازد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nخوردن آبهاى تيره و غير صاف ايجاد سنگ در مجارى بدن مانند سنگ مجارى ادرارى مىكند خوردن آبهائى كه از زير يا كنار قبرستان مىگذرند مانند قناتهائى كه مجراى زيرزمين آنها بطريق مذكور است سبب بروز بيماريهاى عفونى مختلف بخصوص عفونت‌هاى روده‌اى مىشود .\r\n\r\nخيالات بينائى\r\nخيالات بينائى عبارتند از ديدن چيزهائى مانند مگس و پشه و چيزهائى شبيه به اينها در جلو چشم كه اين حالت بيشتر در اثر بخارات ناشى از دستگاه گوارش و جذب مقدارى از اين بخارات در خون است اين بخارات در اثر تجمع مواد فاسدشدنى در دستگاه گوارش بوجود مىآيند . و گاهى نيز خيالات بينائى علت ديگرى دارد لكن چنانچه از تجمع مواد در دستگاه گوارش و بخارات آن باشد در زمانى كه معده دچار امتلاء شود و عمل هضم و تخليه معده به خوبى انجام نشود شدت مىيابد .\r\n چشمى كه خيالات قرينش باشد * صد آفت و فتنه در كمينش باشد\r\nآنگه كه بخار معده باشد سببش * مسهل بطلب دوا همينش باشد \r\n\r\nپيروزيس\r\nپيروزيس درد و سوزش نامطبوعى است كه در ناحيه پشت جناغ سينه احساس مىشود اين ناراحتى در اثر بالا آمدن قسمتى از محتويات معده به داخل مرى و وارد شدن مواد اسيدى و پپسين معده در مرى كه سبب تحريك ناحيه تحتانى مرى شده و ايجاد درد و سوزش مىكند كه در پشت جناغ سينه احساس مىشود . امروز پزشكان متخصص جهاز هاضمه براى مداواى اين ناراحتى مواد ضد اسيد تجويز مىكنند و چون كاهش حالت\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاسيدى معده سبب كم شدن ترشحات معده و زياد شدن فشار دريچه پيلور دهان معده مىشود از برگشت مواد به داخل مرى تا حدودى جلوگيرى شده و سبب نقصان درد و سوزش مذكور مىگردد . ضمنا دستور داده مىشود كه مصرف غذا كم باشد اما دفعات غذا خوردن زيادتر گردد و بيشتر از غذاهاى خشك استفاده شود و هنگام خواب بالش بلند زير سر گذارد و چند دستور ديگر اما به نظر اطباء سنتى هيچ‌يك از دستورات مذكور معالج اصلى مرض نبوده بلكه بعضى نيز مزمن‌كننده بيمارى خواهند بود مثلا مصرف زياد داروهاى ضد اسيد معده را از حالت طبيعى خارج مىسازد و تعداد زياد دفعات غذا دستگاه گوارش را تنبل و ترشح آنزيمهاى گوارشى را نامنظم مىكند در اين‌گونه موارد لازم است مزاج بيمار نيز در نظر گرفته شده و چون عدم تخليه بموقع و كامل معده از محتويات درونى خود سبب اين عارضه گرديده بايد ابتدا به خوردن يك منضج گرم‌مزاج و بدنبال آن مسهلى كه دستگاه گوارش را پاك گرداند اقدام نموده سپس از معجون راوند يا داروهاى ديگرى كه دستگاه گوارش را تقويت و كار آن را تنظيم مىنمايند استفاده شود . معمولا مزاج اين‌گونه افراد سرد است و يكى از منضج‌هائى كه بيشتر در اين افراد به كار مىرود عبارتست از اصل سوس ، تخم كرفس ، تخم شنبليله و رازيانه از هركدام دو مثقال كه جوشانده و روز اول مىخورند و در روز دوم از مسهل سنا و گل سرخ يا سناى تنها استفاده مىكنند ( در اين ناراحتى گل سرخ نصف مقدار سنا باشد ) .\r\nچون مسهل سنا و گل سرخ در بدن بعضى از افراد كه تعداد آنان نيز اندك است اثر چندان مثبتى از خود نشان نمىدهد بلكه براى اينان ايجاد پيچش شكم مىكند اين‌گونه افراد مىتوانند بجاى سنا و گل سرخ از مسهل سولفات دوسود استفاده كنند و مقدار خوراك آن از شش تا ده مثقال مىباشد كه صبح ناشتا آن را در آب گرم حل كرده مىگذارند خنك يا ملايم شود و مىخورند و آن‌روز را حق خوردن نان و اغذيه و ادويه قابض را ندارند و چنانچه از بالاى آن در صورت داشتن عطش آب خنك بخورند اثر آن بيشتر خواهد شد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nداروهاى دافع انگل\r\nانگل‌ها موجودات زنده ذره‌بينى يا غير ذره‌بينى هستند كه در داخل دستگاه گوارش يا در بعضى از اعضاء و اندامهاى ديگر بدن و يا در روى پوست بدن زندگى مىكنند كه بعضى از آنها از محتويات داخل دستگاه گوارش و بعضى از مواد روى پوست بدن و بقيه از خون تغذيه مىكنند .\r\n\r\nراههاى ابتلاء به انگل‌ها\r\n1 - آسكاريس بيشتر از طريق آبهاى آلوده و سبزجات آلوده .\r\n2 - كرم كدو ( تنيا ) بيشتر از طريق مصرف گوشت گاو و يا خوك آلوده به اين انگل و سبزيجات و ميوه‌هاى آلوده يا هر غذاى ديگرى كه آلوده به تخمهاى اين انگل باشد .\r\n3 - كرم كبد از طريق مصرف جگر يا گوشت گوسفند مبتلا به اين انگل يا مصرف غذائى كه آلوده به مدفوع گوسفند و يا اسب و الاغ مبتلا به اين كرم باشد .\r\n4 - تريشن از طريق مصرف گوشت خوك يا گاو مبتلا به اين انگل .\r\n5 - كرم رشته . كرمى است كه در زير پوست بدن زندگى مىكند نوزاد آن از طريق آبهاى آلوده وارد بدن مىگردد .\r\n6 - كرم قلاب‌دار از طريق آبهاى آلوده ضمنا نوزاد اين كرم مىتواند از راه پوست نيز وارد بدن گردد .\r\n7 - كرمهائى كه به صورت مجتمع و به صورت كيست مىتوانند در بسيارى از نقاط بدن مانند مغز و شش‌ها زندگى كنند بيشتر از تماس انسان با سگ مبتلا به اين انگل وارد بدن مىشوند .\r\n8 - انگل‌هاى ذره‌بينى بيشتر وسيله آبهاى آلوده و ميوه‌جات و سبزيجات آلوده گاهى وسيله حشرات به بدن انسان منتقل مىشوند .\r\n- ميزان ابتلاى مردم به انگلها با سطح بهداشت جامعه نسبت معكوس دارد به‌طورىكه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nهرچه جامعه از نظر بهداشت عقب‌تر باشد مقدار ابتلاى مردم به انگلها بيشتر است .\r\n\r\nعلامات وجود آسكاريس در روده .\r\nسائيدن دندانها بهم در حالت خواب بخصوص در اطفال - دغدغه خاطر - سوزش دهن معده - كم شدن اشتها به غذا - گاهى احساس حركت كرمها در موقع گرسنگى - درد اطراف ناف بخصوص هنگام گرسنگى - رطوبت لب‌ها در شب و خشكى لب‌ها در روز - فكر و خيال بيهوده كردن - بىحوصله‌گى و عصبانيت - گاهى زيادى كرمها در بدن منجر به ناراحتىهاى روانى مىشود . و بالاخره وجود تخم اين كرمها در مدفوع بيمار كه وسيله آزمايش تشخيص داده مىشود .\r\nيكى از انگلهاى زره‌بينى كه در احشاء انسان زندگى مىكند ژيارديا مىباشد كه بخصوص در كودكان سبب اسهالهاى مزمن يا متناوب مىگردد كسى كه در روده‌اش ژيارديا باشد اسهال زرد كف‌دار و بدبو دارد ولى در مدفوع او خون يا بلغم وجود ندارد دل پيچه‌هاى ملايم دارد اما تب ندارد و شكمش زياد نفخ مىكند و ضعيف و بىحوصله مىگردد معمولا ضمن جلوگيرى از آلودگى مجدد مىتوان با تغذيه صحيح و استراحت كافى اين‌گونه اسهالها را بهبود بخشيد و چنانچه آلودگى شديد باشد لازم است به پزشك مراجعه شود .\r\nعلامات كرم كدو نيز همان علامات وجود آسكاريس است اما شديدتر كه با خروج بندهاى اين كرم با مدفوع يا به خودى خود از بدن بيمار همراه مىباشد .\r\nو اما داروهاى دافع - يكى از داروهاى دافع آسكاريس سنطونين است كه جوهر علف كرم مىباشد و مقدار خوراك آن بيست سانتىگرم براى افراد بالغ و براى بچه‌هاى ده ساله نصف مقدار و كوچكتر تا پنج سال ربع مقدار و كمتر از پنج سال تجويز سنطوتين جايز نيست . مگر آنكه از بيرون در روى شكم و اطراف ناف طفل ماليده شود .\r\nداروى ديگر صبر زرد است و حب‌هايى كه از صبر زرد مىسازند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n3 - حب النيل ( تخم نيلوفر كرمانشاهى است ) كه مقدار دو مثقال آن را جوشانده پس از صاف كردن آب آن را ميل مىنمايند .\r\n4 - اگر برگ هلو را جوشانده و آب آن را ناشتا يا شب وقت خواب ميل كنند آسكاريس را از بدن دفع مىنمايد . ( از برگ تازه مقدار ده مثقال و از برگ خشك دو سه مثقال )\r\n5 - قارچ خوراكى براى دفع كرمهاى روده نافع است و مقدار خوراك آن به قدر معمول مىباشد .\r\n6 - افسنطين را به مقدار دو مثقال جوشانده و ناشتا مىخورند .\r\n از بهر علاج كرم روده چو سلف * قنبيل و برنج و حب نيل آر به كف\r\nيا تربد و قسط و سرخس و ترمس و شيح « 1 » * آميز به شير گاو و مىخور به شعف \r\nدرصورتىكه از همه اجزاء يا چند نمونه از آنها استفاده شود مقدار خوراك دو مثقال است و چون هركدام بنوبه خود دافع مىباشند اگر از يكى از آنها نيز استفاده شود باز مقدار خوراك دو مثقال است و دستور خوردن چنان است كه دارو را كوبيده كف مىكنند و از بالاى آن مقدارى شير گاو مىخورند .\r\nاما بهترين داروئى كه براى دفع كرم كدو بتجربه رسيده معجون كدودانه مىباشد كه نحوه درست كردن و خوردن آن به صورت زير است .\r\nبرنج كابلى دو مثقال مغز گردو ده مثقال خرما بيست مثقال . برنج را خوب كوبيده سپس هسته خرما را بيرون كرده و دوباره برنج را با مغز گردو و خرما بكوبند تا خوب مخلوط شود و آن را شب وقت خواب ميل نمايند كرم كدو را كشته و دفع مىكند و اگر دو شب ديگر هم به همين مقدار درست كرده و ميل كنند كه جمعا سه شب متوالى باشد اثرش بيشتر خواهد شد در سن دوازده سال نصف اين مقدار و در شش سال يك چهارم و در سه سالگى هشت يك اين مقدار كافى مىباشد اما در بعضى افراد كه سر كرم از داخل پوست روده جدا نمىشود و خارج نمىگردد لازم است دو سه روز كه گذشت و كرم كلا رفع نشد\r\n\r\n\r\n","description":"","footnote":"\r\n( 1 ) - شيح - علف كرم را گويند كه نوعى در منه مىباشد .\r\n","page_name":" 106 ","page_number":106},
  {"content":"\r\n\r\nمقدار ده الى چهارده مثقال روغن كرچك بخورند تا كرم بىحال شده دفع گردد .\r\n از بهر كدودانه بدستور سلف * خرما و برنج و مغز جوز « 1 » آر به كف\r\nمعجون كن و وقت خواب ميلش فرماى * كين ادويه را در اين مرض نيست خلف \r\nاما كرمچه يا كرمك . اين انگل كه در انتهاى روده فراخ و در محل مقعد زندگى مىكند در كشورهائى كه طهارت نمىكنند بسيار شايع است و اكثر افراد كوچك و بزرگ مبتلا به آن مىباشند اما در ملت مسلمان بيشتر در بچه‌ها و در خانواده‌هائى كه باصول بهداشت آشنا نيستند ديده مىشود كه بطرق مختلف مىتوان نسبت به دفع آن اقدام كرد .\r\n در روده اگر پديد شد كرم ضعيف * خارد همه دم موضع مخصوص حريف\r\nور شاف كنى ز صبر و شونيز « 2 » رهد * از كرم ضعيف جسم بيمار نحيف \r\nصبر زرد را با سياه‌دانه كوبيده و آن را با مقدارى مويز يا سفيده تخم مرغ آميخته و در مقعد شياف كنند .\r\n2 - صبر زرد را در سركه حل كرده و در مقعد اطفال بچكانند كرمچه‌ها را نابود مىكند .\r\n3 - مازو را پودر كرده و با كره كاكائو مخلوط كنند و به پنبه آلوده كرده در مقعد گذارند .\r\n4 - درصورتىكه كرمچه‌ها زياد باشند و بطريق فوق مداوا نگردند و بخصوص گاهى كه در بزرگان اين حالت هست بايد مقدار نيم مثقال حنظل را در دو استكان آب جوشانده و به قدر نصف استكان از آن را در افراد بالغ تنقيه بريزند اما در بچه‌ها تنقيه لازم نيست بلكه پنبه را به آب اين دارو آلوده كرده و در مقعد اطفال گذارند جمله كرمك‌ها را خواهد كشت همراه با داروهائيكه به صورت عضوى عمل مىكنند لازم است مقدارى داروى خوراكى مانند جبهائى كه از صبر زرد درست مىكنند يا داروهاى ديگر خورده شود تا انگل از بدن ريشه‌كن شده و مراقبت نمايند كه آلودگى مجدد عارض نشود .\r\nدر مورد كرمچه ابتلاء مجدد نيز بايد مورد توجه باشد چون اكثرا ديده شده كه پس از مداوا مدتى نمىگذرد كه مجددا آلودگى عارض مىشود لذا لازم است افراد مبتلا به اين انگل\r\n\r\n\r\n","description":"","footnote":"\r\n( 1 ) - جوز - گردو\r\n( 2 ) - شونيز - سياه سوينج - سياه‌دانه\r\n","page_name":" 107 ","page_number":107},
  {"content":"\r\n\r\nبخصوص مادران بچه‌هاى مبتلا پس از طهارت كردن براى خود يا فرزندانشان دستها را با صابون سوبليمه يا داروهاى ضدعفونىكننده شستشو دهند و ساير موارد بهداشتى را نيز رعايت نمايند .\r\n\r\nكيست هيداتيك\r\nنصيحت به افرادى كه با جانوران نامبرده زير در تماس مىباشند .\r\nبعضى از بيماريها و انگلها بين انسان و اسب ، گاو ، گاوميش ، گوسفند ، بز ، شتر ، گوزن ، خوك ، بز كوهى ، سگ ، گرگ ، روباه و شغال مشترك مىباشند كه اينك مختصرى در مورد نحوهء ابتلا به كيست هيداتيك بحث مىشود .\r\nكيست هيداتيك انگلى است كه بيشتر از همه حيوانات در روده سگها به صورت كرمى بطور متوسط حدود پنج ميليمتر و چسبيده به ديواره روده و به حالت انگل زندگى مىكند بندهاى انتهاى بدن اين كرم هركدام داراى 1000 عدد تخم است و هر چهارده روز يك بار از بدن كرم جدا شده و با مدفوع خارج مىشوند هر تخم چنانچه بوسيله‌اى وارد بدن انسان يا جانوران فوق الذكر شود در بدن او به نوزادى تبديل شده و اين نوزاد مىتواند وارد مخاط روده و از آنجا وارد سياهرگهاى روده شود و خود را بكبد انسان برساند و گاهى نيز از راه خون خود را به مغز يا ريه‌ها يا چشمها يا كليه و ساير اندامهاى ديگر بدن مىرساند و در آنجا تشكيل كيست مىدهد . اين كيست باندازه‌هاى مختلف بوده و گاهى ممكن است بقطر پنجاه سانتيمتر برسد از همه موارد خطرناك‌تر زمانى است كه اين كيست در داخل جمجمه تشكيل گردد .\r\nاما در حال حاضر بهترين راه جهت پى بردن به وجود اين انگل در داخل بدن انسان روشى است بنام ايمونوفلورسانس كه صحت تشكيل را تا 90 % مىرساند و بهترين راه جهت درمان اين انگل در حال حاضر عمل جراحى است كه آن نيز لازم است تحت نظر متخصص مربوط صورت پذيرد اينك جهت پيشگيرى از ابتلاى به اين انگل خطرناك لازم است نكات زير را مورد توجه قرار دهيم .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n1 - كشتارگاهها بايد صددرصد بهداشتى باشند و كشتار بايد زير نظر متخصصين بهداشت بوده و اندامها و احشاء آلوده بايد طورى از بين برده شوند كه سگها هيچ‌گونه دست‌رسى بدانها را نداشته باشند .\r\n2 - بايد از ورود سگها به سبزيكاريها جلوگيرى شود .\r\n3 - از خوردن سبزيجات خوب گندزدائى نشده مجدانه بايد پرهيز شود .\r\n4 - سگهاى ولگرد بايد جمع‌آورى و از بين برده شوند .\r\n5 - افرادى كه سگ نگهدارى مىكنند بايد هر 45 روز يك بار داروى ضد كرم به سگ بدهند تا انگلهاى آلوده‌كننده از روده آن خارج گردند .\r\n6 - بايد مواظبت كرد كه حشرات نتوانند تخمهاى انگل را از روى مدفوع سگ بر روى اغذيه منتقل نمايند .\r\n\r\nعلائم بيمارى هارى در سگ\r\nچون سگ پس از مبتلا شدن به مرض هارى به انسان يا جانوران ديگر حمله مىكند و اگر شخص را گاز بگيرد و زخم كند ميكرب اين بيمارى را از راه خون در بدن او وارد كرده و او را به مرض هارى مبتلا مىسازد لذا لازم است مردم سگ‌ها را از روى علائم آن بشناسند و علائم بشرح زير است :\r\n1 - چشمانش سرخ مىشود 2 - آب دهانش به بيرون مىريزد\r\n3 - سر خود را پائين مىگيرد 4 - دم خود را در بين هر دو پا نگهداشته و به زمين مىكشد\r\n5 - مانند مستان راه مىرود 6 - پارس نمىكند\r\n7 - سگها از آن مىترسند و از آن فرار مىكنند و چون با آن مواجه شوند با حركت دم و سر و گردن به آن تملق مىكنند آن‌طور كه رسم سگها مىباشد .\r\n8 - از همه چيز مىترسد بخصوص از آب .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n9 - دوست دارد تنها باشد و از نور گريزان است .\r\n10 - يك هفته كه از بيمارى بگذرد حالتى پيدا مىكند مثل ديوانگان و بهر چيز يا هركس كه برسد به آن حمله مىكند و گاز مىگيرد كه اين مرحله‌اى خطرناك است .\r\nزمانى كه ويروس بيمارى هارى از راه گاز گرفتن يا از راه زخمهاى بدن از بزاق آلوده حيوان بيمار وارد بدن انسان شود پس از آنكه ويروس دوره كمون خود را طى نمايد . آثار هارى در بدن انسان ظاهر مىگردد . دوره كمون مرض معمولا سه تا هفت هفته است كه گاهى تا دو سال هم ممكن است به طول انجامد از ميان پستانداران معمولا جوندگان در برابر اين ويروس استقامت دارند و به اين بيمارى مبتلا نمىشوند اما در مقابل خفاش و روباه و راسو شديدا به اين ويروس آلوده‌اند . ويروس پس از ورود به بدن از طريق مسير اعصاب به طرف مغز سفر مىكند و در آنجا تكثير مىيابد سپس به غدد بزاقى وارد مىشود . پس از آنكه آثار بيمارى ظاهر شود معالجه بسيار دشوار بوده و ظرف چند روز بيمار هلاك خواهد شد .\r\nلذا اگر حيوان بيمار يا مشكوكى انسانى را گاز بگيرد يا چنگ بزند كه بدن زخمى شود بايد اولا در صورت امكان حيوان را گرفته و سر ببرند و سر آن را به نزديكترين مراكز آزمايشگاهى برسانند . در ثانى شخص مورد حمله را فورا براى تزريق واكسن مربوط به مركز تزريق واكسن برسانند و غفلت در تزريق واكسن با مرگ بيمار برابرى مىكند .\r\n\r\nسه نمونه از جوش‌هاى داخل دهان - قلاع - زخم دهان\r\nجوشش‌هاى داخل دهان اقسام مختلف دارند كه سه نمونه از آنها بيشتر رايج بوده و ذيلا مختصرى درباره اين سه نمونه متذكر خواهيم شد .\r\n1 - نوع اول و دوم مزاجشان گرم و در اثر حرارت يا در اثر زيادتى صفراى خون مىباشند آنكه از حرارت است سرخ‌رنگ و آنكه در اثر زيادى تركيبات صفراوى در خون مىباشد زردرنگ است اين هر دو تقريبا مداواى مشابه دارند در حالتى كه جوشش‌ها سرخ‌رنگ است مىتوان گلنار و گل برگ گل سرخ و سماق را پودر نموده و پس از مخلوط\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنمودن روزى چهار پنج بار بر بالاى جوش‌ها بپاشند و قدرى بالاى زخم نگهدارند و غذاهاى سردمزاج خورده شود و در نوع زردرنگ اضافه بر انجام اعمال فوق چنانچه مسهل صفرا نيز خورده شود سرعت بهبودى را زيادتر مىكند .\r\n از گرمى اگر قلاع گرديد پديد * از راه علاج برنبايد گرديد\r\nگلنار و گل سرخ و سماق سوده * بر وى گه‌وبيگاه ببايد پاشيد \r\nاما چنانچه جوش‌هاى داخل دهان از سردى و رطوبت زياد بدن باشند سوزش زياد دارند و به شكل تاول‌هاى سفيد رنگ مىباشند و با خوردن غذاهاى رطوبى شدت يافته و با مصرف اغذيه و يا ادويه گرم و خشك مانند دارچين و زنجبيل رو به بهبودى مىروند .\r\n از سردى اگر قلاع « 1 » پيدا گردد * اسباب فسردگى مهيا گردد\r\nپاشى چو بر آن حنا و شب « 2 » سوده * نبود عجبى اگر مداوا گردد \r\nدر اين‌گونه جوش‌ها بهتر است حنا را پودر كرده با مقدارى پودر زاج سفيد و مقدارى نمك طعام مخلوط نموده بر جوش‌ها بپاشند قدرى كه در بالاى جوش‌ها مىماند آن را بيرون بريزند و نخورند چون خوردن زاج دستگاه گوارش را ناراحت مىكند اين عمل را بايد روزى چند بار انجام داد و همراه آن از داروها و غذاهاى خوراكى گرم و خشك استفاده نمود و از غذاهاى سرد و مرطوب پرهيز كرد تا بهبودى تسهيل و تسريع شود .\r\n\r\nخونريزى از لثه‌ها\r\nخونريزى از لثه‌ها علل و اسباب متفاوت دارد و يكى از شايعترين آنها سستى مخصوصى است كه در لثه‌ها پيدا مىشود اين‌گونه افراد بايد لثه‌هاى خود را مرتب مالش بدهند و از ادويه دانه گل سرخ و مازو و كندر و مقدارى عدس و مقدارى دانه اقاقيا را گرفته\r\n\r\n\r\n","description":"","footnote":"\r\n( 1 ) - قلاع - زخم دهان - شب - زاج سفيد .\r\n( 2 ) - شب يعنى زاج سفيد .\r\n","page_name":" 111 ","page_number":111},
  {"content":"\r\n\r\nو بطور مساوى پودر نمايند و بر لثه‌ها بپاشند و بگذارند مدتى روى لثه‌ها بماند و مقدارى از اين داروها را نيز بجوشانند و آب صاف‌شده آن را روزى چند بار در پاى دندانها گرفته مضمضه كنند .\r\nاما افرادى كه لثه‌هايشان خورده شده و از بين مىرود جهت جلوگيرى از اين امر مىتوانند مقدارى پياز عنصل را ريزريز كرده و مقدارى پودر كندر بدان افزوده و در سركه بجوشانند و محلول را در شيشه‌اى نگهدارى كنند و از آن روزى چند بار مضمضه نمايند و قبل و بعد از مضمضه لثه‌ها را قدرى ماساژ بدهند .\r\n\r\nكم شدن احساس چشائى\r\nاگر كم شدن حس چشائى در اثر برخورد غذاهاى بسيار گرم يا بسيار سرد يا برخورد بعضى مواد شيميائى يا عوارض بعضى بيماريها نباشد در اثر پرى دستگاه گوارش از مواد رطوبى و اخلاط مىباشد و علامت آن رطوبت دهان و نرمى نبض و بىرنگى ادرار است در چنين حالتى اگر با خوردن مسهل‌هاى گرم‌مزاج اخلاط را از بدن خارج سازيم حس چشائى مجددا به حال اوليه خود برميگردد .\r\n\r\nسوزش زبان\r\nگاهى زبان دچار سوزش مىگردد اگر اين سوزش با بزرگى زبان و سرعت نبض و تلخى دهان همراه باشد علت آن را ازدياد مواد صفراوى در خون و زيادتى حرارت كبد از حالت طبيعى دانسته‌اند و مداواى آن را ضمن خوردن مسهل‌هاى مربوط به مواد گرم و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nصفراوى توصيه شده كه تخم خرفه را كوبيده و حاصل را در كمى آب حل كرده و فشرده و شيره آن را بگيرند و شيره حاصل را با لعاب دانه به مخلوط نمايند و مرتب روى زبان نگهدارند تا ناراحتى مرتفع گردد .\r\n هرگاه كه سوزش زبانت باشد * آتش بدل خسته از آنت باشد\r\nبايد كه لعاب تخم به پيوسته * با شيره خرفه در دهانت باشد \r\n\r\nخشكى زبان\r\nگاهى زبان دچار خشكى مىشود اگر اين خشكى با عطش زياد و محكمى نبض و زردى ادرار باشد دليل بر گرم و خشك بودن مزاج بيمار است مداواى اين حالت نيز با مصرف داروهاى سرد و مرطوب نظير گل بنفشه و بارهنگ و سپستان و عناب و نيلوفر آبى و غذاها و ميوه‌هاى سرد و مرطوب مانند آب انار و آب هندوانه بوده ضمنا مىتوان شيره تخم خرفه را گرفته با لعاب اسفرزه مخلوط كنند و مرتب در دهان بگيرند تا بيمارى مرتفع گردد .\r\n\r\nورم زبان\r\nبه نظر اطباء سنتى اگر ورم زبان با سرخى آن توام باشد در اثر غلبه خون و حرارت عارض شده است بايد ضمن مصرف داروها و غذاهاى سردمزاج از مريض مقدارى خون گرفته شود و اين خون بهتر است از سياهرگ بالاى ساعد گرفته شود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nشقاق زبان\r\nگاهى در اثر خوردن غذاهاى گرم و خشك و يا بعضى از داروها و گاهى در اثر بعضى عوامل محيطى زبان دچار شقاق مىشود اين شقاق با خشكى دهان و بىميلى به غذا و تشنگى همراه است در چنين حالتى لازم است كه ضمن مصرف داروها و غذاهاى سرد و مرطوب كتيراى گون را در لعاب اسفرزه حل كرده و روزى چندين بار از اين لعاب در داخل دهان روى زبان نگهدارند و چنانچه به حلق رفته و خورده شود مانعى ندارد بلكه مفيد هم هست .\r\n هركس كه تشقق زبانش باشد * تشويش بهر طريق از آنش باشد\r\nبايد كه كتيره در لعاب سببوش « 1 » * حل كرده مدام در دهانش باشد \r\nاگر زخم دهان سياه باشد زخمى است خطرناك خصوصا زمانى كه در دهان اطفال پيدا مىشود بايد به پزشك متخصص مراجعه شود و يا دستورات زير به كار برده شود . اولا بايد زاج را پودر كرده در آب حل نمايند و مرتب از آن بالاى زخم بمالند در ضمن مقدارى برگ مورد و جفت را بجوشانند صاف كنند و با آب صاف‌شده مرتب زخم دهان را شستشو دهند و بعد از شستشو مخلوطى از گل ارمنى و طباشير و نشاسته را فراهم نموده و در بالاى آن بپاشند و اين عمل شستشو و پاشيدن پودر را در بالاى زخم تكرار كنند اگر زخم سفيد شود تقريبا خطر بر طرف شده ولى بايد مرتب با داروى اخير يعنى جوشانده جفت و برگ مورد زخم را بشويند تا به كلى بهبود حاصل نمايد .\r\n\r\nبرفك دهان\r\nبرفك دهان به صورت لكه‌هاى سفيدرنگ مايل به كرم و شبيه دلمه شير و در نقاط مختلف دهان ديده مىشود و مخاط اطراف اين لكه‌ها قرمزرنگ است مخاط زير اين\r\n\r\n\r\n","description":"","footnote":"\r\n( 1 ) - سببوش - اسفرزه\r\n","page_name":" 114 ","page_number":114},
  {"content":"\r\n\r\nلكه‌ها خونريزى دارد و پس از برداشتن اين لكه‌ها مخاط قرمز آشكار مىشود در محل برفكها احساس درد مىشود و گاهى نيز براى انسان ايجاد تب مىنمايد .\r\nاين ناراحتى يك نوع عفونت قارچى است و ناشى از رشد يك نوع قارچ در داخل دهان مىباشد بعضى از عوامل سبب مىشود كه دهان انسان مناسب براى تمركز و رشد اين قارچ گردد و از جمله اين عوامل مرض قند ، خشكى دهان ، كمى تركيبات آهن خون و كم‌خونى ناشى از آن و بالاخره كم شدن مقاومت بدن در برابر عوامل مختلف بيمارىزا من جمله قارچ مذكور سبب آماده شدن بدن براى استقرار اين قارچ در روى زبان مىشوند . در مداواى برفك بهتر است ابتدا علت اصلى برفك شناسائى شده و از بين برده شود . و ضمن مصرف داروهاى مربوط به قارچ مذكور برابر دستور پزشك لازم است كه بيمار استراحت كافى و تغذيه كافى داشته باشد و استفاده از ويتامين نيز مختصرى در بهبود بيمارى كمك مىكند . يكى از داروهائى كه براى مداواى برفك مصرف مىشود محلول نيستاتين  ( Nystatin )  است كه با اين محلول روزى سه چهار بار به مدت شش روز دهان را شستشو مىكنند و مقدارى از اين محلول را نيز به صورت غرغره به كار برده و حلق بيمار را شستشو مىدهند بعلاوه شستشو با محلول رقيق نمك طعام نيز نافع مىباشد .\r\nاما اطباء سنتى بيمارى مذكور را به اين طريق مداوا مىكنند كه مقدارى برگ مورد و جفت را جوشانده و دهان و زبان را با آن روزى چند بار شستشو مىدهند و مخلوطى از پودر نشاسته و طباشير را بالاى آن مىپاشند . اگر اين بيمارى شدت داشته باشد مقدار يك گرم زاج سفيد را با ده گرم پودر نشاسته و طباشير يا گل ارمنى مخلوط كرده و بالاى زخم دهن مىباشند و پس از مدتى بيرون مىريزند ضمنا مىتوان مقدار يك گرم كات‌كبود را با صد گرم طباشير مخلوط كرده و با آن زخمهاى دهان را شستشو داد و معمولا بايد اين‌گونه افراد از غذاهاى سردمزاج استفاده كنند . برفك حدود پنج روز مداوا مىگردد .\r\nلازم به تذكر است كه نوعى زخم دهان گاهى در بچه‌ها مشاهده مىشود كه علاوه برداشتن تب زبان بچه سياه مىشود اين بيمارى خطرناك و كشنده مىباشد . و لازم است\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفورا به متخصص اطفال مراجعه شود .\r\nنوع ديگرى از زخم دهان كه به صورت لكه‌هاى سفيدرنگ ظاهر مىشود سوزش زياد دارد و چنين به نظر مىرسد كه گوشت از پوست جدا شده است اين زخم كه از رطوبات بوده عامل مولد آن را نوعى ويروس دانسته‌اند معالجه آن با داروهاى خشك‌كننده و شستشو با اسيدفنيك رقيق‌شده و محلول نمك طعام است كه بطور يك‌درميان يك بار با محلول رقيق اسيدفنيك و يك بار با محلول نمك طعام شستشو مىشود بعلاوه صاحب اين زخم بايد از غذاها و داروهاى گرم و خشك استفاده كند و بهتر است بجاى چائى از دم كرده دارچين و زنجبيل بخورد ظرف دو سه روز زخم دهان مداوا مىگردد .\r\n\r\nهيپرويتامينوز\r\nبيماريهائى كه در اثر زياده‌روى در بعضى ويتامين‌ها عارض مىشوند با توجه باينكه ويتامين‌ها دسته‌اى از مواد شيميائى هستند كه مصرف آنها همراه مواد غذائى براى بدن انسان ضرورى است و كمبود يا عدم وجود آنها سبب بروز بيمارىهاى مختلف خواهد شد اما لازم بتذكر است كه مصرف بيش از اندازه بعضى ويتامين‌ها عوارضى را ايجاد مىكنند كه بطور كلى به هيپرويتامينوز موسوم‌اند .\r\n\r\n1 - هيپرويتامينوز\r\nمصرف بيش از مقدار لازم ويتامين به صورت حالتى بنام مسموميت ظاهر مىشود كه آثار آن عبارتند از ، لاغرى ، خشكى و ترك پوست بدن ، بىاشتهائى ، شكنندگى ناخن‌ها ، ريزش موها ، ورم لثه‌ها ، زخم گوشه دهان ، بزرگى كبد ، كم‌خونى و بالاخره بعضى ناراحتىهاى عصبى . براى درمان عوارض فوق بايد فورا منابع داروئى مصرفى را قطع\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكرد .\r\n\r\n2 - هيپرويتامينوز\r\nوقتى ويتامين بيشتر از مقدار لازم مصرف گردد عوارضى عارض مىگردند كه مهمترين آنها بالا رفتن مقدار كلسيم خون است و اين بالا رفتن مقدار كلسيم خون اگر ادامه يابد عواقب خطرناكى را بدنبال خواهد داشت .\r\nجهت مداواى عارضه فوق بايد فورا منابع داروئى مصرفى را قطع نمود .\r\n\r\n3 - هيپرويتامينوز\r\nزيادتر از مقدار لازم مصرف نمودن از اين ويتامين سبب بالا رفتن بيليروبين خون و بزرگى كبد شده و گاهى نيز در اثر عدم قطع منابع داروئى ممكن است سبب مرگ گردد .\r\nجهت درمان عوارض بايد قبل از هر عملى منابع داروئى را قطع كرد .\r\n\r\nچند خبر و دستور بهداشتى از معصوم\r\n1 - لا تكرهوا مرضاكم على الطعام فان اللّه يطعمهم و يسقيهم ( رسول اكرم )\r\nبيماران خود را بر خلاف ميلشان به خوردن غذا وادار نكنيد زيرا خداوند آنها را مىخوراند و مىنوشاند .\r\n2 - لا تميتوا القلوب بكثره الطعام و الشرب فان القلوب تموت كما يموت الزرع اذا كثر عليه الماء ( على عليه السلام )\r\nدلهاى خود را بزياده‌روى در خوردن و آشاميدن نمىرانيد دلها مانند زمين مزروعى است كه چون زياده از حد لزوم آبش بدهند مىميرد و استعداد خود را براى كشت و زرع از دست مىدهد .\r\n3 - يا بنّى الا اعلمك اربع خصال تغنى بها عن الطب ؟ فقال بلى يا ابتا قال\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n( ع ) لا تجلس على الطعام الّا و انت جائع و لا تقم عنه الا و انت تشتهيه و جود المضغ و اذا نمت فاعرض نفسك على الخلاء فاذا استعملت هذه الاربعة استغنيت بها عن الطب ( على عليه السلام )\r\nفرمود : پسرم آيا چهار كلمه تعليمت نكنم كه به آنها از علم طب بىنياز گردى ؟ چرا پدر جان پس فراموش نكن بر سر سفره طعام منشين مگر آنكه كاملا گرسنه باشى و از كنار طعام برمخيز مگر آنكه هنوز اشتهاى به غذا داشته باشى غذا را خوب بجو و چون به بستر خواب مىروى مواظب باش شكمت از طعام پر نباشد اگر به آنچه گفتم عمل كنى احتياج به طبيب نخواهى داشت .\r\n4 - قال ( ع ) من اراد البقاء و لا بقاء فليباكر الغذاء و ليؤخر العشاء و يقلّ غشيان النساء و ليخفّفّ الرداء الدّين .\r\nفرمود كسى كه مىخواهد هميشه زنده بماند ( اگرچه بقائى براى غير خدا نيست ) يعنى اگر بخواهد عمرش طولانى باشد غذاى صبح را زود بخورد و شام را دير ميل كند و با زنان كمتر هم‌بستر شود و قرض خود را سبك كند ( در بعضى روايات هست ليجود الخداء ) يعنى كفش خوب و راحت بپوشد .\r\n5 - قال ( ص ) تداوو فما انزل اللّه داء الّا انزل معه الدّواء الا السّام فانّه لا دواء له ( رسول اكرم )\r\nبيماريها را مداوا كنيد زيرا خداوند مرضى نداده كه دوايش را نفرستاده باشد مگر مرگ كه علاجى ندارد .\r\n6 - اطفئوا حماكم بالماء ( رسول اكرم )\r\nآتش تب را با آب خاموش كنيد .\r\n7 - اكسروا حرّ الحمى بالبنفسج و الماء البارد ( على عليه السلام )\r\nمهابت تب را بوسيله گل بنفشه و آب سرد درهم شكنيد . !\r\n8 - قال الصادق ( ع ) لا يكلم الرّجل مجدوما الّا ان يكون فيهما قدر رمح .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nكسى با مبتلاى به جذام تكلم نكند مگر اينكه به قدر طول يك نى ( يعنى تقريبا يك متر و نيم با او فاصله داشته باشد ) .\r\n9 - فرّ من المجذوم فرارك من الاسد . ( امام صادق )\r\nفرار كنيد از مجذوم آن‌چنان‌كه از شير مىگريزيد .\r\n10 - ما من انسان الّا و فى راسه عرق من الجذام فيسلط اللّه عليه الزكام فيذبّيه ( رسول اكرم )\r\nدر سر هركسى رگى ( آثارى ) از جذام پيدا مىشود خداوند زكام را بر او مسلط مىكند تا جذام را از بين ببرد .\r\n11 - لا تدخلوا بلدا يكون فيه الوباء ( امام صادق )\r\nدر شهرى كه و با آمده باشد داخل نشويد .\r\n12 - كل البصل فانّ له ثلاث خصال يطيب النّكهة و يشهّ اللثة و يزيد فى الماء و الجماع ( امام صادق )\r\nپياز بخوريد در آن سه خاصيت هست ، بوى بد دهان را مىبرد - لثه را محكم مىكند و قدرت جنسى را زياد مىكند . لازم به ذكر است چون مردم زمان حاضر اكثرا پياز خام را نمىتوانند خوب هضم كنند بهتر است پخته يا سرخ‌كرده باشد .\r\n13 - اذا اكلتم الرّمان فكلو شحمه فانّه دبّاغ المعده ( رسول اكرم )\r\nزمانى كه انار مىخوريد پيه داخل آن را هم بخوريد زيرا آن پيه معده را دباغى مىكند .\r\n14 - من شرب الماء ثلثا كان امنا ( رسول اكرم )\r\nكسى كه آب را يك نفسه نخورد و در سه مرحله بخورد از زيان يك مرحله خوردن آن در امان مىماند .\r\n( اخبار فوق الذكر را به معصوم نسبت مىدهند مشخص نمودن صحت و سقم آنها بعهدهء علماء علوم دينى است ) .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nمرض قند يا ديابت يا دولاب\r\nاطباء قديم مرضى را كه امروزه بيمارى قند يا ديابت ناميده مىشود مرض دولاب مىگفتند . دولاب يعنى محلى كه آب از يك طرف وارد و از سوى ديگر خارج گردد و چون تا اين اواخر هورمن‌ها شناخته نشده بودند اين بيمارى را از روى عوارض آن مداوا مىكردند و اغلب نيز مفيد واقع مىشد و بخصوص موقعى كه بيمارى كهنه و مزمن نشده بود خيلى زودتر مداوا مىگرديد سبب اين مرض را حرارت كليه مىدانستند البته حرارت خارج از حالت طبيعى .\r\nبرابر طب سنتى مزاج اين‌گونه افراد نرم و داراى ترهل بدن مىباشند يعنى گوشت آنها نرم است رنگ پوست بدنشان سفيد كم‌رنگ كه بزردى مايل مىباشد گاهى زير پلك‌هايشان نفخ مىكند و جوع و عطش مفرط و ادرار فراوان دارند . پس از پيشرفت علم پزشكى معلوم شد كه در ادرار اين‌گونه افراد مقدارى قند وجود دارد .\r\nمداوا - هر چيزى كه عطش را كم مىكند مانند غذاها و دواهاى مبرد ( سردمزاج ) و قوابض مانند رب انار و خود انار و دوغ و ماست و سكنجبين و از دواها اول بايد به آنها منضج داده شود مانند بنفشه و عناب و سپستان و تخم كاهو از هركدام دو مثقال و پوست خشخاش يك مثقال و اگر پوست خشخاش نباشد از تخم خشخاش دو مثقال منظور كنند .\r\nمجموع را جوشانده و آب صاف‌شده آن را ميل نمايند و روز بعد مقدار چهار مثقال مغز ميوه فلوس و چنانچه فلوس نباشد 7 مثقال سولفات دوسود را در آب جوش حل كرده و پس از سرد شدن قبل از صبحانه ميل مىكنند و آن روز چائى و نان نمىخورند و غذا كته كم چربى باشد و همراه آن اشربه بارد مانند آب خنك مصرف مىنمايند .\r\nعلاوه بر علائمى كه ذكر شد در بيماران قندى خستگى ، خارش پوست بدن و اگر شديد باشد عفونت‌هاى پوستى درازمدت و كاهش وزن بدن و احساس درد در دستها و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nپاها و پيدا شدن زخمهاى ديرعلاج در پاها و بالاخره كم شدن هوش و حافظه عارض مىشود اما وجود قند در ادرار مرض قند را بثبوت مىرساند براى پى بردن بوجود قند در ادرار نوارهاى كاغذى مخصوصى در آزمايشگاه موجود است اگر مقدارى از اين كاغذ را در ادرار فرو ببريم در صورت وجود قند رنگ آن تغيير مىكند و وجود قند را ثابت مىكند .\r\nلازم به تذكر است كه افراد چاق مبتلا به مرض قند نبايد وزن خود را كم كنند .\r\n\r\nداروهاى كبدى :\r\nداروهاى كبدى را از نظر نحوه عمل به چهار دسته تقسيم مىكنند .\r\n1 - داروهائيكه سبب ازدياد ترشح صفرا از كبد مىشوند ( مدر صفرا ) .\r\n2 - داروهائيكه سبب خروج يا دفع صفرا از كيسه صفرا مىشوند . ( دفع صفرا ) .\r\n3 - داروهاى ضد ترشح صفرا .\r\n4 - داروهاى ضد نكروز كبدى .\r\nداروهاى مدر صفرا آنهائى هستند كه سبب تحريك سلولهاى كبدى شده و موجب ازدياد ترشح صفرا مىشوند . مؤثرترين ماده محرك ترشح صفرا از كبد صفراى طبيعى مىباشد و اثر آن مربوط به املاح اسيدهاى صفراوى است املاح اسيدهاى صفراوى پس از ورود به اثنى عشر موجب تحريك و ترشح سكرتين از ديواره دوازدهه مىشوند سكرتين پس از ورود در خون و گردش در بدن موجب تحريك سلولهاى كبدى و ازدياد ترشح صفرا مىشود به اين لحاظ است كه در ناراحتى سلولهاى كبد كه با كمبود ترشح صفرا همراه است املاح اسيدهاى صفراوى را كه از صفراى تازه گاو تهيه كرده‌اند به صورت كپسول به مقدار 1 % گرم تا 25 % گرم روزى دوبار به مريض مىخورانند اما بايد دانست كه تزريق املاح صفراوى به داخل وريد صلاح نيست چون موجب خرابى گلبولهاى قرمز و ضعف قلب و ضعف دستگاه عصبى مركزى مىگردد .\r\nدر ناراحتى كبدى و صفراوى لازمست مزاج بيمار و نوع ناراحتى در نظر گرفته شود\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو متناسب با آن از داروهاى مذكور در جدول استفاده كرده تا بيمارى بجاى مداوا تشديد نگردد مثلا در مزاجهاى گرم كبد بايد از داروهاى صفراآور سردمزاج استفاده شود مانند فلوس - كاسنى و هليله زرد و در مزاجهاى سرد كبدى از داروهاى مزاج گرم جدول استفاده شود بعلاوه از اغذيه مضر مانند چربى زياد يا غذاهاى سرخ‌كرده و تند و شور بايد پرهيز نمود .\r\nكنگر فرنگى - گياهى است بنام  Cynara - scohymus  از تيره كمپوزيته كه هم به روى كبد اثر دارد هم به روى كليه .\r\nاول اثرات اين گياه بر روى كبد عبارتند از :\r\n1 - افزايش ترشح صفرا از كبد .\r\n2 - تقويت عمل گليكوژن‌سازى كبد .\r\n3 - تقويت عمل ضد سمى كبد .\r\n4 - جلوگيرى از تجمع چربى در سلولهاى كبدى .\r\nدوم اثر بر روى كليه - تحريك كليه در دفع اوره و كلسترول و سموم نظير ارسنيك و الكل مقدار خوراك اين گياه را نوشته‌اند 10 گرم را در يك ليتر آب دم كرده و آب كه به نصف رسيد صاف كرده و بخورند و در روز مقدار 25 گرم را افراد بالغ مىتوانند مصرف كنند .\r\nكبد يكى از اعضاء رئيسه بدن است و بطور متوسط دو كيلوگرم وزن دارد و حدود ده كار براى بدن انجام مىدهد كه مهمترين آنها عبارتند از مبارزه با سموم - تنظيم قند خون - فيبرينوژن‌سازى - هپارين‌سازى - اوره‌سازى و ساختن و ترشح صفرا لذا بايد توجه خاصى به سلامتى اين غده كه پالايشگاه اصلى بدن مىباشد داشته باشيم .\r\nافرادى كه كبد ضعيف دارند علائم زير در آنها مشاهده مىگردد .\r\n1 - صبحها با خستگى از رختخواب برميخيزند و دهان آنان تلخ يا بدمزه است .\r\n2 - اغلب به سردرد مبتلا مىشوند بخصوص درد نيمه سر .\r\n3 - تخليه معده بكندى انجام مىشود چون دفع صفرا طبيعى نيست و اشتهاى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nطبيعى به غذا ندارند .\r\n4 - رنگ چهره آنها شفاف نيست .\r\n5 - اغلب مبتلا به يبوست مىباشد .\r\n6 - پس از صرف غذا احساس سنگينى مىكنند .\r\n7 - شكم آنها نفخ مىكند .\r\n8 - ميلى به خوردن صبحانه ندارند .\r\n9 - در برابر سرما كم‌استقامت‌اند .\r\n10 - بعضى از غذاها مانند چربىها و ادويه‌جات به آنان نمىسازد .\r\nبراى رفع ضعف كبد بايد از مصرف غذاهاى چرب و غذاهاى تند ، ادويه‌جات ، الكل ، سيگار نمك زياد ، آنتىبيوتيك ، گوشت مرغابى ، ماهىهاى چرب ، سركه ، خردل ، تركيبات ، رنگى سوسهاى تند ، كاكائو شكلات ( قنادان اكثرا جهت ترد شدن و خوش‌بو شدن شيرينىجات به آنها تركيبات سمى مانند وانيلين مىزنند كه براى كبد مضر مىباشند ) ميوه‌هاى نارس ، رب گوجه‌فرنگى و گوجه‌فرنگى خام غذاهاى سرخ‌كرده ، پرخورى .\r\nاجتناب نمود و در مقابل مصرف روغن زيتون خام ، ميوه‌جات مانند انگور سبزيجات تازه ، سيب‌زمينى آب‌پز ، امساك در غذا ، خوردن يك ليوان آب خنك با مقدارى خاكشير صبحها قبل از ناشتائى ورزش‌هاى مناسب ، استراحت به اندازه كافى خوددارى از غم و اندوه و تشويش و نگرانىهاى روحى ، گردش در هواى آزاد و ديدن مناظر طبيعى زيبا و اجتناب از خوردن تركيبات رنگى نوشابه‌ها . سبب تقويت كبد مىشود .\r\nداروهاى صفراآور ( دافع صفرا ) : اين داروها به علت تحريك اثنى عشر طى يك عمل انعكاس عصبى موجب انقباض كيسه صفرا و در نتيجه تخليه صفرا بدرون روده مىشوند .\r\nصفرا نيز به علت داشتن اسيدهاى صفراوى پس از ورود در روده سبب تحريك مخاط دوازدهه و ترشح سكرتين مىشود كه اين نيز بنوبه خود موجب تحريك سلولهاى\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nكبدى و ترشح صفرا و پر كردن مجدد كيسه صفرا خواهد شد كه نتيجتا اين داروها مدر صفرا نيز مىباشند .\r\nمهمترين داروهاى صفراآور عبارتند از :\r\nروغن زيتون - دو تا سه قاشق غذاخورى شب وقت خواب .\r\nسولفات منيزيم . كه به مقدار 5 - 10 گرم صبح ناشتا و هنگام خواب مصرف مىشود .\r\nپپتن : به مقدار 2 - 5 گرم در روز .\r\nسولفات سديم به مقدار 5 - 40 گرم در آب جوش حل كرده و صبح ناشتا مىخورند اگر مقدار 40 گرم خورده شود آن روز بهتر است نان و چائى خورده نشود و مسهلى است تقريبا قوى .\r\nسوربيتول . به مقدار 30 - 50 گرم را در آب حل كرده و ناشتا . مىخورند اين ماده شيرين‌مزه است و بجاى قند در بيماران ديابتى مصرف مىشود .\r\nداروهاى ضد ترشح صفرا - اين داروها ندرتا وسيله پزشكان متخصص گوارشى و در مواقعى كه انسداد كيسه صفرا وجود دارد مانند سنگهاى صفراوى مصرف مىشود كه اين عمل مورد قبول بيشتر اطباء نمىباشد .\r\nيكى از داروهاى صفراآور تجربه شده هليله زرد است كه هم مدر است و هم دافع صفرا و در بيماريهاى گرم‌مزاج كبدى مانند كهير و يرقان به مقدار ده مثقال از آن را كه از پوست ميوه آن 4 مثقال مىشود كوبيده و به مدت 48 ساعت مىخيسانند ( در 400 آب جوش ) و ناشتا مىخورند و آن روز نبايد نان و چائى و دوغ و سرخ‌كرده خورده شود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nچند نمونه از گياهان مدر صفرا\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nداروها ضد نكروز كبدى . ( داروهائيكه مانع بروز استحاله چربى كبد مىشوند ) مانند كولن - متيونين - اسيد فوليك و بعضى از ويتامين‌هاى گروه بعلاوه ويتامين و هورمن‌هائى از قبيل كورتيزول و استروژن و پروتئين‌هاى گوگرددار داراى اين خاصيت مىباشند . اين‌گونه بيماران بايد تحت نظر متخصصين دستگاه گوارش باشند .\r\n\r\nموارد استعمال داروهاى مدر :\r\nتعريف داروهاى مدر . داروهاى مدر موادى هستند كه موجب ازدياد ترشح آب و تا حدى فضولات معدنى و آلى در ادرار مىشوند . داروهاى مدر را در موارد زير استعمال مىكنند .\r\n1 - خيز ( آشكار يا زيرجلدى - خفيه يا بين‌بافتى - قلبى - كليوى - كبدى )\r\n2 - بيكفايتى كليه در تشكيل و ترشح ادرار .\r\n3 - تسريع خروج سموم در بعضى موارد مسموميت .\r\n5 - جلوگيرى از رسوب مواد نامحلول ادرار در مجارى ادرارى يا در لگنچه و مثانه .\r\n6 - كمى تحريكات مجارى ادرارى .\r\n7 - ورم ريه\r\n8 - صرع\r\n9 - استسقاء\r\n10 - سده كبدى\r\nگياهان مدر : تعداد اين گياهان زياد است و از زمانهاى قديم شناخته شده و مورد استفاده قرار مىگرفته‌اند ضمنا بايد دانست مواد و داروهائى نيز موجود است كه خاصيت مدرى آنها بسيار است و دافع سنگ و شن كليه مىباشد كه عند الزوم ذكر خواهد شد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nكهير - شرى\r\nخارشى در پوست بدن پيدا مىشود كه با برآمدگيها و انتفاخ مانند محل گزيدگى كيك همراه است اين جوشش‌ها كه به صورت برجستگى در سطح بدن ظاهر مىشوند قرمز رنگ بوده و با خارش شديد ناراحت‌كننده همراه‌اند اين برجستگىهاى جوش مانند داراى استطاله‌هائى هستند و بسرعت پيدا مىشوند و طى يك زمانهاى معينى كه ممكن است چند دقيقه يا چند ساعت باشد مقدارى تغيير شكل مىدهند . اين بيمارى در بعضى فاميل‌ها بيشتر است و بعضى افراد بسيار به اين بيمارى مبتلا مىشوند از اين لحاظ است كه اطلاع از تاريخچه بيمار به تشخيص بيمارى كمك مىكند .\r\nعلل و اسباب بيمارى : نظر اطباء سنتى و اطباء زمان حاضر در علل و اسباب اين بيمارى تا حدودى مشابه است . طب سنتى كهير را يك بيمارى كبدى مىداند كه در اثر ضعف و خستگى و ناراحتى كبد اين غده بزرگ دو كيلوگرمى كه اولين و بزرگترين پالايشگاه خون است وقتى نتواند آن‌چنان‌كه لازم است تركيبات خون را تنظيم نمايد ناراحتىهاى مختلفى عارض انسان مىشوند كه يك نمونه از آن ناراحتىها كهير مىباشد .\r\nعده‌اى از زيست‌شناسان كهير را در اثر تحريك يك سرى عوامل فيزيكى يا شيميائى مىدانند كه سلولهاى بدن و بخصوص گلبولهاى سفيد را تحريك كرده و اين سلولها را وادار به ترشح يك سرى مواد شيميائى كهيرزا مىنمايند .\r\nمداواى كهير : چون كهير داراى مزاج گرم و صفراوى است علاج آن با داروهاى تنظيم‌كننده ترشحات صفراوى و داروهاى سردمزاج است داروى روز اول منضجى است از گل بنفشه - تخم سبز خيار - تخم كاهو - تخم خشخاش - تخم گشنيز - نيلوفر - عناب و سپستان از هركدام دو مثقال مجموع را جوشانده و روز اول نصف صبح و نصف را عصر مىخورند و مسهل آن مقدار پنج مثقال از پوست هليله زرد است كه در آب جوش ريخته و به مدت 48 ساعت مىگذارند تا خوب خيسانده شود و سپس آن را فشرده و از\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپارچه‌اى صاف نموده و ناآشتا يك وعده مىخورند و روزى كه مسهل خورده مىشود نبايد نان خورده شود البته اين مقدار براى افراد بالغ است و افراد كوچكتر به نسبت كوچكى يا خردسالى بايد مقدار كمترى مصرف نمايند ضمنا بايد از خوردن غذاهاى زياد چرب و سرخ‌كرده و ادويه‌ها و غذاهاى گرم‌مزاج بپرهيزند و از غذاهاى ساده و آب‌ميوه‌هاى سرد مزاج يا معتدل استفاده نمايند و جهت نقصان خارش بدن مىتوانند مخلوط نشاسته و كافور را در سركه حل كرده و بر بدن بمالند و به منظور پيشگيرى از بروز مجدد بيمارى لازم است مدتى پس از بهبودى نيز پرهيز خود را نگهدارند .\r\n\r\nكهير ناشى از سرما\r\nبعضى از افراد به صورت ارثى و فاميلى داراى يك حالت حساسيت در برابر سرما هستند به‌طورىكه قرار گرفتن بدن آنان در معرض باد سرد موجب بروز كهير در آنان مىگردد . و بعد از حدود سى دقيقه از برخورد بدن با سرما علائم كهير به صورت سوزش پوست ظاهر مىشوند و اين حالت كهير واقعى نيست بلكه نوعى حساسيت است و علاجش با كهير اصلى متفاوت است . لكن بتجربه رسيده مصرف داروهاى فوق براى اين‌گونه افراد هم مفيد است و مقاومت بدن آنان را در برابر اين حساسيت زياد مىكند .\r\n\r\nيرقان\r\nيرقان مرضى است كه وقتى انسان به آن مبتلا مىشود مقدارى از مواد سمى بدن بطور طبيعى دفع نمىگردد من جمله بيلىروبين كه يك ماده رنگى صفراوى است از بدن خوب دفع نشده و مقدار آن در بدن زياد و چند برابر حالت طبيعى مىشود و در بافتهاى بدن متراكم گشته و چون رنگ آن زرد است پوست بدن و بخصوص صلبيه چشم زردرنگ\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمىشود . گاهى عواملى نظير هموليز گلبولهاى قرمز خون ممكن است سبب بالا رفتن مقدار بيلىروبين و پيدايش آثار يرقان شود گاهى در اثر ناراحتى بافت كبد اختلال در كار آن ايجاد شده و نمىتواند آن‌چنان‌كه لازم است بيلىروبين را از خون جدا و دفع نمايد و گاهى هم در اثر انسداد مجارى صفراوى بيلىروبين بطور طبيعى از كبد خارج نشده و مقدار درصد آن در خون افزايش مىيابد . يرقان اقسام مختلف دارد و دانشمندان علم پزشكى معمولا يرقانها را با صليقه خود تقسيم‌بندى كرده‌اند كه يك نمونه از تقسيم‌بندىها ذيلا شرح داده مىشود :\r\n1 - يرقان هموليتيك مادرزادى :\r\n2 - يرقان ويروسى : ( اين يرقان به دو نوع هپاتيت و هپاتيت تقسيم مىشود .\r\n3 - يرقان معمولى : كه مقدار درصد آن بيشتر از دو نوع ديگر بوده و منظور بحث امروز ما بيشتر اين نوع يرقان مىباشد .\r\n4 - علماء طب سنتى عوامل يادشده ذيل را نيز در بروز يرقان موثر دانسته‌اند . از قبيل ورم كبد يا سخت شدن بافت كبد يا پيدايش غده در كبد يا در كيسه صفرا يا در مجارى صفراوى و يا پيدايش ورم و يا رسوب مواد در مجارى صفرا و گاهى نيز معتقدند كه يك حالت نفخه در كبد پيدا مىشود كه در اثر آن در بافت كبد مقدارى گاز و بخار متمركز مىگردد كه اين خود تا حدودى مانع دفع مواد صفراوى و عمل كامل كبد مىشود و چون كبد را پالايشگاه بدن مىدانند معتقدند كه ناراحتىهاى كبدى سبب برهم خوردن تنظيم تركيبات خون مىشود و بدنبال آن بيماريهاى مختلف عارض مىگردد از قبيل استسقاء - يرقان - سوءهاضمه و غيره كه هركدام مداوائى خاص دارند .\r\nاما يرقان معمولى را دوگونه مىدانند يكى يرقان زرد كه بيمار مبتلا به آن پوست بدن و صلبيه‌اش در اثر تجمع بيلىروبين زردرنگ مىشود و ديگر يرقان سياه است كه بيمار مبتلا به آن بدنش سياه‌رنگ مىشود و طحال او بزرگ و سخت مىگردد .\r\nاما در يرقان زرد اگر در محلى كه مجراى صفراوى بكبد متصل مىشود انسداد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nوجود داشته باشد كبد از حال طبيعى بزرگتر مىگردد . و اگر انسداد در مجراى كلدوك يعنى مجرائى كه با اثنى عشر متصل است باشد در اين حالت كيسه صفرا بزرگتر از حالت طبيعى مىگردد و اگر اين انسداد در اثر ورمى گرم‌مزاج باشد براى بيمار تب عارض مىشود ولى چنانچه انسداد در اثر سنگهاى صفراوى باشد تب وجود ندارد .\r\nيرقانهاى گرم‌مزاج گاهى بعد از بيماريهاى ديگر مانند مطبقه پيدا مىشوند و يا در اثر خوردن اغذيه يا ادويه زياد گرم و تند و گاهى نيز پزشك در تشخيص بيمارى اشتباه كرده و به بيمار تب‌دار داروى دافع انگل مثلا سنتونين مىدهد و همين امر سبب ورم كبد و يا ورم مجارى صفراوى شده و مانع دفع صفرا به حال طبيعى مىشود و يرقان عارض مىگردد .\r\nسم بعضى از جانوران نيز بمحض ورود در خون سبب هموليز گلبولهاى قرمز خون به مقدار فراوان شده و اين امر باعث بالا رفتن مقدار بيلىروبين خون و تجمع آن در بافتهاى بدن و بالاخره پيدايش زردى يا يرقان در شخص مىشود مانند زهر افعى .\r\nدر معالجه يرقان زرد اگر كبد ورم داشته باشد چون در سمت راست شكم زير دنده‌هاى راست و متصل به استخوانهاى سينه دست كشيده شود ورم كبد احساس مىگردد ضمنا بيمار تب دارد اگر مربوط به كيسه صفرا يا ورم مجارى صفراوى و يا عوامل ذكرشده ديگر باشد معمولا مزاج اين بيمار گرم و خشك و صفراوى است پس لازم است كه ضمن دفع صفرا و مصرف غذاهاى سرد و تر بعلاج آثار بپردازند مثلا وقتى ورم كبد وجود داشته باشد بايد از بيمار خون گرفته شود و داروهاى ملين و مدر مصرف كنند مانند خارخسك و گل كاكنج و بنفشه و زرشك سياه و نيلوفر از هركدام دو مثقال و عناب و سپستان از هريك 20 دانه كه با پنج ليوان آب مىجوشانند تا نصف شود سپس ده مثقال گزنگبين در آب آن حل كرده و مجموع را صاف نموده و صبح ناشتا مىخورند و بهتر آنست كه بعوض آب سكنجبين يا شربت عناب خورده شود .\r\nبعد مقدار پنج مثقال از پوست هليله زرد را هسته بيرون كرده و يك و نيم ليوان آب جوش در\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nروى آن ريخته و بخيسانند و روز دوم يعنى روز بعد از خوردن منضج صاف نموده با مقدار كمى شكر ناشتا ميل نمايند و اين دو نوع منضج و مسهل را ادامه دهند تا وقتى كه تمام صفرا از بدن خارج گردد .\r\nزمانى كه يرقان در اثر ورم كبد باشد اكثرا اطباء سنتى نوشته‌اند كه بعد از خوردن منضج سردمزاج بايد فلوس را با شكر سرخ ميل نمايند و غير از فلوس يا هليله زرد خوردن مسهل ديگر صلاح نيست در اين صورت مقدار چهار مثقال از مغز سياه‌رنگ داخل ميوه فلوس و هفت مثقال شكر سرخ را در آب گرم حل كرده و صبح ناشتا بخورند و اين عمل را تا مدتى يك روز در ميان ادامه دهند تا ورم كبد مرتفع و يرقان بهبودى بايد و لازم به ذكر است كه در بيمارى يرقان عرق كردن عطسه آوردن و ورزش نمودن هم مفيد مىباشد .\r\nاما آثار يرقان سياه يا يرقان اسود عبارتند از : سياهى قابل توجه پوست بدن و بزرگ و محكم شدن طحال و وجود درد در طحال و عدم اشتها به غذا و بدى هضم غذا و پيدايش وسواس و غم و اندوه و افسردگى و وجود قراقرا در شكم .\r\nاطباء سنتى علل يرقان سياه را ورم طحال يا پيدايش غده در طحال و گاهى هم بىنظمى و اختلال در كار كبد مىدانند به‌طورىكه كبد قادر نيست تركيبات خون را خود تنظيم و وظيفه پالايش خون را به حال طبيعى انجام دهد . در مداواى يرقان سياه هم اگر در بيمار آثار غلبه خون مشاهده شود دستور مىدهند كه از سياهرگ روى ساعد دست چپ كه رگ باسليق نام دارد خون گرفته شود ضمنا دستور به خوردن دواهاى استفراغ‌آور مىدهند تا بيمار استفراغ زياد نمايد . و به بيمار منضج و مسهل مىدهند و تكرار مىكنند تا بدن خوب از مواد زائد پاك گردد و ورم طحال يا ناراحتى بافت كبد نقصان حاصل نمايد در اين حالت نيز اگر در طحال ورمى گرم‌مزاج باشد همراه يرقان سياه بيمار تب هم دارد و مىتوان از بيمار خون گرفت به رگ زدن يا حجامت كردن يا انداختن چند زالو در محل طحال . و گاهى نيز ورم سردمزاج عارض طحال مىشود كه در اين صورت گرفتن خون لازم نيست و تنها به خوردن منضج و مسهل اكتفا مىشود . قابل ذكر است كه براى يرقان اسود\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسكنجبين و گوشت پرندگان و آب پنير و آب كرفس و آب انار و شربت افتيمون مفيد مىباشد .\r\n\r\nنصيحت بهداشتى\r\nهر انسانى بايد سعى كند كه با اجراى برنامه‌هاى صحيح غذائى و دورى از عوامل بيمارىزا سلامتى خود را حفظ نمايد تا بيمار نشده و احتياجى به مصرف دارو نداشته باشد و در صورت عارض شدن بيمارى و احتياج بدارو بهتر است از داروهاى گياهى موجود در موطن خويش كه اثر بدى روى دستگاهها و سلولهاى بدن ندارند استفاده كند و از داروهاى شيميائى حتى المقدر كمتر استفاده شود مگر در حال اضطرار . پزشكان و متخصصين داروسازى داروهاى شيميائى را به شمشيرى دوپهلو تشبيه كرده‌اند كه يك پهلوى آن بيمارى را مىبرد و پهلوى ديگر آن سلامتى انسان را .\r\nعلماى علم داروشناسى معتقدند كليه پنىسيلين‌هاى خوراكى بايد لااقل با يك ساعت فاصله از زمان صرف غذا خورده شود تا دارو با مواد غذائى تركيب نشده و اثر آن زايل نگردد و اثر اسيد معده نيز بر آنها به حد اقل برسد .\r\n\r\nنصيحت بهداشتى به افراد مسن\r\nافراد مسن جهت حفظ سلامتى خود لازم است بنكات زير توجه داشته باشند .\r\n1 - از غذاهاى مقوى زودهضم استفاده كنند و از خوردن ميوه و سبزيجات دريغ ننمايند .\r\n2 - ورزش‌هاى سبك مناسب حال خود مانند پياده‌روى در هواى آزاد داشته باشند و حتما ماهيچه‌هاى خود را به حركت درآورند تا عضلات آنان فرسوده و خشك و تنبل نشود و اگر فرد مسن قادر به راه رفتن نيست بايد بهر طريق ممكن روزانه چهار پنج بار ماهيچه‌هاى بدن خود را به حركت درآورد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n3 - از هر عملى كه براى آنان ناراحتى فكر و خيال يا افسردگى روحى پديد مىآورد بپرهيزند و براى خود سرگرمى ايجاد كنند كه با خنده و شوخى و شادى همراه باشد .\r\n4 - از مواد پاك‌كننده مانند صابون و شامپو و غيره كه سبب خشكى پوست بدن مىشوند كمتر استفاده كنند تا پوست بدن آنان خشك نشده و چرب و نرم باقى بماند و تنفس پوستى هم نيكوتر صورت پذيرد .\r\n5 - كفش و لباس آنان بايد راحت بوده و از اين بابت احساس ناراحتى نداشته باشند .\r\n6 - از استعمال داروهاى خواب‌آور و آرام‌بخش جدا پرهيز كنند چون اثرات جنبى اين داروها بر پيكر افراد مسن زيانبارتر است و حد اقل ضررش اين است كه آنان را از مردى مىاندازد و در زنان نيز همين اثر را دارد .\r\n7 - تا مجبور نشوند از داروهاى شيميائى استفاده نكنند .\r\n8 - از مصرف زياد چائى غليظ و قهوه و دخانيات بپرهيزند .\r\n9 - مقاربت كمتر نمايند .\r\n10 - اگر ضعيف هستند يا حالت ضعف داشته باشند مىتوانند براى تقويت خود ضمن انجام ورزش‌هاى ملايم و ساير دستورات داده شده از ويتامين‌هاى طبيعى و گوشت كبوتر و يا كبك يا گنجشك گاهگاهى بعنوان غذا استفاده كنند .\r\n\r\nسياه‌سرفه\r\nبيمارى سياه‌سرفه يك تا دو هفته پس از تماس با كودك مبتلا به آن و درصورتىكه طفل آمادگى پذيرش بيمارى را داشته باشد آغاز مىشود و مانند سرماخوردگى همراه با تب و آبريزى از بينى و سرفه شروع مىشود .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n« ( اطباء قديمه معتقد بودند كه سياه‌سرفه در اثر ريختن رطوباتى به شش‌ها عارض مىشود كه اين رطوبات ممكن است گرم باشد يا سرد )\r\nسرفه‌هاى سخت يكى دو هفته بعد از ورود عامل بيمارى در بدن شروع مىشود سرفه كردن بنوبت مىباشد و بين فواصل سرفه كردن كودك نسبتا سالم به نظر مىرسد و اما سرفه كه شروع شد كودك بشدت سرفه مىكند سرفه‌ها پشت سر هم است تا اينكه كمى رطوبات چسبناك از گلويش خارج شود يا مقدارى كف از دهانش بيرون مىآيد در حالى كه سرفه مىكند ممكن است لب‌ها و ناخن‌هايش كبود شود و گاهى پس از سرفه استفراغ هم مىكند هوا بسرعت و با صدا وارد شش‌هايش مىشود .\r\nاگر سياه‌سرفه بطريق صحيح و زودتر معالجه نشود ممكن است مدت چند ماه طول بكشد كودكان كمتر از يك سال وقتى به سياه‌سرفه مبتلا مىشوند علائم بيمارى در آنان كمتر مشاهده مىشود و تشخيص نوع سرفه در آنان مشكل‌تر است و در آنان بيشتر چشمها متورم و بادكرده مىشود . گاهى در اثر شدت سرفه در كودكان مبتلا به سياه‌سرفه مختصر خونريزى در مويرگهاى چشم كودكان پيدا مىشود كه با مصرف داروهاى لعابدار مانند ريختن لعاب اسفرزه مرتفع مىگردد و چندان قابل اهميت نيست .\r\nطب سنتى سياه‌سرفه را با مصرف داروهاى كم‌كننده رطوبت برحسب مزاج طفل مداوا مىكند . اگر رطوبت سرد باشد هنگام سرفه كردن صورت كبود مىشود و كمى كف از دهان بيرون مىيايد در اين حالت بايد رب سوس و صمغ عربى را كوبيده و كم‌كم بدهند طفل بخورد و رازيانه و اصل سوس را نيز دم كرده و از آب آن به طفل بخورانند و بجاى چائى به او دم‌كرده دارچين بدهند و اگر از رطوبات گرم باشد به بيمار دم‌كرده تخم خشخاش و تخم كاهو و بارهنگ و عناب و سپستان را با مقدارى شكر بخورانند .\r\nاز داروهائيكه بتجربه رسيده براى سياه‌سرفه بسيار مفيد است ، افسنطين مىباشد كه دستور خوراك آن در كتاب گياهان داروئى ذكر شده است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nعلل تنگى نفس - ضيق النفس - آسم\r\nبرابر جدول فوق عوامل مختلف مىتوانند سبب تنگى نفس گردند كه خلاصه‌اى از اين عوامل شرح داده مىشود اگر نفس‌تنگه در حال استراحت تقريبا متوقف شود و در حال فعاليت جسمى عارض گردد اين‌گونه تنگى نفس را جزء نقايص دستگاه تنفس مىدانند مثلا ممكن است عيبى در بافت ريه‌ها وجود داشته باشد كه در اثر آن هواى تنفسى نتواند بطور كامل در بافت ريه منتشر گردد ، و يا مجارى تنفسى تنگ شده باشند و يا عده‌اى از آنها بعللى مسدود شده بقيه نايژكها تكافوى مبادلات تنفسى را ننمايند كه اين حالت در افراد معتاد به سيگار و قليان بيشتر مشاهده مىگردد و يا نواقصى در عضلات\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتنفسى وجود داشته باشد كه اين ماهيچه‌ها نتواند آن‌چنان‌كه لازم است عمل انقباض و انبساط قفسه سينه را انجام دهند .\r\nاما چنانچه تنگى نفس در حال استراحت هم وجود داشته باشد بيشتر علت آن را به ناراحتىهاى قلبى نسبت مىدهند تا به ناراحتىهاى ريوى و اين‌گونه افراد با آزمايشهاى قلبى نوع بيماريشان مشخص مىگردد . گاهى نيز ضايعاتى در شش‌ها پيدا مىشود كه هواى تنفسى نمىتواند به خوبى در ريه منتشر شود بخصوص مواقعى كه عفونتى هم وجود داشته باشد مانند بيماريهاى سل ، سينه‌پهلو و برنشيت .\r\nمردم قديم براى باز شدن نفس در نفس‌تنگه‌هاى مختلف از داروهاى مختلفى استفاده مىكرده‌اند يكى از اين داروها شش روباه بوده كه آن را خشك كرده و سپس پودر مىكرده‌اند و هر روز مقدارى از پودر را با قدرى آب و عسل تا چند روز مىخورده‌اند براى نفس‌تنگه‌هاى غير عفونى دافع بوده است عده‌اى از مردم بخصوص اروپائيان براى باز شدن نفس چند روز روزى سه چهار مثقال از خون بوقلمون را با قدرى آب و شراب مىخورده‌اند و مردم ايران خون بوقلمون را با مقدارى آب مىخوردند .\r\nاطباء سنتى علت نفس‌تنگه‌هائى را كه در حال استراحت هم هست اغلب در اثر اجتماع اخلاط بلغمى در شش‌ها مىدانند و براى مداواى آن ابتدا چند مسهل به بيمار مىدهند كه مىتوان از سنا و گل سرخ يا منيزى و يا فلوس استفاده نمود مسهل را چند نوبت يك روز در ميان به بيمار مىدهند اگر پس از استعمال اين چند مسهل نفس باز شد با مصرف داروهاى كم‌كننده اخلاط و بازكننده تنگى نفس از بازگشت بيمارى جلوگيرى مىشود و در غير اين صورت بايد از رگ قيفال كه سياهرگ روى ساعد است مقدار حدود 250 براى افراد بزرگ خون گرفته شود سپس از داروهائى نظير زوفا ، پر سياوشان ، تخم شنبليله ، و تخم مرو كه از همه يا دو سه نوع آن انتخاب مىشود از هركدام دو مثقال را انتخاب و مىجوشانند و روزى دو بار صبح و عصر به بيمار مىخورانند تا بلغمها از جاى كنده و دفع شوند ضمنا افرادى كه عادت بحجامت كردن دارند بجاى خون گرفتن از رگ مىتوانند\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nحجامت كنند مردم قديم در روى سينه اين‌گونه افراد زالو مىانداخته‌اند البته اين اعمال در زمانى است كه بيمار تب نداشته باشد چون اگر بيمار تب داشته باشد ممكن است بيمارى او سينه‌پهلو يا زات الريه يا مرض عفونى ديگر باشد كه لازم است مرض ابتدا شناسائى و سپس مداوا گردد .\r\nافرادى كه نفس‌تنگه همراه با سرفه و خروج اخلاط از ريه دارند مزاجشان گرم است بايد از منضج‌هاى لعابدار مانند بنفشه ، عناب سپستان بارهنگ و تخم كاهو و تخم ختمى از هركدام دو مثقال را گرفته مجموع را بجوشانند و پس از صاف كردن دو روز صبح و عصر بخورند و روز سوم مسهل فلوس يا سولفات دوسود يا مسهل گياهى ديگر بخورند ضمنا گرد نشاسته را با لعاب اسفرزه مخلوط نموده كم‌كم بخورند تا شش‌هاى آنان نرم شود همچنين اگر ششهاى آنان خشك هم باشد مىتوانند سفيده تخم‌مرغ را بزنند تا متلاشى شود و به صورت خام روزى دو سه بار هربار چند قاشق از آن را بخورند . اگر باز هم بهبودى حاصل نشود مىتوانند از رب سوس استفاده كنند .\r\n تنگى نفس اگر بكس گردد يار * دشمن بودش بوى بد و دود و غبار\r\nاز بوى به دو دود و غبارش بدتر * آب خنك است و امتلا اخواب نهار « 1 » \r\n\r\nداروهاى مفيد براى تنگى نفس\r\n1 - بادام تلخ و روغن آن در معالجه تنگى نفس و ورم شش‌ها نافع است مقدار خوراك از پودر دانه بادام تلخ تا بيست گرم و از روغن آن تا پنج گرم است .\r\n2 - برگ گياه بلاون يا شابيزك را پودر كرده و بخورند چون گياهى است تقريبا سمى بايد مقدار و نحوه خوردن آن طبق دستور پزشك باشد .\r\n3 - مخلوطى از ريزم بسفايج و انسيون از هركدام پنج گرم و ريشه پوست‌گرفته شيرين‌بيان ده گرم مجموع را پودر كرده با چهار استكان آب مىجوشانند تا دو استكان آن\r\n\r\n\r\n","description":"","footnote":"\r\n( 1 ) - نهار يعنى روز\r\n","page_name":" 137 ","page_number":137},
  {"content":"\r\n\r\nباقى بماند آب صاف‌شده دارو را مىخورند و اين عمل را تا چند روز يك روز در ميان يا همه روزه ادامه مىدهند .\r\n4 - پياز عنصل : افراد مبتلا به بيمارى آسم مىتوانند يك برابر پياز عنصل را با دو برابر عسل طبيعى مخلوط و طبخ كرده در چند نوبت بخورند بجز نفس‌تنگىهائى كه منشاء قلبى دارند معمولا بقيه را مداوا مىنمايد مقدار خوراك پياز عنصل به صورت طبخ‌شده يك و نيم مثقال است كه معمولا صبح و ناشتا مىخورند ولى خوردن پياز عنصل به صورت خام صلاح نيست .\r\n5 - گل پونه نيز براى نفس‌تنگه‌هاى رطوبى مفيد است مقدار خوراك از گل پونه ده گرم و اگر به صورت جوشانده خورده شود تا بيست گرم است .\r\n6 - افرادى كه درد سينه و تنگى نفس باهم دارند اگر تره را با ماء الشعير بخورند در باز كردن نفس آنان موثر مىباشد .\r\n7 - عرقى كه از پوست يا برگ يا ميوه چنار گرفته باشند براى نفس‌تنگه‌هاى گرم‌مزاج مفيد است . براى تهيه عرق چنار بهتر است ابتدا اعضائى را كه قصد گرفتن عرق از آنها را دارند چهل و هشت ساعت در آب بخيسانند سپس اقدام به گرفتن عرق نمايند . و عرق گرفته شده را بايد در جاى خنك نگهدارى كنند افرادى كه شربت چنار مىخورند بهتر است همراه با اين دارو غذاهاى ترش و دوغ و ماست نخورند مقدار خوراك از عرق چنار يك فنجان قهوه‌خورى مىباشد كه صبح ناشتا خورده مىشود .\r\n8 - اگر عصاره برگ ريحان را گرفته و با مقدارى شكر نى يا عسل طبيعى مخلوط كرده بخورند براى بيشتر نفس‌تنگه‌ها مفيد است مقدار خوراك از مخلوط مذكور هر نوبت نصف استكان مىباشد كه در چند نوبت مىخورند .\r\n9 - براى مداواى نفس‌تنگه‌اى كه مربوط به شش‌ها مىباشد مقدار ده تا بيست گرم زوفا را جوشانده و پنج گرم پودر صمغ عربى را بر آب صاف‌شده ريخته و ميل مىنمايند .\r\n10 - خوردن سناى مكى تا حدودى در باز كردن نفس‌تنگه بخصوص نوعى كه از تجمع رطوبات بلغمى باشد و پرى دستگاه گوارش نيز آن را شدت مىدهد بسيار مفيد است مقدار\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nخوراك از پودر آن يك مثقال است كه پودر را صبح ناشتا روى زبان ريخته و مقدارى آب از بالاى آن جهت پائين بردن دارو خورده مىشود اين پودر را مىتوان با يك قاشق چائىخورى عسل مخلوط نموده تا به صورت معجون درآيد و خوردن آن را چند روزى ادامه دهند .\r\n11 - از پودر دانه كرفس مقدار دو مثقال را اگر افراد مبتلا به نفس‌تنگه بجوشانند و پس از صاف كردن آب دارو را بخورند و اين عمل را تا چند روز ادامه دهند براى باز كردن نفس آنان مفيد مىباشد .\r\n12 - اگر برگهاى گزنه را طبخ نموده و پس از صاف كردن آب صاف‌شده را با مقدارى ماء الشعير ميل نمايند در باز كردن نفس بيمار اثر قابل توجهى دارد .\r\nچند نمونه از گياهان خلطآور\r\n( )\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nپيشگيرى از حدوث بيماريهاى قلبى و عروق مغزى\r\nبيماريهاى قلبى يكى از علل اصلى مرگ‌ومير در كشورهاى پيشرفته جهان است كه حدود چهل درصد مرگ‌وميرها را تشكيل مىدهد ضمنا هشت درصد مرگ‌وميرها را هم بيماريهاى عروق مغزى شامل مىشوند . اما لازم بذكر است كه بيماريهاى عمده قلبى و عروق با اين وسعت تلفات قابل پيش‌بينى و پيشگيرى مىباشند جوامعى كه رژيمهاى غذائى و نحوه زندگى آنها به سمت جوامع صنعتى پيش مىروند بايد متوجه خطرات آن نيز بوده و مواظب باشند كه افزايش مواد غذائى سبب نشود . تا مصرف اين مواد بيش از حد نياز بشود تا بيمارهاى كرونر و بيماريها عروق مغزى توسعه نيافته و محدود شوند ضمنا رژيمهاى غذائى بايد طورى باشند كه از فقر انرژى ، پروتئين ، ويتامين‌ها و مواد معدنى جلوگيرى كرده و از مصرف بيش از حد چربى ، كلسترول و نمك نيز جلوگيرى كند تا كمكى باشد براى به حد اقل رساندن خطر بيماريهاى قلبى عروقى .\r\n\r\nعواملى كه سبب بيماريهاى قلبى بخصوص بيمارى ايسكميك يا كم‌خونى كرونرها مىشوند .\r\n1 - كشيدن سيگار .\r\n2 - فشار خون بالاتر از اندازه طبيعى .\r\n3 - رژيمهاى غذائى ناسالم مانند مصرف زياد چربىها بخصوص چربىهاى جامد مانند پيه و دنبه و مصرف زياد نمك طعام . همچنين مصرف زياد تخم‌مرغ نيز كلسترول خون را افزايش مىدهد .\r\n4 - عدم انجام كارهاى ورزشى .\r\n5 - تماس زياد با بعضى مواد سمى محيط .\r\n6 - هيجانات روحى و روانى ، افسردگى و بيحوصلگى .\r\n7 - بالا بودن مقدار كلسترول خون .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n8 - چاقى و اضافه‌وزن خارج از اندازه طبيعى .\r\n9 - مصرف داروهاى جلوگيرى از حاملگى .\r\n10 - بيمارى قند .\r\n11 - مصرف الكل و مواد مست‌كننده .\r\n12 - مصرف زياد شيرينىجات .\r\nبيماران مبتلا به ناراحتىهاى قلبى بايد بدانند باوجود داشتن ناراحتى مانند آنژين صدرى و حتى انفاركتوس حاد بافت ماهيچه‌اى قلب مىتوانند يك زندگى طولانى و مفيد داشته باشند و اكثرا مشاهده شده افراد مبتلا به اين بيماريها چنانچه روحيه‌اى قوى داشته باشند و بيم و نااميدى به خود راه ندهند زندگى طولانىترى خواهند داشت و اين هم بدان معنا نيست كه بپزشك متخصص مراجعه نكنند و تحت نظر متخصص نباشند .\r\n\r\nافرادى كه مبتلا به ناراحتى قلبى هستند بايد نكات زير را رعايت كنند .\r\nاز غصه و تشويش و عصبانيت برحذر باشند ، به تفريح و گردش و شوخى و خنده و سرگرميهاى مفرح بپردازند ، مشروبات الكلى و دخانيات مطلقا مصرف نكنند ، از ورزش‌هاى سنگين خوددارى كنند اما ورزش‌هاى سبكى كه گردش خون آنان را تنظيم مىكند مناسب حال آنان مفيد است برابر نظر پزشك از داروهاى مقوى و مفرح استفاده كنند چربى و نمك زياد مصرف نكنند . در خوردن غذا دقت نموده و بيشتر از غذاهاى زودهضم استفاده نمايند . حتى الامكان خود را از سرماخوردگى مواظبت كنند ، چنانچه بيمارى قلبى شديد باشد بايد به متخصص قلب مراجعه نموده و تحت مراقبت باشند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nچند نمونه از گياهان مقوى قلب\r\n\r\nداروهاى محرك جنسى\r\nاين داروها به دو دسته تقسيم مىشوند :\r\n1 - داروهائيكه براى افزايش تمايل جنسى و اشتهاى شهوى در كسانى كه تمايلات جنسى در آنان كم است و ميل جنسى چندانى ندارند ( مرد باشند يا زن ) به كار مىرود .\r\n2 - داروهائيكه براى تقويت قواى جنسى در مردانى كه تمايل جنسى دارند اما دچار\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nضعف و ناتوانى جنسى هستند به كار مىروند .\r\nدر حالت اول بيشتر پزشكان از هورمن‌هاى جنسى و داروهاى محرك عصبى استفاده مىكنند كه از هورمن‌هاى تستوسترون در مردها و استروژن در زنها و محركهاى عصبى مانند كوكائين و استريكنين استفاده مىكنند و در كشورهاى اروپائى براى اين منظور از مشروبات الكلى قوى و حشيش استفاده مىكنند كه اين عمل معالجه بيمارى نيست بلكه تنها يك تحريك است و اثر موقت دارد .\r\nاما داروهاى تقويت‌كننده قواى جنسى داروهائى هستند كه به خودى خود موجب افزايش ميل جنسى نيز مىشوند . ذيلا تعدادى از اين داروها معرفى مىگردند .\r\nجهت زياد نمودن باه و قدرت جنسى بگيرند - جوزبوا - دارفلفل - قاقله - تخم تره تيزك - قرنفل - خولنجان - تخم گل سرخ - زنجبيل - بسباسه از هركدام چهار مثقال مجموع را خوب بكوبند و با عسل طبيعى مخلوط كنند تا به صورت معجون درآيد و هر روز به قدر دو مثقال با شير گاو تازه ميل نمايند .\r\nمعجون ديگر كه باه را زياد و منى را غليظ و قدرت جنسى را ازدياد مىبخشد .\r\nمغز نارگيل - شقاقل هركدام سه مثقال زنجبيل يك مثقال بهمن سفيد يك مثقال - دانه مارچوبه دو مثقال - دارچين نيم مثقال آنها را خوب بسايند تا كاملا پودر شوند بعد با روغن پسته بياميزند تا چرب شود و دو برابر وزن آن عسل بياميزند و هر روز به مقدار دو مثقال از آن را با آب گرم ميل نمايند .\r\nمعجون ديگر كه قدرت جنسى را زياد و معده را تقويت و اشتها را افزون مىدارد و بلغم را قطع مىنمايد . دارچينى - دارفلفل - گل سرخ - عود قمارى - مصطكى - قرنفل - جوزبوا - زنجبيل - نشاسته - تخم شلجم - مشك - زعفران - عنبر حل كرده - لسان العصافير مجموع را با دو برابر وزن ادويه عسل طبيعى آميخته و يك مثقال و نيم آن را يك ساعت و نيم پيش از غذا يا يك ساعت و نيم بعد از غذا ميل نمايند .\r\nمعجون ديگر كه قدرت جنسى را افزايش داده و معده را هم قوى و اشتهاآور نيز مىباشد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nسنبل الطيب - خرفه - قرنفل - دارچينى - قاقله - انيسون - تخم كرفس - زيره كرمانى - مصطكى - نعناع خشك - از هركدام به قدر مساوى را خوب سائيده با سه برابر وزن دارو عسل مخلوط كنند و هر روز دو مثقال از معجون حاصل را ميل نمايند .\r\nمعجون ديگر . آب پياز سفيد را گرفته و دو برابر آن عسل اضافه كنند و بجوشانند تا قوام آيد و هر روز صبح ده درم ( 35 گرم ، هفت مثقال ) از آن را ميل نمايند قدرت جنسى را زياد نمايند . لسان العصافير ميوه درخت زبان گنجشك را گويند و از داروهاى محرك و مقوى قواى جنسى مىباشد . شلجم همان شلغم است و انيسون رازيانه رومى و حب و نيل تخم نيلوفر كرمانشاهى مىباشد .\r\n\r\nغذاهائى كه قدرت جنسى را زياد مىكنند .\r\n1 - گنجشك : اين حيوان را پس از ذبح كردن و پر كندن و بيرون آوردن احشاء و كندن پاها همراه با سر حيوان كلا در هاون كوبيده يا با چرخ گوشت چرخ مىنمايند و پس از طبخ صاف كرده آب آن را ميل مىكنند و چنانچه اين عمل را به مدت ده روز ادامه دهند به شخص قدرت كافى خواهد داد .\r\n2 - ماهى سقنقور : اين ماهى را كه از آبهاى سواحل كشورهاى عربى بيشتر صيد مىشود كباب كرده و مىخورند نوشته‌اند كه جهت تقويت قدرت جنسى دوا يا غذائى به مشابه آن نيست مگر مغز سر گنجشك كه ضعيف‌تر از آن است . لازم به ذكر است گرچه اين حيوان را ماهى ناميده‌اند ولى از نظر زيست‌شناسان جزء ماهيها نيست .\r\n آنچه در ماهى سقنقور است * نصف او در دماغ عصفور است \r\n3 - كبوتر جوان : اين حيوان را پس از آماده كردن شكمش را مرزنجوش پر كرده و با مختصر آبى در ظرف سربسته خوب طبخ مىنمايند سپس تناول مىكنند .\r\n4 - مغز بادام شيرين و مغز گردو و فندوق و پسته ( بادام و گردو دو برابر و فندوق و پسته يك برابر ) را خوب كوبيده با عسل طبيعى آميخته و صبح‌ها همراه صبحانه يا قبل\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاز آن ميل مىنمايند .\r\n5 - انگور : مداومت كردن به خوردن انگور بخصوص بين روز يا بعد از غذا به‌طورىكه قبل از غذا بلافاصله نباشد و سبب سد جوع نگردد بسيار نافع است .\r\n6 - ويتامين  E  و  A  ويتامين‌هاى مقوى اعصاب تا حدودى مؤثر مىباشند .\r\n7 - حبوبات مانند نخود و لوبيا و باقلا ( بطور غير مستقيم موثر مىباشند )\r\n8 - شير شتر كه بايد به مدت بيست روز بخورند به مقدار متوسط . تقريبا مؤثر مىباشد .\r\n9 - تخم پرندگان مانند تخم‌مرغ تخم كبوتر تخم گنجشك و ساير پرندگان .\r\n10 - مغز سر حيوانات بخصوص مغز سر جوجه مرغها و گنجشك‌ها .\r\nماهى سنقنقور را اطباء قديمه جزء اغذيه محسوب نداشته بلكه آن را جزء ادويه مىدانند و همراه داروهاى ديگر يا به به تنهائى براى تقويت قواى جنسى تجويز مىكنند .\r\n\r\nداروهائيكه در فعاليت جنسى اختلال ايجاد مىكنند .\r\n1 - اكثر داروهاى شيميائى كه براى پايين آوردن فشار خون مصرف مىشوند ميل جنسى را كم و نعوذ را مختل و انزال را غير طبيعى مىكنند . ( هم براى مردان و هم براى زنان مضعف مىباشند ) .\r\n2 - داروهائيكه در افراد افسردگى خاطر ايجاد مىكنند .\r\n3 - داروهائيكه هيجانات روحى و عصبى ايجاد مىكنند .\r\n4 - داروهاى رخوت‌زا مانند آنتىهيستامين‌ها .\r\n5 - كليه داروهائيكه روى سلسله عصبى سمپاتيك اثر منفى دارند ( داروهاى ضد سمپاتيكى محيطى ) مانند سايمتيدين - گوانتيدين - كلويندين - متيل دوپا - فنوكسى بنزامين - پروپانولول - رزرپين - هيدرآلازين .\r\n6 - داروهاى ضد اضطراب و تركيباتى مانند الكل - حيش - متادون - هروئين .\r\n7 - اكثر تركيبات شيميائى مدر . اما داروهاى گياهى و طبيعى و بعضى اغذيه كه بعنوان مدر به كار برده مىشوند اثر ضد سمپاتيك نداشته و سبب ضعف فعاليت‌هاى جنسى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنمىشوند و همچنين داروهاى كم‌كننده فشار خون گياهى مانند مسهل‌هاى مخصوص گياهى درعين‌حال كه بهترين و بىضررترين داروى پائين‌آورنده فشار خون مىباشند در فعاليت‌هاى جنسى اثر سوئى ندارند .\r\n8 - داروهاى ضد سرطان ميل جنسى را كم و اكثر باعث توقف كار غدد و دستگاه جنسى مىشوند .\r\n9 - داروهائيكه كافور در تركيب آنها باشد .\r\nتبصره - داروهاى نامبرده فوق بيشتر در مردان آزمايش شده اما در هر دو جنس موثر مىباشند .\r\n\r\nچند نمونه از داروهائيكه محرك و مقوى قواى جنسى مىباشند .\r\nاز دانه‌ها : تخم كرفس - تخم هويج يا زردك - تخم كلم - تخم پودنه - تخم ترب - تخم خربزه - تخم كنجد - فندق - پسته - دانه زبان گنجشك - دانه بادررنجبويه .\r\nاز صمغها : كتيرا و آنغوزه كه ابن سينا فرموده چنانچه يك مثقال آنغوزه را بخورند .\r\nدر قدرت جنسى تقويت بسيار مىكند .\r\nاز پوست خشك بعضى گياهان مثل دارچين و بسباسه .\r\nاز ريشه‌ها : مثل پياز بريان‌شده با روغن حيوانى ، زنجبيل ، عاقرقرها ، ريشه خارخسك ، سورنجان و سعد كوفى ، قرنفل ، شقاقل ، خولنجان .\r\nاز گلها : زعفران و گل سرخ\r\nاما چيزهايى كه ضعيف مىكند قدرت جنسى را بخصوص استعمال زياد آنها .\r\nزيره - رازيانه - عدس - سنجد - ترشىها - ميوه‌هاى نارس قابض - نيلوفر - تخم سفيد ( اسفرزه ) كافور . و نيز مجامعت زياد براى افراد ضعيف و پرخورى و استعمال زياد غذاهاى رطوبى و سردمزاج و عدم حركات جسمى و ورزشى و ناراحتى فكرى و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nروانى . از داروهاى تجربه‌شده براى تقويت قواى جنسى در مردان يكى ماليدن پيه سوسمار است بر آلت تناسلى مرد ديگر مغز سر خفاش است كه بسيار محركى است قوى و آن را بايد در كف پاى مرد بمالند نه بر آلت تناسلى ديگر خوردن بيضه‌هاى روباه است كه آنها را نيم‌پز كرده با قدرى عسل مىخورند ضمنا بيضه گاو نيز مقوى اين دستگاه است .\r\n\r\nماسك المنى يا معجون سرعت انزال داروى جلوگيرى از شب‌ادرارى\r\nمردانى كه سرعت انزال دارند اگر اين حالت عارضه مرضى باشد بايد ابتداء نسبت به مداواى آن بيمارى اقدام شود و چنانچه عارضه‌اى مرضى يا روانى و عصبى در بين نباشد با تجويز داروى ماسك كه بدستور زير درست و مصرف مىشود اين ناراحتى مداوا خواهد شد بعلاوه جوانانى كه شب‌ها زيادتر از حالت طبيعى محتلم مىشوند و اين عمل تقريبا در بيشتر شب‌ها مىباشد و همچنين بچه‌هائى كه شب‌ادرارى دارند مىتوانند از معجون مذكور ذيل استفاده نمايند براى ساختن معجون مقدار دو مثقال يا ده گرم از برگ مورد و به همين مقدار از دانه بلوط و تخم كرفس و خولنجان كه جمعا هشت مثقال مىشود پودر كرده و با چهل مثقال عسل طبيعى مخلوط كرده و معجون حاصل را هفت قسمت نموده و هر قسمت را يك روز و به مدت هفت روز ميل نمايند رفع ناراحتى خواهد شد .\r\n\r\nديرتر از موقع طبيعى قطع شدن خون عادت ماهيانه و يا زيادتر از حالت طبيعى بودن خونريزى در زنان .\r\nدوره جنسى در زنان هر 28 روز يك بار شروع مىشود در اين فاصله عمل تخمك‌سازى و خروج تخمك از تخمدان انجام مىگيرد و چنانچه تخمك در ضمن\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحركت از لوله‌هاى اويدوكت بسوى رحم با اسپرم برخورد نكرده و لقاح نيابد هلاك شده و با خونريزى ماهانه دفع مىگردد مدت‌زمان خونريزى ماهانه در نژادهاى مختلف و فاميلان مختلف متفاوت است در بعضى از فاميلان سه روز و عده‌اى هفت روز و عده‌اى نيز تا يازده روز مىرسد نسبت افراد دسته دوم نسبت به سايرين بيشتر است و عوامل فيزيكى و شيميائى يا روانى مىتوانند در كم و زيادى آن يا شروع بيموقع مختصرى تاثير داشته باشند اما چنانچه خونريزى ديرتر از موقع مقرر قطع گردد يا در ماه تكرار شود يا مقدار خون روش بيش از حد طبيعى باشد عارضه‌اى است كه احتياج به درمان دارد و داروهاى زيادى معرفى شده كه يك نسخه را ذيلا يادآور مىشويم . مقدار دو مثقال جوزبوا و دو مثقال ميخك و دو و نيم گرم زعفران را مخلوط و مجموع را پودر كرده و سه قسمت كنند و هر قسمت را در يك نوبت صبح ناشتا بالاى قويمان زنانه پاشيده و مىخورند خونريزى را قطع مىنمايد و چنانچه پس از گذشت دو سه روز قطع نگرديد بايد دارو مجددا خورده شود و اگر بجاى جوزبوا بسباسه باشد اثر آن قويتر و بهتر خواهد شد و مقدار بسباسه نيز دو مثقال است اين دارو جزء ادويه تجربه شده است .\r\n\r\nبارورى مصنوعى يا آزمايشگاهى براى زن و مردهائى كه داراى فرزند نمىشوند . بچه‌دار نشدن ممكن است مربوط به يكى از علل زير باشد .\r\n1 - مرد عقيم باشد و در بيضه‌هاى او اسپرمسازى نشود .\r\n2 - زن عقيم باشد و در تخمدانهاى او تخمك‌سازى نشود .\r\n3 - مرد اسپرم‌سازى كند اما غلظت و تعداد درصد اسپرم‌ها از ميزان طبيعى كمتر باشند .\r\n4 - اسپرمهاى مرد ممكن است فلج باشند و قدرت لقاح نداشته باشند .\r\n5 - ممكن است رحم زن آمادگى جايگزينى فرزند نداشته باشد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n6 - ممكن است لوله‌هاى اسپرم‌بر مرد و يا تخمك‌بر در زن متورم و مسدود باشند .\r\nدر حالات اول و دوم اغلب اين‌گونه زن و شوهرها بدون فرزند مىمانند و گاهى نيز اتفاق مىافتد كه پس از مدتى ناگهان به عللى اين نقيصه بر طرف شده و اين خانواده داراى فرزند شوند . ولى چهار حالت ديگر جزء بيماريها بوده و قابل مداوا مىباشند .\r\nو اما زن و شوهرهائى كه در ادامه زندگى زناشوئى نمىتوانند داراى فرزند شوند مىتوانند از طريق بارورى مصنوعى يا آزمايشگاهى بچه‌دار شوند .\r\nاين عمل بطرق مختلف انجام مىشود كه بعضى مشروع و بعضى نامشروع است .\r\nاينك ضمن مختصر توضيحى از نحوه بدست آوردن تخمك چند نمونه از بارورى مصنوعى شرح داده مىشود .\r\nبراى بدست آوردن تخمك سالم لازم است دقت كافى به عمل آيد و از هورمن‌هاى گونادوترپيك براى كنترل دوره ماهيانه و سرعت در بلوغ فوليكولهاى متعدد تخمدان زن استفاده گردد بايد تخمك چند ساعت قبل از آنكه فوليكول پاره شده و تخمك وارد ترشحات لوله‌هاى تخمدان شود بدست آيد چون بعد از اين زمان ديگر دسترسى به آن مقدور نيست بعلاوه تخمك بايد كاملا بالغ شده و رسيده باشد تا آمادگى كامل براى عمل لقاح را داشته باشد پزشك مىتواند با اندازه‌گيرى مقدار هورمن‌هاى خون و ادرار بهترين زمان براى بدست آوردن تخمك را پيدا كنند و پس از آنكه محل تخمدان مشخص شد با يك گيره مخصوص و از راه شكاف باريكى كه در جدار شكم داده مىشود كانونى را وارد فضاى فليكول كرده و تخمك وسيله دستگاه مكنده ظريفى گرفته مىشود و در يك محلول مغذى قرار داده مىشود و به كمك هورمن‌هاى مخصوص و توسط اين دستگاه مكنده گاهى مىتوان چند تخمك بدست آورد .\r\nاما بارورى مصنوعى ممكن است بصورتهاى زير انجام شود .\r\n1 - اسپرم مرد را با تخمك زن خودش در حالتى كه ورم لوله‌هاى اويدوكت و انسداد آنها موجود باشد در محيط آزمايشگاه لقاح دهند و سپس تخمك لقاح‌يافته كه شروع به\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتقسيم كرد آن را در رحم همان زن قرار دهند . اين عمل را مىتوان براى مردهائى كه تعداد درصد اسپرم آنها از حالت طبيعى كمتر است پس از گرفته شدن مقدارى از پلاسماى منى و تغليظ آن انجام داد .\r\n( ناگفته نماند كه اين‌گونه مردها با خوردن داروهاى ماسك منى قابل مداوا مىباشند )\r\n2 - يك تخمك از يك زن زايا را با اسپرم مردى كه زن نازا دارد در محيط آزمايشگاهى لقاح داده و در رحم زن نازا جايگزين مىكنند .\r\n3 - تخمك زن زايائى را با اسپرم مردى كه زن نازا دارد از طريق تلقيح اسپرم اين مرد در رحم زن زايا گشنيده مىكنند سپس جنين حاصله را با شستشوى مخصوص و يا با دستگاه مكنده مخصوص گرفته و در رحم زن نازا كه آماده جايگزينى طفل شده است منتقل مىكنند . در اين حالت و حالت دوم طفل از نظر صفات ارثى به پدر خود و زنى اجنبى كه تخمك داده مشابه خواهد شد .\r\n4 - اگر زن و مردى بچه‌اى بخواهند كه از نظر صفات مقيّد نباشند كه به آنان شبيه باشد مىتوانند تخمك لقاح‌يافته يك زن و مرد ديگر را از بدن زن دهنده و زايا خارج كرده و در رحم زن گيرنده كه بعللى صاحب فرزند نمىشود و آماده جايگزينى طفل شده است .\r\nجايگزين نمايند اين طفل از نظر شباهت ارثى در حد بچه‌اى است كه زنى بزايد و زن ديگر با شير دادن بزرگش كند .\r\n5 - تلقيح اسپرم مردى اجنبى از طريق واژن در رحم زنى كه شوهر عقيم داشته باشد اين طفل قسمتى از صفات ارثىاش به مادر و قسمتى به آن مرد اجنبى شبيه خواهد شد . در جدول زير حالات مختلف زن و مرد را بررسى مىكنيم .\r\nزن مرد نازا ( عقيم ) زايا\r\nزايا عقيم\r\nعقيم عقيم\r\nزايا ( بارور ) زايا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدر حالت چهارم اين زن و مرد بطور طبيعى داراى فرزند خواهند شد .\r\nدر حالت اول به چهار طريق زير مىتوان عمل كرد .\r\n1 - تلقيح اسپرم اين مرد در رحم زن ثالث از طريق واژن او و انتقال جنين حاصل به رحم زن نازاى خودش .\r\n2 - گرفتن يك تخمك از زن ثالث و گشنيدن آن با اسپرم اين مرد در محيط آزمايشگاه و انتقال جنين حاصل به رحم زن عقيم خودش .\r\n3 - اگر زن عقيم تخمك‌سازى داشته باشد ولى با انسداد لوله تخمك مواجه باشد .\r\nبا گرفتن تخمك اين زن و گشنيدن آن با اسپرم شوهرش در محيط آزمايشگاه و سپس انتقال جنين حاصل به رحم او زن مىتواند صاحب بچه شود .\r\n4 - گرفتن يك تخمك گشنيده‌شده از يك زن و مرد ديگر و جايگزين كردن آن در رحم اين زن در حالت دوم به سه طريق مىتوان عمل كرد .\r\n1 - تلقيح اسپرم مردى ثالث و زايا در رحم اين زن .\r\n2 - گرفتن تخمك اين زن و لقاح دادن آن با اسپرم مردى ثالث در محيط آزمايشگاه و جايگزين كردن جنين حاصل در رحم اين زن .\r\n3 - انتقال يك تخمك لقاح‌يافته يك زن و مرد ديگر به رحم اين زن .\r\nدر حالت سوم كه هر دو نازا مىباشند به دو طريق مىتوان عمل كرد .\r\n1 - اگر زن تخمك‌سازى داشته باشد ولى با انسداد لوله تخمك‌بر مواجه باشد بطريقى كه قبلا اشاره شد از تخمك خودش مىتوان گرفت و در محيط آزمايشگاه با اسپرم مردى ثالث لقاح داد و سپس به رحم خودش منتقل نمود .\r\n2 - مىتوان يك تخمك لقاح‌يافته يك زن و مرد ديگر را به رحم اين زن نازا منتقل نموده آنچه در اين مقوله گذشت از ديده علم پزشكى بود لكن تعيين مشروع يا نامشروع بودن هركدام به عهده علماء علوم دينى مىباشد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nنصيحت به مادران باردار .\r\nچون اكثر قريب به اتفاق داروهائيكه مادر مصرف مىكند مىتوانند از راه جفت وارد بدن فرزند شوند از سوى ديگر اعضاء مختلف بدن نوزاد در حال تشكيل و تكميل‌اند ورود مواد داروئى در بدن جنين اثرات بسيار سوء و جبران‌ناپذيرى برجاى مىگذارد .\r\nبشر از پنج هزار سال قبل به اين موضوع پى برده بوده و افلاطون و ارسطو و جالينوس نيز در اين‌باره مطالب مسبوطى نوشته‌اند اما با پيدايش و توسعه داروهاى شيميائى مختلف و مصرف بىرويه آنها ناهنجاريهاى مادرزادى اخيرا به حد اكثر خود رسيده لذا يادآور مىشود كه مادران باردار حق مصرف هيچ‌گونه داروئى را ندارند مگر با نظر و دستور مستقيم پزشك متخصص ذيلا چند نمونه از داروها و عواملى كه ناهنجاريهاى مادرزادى در طفل ايجاد مىنمايند . قيد مىكنيم :\r\n1 - اشعه مختلف راديولوژى در چهل درصد از نوزادان ايجاد سرطان مىنمايند .\r\n2 - سيگار و الكل و هر ماده افيونى ديگر كه اعتيادآور باشند مانند هروئين و ترياك و حشيش و قليان و غيره در جنين ايجاد ناهنجارى مىنمايند .\r\n3 - مصرف بيش از حد بعضى از ويتامين‌ها مانند ويتامين  A  و  D  وسيله مادر در نوزاد بيمارى هيپرويتامينوز مادرزادى ايجاد مىكند .\r\n4 - تلقيح واكسن‌هاى مختلف ممنوع است اما بعضى از پزشكان تزريق واكسن كزاز را در دو نوبت در ماه‌هاى ششم و هفتم مجاز دانسته‌اند و عده‌اى ديگر تزريق اين واكسن را هم حد اقل سه ماه قبل از باردارى و قبل از ازدواج اصلح مىدانند .\r\n5 - كليه داروهاى خواب‌آور بخصوص اگر در ماه‌هاى اول باردارى مصرف شوند ناهنجاريهاى مغزى و روانى در طفل ايجاد مىكنند .\r\n6 - داروهائيكه براى سردردهاى كهنه مصرف مىشوند مانند تركيبات ارگوتامين يا جنين را ساقط مىسازند و يا سبب عقب‌ماندگى مغزى در او مىشوند .\r\n7 - خوردن مسهل بطور كلى ممنوع است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n8 - گرفتن خون از زن باردار سبب سقط جنين يا حد اقل ضعيف ماندن نوزاد مىشود . اما سبب نقص عضو نخواهد شد .\r\n9 - داروهاى ضد افسردگى .\r\n10 - داروهاى هورمنى .\r\n11 - داروهاى مسكن .\r\n12 - مصرف داروهاى يددار مانند بعضى شربت سينه‌ها كه مادر مصرف مىكند در نوزاد ايجاد گواتر مادرزادى مىكنند لذا در چنين مواقع بهتر است بجاى شربت‌هاى يددار از داروهاى لعاب‌دار گياهى مخصوص ناراحتىهاى ريوى مانند بارهنگ ، سپستان اسفرزه و لعاب به‌دانه استفاده شود .\r\n\r\nسقط جنين :\r\nاگر طفل داخل شكم مادر قبل از رسيدن به حد كمال يعنى قبل از موقعى كه بتواند در خارج از رحم بزندگى خود ادامه دهد از شكم مادر خارج گردد اين عمل خروج بىموقع از رحم را سقط جنين گويند .\r\nبيشتر سقطها قبل از چهار ماهگى رخ مىدهند و تعداد آنها در كشورهايى كه قيد و بند مذهبى دارند چندان زياد نيست اما در كشورهايى كه جنايات زياد و سقط آزاد است تعداد سقطهاى جنائى قابل شمارش نيست .\r\nبيشتر سقطهاى طبيعى در اثر معايبى است كه از پدر يا مادر به فرزند منتقل شده‌اند ضمنا عوامل ديگرى كه مىتوانند در سقط جنين دخالت داشته باشند عبارتند از ضربه ، مرض قند ، كمبود ترشحات تيروكسين ، مسموميت‌هاى غذائى ، ترس ناگهانى ، خشم و اضطراب زياد ، بسيارى از داروها مانند كينين ، سنتونين ، و بيشتر داروهاى ضد انگل ، مسهل‌هاى مختلف رگ زدن و گرفتن خون از رگهاى بدن و گاهى پيچش شكم طولانى و يا اسهال شديد و بسيارى عوامل ديگر مىتوانند سبب سقط جنين شوند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاما مادرانى مشاهده مىشوند كه داراى سقطهاى مكررند و قادر نيستند مدت نه ماه فرزند را در رحم خود نگهدارى كنند و بطور متوالى جنين خود را سقط مىنمايند به نظر دانشمندان علم وراثت بسيارى از اين سقطها مربوط به ناراحتىهاى ارثى مىباشند كه به صورت نواقصى از پدر يا مادر به فرزند رسيده‌اند اما به نظر عده‌اى از اطباء متخصص زنان و زايمان سقطهاى مكرر مربوط است به وضع فيزيكى بدن مادر و جزء بيماريها و يا ناتوانىهائى هستند كه در رحم مادر موجود است مانند عدم كفايت دهانه درونى گردن رحم در نگهدارى فرزند كه در اين صورت پزشكان متخصص زنان مىتوانند با جراحى مخصوص و يا به كار گذاشتن وسائلى در دهانه درونى رحم و دادن دستورات لازم به مادر از سقط فرزند جلوگيرى نمايند .\r\nاطباء سنتى باينگونه مادران قبل از باردار شدن دستور مىداده‌اند كه روزانه مرتب پياده‌روى داشته باشند و ورزشهائى انجام دهند تا ماهيچه‌هاى شكم و من جمله ماهيچه‌هاى رحم تقويت گردند ضمنا مقدارى پودر دانه گل سرخ را با 3 / 1 مقدار آن از پودر سنبل الطيب مخلوط كرده و بر پنبه ريخته و به خود بگيرند و يا مخلوط را با كره حيوانى مخلوط و بر پارچه‌اى شياف‌مانند آلوده كرده و به خود بگيرند تا دهانه رحم آنان بهم آمده حال طبيعى پيدا كند و بسته گردد و مدتى اين كار را انجام داده ضمنا از نزديكى زياد آنان را منع مىكرده‌اند اما پس از باردار شدن به آنان استراحت كامل تجويز مىنموده‌اند بخصوص از هفته سيزدهم ببعد لازم مىدانسته‌اند كه اين‌گونه زنان از حركات جسمى كه ممكن است اسباب سقط شوند كاملا پرهيز نمايند .\r\nايرانيان و يونانيان باستان به زنانى كه مرتب سقط جنين مىكرده‌اند دستور مىداده‌اند تا يك عدد عقرب بزرگ را كه خشك يا نمك‌سود شده است به ران خود ببند با اين عمل اكثر مواقع از سقط جنين جلوگيرى مىكرده‌اند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nچند نمونه از گياهانى كه عقب‌افتادگى دوره جنسى زنان را مرتفع و عادت ماهانه را باز و ساقطكننده جنين و اخراج‌كننده جنين مرده از رحم مىباشند .\r\n1 - پودنه يا پونه : اين گياه براى جنين خطرناك نيست اما پيچيدگى و عقب افتادگى عادت ماهانه زنان را مرتفع و عادت را بازميگرداند مقدار خوراك از پودر برگ آن 25 گرم و از پودر گل آن ده گرم و از برگهاى تازه‌اش به اندازه معمول :\r\n2 - توكليجه : اين گياه بازكننده عادت ماهانه بوده اگر مقدار بيشترى مصرف شود كشنده جنين است و حتى اگر زن باردارى بخور جوشانده آن را در زير شكم خود بدهد كه بخار وارد رحم گردد امكان سقط جنين مىرود . مقدار خوراك آن به صورت جوشانده ده گرم است .\r\n3 - سوسنبر : اين گياه مىتواند عادت ماهانه را بازنمايد و اگر جنين مرده در رحم باشد مىتواند جنين مرده را نيز از رحم خارج نمايد . مقدار خوراك از پودر برگهاى خشك شده آن 15 گرم و از پودر گل آن 10 گرم و از برگهاى تازه آن 25 گرم و از عصاره برگهاى آن 10 تا 30 گرم است .\r\n4 - گل‌پر : اين گياه بازكننده عادت ماهانه بوده و چنانچه زن باردارى مقدار بيشترى از آن ميل كند سبب سقط جنين خواهد شد . مقدار خوراك از پودر دانه آن چهار گرم است كه اين پودر را در دهان ريخته و مقدارى آب نيمگرم از بالاى آن مىخورند .\r\n5 - برگ درخت هلو : مقدار 10 تا 15 گرم از عصاره برگ درخت هلو كه معمولا با شربت عسل خورده مىشود بازكننده عادت ماهانه بوده و بيشتر آن مىتواند سبب سقط جنين گردد .\r\n6 - انزروت : اين صمغ كشنده جنين بوده و مقدار 16 گرم از آنكه به مدت چهار روز خورده مىشود ساقط جنين است اما در بعضى از زنان تنها مقدار دو گرم از آن سبب سقط جنين مىشود .\r\n7 - بادام تلخ : اگر زن باردار روغن بادام تلخ را به خود بگيرد چنانچه باردار باشد\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسبب سقط جنين و اگر پيچيده باشد سبب باز شدن عادت ماهانه او خواهد شد .\r\n8 - بسفايج : مقدار 3 تا 6 گرم پودر بسفايج اگر بوسيله زن باردارى خورده شود سبب سقط جنين او خواهد شد و اگر به صورت جوشانده باشد كه آب صاف‌كرده را بخورند بايد مقدار بيشتر باشد .\r\n9 - پياز عنصل : مقدار يك و نيم مثقال از بريان‌شده آن با قدرى روغن سرشته شده در حال ناشتا خورده مىشود سبب سقط جنين شده و اگر عقب‌افتادگى عادت باشد آن را باز خواهد كرد .\r\n10 - حنا : خوردن مقدار 3 گرم از پودر خشك‌شده برگ حنا كشنده و ساقطكننده جنين است .\r\n11 - گل داوودى : اسانس گلبرگهاى اين گياه بازكننده عادت ماهانه بوده و معمولا مقدار 5 گرم از عرق گلبرگهاى آن را در شربت قند ريخته و مىخورند .\r\n12 - سياه‌دانه : مصرف كم آن بازكننده عادت ماهانه و مصرف ده تا بيست گرم از پودر دانه‌هاى آن ساقطكننده جنين است . اگر زنى در رحم خود جنين مرده داشته باشد با خوردن پودر سياه‌دانه انقباضات شديدى در ديواره رحم پيدا شده و جنين مرده را از رحم خارج مىسازد .\r\n13 - سداب : مقدار 5 گرم از پودر برگهاى سداب كشنده و ساقطكننده جنين است .\r\n14 - فيل‌گوش : هرگاه عصاره برگ گياه فيل‌گوش را زن باردارى در رحم خود داخل نمايد يا اينكه مقدار سى عدد از دانه اين گياه را با قدرى سركه بخورد جنين او ساقط خواهد شد .\r\n15 - گنه‌گنه : خوردن مقدار دو نخود ( 16 ميلىگرم ) از پودر گنه‌گنه كه همان كينين مىباشد سبب سقط جنين خواهد شد .\r\n16 - چنانچه مقل ارزق را در زير شكم زنى كه عادت ماهانه او عقب افتاده باشد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nدود دهند به‌طورىكه مقدارى از اين دود داخل رحم گردد عقب‌افتادگى مرتفع و عادت ماهانه باز مىگردد اما اگر زن باردار باشد سبب سقط جنين خواهد شد اگر بخواهند مقل ارزق را ميل نمايند قدر خوراك آن 3 گرم مىباشد .\r\n17 - پياز نرگس : پياز نرگس ساقطكننده جنين است ضمنا اگر بچه مرده در رحم مانده باشد مقدارى از عصاره پياز نرگس را گرفته و بمادر بخورانند انقباضات شديدى در ديواره رحم ايجاد شده و بچه مرده را از رحم خارج مىسازد . مقدار خوراك از عصاره پياز نرگس 10 تا 15 گرم است كه معمولا با شربت عسل خورده مىشود .\r\n18 - ياس سفيد : گلبرگهاى ياس سفيد عادت ماهانه را باز مىكند و مقدار خوراك از پودر اين گلبرگها 5 گرم است كه اگر به صورت جوشانده مصرف شود ده گرم خواهد بود .\r\nهرگاه زنى هنگام عقب افتادن عادت ماهانه مشكوك باشد كه حامله است يا خير چنانچه مقدار 30 تا 50 گرم عسل طبيعى را در آب حل كرده و ناشتا بخورد اگر درد همراه با پيچش در شكم خود احساس كند حامله است و در غير اين صورت حامله نيست .\r\n19 - اگر ميوه حنظل را در آب بجوشانند و آب صاف‌كرده را زنى كه عادت ماهانه‌اش بسته شده به پنبه ريخته شب‌ها وقت خواب تا چند شب به خود بگيرد عادت او باز خواهد شد .\r\n\r\nجلوگيرى از خونريزى زيادتر از حالت طبيعى در زنها\r\nهرگاه خونريزى ماهانه در زن زيادتر از حالت طبيعى باشد و يا پس از مدت مقرر مثلا پس از روز هفتم كه همه‌ماهه قطع مىگرديده عادت ماهانه قطع نگشته و ادامه داشته باشد و يا در ماه چند بار اين عمل تكرار و خونريزى ادامه يابد مىتوان از داروهاى زير استفاده نمود . اگر خونريزى كه شروع مىشود در مدت چند روز بيش از مقدار اندازه معمولى باشد مىتوان با دم كردن مقدارى نعناع تازه و يا نعناع خشك و خورانيدن آب\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nصاف شده آن به مريض از خونريزى او جلوگيرى نمود و اگر نشد و يا خونريزى بيش از ايام طبيعى ادامه داشت مىتوان مقدار دو مثقال جوزبوّا و دو مثقال ميخك ( قرنفل ) و نيم مثقال زعفران را مخلوط و پودر نموده و آن را سه قسمت كرده و هر قسمت را يك روز ناشتا روى قويماق زنانه پاشيده و بخورند در جلوگيرى از خونريزىهاى بىرويه بسيار موثر مىباشد .\r\n\r\nباردارى نابجا ( باردارى خارج از محفظه رحمى )\r\nباردارى نابجا به بارداريهائى گفته مىشود كه در آن زيگوت يا سلول تخم كه پس از رشد و نمو تبديل به جنين خواهد شد در محوطه رحم جايگزين نشود بلكه در محلهاى ديگر جايگزين شده و رشد نمايد .\r\nچون تخمك بارور شده مىتواند در هر نقطه‌اى از مسير خود از تخمدان تا رحم چسبيده و كم‌وبيش بزندگى خود ادامه دهد ازاين‌جهت است كه گاهى در محلهاى نامبرده زير جايگزين مىشود و سبب باردارى نابجا مىگردد حدود 95 % از بارداريهاى نابجا در لوله‌هائى كه تخمك را از تخمدان به رحم هدايت مىكند اتفاق مىافتد و 5 % ديگر در داخل تخمدان يا ناحيه شكمى يا در شاخ رحم يا در گردن رحم مىباشد گاهى نيز اتفاق مىافتد كه تخمك بارور شده از لوله‌هاى اويدولت به داخل رحم آمده و بعللى وارد لوله اويدوكت مقابل مىشود و در آنجا جايگزين مىگردد .\r\nبارداريهاى نابجا بيشتر در زنان مسن‌ترى كه قبلا هم باردار شده‌اند اتفاق مىافتد تا زنان كم‌سن‌وسال و جوان ضمنا در سياهپوستان باردارى نابجا بيشتر از سفيدپوستان مشاهده مىشود و همچنين در كشورهاى صنعتى و پيشرفته از نظر تكنيك بيشتر از كشورهاى در حال توسعه مىباشد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nتعيين حدود و تاريخ احتمالى زايمان در زنهاى باردار\r\nجهت تعيين موقع تولد نوزاد تاريخ شروع آخرين عادت ماهانه را نوشته و نه ماه و هفت روز به آن اضافه نمائيد حدود ايام تولد بچه مشخص مىشود .\r\nمثلا فرض مىكنيم كه اولين روز آخرين عادت ماهانه پنجم خرداد بوده است نه ماه و هفت روز به آن اضافه كنيم مىشود دوازدهم اسفندماه كه هنگام تولد نوزاد است .\r\nاما لازم به يادآورى است كه اين محاسبه براى عموم نوزادان صادق نيست و حدود 70 % را شامل مىشود . و چنانچه تولد نوزاد چند روزى از ايام محاسبه‌شده تاخير افتاد نبايد بيمناك شد زيرا مشخص نيست كه در اين باردارى عمل لقاح تخمك با اسپرماتوزوئيد اوائل دوره جنسى بوده يا اواسط يا نزديك به اواخر آن . ضمنا عده‌اى از بچه‌ها نيز بطور ارثى در مدت هفت ماه كامل شده و متولد مىگردند .\r\n\r\nآثار نزديك شدن زايمان\r\nيك تا دو هفته قبل از زايمان بچه به طرف پائين رحم مىآيد و چون بمثانه فشار وارد مىشود فضاى مثانه كوچك شده و تعداد و دفعات ادرار زيادتر مىگردد و مادر در اين مواقع راحت‌تر نفس مىكشد و يكى دو روز قبل از زايمان اغلب مقدارى بلغم كه گاهى خون‌آلود نيز هست از مادر دفع مىشود كه اين حالت طبيعى است و نزديكى تولد نوزاد را اعلام مىدارد .\r\nاما شروع درد زايمان و فاصله آن تا زايمان در افراد مختلف متفاوت بوده و حتى در شكم اول با شكم‌هاى بعدى متفاوت است در بعضىها چند روز پيش از تولد كودك و در بعضى چند ساعت قبل از تولد رخ مىدهد .\r\nدر زايمان نبايد دست‌وپاچه شد و ماما يا پزشك مربوط در عين حال كه با كمال دقت بايد مواظب جان مادر و فرزند باشند لازم است ظاهرى خونسرد داشته و هيچ‌گاه حرفى نزند و يا حركتى نكند كه موجب ترس و وحشت زائو گردد چون وحشت زائو درد\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nزايمان را قطع و كار را مشكل مىسازد .\r\nضمنا آمپولهائى كه جهت تسريع عمل زايمان به كار برده مىشود بعضى از آنها ممكن است هم براى مادر زيان‌آور باشد و هم براى بچه . و مادرانى كه سخت‌زا هستند بايد از ماه سوم باردارى براى خود برنامه پياده‌روى منظور كنند تا لگن‌هاى آنها از هم باز و ماهيچه‌هاى ديواره رحمشان قوى گردد . اطباء طب سنتى معتقدند چنانچه زايمان قدرى سخت شود يك قطعه آهن‌رباى طبيعى  ( Fe 3 o 4 )  بدست چپ زائو بدهند عمل زايمان را آسان مىكند .\r\n گيرد چو بدست چپ زن آبستن * سنگى كه بخاصيت ربايد آهن\r\nنزديك به وضع حمل گر باشد زود * فرزند گذارد و رهد زن ز حزن \r\n\r\nعواملى كه سبب زايمان سخت مىشوند .\r\nاگر زنان باردار در هنگام باردارى دستورات مربوط به خود را رعايت كنند علاوه بر آنكه فرزند آنان سالم رشد نموده و زمان تولد سالم خواهد بود وضع حمل آنان نيز طبيعى و آسان خواهد شد اما درصورتىكه دستورات بهداشتى را رعايت نكنند اولا ممكن است خطراتى نوزاد را تهديد كند در ثانى ممكن است زايمان دشوار شود و نياز به عمل جراحى باشد در صفحات قبل از دستورات مربوط به سلامت مادر و فرزند قيد گرديده اينك عواملى را كه سبب زايمان سخت يا سخت‌زائى زنان مىشود متذكر مىگرديم .\r\n1 - بعضى از زنان بطور ارثى سخت‌زا هستند به نظر مىرسد در اين‌گونه زنان فاصله دو لگن از هم از حالت طبيعى كمتر باشد يا ماهيچه‌هاى ديواره رحم از قوت كافى جهت بيرون راندن نوزاد برخوردار نباشند . اين افراد بايد در هنگام باردارى برنامه پياده‌روى مرتب داشته باشند تا اعضاء بدن آنان من جمله ماهيچه‌هاى رحم قوى شده و چنانچه تنگى لگن داشته باشند اين تنگى هم تا حدودى مرتفع گردد و لگن از هم باز شود .\r\n2 - گاهى در اثر ترس و وحشتى كه زائو را عارض مىشود اعصاب بانقباض\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدرآورنده ماهيچه‌هاى ديواره رحم آن‌طور كه بايد نمىتوانند كار خود را انجام دهند و در نتيجه زايمان دشوار خواهد شد .\r\n3 - گاهى ناراحتىهائى در دهانه رحم موجود است مانند ورم كه مانع خارج شدن طفل از رحم مىگردد .\r\n4 - گاهى عدم آگاهى ماما به بعضى از نكات علمى و يا عدم دقت و دلسوزى نسبت به امر زايمان وضع حمل دچار اشكال مىشود مانند تزريق بىموقع آمپولى كه سبب انقباضات شديد ديواره رحم مىگردد يا تزريق بعضى از مسكن‌ها كه ماهيچه‌هاى رحم را بىحس مىكنند و مانع انجام عمل آنها مىشوند .\r\n5 - گاهى نوزاد مىخواهد بطور غير طبيعى مثلا با دست يا با كمر از رحم خارج گردد اين حالت‌ها را نمايش‌هاى غير طبيعى جنين مىگويند .\r\n6 - گاهى جنين از حال طبيعى بزرگتر است كه زايمان را دچار اشكال مىسازد اين حالت بيشتر در افرادى مشاهده مىشود كه در دوران باردارى فعاليت جسمى نداشته و به خوردن و استراحت كردن و تقويت پرداخته‌اند .\r\n7 - زايمان‌ها معمولا در سنين بالاتر از سى و پنج سال مشكل‌تر از سنين پائين‌تر مىباشند به همان نسبتى كه ساير نيروهاى يك زن چهل ساله با يك زن بيست ساله تفاوت دارد .\r\n8 - گاهى كوتاه بودن بند ناف از حال طبيعى سبب سختى زايمان مىگردد .\r\n9 - معمولا زمانى كه تعداد جنين در رحم مادر بيش از يكى باشد زايمان قدرى مشكل‌تر مىگردد .\r\n\r\nعواملى كه سبب نازائى مىشوند .\r\n1 - انجام نشدن عمل تخمك‌گذارى در بدن زن .\r\n2 - كم بودن تعداد اسپرمها در ماده منى مرد يا فلج بودن اسپرم‌ها .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n3 - بسته بودن لوله‌هائى كه تخمك از آنها پائين مىآيد و عدم ورود اسپرم در آن لوله‌ها .\r\n4 - آماده نبودن مخاط داخل رحم جهت لانه‌گزينى تخمك بارورشده .\r\n5 - اشكال در تلقيح اسپرم مرد در بدن زن .\r\n6 - عدم وجود اسپرم در ماده منى مرد .\r\n7 - گاهى زن از نظر روانى طورى است كه آمادگى براى حامله شدن ندارد .\r\n8 - علاوه بر حالات ذكرشده فوق برابر آمار تهيه‌شده از مراكز درمانى حدود 10 % از نازائىها علت معلوم و مشخصى ندارند .\r\n\r\nاشاره به نوعى مداواى نازائى برابر دستور اطباء سنتى\r\nاطباء سنتى به بعضى از زنان نازا كه اطباء امروزى آنان را عقيم مىدانند برابر دستور زير دارو مىداده‌اند :\r\nروز اول منضجى از خارخسك ، گل كاكنج ، اصل سوس ، تخم كرفس ، رازيانه هر كدام دو مثقال كه جوشانده را صاف كرده و با پنج مثقال ترنجبين يا شكر مىخورده‌اند .\r\nروز دوم داروئى مركب از جلب و گل قند مىداده‌اند كه چنانچه جلب نباشد مىتوان از سناى مكى بجاى آن استفاده نمود سپس از روز سوم داروئى كه درست مىشود از آب‌ليمو و تخم‌مرغ به‌طورىكه تعداد 5 عدد تخم‌مرغ را در هفتصد و پنجاه گرم آب‌ليمو انداخته تا چند روز بماند و تخم‌مرغ‌ها در آب‌ليمو حل شوند دستور مىداده‌اند كه روزى يك استكان ناشتا ميل كنند تا دارو تمام شود . بعد از تمام شدن اين دارو بايد مقدار هفتاد و پنج گرم روغن كنجد را گرفته و حدود سى گرم سير را بكوبند و با آن مخلوط كرده و مقدار سه استكان آب اضافه كنند سپس بالاى آتش بگذارند تا آب ريخته شده بخار بشود روغن باقيمانده را در ظرفى ريخته و هر شب فتيله‌اى پارچه‌اى درست كرده به اندازه يك انگشت دست بروغن آغشته نمايند و در رحم شياف نمايند وقت خواب به‌طورىكه تا صبح\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nباقى بماند و اين عمل را بايد حد اقل پانزده شب تكرار نمايند و اگر به مدت يكدوره طهر انجام دهند بهتر است در ضمن اگر انفحه پيدا شود آن را پودر كرده با كره حيوانى مخلوط نموده و روزها نيز هنگام استراحت از اين دارو با فتيله در رحم مىگذارند اكثر مواقع مشاهده شده كه زنهاى بدون بچه باردار مىشوند . يوسفى پزشك بزرگ ايرانى درباره خواص انفخه فرموده ( مايه پنير خرگوش )\r\n گر انفحه بعد طهر بردارد زن * وانگاه رسد بمرد در وجه حسن\r\nگر در تن او ز مرد ره يابد آب * نبود عجبى كه زن شود آبستن \r\nبايد توجه داشت كه اين عمل بعد از اجراى مقدمات ذكرشده فوق بايد باشد .\r\n\r\nگفتار ابو على سينا درباره زنانى كه حامله نمىشوند و مقايسه نظر ايشان با علم پزشكى زمان حاضر\r\nبه نظر ابن سينا عوامل زير مىتوانند سبب نازائى زن باشند .\r\n1 - وجود غده يا جسم سختى در داخل رحم .\r\n2 - وجود ورم در لوله‌هائى كه نطفه زن را برحم مىآورند .\r\n3 - وجود رطوبات زيادتر از اندازه طبيعى در رحم كه اين رطوبات باعث لغزانيدن نطفه شده و از چسبيدن آن در كنار رحم و استقرار آن در رحم جلوگيرى مىكنند . و در اين مورد فرموده‌اند زنانى كه پس از پاك شدن از عادت ماهانه هنوز در جلو رحم خود رطوبات لغزنده‌اى دارند كه در حال ترشح است يا بچه‌دار نمىشوند و يا اگر صاحب فرزند شوند فرزند آنان پسر نخواهد بود .\r\n4 - زنانى نيز وجود دارند كه نطفه آنان تمايل تركيب با نطفه شوهر خود را ندارد و در نتيجه اين زن و مرد از يكديگر صاحب فرزند نخواهند شد و گاهى مشاهده شده كه اين زن بمرد ديگرى شوهر نموده يا شوهر زن ديگرى انتخاب كرده هم زن و هم مرد صاحب فرزند شده‌اند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n5 - ابن سينا اظهار نموده‌اند قطع سرخرگى كه در پشت گوش موجود است در زن سبب نازائى او خواهد شد . تأييد اين مطلب يا عدم تأييد آن به عهده محققين مىباشد .\r\n6 - گاهى مصرف بعضى از داروها سبب عقيم شدن مرد يا زن مىشود مانند خوردن كافور بوسيله مرد يا زن و يا ضماد عصاره شوكران كبير ( شوكران سقراط ) بر بيضه‌ها كه عمل نطفه‌سازى را متوقف مىسازد . ضمنا متذكر مىگردد خوردن كافور اگر كم باشد عمل نطفه‌سازى را مختل مىكند و اگر زياد باشد قواى جنسى را بخصوص در مردان به كلى از كار مىاندازد .\r\n7 - گاهى نازائى مربوط به مرد است مثلا ممكن است كه مرد در بدن خود نطفه‌سازى نكند يا مجرائى كه نطفه را منتقل مىكند تنگ يا بسته باشد مثلا اشاره شده مردانى كه صاحب بچه هستند گاهى در جنگها يا اتفاقات ديگر به ميان دو پاى آنان در زير بيضه‌ها ضربه خورده و معيوب شده يا ورم نموده بعد از اين واقعه ديگر صاحب فرزند نشده‌اند . لازم به ذكر است كه در مورد نازائى زنان و مردان در حال حاضر علم پزشكى به پيشرفت‌هاى قابل توجهى دست يافته كه از بحث اين مقاله خارج است امّا هدف اشاره‌اى به نظريات شيخ الرئيس بوده است .\r\n\r\nاشاره‌اى به كنترل نسل و جلوگيرى از باردارى ناخواسته .\r\nبروشهاى مختلف و متعددى مىتوان از باردارى جلوگيرى نمود كه ذيلا چند نمونه را بطور خلاصه متذكر مىشويم .\r\n1 - جلوگيرى از باردارى بوسيله هورمن‌هاى استروئيد : هورمون استروژن كه به صورت قرص يا صورتهاى ديگر مصرف مىشود مىتواند مانع تخمك‌گذارى تخمدانها شده و از باردارى جلوگيرى كند اين هورمن را بايد در نيمه اول دوره قاعدگى به كار ببرند اما لازم به ذكر است كه مصرف استروژن سبب خونريزيهاى نامرتب و غير قابل پيش‌بينى مىشود بعلاوه ايجاد چاقىهاى بىرويه و نامتناسب مىكند و هيكل شخص را تقريبا\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nنامتناسب مىسازد اما محاسن اين قرص‌ها اين است كه همه جا و بطور فراوان در اختيار مردم مىباشند .\r\n2 - وسائل جلوگيرى داخل رحمى : حسن اين وسائل اين است كه به آسانى كار گذاشته مىشوند و برداشتن آنها نيز براحتى صورت مىگيرد و در حال حاضر چند نمونه از اين وسائل كه كلا  IUD  ناميده مىشوند ساخته شده و مورد استفاده مىباشند اما اين وسائل اغلب سبب عفونت‌هاى لگنى و گاهى سبب پيدايش غده‌هاى سرطانى مىشوند بعلاوه در تعدادى از زنان مشاهده شده كه باوجود به كار گذاشتن  IUD  باز هم زن حامله شده است .\r\n3 - نزديكى منقطع : اين روش يكى از قديمىترين روش‌هاى جلوگيرى از حاملگى مىباشد و هنوز هم عده بسيارى از اين روش استفاده مىكنند در اين روش مرد بايد دقت كند در زمان قبل از انزال و بموقع خود را از طرف جدا نموده و عقب بكشد اما لازم بتذكر است كه اين روش داراى عواقب خطرناك و جبران‌ناپذيرى از نظر صدمات جسمانى و روانى مىباشد كه طرفين از اين صدمات بهره‌مند خواهند شد .\r\nدر زمان حاضر چه بسيار زنان و مردانى هستند كه داراى ناراحتىهاى شديد عصبى مجهول العلت مىباشند كه اگر ريشه‌يابى صحيح شود به نحوه نزديكى و مقاربت آنان ختم مىگردد .\r\nجلوگيرى از حاملگى بايد طورى باشد كه مقاربت از حالت طبيعى خارج نگردد علاوه بر ناراحتىهاى عصبى نزديكى منقطع يا عقب كشيدن سبب كم‌خونى و ضعف عمومى بدن و ضعف چشم و طپش قلب مىگردد ضمنا برابر آمارى كه اطباء متخصص زنان و زايمان ارائه داده‌اند ميزان حاملگى در اين روش بيست درصد مىباشد .\r\n4 - جلوگيرى بطريق پريود يا عدم انجام مقاربت در زمانهاى معين : در اين روش لازم است كه زن و مرد يا لااقل يكى از آن دو از دوره تكاملى تخمك و كيفيت دوره جنسى اطلاعاتى داشته باشد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nعمل تخمك‌گذارى معمولا در زنان 14 روز قبل از قاعدگى بعدى انجام مىشود و تخمك آزادشده مدت 2 روز مىتواند بانتظار اسپرم زنده بماند و قدرت لقاح خود را حفظ كند و در مقابل برابر نظر زيست‌شناسان اسپرم يا سلول نر مدت 4 روز مىتواند زنده بماند و قدرت تركيب خود را با سلول ماده حفظ كند حال به نظر عده‌اى از پزشكان چنانچه نزديكى از چهار روز مانده به تخمك‌گذارى تا شش روز بعد از عمل تخمك‌گذارى يا صورت نگيرد يا انجام آن با وسيله باشد حاملگى اتفاق نخواهد افتاد و اگر زمانها خوب تنظيم شود يك روش بىضرر و كم‌خطرى اعمال شده است اما يادآور مىشويم كه عمر اسپرماتوزوئيد در همه افراد يكسان نيست و لازم است جهت اطمينان بيشتر احتياط بيشتر شود .\r\n5 - روش‌هاى شستشو : روش شستشوى رحم در عده‌اى از زنان انجام مىشود به‌طورىكه پس از انجام نزديكى با داروهاى شيميائى يا گياهى محلول در آب رحم را شستشو مىكنند اين نيز روش ساده و خوبى است اما دقت آن صددرصد نمىباشد .\r\n6 - روش‌هاى دائمى جلوگيرى از باردارى . در اين روش وسيله عمل جراحى اقدام به بستن لوله‌هاى اسپرم‌بر در مردان و يا لوله‌هاى تخمك‌بر در زنان مىكنند كه پس از انجام عمل جراحى شخص جراحىشده براى هميشه از باردار شدن محروم مىگردد اما بايد به اين افراد تفهيم شود كه اين عمل سبب كاهش قدرت جنسى آنها نمىشود و هيچ اثرى بر روى ميل جنسى و اعمال جنسى آنان ندارد .\r\n7 - به كار بردن كاندوم يكى ديگر از روش‌هاى جلوگيرى از باردارى استفاده از كاندوم مىباشد حسن اين روش آن است كه اولا روش مطمئنى مىباشد در ثانى وسيله آن براحتى در اختيار همگان قرار مىگيرد و لازم به ذكر است كه بايد مراقبت نمود اولا كاپوت آلوده نشود تا سبب عفونت نگردد در ثانى پاره نشده يا در رحم طرف باقى نماند و از كاندوم‌هائى كه تك‌تك بسته‌بندى شده‌اند استفاده گردد .\r\nعيب اين روش آن است كه مانع اغناء كامل غريزه جنسى خواهد شد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nدر خاتمه اميد است در آيندهء نزديك با همفكرى و همكارى متخصصين زنان و زايمان و پزشكان اعصاب و روان راههائى براى جلوگيرى از بارداريهاى ناخواسته پيشنهاد شود تا اولا براى همگان مقدور بوده و در ثانى روشى مطمئن باشد ثالثا صدمه جسمى روانى نداشته باشد .\r\n\r\nيائسگى ( منوپوز )\r\nيائسگى عبارتست از قطع كليه آثار فعاليت‌هاى مختلف تخمدان‌ها در زنان مانند قطع عادت ماهيانه كه اين عادت يكى از آثار فعاليت تخمدانهاست اكثرا زنها بين سنين 45 تا 55 سالگى يائسه مىشوند اما گاهى يائسگى زودرس نيز در سنين پائين‌تر ديده مىشود من جمله در زنانى كه اعمال جراحى در اندامهاى تناسلى انجام داده‌اند يائسگى زودرس بوجود مىآيد . ضمنا زمان يائسگى در فاميلان مختلف متفاوت است بعلاوه چون بعد از يائسگى تخمك‌سازى متوقف مىگردد عمل بارورى زن نيز قطع مىشود اگر تخمدانهاى زنى را بردارند كليه آثار يائسگى در او ظاهر مىشود .\r\nعلائم يائسگى عبارتند از : 1 - قطع خونريزى ماهانه 2 - حالت برافروختن مكرر كه معمولا در بدن و صورت خود احساس گرماى شديد مىكند كه با افروختن صورت همراه است . 3 - هنگام يائسگى شب‌ها براى اكثر زنها عرق مىآيد و اين عمل تعريق در اثر كم شدن ترشحات تخمدانها عارض مىشود .\r\n4 - ترشحات اندام تناسلى ( واژن ) او كم مىشود بعلاوه مخاط مجراى تناسلى او نازك و ظريف مىگردد به‌طورىكه عمل مقاربت براى او دشوار مىشود .\r\n5 - دهانه مهبل بهم مىآيد و نسبت به زمان فعاليت تخمدانها تنگ‌تر مىشود .\r\nزنى كه بمرحله يائسگى مىرسد در حال يائسه شدن داراى چند نمونه از ناراحتىهاى نامبرده زير خواهد شد .\r\nعصبانيت - اختلال در قاعدگى - سرخ و داغ شدن - لرز - هيجان خستگى و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nسستى - افسردگى - بيخوابى - طپش قلب و احساس ضربان قلب خويش - سرگيجه و سردرد - درد اعضاء بدن - عرق كردن بى جهت احساس مورمور در پوست بدن - تكرار ادرار و اختلالات گوارشى .\r\n\r\nچند نمونه از ناراحتىهاى ادرارى و مداواى آنها برابر دستور اطباء سنتى\r\n\r\n1 - بىاختيار بول كردن ( سلس البول )\r\nبه نظر اطباء سنتى اين بيمارى در اثر سردى مزاج بيمار و ضعف و سستى اعصابى است كه دريچه‌هاى مجراى ادرار را كنترل مىكنند علائم اين بيمارى عبارتند از بىرنگ بودن بول و عدم تشنگى و خروج ادرار بدون سوزش . اين بيمارى را با داروهاى گرم و خشك و داروهاى مقوى اعصاب مداوا مىكنند و مدرات گرم‌مزاج مانند داروى نامبرده زير براى اين ناراحتى مفيدند يكى از داروهاى مفيد درست مىشود از توكليجه ( مشك طرامشيع ) ريشه پوست‌گرفته شيرين‌بيان ، پرسياوشان و برگ مورد از هركدام دو مثقال گرفته مجموع را مىجوشانند و آب صاف‌شده آن را كه حدود دو سه ليوان مىباشد در دو نوبت مىخورند و براى تقويت اعصاب مىتوان از گاو زبان يا داروهاى ديگر مقوى اعصاب استفاده نمود و براى تقويت اعصاب داروى ديگرى كه در معالجه اين ناراحتى به كار برده مىشود درست مىشود از مقدار هشت گرم كندر و هشت گرم سعد كوفى كه هر دو را پودر كرده و با كمى شكر مخلوط نموده نيمى را صبح ناشتا و نيم ديگر را شب وقت خواب ميل مىنمايند و مىتوان آن را دو سه نوبت تكرار نمود .\r\n چون در سلس البول ز كندر دو درم * و ز سعد برابرش نه افزون و نه كم\r\nسائى و بقند سوده‌اش ميل كنى * آسوده شوى رهى به صحت از غم \r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n2 - بىاختيار آمدن بول در خواب يا شب‌ادرارى يا البول فى الفراش .\r\nاين ناراحتى را در اثر سستى و ضعف عضلات ديواره مجارى ادرارى و ضعف اعصاب و زيادى رطوبات بدن دانسته و سنگين بودن خواب نيز به اين عوامل كمك مىكند .\r\nدر مداواى اين بيمارى از معجونى كه ذيلا اشاره مىشود بايد استفاده كرد . برگ مورد ، خولنجان ، ميوه بلوط و تخم كرفس از هركدام دو مثقال را پودر كرده و با عسل طبيعى مخلوط مىكنند تا به صورت معجون درآيد براى بچه‌هاى ده ساله اين معجون را چهارده قسمت كرده و چهارده روز روزى يك قسمت آن را كه به قدر يك فندق مىشود صبح ناشتا و يك قسمت را شب وقت خواب مىخورند اما چون اين معجون خواص ديگرى نيز دارد مثلا در ناراحتىهاى قواى جنسى اثر خوبى دارد چنانچه افراد بالغ قصد خوردن آن را داشته باشند بايد اين معجون را هفت قسمت كرده و هفت روز بخورند . لازم به يادآورى است بچه‌هائى كه در خواب بول مىكنند از عصر ببعد بهتر است مايعات كمتر بخورند .\r\n\r\n3 - قطره‌قطره بول كردن ( تقطير البول )\r\nعوامل مختلف مىتوانند سبب اين ناراحتى شوند . عده‌اى از اطباء قطره‌قطره بول كردن را در اثر اتساع و فلج ماهيچه‌هاى مثانه مىدانند . به نظر اطباء سنتى گاهى افزايش حرارت و تركيبات صفراوى در خون سبب اين ناراحتى مىگردد و علامت آن سوزشى است كه در هنگام خروج بول وجود دارد و علاج آن دفع مواد صفراوى از بدن است با منضج سردمزاج و بدنبال آن خوردن مسهل فلوس و از غذاها آش آلو ، آب انار و تمبر هندى و بجاى آب بايد ماء الشعير خورده شود . داروى ديگر معجونى است كه در مزاجهاى گرم اين بيمارى مفيد واقع مىشود ساخته مىشود از برگ مورد ، گلنار ، سعد كوفى از هريك دو مثقال را پودر كنند و پودر را با ده مثقال عسل مخلوط نمايند تا به صورت معجون درآيد از اين معجون روزى دو مثقال صبح و دو مثقال شب بخورند تا تمام شود و همراه اين معجون بهتر است شربت رب انار و رب غوره خورده شود و چند روزى مداومت\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكنند تا مرض رفع شود .\r\nگاهى بر خلاف حالت اول قطره‌قطره بول كردن از سردى مزاج بيمار است و علامت آن عدم سوزش است در هنگام خروج بول و بىرنگ بودن بول و بسيار بودن آن و شديدتر شدن بيمارى با مصرف غذاهاى سردمزاج و بهتر شدن آن با مصرف ادويه و اغذيه گرم‌مزاج علاج اين ناراحتى با خوردن غذاها و معاجينى گرم‌مزاج مانند معجون شيخ الرئيس و معجون بلادر مىباشد . اجزاء و نحوهء ساختن يكى ديگر از معاجين كه در تقطير البول در مزاجهاى سرد مورد استفاده قرار مىگيرد . پوست هليله كابلى ، هليله سياه ، پوست هليله زرد ، آمله ، فلفل سياه و دارفلفل از هركدام يك‌صد و بيست گرم زنجبيل و شقاقل و تودرى ( قدومه ) و بهمن سرخ يا سفيد و ميوه زبان گنجشك و تخم خشخاش از هركدام چهل گرم را پودر كرده و پودر حاصل را كمى با روغن بادام شيرين چرب كنند و سه برابر آن عسل اضافه نموده و روزى يك تا دو مثقال از اين معجون را ميل نمايند تا ان شاء اللّه مرض مرتفع گردد .\r\nمعجون ديگرى كه براى تقطير البول سردمزاج به كار برده مىشود و بسيار مفيد است اجزايش بقرار زير مىباشد . كندر ، بلوط ، سعد كوفى ، خولنجان ، برگ مورد و تخم كرفس از هريك ده گرم مجموع را پس از پودر كردن با هفتاد و پنج گرم عسل مخلوط نمايند تا به صورت معجون درآيد حال معجون حاصل را هفت قسمت كنند و تا هفت روز روزى يك قسمت را ميل نمايند تا تمام شود و غذا براى اين افراد همراه با معجون مذكور كته با گوشت پرندگان و از ميوه‌ها انجير يا مويز يا انگورهاى شيرين نافع است و از ترشىها بايد تا بهبودى كامل پرهيز نمايند .\r\nگاهى شب‌ادرارى مربوط مىشود به حجم كم مثانه و يا عدم تخليه كامل مثانه در هر دفعه‌اى كه اجابت ادرار صورت مىگيرد كه مقدارى ادرار در آن باقى مىماند و خوب تخليه نمىشود . اما شب‌ادرارى با حجم زياد ادرار ممكن است در اثر خوردن مايعات در شب يا در اثر بعضى بيماريها باشد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\n4 - احساس سوزش هنگام خروج ادرار\r\nاحساس سوزش هنگام دفع ادرار گاهى مربوط است به عفونت مثانه يا وجود عفونت در پروستات و گاهى وجود زخم در مجراى ادرار سبب اين سوزش مىشود در اين حالت خروج مقدارى چرك يا خون همراه ادرار مؤيد اين مطلب است در اين حالت مىتوان بذر البنج و پوست خشخاش را از هركدام يك مثقال و نشاسته و رب سوس و صمغ عربى از هركدام نه نخود ( دو گرم ) را گرفته و بذر البنج و پوست خشخاش را در دو استكان آب بجوشانند تا يك استكان بماند ساير ادويه را پودر كرده در آن آب بريزند سپس روزى دو سه مرتبه از اين مخلوط با آبدوزدك از راه مجراى ادرار در مثانه وارد سازند و مقدارى مواد لعابدار در فاصله آن مانند لعاب اسفرزه جهت مداواى قروح در مثانه وارد كنند نافع مىباشد .\r\nگاهى سوزش در اثر وجود مواد صفراوى در ادرار است كه علامات آن علائم غلبه صفرا در بدن مريض مىباشد مانند رنگ زبان و رنگ ادرار و ضرر ديدن از مصرف مواد صفراوى در اين حالت بايد مسهل فلوس يا مسهل هليله زرد خيسانده‌شده يكى دو بار بعد از منضج مربوط خورده شود تا بدن از مواد زائد صفراوى پاك گردد .\r\nگاهى سوزش هنگام خروج بول در اثر خشكى و حرارت كل بدن يعنى گرم و خشك بودن مزاج انسان است و علت ديگرى ندارد در اين حالت علاج آن به خوردن غذاها و دواهاى سرد و تر مىباشد . گاهى همراه با بعضى بيماريها مانند مرض سل يا مرض تب دق و يا بعضى بيماريهاى ديگر ادرار سوزاننده مىشود كه در اين حالت مداواى بيمارى سوزش ادرار را نيز مرتفع خواهد ساخت .\r\nگاهى سوزش هنگام دفع ادرار در اثر خوردن غذاهاى گرم و تند بوجود مىآيد مانند فلفل سبز يا فلفل قرمز ، سير ، تمريه خرما ، خربزه‌هاى زياد شيرين و غيره در چنين حالتى خوردن آب‌ميوه‌هاى سردمزاج مانند آب انار ، آب هندوانه ، آب ليمو آب زرشك بسيار\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمفيد است و از داروها خارخسك ، زرشك ، نيلوفر ، فلوس و پوست خيسانده هليله زرد مفيد مىباشند كه بايد تا چند روز مرتب خورده شوند .\r\n\r\n5 - بند آمدن ادرار و سخت ادرار كردن\r\nعوامل مختلفى مىتوانند سبب بند آمدن ادرار يا سخت ادرار كردن باشند اگر بند آمدن ادرار مربوط به انسداد محل اتصال حالب با لگنچه و يا بقيه قسمتهاى مجارى ادرارى باشد بند آمدن ادرار همراه با درد و قولنج خواهد بود . گاهى بند آمدن ادرار يا سخت ادرار كردن در اثر پيدايش ورم در مجارى ادرارى مىباشد . گاهى سخت ادرار كردن مربوط به ضعف و سستى ماهيچه‌هاى ديواره مثانه بوده كه قوه دافعه آن را نقصان مىدهد . گاهى در اثر ضربه‌اى كه بدستگاه دفع ادرار وارد مىشود اين ناراحتى عارض مىگردد گاهى شدت حرارت بدن يا شدت برودت مزاج سبب اين انسداد خواهد شد كه در حالت حرارت با علامات حرارت و در حال برودت آثار و علائم برودت مشاهده مىگردد مثلا كمبود ادرار و سرخى روى و سرخى ادرار دليل بر حرارت مزاج و در مقابل زيادى ادرار و پريدگى رنگ چهره و بىرنگ بودن ادرار دليل بر برودت مزاج مريض است . در حال برودت بايد مدرات گرم‌مزاج مصرف شود و بيمار تا كمر در آب نيمگرم بنشيند ولى اگر از حرارت يا ورم مجرا باشد اگر در آب نيمگرمى كه در آن برگ درخت بيد مجنون جوشيده شده بنشيند ادرار زودتر باز خواهد شد بعلاوه زمانى كه از سردى مزاج مريض اين بيمارى عارض شده باشد اگر مقدارى بوره ارمنى در مجراى ادرار وارد كنند و يا چنانچه بوره نباشد مقدارى نمك نيشابورى را به صورت هسته سنجد تراشيده و در مجراى ادرار وارد كنند ادرار را باز خواهد كرد و چنانچه مقدارى آنقوزه را در يك ليوان شير الاغ حل كرده و نيمگرم بخورند در باز كردن ادرار موثر است .\r\nاز داروهاى مدر سردمزاج مانند خارخسك و داروهاى مدر گرم‌مزاج مانند توكليجه قابل توجه‌اند لازم به تذكر است كه حتى المقدور بايد از وارد كردن سند يا ميل\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nلاستيكى در مجراى ادرار در چنين موارد خوددارى شود چون سبب ورم مجرا و زخم و مجروح كردن مجراى ادرار خواهد شد . گاهى برخورد سرماى شديد به بدن سبب مىشود كه ادرار به سختى خارج شود و شخص به حبس البول يا عسر البول مبتلا گردد در چنين مواردى بايد بيمار را به حمامهاى گرم ببرند و در حمام يا در وان پر از آب گرم نشانند تا ناراحتى او مرتفع و ادرار او باز گردد .\r\n\r\n6 - خون بول كردن\r\nيكى ديگر از ناراحتىهاى ادرارى خون بول كردن است . گاهى در اثر پاره شدن مويرگها در داخل كليه يا مثانه يا مجارى ادرار خون وارد ادرار مىشود و گاهى در اثر برخورد ضربه اين حالت پيش مىآيد به‌هرحال جهت بند آمدن خون در چنين حالتى مىتوان كندر و كهربا و سندروس از هريك نيم مثقال را گرفته پودر كنند و در دهان ريخته مقدارى آب از بالاى آن بخورند و در صورت نبودن داروى فوق مىتوانند از جوزبوا و ميخك هركدام دو مثقال و زعفران نيم مثقال پودر كرده و سه روز بخورند بعلاوه بايد از كارهاى ورزشى و سنگين پرهيز نمايند . يكى از داروهائيكه براى سختى خروج ادرار نافع مىباشد اگر مقدار ده تا بيست گرم پودر بادام تلخ را با مقدارى شربت عسل ميل نمايند سختى خروج ادرار بر طرف مىگردد .\r\n\r\nعواملى كه سبب ورود خون در ادرار مىشوند و مداواى اين بيمارى .\r\n1 - گاهى برخورد سرماى سخت به كليه‌ها يا مثانه سبب پيدايش ورم و پاره شدن رگها شده و خون وارد در مجارى ادرارى مىگردد و با ادرار دفع مىشود .\r\n2 - گاهى در اثر ضربه‌اى كه به كليه‌ها و يا مثانه يا ساير قسمتهاى دستگاه دفع ادرار وارد مىشود رگهائى در اين دستگاه پاره شده و سبب ورود خون در مجارى ادرارى و دفع آن از راه دستگاه دفع ادرار مىگردد . در اين حالت اگر خونريزى كم باشد بيمار مىتواند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nدر منزل بسترى و بمداوا بپردازد و اگر شديد باشد بايد در بيمارستان بسترى و تحت مراقبتهاى اورژانسى باشد .\r\n3 - خوردن زيادتر از حد لازم بعضى از غذاهاى گرم‌مزاج مانند خربزه‌هاى زياد شيرين خرما ، عسل ، بعضى از ادويه‌ها مانند ميخك و فلفل و بعضى از داروها مانند توكليچه سبب خون ادرار كردن مىشود كه در اين صورت بايد فورا خوردن مواد مذكور را ترك و نسبت به خوردن غذاها و داروهاى سردمزاج مانند آب انار ، رب انار ، آب هندوانه ، دوغ بدون نمك ، آب آلبالو ، عرق كاسنى ، شورباى آلو ، و داروهائى نظير گل بنفشه و خارخسك و تخم خيار تخم كاهو و عرق كاسنى اقدام شود و گاهى نيز مىتوان از حب كافور استفاده نمود .\r\n4 - در بعضى از زنها عادت ماهانه بسته مىشود و ازدياد خون در بدن آنان سبب پاره شدن بعضى از رگها در بعضى از نقاط بدن مىگردد مانند پاره شدن رگهاى داخل بينى و يا پاره شدن رگهاى داخل دستگاه دفع ادرار .\r\n5 - افرادى كه در قديم عادت به حجامت داشتند و همه‌ساله مقدار قابل ملاحظه‌اى از خود خون مىگرفته‌اند وقتى اين عمل را ترك مىكرده‌اند مقدار زياد خون در رگهاى آنان سبب پاره شدن بعضى از رگهاى داخل دستگاه دفع ادرار مىشده و خون وارد ادرار شده و از مجرا دفع مىگرديده است .\r\n\r\nسنگ كليه\r\nعلائم سنگ كليه برابر نظر اطباء سنتى .\r\n1 - درد ملايمى كه در محل كليه‌ها و بطور متناوب عارض مىشود كه در هنگام خروج بول بيشتر مىگردد .\r\n2 - احساس سنگينى در كليه‌ها .\r\n3 - گاهى همين درد ملايم شدت پيدا مىكند من جمله در هنگام\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nحركت كردن .\r\n4 - معمولا بعد از اجابت مزاج و دفع مدفوع درد نقصان مىيابد .\r\n5 - احساس سوزش در مجراى ادرار هنگام خروج بول .\r\n6 - چنانچه سنگ در حالب افتد در اثر بسته شدن محل اتصال حالب و لگنچه درد شديد در پهلوها به صورت قولنج عارض مىشود .\r\n7 - حال تهوع و استفراغ و اتساع شكم پيدا مىشود .\r\n8 - درصورتىكه همراه با سنگ كليه عفونت هم بوجود آيد تب و لرز نيز عارض مىشود .\r\nاگر سنگ در حالب باشد دردهاى قولنجى شديد عارض مىشود و همراه ادرار گلبولهاى قرمز خون به صورت تازه وجود دارد و همراه با انسداد حالت عفونت هم پيدا مىشود .\r\nاما لازم به تذكر است كه بعضى افراد مشاهده مىشوند كه باوجود داشتن سنگ مثانه يا سنگ حالب هيچ‌گونه علائم ظاهرى در آنان مشاهده نمىگردد .\r\n\r\nچند نمونه از داروهائيكه اطباء سنتى جهت دفع سنگهاى كليوى تجويز مىنمايند\r\n1 - اگر سنگهاى دفع‌شده از كليه‌ها را خرد كرده و با مقدارى شكر آميخته و به دارنده سنگ كليه بخورانند سبب خرد شدن سنگهاى كليوى شده و آنها را دفع مىنمايد . ( بهتر است تركيب شيميائى سنگها نيز در نظر گرفته شود ) .\r\n2 - اگر عقرب را بسوزانند تا خاكستر شود سپس مقدار يك و نيم مثقال از اين خاكستر را با مقدارى شكر مخلوط كرده و به مدت سه روز روزى نيم مثقال ناشتا ميل كنند سبب دفع سنگ‌ها مىشود .\r\n3 - اگر مقدار 3 گرم حجر اليهود ( اندرزا ) را پودر كرده و ناشتا بخورند و اين عمل را\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nچند روز ادامه دهند در دفع سنگ كليه موثر است .\r\n4 - هرگاه مقدار 4 گرم پوست مار زهرى را پودر كرده و با چهار عدد خرما مخلوط نموده و آن را سه قسمت كنند و هر قسمت را يك روز ناشتا ميل نمايند در دفع سنگهاى كليه و مثانه و مجارى ادرار بسيار موثر مىباشد .\r\n5 - اگر مقدارى صدف تخم‌مرغ را بسوزانند تا خاكستر شود و مقدارى هم از ريشه كلم قمرى را بسوزانند تا آن نيز خاكستر شود و اين دو خاكستر را بطور برابر مخلوط و تا سه روز روزى پنج گرم از اين خاكستر را وقت خواب بخورند در دفع سنگ‌هاى كليوى اثر قابل توجهى دارد .\r\n6 - مقدار چهار مثقال از دانه خارخسك و دو مثقال مقل ازرق و دو مثقال تخم كرفس و دو مثقال افسنطين و يك و نيم مثقال پياز عنصل بريان‌شده را پودر كرده و سه قسمت نمايند و سه روز روزى يك قسمت از آن را بخورند در دفع سنگ كليه و مجارى ادرارى بسيار موثر است . ( اين دارو براى افرادى است كه خون در ادرار آنان نباشد ) .\r\n8 - يكى ديگر از داروهائيكه براى دفع سنگهاى كليوى و مجارى ادرار به كار مىرود داروئى است كه با تخم‌مرغ و آب‌ليمو درست مىكنند بدين‌طريق كه تعداد پنج عدد تخم‌مرغ را در هفتصد و پنجاه گرم آب‌ليمو . در مدت چهار روز مىگذارند تا تخم‌مرغ در آب‌ليمو حل شود سپس آن را صاف نموده و صاف‌شده را روزى يك استكان ناشتا ميل مىكنند اما بايد توجه داشت افراد مبتلا به زخم معده يا زخم فعال اثنى عشر بهتر است بجاى اين دارو از داروهاى ديگر استفاده كنند .\r\nگاهى كليه‌ها به ناراحتى مخصوصى بنام نفخ كليه يا ريح الكليه مبتلا مىشوند كه با سنگ كليه متفاوت است و در اين حالت اولا در كليه‌ها احساس سنگينى نمىشود و در ثانى خروج سنگ يا شن كليه از مجارى ادرارى مشاهده نمىگردد ثالثا درد از محلى به محل ديگر منتقل مىگردد و بالاخره در عكسى كه از كليه‌ها برداشته مىشود سنگى مشاهده نمىشود در اين حالت بايد از داروهائيكه نفخ كليه را دفع مىكنند مانند ماء الاصول\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاستفاده نمود ضمنا گذاشتن مخلوطى از سبوس گندم و نمك طعام گرماگرم در محل كليه‌ها مفيد خواهد بود . افرادى كه به درد كليه مبتلا هستند درصورتىكه علت درد وجود سنگ نباشد بلكه مربوط به بافت خود كليه باشد مىتوانند مقدارى بادام تلخ را با مقدارى نشاسته و مقدارى نعناع خشك پودر كرده و بخورند درد كليه آنان ساكت خواهد شد مقدار خوراك از پودر مغز بادام تلخ تا بيست گرم و از روغن آن تا پنج گرم است .\r\nيوسفى مىفرمايد :\r\n چون سنگ درون كليه گردد مدرك * زان درد زند كليه چونانوك تيرك\r\nبايد كه بناشتا خورد صاحب آن * خاكستر چوب تاك در آب خسك « 1 » \r\n\r\nنفخ كليه - ريح الكليه\r\nگاهى كليه‌ها را دردى مىگيرد شبيه به درد شن كليه اما شن يا سنگى در كليه‌ها يا مجارى ادرارى وجود ندارد .\r\nاطباء سنتى معتقدند گاهى مقدارى از گازها و حبابهاى هواى داخل خون از راه مويرگها به كليه منتقل شده و تجمع تعدادى از آنها در كليه‌ها حالتى را بنام نفخ كليه بوجود مىآورد كه اين نفخ كليه با سنگ كليه در بعضى آثار مشابه و در بعضى علائم متفاوت مىباشد . علائم نفخ كليه عبارتند از :\r\n1 - درد شديد در محل كليه‌ها كه اين درد تير مىكشد و به سمت راست و چپ حركت مىكند .\r\n2 - درد بتواتر مىگيرد يعنى مىگيرد و رها مىكند و مجددا اندكى بعد مىگيرد و همينطور پشت سر هم مىگيرد و رها مىكند .\r\n3 - در محل كليه‌ها احساس سنگينى نمىشود .\r\n4 - با خوردن غذاهاى نفاخ و سردمزاج درد شدت مىيابد .\r\n\r\n\r\n","description":"","footnote":"\r\n( 1 ) - خسك نام ديگر پيكل است .\r\n","page_name":" 177 ","page_number":177},
  {"content":"\r\n\r\n5 - آثار ورم كليه و تب مشاهده نمىشود .\r\n6 - در كليه‌ها آثار چرك و قرحه‌اى موجود نيست .\r\nزمانى كه بيمارى مشخص شد لازم است اولا از غذاهاى نفاخ و سردمزاج پرهيز نمايند در ثانى كليه‌ها را گرم نگهدارند و روغن‌هاى گرم‌مزاج مانند روغن زيتون يا روغن كنجد يا روغن گردو گرماگرم به محل كليه‌ها بمالند و از داروهاى خوراكى بايد از مدرات گرم مزاج مانند انيسون و رازيانه و تخم كرفس از هركدام دو مثقال گرفته مجموع را دم كنند و پس از صاف كردن آب صاف‌شده را ميل نمايند و اين عمل را تكرار كنند . بعلاوه چنانچه مقدار ده مثقال روغن كرچك را با مقدارى آب گرم و نبات ميل نمايند تخليه روده نيز بدفع نفخ كمك خواهد كرد . داروى ديگرى كه براى نفخ كليه به كار مىرود مخلوط ، سبوس گندم و نمك طعام است كه مخلوط را گرم كرده و در كيسه‌اى پارچه‌اى مىريزند و كيسه را گرماگرم بر روى كليه‌ها مىگذارند داروى خوراكى ديگرى كه براى اين ناراحتى به كار برده مىشود داروئى است بنام ماء الاصول كه درست مىشود از پوست ريشه باديان ، پوست ريشه كرفس ، پوست ريشه كبرياكور و ريشه اذخر يا گزنه دشتى از هريك دو مثقال همه را در سه يا چهار ليوان آب ريخته مىجوشانند تا به نيمه رسد آن را صاف كرده و در آب صاف شده مقدار پنجاه گرم عسل طبيعى حل كرده و بطور نيمگرم ميل مىنمايند در رفع نفخ كليه اثر مطلوبى دارد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nچند نمونه از گياهان مدر\r\nضمنا گياهانى نظير انگور - بنفشه فرنگى - بلسان التعقيبه - بيدگياه - پياز - شلغم معمولى عرعر و علف ادرار بىاختيار مدبول مىباشند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nتب\r\nمركز تنظيم درجه حرارت بدن در قسمتى از مغز بنام هيپوتالاموس قرار دارد اين مركز درجه حرارت بدن انسان را بطور متوسط در 37 درجه سانتيگراد نگهميدارد البته درجه حرارت بدن انسان صبحها كمتر و عصرها بيشتر مىباشد اگر درجه حرارت بدن از 37 درجه تجاوز كند به همان نسبتى كه اضافه مىشود مقدار تب افزايش مىيابد .\r\nبعضى از عوامل داخلى يا خارجى روى ماكروفاژهاى مونوسيتى اثر گذاشته و اين ماكروفاژها مواد تب‌زائى از خود آزاد مىكنند كه از راه گردش خون به هيپوتالاموس رسيده و نقطهء تنظيم حرارت را بالا مىبرند كه در اين حالت تب عارض مىشود .\r\nعواملى كه درجه حرارت را بالا مىبرند ممكن است لرز باشد يا كاهش اتلاف حرارت بدن مثل انقباض عروق سطحى بدن .\r\nتب معمولا يك علامت بيمارى است و اگر مدت زيادى ادامه پيدا كند ممكن است اختلالاتى در بدن بوجود آورد درجه حرارت بدن ندرتا از 1 / 41 درجه بالاتر مىرود وقتى درجه حرارت بدن كه از طريق دهان اندازه‌گيرى مىشود از 5 / 40 درجه بالاتر برود ممكن است به مغز آسيب برساند و هنگامى كه درجه حرارت بدن از 43 درجه سانتيگراد تجاوز نمايد ممكن است موجب مرگ شود معمولا علت تب معلوم است اما اطباء گاهى علت تب را نامعلوم و مجهول دانسته‌اند .\r\nمصرف ناآگاهانه چند دارو بطور همزمان مانند داروهاى ضد ميكربى متعدد ، ضد تبها ، ضد دردها و داروهاى ديگر در پى بردن به تشخيص بيمارى و درمان صحيح مانع اساسى ايجاد كرده و ممكن است براى بيمار خطرناك باشد .\r\nعوامل مختلف نامبرده زير مىتوانند سبب بروز تب شوند :\r\n1 - عفونت‌ها ، مانند عفونت‌هاى ميكربى ويروسى ، انگلى ، قارچى ، و غيره\r\n2 - تب‌هاى روماتيسمى .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n3 - ناراحتىهاى مغزى مانند آسيب‌هاى مغز و جراحات مغزى يا وجود غده‌هاى مغزى و آسيب‌هاى نخاعى .\r\n4 - وجود غده‌هاى سرطانى در بعضى از اندامها مانند ريه‌ها ، كبد ، لوز المعده و كليه‌ها .\r\n5 - بعضى بيماريهاى خونى مانند سرطان خون .\r\n6 - بعضى از بيماريهاى قلبى مانند نارسائى احتقانى قلب و ناراحتى بافت ماهيچه‌اى قلب .\r\n7 - بعضى ناراحتىهاى گوارشى مانند التهاب روده .\r\n8 - گاهى ناراحتى بعضى از غدد داخلى مانند پركارى تيروئيد .\r\n9 - ناراحتىهاى ناشى از بعضى از عوامل فيزيكى خارجى مانند گرمازدگى ، ضربه‌ها ، اعمال جراحى ، بيمارى اشعه .\r\n10 - بيماريهاى ناشى از بعضى مواد شيميائى مانند داروهاى بيهوشى ، مسموميت با سموم يا داروها و ورود بعضى مواد تب‌زا از راه وريد در بدن .\r\n11 - بهم خوردن تعادل مايعات بدن مانند كم‌آبى بدن ، يا اسيدى شدن خون .\r\n12 - تب‌هاى روانى .\r\n13 - تب‌هاى كاذب .\r\n14 - بعضى از تب‌ها به نظر بعضى از اطباء طب نوين مجهول العلت مىباشند اما لازم به ذكر است كه در طب سنتى تب مجهول العلت وجود ندارد چون تب‌ها جدول‌بندى شده و هر گونه تبى در جدول مربوط به خود قرار داشته و درمانى مخصوص دارد .\r\n\r\nبراى پائين آوردن تب و نقصان درجه حرارت بدن مىتوان كارهاى زير را انجام داد .\r\n1 - لباس‌هاى شخص تب‌دار را بايد به حد اقل برسانيم .\r\n2 - قدرى او را باد بزنيم نسيم خنك بر خلاف آنچه مردم عوام مىگويند براى شخص تب‌دار مضر نيست .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n3 - مقدارى آب خنك به او بدهيم .\r\n4 - مقدارى آب‌ميوه‌هاى سردمزاج مانند آب انار و آب مركبات به او داده شود اما اگر با تب سرفه همراه است از دادن غذاهاى ترش خوددارى شود .\r\n5 - از قرص‌هاى آسپيرين سى صد ميليگرمى به افراد بالغ هر چهار ساعت دو قرص و كمتر از دوازده سال هر چهار ساعت يك قرص و كمتر از هشت سال هر چهار ساعت نصف قرص و كمتر از سه سال يك چهارم قرص داده شود . ( مشروط بر آنكه زخم معده نداشته باشند ) .\r\n6 - پاشويه در آب خنك و گذاشتن پارچه‌هاى خيس‌شده در آب خنك روى پيشانى يا روى سينه نيز مفيد است . ( مشروط بر آنكه بيمار لرز نداشته باشد ) .\r\n7 - اگر بيمار آسپرين را نمىخورد مانند بعضى بچه‌ها مىتوان آسپرين را در آب حل كرده و براى او تنقيه بريزند .\r\n8 - از داروهاى گياهى كه تب را نقصان داده و قطع مىنمايند مانند تب‌هاى حاصل از سرماخوردگى و آنفلوآنزا و تب‌هاى حار مىتوان گل بنفشه و تخم كاهو و تخم خشخاش و شاه‌تره و تخم سبز خيار از هريك دو مثقال و بارهنگ نيم مثقال را دم كرده و در دو وعده ميل نمايند و اين دارو نيز براى بچه‌هاى كمتر از ده سال نصف مقدار فوق و كمتر از پنج سال تا سه سال يك چهارم مقدار تجويز مىشود .\r\nاگر تب در اثر بيمارى باشد لازمست ضمن پائين آوردن تب آن بيمارى را مشخص نموده و بمداواى آن بيمارى پرداخته شود .\r\nتب‌هائى كه زمانى قطع و مجددا پيدا مىشوند جزء تب‌هاى نوبه‌اى مىباشند .\r\nبعضى از اين تب‌ها تب مالاريائىاند و تب‌هاى مالاريائى نيز چند نوعند و تب هم شديد است و براى اين افراد مصرف غذاهاى سردمزاج مضر است و گنه‌گنه از بهترين داروها مىباشد كه بعد از منضج و ملين تجويز مىگردد .\r\nبطور كلى تب‌هاى دوره‌اى اگر تب يك روز در ميان باشد مزاجش گرم است ولى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبقيه تب‌هاى دوره‌اى مانند همه‌روزه يا دو روز يك بار يا پنج روز يك بار يا هفته‌اى يك بار مزاج اين‌ها همه سرد است و مصرف كينين براى اين‌گونه افراد بطور كلى نافع است با اين تفاوت كه افراد سردمزاج كينين را تنها ولى افراد گرم‌مزاج كينين را با آب‌ليمو يا آب انار مصرف مىكنند .\r\n\r\nدرمان تب\r\nجهت درمان تب قبل از هر چيز بايد به جستجوى علت آن پرداخته شود و همراه با اين عمل اگر گرماى بدن فوق العاده باشد مبارزه سطحى بر عليه درجه حرارت زياد كه ممكن است موجب ناراحتى بيمار شود صلاح است .\r\nدر تب‌هاى متوسط كه بيمار ناراحتى زيادى ندارد و مدت تب نيز طولانى نمىباشد تا مدت سه روز درمان خاصى لازم نيست لكن درصورتىكه درجه حرارت براى مدتى نسبتا طولانى در 39 و 40 درجه سانتيگراد باقى بماند مبارزه با تب ضرورت دارد و اگر حرارت به 41 درجه و بيشتر برسد مبارزه جنبه فوريت پيدا مىكند و بايد براى پائين آوردن حرارت بدن اقدامات زير را انجام دهند :\r\nاولا ، سعى شود با به كار بردن حوله سرد ، كيسه يخ ، تنقيه آب سرد و پاشويه با آب سرد يا آب خنكى كه خردل سياه در آب خيسانيده شده به دفع حرارت بدن كمك نمايند اما اگر بيمار احساس سرما مىكند به كار بردن روش فوق صحيح نيست .\r\nدر ثانى مىتوان با مصرف داروهاى ضد تب كه بهتر است از داروهاى گياهى استفاده شود تا عوارضى از قبيل خونريزى معده يا استفراغ يا جوشش‌هاى جلدى و غيره كه با مصرف داروهاى شيميائى عارض مىشوند پيش نيايند بعلاوه بعضى داروهاى شيميائى سبب گمراهى پزشك در تشخيص بيمارى مىشوند . از داروهاى شيميائى ضد تب كم‌ضرر در حال حاضر استامينوفن را مىتوان نام برد و از داروهاى گياهى ضد تب كه معالج هم مىباشند گل بنفشه ، عناب ، سپستان ، تخم ختمى ، تخم كاهو ، اسفرزه ، تخم\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nخيار ، و بارهنگ را مىتوان نام برد .\r\nثالثا اگر بيمار عرق زياد كرده و يا عطش دارد دليل بر نياز بدن او به آب و حرارت زياد بدن من جمله حرارت كبد مىباشد و لازم است از شربت‌هاى خنك و سردمزاج و آب ميوه‌هاى سردمزاج مانند آب ليموى شيرين يا آب انار شيرين يا آب هندوانه يا ميوه‌هاى معتدل مانند آب سيب و يا آب خنك به قدر كافى به بيمار بدهند تا بدن او با كمبود آب مواجه نگردد .\r\nضمنا يادآورى مىنمايد تب‌هاى ويروسى مانند آنفلوآنزا را بهتر است وسيله غذاهاى مناسب و داروهاى گياهى و ضد تب‌هاى گياهى يا شيميائى كم‌ضرر مداوا كنند و مصرف آنتىبيوتيك‌ها بخصوص در روزهاى اول سبب تضعيف قواى دافعه بدن در برابر ويروسها گرديده و خود نيز بر ويروسها اثرى ندارند .\r\n\r\nتب‌هاى مجهول العلت :\r\nتب را در سه روز اول بيمارى نمىتوان مجهول العلت دانست بلكه از روز چهارم ببعد چنانچه پس از بررسى كافى علت آن مشخص نگردد بايد آن را از روى دوره‌اى كه دارد مداوا نمايند و اين تب مجهول العلت جزء تب‌هاى دوره‌اى قرار مىگيرد .\r\nبطور كلى در طب سنتى اگر تب مجهول العلت يك روز در ميان باشد مزاجش گرم است و بايد در مداواى آن از داروها و غذاهاى سردمزاج استفاده شود ولى بقيه تب‌هاى دوره‌اى مانند همه‌روزه يا دو روز يك بار يا پنج روز يك بار يا هفته‌اى يك بار مزاجش سرد است براى معالجه اين تب‌هاى دوره‌اى اطباء سنتى بيشتر از كينين يا داروهاى مشابه آن استفاده مىكنند با اين تفاوت كه تب‌هاى گرم‌مزاج را با كينين و آب‌ليمو يا آب انار و تب‌هاى سردمزاج را با كينين تنها يا با جوشانده‌هاى گرم‌مزاج مداوا مىكنند .\r\nلازم به ذكر است كه كينين و داروهاى امثال آن را پس از مصرف دو سه روز از داروهاى مقدماتى تجويز مىنمايند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nتب مالت تب مواج - بروسلوز\r\nتب مالت يك بيمارى انگلى است كه عامل مولد آن نوعى باكترى بنام بروسلا مىباشد . در اين بيمارى عفونى دو مرحله تشخيص داده مىشود يكى مرحله حاد كه با تب همراه است و آثار و علائم موضعى ممكن است همراه تب باشد يا نباشد ديگرى مرحله مزمن كه با خصوصياتى مانند ضعف ، عرق فراوان ، دردهاى شديد يا خفيف در اعضاء بدن و عود تب همراه مىباشد .\r\nعامل اين بيمارى از بعضى پستانداران مانند گاو يا خوك يا بز به انسان سرايت مىكند و بيشتر در افرادى كه حيوانات مذكور را نگهدارى مىكنند مشاهده مىشود . اين بيمارى با تب و لرز و سردرد شديد و كوفتگى بدن همراه با حالت بيقرارى شروع مىشود .\r\nگاهى در بيمار حالت اسهالى بوجود مىآيد . اگر بيمارى از بز به انسان منتقل شده باشد با علائم خفيفى نظير دردهاى عضلانى و كوفتگى و سردرد و درد پشت گردن شروع مىشود عصرها بيمار تب مىكند و بتدريج اين تب تا صبح پائين آمده و به حد طبيعى مىرسد و پس از قطع تب بيمار بشدت عرق مىكند . اين تب يك هفته تا 35 روز ادامه مىيابد و سپس علائم بيمارى تا مدتى محو مىشود و ممكن است بيمارى به كلى از بين رفته و بهبودى حاصل شود اما در اكثر مواقع پس از چند روز تب عود مىنمايد و معمولا عودهاى تب تكرار و شش تا سه ماه بيمار بطور مواج تب دارد و همراه با تب علائم ديگرى نظير بىاشتهائى يبوست ، لاغرى و ضعف ، شكم‌درد ، سردرد ، كمردرد و دردهاى مفصلى ، افسردگى و بيخوابى و حالت هيجان و بزرگى طحال در بيمار مشاهده مىگردد و گاهى نيز غدد لنفاوى قدرى بزرگ مىشوند اما جهت تائيد و اثبات وجود بيمارى تب مالت آزمايش خون و ادرار جهت وجود ميكرب آن لازم مىباشد و درصورتىكه آزمايشگاه و آزمايش موفق به يافتن ميكرب بيمارى نشد نمىتوان منكر بيمارى گرديد بايد از راههاى ديگرى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبه تشخيص بيمارى پرداخت .\r\nجهت پيشگيرى از ابتلاء به اين بيمارى بايد دستورات زير را رعايت نمائيم :\r\n1 - افرادى كه از شير گاو و بز و خوك استفاده مىكنند بايد شير را قبل از مصرف خوب بجوشانند يا بدقت پاستوريزه نمايند .\r\n2 - افرادى كه با دامها بخصوص دامهاى مذكور فوق در ارتباطند بايد توجه داشته باشند هنگام دست زدن به بدن يا مدفوع و اشياء و ابزار آنها چنانچه دام آلوده بوده و در پوست بدن در محل تماس خراشى موجود باشد ميكرب مىتواند از همان راه داخل بدن شده و شخص را آلوده سازد .\r\n3 - وسائل تزريق بايد يك بار مصرف باشند تا سبب انتقال اين بيمارى از فردى بفرد ديگر نشوند .\r\n4 - دباغها و كاركنان كارخانه‌جات كنسرو گوشت نيز بايد با دستكش كار كنند و ساير دستورات بهداشتى را نيز رعايت نمايند .\r\nاما جهت درمان اين بيمارى با توجه به تحقيقاتى كه در حال حاضر در جريان است و براى مداواى اين مرض هر زمان ممكن است داروهاى جديدى كشف شود كه ضمن اثر قطعى در مداواى بيمارى اثرات جنبى كمترى داشته باشند لازم است به پزشك متخصص داخلى مراجعه و برابر دستورات آن عمل نمايند .\r\n\r\nسرخك\r\nسرخك يك بيمارى ويروسى است كه به صورت بيمارى عفونى درمىآيد ويروس اين بيمارى از راه تنفس هواى آلوده به اين ويروس وارد دستگاه تنفس گشته و شخص را آلوده مىسازد بيشتر بچه‌ها به اين بيمارى مبتلا مىشوند تا افراد بزرگ و هركس يك بار به\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاين بيمارى مبتلا گردد براى هميشه در برابر آن مصونيت پيدا مىكند .\r\n\r\nآثار و علائم سرخك عبارتند از :\r\n1 - تب معمولا زياد و حدود 40 يا 41 درجه بدن بيمار حرارت دارد و تب حدود هفت روز ادامه دارد .\r\n2 - بينى مانند حالت سرماخوردگى ترشح دارد .\r\n3 - سرفه با گرفتگى بينى و عطسه و درد گلو همراه است و سرفه معمولا بدون خلط است .\r\n4 - ورم ملتحمه با قرمزى چشم همراه است .\r\n5 - بيمار از نور مىترسد ( نور او را ناراحت مىكند )\r\n6 - سه روز پس از ظاهر شدن آثار بيمارى جوش‌هاى قرمز آجرى رنگ و نامنظم ابتداء در صورت بعد در تنه بيمار و سپس در ساير اندامهاى او ظاهر مىشود .\r\n7 - ناراحتى عمومى و كوفتگى شديد است .\r\n8 - مخاط حلق قرمز است و ترشح زردرنگى در روى لوزه‌ها مشاهده مىگردد .\r\n9 - مركز زبان پر از بار است اما نوك و اطراف زبان قرمزرنگ است .\r\n10 - 4 روز بعد از شروع بيمارى جوش‌ها ابتدا در صورت و پشت گوشها ظاهر مىشوند و روز دوم ظاهر شدن شروع مىكنند به متصل شدن به هم درحالىكه جوش‌هاى تنه تازه در حال ظاهر شدن هستند و روز سوم ظهور جوشهاى تنه شروع به اتصال بهم و جوشهاى صورت شروع به پژمردگى مىكنند .\r\nجهت درمان سرخك . از داروهاى تسكين‌دهنده سرفه داروهاى شستشوكننده چشم و آسپرين براى نقصان تب و براى باز كردن بينى از قطره‌هاى بازكننده بينى استفاده مىشود بعلاوه براى جلوگيرى از عفونتهاى ثانوى مانند ابتلاى به سينه‌پهلو و غيره از آنتىبيوتيكها استفاده مىگردد .\r\nاطباء سنتى معالجه سرخك را نظير معالجه سرخجه دانسته و مزاج اين بيمارى را\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nنيز گرم دانسته و بيمار را از خوردن داروها و غذاهاى گرم‌مزاج منع نموده‌اند بعلاوه مصرف مسهل يا داروهاى ملين را نيز بسيار مضر دانسته‌اند و نوشته‌اند كه بايد باين‌گونه افراد داروهاى سردمزاج و قابض داده شود مانند تخم خشخاش ، تخم كاهو ، تخم گشنيز ، بنفشه ، نيلوفر ، عناب و سپستان از هركدام براى خردسالان يك مثقال و براى بزرگسالان دو مثقال اخذ و جوشانده و روزى دو وعده و چند روز به مريض داده مىشود و غذاهاى خنك به بيمار داده مىشود ضمنا برنج كه غذائى مناسب و قابض است براى آنان غذائى مناسب است .\r\nاما براى پيشگيرى از ابتلاء به بيمارى سرخك لازم است براى بچه‌ها تلقيح واكسن تجويز گردد مشروط بر آنكه بعد از هفت تا پانزده ماهگى براى بچه‌ها تلقيح واكسن انجام شود . نظر متخصصين اطفال درباره زمان تلقيح واكسن در حال حاضر متفاوت است .\r\n\r\nمعرفى چند نمونه از بيماريهاى ويروسى\r\n1 - سرخك\r\n2 - سرخجه\r\n3 - آبله‌مرغان\r\n4 - هرپس زوستر - زونا\r\n5 - آبله\r\n6 - اوريون - گوش‌گلو - ورم غده بناگوشى\r\n7 - فلج اطفال - پوليوميليت\r\n8 - انسفاليت\r\n9 - بيمارى هارى\r\n10 - بيمارى دانگ\r\n11 - تب زرد\r\n12 - آنفلوانزا\r\n\r\nسرخجه\r\nسرخجه يك بيمارى ويروسى است . ويروس اين بيمارى از راه تنفس هواى آلوده به ويروس بيمارى وارد بدن شده و پس از گذشت دوره كمون بيمارى كه حدود شانزده روز\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاست آثار آن ظاهر مىگردد . سرخجه جزء بيماريهائى است كه يك بار ابتلاء به آن مصونيت دائمى ايجاد مىكند تشخيص سرخجه از ساير بيماريهاى ويروسى تقريبا مشكل است .\r\nعلائم سرخجه عبارتند از تب ، كوفتگى ، آبريزى از بينى ، پيدايش برجستگىهاى قرمز رنگ آبدارى در روى پوست بدن كه اين جوشش‌ها ابتدا در سر و صورت پيدا مىشود و در تنه و سپس در اندامهاى ديگر بدن و دوام و بقاى آنها جمعا 3 روز است يعنى در هر قسمت از بدن كه ظاهر مىشود يك روز دوام دارند ، درد مفصل‌ها كه بيشتر اين درد در افراد بالغ مىباشد غدد لنفاوى پشت بدن ملتهب مىگردند ، يكى از علائم اصلى سرخجه بزرگ شدن غدد لنفاوى پشت گردن است ، قرمزىهائى در سقف دهان و گلو پيدا مىشوند كه گاهى به صورت مجتمع و لكه‌ماننداند ، در بعضى از افرادى كه به سرخجه مبتلا مىشوند جوشش‌هاى روى پوست بدن پيدا نمىشوند و از ساير علائم بايد بوجود آن پى برد و زمانى كه اين بيمارى در شهرها شايع مىشود از روى علائم آن بهتر مىتوان بوجود آن پى برد اما در آزمايش خونى كه از بيمار به عمل مىآيد يكى كم شدن گلبول‌هاى سفيد در خون و ديگر وجود آنتىكرى كه بر عليه ويروس بيمارى سرخجه در خون ترشح شده است . علائم تشخيص خواهد بود .\r\nباوجودى كه سرخجه بيمارى خطرناكى نيست بىتوجهى به آن نيز گاهى زيانهاى جبران‌ناپذير بدنبال دارد من جمله اگر زن باردارى به بيمارى سرخجه مبتلا گردد بخصوص در سه ماهه اول باردارى و گاهى نيز تا ماه ششم باردارى اين خطرات امكان وقوع دارند و از جمله خطراتى كه جنين را تهديد مىكنند عبارتند از كرى مادرزادى نواقصى قلبى مادرزادى و بعضى نواقص مادرزادى ديگر از اين جهت است كه به منظور پيش‌گيرى از اين عوارض احتمالى بايد براى همه دختران قبل از ظهور آثار بلوغ و شروع دوره‌هاى ماهانه جنسى واكسن سرخجه تجويز شود تا در برابر اين بيمارى مصونيت حاصل نمايند و اگر براى خانمها اين واكسن تزريق شود بايد حد اقل سه ماه بعد از تزريق واكسن از باردار شدن جلوگيرى نمايند و اگر در اين فاصله باردار شوند روى جنين آنان\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاثرات نامطلوب مىگذارد .\r\n\r\nدرمان سرخجه\r\nبعضى از پزشكان درمان سرخجه را درمان علائم آن مىدانند مثلا پائين آوردن تب با داروهاى تب‌بر و براى تسكين درد از آسپرين و استامينوفن استفاده مىكنند . از نظر اطباء سنتى مزاج بيمار سرخجه‌اى گرم است و بايد از داروهاى سردمزاج استفاده كند ضمنا بايد شكم بيمار قبض باشد و هرگز مسهل يا ملين مصرف نشود . و داروها بايد خنك و قبض‌كننده باشند نظير تخم خشخاش و تخم كاهو و نيلوفر و عناب و سپستان و بنفشه كه براى بچه‌هاى كوچك از هركدام يك مثقال را اخذ و با مقدارى آب بجوشانند تا يك استكان آب آن باقى بماند و نيمى از آن را صبح و نيم ديگر را عصر به بچه مىخورانند و اين داروها را دو سه روز تكرار مىكنند . تخم خشخاش و تخم گشنيز داروهائى تبريدكننده و قبض‌كننده‌اند اما لازم به يادآورى است كه داروهاى تبريدكننده را تا هفت روز مىتوان براى بيمار تجويز نمود و از روز نهم ببعد درصورتىكه تب نباشد بايد از داروها و غذاهاى سردمزاج كمتر استفاده شود تا اثر سوئى در وجود بيمار برجاى نماند .\r\n\r\nبيمارى ايدز\r\nايدز بيمارى مرموزى است كه بين انسان و چند نوع از جانوران مشترك مىباشد عامل اين بيمارى را از ويروس‌ها تشخيص داده‌اند . ويروس اين بيمارى پس از ورود در بدن و استقرار و سپرى شدن دوره كمون بيمارى سبب اختلال در سيستم دفاعى بدن شده و بيمار تا حد قابل توجهى قدرت دفاعى خود را از دست مىدهد اين مرض در افراد همجنس‌گرا و يا افرادى كه با حيوانات نزديكى مىكنند و يا معتادانى كه براى خود تزريقات غير بهداشتى مىنمايند مشاهده مىگردد . ويروس اين بيمارى اولين بار در كاليفرنياى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nايالات متحده امريكا از ميمونى بانسانى منتقل گرديده و در حال حاضر بروايتى حدود ده ميليون نفر از مردم روى زمين به اين بيمارى مبتلا مىباشند و روز به روز بر تعداد آنان افزوده مىگردد .\r\n\r\nآثار و نشانه‌هاى بالينى\r\n1 - التهاب پوست و پيدا شدن جوششهاى ريزى در تمام بدن حتى در پوست سر و اين جوشها بتدريج پوسته‌پوسته مىشوند و شوره مىدهند .\r\n2 - كچلى كشاله ران و پاها .\r\n3 - پيدايش نوعى قارچ بنام ميكوز در دستگاه گوارش و دستگاه تناسلى و مقعد كه در اين محلها زندگى مىكنند .\r\n4 - بزرگ شدن غدد لنفاوى .\r\n5 - گاهى ورم‌هاى بدخيم سرطان مانند در بدن ظاهر مىشوند .\r\n6 - پيدايش اختلالاتى در اعصاب و در گوش و كم‌حافظه شدن ، اضطراب و ترس و پريشانى ، تمايل به خودكشى و ديگركشى و غير ارادى شدن دفع مدفوع .\r\nمتخصصين اين بيمارى معتقدند كه ميكرب اين بيمارى در بدن ساير جانوران است و در آنجا وتروويروس نام دارد ولى هنگامى كه وارد بدن انسان مىگردد به ويروس اين بيمارى تبديل مىشود .\r\nعلاوه بر اين ويروس ويروس‌هاى ديگرى نيز هستند كه بين انسان و بعضى پستانداران مشتركند مانند ويروس سرطان خون و ويروس تبخال كه بين انسان و سگ و ميمون مشتركند . ويروس ايدز در بدن ميمون ايجاد يك نوع بيمارى بنام سيدز مىنمايد اما وقتى وارد بدن انسان شود ايجاد يك نوع بيمارى بنام ايدز مىكند .\r\nگاهى دوره كمون اين بيمارى 4 تا 8 سال طول مىكشد اين ويروس از راه دهان ، مقعد ، آلت تناسلى و گاهى نيز از طريق سوزن و سرنگ‌هاى آلوده وارد بدن شده و شخص\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nرا آلوده مىسازد . بعلاوه اگر مادر باردارى مبتلا به اين بيمارى باشد بچه در هنگام تولد و يا در زمان شير خوردن . از پستان مادر به اين بيمارى مبتلا مىگردد .\r\nافراد وقتى به اين بيمارى مبتلا مىشوند كه ويروس اين بيمارى بتواند از راهى خود را به خون شخص برساند و بهترين راههائى كه ويروس مىتواند از آن راهها به خون برسد عبارتند از تماس جنسى با فرد آلوده ، دريافت خون از شخص آلوده نزديكى كردن با حيوانات و استفاده از سوزن و سرنگ آلوده . ازاين‌جهت است كه معتادانى كه از طريق تزريق مواد مخدر عمل مىكنند بيشتر به اين بيمارى مبتلا مىگردند .\r\nدر بدن انسان سربازهاى مدافع بدن گلبولهاى سفيد بوده و بدن انسان يعنى محيط خون و بافتها را از هرگونه آلودگى پاك مىسازند و از ورود هر موجود زنده غير همجنس به داخل بدن جلوگيرى نموده و بصور مختلف با ميكربها مبارزه مىنمايند . اين گلبولها چند دسته‌اند و هر دسته اضافه بر امر مبارزه دسته‌جمعى وظيفه‌اى نيز مخصوص به خود دارند عده‌اى از اين سربازان تك‌سلولى كه اصطلاحا آنها را سلولهاى 4 مىنامند وظيفه نگهبانى در كليه نقاط بدن را به عهده دارند و بمحض ورود ميكرب به بدن از هر نقطه‌اى كه باشد ساير سربازهاى بدن را باخبر مىسازند و خود نيز علاوه بر اين وظيفه بمبارزه با ميكروبها مىپردازند تا ميكربها را نابود ساخته و شخص از خطر نابودى نجات يابد .\r\nاما ويروس بيمارى ايدز اولين بار اين سلولهاى 4 را خراب مىكند و نگهبانان دفاعى را از بين مىبرد سپس بتدريج بر ساير سلولهاى دفاعى بدن مسلط شده و آنان را نيز بتدريج از بين مىبرد و بدين‌طريق بدن انسان فاقد قدرت دفاعى مىشود پس ويروس ايدز خود مستقيما سبب مرگ بيمارى نمىشود بلكه با از بين بردن قدرت دفاعى محيط را براى زندگى و پرورش ساير ميكروبها آماده نموده و وسيله مرگ بيمار را فراهم مىسازد .\r\nاما اين بيمارى منحصر به عصر حاضر نيست و عده‌اى عقيده دارند كه در زمانهاى قديم هم بين اقوامى كه معتقدات مذهبى و اخلاقى نداشته‌اند و يا افرادى كه با حيوانات نزديكى\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمىكرده‌اند بيماريهاى مرموزى مشاهده مىشده كه مداواى آنها هم دشوار بوده است بطور كلى چون مردم قديم اولا تزريقات نداشته در ثانى آزاد در عمل فحشا نبوده و اعمال جنسى آنان نيز برابر مقررات مذهبى خود بوده است و در كشورهاى اسلامى نيز برابر دستور اسلام اگر كسى با حيوانى نزديكى مىكرده او را حد شرعى مىزده‌اند و حيوان را نيز كشته و مىسوزانيده و خاكسترش را هم پراكنده مىكرده‌اند ضمنا اياب و ذهاب و اختلاط به اندازه امروز نبوده اين بيمارى نمىتوانسته به صورت امروزى انتشار يافته و اين‌گونه خودنمائى كند . اطباء سنتى اين‌گونه بيماريهاى مرموز را با داروهائى نظير حب جدوار يا روغن‌بند يا شربت قنيل مداوا مىكرده‌اند .\r\n\r\nكمردرد\r\nامروزه مليونها نفر از مردم روى زمين به كمردرد مبتلا مىباشند و هرچه زندگى ماشينىتر مىشود و حركات جسمى انسانها كمتر مىگردد و داراى اوزان نامتناسب مىشوند به همان نسبت ستون مهره‌ها آسيب‌پذيرتر شده و كمردرد بيشتر مىگردد امروز انسانها طورى شده‌اند كه جزئى عاملى مىتواند براى آنان اسباب كمردرد شود درد كمر بيشتر متوجه قسمت پائين ستون فقرات مىباشد . وقتى كمر كار مىكند عضلات كمر منقبض شده و سپس استراحت مىكنند اما اگر بيشتر از حد قدرتشان كشيده شوند عضله‌اى كه زياده از حد قدرتش از آن كار كشيده شود ناگهان براى مدتى طولانى در حال انقباض باقى مىماند و به صورت يك توده گره‌دار سفت درمىآيد به‌طورىكه رگهاى خونى نمىتوانند به بعضى از سلولهاى اين ناحيه اكسيژن و مواد غذائى برسانند و همين امر سبب مىشود كه بعضى از سلولهاى ماهيچه‌هاى كمر از بين بروند و اين امر سبب پيدايش دردى مىشود كه تير مىكشد .\r\nچند نمونه از عواملى كه مىتوانند علت يا اسباب كمردرد باشند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n1 - پيدايش برآمدگى در ديسك كمر يا از هم‌گسيخته شدن آنكه ژلاتين آن ورم مىكند به‌طورىكه ممكن است از ديواره رباطى كه اطراف آن را گرفته بگذرد .\r\n2 - بسيارى از كمردردها در جوامع صنعتى در اثر عوامل روانى مانند اضطراب ، نگرانىهاى فكرى و افسردگى ، عصبانيت و فشارهاى روانى مىباشند .\r\n3 - چاقى و وزن زياد يكى از عوامل فشار بر روى مهرها و ايجاد كمردرد مىباشد .\r\n4 - ضايعات استخوانى مهره‌هاى كمر كه ممكن است مادرزادى باشد يا بعدا عارض شده باشد .\r\n5 - ناراحتىهاى احشائى كه درد آنها به كمر انتشار پيدا مىكند مانند ناراحتى قسمتهائى از روده‌ها يا ناراحتى پروستات .\r\n6 - بعضى از بيماريها مانند آنفلونزا و مالاريا با كمردرد همراهند .\r\n7 - گاهى كمردرد در خانمها مربوط است به ناراحتىهاى زنانه در اين صورت لازم است به متخصص زنان مراجعه نمايند .\r\n8 - گاهى ضعف عضلات ناحيه كمر سبب كمردرد مىشود كه اين حالت در پيران بيشتر از جوانان است .\r\n9 - بعضى از كمردردها جزء دردهاى روماتيسمى است كه عارض ماهيچه‌هاى كمر يا مهره‌هاى كمر شده است و لازم است كه مداواى روماتيسم گردد اين نوع بر اثر برخورد ناگهانى سرما يا زياد ماندن در جاهاى كم‌آفتاب و يا خوردن زياد غذاهاى رطوبى عارض مىشود و اين نوع كمردرد از ساير ارقام آن بيشتر مشاهده مىشود .\r\n\r\nمداوا\r\nدر مداواى كمردرد ابتدا لازم است كه علت واقعى درد شناخته شود براى تشخيص علت واقعى درد بايد از علائم بالينى و علائم فيزيكى يارى جست كمردرد ساده معمولا هنگام ايستادن زياد يا حركات زياد ستون مهره‌ها و يا فشارهاى وارد بر ستون مهره‌ها\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nشدت مىيابد و هنگام استراحت در رختخواب با تكيه كردن بر چيزى كم مىشود . اما اگر كمردرد مربوط به دررفتگى ديسك بين مهره‌ها يا مربوط به ناراحتى كليوى و يا روده‌اى يا مربوط به ناراحتىهاى روانى مانند هيجان و اضطراب يا روماتيسمى باشد در حال استراحت نيز تخفيف حاصل نمىكند و درد همچنان باقى است . اگر علت اصلى كمردرد معلوم نباشد لازم است كه معالج جهت تشخيص صحيح بنكات زير توجه داشته باشد :\r\nساختمان بدن بيمار ، حالت روانى و وضع هيجانى و اضطراب ، كيفيت ، تغذيه ، طرز راه رفتن اندازه طول دو پا ، ضعف و لاغرى عضلات ناحيه كمر ، رنگ و رخسار بيمار ، وجود تب يا عدم آن ، وجود ورم در مفاصل ، تشنج يا گرفتگى عضلات در ناحيه كمر و گاهى در عضلات پشت ران ، وجود علائم دردهاى مفصلى و روماتيسمى ، وجود ناراحتىهاى زنانه در زنها .\r\nدر مداواى كمردرد غير از حالاتى كه نياز به درمانهاى اختصاصى است يك درمان عمومى نيز موجود است كه شامل بيشتر كمردردها مىشود و اين درمانها بشرح زيراند :\r\n1 - بيمار بايد در يك جاى سفت مثلا روى يك پتو استراحت نمايد اگر كمردرد شديد باشد بهتر است كه سر كمى بالاتر از بدن قرار گيرد و با قرار دادن بالشى در زير زانو زانوها به صورت نيمه‌خميده باشند يا از تختخوابهائى كه به همين منظور ساخته شده استفاده كنند بيمار راحت‌تر خواهد بود و اگر قصد خوابيدن به پهلوها را داشته باشد بهتر است كه تنه كمى به طرف جلو خم شود و زانوها نيز خم باشند تا بيمار احساس آرامش كند اما خوابيدن بطور دمر صلاح نيست و چنانچه ناچار باشد كه دمر بخوابد بايد يك بالش در زير شكم و يك بالش هم در زير ساق پاها بگذارند .\r\n2 - وسيله كيسه‌هاى آبگرم و يا گرم‌كن‌هاى الكتريكى موضع درد را گرم نگهدارند .\r\n3 - اگر گرفتگى عضلات مشاهده شود مىتوانند از داروهاى گياهى يا شيميائى شل‌كننده عضلات كه به صورت ضمادى يا خوراكى مىباشند استفاده كنند و پوست دنبه را\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nگرم كرده بالاى آن بيندازند و هر دوازده ساعت يك بار تعويض نمايند و از داروهاى مسكن ضد درد نيز مىتوان استفاده نمود .\r\n4 - اگر آثار هيجان و ناراحتىهاى عصبى و روانى مشاهده شود مىتوان ضمن تقويت روحى بيمار از داروهاى آرامبخش گياهى يا شيميائى استفاده نمود از داروهاى گياهى آرامبخش مىتوان فرنجمشك و شاهدانه را نام برد .\r\n5 - اگر كمردرد جزء دردهاى مفصلى و روماتيسمى باشد مانند درد مفصل زانو در اين حالت علاج دردهاى مفصلى بايد كرد ضماد عصاره پياز عنصل مخلوط با آب‌غوره يا با آب نيمگرم يا مخلوط با روغن كنجد بطور گرماگرم و يا گذاشتن نمك گرم بر عضو و يا انداختن پوست دنبه گرم‌كرده و خوردن داروهاى مربوط به دردهاى مفصلى بسيار مفيد است ضمنا براى اين‌گونه افراد مسهل‌هاى دفع‌كننده رطوبات و مواد زائد بدن مفيد است و مصرف غذاهاى رطوبى و سردمزاج و افتادن در آبهاى سرد و قرار گرفتن در معرض هواى سرد مجاز نيست .\r\nاگر درد مربوط به مفصل بين استخوان ران و لگن خاصره باشد و يا مربوط به خود استخوان لگن باشد اكثرا جزء دردهاى روماتيسمى بوده و ضمن انجام دستورات داروئى و استفاده از معالجات فيزيكى ناراحتى بر طرف خواهد شد .\r\nلازم به ذكر است افرادى كه كمردردهاى روماتيسمى دارند اگر مسهل‌هاى گرم مزاج بخورند كه اخلاط رطوبى بدن آنان اخراج گردد مداوا سريع‌تر و كامل‌تر انجام خواهد شد .\r\n\r\nدرد كمر حاصل از ضربه يا فشار مانند برداشتن وزنه .\r\nجهت مداواى اين درد درصورتىكه جابه‌جائى مهره‌ها مشاهده شود بايد بدون آنكه به نخاع آسيبى برسد آنها را بجا انداخت و استراحت كامل نمود و كمر را بست و در غير اين صورت مىتوان مقدارى ساليسيلات را با نمك طعام مخلوط نموده و در آبگرم حل كرده و ضماد نمايند و بعد از آن با روغن كنجد يا روغن زيتون به آرامى ماساژ دهند و اگر درد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nشديد باشد علاوه بر آن مىتوان يك قطعه پوست دنبه را گرم كرده و بر كمر ببندند و استراحت كافى كنند تا درد رفع گردد .\r\n\r\nدرد زانو وجع الركبه - آرتروز زانو\r\nاين درد كه در مفصل بين استخوان ران و ساق پيدا مىشود ، درد مفصل است و چند حالت دارد گاهى بدون ورم است گاهى با ورم و گاهى نيز مفصل آب مىآورد و اگر اين درد در دو طرف زانو در طول پا امتداد پيدا كند عرق النساء يا سياتيك ناميده مىشود .\r\nاما جهت معالجه تا زمانى كه در مفصل ورم نباشد درد مفصل از رطوبت است و احتياج به داروهاى ضمادى و خوراكى دارد از جمله داروهائيكه به صورت ضمادى مصرف مىشود مىتوان مخلوط آب غوره و نمك طعام عصاره يا له كرده پياز عنصل با آب غوره - آبى كه توكليجه در آن جوشيده باشد روغن بادام شيرين - روغن‌هاى گرم‌مزاج مانند روغن كنجد يا روغن زيتون ساليسيلات محلول در آبگرم را نام برد و جهت خوراكى مىتوان از حب‌هاى درشت منيزى كه به قدر نخود درشت باشند به مدت سه روز و روزى سه عدد ميل نمود و اگر حب‌ها كوچك باشند بايد روزى نه عدد خورده شود تا سه روز و براى اين‌گونه افراد راه رفتن و گرم نگهداشتن و حمامهاى گرم و آبهاى معدنى گرم و وان پر از آب داغ كه در آن قرار گيرند بسيار نافع است . و چنانچه در محل مفصل ورم باشد مزاج آن گرم است و بايد همراه با مداواى مربوط چند عدد زالو نيز در روى ورم مفصل انداخته شود .\r\nاما دواى اصلى درد مفاصل از هر نوع كه باشد گرم‌مزاج باشد يا سردمزاج يا به صورت سياتيك روماتيسمى سورنجان است كه به صورت ذيل مصرف مىگردد ابتدا سورنجان - توكليجه - اصل سوس - هليله سياه - تخم كرفس از هركدام مقدار دو\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمثقال را دم كرده و آب دارو را پس از صاف نمودن جوشانده بعنوان نرم‌كننده و آماده‌كننده براى مداوا بنام منضج مىخورند و فرداى آن روز يكى از داروهاى زير را بعنوان مسهل مىخورند مقدار هشت تا ده مثقال روغن كرچك يا پنج مثقال سناى مكى و پنج مثقال گل سرخ را جوشانده و مىخورند اگر دسترسى به سنا نبود مىتوان مقدار چهار مثقال مغز ميوه فلوس را مصرف نمود و روزى كه مسهل خورده مىشود نبايد نان يا ميوه‌هاى خام همراه آن خورده شود . مىتوان جهت ادامه درمان يا در مواقعى كه خوردن مسهل مقدور نيست استخوان قلم گوسفند را سوزانده و به صورت زغال درآورد سپس پودر نموده و با پودر سورنجان مخلوط و در كپسول نموده و روزى دو سه كپسول قبل از صبحانه تا چند روز خورده شود .\r\n\r\nدرد پاشنه پا\r\nعوامل زير ممكن است سبب درد پاشنه پا شوند .\r\n1 - دردهاى مفصلى و روماتيسمى كه در اين صورت لازم است مداواى دردهاى مفصلى نمايند اين‌گونه افراد گاهى پاشنه پايشان بيشتر از حالت طبيعى گرم مىشود و در پاشنه پا احساس داغى مىكنند و اين حالت در بعضى از فاميلان بيشتر از ساير افراد مشاهده مىگردد .\r\n2 - كشش زيادتر از حد و كوفتگى رباطهاى كف پا كه به استخوان پاشنه پا چسبيده‌اند افرادى كه كف پاى آنان صاف و بدون انحناست بيشتر به اين درد مبتلا مىشوند جهت مداوا ضمن كمتر فشار آوردن به كف پا مىتوان با نظر پزشك نسبت به تهيه كفش مخصوص اقدام نمود .\r\n3 - پيدايش زوائد استخوانى اضافى در زير پاشنه پا به‌طورىكه با دست مىتوان آن را\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nلمس كرد و بوجود آن پى برد بعضى از پزشكان اين زوائد را عامل درد پاشنه پا مىدانند و پيشنهاد تراشيدن زائده را مىكنند اما بايد توجه داشت كه با تراشيدن اين زوائد بيمارى مرتفع نگرديده و درد پاشنه پا ساكت نمىشود ضمنا بسيارى از افراد سالم هستند كه با داشتن زوائد استخوانى در پاشنه پا به اين درد مبتلا نيستند .\r\n4 - گاهى در اثر پوشيدن كفش‌هاى تنگ و نامناسب پاشنه پا دردناك مىگردد و اين مربوط است به فشارى كه به محل اتصال زردپى پشت پا و استخوان پاشنه پا وارد مىشود .\r\nبسيارى از اين افراد چنانچه كفش نرم پاشنه بلند بپوشند درد پاشنه پاى آنان بهبود مىيابد .\r\nاما افرادى كه در پاهايشان احساس داغى و حرارت مىكنند مىتوانند جهت مداوا چند شب شبى نيم ساعت پاهاى خود را از مچ به پائين داخل محلول آب گرم و نمك طعام بگذارند اگر مداوا نشود لازم است كه به كف پا يا آنجا كه بيشتر احساس حرارت مىشود بهر پا سه تا چهار عدد زالو انداخته شود در مداواى اين حالت اثر بسزائى دارد .\r\n\r\nنقرس - درد انگشت پا\r\nاين بيمارى در تمام انگشتان پا پيدا مىشود ولى بيشتر شصت پا را مىگيرد گاهى در مچ پا و گاهى در زانو و گاهى در مفصل استخوان ران يعنى ما بين استخوان ران و لگن خاصره پيدا مىشود اين‌گونه دردها جزء امراض مفاصل بوده و از ميان آنها آنكه در انگشت پا ظاهر مىشود نقرس مىگويند . به نظر اطباء سنتى همه اين امراض يك نوع معالجه دارند و سبب آنها رطوبات و مواد زائدى است كه در محل مفصل متمركز گرديده است و مداواى آنها دفع آن مواد است كه با خوردن مسهل‌هاى گرم‌مزاج مخصوص و ضماد مواد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخشك‌كننده آن در عضو مزبور مىباشد مثلا مخلوطى از نمك طعام و گوگرد را در پارچه‌اى گرم كرده و بر عضو مىگذارند و مقدارى ساليسيلات را در آب گرم حل كرده و ضماد مىنمايند . اما از نظر خوراكى اگر مواد متمركزشده در عضو از رطوبات بلغمى باشد و سرد مزاج بايد چند نوبت يك روز در ميان از مسهل‌هاى گرم‌مزاج بخورند كه معمولا اين عمل را سه نوبت انجام مىدهند مانند سناى مكى يا سولفات دوسود يا روغن كرچك - يا مقدار يك مثقال هليلهء سياه را با مقدارى روغن بادام شيرين چرب كرده و بخورند .\r\nو اگر در بدن بيمار غلبه خون مشاهده شود بايد در آن عضو زالو بيندازند و اگر همراه با غلبه خون درد در چند عضو باشد بايد از بيمار مقدارى خون گرفته شود كه براى افراد بالغ حدود 150 سانتيمتر مكعب نوشته شده است و يا در نقاط درددار هركدام يكى دو زالو اندازند و امراض مفاصل كه با ورم توام باشند مزاجشان گرم است و بايد در اين‌گونه افراد در محل درد و ورم زالو اندازند و از غذاها و دواهاى سردمزاج استفاده نمايند مثلا خوردن آب غوره و ضماد آن نافع مىباشد و از مسهل‌هاى سردمزاج مانند فلوس و هليله زرد استفاده مىشود يكى از انواع سخت‌علاج مفاصل دردى است كه در سر استخوان ران و بين ران و لگن خاصره پيدا مىشود كه بايد بطريق مذكور فوق مداوا نمايند و چنانچه بطريق فوق علاج نگردد - آخرين راه علاج درد مذكور داغ كردن عضو است كه دستورى معين دارد و افراد عادى و غير از پزشكان متخصص علوم قديمه ديگران حق انجام آن را ندارند .\r\nاز چيزهايى كه براى دردهاى مفاصل مفيد است يكى آبهاى گرم گوگرددار معدنى بخصوص براى افراد سردمزاج مىباشد و از گياهان داروئى مفيد بعنوان مثال توكليجه سورنجان - هليله سياه - افسنطين - شيرين‌بيان - پر سياوشان - پياز عنصل و روغن سير نام برده مىشوند و بتجربه رسيده كه مخلوطى از زغال استخوان و سورنجان براى معالجه دردهاى مفاصل بسيار نافع است . استخوان قلم گوسفند را بالاى آتش مىگذارند تا سوخته و به صورت زغال درآيد سپس مقدار 5 / 2 گرم از پودر آن را با 5 / 2 گرم از پودر\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسورنجان مخلوط كرده و در كپسول مىكنند و شب قبل از خواب يا صبح ناشتا ميل مىنمايند و اين عمل را چند روز ادامه مىدهند ضماد عصاره پياز عنصل نيز بتجربه رسيده كه در مزاجهاى گرم آن را با آب غوره و در مزاجهاى سرد آن را با آب گرم مخلوط كرده و در محل درد ضماد مىنمايند .\r\nعلم پزشكى زمان حاضر بيمارى نقرس را در اثر اختلال در سوخت‌وساز اسيد اوريك خون مىداند اين بيمارى در بعضى فاميل‌ها چون آمادگى ابتلاء به آن را دارند بيشتر مشاهده مىشود . گاهى نقرس در اثر بعضى بيماريهاى خونى عارض مىگردد . گاهى ناراحتى كليه‌ها سبب بروز اين بيمارى مىشود و گاهى مصرف بعضى از داروها عامل پيدايش دردهاى نقرسى مىباشند اما افرادى كه به مرض نقرس مبتلا هستند بهتر است ضمن مصرف داروهاى مربوط از غذاهاى زير پرهيز نمايند .\r\nماهى - ساردين - گوشت گاو و گوساله - جگر - دل و قلوه - كله و پاچه - مغز - رب گوجه‌فرنگى .\r\n\r\nافرادى كه كف پاهايشان داغ مىشود\r\nدر بعضى از افراد كف پاها و يا از مچ پا به پائين بخصوص شب‌ها داغ مىشود و در آن عضو احساس گرمى مىكنند به‌طورىكه هنگام خوابيدن پاهاى خود را از لحاف بيرون مىگذارند اطباء سنتى پيشنهاد مىكنند كه اين‌گونه افراد نمك طعام را در آب حل كرده و چند شب هر دفعه حدود نيم ساعت پاى خود را در آب گرم و نمك قرار دهند اگر به همين عمل بهبودى حاصل شود كه همين عمل طريق مداوا باشد و گاهى كه ناراحتى ظاهر مىگردد مىتوان بطريق مذكور عمل نمود و اگر ناراحتى بطريق فوق بر طرف نشود بايد در پاها آن قسمت كه بيشتر احساس حرارت مىشود زالو انداخته شود مثلا بهر پا سه عدد زالو انداخته شود در بهبود اين مرض اثر قابل توجه دارد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nضعف كردن استخوانها\r\nضعف رفتن استخوانها مانند ضعف ساق پا يا اعضاى ديگر بدن در اثر سردى مزاج و رطوبات بدن است اين‌گونه افراد مىتوانند با خوردن مقدارى عسل يا نبات يا شكرنى و يا مواد غذائى ديگر گرم‌مزاج ضعف را بر طرف نمايند و اگر به اين طريق مرتفع نشد بايد از مسهل‌هاى گرم‌مزاج استفاده شود ضمنا ضماد آب گرم و نمك به عضوى كه ضعف مىرود مفيد است . درصورتىكه ضعف پا يا ديگر استخوانهاى بدن شديد بوده و ادامه داشته باشد بايد از داروى مسكن استخوان كه با پودر سورنجان و استخوان سوخته ساخته مىشود و از معاجين مربوط مانند معجون فيقرا استفاده گردد .\r\n\r\nچند نسخه براى مداواى سياتيك يا عرق النساء\r\n1 - هرگاه پياز لاله سرنگون را با دنبه گوسفند به مقدار مساوى بكوبند سپس با مقدارى آب بجوشانند تا آب آن بخار شود و روغن باقى بماند ضماد اين روغن به تمامى محل درد و به مدت چند روز اگر همراه با استراحت بيمار باشد در معالجه بيمارى و تسكين درد مجرب است و اگر درد كهنه شده باشد استعمال دارو بايد با نوعى ورزش مخصوص توأم باشد .\r\n2 - پودر گنه‌گنه را با روغن بادام تلخ مخلوط كرده و به مدت چند روز در محل درد ضماد نمايند و اگر درد كهنه است استعمال دارو با ورزش مخصوص و اگر تازه شروع شده با استراحت توام باشد .\r\n3 - مقدارى مقل ارزق را در آب گرم حل كرده و بر محل درد ضماد مىكنند و همراه با اين ضماد مقدار سه تا چهار گرم از مقل را در آب نيمگرم حل كرده و ميل مىنمايند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n4 - پزشك سنتى در معالجه سياتيك ابتداء مزاج و طبيعت بيمار را در نظر مىگيرد اگر در شخص غلبه خون مشاهده شود بايد مقدارى از بازوى بيمار يا از رگ مخصوصى كه در مچ پاهاست خون گرفته شود و اگر گرم‌مزاج است از داروهاى سردمزاج استفاده مىكند و چنانچه مزاج بيمار سرد است و غلبه رطوبات محسوس است دو مرتبه مسهل قوى به بيمار داده مىشود تا مزاج او پاك گردد و ضمن اين عمل عصاره پياز عنصل را گرفته با مقدارى آب‌غوره مخلوط نموده و روزى چند بار بر موضعى كه درد دارد دستور ضماد مىدهند تا درد ساكت گردد .\r\n\r\nلاغرى\r\nهمانطوريكه اضافه بودن وزن بدن از حالت طبيعى سبب بيماريهائى مىشود كاهش وزن بدن زيادتر از حالت طبيعى نيز ممكن است در اثر وجود ناراحتىهاى جسمى يا روانى باشد .\r\n( وزن طبيعى بدن عبارت است از معدل وزن افراد جامعه با داشتن قد و سن يكسان ) و هر قدر انسان به اين معدل نزديك‌تر باشد سالم‌تر خواهد بود .\r\n\r\nعواملى كه سبب لاغرى يا كاهش سريع وزن بدن مىشوند عبارتند از :\r\n1 - ناراحتىهاى گوارشى و سوءتغذيه‌اى و ناراحتىهاى حاد روده‌اى .\r\n2 - ناراحتىهاى روحى و روانى\r\n3 - شغل‌هاى پرزحمت فكرى و گاهى جسمى مانند تحصيل يا تدريس بيش از اندازهء توانائى و يا كارهاى جسمى بيش از اندازه قدرت شخص .\r\n3 - شغل‌هاى پرزحمت فكرى و گاهى جسمى مانند تحصيل يا تدريس بيش از اندازهء توانائى و يا كارهاى جسمى بيش از اندازه قدرت شخص .\r\n4 - ناراحتىهاى سرطانى ( هرگز نبايد پزشك اين‌گونه بيماران را از نوع بيماريشان\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nباخبر كند )\r\n5 - تغييراتى كه در مقدار ترشح بعضى از غدد درون‌ريز بدن پديد مىآيد سبب تغيير در متابوليسم بدن شده و مىتوانند سبب لاغرى شخص شوند .\r\n6 - گاهى لاغرى مبناى ارثى دارد و فرد در حال داشتن سلامتى كامل وزن بدنش از حد متوسط طبيعى پائين‌تر است اين حالت جزء بيمارى محسوب نشده و احتياج به مداوا ندارد .\r\nاما بيماريهائى كه افراد لاغر را تهديد مىكنند كمترند و كم‌خطرتر نيز مىباشند .\r\n\r\nمداواى لاغرى\r\nافرادى كه از حال طبيعى لاغرترند لازم است ابتداء به پزشك متخصص داخلى مراجعه نمايند . تا از آنان آزمايشاتى به عمل آيد كه مشخص شود لاغرى آنان مربوط به انگل يا بيمارى خاصى است يا خير اگر مربوط به انگل يا بيمارى خاصى باشد نسبت به اخراج انگل از بدن يا مداواى بيمارى خاص اقدام لازم معمول گردد . در غير اين صورت براى مداواى لاغرى بايد بدستورات زير عمل شود .\r\n1 - ورزش‌هاى مناسبى براى خود انتخاب كنند تا عمل هضم و جذب غذا بهتر و سريع‌تر انجام شود .\r\n2 - غذا را به قدر كافى و از روى ميل و لذت بخورند و كمتر از مقدار لازم نباشد . چون همانطوريكه زياده‌روى در غذا ضررهائى دارد كمتر از مقدار لازم غذا خوردن براى بدن ضررش دوچندان مىباشد افرادى كه كمتر از حد لازم غذا مىخورند ابتدا به يبوست مزاج و سپس به ناراحتى ديگرى مبتلا مىگردند كه يكى از ناراحتىها لاغرى اندامهاى بدن مىباشد .\r\n3 - از فكر و خيال بيهوده و عصبانيت و افسردگى و حساسيت‌هاى روحى و روانى بپرهيزد و بيشتر در جمع رفقاى خوش‌خلق و شوخ و خنده‌رو باشد و شوخى و تفريح و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nخنده را فراموش نكند .\r\n4 - از صحبت زياد بايد بپرهيزد يكى از عواملى كه در لاغرى بدن زياد دخالت دارد صحبت كردن زياد است . چون اين عمل روى مراكز عصبى فشار قابل توجهى وارد مىسازد .\r\n5 - از غذاهائى كه براى اين‌گونه افراد مفيد است از همه بيشتر گنجشك است سپس گوشت كبك و مغز بادام پودر كرده با مقدارى شكر و زعفران .\r\n6 - اگر قصد خوردن دارو براى مداواى لاغرى باشد مىتوان از داروى نامبرده زير استفاده نمود . نارگيل 60 گرم انزروت 25 گرم حجر البقر ( اندرزا ) 5 گندم هر سه را پودر كرده و پنج قسمت نموده هر قسمت را يك روز ناشتا بهمراه سه عدد زرده تخم‌مرغ نيم‌پز ميل نمايند و تا چند ماه مىتوان اين عمل را ماهى چند روز علاوه بر رعايات دستورات داده شده تكرار نمود بتجربه رسيده كه بسيارى از لاغرىها را مداوا نموده است . بهتر است تخم مربوط به مرغ خانگى باشد .\r\n اى گشته عيان لاغرى بسيارى * از بهر مداوا كنمت اخبارى\r\nبايد كه به عيشت گذرد عمر ولى * با كثرت صحبتت نباشد كارى \r\nبايد توجه داشت كه لاغرى سريع و كم شدن سريع وزن بدن بدون توجيه و علت ظاهرى معمولا معرف يك بيمارى جسمى يا روانى خطير نظير سرطان ، عفونت‌هاى داخلى ، سموم يا اختلالات روانى مىباشد كه در چنين مواقعى لازم است قبل از هر چيز نسبت به پيدا نمودن و درمان بيمارى اقدام لازم معمول گردد .\r\nبعضى از پزشكان سنتى نوشته‌اند اگر دانه قدومه را بكوبند و مقدار ده تا پانزده گرم از آن را با شير گاو مدتى بطور ناشتا بخورند سبب رفع لاغرى خواهد شد .\r\n\r\nپيشگيرى از بعضى امراض خطرناك\r\nبرخى آثار و علائم خبر مىدهند از بروز بعضى بيماريها كه چنانچه پيشگيرى نشود آن بيمارى عارض خواهد شد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n1 - خفقان : اگر خفقان ندرتا اتفاق بيفتد ممكن است عصبى باشد يا اسباب و علل ديگرى داشته باشد بهتر است . به پزشك قلب مراجعه شود اما جاى چندان نگرانى نيست لكن چنانچه ادامه پيدا كند آثار ناراحتىهاى شديد قلبى است و لازم است هرچه زودتر به متخصصين امراض قلبى مراجعه شود . ابن سينا بعضى امراض قلبى بخصوص مقدمات بروز اين امراض را بمقتضاى بدن بيمار با رگ زدن و خون كم كردن و مصرف داروهاى قلبى و مصرف آب‌ميوه‌ها مداوا مىكرده است .\r\n2 - گاهى سردردهاى شديد همراه با سرخى چهره و سرخى چشمها و اشك‌ريزى از چشمها و نفرت از نور علامت بروز بيمارى سرسام ( نوعى بيمارى مراكز عصبى ) است كه ابن سينا جهت جلوگيرى از بروز اين بيمارى دستور حجامت و خوردن مسهل‌هاى مخصوص مىداده است .\r\n3 - پرش ماهيچه‌هاى صورت چنانچه زياد شود مقدمه بروز بيمارى لقوه است در اين‌گونه مواقع بايد مسهل‌هائى خورده شود تا مواد زائد را از قسمتهاى بالاى بدن جذب و دفع نمايد .\r\n4 - چنانچه بىعلت كسى غمناك شده و ترس بىموردى گريبان‌گير او گردد مقدمه حدوث بيمارى ماليخوليا خواهد بود . بايد برابر دستور زير به او دارو داده شود . روز اول - اصل سوس ، پر سياوشان ، زوفا و مرزنگوش و ترنجبين از هركدام دو مثقال را دم كرده و بعنوان منضج داده شود . روز دوم مسهلى مركب از سناى مكى 5 مثقال آلو بخارا ده دانه اصل سوس و زوفا هركدام دو مثقال و ترنجبين يا شكر سرخ هركدام كه باشد 5 مثقال را جوشانده بخورند روز سوم مجددا داروى روز اول خورده شود . روز چهارم مجددا داروى روز دوم را بخورند يا بجاى آن سولفات دوسود يا اگر مىتواند روغن كرچك ميل كند . ضمنا اگر در بيمارى آثار غلبه خون مشاهده شود كه سرخى چهره و پرى رگها از علائم آن است بايد در پشت هريك از گوشهايش دو دانه زالو بيندازد و از روز پنجم ببعد بايد صبحها به قدر يك گردوى كوچك گل قند و شب‌ها به قدر يك گردوى كوچك معجون گشنيزى ميل\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنمايد .\r\n5 - پرش اندامهاى مختلف بدن چنانچه ادامه داشته باشد آثار پيدايش بيمارى تشنج در اعضاء بدن است . اگر به اين افراد داروى استفراغ داده شود و مسهل‌هائى كه اخلاط رطوبى را از بدن دفع مىكنند خورانيده شود هم پرش اندامها را مداوا مىكند و هم از بروز عوارض بعدى جلوگيرى مىنمايد .\r\n6 - اگر كابوس يا بيمارى شبه كه در خواب عارض مىگردد زياد شد و ادامه داشت و با سرگيجه و كم شدن هوش و حافظه همراه بود مقدمه بروز سكته يا صرع مىباشد بايد فورا با استفراغ و مسهل نسبت به تخليه دستگاه گوارش از موادى كه در آنجا متمركز شده اقدام گردد .\r\n چون زحمت كابوس شود عارض مرد * آسايش خواب بر دلش گردد سرد\r\nهر ماده‌اى كه موجب آن شده است * آن ماده را ز تن برون بايد كرد \r\nافرادى كه به كابوس مبتلا مىشوند اگر داراى علائمى نظير سرخى چشم و بسيارى خواب و پرى رگهاى بدن از خون باشند چنانچه از آنان مقدارى خون كم شود به حال آنان نيكوتر خواهد بود . اما اگر از رطوبات بلغمى باشد با حالت نسيان و سستى و كاهلى همراه است با خوردن مسهل‌هائى كه مواد بلغمى را از بدن خارج مىسازند مداوا مىشوند در عده‌اى ديگر از افراد كابوس با خشكى چشم و بينى و تيرگى رنگ و فساد فكر همراه است كه اينان بايد مسهل‌هاى دفع‌كننده مواد سوداوى مصرف نمايند .\r\n7 - پيدا شدن سرخى همراه با نفخ و تيرگى در چهره و ادامه داشتن آن خبر مىدهد از بيمارى جذام . اگر تيرگى چهره بيش از چند ماه ادامه داشته باشد بايد اولا در صورت چند عدد زالو انداخته شود سپس به بيمار منضجى داده شود كه مركب باشد از داروهاى گرم و سرد بطور يك روز در ميان كه يك روز منضج و روز ديگر مسهل داده شود و مسهل اين افراد بهتر است حب كبريتى باشد كه از يك دانه تا 5 دانه برحسب بنيه بيمار داده مىشود اگر پس از مصرف چهار دوره خوردن اين حب بهبودى حاصل نشود بايد تعداد\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nهفتاد عدد حب جدوار به بيمار داده شود تا به مدت هفتاد روز بخورد و چون اين‌قدر خوراك تقريبا يكدهم مقدار خوراك اصلى است هيچ‌گونه پرهيزى هم ندارد .\r\n8 - هنگامى كه رگهاى بدن از خون پر شده و همراه با خون مقدارى مواد چربى و مقدارى گاز يا بخار موجود بود فشار خون را بيش از حالت طبيعى مىكند به‌طورىكه شخص در خود احساس سنگينى و سرگيجه مىكند كه اين علائم گاهى با پاره شدن مويرگهاى داخل ملتحمه چشم همراه مىباشد و خطر پاره شدن رگهاى نقاط حساس بدن مانند مغز و قلب را بدنبال دارد . در اين صورت لازم است فورا ضمن تنظيم برنامه غذائى مخصوص با مصرف داروهائيكه مواد بالابرنده فشار خون را از بدن دفع مىنمايند و در بحث فشار خون يادآور شديم فشار خون را پائين آورده و از بروز خطر جلوگيرى نمايند .\r\n9 - بدبوئى شديد ادرار و يا بدبو و متعفن شدن مدفوع خارج از اندازه طبيعى هر كدام دليل بر وقوع يك بيمارى عفونى بوده كه لازم است فورا بررسى و بمداوا پرداخته شود .\r\n10 - پيدايش نفخ در صورت و پلكها و دست و پا مقدمه‌اى است براى بروز بيمارى استسقاء .\r\n11 - زمانى كه قدرت بينائى رو به ضعف مىرود و مرتب بطور غير طبيعى ضعيف مىگردد احتمال نزول آب در چشم مىرود يا پيدايش غده يا ورمى در مغز در اين حالت اگر نزول آب باشد و آب سياه باشد اطباء سنتى با داغ كردن از پيشرفت آن جلوگيرى مىكرده‌اند كه امروز ديگر اين روش معمول نيست و اگر آب معمولى باشد بموقع عمل خواهد شد و چنانچه از ورم مغز باشد با مصرف داروهائيكه ورمهاى مغزى را تحليل مىبرند بايد مداوا گردد يا با عمل جراحى .\r\n12 - اگر رنگ زرد مدفوع از بين رفته و رو بسفيدى برود دلالت دارد بر عدم ترشح طبيعى صفرا از كيسه صفرا در اثنى عشر كه چون ادامه يابد موجب بروز بيمارى يرقان مىگردد بطور كلى خارج شدن بدن از حالت طبيعى درصورتىكه علت مخصوص نداشته\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nباشد بهر صورت دليل بر وقوع نوعى بيمارى است كه بايد بوجود آن پى برد مثلا پيدايش گرسنگى زياد بدون علت يا بىاشتهائى بدون علت يا زياد شدن خواب بدون علت و امثالهم هركدام بنوبه خود بايستى ريشه‌يابى شود و اگر مقدمه‌اى است براى حدوث بيمارى بايد پيشگيرى شوند .\r\n\r\nلقوه - كج شدن دهان و چشم و چهره\r\nاين بيمارى يك حالت كشيدگى است كه بيشتر يك طرف صورت را مىگيرد و دهان كج مىشود و يك چشم بهم نمىآيد و بيمار نمىتواند از وسط دو لب خود فوت كند .\r\nاين مرض را بايد فورا مداوا كنند و آن را به حال خود نگذارند كه اگر كهنه شود ديگر قابل علاج نيست بايد فورا مسهل‌هاى گرم‌مزاج بتعداد چند مرتبه و چندين روز به مريض بدهند و آن سمت از صورت كه ناراحت است بايد بيشتر سمت مقابلش را كه سالم به نظر مىرسد با روغن‌هاى گرم‌مزاج ، مانند روغن زيتون و روغن كنجد يا روغن كرچك ماساژ بدهند چون سمت ناراحت صورت از سمت مقابل كشيده مىشود . بايد سمت مقابل را بيشتر ماساژ داده ضمنا از مسهل‌هاى گرم‌مزاج مانند سناى مكى و گل سرخ و مسهل‌هائى نظير سنا به مريض داده شود تا دستگاه گوارش او از اخلاط و فضولات پاك شده و بدن بتواند به مرض غالب شود .\r\n لقوه چو بجانب كسى روى نهد * صحت رود از دست و مرض روى دهد\r\nبايد كه خورد حب ايارج دو سه بار * باشد كه از اين درد به زودى برهد\r\nآن‌كس كه مر او را مرض لقوه رسيد * آنگه كه و را صحتش از دست پريد\r\nگر جوزبوا در دهن خود شب و روز * دارند نگاه خواهد افتاد مفيد\r\nآن را كه رسد از مرض لقوه گزند * بايد كه به ياد دارد از من اين پند \r\n\r\n","description":"","footnote":"","page_name":" 209 ","page_number":209},
  {"content":"\r\n\r\n همراه دوائى كه ورا باشد سود * در خانه تاريك نشيند يك چند \r\nدرصورتىكه مرض لقوه با مصرف داروهاى فوق مداوا نگردد بايد از داروهاى عطسه‌آور و معجون گشنيزى استفاده شود به‌طورىكه چند شب وقت خواب يا صبح بطور ناشتا مقدار سه مثقال از اين معجون خورده شود . غذاى اين افراد بايد بيشتر مرباهاى گرم مزاج مانند مرباى شقاقل عسل كباب گوسفندى و كبك يا كبوتر و ساير غذاهاى مقوى باشد .\r\n\r\nرعشه\r\nرعشه نوعى بيمارى است كه وقتى عارض مىشود دست‌وپا هر دو يا يكى از اين دو بدون اراده مىلرزد و با اراده شخص اين لرزش قابل كنترل نيست . اين بيمارى منشاء عصبى دارد و اطباء سنتى علت آن را زيادى رطوبات در بدن و در مراكز عصبى مىدانند گاهى نيز با مساعد بودن بدن براى ابتلاء به اين بيمارى عوامل ديگرى مانند ترس و وحشت يا سرماى شديد يا وسيله‌اى ديگر ممكن است سبب بروز اين بيمارى شود . علاج اين مرض به خوردن مسهل‌هائى است كه رطوبات بدن را كم مىكنند . در معالجه ابتداء بايد منضج گرمى مانند اصل سوس و پر سياوشان و تخم كرفس و رازيانه از هركدام دو مثقال را گرفته و بجوشانند و روز اول ناشتا بخورند و روز دوم 5 مثقال سناى مكى و 4 مثقال گلبرگ گل سرخ را جوشانده و بعنوان مسهل ناشتا بخورند و منضج و مسهل را بايد يك روز در ميان دو سه نوبت تكرار كنند تا بدن خوب پاك گردد و بعد از پاك شدن بدن و كم شدن رطوبات مورد نظر بايد باينگونه افراد داروهاى تقويت‌كننده دماغ و قلب و اعصاب بدهند مانند معجون فيقرا و ساير ادويه مشابه و اگر سبب ظهور اين بيمارى سرما باشد بايد جاى بيمار را گرم نگهدارند چون سرما خود به لرزش اعضاء مىافزايد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nخستگى و سستى و بىحالى :\r\nخستگى و سستى و بىحالى گاه عارض انسان مىشود به‌طورىكه شخص را از فعاليت بازميدارد و چون علت و اسباب خستگى شناخته شود از بين بردن علت همان مداواى خستگى خواهد بود . عوامل زير مىتوانند علت و اسباب خستگى باشند .\r\n1 - عدم استراحت كافى در شبانه‌روز\r\n2 - انجام كارهاى جسمى سنگين\r\n3 - شب‌نخوابىها .\r\n4 - هيجانات روحى و روانى ، اضطراب ، افسردگى ، اين‌گونه افراد صبحگاه خسته و خمودند و بتدريج با انجام كارهاى روزانه خستگى آنان زايل مىگردد .\r\n5 - چاقى .\r\n6 - ضعف بنيه و كم‌خونى .\r\n7 - پرى دستگاه گوارش از اخلاط و رطوبات بلغمى .\r\n8 - تغذيه غير كافى و كمبود انرژى لازم در بدن .\r\n9 - گاهى در دوران كمون بعضى از بيماريها خستگى و بيحالى به انسان دست مىدهد .\r\n10 - كم‌تر از حال طبيعى يا زيادتر از حال طبيعى بودن ترشحات بعضى از غدد داخلى مانند كم‌كارى تيروئيد يا پركار تيروئيد .\r\n11 - گاهى بيماريهاى عفونى اسباب و علت خستگى مىباشند مانند عفونت‌هاى ويروسى ، سل ، تب مالت .\r\n12 - گاهى انگل‌هاى موجود در دستگاه گوارش علت مىباشد .\r\n13 - گاهى وجود غده‌هاى سرطانى يا سرطان خون علت مىباشد .\r\n14 - مصرف بعضى از داروها مانند داروهاى آرام‌بخش .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n15 - گاهى ناراحتىهاى تنفسى و نرسيدن اكسيژن كافى به بدن علت خستگى مىباشد .\r\nبه‌هرحال بر طرف نمودن اسباب و علت بيمارى سبب رفع خستگى و بىحالى خواهد شد .\r\n\r\nتذكراتى چند به جوانانى كه ميل دارند در سنين پيرى سالم باشند .\r\n1 - لازم است در سنين رشد و نمو و جوانى خود را سالم نگهداريد و كارهائى نكنيد كه رشد و نمو شما كند و يا بىموقع متوقف گردد و به جسم و روح شما آسيبى وارد شود چون هرچه اين بنا را كه در زمان رشد و نمو و دوران جوانى پايه‌ريزى مىشود محكم‌تر بگيريد در آينده سالم‌تر بوده و عمر بيشترى خواهيد داشت .\r\n2 - كارهاى پرمشقت نكنيد بخصوص مشقت‌هاى روحى مانند زحمت بيش از اندازه قدرت در تحصيل يا امور ديگر .\r\n3 - مشروبات الكلى نخوريد .\r\n4 - سيگار نكشيد و به هيچ ماده شيميائى اعتيادآور معتاد نشويد .\r\n5 - بموقع ازدواج كنيد و از مجامعت بيش از حد لازم بپرهيزيد .\r\n6 - غذا خوب بخوريد يعنى برنامه صحيح غذائى داشته باشيد اما از خوردن غذاهاى زياد چرب و سرخ‌كردنى زياد بپرهيزد .\r\n7 - از نظر جسمى فعال باشيد و ورزش مناسب بكنيد بخصوص ورزش قبل از صبحانه .\r\n8 - از نظر روحى قوى باشيد و آرامش فكرى داشته باشيد و از چيزهايى كه فكر شما را مغشوش مىكند بپرهيزيد .\r\n9 - از خوردن داروهاى سمى كه ببافتهاى شما آسيب مىرساند حتى المقدور خوددارى كنيد .\r\n11 - به قدر كافى استراحت كنيد و بخوابيد و تفريح بموقع داشته باشيد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nچند نمونه از گياهانى كه سبب نيكوئى رنگ رخسار و زيبائى چهره مىشوند .\r\nسعد كوفى را معمولا قبل از خوردن به مدت سه روز در مخلوطى از عسل و سركه مىخيسانند و بعد مىخورند . ضمنا قدومه و گلبرگهاى گل محمدى و بسيار گياهان ديگر هستند كه سبب نيكوئى رنگ رخسار و تنظيم جريان خون در پوست بدن مىباشند و اگر ميوه موز را با مغز دانه خربزه ميل نمايند بيشتر سبب نكوئى رنگ رخسار و زيبائى چهره مىگردد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nعواملى كه سبب زودتر از موقع سفيد شدن موهاى سر و صورت مىشوند .\r\n1 - تنبلى دستگاه گوارش و پرى آن از رطوبات بلغمى بطور مزمن .\r\n2 - مصرف غذاهاى رطوبى بيش از مقدار لازم براى بدن مانند ميوه‌هاى سرد مزاج و ترشىها و دوغ و ماست و اسفناج بيشتر از مقدار لازم .\r\n3 - كارهاى فكرى زياد و عواملى كه در انسان ايجاد اضطراب مىكنند .\r\n4 - هر كار جسمى و فكرى كه خارج از حد قدرت انسان باشد مانند فشار زياد دوران تحصيل و يا ورزشهاى سنگين .\r\n5 - مقاربت بسيار و زيادتر از مقدار طبيعى .\r\n6 - عوارض جنبى بعضى از داروهاى شيميائى .\r\n7 - بعضى از افراد بطور ارثى زودتر از حال طبيعى موهاى بدنشان سفيد مىشود و در مقابل عده‌اى ديگر تحت عوامل ارثى و نژادى ديرتر از ساير افراد موهايشان سفيد مىگردد .\r\n\r\nسرمازدگى\r\nوقتى بدن انسان در معرض هواى زياد سرد قرار گيرد و ادامه يابد تا زمانى كه تغييرات درجه حرارت در پوست اعضاء بدن پيدا نشود آسيب‌هاى سرمازدگى عارض نمىشود اما وقتى درجه حرارت پوست اعضاء بدن پائين‌تر از حالت طبيعى مىشود از يكسو جهت تشكيل كالرىهاى فراوان بافت احتياج به اكسيژن فراوان دارد و از سوى ديگر انقباض رگها و كم شدن سرعت جريان خون اكسيژن كمترى به بافت مىرساند و از اين جهت است كه رنگ اندام تيره مىگردد وقتى حرارت عضو از اين مقدار هم كمتر شود\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nرنگ كبودى يا تيره پوست قرمز مىشود و از اين مرحله است كه بتدريج عضو آسيب مىبيند و سرمازدگى عارض مىشود لذا موقعى كه انسان در كوهها و يا بيابانهاى سرد قرار مىگيرد براى جلوگيرى از عوارض ناشى از سرمازدگى يا يخ‌زدگى لازم است دستورات زير را انجام دهد .\r\n1 - خونسردى خود را حفظ كند و بر اعصاب خود مسلط باشد .\r\n2 - اندامهاى خود را تا مىتواند گرم و خشك نگهدارد .\r\n3 - اندامها را حركت دهد تا خون در آنها بهتر جريان يابد .\r\n4 - پوشش‌ها بهتر است گرم و خشك و چند لايه باشند و نسبت به باد نيز غير قابل نفوذ باشند .\r\n5 - اگر در هر قسمت از بدن پوشش مرطوب باشد فورا نسبت به تعويض آن با لباسهاى خشك اقدام شود و در سفر بكوهستان و نواحى سرد و يخبندان لازم است جوراب و دستكش و پوشش‌هاى اضافى همراه داشته باشيم .\r\n6 - از به كار بردن كش يا بستن ريسمان محكم به اندامها خوددارى شود .\r\n7 - نبايد اندامى را آويزان نگهداشت چون سرعت حركت خون در آن كند مىشود .\r\n8 - بر روى زمين مرطوب ننشينند .\r\n9 - بايد از مجاورت با باد حد اكثر دورى نمود .\r\n10 - از مصرف دخانيات و الكل بايد اجتناب كرد .\r\n11 - پوست بدن را بايد تميز نگهداشت مثلا اگر مقدارى از پوست گل‌آلوده شده باشد مىتوان با دستمال خشك آن را سائيده پاك نمود .\r\n12 - تغذيه بايد كافى باشد و از غذاهاى پركالرى بايد استفاده شود .\r\n13 - پس از رسيدن به منزل يا پناهگاه نبايد اندامها را بسرعت گرم نمود چون سبب خرابى بافت‌ها مىشود .\r\n14 - نسوج آسيب‌ديده را نبايد ماساژ داد و از ضربه زدن به آن نيز بايد خوددارى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nنمود .\r\n15 - اعضاى آسيب‌ديده را قدرى بالا نگهدارند و بتدريج گرم كنند . مانند گرماى ملايم اطاق و پارچه‌هائى كه گرماى ملايم دارند .\r\n\r\nگرمازدگى\r\nرسيدن گرماى زياد به بدن موجب پيدايش عوارض و علائمى مىگردد كه مجموعهء اين عوارض را گرمازدگى گويند . در گرمازدگى زياد رگهاى سطحى بدن باز مىشوند و تبخير آب از سطح بدن به چند برابر افزايش مىيابد به‌طورىكه گاهى ميزان عرق به سه تا چهار ليتر در ساعت مىرسد و املاح خون تقليل مىيابند و قلب و مغز قدرى ناراحت مىشوند به‌طورىكه گاهى ناراحتىهاى قلبى و گاهى ناراحتىهاى روانى عارض مىشوند و اگر شخص به حالت ايستاده و بىحركت باشد مانند سربازانى كه در محل پست خود ايستاده و بىحركت هستند ممكن است سنكوپ نمايند و قلب و يا مغز آنان از كار بيفتد .\r\nاما اگر مقدارى حركات جسمى داشته باشند از بروز سنكوپ جلوگيرى مىكند وقتى انسان از يك محيط سرد يا ملايم وارد منطقه‌اى گرمسيرى مىشود حدود ده روز طول مىكشد تا بدنش بتواند با محيط جديد سازش نمايد و براى جلوگيرى از گرمازدگى ضمن اينكه لازم است در حد توانش خود را از گرما دور نگهدارد بايد از آبى كه حدود يك در هزار نمك طعام دارد به قدر كافى استفاده نمايد تا به كم‌آبى خون مبتلا نگشته و مقدار نمك دفعى بدن نيز جبران گردد و تا زمانى كه بهواى گرم عادت كند فعاليت جسمى ملايمى داشته باشد و از لباسهاى گشاد كتانى كه عرق بدن بتواند به خوبى از آن خارج شود استفاده كند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nضمنا تغذيه كافى داشته باشد و از خوردن مشروبات الكلى كه در اين‌گونه مواقع خطرناكند بپرهيزد بعلاوه خود را زياد خسته نكند و از دخانيات نيز كمتر استفاده كند .\r\n\r\nعلائم گرمازدگى عبارتند از :\r\nخستگى زياد ، گيجى ، كم شدن آب بدن كه عطش مفرط از علائم آن است ، گاهى قطع عمل تعرق در پوست بدن ، بروز اختلالات روانى و پيدايش حال اغما و بالاخره سنكوب مىباشد .\r\n\r\nكوه‌گرفتگى\r\nصعود در ارتفاعات 3000 متر به بالا به علت كمبود اكسيژن و نقصان فشار آن در ارتفاعات زياد سبب بروز علائمى مىگردد كه مجموعا تحت عنوان كوه‌گرفتگى ناميده مىشود و علت بروز اين عوارض فرصت كم براى تطابق شخص با اختلاف ارتفاع و اختلاف فشار اكسيژن مىباشد . عوارض كوه‌گرفتگى عبارتند از :\r\nسردرد ، گيجى ، سستى بدن و خواب‌آلودگى ، احساس سرما ، گاهى استفراغ و پريدگى رنگ تنگى نفس و كبود شدن لب‌ها ، اختلالاتى در بينائى و شنوائى شخص و اين علائم در بيشتر افراد چنانچه حدود مدت سى ساعت در همان مكان بمانند به علت تطابق شخص با شرايط كوه و سازش با محيط از بين مىروند و گاهى ديده شده كه علائم فوق در بعضى افراد به صورت شديد و مداوم باقى مانده است و يا ناراحتىهاى ريوى خطرناك عارض گرديده .\r\nكوه‌گرفتگى در افراد مختلف متفاوت است و بيشتر در افرادى عوارض آن ظاهر مىشود كه عادت برفتن كوه نداشته باشند و بسرعت خود را بارتفاعات زياد برسانند . اگر امكانات دادن اكسيژن در كوه فراهم باشد با دادن اكسيژن به اين افراد عوارض مذكور زايل خواهند شد و چون اين امكان معمولا در كوه نيست راه چاره اين است كه فردى كه عادت\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبرفتن كوه ندارد بتدريج صعود كند و در ارتفاعات مختلف قدرى بماند و استراحت كند تا بدن او قدرى گلبول‌سازى كند و خود را با شرايط محيط منطبق سازد و اگر اين امر انجام نشد و عوارض كوه‌گرفتگى بطور شديد ظاهر گشت بهترين راه مداوا آن است كه كوه گرفته را هرچه زودتر به اندازه پانصد تا هزار متر پائين‌تر منتقل كنند ضمنا افرادى كه مبتلا به ناراحتىهاى ريوى يا قلبى هستند بايد از رفتن بارتفاعات زياد پرهيز نمايند .\r\n\r\nاشاره‌اى به افرادى كه مىافتند و حال آنان بين بيمارى و تمارض مشتبه مىشود .\r\n1 - فردى كه به زمين افتاد اگر غش كرده و از حال رفته باشد نبض او تقريبا ساقط مىشود يعنى آن‌قدر آرام مىزند كه با انگشتان دست به سختى احساس مىشود و رنگ پريده دارد .\r\n2 - اگر حال صرع عارض او شده باشد دست و پا مىزند يا دست و پايش كج مىشود و كره چشمانش رو به بالا مىرود و يا خرخر مىكند و يا دهانش كف مىكند .\r\n3 - اگر خفقان قلب داشته باشد از هوش نمىرود مگر خفقان خيلى شديد باشد اما قلب او بشدت مىزند و طپش قلب دارد لكن پس از افتادن و از هوش رفتن ضربان قلب او كند و خفيف مىشود .\r\nاگر هيچيك از سه حالت فوق نباشد احتمال تمارض مىرود .\r\n\r\nچاقى\r\nچاقى دو نوع است يكى در اثر درشتى عضلات و استخوانهاى بدن است كه مضر نيست بلكه نيكو هم مىباشد و اين‌گونه افراد قوىتر از حالت طبيعى هستند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنوع دوم چاقى است كه در اثر زياد شدن بافت چربى بدن است و با بزرگ شدن شكم و حجيم شدن روده‌ها همراه مىباشد كه اين حالت مفيد نيست و بايد مرتفع و مداوا گردد .\r\nلازم بتذكر است كه مداواى چاقى در كودكان با افراد بالغ متفاوت است و علت آن نيز اغلب متفاوت مىباشد .\r\n\r\nعلل و اسباب چاقى عبارتند از :\r\n1 - عامل اول - وراثت است يعنى چاقى جزء صفاتى است كه ژنها از نسلى بنسل ديگر منتقل مىسازند از اين جهت است كه بيشتر چاقىها مبناى ارثى دارند .\r\n2 - تغيير در مقدار ترشح بعضى هورمنهاى بدن مانند بعضى از هورمنهاى غده هيپوفيز و هيپوتالاموس\r\n3 - گاهى بيرويه و زيادتر از مقدار نياز بدن غذا خوردن سبب چاقى مىشود .\r\n4 - گاهى كودكانى مشاهده مىشوند كه قبل از بلوغ چاقتر از حالت طبيعى مىباشند ولى با فرارسيدن بلوغ و ترشح هورمنهاى جنسى و هورمنهاى غده هيپوفيز چاقى آنها بر طرف شده و به حال طبيعى برميگردند و برعكس در بعضى از خانواده‌ها مشاهده مىشود كه در دوران رشد و نمو نوجوانان و جوانان آنها لاغرتر از حالت طبيعى بوده و بعد از بلوغ و هنگامى كه رشد و طول قامت آنان كامل مىشود رو به چاقى رفته و از حالت طبيعى چاقتر مىشوند .\r\n\r\nمداواى چاقى\r\nچون آمارهاى مختلف نشان مىدهد افراد چاق ناسالم‌تر از افراد معمولى هستند و به بيماريهائى نظير بيماريهاى قلبى و رگها و روماتيسم و فشار خون و مرض قند بيشتر از ديگران مبتلا مىشوند از اين جهت از زمانهاى قديم راههاى مختلفى را براى معالجه\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nچاقى پيشنهاد كرده‌اند كه به چند نمونه ذيلا اشاره مىگردد .\r\n1 - روش داروئى از داروهائيكه دراين‌مورد مصرف مىشود يكى داروهائى است كه ايجاد بىاشتهائى مىكند كه اين روش اضافه بر آنكه مداواى بيمارى نمىكند ناراحتىهاى گوارشى بدنبال داشته و ايجاد اختلال در دستگاه‌هاى بدن مىنمايد پس استفاده از داروهاى بىاشتهائى روشى است نامطلوب .\r\n2 - رژيمهاى غذائى اين رژيمها سه نوع است يكى تغيير در كيفيت غذا ديگر تغيير در كميت غذا و سوم تغيير در كيفيت و كميت غذا هر دو باهم .\r\nچون هم كميت و هم كيفيت برنامه غذائى در چاقى افراد مؤثر مىباشد از اين جهت است كه پزشكان هر دو طريقه را براى مداواى چاقى تواما تجويز مىكنند اما اين روش در كودكان و جوانان در حال رشد بايد بسيار محتاتانه عمل شود چون اولا كودكان براى رشد و نمو خود و به خصوص رشد و نمو دستگاه عصبى احتياج مبرم به مواد غذائى مختلف دارند و حذف بعضى از مواد غذائى آنان ممكن است ضايعات جبران‌ناپذير بدنبال داشته باشد .\r\n3 - روش هورمنى افرادى كه چاقى آنان در اثر منظم ترشح نشدن بعضى هورمنهاى آنان مىباشد اين‌گونه افراد را بايد پزشك متخصص هورمن‌شناس مداوا نمايد .\r\n4 - ورزش اين روش به غير از افرادى كه ناراحتيهاى حاد تنفسى و يا قلبى داشته باشند روشى است مطلوب بخصوص ورزشهائى كه با حركات سريع جسمى مانند دويدن همراه باشد . مشروط بر آنكه در ضمن آن پرخورى نشود سبب قلب « 1 » چاقى و تناسب اندام خواهد شد .\r\n5 - استفاده از مسهل‌ها و داروهاى مخصوص گياهى برحسب نوع مزاج شخص اگر اين روش همراه با حركات جسمى مناسب و تنظيم برنامه غذائى باشد روشى است\r\n\r\n\r\n","description":"","footnote":"\r\n( 1 ) - يعنى از بين رفتن .\r\n","page_name":" 220 ","page_number":220},
  {"content":"\r\n\r\nتقريبا مطلوب و در اين روش لازم است كه داروى مصرفى در سال دو سه بار تكرار شود .\r\n\r\nعلائم فشار خون بيشتر از حالت طبيعى\r\n1 - احساس ضعف و سنگينى و سرگيجه\r\n2 - احساس سنگينى در قلب و تنگى نفس پس از كارهاى بدنى\r\n3 - سردردهاى مكرر و گاهى تار شدن چشمها\r\nبالاخره مشاهده و اندازه‌گيرى مقدار فشار با فشارسنج طبى\r\nچون فشارهاى خونى بالا ممكن است خطراتى در بر داشته باشند لازم است نسبت به درمان فشار خون اقدام لازم معمول گردد و چون بيشتر افراد چاق فشار خون بالا دارند اين‌گونه افراد وزنشان را كاهش دهند و از نظر برنامه غذائى نيز از خوردن غذاهاى چرب و بخصوص روغنهاى حيوانى و غذاهاى سرخ‌كرده و شيرينىها و نمك زياد خوددارى نمايند .\r\nفشار خون فى نفسه مرض نيست بلكه از اعراض مرض است .\r\n\r\nمداواى فشار خون\r\n1 - هرگاه فشار خون در اثر زيادى حجم خون نسبت به حجم رگها باشد بايد رگ بزنند و مقدارى خون از سياهرگها خارج كنند .\r\n2 - اگر فشار خون در اثر وجود مرضى باشد بايد به معالجه آن مرض بپردازند .\r\n3 - گاهى اضافه شدن بعضى از تركيبات خون سبب افزايش فشار خون مىگردد كه در اين صورت برحسب نوع مواد افزايش پيدا كرده و متناسب با مزاج شخص به او مسهل مخصوص داده مىشود مثلا اگر فرد بلغمىمزاج باشد بايد مسهل سنا و گل سرخ يا سولفات دوسود يا روغن كرچك و يا مسهل‌هاى گرم‌مزاج ديگر به او بدهند .\r\nدر فشار خون بلاسبب يعنى در غير وجود مرض درصورتىكه فشار صفراوى باشد\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمسهل هليله زرد يا فلوس يا سنا و آلو بخارا يا ليمولاكس يا منيزى داده شود و اگر فشار در افراد سوداوىمزاج باشد مانند افراد سياه‌چهره و معتادين و غيره مسهل سناى مكى و ساير مسهل‌هاى شبيه افراد سردمزاج مصرف كنند .\r\n4 - گاهى فشار خون در اثر بخاراتى كه در خون داخل شده‌اند بوجود مىآيد كه اين حالت نيز با مصرف مسهل‌هاى گرم‌مزاج مرتفع مىگردد .\r\n( اگر فشار خون از سودا باشد يا از بلغم باشد خوردن سير نافع است اما درصورتىكه از غلبه خون باشد يا از صفرا باشد خوردن سير مضر است ضمنا در افرادى كه فشار خون آنان با سردى مزاج همراه است خوردن يك يا دو قطره از شير گياه فرفيون مفيد است يادآور مىشود كه اين دارو مدرى است قوى و چون قدرى سمى است بايد احتياط لازم در مصرف آن به عمل آيد .\r\nپزشكان زمان حاضر چند عامل را علل و اسباب پرفشارى خون مىدانند از آن جمله‌اند عوامل عصبى ، عوامل كليوى ، مقاومت رگهاى سطحى بدن ، حجم مايعات در گردش داخل رگهاى بدن .\r\n1 - عوامل عصبى : عوامل و انگيزه‌هاى برونى مىتوانند بر روى نيمكره‌هاى مخ اثر كرده و جدار مخ و هيپوتالاموس و بعضى از قسمتهاى ديگر نيمكره‌هاى مخ را تحت تأثير قرار دهند و نيمكره‌هاى مخ نيز مىتوانند روى قلب و سرخرگها اثر گذاشته و باعث تغيير فشار خون شوند و ادامه اين وضع در درازمدت مىتواند باعث ايجاد پرفشارى خون دائمى شود و اينكه بعضى از داروهاى فشار خون از راه اعصاب خودكار بر فشار خون اثر مىكنند دليل بر اين است كه سيستم عصبى خودكار مىتواند اسباب بوجود آمدن فشار خون بيشتر از حالت طبيعى باشد .\r\n2 - عوامل كليوى : زمانى كه كليه‌ها نتوانند آن‌طور كه لازم است وظيفه خود را در رفع تركيبات سديم و ساير تركيباتى كه تراكم آنها در خون سبب افزايش فشار خون مىشوند انجام دهند مقدار اين تركيبات در خون افزايش يافته و سبب افزايش فشار خون\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمىشوند .\r\n3 - مقاومت رگهاى سطحى بدن : هر قدر ديواره اين رگها سخت‌تر و خاصيت ارتجاعى آنها كمتر شود فشار خون بالاتر مىرود .\r\n4 - حجم مايعات در گردش نسبت به حجم داخلى رگهاى بدن در ميزان فشار خون موثر مىباشد .\r\nعدهء زيادى از پزشكان عقيده دارند كه فشار خون بيشتر از حد طبيعى را بهتر است با روش‌هاى بدون استفاده از دارو مداوا نمايند . چون مداوا با داروهاى شيميائى بيشتر بيماران را در معرض خطرات ناشى از بيماريهاى قلبى و عروقى قرار مىدهد .\r\nضمنا داروهاى پائين‌آورنده فشار خون نمىتوانند بيمار را از خطرات ناشى از فشار خون محافظت كنند . آزمايش‌هاى متعدد ثابت نموده تعداد تلفات در افراد مبتلا به فشار خون در آنهائى كه از داروهاى كم‌كننده فشار خون استفاده كرده‌اند بيشتر بوده است تا افرادى كه از دارو استفاده ننموده‌اند لكن اين مطلب دليل بر آن نيست كه دارنده فشار خون غير طبيعى در مقام مداوا برنيايد و دارو مصرف نكند بلكه نوع دارو مطرح است و منظور داروهاى شيميائى زمان حاضر است نه داروهاى گياهى چون داروهاى گياهى كم‌كننده فشار خون زيادند اما كيفيت مصرف بايد مورد توجه باشد .\r\nضمنا اميد است در آينده نزديك داروهائى پيدا شوند كه بدون ضرر بوده و در مداواى فشار خون اثر قطعى داشته باشند نه موقتى .\r\n\r\nسرگيجه\r\nسرگيجه عبارتست از احساس عدم تعادل چرخشى در انسان . سرگيجه غالبا بطور ناگهانى شروع مىشود گاهى ساده است و گاهى هم با حال تهوع و استفراغ توام مىباشد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nگاهى هم شدت آن به حدى است كه بيمار قادر به ايستادن و حركت نيست و گاهى پيدايش سرگيجه مقدمه تشنج مىباشد گاهى سرگيجه چنان شدت پيدا مىكند كه بيمار از هوش مىرود .\r\n\r\nعواملى كه اسباب و علت سرگيجه مىباشند :\r\n1 - عوامل محيطى مانند برخورد گرماى زياد يا آفتاب شديد به سر كه با ريختن آب خنك بر سر يا گذاشتن كيسه يخ بر سر مداوا مىشود ضمنا ماليدن لعاب داروهاى سرد مزاج مانند لعاب اسفرزه بر سر بهبودى را تسريع مىنمايد .\r\n2 - برخورد ضربه به سر و ايجاد ضايعاتى در مراكز عصبى داخل جمجمه در چنين حالتى ضمن استراحت كامل بايد سر اين افراد را با ريختن آب خنك يا گذاشتن مقدارى يخ بر سر سر بيمار را خنك نگهدارند ولى با گذاشتن يخ مدت زيادى ادامه نيابد .\r\n3 - بالا رفتن مقدار چربى خون كه در اين حالت با مصرف داروهاى ضد چربى و رژيم غذائى بدون چربى مداوا مىشود .\r\n4 - باقيماندن مقدارى از مواد صفراوى در خون و عدم دفع آن مواد كه با مصرف مسهل‌هائى كه ترشح و دفع صفرا را زياد مىكنند مداوا مىشود .\r\n5 - گاهى سرگيجه مقدمه‌اى است جهت شروع درد سرهاى ميگرنى كه داروها و اعمالى كه درد سر ميگرنى را نقصان مىدهند اين سرگيجه را هم نقصان خواهند داد .\r\n6 - گاهى سرگيجه مربوط است به افزايش فشار درون جمجمه در اين حالت بايد برابر دستوراتى كه در پائين آوردن فشار خون داده شده فشار داخل جمجمه را پائين آورد .\r\n7 - گاهى ناراحتىهاى گوش درونى كه آن را لابيرنتيت مىگويند با سرگيجه‌هاى شديد همراه است .\r\n8 - گاهى ضعف بنيه و كم‌خونى علت سرگيجه مىباشد كه با تقويت بنيه و خوردن غذاهاى مقوى و استراحت بموقع و گردش‌هاى ملايم و خنده و تفريح و تقويت روحيه\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمداوا مىگردد در اين حالت مىتوان براى تقويت از معجون فلونيا نيز استفاده نمود .\r\n9 - گاهى در اثر تحمل دردهاى زياد يا در اثر تحمل خستگى زياد جسمى يا روانى سرگيجه عارض مىشود كه با بر طرف شدن علت و استراحت جسمى يا روانى مداوا مىگردد .\r\n10 - گاهى مسموم شدن بوسيله بعضى از جانوران زهرى سبب سرگيجه مىشود كه با خنثى شدن سم و يا دفع آن از بدن سرگيجه نيز زايل مىگردد .\r\n11 - گاهى سرگيجه در اثر مصرف داروهائى از قبيل داروهاى ضد تشنج ، آنتى بيوتيك‌ها ، خواب‌آورها ، آرام‌بخش‌ها ، و يا خوردن الكل بوجود مىآيد كه پس از بر طرف شدن اثر اين داروها سرگيجه نيز بهبود مىيابد اما گاهى مدت زيادى سرگيجه ادامه پيدا مىكند .\r\n12 - گاهى اعتياد بدن به بعضى از مواد شيميائى و عدم رسيدن آن مواد به بدن سبب بروز سرگيجه مىگردد در چنين مواقع لازم است ناراحتى را مدتى تحمل نموده و عادت را از خود دور كرد .\r\nامّا سرگيجه‌هاى ساده كه شامل چند نمونه از يادنموده‌هاى فوق مىباشند و اكثرا عارض مردم مىگردند و حدود 90 % سرگيجه‌ها را تشكيل مىدهند به نظر اطباء سنتى دو نوع مىباشند كه مزاج هر دو نوع گرم و صفراوى است و از نوع ضربه‌اى و فيزيكى نمىباشند .\r\nدر يكى از اين سرگيجه‌ها وقتى شخص از جا بلند مىشود احساس سرگيجه مىكند كه آن را سدر نامند و نوع ديگر كه در حالات مختلف ايستاده و يا نشسته احساس مىكند كه اطاق يا اشياء موجود در آن بدور خود مىچرخند اين نوع سرگيجه را دوار گويند مداواى اين دو نوع سرگيجه تقريبا مشابه بوده بايد تبريد مزاج كنند با خوردن آب انار ، سكنجبين ، شربت آب‌ليمو ، و امثال اينها و خوردن مسهل‌هاى دافع صفرا و كم‌كننده حرارت بدن مانند هليله زرد و فلوس و بعد از خوردن مسهل بايد چند روزى به خوردن معجون گشنيزى ادامه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nدهند و روزى دو نوبت يكى صبح ناشتا و ديگرى شب وقت خواب هر دفعه به قدر يك بادام با پوست از اين معجون خورده شود تا سرگيجه زايل گردد .\r\n\r\nنسيان يا فراموشى كه گاهى بطور موقت عارض افراد مىشود .\r\nاين فراموشى گاهى مربوط است به آثار جنبى بعضى از داروهاى شيميائى يا گياهى و گاهى مربوط است به فشار فكرى يا شوك عصبى يا خشم و غضب و گاهى نيز مربوط است به وجود غده‌اى چركى در جائى از بدن و از همه اينها بيشتر مواقعى است كه رطوبات در مراكز عصبى بخصوص در نيمكره‌هاى مخ بيشتر از حالت طبيعى مىگردد .\r\nاما چنانچه مربوط به مصرف دارو باشد بايد نسبت به قطع مصرف آن فورا اقدام شود و اگر فشارهاى فكرى باشد بايد آن فشارها را زايل نمود و چنانچه آرامش پيدا شود نسيان نيز از بين خواهد رفت ولى هنگامى كه مربوط است به غلبه رطوبات بر مراكز عصبى براى مداواى آن بايد جهت مصرف دارو شب اول غذاى نرم زودهضمى خورده شود مانند سوپ و فرادى آن منضجى گرم‌مزاج بايد خورد تا دستگاه گوارش آماده براى خوردن مسهل اصلى گردد و روز دوم صبح ناشتا بايد مقدار چهار مثقال سناى مكى را با سه مثقال گلبرگ گل سرخ جوشانده و مصرف نمود و از روز سوم تا چهارم روز نيز لازم است كه مقدار دو مثقال كندر را با شش نخود زعفران پودر كرده و با مقدارى عسل مخلوط نمايند و هشت قسمت كنند كه هر قسمت به قدر يك فندق باشد تا چهار روز يكى صبح و يكى عصر ميل كنند تا رطوبات مغز جذب و دفع گشته و فراموشى نيز بر طرف گردد .\r\n( بايد توجه داشت كه نسيان موقت گاهى ممكن است براى مدتى تقريبا طولانى در شخص باقى بماند ) نسيانى كه در اثر كثرت رطوبات مزاج مىباشد بيشتر از ساير موارد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمشاهده مىگردد و علامات آن عبارتند از سنگينى سر و زيادى ترشحات بينى و ترشح زياد بزاق و زيادى خواب . داروى ديگرى كه براى اين‌گونه افراد مفيد است معجونى است كه از مغز جلغوزه و مغز جوز هندى است از هركدام ده مثقال و مويز دانه بيرون كرده سى مثقال هر سه را بكوبند و در سى مثقال عسل ريخته در آتش گذارند تا يك جوش بزند پس از برداشتن از آتش از دارفلفل ، زنجبيل و پوست بليله و آمله هركدام ده مثقال را بكوبند و بر آن اضافه كنند تا به صورت معجونى درآيد و هر روز صبح ناشتا مقدار يك تا دو مثقال از اين معجون را ميل كرده و از غذاهاى خشك مانند كباب گوشت گوسفند يا جوجه كباب و يا كبوتر جوان براى آنان مفيد است گاهى با مصرف داروهاى عطسه‌آور مانند داروى عطوسى كه درست مىشود از پودر كندش و پودر بنفشه بيمارى نسيان بهبودى مىيابد كه پس از مصرف داروى عطوس بايد از يكى از معاجين مربوط به نسيان مدتى استفاده شود يكى ديگر از معاجين مفيد براى نسيان معجونى است كه ساخته مىشود از كندر و سعد كوفى و پوست هليله زرد هركدام ده گرم و زعفران 5 / 2 گرم كه مجموع را پودر كرده با يك‌صد گرم عسل طبيعى مخلوط تا به صورت معجون درآيد از اين معجون مقدار يك فندق صبح و يك فندق شب وقت خواب خورده مىشود تا معجون تمام شود .\r\n\r\nچند شعر بهداشتى\r\n خواهى ار صحتت رسد بكمال * بهر خوردن بجوى آب زلال\r\nخوردن و خواب و راه رفتن تو * ورزش و عيش و كار كردن تو\r\nجمله بايد باعتدال بود * مسلكت اعتدال حال بود\r\nعدم اعتدال در همه حال * مىكند بنيه ترا پامال\r\nهرچه خواهى بروز كار بكن * شب همه راحت اختيار بكن \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n وقت كافى بخواب راحت خويش * هفت تا نه شمر ز ساعت خويش\r\nتن خود در شباب خسته مكن * بنيه خويش را شكسته مكن\r\nگر به پيرى ببايدت صحت * از جوانى ذخيره كن قوت\r\nكم كند عمر را بدهر دو چيز * غم و خلق بد اى دو چشم عزيز\r\nگر تو خوش‌خلق و خوش‌زبان باشى * دائما خرم و جوان باشى\r\nغالبا علت كسالت تو * تنبلى و غم و بطالت تو\r\nتندخلقى و سوء حالت تو * سبب جمله ملامت تو\r\nسوء هضم است و مشكل معده * گويمت همچو شيخ بىپرده \r\n* * *\r\n تا گرسنه نشوى هيچ مخور * اصل بهداشت از اين راه شهر\r\nاشتها تا كه هنوز است بجا * دست خود را بكش از صرف غذا\r\nخويش را كن بسه عامل دلگرم * عسل و بوى خوش و جامهء نرم\r\nكه در اين هر سه بود راحت تن * آدمى را كند از درد ايمن\r\nكينه و بغض بدل راه مده * گوش بر مردم بدخواه مده\r\nعصبانى مشو و غصه مخور * عوض غصه و غم ميوه بخور \r\n* * *\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nعواملى كه سبب كندى رشد بچه‌ها و كوتاه‌قدى آنان مىشوند .\r\nاين عوامل بتعداد زياد و بصورتهاى مختلف مىباشند اكثر مواقع آثار ظاهرى ندارند و پى بردن به آنها نيز دشوار است . ذيلا چند نمونه از اين عوامل معرفى مىشوند .\r\n1 - گاهى وجود اختلالاتى در سيستم عصبى مركزى سبب كندى رشد بچه‌ها مىگردد .\r\n2 - ناراحتىهاى كليوى مانند عفونت مجارى ادرارى نيز مىتواند سبب اين امر شود در اين‌گونه اطفال كوتاهى دست‌ها و پاها و كوتاهى انگشتان نيز مشاهده مىگردد .\r\n3 - عوامل ارثى و ژنتيكى نيز يكى از عوامل شايع كندى رشد و كوتاه‌قدى مىباشد و اين را كوتاه‌قدى فاميلى گويند .\r\n4 - عوامل هورمنى يعنى كمبود ترشحات غده هيپوفيز يا غدد فوق كليوى نيز مىتواند سبب كندى رشد و كوتاه‌قدى اطفال شود اما اين حالت كمتر مشاهده مىشود و اين گروه كمتر از 5 % بچه‌هاى كوتاه‌قد را شامل مىشوند .\r\n5 - عوامل گوارشى مانند سوء جذب مواد غذائى در روده‌ها و يا التهاب روده‌ها و يا محروميت غذائى و فقر سبب كوتاه‌قدى و كندى رشد اطفال مىگردد .\r\n6 - كم‌خونى مزمن نيز مىتواند سبب اين امر شود .\r\n7 - بيماريهاى مادرزادى قلبى نيز مىتوانند سبب اين امر شوند .\r\n8 - ناراحتىهاى ريوى مانند آسم يا هر ناراحتى تنفسى ديگرى كه مانع رسيدن اكسيژن كافى به بدن شوند .\r\n9 - ناراحتىهاى روحى و روانى و افسردگى سبب مىشوند كه رفتار و غذا خوردن و خوابيدن و ساير اعمال طفل دستخوش اختلال شده و نتيجتا در رشد طفل وقفه‌اى ايجاد گردد در چنين مواقع ديده شده وقتى ناراحتى طفل بر طرف مىشود رشد و نمو او تسريع مىگردد .\r\n10 - مصرف بىرويه بعضى داروها\r\n11 - هر كارى كه جسمى باشد يا فكرى و خارج از قدرت طفل باشد رشد او را كند و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسبب كوتاه‌قدى او مىشود .\r\n12 - گاهى در اثر عواملى زودتر از موقع در طفل آثار بلوغ ظاهر مىشود كه آن را بلوغ زودرس و بىموقع نامند كه اين امر سبب توقف رشد كودك و كوتاه ماندن قد او شده و عوارض ديگرى را نيز بدنبال دارد .\r\n\r\nزيادى ترشح عرق\r\nترشح بيش از اندازه طبيعى عرق به چند حالت مشاهده مىشود .\r\n1 - ترشح بيش از حد عرق محدود به قسمتهاى مخصوصى از بدن است در اين افراد كف دست كف پا ، زير بغل ، زير پستانها و كشاله ران بيش از اندازه طبيعى عرق مىكند به نظر روانپزشكان اين تعريق غير طبيعى منشاء عصبى و روانى دارد و بيشتر در افراد عصبىمزاج مشاهده مىشود دليل آنان اين است كه اين‌گونه افراد در هنگامى كه آرامش عصبى دارند كمتر عرق مىكنند در مقابل پزشكان سنتى معتقدند نقاطى كه بيشتر عرق مىكند داراى غدد مولد عرق بيشتر مىباشند .\r\n2 - در عده‌اى از افراد تنها يك عضو از اعضاء بدن ترشح بيش از حد طبيعى دارد اين افراد معمولا افرادى سالم و بدون عيب مىباشند روانپزشكان اين حالت را هم مربوط به وجود حالت اضطراب در شخص مىدانند اما مشاهده مىشود كه در حالت آرامش كامل عصبى نيز عضو مورد نظر در اين افراد مرتب عرق مىكند و اضطراب در كم و زيادى آن موثر نيست پزشكان سنتى علت اين امر را وابستگى عضوى به عضو ديگر مىدانند مثلا معتقدند افرادى كه معده‌اى قوى دارند كف دستهايشان بيشتر از ساير افراد عرق مىكند به‌هرحال اين‌گونه تعريق نقص و عيبى براى بدن نيست و مبارزه با آن هم صلاح نمىباشد مگر بطور موضعى و موقتى نه با داروهاى خوراكى . مثلا مىتوان براى كم كردن عرق دست‌ها مدتى آنها را در محلول كلروآلومينيم و پرمنگنات پتاسيم گذاشت و يا از پودرهاى خشك‌كننده استفاده نموده بعلاوه بايد عرض كرد چنانچه افرادى كه دستهايشان\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nزياد عرق مىكند پوست مار را پودر كرده و در كف دست‌ها بمالند و يا مار كشته‌شده را مقدارى در دست بگيرند تا ماده‌اى كه در پوست بدن او هست به كف دست‌ها آغشته شود عرق كف دست‌ها را به مقدار كافى نقصان مىدهد .\r\n3 - گاهى ازدياد ترشح عرق عمومى و مربوط به كل بدن است اين افراد نيز دو گروه مىباشند .\r\nعده‌اى در اثر بيمارى خاصى كه دارند مانند مرض قند ، كم‌خونى ، چاقى و پركارى غده تيروئيد بيش از حال طبيعى عرق مىكنند گروه ديگر افرادى هستند كه فشار و نحوه گردش خون در پوست بدنشان بفرم خاصى است و يا تعداد غدد مترشحه عرق در پوست بدن آنان از ساير افراد بمراتب بيشتر است و در نتيجه مقدار ترشح عرق نيز در آنان از حالت طبيعى بيشتر مىباشد .\r\nافرادى كه زياد عرق مىكنند بايد بدن خود را مرتب شستشو دهند تا از پرورش ميكروبها در روى پوست بدن بخصوص در زير بغل و لاى انگشتان پا و كشاله ران جلوگيرى شود و بمحض احساس بوى بد و ناپسند از عرق بدن خود بايد بدانند كه قارچها يا باكتريها و يا مخمرها در روى بدن آنان اسكان يافته و باعث بوى نامطبوع شده‌اند در اين حالت لازم است با صابون‌هاى ضدعفونىكننده بدن خود را شستشو دهند . در عده‌اى از افراد باوجود استفاده از صابونهاى گندزدا باز هم بوى پايشان زايل نمىگردد اين افراد مىتوانند برگ سداب و برگ مورد را تواما جوشانده و پاى خود را مدتى در آب اين دارو بگذارند و جوراب و كفش‌هاى خود را نيز با اين آب شستشو دهند .\r\n\r\nجوش غرور - اكنه\r\nجوش غرور كه پزشكان آن را اكنه نامند عبارت از جوش‌هائى است كه در عنفوان بلوغ در جوانان و بيشتر در پسرها و كمتر در دختران در صورت و گاهى هم در پشت و\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nسرشانه‌ها ظاهر مىشوند اين جوش‌ها ميكربى و خطرناك نيستند اما بعضى زيست‌شناسان معتقدند كه نوعى باكترى در اين جوش‌ها رفته و در آنجا مسكن مىكند و نام آن اكنه ولگاريس  ( Acne vulgarir )  مىباشد به‌هرحال خطرى براى سلامتى فرد ندارد و چنانچه بطور غير طبيعى با اين جوش‌ها رفتار نشود اكثرا به حال طبيعى بهبودى حاصل كرده و جائى از آنها در صورت باقى نمىماند .\r\nمردم عوام اين جوشها را همانطور كه از نامشان پيداست آثار غرور جوانى دانسته و پزشكان نيز نظرى مشابه دارند و علت پيدايش اين جوشها را ترشح زياد هورمن‌هاى جنسى در كوران بلوغ و نتيجتا بالا رفتن مقدار چربى خون و فعاليت زياد غدد چربى پوست و حبس شدن مقدارى از چربى در گرههائى دانسته‌اند كه اين گرهها همان جوش‌هاى مذكور است . اين جوشها گاهى درد و خارش هم دارند اما افرادى كه خواجه هستند و يا پسرهائى كه در زمان قديم بدستور سلاطين اخته مىشده‌اند به اين جوش‌ها مبتلا نمىگرديده‌اند بعلاوه داروهائيكه سبب تضعيف قواى تناسلى مىشوند و دانسته و يا ندانسته مصرف مىكردند مانند داروهاى محتوى كافور و يا بعضى خواب‌آورها مانع بروز اين جوش‌ها مىشوند در بعضى خانواده‌ها جوش غرور بيشتر است جوانانى كه زحمت فراوان تحصيل را متحمل مىشوند و يا آنان كه هم‌وغمى ناراحت‌كننده دارند كمتر مبتلا مىگردند به‌طورىكه بتجربه رسيده دوقلوهاى همزاد ( دوقلوهائى كه از يك اسپرم و يك تخمك بوجود آمده‌اند ) كه در شرايط محيطى مشابه زندگى مىكنند همزمان به اين جوش‌ها مبتلا شده و همزمان بهبودى مىيابند . براى مداواى اين جوش‌ها اعمال مختلفى مطابق سليقه افراد انجام مىشود كه اكثرا بيهوده بوده و گاهى زيان‌بخش نيز هست بعضى داروهاى مخدر را تجويز مىنمايند عده‌اى به مدت چند ماه از داروهاى آنتى بيوتيك خوراكى و ضمادى استفاده مىنمايند عده‌اى رژيمهاى غذائى مخصوص را تجويز مىنمايند بعضى كرم‌ها و پودرهاى مخصوصى به كار مىبرند كه اين پودرها خود داراى مقدارى چربى است و علاوه بر آنكه مفيد نيستند به ازدياد جوش كمك مىكنند\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعده‌اى ديگر داروهائى را تجويز مىكنند كه ايجاد كم‌اشتهائى مىنمايد اما لازم به تذكر است كليه موارد مذكور فوق زيان‌آور بوده و اثرى در بهبودى جوش‌ها ندارند و بطور كلى خارج نمودن نوجوان يا جوان از حال طبيعى آن هم در چنين شرايط حساسى كه ارگانيسم بدن در حال تكميل است مغاير با اصول طبى و بهداشتى بوده و اطباء سنتى نظرى غير از موارد مذكور فوق دارند به‌هرحال بهتر است به افراد مبتلا به اين جوش‌ها تفهيم شود كه اين جوش‌ها خطرناك نبوده بلكه يك عكس العمل طبيعى است و دارنده جوش غرور مىتواند براى كم شدن آنها جوش‌ها را روزى دو سه بار با آب گرم و صابون شستشو دهد و صبح و شب با يك پارچه تقريبا زبر و تميز روى جوش‌ها را ماساژ داده تا چربى حبس‌شده بملايمت خارج شود و كمك به بهبودى نمايد . اگر جوش‌ها خارش داشته باشند براى تسكين خارش مىتوان مقدارى آب‌ليمو و يا سركه‌اى كه مقدارى كافور در آن حل شده باشد بر جوش‌ها بمالند و اين كار را مدتى و روزى دو سه بار انجام دهند اين عمل خارش را تسكين مىدهد ضمنا كافور خاصيت ضد عفونى دارد چنانچه ميكربى در جوش‌ها وارد شده باشد كشته خواهد شد . اين جوش‌ها را نبايد زياد محكم فشار دهند و از مصرف داروهاى تحريك‌كننده پوست نيز بايد خوددارى شود .\r\nبعلاوه لازم است به قدر كافى ورزش نمايند تا هم چربى خون تنظيم شود و هم سرعت جريان خون در پوست بالا رود تا مجال تجمع در گرههاى مذكور نداشته باشد و بتدريج همراه با بالا رفتن سن و يا پس از ازدواج اين جوش‌ها از بين خواهند رفت .\r\n\r\nتب‌خال - هرپس يا زخم سرماخوردگى\r\nتب‌خال يك بيمارى ويروسى است اين بيمارى در بعضى اقوام بيشتر و در بعضى كمتر مىباشد ويروس اين بيمارى در محيط بسيار است و وارد بدن افراد مىشود اما تا\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nزمينهء ابتلا فراهم نباشد و تا شخص آمادگى ابتلا به اين بيمارى را نداشته باشد مبتلا نمىگردد .\r\nدر ضمن بعضى افراد در مقابل اين بيمارى مصونيت طبيعى دارند و در شرايط عادى هرگز به تب‌خال مبتلا نمىشوند .\r\nعواملى كه بدن انسان را براى ابتلاء به تب‌خال آماده مىسازند متفاوتند و از همه قوىتر غذاهاى گرم‌مزاجى است كه سبب بالا رفتن درجه حرارت بدن و بقول اطباء افزايش متابوليسم بدن مىشوند همچنين عواملى مانند سرماخوردگى و ناراحتىهائى كه مقاومت بدن را در برابر اين ويروس كم مىكنند . ساير عوامل كه اهميت كمترى دارند مانند نور ، گرماى شديد خورشيد ترس و وحشت ناگهانى بخصوص وقتى انسان با ترس از خواب بيدار مىشود ، ضربه زدن بر لب‌ها و بىحسى لب‌ها در درمان‌هاى دندان‌پزشكى .\r\nاما تب‌خال بيمارى خطرناكى نيست و با تغيير برنامه غذائى قابل مداوا بوده و نيازى به داروهاى شيميائى ندارد ولى چنانچه با تب همراه باشد اولا بمحض مشاهده آثار تب‌خال در لب‌ها بايد روى لب آنجا كه آثار پيدايش جوش هست يخ گذاشته شود و مدتى نگهداشته شود تا عضو خوب سرد شود و ويروسها در همان محل تجمع از بين بروند در ضمن لازم است همراه با اين عمل از غذاهاى گرم‌مزاج و ادويه‌ها و سرخ‌كرده‌ها پرهيز شود و از غذاها و آب‌ميوه‌هاى سردمزاج استفاده گردد . در اين صورت تب‌خال پيشرفت نكرده و آن مقدار هم كه ظاهر شده است بسرعت بهبود ميابد ، اما چنانچه تب‌خال با تب قابل توجه همراه باشد بهتر است كه از داروهاى گياهى سردمزاج نيز به صورت جوشانده استفاده شود مانند گل بنفشه بارهنگ ، تخم كاهو ، تخم سبز خيار ، تخم خشخاش و اسفرزه از مجموع مقدار پانزده مثقال را جوشانده و آب صاف كرده را در دو سه نوبت ميل كنند و براى لينت مزاج نيز مىتوان از ميوه هلو استفاده نمود . و جهت ضماد از گرد كافور مخلوط با سركه مىتوان استفاده كرد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nبادگرم\r\nبادگرم ورمى است قرمزرنگ كه در دست و پا و گردن و ساير نقاط بدن پيدا مىشود داراى خارش بوده و چنانچه با انگشت فشارش دهند گود نمىافتد و گرماى آن از ساير نقاط ديگر پوست بدن بيشتر است . جهت مداواى اين ورم ابتدا بايد متناسب با ورم چند عدد زالو روى سرخى آن انداخته شود سپس مقدارى كافور و نشاسته را در سركه حل كرده تا مانند ماست نرم شود آن را بالاى ورم بمالند بعد مخلوطى از آرد جو و گل ختمى و تخم سفيد را پودر كرده و با شير گاو مخلوط نموده به صورت لواشك بالاى آن بياندازند اين دارو سبب تحليل رفتن ورم خواهد شد . ولى اگر ورم تحليل نرفت و چرك در زخم توليد شد وقتى نوك آن مشخص شود محلى را كه چرك بايد از آنجا خارج گردد يك زرده تخم‌مرغ را با مقدارى داروى تخمى مخلوط كرده و در نوك زخم بگذارند دهانش باز مىگردد و چرك آن خارج مىشود در اين موقع اگر زخم خزانه داشته باشد مىتوان اطراف آن را قدرى فشار داد تا چرك آن خارج گردد و اگر دهان زخم قدرى سياه‌رنگ باشد و داخل آن گود و بدون چرك باشد بايد از مرحم سياه با فتيله در آن گذاشته شود تا گوشت بياورد و زخم پر شود و اگر قدرى چرك داشته باشد باز بايد از مرحم لعالى استفاده گردد تا چند روز به كلى چرك آن كشيده شود ضمنا مىتوان براى داخل زخم از مخلوطى از مرحم لعابى و مرحم سفيد استفاده نمود كه مخلوط را در داخل زخم مىگذارند تا زخم بتدريج بهبود يابد .\r\nبادگرمى كه زير گونه‌ها در وسط لپ‌ها پيدا مىشود و ضخامت دارد بايد روى آن حتى المقدور زالو انداخته شود و از داروهاى رادع مانند كافور و سركه و يا كافور و آب‌ليمو مرتب در روى آن بمالند و در لواشك درست شده از آرد جو و گل ختمى مختصرى كافور اضافه كنند تا ماده جمع‌شده كاملا به جراحت تبديل نشود و درصورتىكه در انداختن زالو كوتاهى شود هنگام تبديل شدن ورم به جراحت اكثر مواقع مشاهده شده كه زخم به داخل دهان سوراخ مىشود و آن‌وقت مداوايش تقريبا مشكل مىگردد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبه‌هرحال اگر غفلت شد و عفونت عمقى شد و به داخل دهان سوراخ نمود بايد جهت مداواى آن مازو را پودر كنند و زخم را با مرحم سياه مخصوص ترميم زخمها چرب نموده و از مازوى پودرشده روى آن بپاشند و برگ مورد و مازو را بجوشانند و آب صاف‌شده آن را روزى چند بار از داخل دهان مضمضه نمايند تا زخم بهبودى يابد .\r\nهمچنين هنگامى كه بادگرم زير پلك پائين يا روى پلك بالا پيدا مىشود و باد گرمى است بزرگ و داراى ضخامت است بايد حتما روى آن به اندازه كافى زالو انداخته شود در غير اين صورت عفونت شديد اين محل از بدن باعث سياه شدن ماهيچه‌هاى پلك شده و گوشت سياه‌شده مىافتد و پلك از بين مىرود يا ناقص مىشود و چشم باز مىماند و ديگر مداواشدنى نيست مگر با مشورت جراهان متخصص قسمتى از عضله جائى از بدن را كنده و در آن محل پيوند نمايند . ضمنا چنانچه همراه مداواى بادگرم با زالو و ساير داروهاى مربوط خوردن مقدارى جوشانده سردمزاج هم تجويز شود سرعت بهبودى را زيادتر مىسازد .\r\n\r\nكورك - دمل\r\nكورك يك عفونت عمقى جلدى است كه فوليكول مو و نسوج اطراف آن را فرا مىگيرد عامل مولد آن معمولا استافيلوكوكوس و گاهى نيز ميكربهاى ديگر مىباشند محل بروز عارضه بيشتر قسمت‌هاى مودار بدن مخصوصا مواضعى است كه در معرض تحريك ، فشار ، سايش و رطوبت است اين عفونت معمولا قابل انتقال است ازاين‌جهت است كه در بسيار موارد كورك به صورت متعدد مشاهده مىشود در افرادى كه به صورت گروهى زندگى مىكنند گاهى اپيدمى كورك مشاهده مىشود البته لازم به ذكر است كه مساعد بودن بدن و مقدار مقاومت آن در برابر اين بيمارى نيز در ابتلاء به اين بيمارى بسيار قابل\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nتوجه است اگر چند كورك مجاور يكديگر با ارتباط فوليكولهاى آنها به صورت يك توده وسيع و عميق عفونى با چشمه‌هاى مترشحه چركى متعدد تشكيل شود آن را كفگيرك مىگويند .\r\nدرد شديد كورك مربوط است به فشار توده عفونى به رشته‌هاى انتهائى اعصاب و هر قدر فشردگى بيشتر و فضاى لازم براى انبساط توده عفونى كمتر باشد درد شديدتر است .\r\nعلاوه بر درد ممكن است تب و ناراحتى عمومى نيز موجود باشد مخصوصا در كفگيرك درد و تب و كسالت بمراتب بيشتر از كورك است . كورك را قبل از آنكه تورم آن كلا چركى شود مىتوان با ضماد دارو و انداختن زالو روى آن و گاهى استفاده از داروهاى خوراكى همراه داروهاى ضمادى تحليل برد اما در صورت تحليل نرفتن پس از چند روز و گاهى يكى دو هفته طول مىكشد تا بچرك تبديل شده و دهن باز كند و چرك جمع‌شده در داخل آن بتدريج خارج گردد در اين موقع لازم است داروهائى كه چرك را از عمق زخم جذب مىكنند بر روى آن گذاشته شود تا چرك را جذب و خارج سازد . اطباء سنتى كورك را تقريبا همانند باد سرخ مداوا مىكنند بدين‌طريق كه ابتدا روى آن متناسب با سن و بنيه فرد زالو مىاندازند سپس مخلوطى از كافور و سركه يا كافور و آب‌ليمو را روى آن مىمالند و اين عمل را چند روز ادامه مىدهند اگر ورم تحليل رفت و كورك بهبودى يافت كه هيچ ولى چنانچه ورم كورك به چرك تبديل شود يعنى هنگامى كه با انگشت دست احساس شود كه از زير نرم شده آن‌وقت لازم است كه داروهائى بگذارند تا دهن باز كند و چرك آن خارج گردد در اين حالت لواشكى از آرد جو و گل ختمى و اسفرزه و شير گاو درست كرده و گرما گرم در بالاى آن مىاندازند تا دهن باز كند درصورتىكه با انداختن اين لواشك دهان آن باز نگردد مىتوان يك زرده تخم‌مرغ را با مقدارى نمك مخلوط كرده مقدارى در بالاى آن بگذارند دهان باز مىكند حال پس از باز كردن دهن بايد در بالاى آن مرحمى بنام مرحم لعابى گذاشته شود كه درست مىشود از كتيراى گون 4 مثقال و گل ارمنى 12 مثقال\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nكه هر دو را پودر كرده و مقدارى آب جوش بالاى آن ريخته و بهم مىزنند و مىگذارند سرد شود مرحم حاصل را مرحم لعابى مىنامند از اين مرحم كه خوب مىتواند چرك زخمهاى چركى را جذب نمايد در دهانه آن گذاشته مىشود ضمنا اگر اطراف آن سرخى داشته باشد مىتوان در روى سرخىها نيز از مخلوط كافور و سركه ضماد نمود .\r\n\r\nعقربك :\r\nگاهى در روى نرمك جلو انگشتان بخصوص انگشت شصت دست يك ورمى كه ابتدا قرمزرنگ بوده و خارش دارد سپس محكم و سفت مىشود و ريشه‌دار است و درد شديد دارد و در سطح داخلى انگشت پيدا مىشود و به بن ناخن مربوط نيست پديد مىآيد مردم غرب ايران آن را عقربك مىگويند مداواى عقربك تقريبا مشابه مداواى بادگرم ( باد سرخ ) مىباشد و در پايان مداوا معمولا يك ماده سفت ريشه‌مانند از داخل آن خارج مىگردد .\r\n\r\nزوآ :\r\nگاهى يك برجستگى استوانه‌اىشكلى به اندازه يك دانه گندم يا برنج و به شكل خون خشك‌شده در كنار انگشت دست پيدا مىشود كه هرچند روز يك بار از آن مقدارى حدود دو سه مثقال خون مىآيد درد كم و مختصرى هم خارش دارد . در ميان كردها اين زخم بيشتر مشاهده مىشود و كردها به آن زوآ مىگويند اين زخم با عقربك و ساير زخمهائى كه در انگشت دست پيدا مىشوند فرق دارد نبايد آن را زياد دستكارى كنند و زالو هم براى آن ضرر دارد جهت مداواى آن بايد زاج سفيد را پودر كرده و زخم را با آب نيم‌گرم كنند و از پودر زاج روى برجستگى سرخ خون‌مانند بپاشند و اين عمل را مدتى صبح و عصر ادامه دهند . تا زاج برجستگى را بخورد بعد جاى زخم آن را از مرحم ابيض كه بپارچه‌اى كشيده شده بگذارند تا زخم بهبودى يابد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nسياه‌زخم - مريخ سياه\r\nگاهى در بدن زخمى بدون درد و حس و سياه‌رنگ ابتدا به قدر يك دانه خشخاش و تخت و سياه‌رنگ پيدا مىشود سياهى در عرض دو سه روز بزرگ شده و به قدر پشت ناخن يا بزرگتر مىشود كه معمولا بدون ورم و گاهى با ورم است و حس هم ندارد ابتدا خارش زيادى دارد و بعد خارش آن از بين مىرود اين زخم كه مريخ سياه يا سياه‌زخم ناميده مىشود زخمى است ميكربى و خطرناك پس از اين مقدمات ورم مىكند و چنانچه معالجه نگردد ظرف مدت پنج يا شش روز انسان را هلاك مىسازد لذا لازم است بمحض مشاهده چنين زخمى روى آن به ترتيب زير زالو انداخته شده و دارو و لواشك بگذارند تا بهبود يافته و خطر بر طرف گردد روز اول پنج عدد و روز دوم چهار عدد و روز سوم نيز چهار عدد زالو روى آن انداخته شود و روى زخم را از كافور پر كرده و از لواشكى كه مخلوطى است از آرد جو ، تخم ختمى يا گل ختمى اسفرزه و شير گاو انداخته شود اين مداوا سه چهار روز طول مىكشد تا سياهى روى زخم كنده شده و بيفتد سپس با مخلوطى از مرحم لعابى و مرحم سفيد باقىمانده زخم را مداوا مىكنند . سياه‌زخمى كه در پوست بدن ظاهر شود آن را سياه‌زخم جلدى گويند اما گاهى سياه‌زخم در قسمتهاى داخلى بدن پيدا مىشود مانند سياه‌زخم ريوى كه به بيمارى انباردادن پشم موسوم است .\r\nميكرب اين بيمارى باسيلوس آنتراسيس يا باسيل شاربن ناميده مىشود كه بيشتر از راه خراشهاى موجود در پوست بدن داخل در خون مىشود اما در افرادى كه در انبارهاى پشم كار مىكنند در اثر ورود مقدار زيادى از اسپورهاى اين باكترى در ششها و جذب شدن مقدارى از اين اسپور در بافت شش سبب پيدا شدن سياه‌زخم در شش مىشود .\r\nدر سياه‌زخم جلدى علاوه بر پيدا شدن يك لكه قرمز يا سياه‌رنگ تاول‌مانند در قسمتى از بدن كه زير پوشش نيست كه بعد برنگ ارغوانى مايل به سياه درمىآيد علائم ديگرى مانند بزرگ شدن غدد لنفاوى منطقه نزديك به زخم ، تب متغيير و ناراحتى عمومى ، سردرد و گاهى وجود حال تهوع و استفراغ ، گاهى نيز به بيمار شوك دست مىدهد ،\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nتعريق زياد مىشود و گاهى ممكن است مننژيت عارض گردد . علائم سياه‌زخم ريوى عبارتند از : تب ، ناراحتى عمومى ، سردرد ، تنگى نفس و سرفه ، احتقان بينى و گلو و حنجره ، صداى مخصوص ششها و علائمى كه در تصوير ششها مشاهده مىشود .\r\nپزشكان زمان حاضر جهت مداواى سياه‌زخم پنىسيلين به مقدار ده ميليون واحد را روزانه از راه وريد تجويز مىكنند و اگر بيمارى خيلى خفيف باشد از كپسول‌هاى 5 / 0 گرمى تتراسيكلين به صورت خوراكى و هر شش ساعت يك بار تجويز مىنمايند .\r\n\r\nشيرپنجه\r\nشيرپنجه همان زخم خوارج است كه بزرگتر بوده و پنجه‌دار است اين زخم ابتدا به صورت بادگرم يا دملهاى بزرگ مىباشد و سپس پنجه مىزند و به اين علت است كه شيرپنجه گفته‌اند اين زخم را هم مانند بادگرم و به همان طريق و با داروهائى از قبيل زالو و كافور و سركه و لواشك مربوط به بادگرم مداوا مىنمايند .\r\nاگر ورم باد سرخ در بن ناخن پيدا شود اطباء سنتى آن را داخس مىنامند مداواى داخس همانند مداواى بادسرخ است .\r\nگاهى ميكربهاى چرك‌زا در زير ناخن مىروند و قبل از پيدايش ورم يا چركى شدن دردى در زير ناخن احساس مىشود در اين حالت چنانچه انگشت دست را قبل از عفونت در آب گرمى كه تحمل آن تقريبا مشكل است مدتى بگذارند بهبودى حاصل مىشود و از عواقب بعدى جلوگيرى مىگردد .\r\n\r\nورم پستان زنها\r\nورم پستان زنها اگر در اثر بادگرم باشد علاج بادگرم كنند اما چنانچه در اثر تجمع شير در پستان و عدم خروج آن باشد در اين حالت پستان سفت مىشود و قرمزى هم ندارد و در ابتدا كمى دردناك است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدر اين صورت بايد فورا با پستاندوش شير را مرتب بدوشند تا از پستان خارج شده و جريان پيدا كند ضمنا جهت نرم شدن قسمت سفت و بجريان افتادن شير در مجارى آن مقدار دو ليوان سركه را با دو ليوان گلاب مخلوط كرده و گرم كنند و روزى دو سه بار پستان را در آن مايع گرم قرار دهند و دستمال يا حوله‌اى را هم به آن مايع تر كرده و بالاى پستان بگذارند و بدوشند تا شير بجريان افتد و از پستان خارج شود و هنگامى كه از داخل گلاب و سركه پستان را بيرون مىآورند مخلوطى از پودر باقلا و سكنجبين را كه مانند ماست مىشود بر زير و روى پستان بمالند و چهار تا شش روز اين عمل را انجام دهند اگر پستان نرم شد و ماده تحليل رفت كه مداوا شده است و اگر ماده تحليل نرفت بايد روى آن لواشك بگذارند تا ماده بجراحت تبديل شده و دهن باز كرده و از داخل عضو خارج گردد . اجزاء لواشك عبارتند از آرد جو ، گل ختمى ، اسفرزه و شير گاو ولى اگر ماده سفت شده زود نرسد و نرم نشده و بچرك تبديل نگردد . و دهان باز نكند براى رسانيدن ماده و دهن باز كردن زخم بزرك و گل بابونه و تخم كافشه ( تخم كاغذ جيله ) و گندم را پودر كرده و با شير گاو مخلوط و بر بالاى پستان بيندازند تا دهن باز كند و چون دهان باز كند بايد روى آن از مرحم لعالى بگذارنند تا چرك آن كلا خارج شود و چون چرك كلا خارج شد از يكى از مرحم‌هاى سفيد يا سياه استفاده كنند تا زخم بهبود يابد اما گاهى مشاهده مىشود كه دهان زخم پس از باز شدن مرتب بهم مىآيد و چرك در زير مانده و خارج نمىشود چنانچه دهان زخم باز نشود چرك زير كل پستان را فاسد مىكند در اين‌چنين مواقع ماده‌اى داروئى ابرمانند و به شكل ابر موجود است كه بنام ابر هم ناميده مىشود بايد از اين ابر به صورت فتيله‌اى درست كرده و در دهان زخم فرو كنند و بماند تا دهان زخم را باز كند سپس مرحم سفيد را بفتيله‌اى آغشته كرده و در زخم فروكنند تا كم‌كم از داخل گوشت بياورد و هرچه از ته زخم گوشت بالاتر آيد فتيله را كوچكتر كنند تا زخم كلا بهبود يافته و ديگر نيازى به فتيله نباشد .\r\nتركيب و شيوه ساختن مرحم سياه : موم و زفت از هركدام پنج مثقال روغن\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nكنجد سى مثقال سرنج دو مثقال و كندر دو مثقال موم و زفت و روغن كنجد را باهم مخلوط كرده و روى آتش مىگذاريم تا ذوب شوند سپس از روى آتش برداشته و زمين مىگذاريم و قبل از آنكه بسته شود پودر كندر و پودر سرنج را به آن اضافه نموده و بهم مىزنيم تا مخلوط شوند و مرحم سياه مورد نظر بدست آيد .\r\nتركيب و شيوه ساختن مرحم لعابى : پنج مثقال كتيراى گون و پانزده مثقال گل ارمنى را پودر كرده ابتدا كتيرا را در آب جوش مىريزند سپس گل ارمنى را هم اضافه مىكنند و بهم مىزنند مىگذارند بسته شود و به صورت مرحم درآيد .\r\nتركيب و شيوه ساختن مرحم سفيد : پنج مثقال وازلين را با پنج مثقال اكسيد دوزنگ مخلوط كرده و خوب مىزنند تا به صورت مرحم درآيد .\r\n\r\nگل‌مژه\r\nگل‌مژه جوشى است كه در روى پلكها پيدا مىشود ابتدا سرخ‌رنگ است و دردناك مىباشد سپس ورم بچرك تبديل شده و نوك آن سفيد مىگردد گاهى قبل از چركى شدن خودبخود تحليل مىرود لكن اغلب مواقع ورم آن بچرك تبديل مىگردد .\r\nميكرب گل‌مژه استافيلوكوك مىباشد گل‌مژه را همانند كورك مداوا مىكنند به‌طورىكه قبل از تبديل شدن ورم بچرك با داروهاى تحليل‌برنده مانند مخلوط كافور و سركه و لواشك‌هاى تحليل‌برنده مداوا مىكنند اما چنانچه ورم بچرك تبديل شد و بالاى آن سفيد گرديد بايد با داروهائى كه چرك را جذب مىكنند چرك آن را كلا خارج نمائيم تا چرك و ميكربهاى مربوط در عضو و در خون باقى نمانند و مجددا گل‌مژه عود نكند وقتى چرك از عضو خارج شد مقدار مختصر از ميكربهاى باقيمانده وسيله گلبولهاى سفيد بدن نابود مىشوند و مجالى براى عود گل‌مژه باقى نمىماند . مداواى گل‌مژه بطريق سنتى از\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nجراحى آن آسان‌تر است بعلاوه ممكن است با عمل جراحى پلك آسيب ببيند و جاى آن نيز پس از بهبودى باقى بماند بعضى افراد در سال چند بار به گل‌مژه مبتلا مىشوند و اكثرا مشاهده مىشود كه در پلك آنان گل‌مژه چركى وجود دارد يكى از داروهائيكه بتجربه رسيده و اين‌گونه گل‌مژه‌ها را ريشه‌كن مىكند الكل سفيد يا الكل خوراكى يا اتانل مىباشد كه مقدارى از آن را وسيله پنبه‌اى كه به چوب كبريت يا وسيله‌اى ديگر پيچيده‌اند به نوك چركى گل‌مژه روزى دو سه بار مىزنند در بهبودى آن اثر قابل توجهى دارد اما لازم به يادآورى است كه اگر قبل از چركى شدن الكل به گل‌مژه بزنند ورم را سخت نموده و مضر مىباشد و تنها وقتى مفيد است كه نوك گل‌مژه سفيد و چركى شدن آن قطعى باشد .\r\n\r\nغرب\r\nغرب ورمى است گرم‌مزاج كه در گوشه طرف بينى چشم پيدا مىشود و اگر زودتر مداوا نگردد و تحليل نرود به چرك تبديل مىشود و سوراخى به داخل چشم درست مىكند و اشك چشم كه از مجراى اشكى مىخواهد وارد حفرات بينى شود در دخل او جمع مىگردد و با چرك مخلوط مىشود و اگر اين ورم را بفشارند چرك او وارد چشم مىگردد لازم است بمحض پيدايش اين ورم از داروهاى تحليل‌برنده مانند كافور و سركه استفاده كنند و روى آن زالو بيندازند و نگذارند تا ورم به چرك تبديل شود ضمنا يادآور مىشود انداختن زالو در اين نقطه از اطراف چشم آسيبى به چشم نمىرساند اما در طرف مقابل يعنى گودال كنار چشم به سمت بيرون نبايد زالو انداخته شود يا بهر طريق ديگر آسيب ببيند چون آسيب آن محل سبب آسيب رسيدن به چشم و حد اقل ضعف آن مىشود .\r\nاما اگر ورم تحليل نرفت و بچرك تبديل شد كه با فشار دادن و لمس كردن آن مشخص مىشود بايد روى آن مخلوطى از نمك و زرده تخم‌مرغ بگذارند تا از بالا دهن\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nباز كند و از پائين به داخل چشم سوراخ نشود و اگر در چشم سوراخ ايجاد شود در اين حال لازم است كه به جراح مراجعه شود تا جراح از بيرون زخم را بشكافد و پرده داخلى چشم را اگر پاره شده بخيه كند و زخم را نيز از بيرون مداوا نمايد .\r\n\r\nشقاق\r\nشقاق يك گسستگى پوستى است كه در لب‌ها ، پستانها ، مقعد ، كنار ناخن ، پاشنه پا و ديگر نقاط پوست بدن پيدا مىشود . بعضى از شقاقها بخصوص شقاق مقعد و نوك پستان بسيار آزاردهنده مىباشند و با پمادهاى معمولى بسادگى قابل مداوا نيستند . از داروهائيكه در مداواى شقاق به كار برده مىشود روغن بادام تلخ ، كوهان شتر و روغنى كه از دانه كاكائو گرفته مىشود و كره كاكائو نام دارد در مداواى شقاق موثر مىباشند ، ضمنا روغنى كه ذيلا نحوه درست كردن آن قيد مىگردد در بهبود شقاق داروى مجربى است .\r\nموم چهار مثقال ، زفت سه مثقال ، كوهان شتر يك مثقال ، روغن بادام شيرين دوازده مثقال را در يك ظرف ريخته و در بالاى آتش مىگذاريم تا ذوب شود ضمنا دو مثقال مقل ازرق و دو مثقال جفت را خوب پودر كرده و داروى ذوب‌شده را از بالاى آتش برداشته و تا داغ است پودر جفت و مقل ارزق را در آن ريخته و مخلوط مىكنيم مرحمى كه بدست مىآيد مرحم شقاق نام دارد حال اگر شقاق را روزى دو سه بار با اين مرحم چرب نمايند اثر قابل توجهى در بهبود آن خواهد داشت . يكى از داروهائيكه در شقاق مقعد به كار برده مىشود مخلوطى است از مغز قلم گاو با نشاسته و يا انداختن مغز قلم گاو با آرد جو روى شقاق .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nخارش پوست بدن\r\nخارش يك تحريك موضعى يا عمومى است كه در اثر تحريك رشته‌هاى عصبى حس درد واقع در پوست بدن ايجاد مىشود و در اثر اين تحريك شخص از روى غريزه مىخواهد محل آزرده را بخاراند تا از شر اين احساس نامطبوع خلاص شود .\r\nخارش‌هاى خفيف زودگذر پديده‌هاى طبيعى هستند درصورتىكه اگر خارش پوست بدن طولانى و ناراحت‌كننده باشد يك پديده مرضى بشمار مىآيد . عواملى كه سبب ايجاد خارش در پوست بدن مىشوند عبارتند از :\r\n1 - بيماريهائى مانند گال ، شپشك ، كهير ، جوششهاى صفراوى موجود در پوست بدن و عرق‌جوش .\r\n2 - گاهى خارش بدن علامت يك بيمارى مخصوص است مانند مرض قند ، بعضى ناراحتىهاى كبدى و نامنظم كار كردن غده تيروئيد .\r\n3 - حساسيت يا آلرژى نسبت به بعضى پارچه‌ها كه به صورت زيرپوش بتن پوشيده مىشوند .\r\n4 - حساسيت نسبت به گزش حشرات مانند پشه و يا زنبور عسل و غيره .\r\n5 - حساسيت نسبت به بعضى غذاها مانند حساسيت نسبت به فلفل سبز و فلفل قرمز .\r\n6 - حساسيت يا آلرژى نسبت به بعضى داروها مانند ساليسيلات و پنىسيلين .\r\n7 - خارش پوست بدن در زنها در هنگام باردارى و يا در هنگام يائسگى .\r\n8 - گاهى خارش بدن منشاء روانى دارد .\r\n9 - گاهى خارش بدن در اثر برخورد سرما به پوست بدن است مانند كهير ناشى از سرما .\r\n10 - گاهى تغيير ناگهانى محيط يعنى بسرعت گرم شدن يا بسرعت سرد شدن\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمحيط ايجاد خارش در پوست بدن مىكند .\r\n\r\nمداوا\r\nدر حالت اول و دوم بايد بيمارى اصلى را درمان نمود تا خارش بدن نيز مرتفع گردد . در حالت سوم بايد تحريك مكانيكى يا پارچه محرك خارش پوست بدن را از بدن دور كرد . در حالت چهارم بايد بدن را از گزش حشرات دور نگهداشت مانند خوابيدن در پشه‌بند اما در صورت گزش و ايجاد خارش ناراحت‌كننده مىتوان از كمپرس يخ يا بعضى مواد مانند آنتىهيستامين ضماد سركه و غيره استفاده نمود . در حالت پنجم و ششم بايد غذا يا داروئى كه نسبت به آن حساسيت داريم مصرف نكنيم در حالت هفتم اگر خارش بدن در هنگام باردارى باشد بايد از داروهاى ضمادى استفاده شود و از داروهاى خوراكى حتى المقدور استفاده نگردد و اگر در هنگام يائسگى باشد بايد از داروهاى ضد خارش استفاده گردد . در حالت هشتم بايد ناراحتىهاى روانى را مرتفع نمود . در حالت نهم بايد اولا بدن را در سرماى ناگهانى قرار ندهند و اگر قرار گرفت و ناراحتى شدت داشت از داروى ضد حساسيت استفاده كنند . در حالت دهم لازم است كه دامنه تغييرات حرارت محيط را به حد اقل برسانند .\r\nامّا اكثر خارش‌هاى پوست بدن كه اين روزها در بيماران مشاهده مىشود خارشهائى است كه منشأ آنها صفرا و حرارت كبد مىباشد كه در اين صورت منضج سرد مزاج و بدنبال آن مسهل دافع صفرا لازم مىباشد . بيمار بايد سه روز دارو بخورد و از غذاهاى گرم و صفراوى پرهيز كند .\r\n\r\nخشكه و شقاق و پوسته‌پوسته شدن دست‌ها\r\nخشكه و شقاق پوسته‌پوسته شدن دست‌ها و گاهى پاها كه بعضى اوقات قرمز و گاهى سفيد مىشود و قدرى دردناك است به‌طورىكه وقتى شخص مىخواهد با دست خود كارى بكند دست‌درد مىگيرد براى مداواى اين ناراحتى بايد مقدار 3 مثقال گوگرد و 2\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمثقال زاج و 2 مثقال نمك و 2 مثقال كافور را سائيده و در يك جام آب جوش حل مىنمايند صبح و عصر آن را بالاى آتش گذاشته تا گرم شود دست‌ها را در آن به مدت ده دقيقه مىگذارند و پس از بيرون آوردن و خشك شدن با مرحمى كه از گوگرد و روغن كنجد و موم درست شده است دست‌ها را چرب كرده و در دستكش مىكنند تا مدتى مرحم روى زخم بماند چنانچه با روش مذكور مداوا نگرديد و بخصوص در افرادى كه غلبه خون در آنان هست بايد ابتدا زالو بريزند و سپس بطريق فوق عمل نمايند .\r\n\r\nكچلى\r\nكچلى نوعى بيمارى قارچى است كه قارچ آن در بن موها زندگى كرده و چون مرض پيشرفت نمايد پياز مو و قسمتى از پوست سر را خراب كرده و آن را زخم مىكند و مو را نيز از بين مىبرد .\r\n\r\nعلائم بيمارى\r\n1 - وجود لكه‌هاى خاكسترىرنگ مدور فلس‌دار و كم‌مو بر روى پوست سر .\r\n2 - بيمارى عفونى و قارچى است .\r\n3 - بيمارى تقريبا مخصوص كودكان است و قبل از بلوغ معمولا پيدا مىشود و گاهى در دوران بلوغ خودبخود بهبود مىيابد .\r\n4 - زخمهائى كه ايجاد مىشوند داراى خارش مىباشند .\r\n5 - معمولا پزشكان بمحض مشاهده با چشم معمولى يا با چراغ مخصوصى كه داراى اشعه ماوراء بنفش است بيمارى را مىشناسند و درصورتىكه پزشك در شناسائى ضعيف باشد دادن دستور كشت قارچ به شناسائى كمك مىكند .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر مداواى اين مرض ابتدا دستور داده مىشود كه موى سر را از بيخ بتراشند بعد با آب گرم و صابون تميز بشويند سپس مقدارى حنظل را در آب جوشانده و صاف نموده و با اين آب گرماگرم روزى دو سه بار سر بيمار را خوب بشويند و با كيسه تميز و آغشته‌شده به مايع مذكور خوب بمالند تا قارچها از بن موها بيرون آمده و با دوا تماس حاصل نمايند همراه با اين عمل لازم است كه همه‌روزه كلاه يا ملافه بالش يا لباسها و وسايلى را كه با سر بيمار در تماس مىباشند با آب گرم و صابون سوبليمه يا با آب حنظل شستشو دهند تا قارچهاى آغشته به آنها به كلى كشته شده و از بين بروند سپس مرحمى كه درست مىشود از وازلين ده مثقال زاج دو مثقال سرنج دو مثقال و اكسيد دوزنگ يك مثقال سر را پس از هر شستشو روزى يكى دو بار چرب كنند اين بيمارى حدود پانزده تا بيست روزه مداوا مىگردد و در صورت عدم مداوا بايد با مرحمى كه درست مىشود از زاج و رنگ و باروت از هركدام پنج مثقال و كات كبود دو مثقال مجموع را خوب سائيده و با روغن دنبه مخلوط نموده و پس از شستشو با صابون يا آب حنظل روزى دو سه بار چرب نمايند .\r\n\r\nپسوريازيس - داء الصدف\r\nاين بيمارى را قوبا يا حصف نيز گفته‌اند . لكه‌هاى سرخ مايل به كبودى هستند كه تقريبا خشن بوده و پوسته‌هاى سفيدرنگ دارند و بيشتر در كشاله ران و در كمر و پشت و گاهى در پاها پيدا مىشوند بروش سنتى مداواى اين بيمارى چندان به طول نمىانجامد اما با روش اروپائى گاهى مداوا چند ماه طول مىكشد به‌هرحال بيمارى عفونى و خطرناكى نيست .\r\nاگر اين لكه‌ها خشك باشند و پوست و شوره بدهند براى مداوا پودر گوگرد و نمك طعام و سركه را مخلوط كرده مانند دوغ مىشود و بر آنها مىمالند و اگر شخص گرم‌مزاج\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nنباشد مىتوان پودر گوگرد و نمك را با وازلين مخلوط كرده و به صورت مرحم به زخمها ضماد نمايند و چنانچه در عضو خارش هم باشد بايد به عضو زالو انداخته شود و گوگرد و نمك و زاج را با سركه مخلوط كرده و ضماد نمايند و از داروهاى خوراكى مىتوان شش مثقال سنا و پنج مثقال گل سرخ را جوشانده با ده دانه آلوى بخارا ( آلوى زرد خشك‌شده ) و به صورت مسهل صبح ناشتا ميل نمايند اما اگر بطريق مذكور فوق بيمارى مداوا نگرديد لازم است كه بداروهاى ضمادى مقدارى جيوه اضافه نمايند يعنى گوگرد و نمك را با حيوه بسايند و در عضو بمالند تا بهبودى حاصل شود . ( ان شاء اللّه تعالى ) لازم به ذكر است كه بايد مقدار جيوه زياد نباشد چون جيوه سمى است و از راه پوست هم مىتواند جذب شود . استفاده از داروى اخير بايد زير نظر پزشك متخصص پوست يا طب سنتى باشد .\r\n\r\nزونا - هرپس زوستر - داء المنطقه\r\nزونا عبارتست از يك رديف جوش‌هاى دردناكى كه ناگهان در يك طرف بدن ظاهر مىشوند گاهى زير بغل و گاهى در پشت و گاهى در شكم پيدا مىشوند رنگ اين جوش‌ها قرمز تيره و مايل به كبودى است در طب سنتى اين بيمارى را داء المنطقه مىگويند : اين بيمارى را اطباء جديد در اثر پرورش ويروس بيمارى آبله‌مرغان مىدانند و معتقدند افرادى كه قبلا مبتلا به آبله‌مرغان شده‌اند بيشتر به اين بيمارى مبتلا مىگردند اين بيمارى دو سه هفته طول مىكشد و اغلب خودبخود از بين مىرود و گاهى پس از بر طرف شدن جوشها تا مدتى جاى آنها درد مىكند اما طب سنتى اين جوشها را در اثر زياد شدن تركيبات صفراوى در خون مىداند و براى مداواى مرض ابتداء روى جوش‌ها را زالو مىاندازند سپس مخلوطى از كافور و سركه روى آنها ضماد مىكنند و مرحمى كه از مخلوط نمودن اكسى دوزنگ و وازلين ساخته‌اند بر جوشها مىمالند و از غذاهاى سرخ كرده و چربى زياد و غذاهاى گرم و صفراوى پرهيز مىدهند و ميوه‌هاى سردمزاج مانند آب\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nانار و مركبات و زردآلوى خيس‌كرده يا تازه تجويز مىكنند به‌هرحال اين بيمارى چندان قابل توجه نيست .\r\n\r\nبرص - پيسى - لكودرمى - ويتيليگو\r\nدر اين بيمارى مناطق يا لكه‌هائى از پوست بدن رنگين‌دانه‌هاى خود را از دست مىدهند اين لكه‌ها محدود بوده و دو جورند سفيد و سياه بنامهاى برص ابيض و برض اسود اين مرض از يك بيمارى ديگرى بنام بهق بوجود مىآيد به‌طورىكه وقتى بيمارى بهق كهنه شود به برص تبديل مىگردد در بيمارى بهق نيز لكه‌ها يا مناطقى از پوست بدن رنگين‌دانه‌هاى طبيعى خود را از دست مىدهند و بهق نيز دو نوع است بهق سفيد و بهق سياه .\r\nلكه‌هاى بدون رنگين‌دانه بهق و برص را پلاك هم مىگويند ممكن است تعداد اين پلاك‌ها كم يا زياد باشد اما ندرتا مشاهده شده است كه پوست سراسر بدن رنگين دانه‌هاى خود را از دست داده و پيسى يا بهق كه مقدمه آن است تمام بدن را فراگيرد .\r\nبعضى از خانواده‌ها آمادگى ابتلا به مرض برص را دارند و زمانى كه فردى به مرض برص مبتلاست نشانه آن است كه معمولا فرد ديگرى نيز از اين خانواده به اين بيمارى مبتلا بوده است در علل و اسباب ابتلاء به اين بيمارى متخصصين رشته‌هاى مختلف علوم پزشكى نظرات متفاوت دارند اما فعلا هريك از اين نظرها بدليلى مردود بوده و مورد قبول نمىباشد . و اين بيمارى معمولا در سنين بچگى و جوانى و در افراد ميان‌سال بروز مىكند و افراد مسن ندرتا ممكن است به اين بيمارى مبتلا گردند . لكه‌هاى برص بيشتر در دست‌ها و صورت پيدا مىشوند اين لكه‌ها در برابر نور خورشيد حساسند ازاين‌جهت است كه آنها را با ماليدن پمادهاى پوستى در برابر نور خورشيد محافظت مىكنند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nفرق بين بهق و برص :\r\n1 - موئى كه در محل لكه‌هاى بهق روئيده مىشود داراى رنگين‌دانه است درصورتىكه موى موجود در محل لكه‌هاى برص فاقد رنگين‌دانه مىباشد .\r\n2 - هرگاه بر روى لكه‌هاى بهق سوزن زده شود خون از آن بيرون مىآيد درصورتىكه اگر به لكه‌هاى برص سوزن زده شود خون از آن خارج نشده بلكه مايعى كه همان آب ميان‌بافتى است از آن خارج مىگردد .\r\n3 - چنانچه پوست را در محل لكه‌هاى بهق ماساژ بدهند قرمزرنگ مىشود درصورتىكه اگر پوست را در محل لكه‌ها در برص ماساژ دهند قرمزرنگ نمىشود و اين خود يكى از راههائى است كه پزشكان سنتى به‌وسيله آن تشخيص مىدهند كه بيمارى قابل علاج است يا خير ؟\r\n4 - در بهق اسود و برص اسود اين تفاوت موجود است كه در برص اسود در محل لكه‌ها پوست بدن پوسته‌پوسته مىشود و فلس‌هائى مشاهده مىگردد درصورتىكه اين پوسته‌پوسته شدن و پيدايش فلس در بهق اسود موجود نيست .\r\nيكى از داروهائى كه در معالجه بهق و برص به كار برده مىشود پوست مار زهرى است كه آن را مىسوزانند و خاكستر آن را با مقدارى نوشادر مخلوط نموده و مجموع را با كره حيوانى درهم آميخته به صورت مرحم درمىآورند اين مرحم براى بسيارى از زخمها من جمله برص و بهق بسيار مفيد است .\r\nزهر زنبور براى بيمارى بهق و برص مفيد است اگر مداوا هم نكند لااقل از پيشرفت آن جلوگيرى مىنمايد بتجربه رسيده افرادى را كه در سال چند بار زنبور نيش مىزند به بيمارى بهق و برص مبتلا نمىشود اين بيماران مىتوانند بگذارند زنبور محل بهق يا برص را نيش بزند و مقدارى از زهر زنبور را نيز اخراج كرده و بر برص يا بهق ضماد نمايند .\r\nاگر كليه بز را ورقه‌ورقه كنند و پودر گوگرد بر آن بپاشند و بالاى آتش گذارند مايعى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nكه از آن مىچكد جمع‌آورى كرده بر بهق بمالند نوشته‌اند كه در مدت كوتاهى بهق را مداوا خواهد كرد . امّا تجربه نشان داده است كه داروى اخير تقريبا در پنجاه درصد افراد موثر واقع شده و بخصوص بيمارانى كه بهق آنان هنوز به برص تبديل نگرديده است . مداوا شده‌اند .\r\nپزشكان زمان حاضر جهت مداواى اين بيمارى هيچ‌گونه درمان رضايت‌بخشى ندارند پزشكان سنتى نيز چند روش جهت مداواى اين بيمارى داشته‌اند كه نوع ساده آن مصرف منضجى از پر سياوشان و اصل سوس ( مغز ريشه شيرين‌بيان ) و اسطوخودوس از هركدام دو مثقال را جوشانده و پس از صاف كردن آب آن را با ده مثقال ترنجبين مىخورانيده‌اند و پس از خوردن منضج دستور خوردن مسهلى از سنا و گل سرخ مىداده‌اند و اين عمل را يك روز در ميان تكرار مىكرده‌اند تا دستگاه گوارش بيمار به خوبى پاك گردد ضمنا خردل و فلفل سياه را كوبيده و پودر حاصل را با سركه مخلوط نموده و روزى چند بار بر لكه‌ها ضماد مىنموده‌اند بعلاوه دستور مىداده‌اند كه مقدارى حنظل را جوشانده و روزى چند بار نيز از آب آن بر لكه‌ها بمالند درصورتىكه بطريق مذكور فوق مداوا نگرديد كه تنها احتمال مداواى ده درصد از بيماران بطريق فوق مىرود در اين صورت جهت مداواى كامل پس از مصرف منضج و مسهل مذكور دستور استفاده از حب‌هاى جدوار يا روغن‌بند يا شربت قنبيل را مىداده‌اند اما قابل ذكر است كه از سه داروى قيدشده چون هر سه تقريبا سمى مىباشند تنها مىتوان از يكى از آنها استفاده نمود و استفاده از دو تا يا سه تاى آنها با هم خطرناك است چنانچه قصد استفاده از حب‌هاى جدوار باشد مىتوان روزى 3 - 6 عدد از حب‌هاى مذكور را خورد مشروط بر آنكه دستور غذائى آن نيز رعايت گردد و بيمار تحت نظارت مستقيم پزشك سنتى متخصص در مصرف اين‌گونه داروها باشد در غير اين صورت استفاده از هريك از سه داروى مذكور ممنوع است .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nجذام\r\nجذام يك بيمارى عفونى است كه قدرت انتقال آن از شخصى به شخص ديگر بر خلاف نظر پزشكان عرب كه گفته‌اند از جذام آن‌طور فرار كنيد كه از شير فرار مىكنيد بسيار كم است اين بيمارى به صورت مزمن درمىآيد و سبب تغيير شكلهاى گوناگون مىشود مثلا هنگامى كه در دست ظاهر مىشود انگشتان دست را كج كرده و آنها را مىريزد ناخن‌ها را كج مىكند و بافتها و اندامهاى بدن را مىخورد بدون آنكه احساس درد شود ازاين‌جهت بوده كه مردم قديم اين بيمارى را خوره ناميده‌اند اين بيمارى گاهى با زخم است و گاهى بدون زخم .\r\nنحوه انتقال اين بيمارى از شخصى به شخص ديگر روشن نيست به اعتقاد بعضى پزشكان تماس مداوم انسان با فرد جذامى سبب ابتلاء به اين بيمارى خواهد شد اما عده‌اى از افراد باوجودى كه سالها با افراد جزامى در تماس مستقيم مىباشند در برابر اين بيمارى مصونيت داشته و به آن مبتلا نمىشود و در مقابل بعضى از افراد بطور ارثى براى ابتلاى به اين بيمارى آمادگى بيشترى دارند عامل مولد اين بيمارى نوعى باسيل است كه در بعضى نقاط روى زمين اين بيمارى بيشتر و در بعضى نقاط كمتر مىباشد بعلاوه اين بيمارى در زمانهاى گذشته بسيار بوده و گاهى اكثر افراد منطقه‌اى را مبتلا مىساخته خوشبختانه در اثر مبارزاتى كه با اين بيمارى شده بسيار كم شده و رو به انقراض مىباشد .\r\nافرادى كه به مرض جذام مبتلا مىشوند ابتدا يك سرخى مايل به سياهى در روى بدن آنان ظاهر مىشود كم‌كم احساس تنگى نفس مىكنند و صداى آنان گرفته مىشود ، در چشم آنان سرخى مايل به كبودى پيدا مىشود ، عرق آنان بدبو شده و گاهى هواى بازدمى آنان نيز بوى بد مىدهد از نظر روانى بدخلق مىشوند و در عالم خواب خوابهاى پريشان مىبينند بدن آنان معمولا سرد است ، در شدت بيمارى گاهى انگشتان بيمار مىافتد ، رنگ بيمار سياه مىشود . همچنين پلكها مىافتد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاطباء سنتى در معالجه جذام ابتدا در چند نوبت منضج و مسهل‌هاى قوى تجويز مىكنند تا بدن بيمار آماده براى خوردن و اثر بخشيدن داروهاى اصلى شود يكى از منضج‌هائى كه تجويز مىشود عبارتست از هليله سياه و زوفا و پر سياوشان و ترنجبين از سه داروى اول هركدام دو مثقال و ترنجبين پنج مثقال سه داروى اول را با چهار استكان آب بجوشانند تا دو استكان آن باقى بماند پس از صاف كردن ترنجبين را در آب دوا ريخته و ميل نمايند و فرداى آن روز از سنا و گل سرخ بعنوان مسهل استفاده شود بايد مزاج بيمار چند مرتبه عمل نمايد تا خوب از مواد دفعى پاك گردد سپس از يكى از داروهاى مربوط به اين بيمارى استفاده كند كه سه عدد مىباشند و هر سه سمى بوده و به كار بردن آنها بايد زير نظر پزشك سنتى ماهر به اين دارو كه چندين بار عمل نموده باشد تا دارو خود باعث هلاكت يا ناراحتى بيمار نگردد سه داروى مذكور عبارتند از شربت قنبيل ، روغن‌بند ، و حب جدوار لكن در بيمارى جذام بيشتر از حب جدوار استفاده مىشود .\r\nاگر هريك از اين داروها به مقدار و فرمى كه اطباء سنتى متخصص اين دارو نوشته و عمل مىكرده‌اند تجويز شود اكثر قريب به اتفاق اين بيماران بهبودى حاصل مىكنند .\r\nچگونگى خوردن حب جدوار به اين طريق است كه هفتاد حب در مدت هفت روز و روزى ده عدد پنج حب صبح و پنج حب عصر خورده مىشود در اين مدت هفت روز بايد بيمار مطلقا آب و نمك طعام و غذاهاى سرخ‌كرده نخورد بجاى آب بايد عرق گاو زبان بخورد و كليه غذاهاى بيمار و نانى كه مىخورد بايد بدون نمك ساخته شود . و بيشتر از شيربرنج بدون نمك و كته ساده بدون نمك استفاده كند اما اگر پزشك احساس كند كه بيمار توان خوردن روزى ده عدد حب را ندارد مىتوان هفتاد حب را براى مدت هفتاد روز تجويز نمود و در اين صورت پرهيز از اغذيه مختلف لازم نيست ولى سرعت بهبودى و امكان درصد بهبودى تقليل مىيابد .\r\nاگر هيچيك از سه داروى فوق در اختيار نباشد مىتوان از داروهاى ديگر كه اثر كمترى دارند استفاده نمود ذيلا چند نمونه از داروهاى مفيد براى جذام را كه بعد از مصرف\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمنضج و مسهل به كار برده مىشوند ذكر مىكنيم .\r\nاگر پس از مصرف منضج و مسهل مقدار شش گرم از پودر خشك ريشه بسفايج را با مقدار پنج گرم از مغز فلوس مخلوط كرده و بخورند و اين عمل را مدت هفت روز ادامه دهند در بهبودى جذام موثر مىباشد .\r\nاگر برگ درخت گز را به صورت طبخ‌شده يا عصاره برگهاى تازه را بر روى زخم جذام بگذارند در كشتن و نابودى ميكرب جذام اثر قابل توجهى دارد اكثر مواقع از پيشرفت آن جلوگيرى مىكند و اين يكى از داروهائى است كه بعضى از اطباء سنتى در مداواى جذام همراه با داروهاى خوراكى از آن استفاده مىكرده‌اند .\r\nهرگاه سر مار زهرى را در روغن كنجد يا روغن زيتون بجوشانند تا خوب پخته شود سپس جوشانده را صاف كرده و در ظرف شيشه‌اى نگهدارى كنند اين روغن در معالجه جذام همراه با ساير داروها و به تنهائى داروى خوبى است ضمنا در معالجه زگيل نيز اثر مطلوبى دارد ، بهتر است به صورت ضمادى مصرف شود .\r\nيكى از داروهائيكه مردم قديم براى بيماران جذامى به كار مىبرده‌اند ملخ صحرائى بوده كه دوازده عدد را سروپا كنده و تنه آنها را با چهار گرم برگ مورد سائيده و به بيمار جذامى مىداده‌اند تا بخورد و اين عمل را چند نوبت يك روز در ميان انجام مىداده‌اند اين دارو براى بيماران استسقائى نيز بسيار مفيد است .\r\n\r\nزگيل :\r\nزگيل عبارتست از برجستگىهاى كروى يا بيضوى يا گل‌كلمى يا نخىشكل يا پهنى كه در روى پوست بدن در اثر حمله ويروس مخصوصى ظاهر مىشوند . زگيل غده‌اى است ويروسى و مسرى اما خوش‌خيم است و عارضه سوء يا خطرناكى بدنبال ندارد .\r\nافرادى كه نسبت به اين ويروس حساس و آمادگى ابتلاء به اين بيمارى را داشته باشند به اين مرض مبتلا مىشوند در مقابل افرادى كه نسبت به اين بيمارى مصونيت طبيعى\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدارند به اين بيمارى مبتلا نمىگردند زگيل‌ها اشكال مختلف دارند و در نقاط مختلف بدن مشاهده مىشوند .\r\n1 - زگيل‌هاى معمولى : اين زگيل‌ها معمولا روى دست‌ها يا صورت يا زانو و آرنج و پوست سر پيدا مىشوند .\r\n2 - زگيل‌هاى نخىشكل : زگيل‌هاى باريكى هستند كه معمولا در روى پلكهاى چشم ، صورت ، گردن ، يا لب‌ها مشاهده مىشوند .\r\n3 - زگيل‌هاى آميزشى : زگيل‌هائى هستند كه در ناحيه اندامهاى تناسلى و گاهى در مقعد ظاهر مىشوند و گاهى نيز در داخل ركتوم يا داخل واژن زگيل‌هاى پراكنده‌اى پيدا مىشوند . گاهى تعدادى از زگيل‌ها بهم مىچسبند و پلاكهاى بزرگى درست مىكنند گاهى زگيل‌ها در كف پا پيدا مىشوند اگر اين زگيل‌ها تعدادشان زياد شده و در اثر فشار پهن شده باشند اصطلاحا آنها را موزائيك نامند .\r\nتاكنون راه علاج ساده و كاملى جهت مداواى زگيل ارائه نشده پزشكان سنتى معتقدند كه چون زگيل‌ها مزاجهاى مختلفى دارند روش‌هاى متفاوت مىتوانند در معالجه آنها موثر باشند عده‌اى از زگيل‌ها با داروهاى شيميائى و عده‌اى را با داروهاى گياهى مداوا مىكنند و بعضى از آنها را با ريسمان محكم از زير براى مدتى مىبندند تا سلولهاى يقه زگيل كشته شده و زگيل خود مىافتد بعضى از پزشكان سنتى بتجربه دريافته‌اند كه مىتوان نوعى از زگيل‌ها را روان‌درمانى نموده و از طريق روانى و تلقين معالجه نمايند از اين جهت با نوشتن بعضى كلمات يا ادعيه روى كاغذ و دفن كاغذ در كنار حياط منزل زگيل را از بين مىبرند اما بعضى از زگيل‌هاى درشت‌اندازه را كه بطرق فوق مداوا نمىشوند با ماليدن بعضى از اسيدها نظير اسيد سولفوريك بر روى آنها مداوا مىكنند بدين طريق كه چوب كبريتى را به اسيد مذكور آغشته نموده و روزى چند بار در روى زگيل مىزنند در اين حالت بايد سعى شود كه اسيد به قسمتهاى ديگر پوست بدن برخورد نكند و بقيه پوست بدن را خراب ننمايد پس از چند روزى اسيد زگيل را خورده و\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nويروسهاى آن را نابود كرده و پادگان ويروس‌ها را نيز متلاشى مىسازد .\r\nدر زمان حاضر بعضى از پزشكان زگيل‌ها را با جريانهاى الكتريسيته داراى تناوب زياد و يك‌قطبى مىسوزانند در اين حالت بايد دقت شود كه لايه زاينده زير پوست بدن سوخته نشود سپس بايد تمام سلولهائى را كه سوخته شده‌اند بردارند و زخم ايجادشده را باز بگذارند و تا مدت سه روز به زخم حاصل آب نزنند و اگر لازم به پانسمان باشد بايد زخم را پانسمان خشك بكنند ضمنا لازم به ذكر است كه سوزانيدن زگيل‌هاى كف پا به هيچ وجه جايز نيست . روش‌هاى ديگرى نيز در زمان حاضر براى مداواى زگيل‌ها پيشنهاد مىشود كه اكثرا علاوه بر آنكه معالجه‌كننده قطعى نيستند داراى عوارض جنبى نيز خواهند بود و به نظر مىرسد كه مبارزه با زگيل بشيوه سنتى اصلح مىباشد .\r\n\r\nميخچه\r\nميخچه عبارتست از برجستگىهائى به اندازه نخود و گاهى بزرگتر به شكل مخروط و دردناك كه در پاها در محلهائى كه تحت فشار قرار دارند مثلا در روى مفاصل انگشتان پا و ما بين انگشتان پا پيدا مىشوند آنها كه روى انگشتان پيدا مىشوند سفت ولى آنهائى كه در لاى انگشتان پا پيدا مىشوند نرم‌اند ميخچه جزء بيماريهاى ميكربى و مسرى نمىباشد اما مانند بعضى از بيماريها در بعضى از خانواده‌ها كه بطور ارثى آمادگى دارند بيشتر مشاهده مىشود درصورتىكه قسمت اعظمى از انسانها آمادگى ابتلاى به اين بيمارى را ندارند پزشكان سنتى براى مداوا و از بين بردن ميخچه از داروهائيكه مىتوانند طبقات شاخى آن را حل كرده و از بين ببرند مانند اسيد سولفوريك يا اسيد سالى سيليك استفاده مىكنند و بايد سعى شود كه اسيد غير از روى ميخچه بديگر نقاط پوست بدن برخورد نكند و ايجاد زخم ننمايد . معمولا ژله اسيد ساليسيلاك را روى ميخچه گذاشته و مدت چند ساعت روى آن را با پلاستيك مىپوشانند . بعلاوه مىتوان پا را مقدارى در آب گرم قرار داد تا طبقه‌هاى شاخى ميخچه نرم شوند سپس اين طبقات را با تيغ تيزى بريد و\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nجاى آن را نيز دواى خورنده ماليد تا ديگر پديد نيايد . پس از آنكه با ضماد اسيد سولفوريك ميخچه خورده شد زخم حاصل را با مرهمى كه از وازلين و اكسيد دوزنك يا وازلين و اكسيد دو مركور درست شده معالجه مىكنند بدين‌طريق كه وازلين بيست مثقال و اكسيد دوزنگ پنج مثقال يا مقدار پنج مثقال وازلين و شش نخود اكسيد دومركور را مخلوط كرده و به صورت مرهم درمىآورند . عواملى كه سبب ميخچه مىشوند عبارتند از 1 - ناهنجارى استخوانها كه سبب مىشود وزن بدن بطور متعادل در پا تقسيم نشود .\r\n2 - كفش تنگ و نامتعادل\r\n3 - آمادگى ارثى بعضى افراد نسبت به پيدايش ميخچه در بدن آنان .\r\n4 - بعضى از بيماران مانند مبتلايان به مرض قند آمادگى بيشترى براى ابتلاء به ميخچه پيدا مىكنند .\r\n\r\nريزش مو\r\nريزش مو به چند صورت است گاهى ريزش مو عمومى است يعنى موهاى تمام بدن مىريزد و گاهى ريزش مو منطقه‌اى است و يك قسمت از بدن به ريزش مو مبتلا مىگردد .\r\nاما چون بيشتر حواس افراد متوجه موهاى سرشان است ريزش مو و يا عدم ريزش آن را معمولا در سر و صورت خود احساس مىنمايند عوامل مختلف مىتوانند اسباب و علل ريزش مو باشند .\r\n1 - گاهى ريزش مو در اثر ضعف و سستى پياز مو عارض مىشود .\r\n2 - گاهى عوامل هورمنى اسباب اين ريزش مىشوند و تغييراتى در ترشحات غدد داخلى سبب ريزش موها مىگردد مانند ريزش موها در دوران باردارى و يا ريزش مو در تحولات يائسگى .\r\n3 - گاهى ناراحتىهاى روحى و روانى سبب ريزش مو خواهند شد .\r\n4 - گاهى مصرف بعضى از داروها مانند داروى ضد سرطان و يا مصرف هورمن‌ها\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمانند قرص‌هاى جلوگيرى از حاملگى سبب ريزش مو مىشوند .\r\nضمنا فرم ريزش موها نيز متفاوت است اگر موها تك‌تك ريخته شوند آن را ريزش ساده و اگر گل‌گل ريخته شوند اطباء سنتى اين حالت را ريزش نوآمه گويند . و اين وجه تسميه از آن جهت است كه شترمرغ كه اسم عربى آن نوآميه مىباشد موهاى سر و گردنش به اين طريق ريخته مىشود .\r\nاطباء سنتى در مداواى ريزش مو ضمن مصرف داروهاى ضمادى در بسيارى مواقع داروهاى خوراكى نيز تجويز مىنمايند مانند مواقعى كه چربى زيادى بن موها خود در شدت ريزش موها موثر مىباشد و بعضى ناراحتىهاى گوارشى كه در ريزش موها موثر مىباشند . منضج و مسهل‌هاى مناسب به كار مىبرند و بدن را براى موثر واقع شدن داروهاى ضمادى مناسب‌تر مىسازند . ذيلا چند نمونه از داروهائيكه جهت جلوگيرى از ريزش مو مفيد مىباشند نام برده مىشوند .\r\n1 - مقدارى برگ مورد و جفت را قدرى كوبيده سپس با مقدارى آب بجوشانند و همزمان با اين عمل مقدارى از ميوه حنظل را نيز قدرى بكوبند و با مقدارى آب جوش بخيسانند و پس از دو روز كه خوب خيسيده شد صاف كنند . حال يك روز از آب صاف‌شده جوشانده اول سه بار در روز بر بن موها بمالند و روز ديگر از آب صاف‌شده حنظل خيسيده شده سه بار در روز بر بن موها ضماد نمايند و هربار قدرى ماساژ بدهند و اين دو دارو را يك روز در ميان تا مدتى ادامه دهند ضمنا مزاج فرد و حالات روانى او و مقدار چربى پوست بدن و داروهائى را كه ممكن است مصرف نموده باشد بايد در نظر گرفت .\r\n2 - اگر عقرب را بسوزانند و خاكستر آن را با روغن زيتون خمير كرده بر عضوى كه موى آن ريخته بمالند سبب روئيدن مجدد موى در آن عضو خواهد شد البته درصورتىكه اين ريزش مو ژنى نباشد .\r\n3 - در صورتى كه ريزش مو عامل ژنى نداشته باشد اگر پوست مار زهرى را بسوزانند و خاكستر حاصل را با روغن زيتون مخلوط نموده بر عضوى كه موى آن ريخته\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nضماد نمايند اكثر مواقع سبب روئيدن مجدد موهاى ريخته‌شده مىگردد .\r\n4 - هرگاه مار سياه زهرى را با مقدارى روغن كنجد يا روغن زيتون در ظرفى مسى سربسته حرارت دهند تا خوب پخته شود و پس از خوب له كردن آن را صاف نمايند روغن حاصل داروئى است كه خواص طبى فراوان دارد من جمله ضماد اين ماده در جائى از بدن كه موى آن ريخته است معمولا سبب بيرون آمدن مجدد مو خواهد شد .\r\n5 - اگر مار زهرى سياهى را در كوزه‌اى سفالى و تازه انداخته و درب آن را بسته و در كوره‌اى قرار دهند تا مار سوخته و تبديل به خاكستر گردد سپس اين خاكستر را با روغن زيتون ممزوج نمايند مرحمى كه درست مىشود براى بيرون آمدن مو در نقاطى از بدن كه موى آن ريخته باشد بسيار نافع است .\r\n6 - اگر مقدارى پياز عنصل را كوبيده و قدرى آب نيمگرم بر آن ريخته و خوب ممزوج و عصاره حاصل را اخذ و روزى دو سه بار بر محل ريزش موها ضماد نمايند از ريزش موها جلوگيرى خواهد كرد يوسفى در اين‌باره مىگويد .\r\n اى آنكه به روز و شب چنين بدحالى * از ريزش موى خود چنين مىنالى\r\nبهبود بروزيت پديد آيد اگر * بر موضع آن پياز عنصل مالى \r\nاما افرادى كه موهاى سرشان شاخه‌شاخه مىشود و اين حالت را تشقق موها مىنامند بخصوص در افرادى كه در بينى و دهان خود احساس خشكى مىكنند از خشكى بوده و ضعف پياز مو نيز در اين امر بىتاثير نمىباشد در مداواى آن دستور داده‌اند كه دانه ختمى را جوشانده لعاب آن را اخذ و با كره حيوانى مخلوط و بر موها ضماد نمايند و از شانه يا هر وسيله تيز و برنده‌اى در آرايش موها استفاده ننمايند .\r\nاما زمانى كه موى بدن گل‌گل بريزد مانند سر يا صورت كه اطباء سنتى آن را علت نوآمه يا ريزش نوآمه گويند جهت مداواى آن بايد مخلوطى از گوگرد و نمك طعام را پودر كرده با سركه مخلوط كنند و مقدارى حنظل را هم پس از كوبيدن بخيسانند و آب آن را پس از 48 ساعت صاف كنند يك روز از مخلوط گوگرد و نمك و سركه و يك روز ديگر از آب\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nصاف‌شده حنظل روزى دو سه بار بطور يك روز در ميان به محل ريخته شدن موها يا منطقه‌اى كه احتمال ريخته شدن موهايش مىرود بمالند از ريزش بقيه موها جلوگيرى مىشود و معمولا در بيشتر مواقع آنجا هم كه موهايش ريخته موى بيرون مىآورد اما بهتر آن است براى محلى كه به كلى موهاى آن ريخته مقدار يك قاشق پودر نشاسته يا جوش شيرين را در يك استكان نفت سياه مخلوط نموده و روزى دو سه بار به اين محل ضماد نمايند و قدرى از داروهاى ملين نيز تجويز كنند تا موهاى ريخته‌شده به غير از آنهائى كه منشا ژنى دارند مانند طاسى سر مردها مجددا بيرون آيند .\r\n\r\nطاسى\r\nطاسى انواع مختلف دارد و مشهورترين آنها نوع ارثى آن است كه در مردها و از قسمت جلو پوست سر شروع شده و بموازات دو زاويه پيشانى بسوى عقب امتداد مىيابد .\r\nاين نوع طاسى مبناى ارثى و ژنى دارد و در بعضى افراد زودتر و در بعضى ديرتر ظاهر مىشود براى جلوگيرى از پيشرفت طاسى بايد جلو علت آن را گرفت اطباء سنتى با مصرف بعضى داروها مانند معجون بلادر تا حدودى از پيشرفت آن جلوگيرى مىكرده‌اند اما چون اين نوع داروها سمى است و امروزه نمىتوان تجويز نمود براى مداواى اين طاسى اكنون پيوند پوست يا كشت پياز مو در پوست سر بهترين راه معالجه است اين نوع طاسى در زنان ندرتا مشاهده مىشود و در مقابل ريزش عمومى موهاى بدن در زنان روز به روز رو بافزايش است و سبب اين ريزش مو را سه عامل دانسته‌اند كه عبارتند از هيجانات روحى و تحريكات شديد عصبى و عدم فعاليت‌هاى جسمى و دورى بدن از عوامل طبيعى مانند آفتاب و هواى آزاد و بالاخره عامل سوم كه شديدتر است اختلالات هورمنى است كه بيشتر مورد توجه مىباشد و بتجربه رسيده زنانى كه قرص‌هاى جلوگيرى از آبستنى استفاده مىكنند با ريزش شديد مو يا باريك و شكننه شدن موها مواجه مىگردند به‌طورىكه منظره نامطلوبى در آنان ايجاد مىشود . اما اگر ريزش مو به علت سستى يا ضعف پياز مو يا ناراحتى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nپوستى باشد با مصرف داروهاى قابض و تقويت‌كننده سنتى از ريزش آن بسادگى مىتوان جلوگيرى نمود .\r\n\r\nپرموئى\r\nپرموئى يعنى رويش زيادتر از حال طبيعى مو در مناطقى از بدن كه معمولا مو ندارند يا موى آنها در حال طبيعى اندك است مانند پرموئى در صورت بعضى از زنها .\r\nغربىها اين پرموئى را هيرسوتيسم مىنامند .\r\nپرموئى اكثر مواقع مربوط است به يك استعداد نژادى و خانوادگى گاهى هم كم و زياد شدن ترشحات بعضى از غدد داخلى در پرموئى دخالت دارد گاهى در اثر تحريكات مداوم پوست پرموئى عارض مىشود . در بعضى از زنها پس از اتمام دوره جنسى در سن حدود پنجاه سال و پيدايش يائسگى به علت قطع شدن بعضى هورمن‌ها پرموئى عارض مىگردد .\r\nبراى درمان پرموئى راههاى زيادى را پيشنهاد كرده‌اند مانند كندن موها - تراشيدن - مصرف مواد هورمنى ، زفت انداختن ، مصرف داروهاى شيميائى ، مصرف مواد بىرنگ‌كننده تا موها ديده نشوند و بالاخره خراب كردن پياز مو با وسايل برقى مخصوص اما هريك از شيوه‌هاى فوق داراى مشكلات و معايبى است و بعضى از آنها مانند سوزاندن پياز مو داراى عوارض جنبى مىباشند .\r\nدر مداواى پرموئى پزشكان سنتى ابتدا كندن موها را بوسيله بندهاى مخصوص يا با وسائل ديگر تجويز مىكنند و براى جلوگيرى از درد ناشى از اين كندن داروهاى بيحس‌كننده موضعى استفاده مىشود . در اين امر بايد دقت شود كه پوست آسيب نبيند سپس از داروهائيكه از نمو مجدد مو جلوگيرى مىكنند استفاده مىنمايند كه چند نمونه از اين داروها ذيلا نام برده مىشوند .\r\n1 - اگر دانه گياه بذر البيخ را پس از كوبيدن با سركه بجوشانند و روزى دو سه بار\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nپس از كندن موها به عضوى كه منظور جلوگيرى از رشد مجدد موهاى آن است ضماد نمايند اكثر مواقع از رويش مجدد موها جلوگيرى مىكند .\r\n2 - اگر گوشت جوجه‌تيغى را با روغن زيتون طبخ نمايند و آن را صاف كرده و روغن حاصل را در شيشه‌اى نگهدارى كنند ضماد اين روغن در عضوى كه منظور جلوگيرى از رشد مجدد موهاى آن است پس از كندن موها اكثر مواقع پياز مو را خراب كرده و از رشد موها جلوگيرى مىكند .\r\n3 - در قديم جهت جلوگيرى از رشد مجدد اين‌گونه موها پزشكان از خون هدهد استفاده مىكرده‌اند اما در زمان حاضر اين پرنده بسيار كمياب است و دست‌رسى به آن براى عموم مقدور نيست .\r\nمواد يا داروهاى نرم‌كننده . پوست مواد نرم‌كننده پوست موادى روغنى هستند كه به منظور نرم كردن پوست بدن و حفاظت پوست بدن در برابر تحريكات خارجى و يا جلوگيرى از خشك شدن و چروك خوردن پوست به كار مىروند . و گاهى نيز جهت تسهيل جذب بعضى مواد داروئى از راه پوست از آنها استفاده مىشود .\r\nاز نرم‌كننده‌هاى شيميائى . وازلين - گليسيرين\r\nاز نرم‌كننده‌هاى گياهى . روغن بادام شيرين - روغن نارگيل - روغن تخم پنبه و تخم كتان - روغن ذرت - روغن كنجد - روغن بادام زمينى - روغن كرچك - روغن زيتون روغن هسته هلو - روغن هسته زردآلو كه گاهى مقدارى اسانس نيز به آنها اضافه كرده و به كار مىبرند در اين صورت بايد اسانس طبيعى باشد و مزاجش ضد روغن مربوط نباشد تا اثر مطلوب روغن طبيعى زايل نگردد .\r\nاز نرم‌كننده‌هاى حيوانى مفيد . كوهان شتر - پيه بز - پيه مرغ سياه كه رنگ ديگرى همراه نداشته باشد .\r\nبعضى از نرم‌كننده‌ها اضافه بر خواص نرم‌كنندگى تقويت‌كننده هم مىباشند مانند روغن بادام شيرين - روغن زيتون - روغن كنجد و روغن نارگيل بعضى خواص\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nالتيام‌دهنده نيز دارند مانند كوهان شتر و بعضى خاصيت ضدعفونىكننده نيز دارند مانند گلسيرين و روغن بادام تلخ در خواص پيه مرغ سياه عند الزوم بحث خواهد شد .\r\nلازم به ذكر است بعضى از داروهاى گياهى لعابدار هستند كه جزء مواد چربى نبوده اما نرم‌كننده مىباشند هم براى اعضاء ظاهرى مانند پوست بدن و هم جهت اندامهاى داخلى مانند دستگاه گوارش يا ششها و غيره مصرف مىشوند اين گياهان مانند اسفرزه ، كتيراى گون ، ميوه يا گل ختمى طبى و غيره .\r\n\r\nهيجانات روحى و روانى ناگهانى و عواقب روانى آنها\r\nزندگى تمام انسانها داراى فشارها و هيجانات روحى مختلف مىباشد و انسانها براى حفظ تعادل و موقعيت خود از روشهاى مختلف استفاده مىكنند و اگر اين روشها در برابر فشارهاى زندگى نارسا باشند آشفتگىهاى ذهنى و شخصيتى در افراد ايجاد مىشود كه ممكن است عواقب خطرناك به دنبال داشته باشد .\r\nآنچه مسلم است هر انسانى در برابر فشارهاى زندگى و اتفاقات مختلف هيجان‌انگيز داراى يك قدرت معين و باصطلاح اطباء داراى يك آستانه تحملى مىباشد و فشارهاى محيطى تا اين حد تحمل براى ايشان خطرناك نيست اما چنانچه فشارهاى محيطى از حد تحمل افزون‌تر شوند در نقطه‌اى تعادل روانى او به هم خورده و به مخاطره مىافتد در واقع زمانى كه قدرت دفاعى يا نيروهاى سازگارى شخص در كشمكش‌هاى روانى و روياروئى با مسائل و مشكلات زندگى ضعيف باشند تعادل روانى فرد بهم مىخورد .\r\nهيجانات شديد ناگهانى مىتوانند عواقب ناگوار زير را بدنبال داشته باشند مانند به خطر افتادن زندگى ، خطر مصدوم شدن ، پيدايش احساس فقدان امنيت در زندگى و ناراحتىهاى روانى مختلف كه اغلب آنها سخت‌علاج مىباشند بنابراين افراد بايد بدانند تمام اتفاقاتى كه ما آنها را گوارا يا ناگوار مىپنداريم همه و همه گذرا بوده و جاودانى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nنمىباشند و معمولا قادر نيستند كه مدام گريبانگير ما باشند و در مقابل آنچه گذرا نيست و بايد بماند خود شخص و سلامتى اوست و اگر شخص آگاهى داشته باشد يا ايمان او به خداوند متعال به حدى باشد كه در هر پيش‌آمدى راضى به رضاى حق تعالى باشد اين رضا خود نيروئى است بس عظيم مانند سپرى شخص را از خطرات مذكور فوق حفاظت مىنمايد گاهى در اثر فشارهاى زندگى كه شخص تاب تحمل و قدرت مقابله با آنها را ندارد بعضى رفتارهاى غير عادى عارض شخص مىشوند كه اين رفتارهاى غير عادى را اصطلاحا اختلالات روانى خوش‌خيم يا نوروز مىنامند مانند :\r\nاضطراب ، افسردگى ، تحريك‌پذيرى ، حساسيت ، شك و ترديدهاى غير موجه ، وسواس ، ترس و وحشت‌هاى بى مورد ، اختلال در اشتها و اختلال در خواب .\r\nچند نمونه از بيماريهاى جسمى كه در اثر ناراحتىهاى فكرى و روانى و غم و غصه و هيجان و حسادت و فشارهاى زندگى عارض مىشوند .\r\n1 - ناراحتىهاى قلبى نظير خفقان و تنگى دريچه ميترال و نامنظمى كار اعصاب سمپاتيك و پاراسمپاتيك .\r\n2 - ضعف و ناراحتى كبدى\r\n3 - ضعف و ناراحتىهاى گوارشى مانند كندى حركات معده و روده‌ها و كمى ترشح آنزيمهاى گوارشى و نتيجتا اختلال در عمل گوارش .\r\n4 - سستى و پوسيدگى دندانها و دندان‌دردهاى عصبى .\r\n5 - سردردهاى عصبى .\r\n6 - پيدايش اختلال در ميزان ترشح انسولين در بعضى افراد و بروز آثار بيمارى قند .\r\n7 - اختلال در رشد و نمو در اثر بروز اختلال در ترشح هورمن رشد .\r\n8 - كم شدن قدرت بينائى و ضعف چشم .\r\n9 - ناراحتى دستگاه تنفس به علت ناراحتى اعصاب اتونوميك .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n10 - ضعف عمومى بدن و كم شدن قدرت جسمان\r\n11 - ضعف قدرت جنسى مانند سرعت انزال ، عدم نعوذ و ناتوانى جنسى .\r\n\r\nچند نمونه از بيماران روانى ، با علائم بدنى :\r\nناراحتىهاى روانى مانند اضطراب ، هيجانات روحى ، افسردگى ، احساس بهم خوردن تعادل روانى و بسيار ادراكهاى ناآشنا و مبهم اغلب موارد روى يكى از اعضاء بدن ثابت مىشوند و ناراحتيهائى از قبيل سردرد ، سرگيجه ، تهوع ، استفراغ و گاهى سبب بند آمدن ادرار ، بىحسى دست‌وپا ، درد مفاصل ، درد شانه‌ها ، گرفتگى گلو ، تنگى نفس مىشوند و در نتيجه بيمار به ظاهر يك بيمار عضوى به نظر مىرسد و طبق معمول به پزشك عمومى يا متخصص غير روانپزشك مراجعه مىكند و در اثر عدم تشخيص صحيح اين‌گونه بيماران سرگردان مىشوند و فرصت معالجه از دست مىرود و ناراحتى روانى آنان شدت مىيابد .\r\n\r\nچند نمونه از بيماران بدنى با علائم روانى :\r\nبسيارى از ناراحتىهاى عضوى مانند بعضى بيماريهاى عفونى ، مسموميت‌ها ورمهاى مغزى و اختلالات ترشحى غدد مترشحه داخلى ممكن است با علائم روانى شروع شوند در بعضى از مواقع اين علائم روانى بقدرى شديد است كه بيمارى اصلى را تحت الشعاع قرار مىدهند ، اين‌گونه بيماريها نيز بايد بوسيله متخصصين مربوط مداوا شوند .\r\n\r\nافسردگى\r\nيكى از ناراحتىهاى روانى حالتى است بنام افسردگى علت و اسباب اين بيمارى عبارتند از ناراحتىهاى محيطى و وجود استعدادهائى كه بطور ارثى در نهاد شخص نهاده شده اين‌گونه افراد در خود احساس حقارت مىكنند فوق العاده حساس مىباشند . احساس\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nناامنى مىكنند ، ترس از حوادث روزگار دارند ، خود را واپس‌خورده مىپندارند از اين جهت است كه معمولا اندوهگين و دلشكسته مىباشند . در اعمال و حركات كند و بىحال به نظر مىرسند و خواب راحت ندارند .\r\nبيمارى افسردگى بتدريج قواى جسمى انسان را كاهش مىدهد و بخصوص در افراد مسن بدن را آماده براى ابتلاى به بيماريهاى ديگر مىكند و افرادى كه تنها زندگى مىكنند اگر به افسردگى مبتلا شوند پيشرفت بيمارى در آنان شديدتر است و بتدريج باعث كندى ذهن و كمى شعور آنان خواهد شد . در افسردگىهاى شديد بيمار علاوه بر از دست دادن هوش و استعداد فكرى خويش بشدت تنبل و بىحال مىشود و قدرت تصميم‌گيرى خود را از دست مىدهد .\r\nدسته‌اى از اين بيماران افسرده كه احساس مىكنند مزاحم و سربار ديگران هستند معمولا دست به خودكشى مىزنند . در اقوامى كه عقايد مذهبى ندارند و خودكشى را گناه كبيره نمىدانند آمار خودكشى بسيار زياد است و اكثرا بيماران افسرده و بعضى ناراحتىهاى روانى ديگر دست به خودكشى مىزنند و در مقابل اقوامى كه پايبند معتقدات مذهبى مىباشند در نهايت شدت اين بيمارى هم اقدام به خودكشى نمىنمايند .\r\nاين بيمارى را بهتر است با دو روش روان‌درمانى يا رفتاردرمانى و دارودرمانى هر دو تواما مداوا نمايند .\r\nاز نظر روانى بهتر است بيمار را بكارهائى شبيه به كارهاى معمولى روزانه خود سرگرم نموده و بتدريج او را تشويق كنند و تقويت روحى نمايند تا به كار خود سرگرم شده و بتدريج او را تشويق كنند و تقويت روحى نمايند تا به كار خودش ادامه دهد و نبايد انجام كارى را كه از عهده او برنمىآيد به او محول كرد چون شكست در انجام كارها سبب تشديد افسردگى مىگردد . ضمنا ورود بيماران افسرده بمجالس شادى و خوشى ديگران به هيچ وجه صلاح نمىباشد . چون شادى و نشاطى كه در ديگران مىبيند او را بيش از پيش افسرده مىسازد .\r\nاگر بيمار درك كند كه پزشك احساس‌هاى او را بدقت مىفهمد و وضع او را به خوبى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nدرك مىكند احساس آرامش قابل توجهى پيدا مىكند و چون خبردار شود كه بيماران ديگرى با علائم مشابه بيمارى او بهبود يافته‌اند از نظر روحى تقويت‌شده و نسبت بآينده خود اميدوار مىشود بعلاوه بايد عواملى را كه در پيدايش بيمارى او دخالت داشته‌اند از او دور كنند و به بيمار توصيه شود از فكر و خيالاتى كه ناراحتى او را افزايش مىدهد جدا پرهيز نمايند در مورد افرادى كه در اثر تنهائى و بيكارى دچار افسردگى شده‌اند مانند افراد بازنشسته بايد ترتيبى اتخاذ شود تا بيمار به نحوى دوباره به اجتماع برگردد و اين كار بايد هرچه زودتر انجام شود .\r\nدر دارودرمانى كه همراه روان‌درمانى انجام مىشود بهتر است از داروهاى شيميائى كه اثرات سؤ دارند كمتر و از داروهاى گياهى و سنتى بيشتر استفاده شود تا اثرات سوء داروهاى افسردگى مزيد بر علت نشوند باشد كه در آينده داروهائى تهيه شود كه ضمن مداواى اين‌گونه بيماريها اثر سوء هم نداشته باشند .\r\nگرفتگى خلق بهترين و معمولىترين علامت بيمارى افسردگى است كه گاهى آشكار است و گاهى آشكار نيست و تنها به صورت فقدان نشاط تجلى مىنمايد .\r\nشكل پارانوئيد از بيمارى افسردگى حالتى است كه بيمار صداى عده‌اى را مىشنود كه او را مسخره مىكنند يا احساس مىكند كه بوى بد مىدهد و ديگران از او متنفرند .\r\nبيمارى افسردگى گرچه يك حالت عاطفى و روانى است اما پزشكان سنتى علل و اسباب اين بيمارى را باستثناى مواردى خاص مانند حالتى كه در اثر ضربات روحى شديد عارض مىشود عوامل جسمى را نيز مؤثر مىدانند .\r\n\r\nعلائم اين بيمارى عبارتند از :\r\nالف ) علائم اوليه بيمارى عبارتند از : حالت افسردگى و ماتم‌زدگى ، كم شدن فعاليتهاى ذهنى ، كم شدن خلاقيت‌ها ، كم شدن فعاليت‌هاى حياتى ، كم شدن فعاليتهاى جسمى و روانى .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nب ) علائم ثانويه يا بعدى كه در شخص پيدا مىشوند عبارتند از : احساس عوض شدن شخصيت پيدا شدن يك حالت بيچارگى و ندانم‌كارى و نااميدى در بيمار ، بيمار در فكرش احساس مىكند كه بيمار است ، نسبت به مردم بدبين مىشود ، خود را حقير مىشمارد و داراى رفتارهاى وسواسى مىشود و بالاخره هذيانهاى پوچ و غير واقعى در او بوجود مىآيد و دچار توهمات مختلف شده و گاهى نيز ميل به خودكشى مىكند .\r\nبيمارى افسردگى در كودكان قبل از پيدا شدن آثار بلوغ بندرت مشاهده مىشود و غير از موارد استثناء حالت يأس و نااميدى و افسردگى در كودكان و نوجوانان با افراد بالغ علل و اسباب متفاوت دارد و افسردگى در كودكان و نوجوانان را يك پديدهء مرضى جدى بشمار مىآورند .\r\nاما از نظر پزشكان سنتى افسردگى يكى از مشتقات بيمارى ماليخوليا مىباشد كه اين بيمارى ذيلا شرح داده مىشود .\r\nماليخوليا يك بيمارى جسمى روانى است و عبارتست از تغيير افكار انسان از مسير طبيعى بسوى خيالات فاسد و داراى حالات مختلفى است كه علل هريك نيز متفاوت است .\r\nگروه اول افرادى هستند كه اكثرا گوشه‌گير بوده يك جا مىنشينند و تنهائى را دوست دارند و افسرده و ماتم‌زده بوده و فكر و خيالات بد مىكنند و نااميد و مأيوسند و اين همان بيمارى افسردگى يا ملانكولى مىباشد .\r\nپزشكان سنتى عامل جسمى اين بيمارى را بيشتر زيادتى رطوبات بلغمى در بدن بخصوص در مراكز عصبى مىدانند و گاهى نيز در اثر وجود بعضى انگلها در بدن اين بيمارى عارض مىگردد و جهت مداواى اين‌گونه افراد ابتدا آثار وجود انگل در بدن را بررسى نموده و ساير علل و اسباب را جستجو مىكنند و در صورت عدم مشاهده آثار انگل به مدت چند روز به بيمار منضج گرم‌مزاج مانند مغز ساقه شيرين‌بيان ، پر سياوشان ، زوفا ، تخم كرفس ، تخم شنبليله مىدهند . و اين عمل را گاه هفت روز ادامه مىدهند تا ادرار\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nبيمار قرمز شود سپس با دادن مسهل‌هاى گرم‌مزاج مانند سنا و گل سرخ يا روغن كرچك يا سولفات دوسود يا سولفات دومنيزى آن‌قدر مىدهند تا زبان بيمار از بارى كه داشته پاك گردد كه معمولا دو تا چهار مسهل كافى مىباشد اما اگر علت و اسباب بيمارى كرم كدو و يا كرم آسكاريس باشد پس از خوردن داروى انگل و دفع كامل كرم از بدن بيمارى بطور كامل بهبودى مىيابد و عوارض آن مرتفع مىگردند .\r\nگروه دوم افرادى هستند كه به علت افزايش تركيبات صفراوى در خون و بافتهاى بدن به بيمارى ماليخوليا مبتلا مىشوند اين دسته افرادى هستند غضبناك و بدبين و پرخاش‌جو و بدكلام و داراى علائم جسمى از قبيل زردى چشم ، زردى بول ، تلخى دهان ، وجود بار زردرنگ روى زبان و كم‌خوابى ، جهت مداواى اين افراد پزشك سنتى تا چند روز به بيمار منضج‌هاى سردمزاج مانند بنفشه و بارهنگ و تخم خيار و تخم كاهو و عناب و سپستان مىدهند تا بدن بيمار مستعد مصرف مسهل گردد سپس به بيمار مسهل صفرا مانند هليله زرد خيس‌كرده يا منيزى يا ليمولاكس و يا مخلوطى از پودر گل بنفشه با ماست مىدهند به‌طورىكه شش مثقال گل بنفشه را پودر كرده و با مقدارى ماست شيرين مخلوط و ميل مىكنند و اين عمل را مىتوان در صورت عدم بهبودى چند بار تكرار نمود تا آثار غلبه صفرا و علائم بيمارى زايل گردند .\r\nگروه سوم افرادى هستند كه بيمارى ماليخوليا در آنان با غلبه خون توام مىباشد .\r\nدر اين افراد علائم بيمارى ماليخوليا مانند فكر و خيالهاى بد كردن و با افزايش بعضى از تركيبات مواد زائد در خون و نيز حجم خود خون توام مىباشد در اين افراد پزشك سنتى ابتدا دستور گرفتن خون از رگ باسليق كه سياهرگى است در زير ساعد و در راستاى انگشت كوچك دست و يا رگ قيفال كه سياهرگى است در بالاى ساعد و در راستاى شصت دست مىدهند و بمقتضاى جسم بيمار مقدارى خون از يكى از دو رگ فوق گرفته مىشود و گاهى پزشك دستور مىدهد كه در پشت گوشهاى بيمار چند عدد زالو انداخته شود و يا از بين دو كتف بيمار حجامت نمايند و پس از اخذ خون بيكى از طرق مذكور به مريض\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nابتدا منضج سردمزاج و سپس مسهل فلوس داده مىشود تا بدن خوب پاك شده و آثار بيمارى زايل گردد .\r\nگروه چهارم افرادى هستند كه با داشتن علائم ماليخوليا علائم تراكم تركيبات صفراوى در خون و بافتهاى بدن بيمار موجود بوده و داراى علائم و عوارض ديگرى نيز مىباشند .\r\nمثلا بدن بيمار پوست مىاندازد . اين‌گونه افراد را نيز مانند افراد گروه دوم مداوا مىكنند با اين تفاوت كه به اينان چندان زياد نبايد غذاهاى سردمزاج داده شود بلكه مقدارى نيز از مخلوط غذاى سردمزاج و گرم‌مزاج به مريض داده مىشود .\r\nگروه پنجم افرادى هستند كه در ضمن داشتن آثار ماليخوليا و خيالات فاسد زياد مىخندند و در سر خود نيز احساس سنگينى مىكنند و زياد خميازه مىكشند و كندى ذهن دارند ، مطالب براى آنان به خوبى قابل درك نيست ، دهان بيمار معمولا شيرين است . رنگ رخسارش سرخ و زبانش نيز سرخ و گاهى نيز جوشش‌هائى در بدن او ظاهر مىشوند و گاهى دمل‌هائى در پوست بدن ظاهر مىشوند و گاهى بيمار خون‌دماغ مىشود گاهى علامات فوق با سياهى چهره و سياهى بدن و تغيير ظنون فكر همراه است و بعضى از اين افراد طحالشان نيز بزرگ مىشود و به ورم طحال مبتلا مىگردند در اين حالت نيز بايد براى بيمار رگ قيفال بزنند و بعد از خوردن منضج‌هاى سردمزاج بايد مسهل فلوس بخورند به‌طورىكه يك روز منضج و روز ديگر مسهل بخورند و اين عمل را يك روز در ميان دو سه مرتبه تكرار كنند .\r\nبطور كلى افرادى كه به مرض ماليخوليا مبتلا مىباشند لازم است كه علاوه بر معالجات فوق الذكر اولا از غذاهائى كه براى آنان مضر است پرهيز نموده و هميشه سرگرمى داشته باشند و تنهائى و بىكارى بيمارى آنان را شدت مىبخشد بلكه بهتر است به بازى و ورزش و گردش و تفريح بپردازند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nوسواس\r\nپزشكان روانشناس منشاء وسواس را مربوط به رفتار بزرگتران نسبت به كودكان در مورد انجام نحوه شستشو خصوصا نحوه طهارت و همچنين تميزى در آداب و رسوم دفعى و كشمكش بين كودك و مربيان او مىدانند بعلاوه ناگفته نماند كه عده‌اى بطور ارثى آمادگى بيشتر براى ابتلاى به اين حال روانى يا وسواس دارند .\r\nدر افراد وسواس خصوصيات زير مشاهده مىشود .\r\n1 - بدقت در كارها و نظم و ترتيب علاقه فوق العاده دارند .\r\n2 - در تمام جنبه‌هاى زندگى عدم نرمش در آنها مشاهده مىشود .\r\n3 - ميل ندارند كارى را بدون مقدمه انجام دهند و ترجيح مىدهند كه نقشه كار را قبلا طرح نمايند .\r\n4 - از ثروت خود زيادتر از حد لازم مواظبت مىكنند .\r\n5 - افرادى تقريبا ديرآشنا هستند .\r\n6 - اگر دقت كافى به عمل آيد معلوم مىشود كه اغلب افرادى عصيانگر مىباشند .\r\n7 - در زندگى زناشوئى اغلب تمايلات جنسى خود را مهار كرده بىاهميت تلقى مىكنند .\r\n8 - يك حالت ترس بخصوص ترس از ناپاكى در آنها وجود دارد و نظافت بيش از اندازه به علت ترس آشكارى است كه از آلودگى بكثافات احساس مىكنند و به اين علت است كه شستشوى مثلا دست آنان ممكن است چند ساعت به طول انجامد .\r\n9 - در انجام ساير امور مانند قفل كردن درب حياط يا بستن شير گاز و غيره به شك و ترديدى فوق العاده گرفتار مىباشد و ناچارا اين‌گونه اعمال را زيادتر تكرار مىكند و به اين فكر است كه آيا اين كار را به خوبى انجام داده است يا خير .\r\n10 - شخص وسواس به بيمار بودن خود و انجام كارهاى احمقانه خود واقف است و به همين دليل است كه براى بهبودى خود به پزشك مراجعه مىكند ولى ، بمحض مراجعت\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاز پزشك اجبارا حركات وسواسى خود را تكرار مىنمايد .\r\nلازم به ذكر است كه براى ناراحتىهائى از قبيل وسواس و افسردگى ورزش و گردش در هواى آزاد و تفريحات سرگرم‌كننده بسيار مفيد بوده و در عمل بهبودى اثر قابل توجهى دارد .\r\n\r\nچند نمونه از گياهانى كه براى وسواس و ماليخوليا مفيدند :\r\n1 - هندوانه : اگر پوست هندوانه را با عسل يا با شكر نى مربا كنند و افراد وسواسى يا ماليخوليائى روزانه مقدارى از اين مربا بخورند حالت وسواس آنان تا حدودى بر طرف خواهد شد .\r\n2 - مصطكى : خوردن و بوئيدن مصطكى وسواس را زايل مىسازد ( مقدار خوراك مصطكى 3 گرم است )\r\n3 - گاو زبان : افرادى كه بوسواس يا ماليخوليا مبتلا هستند يا در اثر عواملى ديگر عمل خون‌رسانى به مغز آنان كم مىباشد مىتوانند روزانه ده تا پانزده گرم گاو زبان را دم كرده و آب صاف كرده آن را با قدرى نبات ميل نمايند و يا روزانه مقدارى عرق گاو زبان بخورند و از موادى كه براى اين ناراحتى مضرند پرهيز نمايند تا بتدريج وسواس يا ماليخولياى آنان بهبود يابد .\r\n4 - فرنجمشك : اين گياه براى مبتلايان به مرض وسواس مفيد است و مقدار خوراك آن به صورت دم‌كرده ده گرم مىباشد كه پس از صاف كردن آب صاف‌شده آن را ناشتا ميل مىكنند .\r\n5 - سناى مكى : اين دارو نيز براى وسواس و ماليخوليا مفيد است كه مىتوان آن را هم به صورت مسهل قوى بعد از منضجى مصرف نمود هم مىتوان مقدار كمترى از آن را در چند روز ناشتا ميل كرد تا رطوبات دماغى را جذب و دفع نمايد .\r\n6 - پياز عنصل : اين دارو براى ماليخوليا و صرع و سردردهاى سردمزاج و سر گيجه‌هاى سردمزاج مفيد مىباشد . ( مقدار يك مثقال از آن را كباب كرده و با كمى عسل\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمىخورند ) .\r\nاما داروهائى نظير گل قند - كرفس - قهوه - فلفل سبز - فلفل قرمز و شاهدانه براى ماليخوليا و وسواس مضر بوده و بيمارى را تشديد مىكنند .\r\n\r\nدلهره : دلهوله\r\nگاهى در اثر فكر و خيال زياد و گرفتاريهاى فكر و فشارهاى روانى و غم و غصه و اندوه و اضطراب زيادتر از حد توان فرد در او يك بيمارى روانى تنى مخصوص بنام دلهره يا دلهوله بوجود مىآيد و فرم ناصحيح غذا خوردن و پرى دستگاه گوارش از مواد و بخارات نيز سبب تشديد اين ناراحتى مىگردد و كليه كارهائى كه انجام آنها با مشقت همراه باشد اين مرض را افزايش مىدهند و هر قدر كه بدن ضعيف‌تر شود و روحيه فرد تضعيف گردد بيمارى بيشتر بفرد غالب مىشود . تنهائى هم براى اين بيماران مضر است چون فرد را در فكر و خيالات بيهوده مىكشاند گاهى نيز در اثر كثرت مطالعه و بيخوابى در دانشجويان بخصوص در ايام امتحانات اين ناراحتى پديد مىآيد . مشاهده شده است در افرادى كه بدهى داشته و قادر به پرداخت آن نيستند گاهى اين مرض عارض مىشود گاهى نيز جنبه روانى و مغزى نداشته و تنها در اثر ازدياد انگل در داخل دستگاه گوارش بوجود مىآيد كه در اين حالت با دفع انگل از بدن بهبود حاصل مىگردد و نياز بداروى ديگر نيست اطباء سنتى اين بيمارى را ناشى از آسيب رسيدن به مراكز عصبى داخل جمجمه مىدانند كه بدنبال آن قلب نيز ضعيف شده و بان آسيب مىرسد اما بيمارى خطرناك و كشنده‌اى نيست و گاهى هم مشاهده شده كه خودبخود و بدون مصرف دارو و درمان بهبود حاصل شده است اطباء سنتى دستور مىداده‌اند كه چنانچه بيمار مشكلى در زندگى دارد كه افكار او را مغشوش نموده ابتدا مشكل او را بر طرف نمايند تا از لحاظ فكرى آسوده‌خاطر شود و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبه او تفهيم كنند كه ناراحتى او جزئى و زودگذر و قابل مداوا بوده و مرض مهمى نيست و از نظر دارو ابتدا به بيمار منضجى مىداده‌اند كه مقوى قلب و دستگاه عصبى باشد مانند سنبل الطيب ، اصل سوس ، رازيانه و صندل سفيد يا صندل سرخ از هركدام دو مثقال را جوشانده و پس از صاف كردن آب صاف‌شده دارو را همراه با پنج مثقال ترنجبين در دو نوبت و هر نوبت نصف دارو را بطور ناشتا تجويز مىكرده‌اند سپس روز سوم دستور خوردن مسهلى متناسب با مزاج بيمار داده مىشده به‌طورىكه اگر زبان بيمار بار داشته باشد و بار زبان زردرنگ باشد مسهل صفرا و اگر سفيدرنگ باشد مسهل بلغم و رطوبات بلغمى و اگر جرم يا بار زبان سياه‌رنگ باشد از مسهل‌هاى سوداوى يا ساير مسهلها من جمله از سولفات دوسود نيز مىتواند استفاده نمايد البته سياهى جرم زبان منظور افرادى است كه سيگارى يا معتاد نيستند چون افراد معتاد يا سيگارى بالطبع داراى زبانى سياه‌رنگ مىباشند ضمنا جهت تقويت قلب و اعصاب اين‌گونه افراد اضافه بر دستورات فوق مىتوان از معجون شيخ براى افراد سردمزاج و از معجون مفرّح براى افراد گرم‌مزاج استفاده نمود گاهى اطباء سنتى به اين بيماران قرص ارسنيك تجويز مىنمودند كه روزى يك يا دو قرص ميل كنند .\r\nاين دارو نيز سبب تقويت قلب و تقويت عمومى بدن مىشده است .\r\nغذاى اين بيماران بهتر است اغذيه مقوى و زودهضم مانند كبوتر و گنجشك باشد و سرگرمىهاى مفرح و تفريحات سالم و ورزش‌هاى مناسب نيز در رفع مرض و تسريع بهبودى كمك خواهند كرد . بعضى از اطباء سنتى نوشته‌اند افرادى كه حالت ترس و وحشت و اندوه دارند اگر طباشير را با سكنجبين ميل نمايند حالت غم و اندوه و وحشت آنان را زايل مىسازد . امّا در عمل و تجربه در تعدادى از بيماران اثر مثبت مشاهده گرديد .\r\nمقدار خوراك طباشير يك تا دو مثقال است .\r\nالبته اين دارو بايد بعد از منضج و مسهل مصرف گردد تا اثر بيشترى داشته باشد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nچند نمونه از گياهان مفرح و مقوى اعصاب و قلب\r\n\r\nبىاشتهائى عصبى\r\nبىميلى به غذا مىتواند علل مختلف داشته باشد از جمله وجود بعضى انگل‌ها ، بعضى بيماريهاى كبدى ، سوءتغذيه ، كم‌خونى ، ناراحتى هورمنى و بالاخره بىاشتهائى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nعصبى و روانى كه شايع‌ترين نوع بىاشتهائى است و ذيلا شرح داده مىشود .\r\nمركز غذا خوردن و اشتهاى بدن انسان هيپوتالاموس مغز است كه ترشحات خود را از طريق هيپوفيز به داخل خون مىفرستد اگر اين غده از لحاظ هورمن‌هاى تغذيه‌اى نارسائى داشته باشد يك نوع بىاشتهائى خاصى عارض انسان مىشود كه با درمانهاى داروئى قابل مداوا نيست . بىاشتهائى عصبى در زنان جوان بيشتر مشاهده مىگردد و بخصوص در مواقعى كه گرفتاريهاى فكرى آنان زياد باشد و از همه بيشتر گرفتارى جنسى آنان سبب اختلال در امر تغذيه مىگردد گاهى افرادى مشاهده مىشوند كه از چاقى و پىآمدهاى آن سخت بيمناكند و براى جلوگيرى از ابتلاء به چاقى از خوردن غذا وحشت دارند و همين امر بتدريج آنان را به يك حالت بىاشتهائى روانى مبتلا مىسازد و در اين حالت غذاى كافى به سلولهاى بدنشان نرسيده و عواقب آن خطرناك‌تر از عوامل چاقى خواهد بود عده‌اى نيز با يك هوس بيهوده براى لاغرى و ظرافت اندام اقدام به امساك در غذا مىكنند و آن‌قدر اين عمل را ادامه مىدهند تا به بىاشتهائى روانى و عصبى مبتلا مىگردند گاهى بىاشتهائى روانى و عصبى به صورت يك حالت عصبى و وسواس جلوه‌گرى مىكند به‌طورىكه بيمار را بسرحد مرگ مىرساند و زندگى او را بخطر مىاندازد .\r\nبراى مداواى بىاشتهائى عصبى و روانى كه بسرعت فرد را لاغر مىكند . توسل به دارو نتيجه‌اى ندارد بلكه لازم است برنامه زندگى اين‌گونه افراد را طورى تنظيم نمود كه داراى حركات جسمى و تفريحى و خنده و شادى و نشاط بوده و از غم و اندوه جدا مانده و در جمع رفقاى بشاش و شادىآفرين قرار گيرند و ابتدا از غذاهائى كه بيشتر نسبت به آنها اظهار تمايل مىكنند شروع نموده تا بتدريج مراكز عصبى تغذيه نيز تحريك و دستگاه گوارش نيز تقويت و ترشح آنزيمهاى گوارشى و هورمن‌هاى مربوط نيز زياد و شخص بيمار به حالت طبيعى عودت يابد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nكم شدن عقل در دوران پيرى\r\nدر دوران پيرى كه بطور متوسط در كشور ايران از سن 60 - 65 سالگى بتدريج شروع مىشود عقل و شعور و قواى فكرى انسان رو بنقصان مىرود روانپزشكان اين ضايعه را در اثر خرابى عده‌اى از سلولهاى عصبى مراكز عصبى و لاغرى بافت مغز و گشاد شدن بطن‌هاى داخل مراكز عصبى مىدانند زوال عقل در دوران پيرى معمولا حالتى است ارثى و در بعضى از خانواده‌ها مشاهده مىگردد اين بيمارى معمولا با حالاتى روانى مانند اضطراب يا افسردگى شروع مىگردد بطور كلى در دوران پيرى مغز انسان دچار تغييراتى مىشود اما اين تغييرات در همه افراد يكسان نيست در عده‌اى بسيار خفيف در عده‌اى ديگر شديد مىباشد .\r\n\r\nتلقين\r\nتلقين در بروز يا تشديد و يا بهبودى بسيارى از بيماريهاى روانى و روانى تنى موثر بوده و گاهى نيز ديده شده كه تحريكات عوامل محرك به صورت شرطى درمىآيد به‌طورىكه مثلا وقتى نسبت به گرده گلى بخصوص حال حساسيت عارض شود تكرار آن به صورت شرطى درمىآيد به حدى كه اگر شبيه به همان گل از كاغذ درست نموده و نزد آن شخص بيآورند به‌طورىكه خودش نداند كه گل كاغذى است بمحض نزديك شدن به گل حالت آلرژى او شروع خواهد شد و به همين طريق اگر به افرادى كه معتادند و با خوردن شيره ترياك نعشه مىشوند بدون اطلاع آنان از واقعيت بجاى شيره ترياك مقدارى قير يا رب سوس يا ماده ديگرى كه به ظاهر شبيه به شيره ترياك است بدهيم مىبلعند و مانند هميشه حالت نشاط و شادابى به آنان دست مىدهد و خمارى از آنان زايل مىگردد اين عمل در بازداشتگاهها كرارا بتجربه رسيده است همچنين گاه اتفاق مىافتد انسان در عالم خواب مىبيند كه مثلا تصادف كرده يا از جائى افتاده و دست يا پاى او شكسته است پس از آنكه از خواب بيدار مىشود هنوز احساس مىكند كه دست يا پاى شكسته‌اش دارد درد مىكند\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nتلقين مىتواند واكنش‌هاى هيجانى را برانگيخته كند و روى سيستم عصبى خودكار و اعصاب غدد مترشحه داخلى اثر كرده و ترشحات آنها را كم يا زياد نمايد كه بدنبال آن يك سرى تغييرات شيميائى و فيزيولوژيكى و مكانيكى در بدن انجام مىشود كه اكثرا اعضاء و اندامهاى بدن انسان از اين تحريكات بىبهره نخواهند بود . افرادى كه روحيه ضعيف‌ترى دارند زودتر تلقين آنان را تحت تاثير قرار مىدهند و در مقابل داشتن روحيه قوى سبب مىشود كه بيمارى نتواند آن‌چنان‌كه بايد به شخص مسلط گردد و بر عهده پزشك و اطرافيان بيمار است كه ضمن در نظر گرفتن خصوصيات شخصيتى بيمار با رفتار و گفتار خود سبب تقويت روحيه بيمار شده تا بتواند او را از زير بار ناملايمات ناشى از تجارت گذشته و نگرانىهاى وى از حوادث آينده رهائى بخشند .\r\n\r\nعشق\r\nعده‌اى از اطباء سنتى عشق را نوعى بيمارى روانى جسمى از مشتقات بيماريهاى سوداوى مىدانند كه در بعضى افراد بواسطه كثرت اختلاط با جنس مخالف و افراط در حسن و زيبائى او عارضش مىشود اين ناراحتى روحى و روانى كه آثار آن در جسم به صورت بىاشتهايى ، زردى چهره ، خشكى دهان ، بىحوصله‌گى و كمى خواب و اختلاف نبض بخصوص زمانى كه از معشوق او سخن بميان آيد يا او را ببيند يا صداى او را بشنود پيش آمده و حركات نبض از حال طبيعى خارج مىگردد و گاهى كه اين ناراحتى شدت پيدا مىكند با گريه و آه و فغان توأم مىگردد و گاهى نيز به ناراحتىهاى روانى ديگر يا ناراحتىهاى جسمى خطرناك مانند خفقان قلب منتهى مىشود .\r\nمعمولا عشق و عاشقى گريبانگير افرادى مىشود كه جمال معشوق را در آينه خيال و ذهن خود زيادتر از اندازه طبيعى مجسم مىكنند .\r\n هركس كه ز راه صدق عاشق باشد * در طور و طريق عشق صادق باشد\r\nدر نزد طبيب حاذق آن شيفته را * وصل است علاجى كه موافق باشد \r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاما اگر وصلت ميسر نباشد بايد افرادى را بگمارند تا از معشوق نزد عاشق بتدريج بدگوئى كنند و حرفهائى بزنند كه كم‌كم عاشق از معشوق متنفر شده ضمن ايجاد نفرت در ذهن او و بيرون كردن معشوق از صفحه تخيلاتش شخص ديگرى را در ذهن او گنجانيده و به عقد و ازدواجش درآورند كه ازدواج و مباشرت و مجامعت خود تا حدودى زايل كننده عشق اوليه و دافع افكار و انديشه‌هاى اوليه او خواهد بود .\r\nحافظ از قول معشوق مىگويد :\r\n ببرد از من قرار و طاقت و هوش * بت سنگين‌دل سيمين بناگوش\r\nز تاب آتش سوداى عشقش * بسان ديگ دايم مىزنم جوش\r\nچو پيراهن شوم آسوده‌خاطر * گرش همچون قبا گيرم در آغوش \r\n\r\nدستور ساختن روغن بالنگ :\r\nبالنگ را پودر كرده و با چهار برابر وزن آن روغن كنجد مخلوط نموده و در ظرف شيشه‌اى سربسته مدت دو سه هفته در آفتاب تابستان يا بهار قرار دهند و يكى دو بار آن را له كنند تا خوب ممزوج شود روغن حاصل روغن بالنگ نام دارد كه مىتوان آن را به صورت صاف‌كرده يا صاف نكرده در شيشه‌اى نگهدارى نمود .\r\nاين روغن براى سياتيك و دردهاى عصبى و درد مفاصل و كمردرد و درد مثانه مفيد مىباشد كه هم به صورت خوراكى و هم به صورت ضمادى مصرف مىشود .\r\n\r\nطرز تهيه روغن بابونه :\r\nمقدارى گل بابونه را با چهار برابر وزن آن روغن كنجد مخلوط نموده در ظرف سربسته‌اى ريخته و اين ظرف سربسته را در آبى كه در حال جوشيدن است بگذارند تا يكى دو ساعت بماند مواظب باشند كه روغن نسوزد سپس آن را صاف كرده و در شيشه‌هاى دربست بنام روغن بابونه نگهدارى كنند . بوسيله آفتاب هم مىتوان روغن بابونه ساخت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاما زحمت آن زيادتر است .\r\n\r\nدستور ساختن معجون كدودانه :\r\nمقدار دو مثقال برنج كابلى را با پنج مثقال خرما و پنج مثقال مغز گردو كوبيده و به صورت معجون درمىآورند اين مقدار يك خوراك براى افراد بالغ است كه آن را شب وقت خواب يك جا مىخورند و اين عمل را دو شب تكرار مىكنند .\r\nبهترين دارو براى دفع كرمهاى كدو مىباشد .\r\n\r\nطرز ساختن روغن گوگرد :\r\nمقدارى گوگرد شفاف را خوب مىسايند و در يك قدح كه آن را گل رس ماليده باشند پهن مىكنند و بر آتش ملايمى مىگذارند تا كمى گرم مىشود سپس دو تا سه برابر آن شير تازه دوشيده بر آن اضافه مىكنند و مجموع را در يك ظرف فلزى لوله‌دار يا لبه‌دار ريخته و آتش مىزنند و يا بالاى آتش تند مىگذارند و ظرف را كمى كج نگهميدارند روغن حاصل از لوله ظرف فلزى يا لبه آن داخل ظرف ديگرى كه در زير آن قرار داده شده مىريزد حال روغن جمع‌آورىشده را در شيشه‌اى دربست ريخته و بموقع از آن استفاده مىكنند اين روغن جهت مداواى اعضاى فلج‌شده يا نيمه فلج بسيار مفيد است و دردهاى مفصلى و سياتيك را هم مداوا مىكند و پزشكان سنتى استفاده‌هاى ديگرى نيز از اين روغن مىنموده‌اند از جمله مداواى بيماريهاى قارچى پوست بدن ، كشاله ران ، و لاى انگشتان پا .\r\n\r\nمعجون فيقرا\r\nاين معجون براى تقويت هوش و حافظه و بر طرف نمودن فراموشى و در معالجه داء الرقص و بيماريهاى عصبى سردمزاج و سرگيجه نوع سدر كه از تجمع رطوبات در مراكز عصبى داخل جمجمه عارض مىشود بسيار مفيد بوده ضمنا طبيعت اين معجون\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nگرم است و مقدار خوراك آن 5 / 2 گرم مىباشد .\r\nاجزاء اين معجون عبارتند از سليخه ، سنبل الطيب ، صبر زرد ، مصطكى و اسارون از هريك مقدار ده گرم و از چوب درخت بلسان نيز يك تا دو مثقال اگر بلسان در دست‌رس نباشد مىتوان بجاى آن مقدار يك مثقال دارچين معمولى و اگر اسارون نباشد مىتوان بجاى ده گرم اسارون شش گرم خولنجان به كار برد و سليخه نيز پوست‌هاى ضخيم دارچين را گويند . حال مجموع را پودر كرده با مقدار دو برابر وزن مخلوط عسل طبيعى آميخته مىكنيم تا به صورت معجون درآيد .\r\nمقدار خوراك از اين معجون 5 / 2 گرم يعنى تقريبا به قدر يك فندق براى افراد بالغ است كه دو نوبت در روز صبح و عصر هر نوبت به قدر فندق خورده مىشود . در اطفال متناسب با سن آنان و در افراد مسن يا ضعيف برحسب بنيه آنان مقدار خوراك را در نظر مىگيرند اين معجون علاوه بر بيماريهاى فوق الذكر براى مرض داء الرقص بسيار مفيد است و مداومت در خوردن آن بتجربه رسيده كه سبب بهبودى داء الرقص مىگردد .\r\n\r\nدستور ساختن معجون فلونيا يا معجون شيخ الرئيس\r\nمعجون فلونيا براى بسيارى از ناراحتيها من جمله ضعف قلب و ضعف اعصاب بسيار مفيد بوده و دردهاى رطوبى معده را نيز مداوا مىكند ضمنا براى تقويت عمومى بدن نيكو مىباشد مداومت در خوردن آن امراضى مانند سكته ، صرعهاى رطوبى ، فلج و لقوه را مداوا مىكند .\r\nبراى ساختن اين معجون از جوزبّوا و ميخك و هل و سعد كوفى و دارچين و آمله و سنبل الطيب هريك به قدر مساوى انتخاب كرده جملگى را پودر نموده باهم مخلوط مىكنيم و آن‌قدر عسل اضافه مىكنيم تا به صورت معجون درآيد . از اين معجون به قدر يك فندق صبح و يك فندق شب به مدت يك هفته بايد خورده شود . در ناراحتىهاى مختلف مدت زمان ادامه آن متفاوت مىباشد . ضمنا افراد گرم‌مزاج براى اينكه از حرارت زياد اين\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدارو ناراحت نشوند مىتوانند معجون را با مقدارى آب انار يا شربت آب‌ليمو بخورند .\r\n جوزبوا و قرنفل قاقله * سعد كوفى دارچينى آمله\r\nسنبل خوش‌طيب داخل كن در او * تا دماغت تازه گرداند ز بو\r\nوزن داروها مقابل كن بهم * نه زيادت ساز بر آنها نه كم\r\nجملگى را پودر كن بسيار زير * انگبين را بر سر مجموعه ريز \r\n\r\nمختصرى از خواص نمك طعام\r\nروايت كرده‌اند كه رسول اكرم به على بن ابي طالب مىفرمايند ميل كند مقدارى نمك طعام در لقمه اول غذا و در پايان غذا خوردن نيز ختم كند طعام خود را با خوردن مقدارى نمك طعام در اين صورت بدن انسان نسبت به تعدادى از بيماريها مصونيت حاصل مىكند كه از جمله آنها جنون و جذام و برص مىباشند . ضمنا روايت كرده‌اند روزى عقرب حضرت رسول اكرم را گزيد ايشان نمك طلب كردند و بر آن عضو گذاشتند درد ساكت شد و فرمودند كه مردم نمىدانند كه در اين نمك طعام چه خواصى موجود است .\r\nطبيعت نمك طعام گرم و خشك است . خوردن نمك قبل از غذا سبب تحريك ترشحات بزاق و ترشحات معده مىشود و اين عمل سبب هضم سريع مواد غذائى مىگردد . نمك طعام مىتواند حرارت غريزى بدن را بالا ببرد . اين ملح در تنظيم فشار اسمزى مايعات بدن دخالت دارد و در بسيارى از كارهاى حياتى بدن نقش عمده را عهده‌دار مىباشد .\r\nنمك طعام كشنده ميكرب و ضد تعفن است . اگر نمك طعام را مدتى با پوست بدن مجاور سازيم پوست بدن را زخم مىكند ازاين‌جهت است كه گاهى براى زودتر دهن بازكردن زخمها به لواشك ساخته‌شده مقدارى نمك طعام اضافه مىنمايند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nگاهى در بعضى از بيماريهاى جلدى پزشكان قديم دستور مىداده‌اند كه بيمار حمام آب نمك بگيرد در چنين هنگامى مىبايد در هر صد كيلوگرم آب سه كيلوگرم نمك طعام حل شود و آن را گرم يا نيمگرم كرده و بدن را در آن آب قرار دهند . براى بسيارى از زخمها مفيد است بخصوص زخم سفيدى كه در دهان پيدا مىشود و مانند جائى از بدن است كه تاول زده باشد و سوزش زياد دارد داروى مفيد براى آن ضماد نمك طعام در روى آن و مصرف نكردن غذاهاى سرد و تر و خوردن غذاهاى گرم و خشك است كه با انجام اين دستور زخمها ظرف مدت 24 ساعت بهبودى حاصل مىكنند . وقتى دندان كنده مىشود بهتر است آب نمك جوشيده را كه درجه حرارت آن ملايم شده در دهان مضمضه كنند ضمن شستشوى خون‌هاى لخته‌شده داخل دهان را نيز ضد عفونى مىكند . در اين حالت آب نمك بايد ملايم باشد بسيارى از دردهاى مفصلى را مانند نوعى درد زانو يا ساير دردهاى مفاصل كه در اثر تجمع رطوبت عارض شده است مىتوان با گذاشتن نمك گرم بر عضو درد آن را ساكت نمود . وقتى عضوى از بدن انسان پرش مىكند اكثر مواقع با گذاشتن نمك طعام گرم كرده بر روى عضو پرش آن ساكت مىگردد .\r\nدر مداواى بعضى از دردهاى مفصلى بايد نمك طعام را در آب‌غوره حل كنند و كمى گرم كرده بر عضو بمالند ضمنا مقدارى آب‌غوره بخورند دردهاى مفصلى اكثرا بهبود مىيابند .\r\n\r\nشرح مختصرى از خواص بعضى جانوران\r\n\r\nگنجشك - عصفور\r\nگوشت گنجشك يكى از مقوىترين غذاها بوده و از نظر خواص داروئى براى بر طرف نمودن ضعف قواى جنسى بسيار قابل توجه است . پزشكان سنتى نوشته‌اند .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n آنچه در ماهى سقنقور است * نصف او در دماغ عصفور است . \r\nگوشت گنجشك براى افراد ضعيف و سردمزاج بسيار مفيد است و براى بيماران استسقائى و يرقان ويروسى براى تقويت بيمار در دوران نقاهت نيز نافع مىباشد .\r\nگنجشك را بهتر است پس از پر كندن و بيرون ريختن احشاء با سر و كله و استخوانهاى بدن در هاون خوب بكوبند و با مجموعه را با چرخ گوشت چرخ كرده سپس با مقدارى آب طبخ كنند و آب صاف‌شده را قدرى نمك زده ميل نمايند اگر گنجشك را با زرده تخم مرغ و روغن زيتون سرخ‌كرده و در چند نوبت بجاى غذا بخورند قواى جنسى را چنان تقويت مىكند كه افراد مسن را چون جوانان مىنمايد . بعضى از زنان به علت ناراحتىهائى كه در تخمدان و يا لوله‌هاى تخم برخوردارند نمىتوانند تخمك خود را به داخل رحم برسانند و به همين سبب نمىتوانند باردار شوند آنان مىتوانند ضمن اجراى دستور فوق چند شب وقت خواب مغز سر گنجشك را به خود بگيرند ناراحتى آنان مرتفع شده و اسباب باردار شدن آنان فراهم مىگردد .\r\n\r\nبز\r\nطبيعت گوشت بز سرد و تر است گوشت بز براى افراد گرم‌مزاج مناسب است ولى براى افراد سردمزاج بخصوص اگر با كشك يا با غذاهاى ترش خورده شود زيان‌آور است اگر كليه بز را ورقه كنند و پودر گوگرد بر آن بپاشند و بالاى آتش گذارند آبى كه از آن مىچكد بر بهق بمالند نوشته‌اند كه در مدت كوتاهى بهق را مداوا خواهد كرد ( اين مطلب بايد بآزمايش برسد ) شير بز مقاومت بدن را در برابر بيماريها بخصوص بيماريهاى عفونى زياد مىكند و افراد سردمزاج بهتر است شير بز را با كمى عسل يا نبات ميل نمايند . افرادى كه از حال طبيعى لاغرتر مىباشند و لاغرى آنان مربوط به بيمارى خاصى نيست اگر مدتى شير بز را با عسل و مختصرى زعفران صبح‌ها بخورند لاغرى آنان مرتفع خواهد شد .\r\nافرادى كه پاشنهء پاى آنان زياد مىتركد چنانچه پيه بز را داغ كرده و چند روزى با ذوب‌شده اين پيه شقاقها را چرب نمايند شقاقها بهبودى يافته و خشكى پوست نيز تقليل خواهد\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nيافت .\r\n\r\nبوقلمون - هوبره\r\nگوشت و پيه بوقلمون براى افرادى كه تنگى نفس دارند مفيد بوده و در باز كردن نفس آنان موثر است . مردم قديم براى بازشدن نفس‌تنگه خود در آسم بلغمى مقدار سه چهار مثقال از خون تازه بوقلمون را با مقدارى آب مىخورده‌اند در باز كردن نفس مجرب بوده است .\r\nاطباء سنتى نوشته‌اند افرادى كه به بيمارى خفقان قلب مبتلا هستند اگر پوست داخل سنگدان بوقلمون را خشك كرده پودر نمايند خوردن اين پودر براى آنان مفيد است . البته همراه با داروهاى مربوط به اين بيمارى .\r\n\r\nروباه\r\nبعضى از انواع نفس‌تنگه را مىتوان با شش‌هاى روباه مداوا نمود بدين‌طريق كه شش‌هاى روباه را خشك كرده سپس پودر نمايند و چند روز هر روز مقدارى از اين پودر را با مقدارى آب و عسل بخورند سبب باز شدن نفس مىگردد . افرادى كه قصد سفر به اماكن بسيار سرد را دارند اگر دست‌وپاى خود را با پيه روباه چرب كنند از سرمازدگى اين اعضاء جلوگيرى مىشود . افرادى كه در نواحى سردسير زمين زندگى مىكنند و طاقت سرماى زياد را ندارند اگر لباسى از پوست روباه بتن بپوشند سرماى زمستان بر آنان بىاثر بوده و تن آنان گرم خواهد ماند .\r\nدر قديم مرسوم بوده سگهائى كه به افراد حمله مىكرده‌اند براى جلوگيرى از حمله اين سگها دندان روباه با خود نگهميداشته‌اند وقتى دندان را بدست مىگرفته‌اند سگ بمحض احساس بوى آن از حمله به آن شخص خوددارى مىكرده است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nخارپشت - جوجه‌تيغى - قنفذ - چوله\r\nخارپشت سه نوع است نوعى از آنكه در باغها و صحراها زندگى مىكند و به اندازه يك بچه گربه مىباشد خارپشت برى نام دارد و مردم اين نوع را خارپشت اصلى مىدانند نوع ديگر كه بيشتر در نواحى كوهستانى زندگى مىكند و به اندازه گوسفند كوچكى است و حدود چهل تا شصت كيلوگرم مىباشد و خارهاى آن ابلق و به بيست و پنج سانتيمتر مىرسد دلدل نام دارد نوع سوم جاندارى است كه قسمت جلو بدن آن شبيه به خارپشت و قسمت عقب يعنى بقيه بدن آن شبيه به ماهى مىباشد و در آبها بسر مىبرد و خارپشت آبى نام دارد اما بحث فعلى مختصرى درباره خارپشت براى يا همان جوجه‌تيغى مىباشد چون اين حيوان گوشت گرم دارد در معالجه بعضى از بيماريهاى سردمزاج از آن استفاده مىشود و چون اين حيوان گاهى مارهاى زهرى را مىخورد بهتر است قبل از مصرف آن يعنى قبل از ذبح چهل ساعت آن را نگهدارى كنند بعد ذبح نمايند . اطباء سنتى گوشت اين حيوان را در معالجه فلج و تشنج و بعضى از امراض عصبى و استسقاء تجويز مىنموده‌اند گاهى نيز كوچك اين جانور را خشك مىكرده و پودر خشك‌شده آن را به بيماران مبتلا به جذام مىداده‌اند صفراى اين حيوان را بر قسمتهائى از بدن كه گوشت زيادى آورده است ضماد مىنموده‌اند گوشت اضافى را تحليل مىبرده . مقدار خوراك از گوشت اين حيوان ده مثقال است كه بايد به صورت طبخ‌شده مصرف شود . اما مصرف زياد آن و خودسرانه و بدون تجويز پزشك خوردن گوشت اين حيوان سبب ناراحتىهاى كبدى و دستگاه گوارش شده و رنگ رخساره را قدرى تيره مىگرداند . دلدل يا قنفذ و خارپشت دريائى نيز هركدام اثر داروئى و درمانى خاصى دارند اما چون در دسترس مردم نيستند از شرح آن‌ها خوددارى مىشود .\r\n\r\nخفاش\r\nخفاش جانورى است پستاندار كه مىتواند بكمك پرده‌هائى كه در طرفين بدن او\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nچسبيده به دست‌وپاى حيوان است در هوا پرواز كند .\r\nخفاشان آسيائى معمولا حشره‌خوار و مفيدند اما بيشتر خفاشان قاره آمريكا خونخوارند و شبها پرواز مىكنند و بسيار زيان‌آورند .\r\nاگر خفاش را در آب پخته و از آن بر مثانه و احليل افرادى كه ادرارشان بند آمده بمالند بول آنان باز خواهد شد .\r\nهرگاه پسرها قبل از بلوغ خون خفاش را بر صورت و بيضه‌هاى خود بمالند بيرون آمدن موى صورت آنان مدت قابل توجهى عقب مىافتد و همچنين اگر دخترها قبل از بزرگ شدن پستانها خون خفاش بر پستانهايشان بمالند تا مدتى مانع بزرگ شدن پستان آنان خواهد شد .\r\nاگر مدفوع خفاش را بر روى زگيل گذارند زگيل را ريخته و از بين مىبرد .\r\nمردم قديم عقيده داشته‌اند كه اگر سر خفاش را در بالاى لانه يا برج كبوتران دفن كنند كبوتران زيادى در آن محل جمع مىشوند و همچنين اگر سر خفاش را در زير بالش شخصى بدون اطلاعش بگذارند مانع خواب آن شخص شده و در او ايجاد يك بىخوابى غير طبيعى مىكند كه خود نيز علت آن را نمىداند و همچنين اگر سر خفاش را در سوراخ موشها بگذارند جمله موشان از آن مكان بگريزند .\r\n\r\nخواص شير ماديان\r\nشير ماديان مدر بول و بازكننده عادت ماهانه در زنانى كه عقب‌افتادگى دوره جنسى دارند و معالجه‌كننده زخمهاى مجارى ادرارى بوده و براى بيماران استسقائى نيز مفيد است در قديم كه واكسن آبله موجود نبوده براى زياد شدن قدرت دفاعى بدن بچه‌ها در برابر بيمارى آبله به آنان شير ماديان مىداده‌اند اكثرا در آن سال به اين بيمارى مبتلا نمىشده‌اند و يا اگر مبتلا مىشده‌اند بيمارى خفيف بوده است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nشير شتر\r\nشير شتر علاوه بر داشتن مواد غذائى كافى مقوى چشم است و قدرت بينائى را زياد مىكند ، ضمنا افرادى كه به بيمارى آسم يا نفس‌تنگه مبتلا هستند خوردن اين شير در بازكردن نفس آنان كمك مىكند .\r\nورمهاى داخل بدن مانند ورم كبد و ورم كليه‌ها يا ورم احشاء و مجارى را بر طرف مىنمايد و براى بيماران استسقائى نيز مفيد مىباشد .\r\nاما لازم به تذكر است كه شير شتر را نمىتوان يكباره به مقدار زياد خورد بلكه بايد كم‌كم خورده شود به مدت چند روز تا به آن عادت نمايند و بتوانند از عهده هضم آن برآيند .\r\n\r\nخواص شير الاغ\r\nشير الاغ سردترين و مرطوب‌ترين شير حيوانات است و براى افرادى كه سرفه‌هاى خشن گرم‌مزاج مىزنند خوردن شير الاغ مفيد است به شرط آنكه آن را خوب بجوشانند و يا اينكه آن را دو سه بار تا هفتاد درجه گرم و بسرعت سرد نمايند تا چنانچه محتوى عوامل بيمارى باشد اين عوامل از بين بروند .\r\nافرادى كه به خون‌دماغ مبتلا هستند چنانچه سندروس يا كهربا را پودر كرده و با شير الاغ مخلوط و در بينى بچكانند خون‌دماغ آنان قطع مىگردد .\r\nافرادى كه چشمشان بعللى مانند برق‌زدگى سوزش مىكند چنانچه شير الاغ در چشم بچكانند سوزش آن مرتفع مىگردد .\r\nشير الاغ از نظر تركيبات موجود در آن به شير انسان از شير گاو نزديك‌تر است .\r\nاطباء سنتى به افرادى كه خون استفراغ مىكرده‌اند مقدارى شير تازه دوشيده الاغ را با مخلوطى از پودر كهربا و پودر كتيراى گون و پودر ريشه انجبار و پودر صمغ عربى مىخورانيده‌اند سبب قطع خون مىشده است .\r\nشير الاغ براى بعضى از تنگ‌نفس‌ها مفيد است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nدر مداواى بعضى اسهالهاى خونى خوردن شير تازه دوشيده الاغ همراه با داروهاى مربوط بسيار مفيد است .\r\nهنگامى كه كسى داروى سمى خورده باشد اگر شير الاغ به او داده شود از شير ساير پستانداران بهتر است .\r\nافرادى كه به علت خشكى مراكز عصبى و كم شدن ترشحات غدد مخصوص به خواب به كم‌خوابى مبتلا شده‌اند اگر چند روز هر دفعه مقدارى شير تازه دوشيده و بهداشتى الاغ را ميل نمايند بىخوابى آنان مرتفع مىگردد .\r\nخوردن شير الاغ براى افراد سردمزاج بخصوص اگر پس از خوردن بخوابند مضر مىباشد .\r\n\r\nزالو - زلو - علق\r\nزالو يكى از كرمهاى حلقوى است كه بيشتر به صورت انگل و با خوردن خون ساير حيوانات زندگى مىكند . اين جانور در چشمه‌ها و بركه‌هاى آب شيرين زندگى مىكند و در شمال ايران فراوان است . اطباء سنتى از اين جانور در طول تاريخ استفاده فراوان مىنموده‌اند . اين جانور در سر خود داراى تيغى است به شكل كه با اين تيغ عضو را پس از چسبيدن شكاف مىدهد و با بادكش خود بر روى شكاف حاصل چسبيده و خون مىمكد .\r\nمعده آن بزرگ و داراى سكم‌هائى است كه مانند كيسه‌اى قسمت اعظم بدن را فرا مىگيرد . بعلاوه در دهان زالو ماده‌اى ضد انعقاد موجود است كه چون در محل خراش ريخته مىشود مانع انعقاد خون در آنجا مىشود . بهتر است زالو را قبل از چسبانيدن روى عضو قدرى بطور سرنگون نگهدارند تا محتويات معده آن خارج شود و محل بيشترى براى پرشدن خون پيدا كند ضمنا محلى را كه مىخواهند بر آن زالو اندازند بهتر است قدرى ماساژ بدهند تا كمى سرخ شود كه زالو سهل‌تر به آن بچسبد و هنگامى كه زالو از خون پر مىشود نبايد آن را بكنند چون اگر آن را از عضو بكنند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمحل زخم به آسانى خونش بسته نمىشود بلكه بايد صبر كنند تا خودش بيفتد و پس از افتادن جاى آن را مقدارى پنبه تميز گذاشته و با انگشت بگيرند تا خون بند آيد بعد روى آن را چسب بزنند و يا با پارچه ببندند تا خونريزى نكند و اگر در افتادن زالو عجله داشته باشند مىتوان مقدارى نمك طعام بر سر حيوان زد يا قدرى خاكستر و يا در صورت نبودن اين‌ها در دسترس مىتوان كبريت نيم‌سوخته را به بدن زالو چسبانيد تا عضو را رها كند و بيفتد و پس از جدا شدن از عضو نيز لازم است مقدارى نمك طعام روى آن ريخته شود تا بميرد و سبب آلودگى اطراف و يا چسبيدن به بدن شخص ثانى نشود . اگر زالو در بينى و يا حلق كسى رفته باشد بايد فورا مقدارى نمك و سركه را مخلوط كرده و در بينى بكشند كه بزالو برسد و يا اگر در حلق است غرغره كنند بمحض رسيدن اين مايه به جانور از عضو كنده‌شده و يا از حلق بيرون مىآيد و يا بمعده مىافتد و بهتر است چنانچه در حلق ديده مىشود پزشك آن را با انبرك مخصوص خود گرفته و بيرون آورد و اگر در دسترس نيست بايد با غرغره كشته شود و بايد مواظبت نمود كه در حنجره نرود و اگر در مرى چسبيده باشد با خوردن جرعه‌جرعه از آب نمك و سركه از آنجا كنده‌شده و بمعده مىافتد و هلاك مىگردد . در صورتى كه با شيوه‌هاى مذكور زالو از حلق خارج نشود لازم است بيمار را به بيمارستان هدايت كنند .\r\nامّا چند نمونه از بيماريهائى كه زالو براى آنها مفيد است ، بادسرخها ، دملها ، ورمهاى گرم پستان زنها ، شيرپنجه ، خوراج سعفه و بسيارى از زخمها با زالو و ضماد كافور و سركه پس از انداختن زالو مداوا مىگردند . گاهى در بعضى اعضاء بخصوص در دست و پاى انسان مقدمه بيمارى قانقاريا پيدا مىشود اين بيمارى بسيار خطرناك و در غير مصرف زالو معالجه آن بس دشوار است قانقاريا در ابتدا بيمارى ميكروبى نيست بلكه بعللى مويرگهاى عضو بسته شده و خون در آنها از جريان مىايستد و عضو ابتدا سرخرنگ مىگردد و چون جريان خون در بافت قطع شود عضو مورد هجوم ميكربها قرار گرفته و مىميرد و سياه مىشود و جز بريدن علاج ديگرى ندارد . اما اگر بمحض پيدا شدن سرخى و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nآثار مرض روى سرخىها تعدادى زالو انداخته شود اولا خون گيركرده را مكيده و مىخورند در ثانى با وارد كردن قسمتى از ماده ضد انعقاد كه در دهان خود دارد از لخته شدن خون در عضو جلوگيرى مىكند و مكيدن خون نيز از طرفى سبب بجريان افتادن خون در عضو شده و از مرگ بافت و عضو جلوگيرى مىشود در بعضى از زخمها لازم است كه چند بار و يا چند روز دنبال هم يا يك روز در ميان بر زخم زالو انداخته شود و در اين حالت بهتر است نوبت دوم تعداد زالوهاى انداخته‌شده از نوبت اول كمتر باشد مثلا اگر روز اول هشت عدد زالو انداخته شده روز دوم چهار يا پنج عدد انداخته شود و بطور كلى لازم است كه حالت شخص و مقدار خون آن و نوع بيمارى را هم جهت تعيين تعداد زالو در نظر گرفت پس از انداختن زالو در عضو بهتر است آن را از سرما و آب سرد و ريختن آب آلوده و يا انداختن وسيله آلوده به ميكروب بر روى آن محافظت نمود تا محل زخم جاى دهان زالو قدرى بهبود يابد اگر جاى دهن زالو دردناك شود و يا ورم كند و خارش بسيار داشته باشد ( خارش كم ايرادى ندارد ) مىتوان مقدارى زردچوبه پودر كرده را در پارچه‌اى ريخته و روى عضو بگذارند و يا مقدارى از آن را در آب گرم حل كرده و از آن بر ورم ضماد نمايند و تكرار كنند تا ورم يا خارش بر طرف شود و اين موقعى است كه ورم حاصل مربوط به جاى دهان زالو باشد نه مربوط به خود زخم .\r\nاگر زالو را در روغن زيتون طبخ نمايند و روغن حاصل را بر قضيب بمالند بغايت معظم و مقوى گردد . همچنين مىتوان زالو را سوزانيده و سوزانده آن را با روغن زيتون مخلوط كرده و به منظور فوق به كار برند . اگر چند عدد زالوى كوچك را بسوزانند و سوخته حاصل را در سركه حل نمايند هرجا از بدن كه موى زيادى بيرون مىآيد پس از كندن موها از اين مايع بزنند ديگر موى زيادى پيدا نمىشود .\r\nافرادى كه داخل مثانه آنها زخم شده اگر تعدادى زالو را بسوزانند و سوزانده را با روغن بنفشه مخلوط كرده و از مجراى ادرار وارد مثانه نمايند در بهبودى زخم مثانه بسيار موثر خواهد بود . افرادى كه بيضه‌هاى آنها آب آورده و قدرى كهنه و محكم شده اگر زالو را\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nدر روغن كنجد بجوشانند و گرم كرده روغن حاصل را چند روز روزى دو سه بار بر خصيه‌ها در جاى مربوط بمالند بتجربه رسيده كه سبب بهبود بيمارى مىشود .\r\n\r\nزنبور\r\nزنبور كه نوعى از حشرات است داراى فوايد طبى مىباشد و اطباء سنتى هم از خود اين حيوان و هم از لانه‌اى كه با مواد جمع‌شده و آب بزاق خود مىسازد استفاده مىنموده‌اند . اگر زنبور بزرگ سرخ‌رنگ را بكوبند و با مقدارى نمك طعام و عسل مخلوط كرده و بر برص و يا زخمها و ورمهاى سردمزاج بگذارند نافع مىباشد .\r\nزهر اين زنبورها براى افرادى كه ناراحتى عصبى سردمزاج دارند بسيار نافع است و هنگامى كه اين‌گونه افراد وسيله اين زنبورها گزيده مىشوند بتجربه رسيده كه ناراحتىهاى آنان تقليل مىيابد مانند افراد فلج و ساير ناراحتىهاى سردمزاج . اگر بچه‌هاى اين زنبورها را ابتدا سرخ كنند ( بو بدهند ) سپس مقدار چهار گرم از آن را با مقدارى فالوده سيب ميل نمايند بدن را فربه مىكند .\r\nجهت تسكين درد محلى كه اين زنبورها گزيده‌اند بايد اول محل را بشدت بمكند تا بهر مقدار كه ممكن است از زهر خارج سازند سپس سركه را با مقدارى گل رس مخلوط نموده و بر محل گزيدگى بگذارند . ضمنا مىتوان عضو گزيده‌شده را براى تسكين درد مقدارى در آب گرم قرار دهند سپس از آب گرم بيرون آورده در آب خنك يا آب يخ بگذارند درد تسكين پيدا مىكند .\r\nاز ساير زنبورها نيز هركدام به نحوى استفاده طبى مىشود .\r\nگزش زنبور و ورود زهر آن در بدن نوشته‌اند كه براى افراد داراى ناراحتىهاى عصبى مفيد است بعلاوه زهر زنبور گرم‌مزاج است و براى ناراحتىهاى مزمن و سردمزاج خوب است افرادى را كه زنبور در سال چند بار مىزند كمتر به مرض بهق و برص مبتلا مىشوند ضمنا سم اين حيوان در بهبودى اين بيماريها كمك مىكند و از پيشرفت بيمارى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nجلوگيرى مىكند افرادى كه در برابر زهر زنبور حساسيت دارند با واكسينه كردن خود بايد حساسيت ارثى خود را زايل سازند و در غير اين صورت بايد خود را در معرض گزش زنبور قرار ندهند .\r\nپزشكان قديم براى مداواى سكسكه‌هائى كه با داروهاى معمولى خوب نمىشده‌اند لانه زنبور معمولى را پودر كرده و پودر حاصل را با مقدارى شكر به بيمار مىخورانيده‌اند اكثر مواقع سبب قطع سكسكه مىشده است .\r\n\r\nزبد البحر - كف دريا\r\nاين دارو صدف داخلى جانورى دريائى بنام ماهى مركب است كه پس از مرگ حيوان به علت سبكى در روى آب دريا مىافتد و مردم قديم كه از منشاء آن اطلاعى نداشته‌اند آن را كف دريا ناميده‌اند جسمى است سبك‌وزن و سفيد و متخلخل و از داروهاى سمى است و اگر خورده شود كشنده مىباشد نقاشان براى صاف و برّاق كردن نقاشى خود از آن استفاده مىكنند در قديم افرادى كه زياد فربه بوده و مىخواسته‌اند لاغر شوند مقدارى از پودر آن را با سركه مخلوط كرده و بر بدن خود ضماد مىنموده‌اند اطباء سنتى جهت معالجه استسقاى طبلى يعنى موقعى كه شكم آب مىآورد از آن استفاده مىكرده‌اند اما آنچه در مورد اين دارو بتجربه رسيده اين دارو در معالجه تراخم اثر كم نظيرى دارد و تصور اين است كه داروئى بهتر از آن در معالجه تراخم نباشد اما براى معالجه تراخم بايد زبد البحر را پوست گرفته و مغز نرم داخل آن را به صورت مغز بادام و به اندازه حدود سه تا پنج سانتيمتر مىتراشند و پلكها را مىگردانند و با آن جوش‌هاى تراخم را مىتراشند تا جوش‌ها متلاشى شوند و از آنها خون خارج شود هر جوشى كه تراشيده مىشود آن‌چنان ضد عفونى مىگردد كه ويروس بيمارى به كلى نابود مىگردد سپس دستور دارو داده مىشود كه پس از استعمال مدت كوتاهى دارو اثرى از بيمارى تراخم باقى نمىماند مقدار پنج مثقال صمغ عربى را با پنج برابر آن قند مخلوط و خوب پودر مىكنند و بنام لعابدار و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nبعد از عمل تراشيدن چشم به صورت پودر خشك داخل چشم مىريزند و از داروهاى لعابدار مانند لعاب تخم سفيد يا لعاب تخم ختمى نيز استفاده نموده و جهت ضد عفونى مداوم و بعد از عمل هم مىتوان از محلول رقيق سولفات دوزنگ يا قطرات چشمى ضد عفونى كننده ملايم نيز روزى دو سه بار استفاده نمود .\r\n\r\nفاخته - كوكو\r\nفاخته پرنده‌اى است تقريبا به اندازه كبوتر خاكسترىرنگ و داراى طوقى سياه بر گردن ، اين پرنده داراى آوازى خوش است روانشناسان قديم نوشته‌اند كه شنيدن آواز آن موجب تقويت قلب و اعصاب و روان آدمى است .\r\nمارها از صداى اين پرنده متنفر بوده و از جائى كه فاخته در آنجا مىخواند دور مىشوند گوشت پخته اين پرنده براى افرادى كه ناراحتىهاى عصبى سردمزاج دارند و براى افراد فالج و مبتلا به رعشه بسيار مفيد مىباشد .\r\nگوشت اين پرنده گرم بوده و براى افراد سردمزاج مقوى و مفيد است .\r\nروانشناسان قديم نوشته‌اند :\r\nهرگاه مقدارى از مدفوع اين پرنده را در كيسه كوچكى ريخته و بر گردن طفلى كه در خواب گريه و فزع مىنمايد آويزان كنند اين حالت از او زايل مىگردد .\r\nاين نظر لازم است كه تجربه گردد تا صحت و سقم آن مشخص شود .\r\n\r\nسقنقور\r\nسقنقور جانورى است مهره‌دار و تقريبا شبيه است به مارمولك بعضى آن را بغلط ماهى سقنقور ناميده‌اند . اين حيوان در نواحى گرم زمين زندگى مىكند داراى دست‌وپا بوده و دمى درازتر از دم مارمولك دارد . بعضى آن را از دوزيستان و عده‌اى ديگر از خزندگان دانسته‌اند اين حيوان دو گونه است گونه‌اى در خشكى و كنار آبها بسر مىبرد و گونه‌اى در آب\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nزندگى مىكند سقنقور بيشتر در هندوستان و سواحل اقيانوس هند و در مصر در اطراف رود نيل زندگى مىكند . افرادى كه اين حيوان را ديده‌اند نوشته‌اند كه داراى آلت تناسلى بوده و بر خلاف پستانداران كه يك آلت تناسلى دارند نر آن داراى دو قضيب و ماده آن داراى دو واژن مىباشد .\r\nاما بيضه نر آن مانند بيضه پرندگان در داخل شكم حيوان قرار دارد تازه اين حيوان داراى طبيعت گرم و تر و خشك‌شده يا نمك‌سود آن داراى طبيعت گرم و خشك مىباشد .\r\nسقنقور داروئى است بسيار مقوى براى قواى تناسلى و آميزشى هم براى زنان و هم براى مردان و خواص داروئى بيشتر در نر آن است كه داراى پشتى برنگ زرد مايل به سياه است . اين حيوان را پس از شكار پاك كرده و غير از كليه‌ها بقيه احشاء را بيرون ريخته شكمش را از نمك پر مىكنند و روى آن نيز مقدارى نمك ريخته و آن را در سايه خشك مىكنند و پس از خشك شدن به نقاط مختلف زمين مىفرستند تا به مصرف درمانى برسد . مصرف سقنقور قواى تناسلى را آن‌چنان تحريك مىسازد و نعوذ و دفع منى به حدى مىرسد كه ممكن است سبب هلاكت انسان گردد و اگر شخصى پس از مصرف اين دارو به چنين حالتى افتد مىتوان مقدارى يك تا دو كندم كافور را با پنجاه گرم تخم كاهو كوبيده بتدريج بخورد تا اثر آن را زايل نمايد . مردانى كه در آنان نعوذ صورت نمىگيرد يا به سستى آلت تناسلى مبتلا هستند با مصرف اين داروى مجرب سلامتى خود را باز خواهند يافت بعلاوه اين دارو مىتواند سبب فربه شدن افرادى كه از حال طبيعى لاغرتر هستند بشود و براى بيمارانى مانند لقوه و نقرس و درد مفاصل و سياتيك رطوبىمزاج و فلج اعضاء و كزاز بسيار نافع است در بيمارى كزاز آب‌گوشت طبخ‌شده اين حيوان را بر اعضاء گرفته‌شده مىمالند و عضو را ماساژ مىدهند . اين دارو براى افراد گرم‌مزاج مناسب نيست مگر آنكه آن را با آب‌ميوه‌هاى ترش مصرف نمايند مقدار خوراك آن را چهارده گرم نوشته‌اند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nعقرب\r\nعقرب يا كژدم داراى خواص طبى قابل توجهى است كه قسمتى از اين خواص در اين بحث قيد مىگردد طبيعت اين حيوان سرد و خشك است .\r\nهرگاه دم عقرب را كنده و بقيه بدن را از وسط پاره نموده و بر محلى كه عقرب گزيده باشد بگذارند سم وارد شده در عضو را تقريبا جذب نموده و خطر سم را نقصان مىدهد بعلاوه اطباء سنتى نوشته‌اند اگر شخصى كه بوسيله عقرب گزيده شده عقربى را دم كنده و بقيه بدنش را كباب كرده و بخورند تا حد زيادى در خنثى نمودن سم وارد شده در بدن او موثر مىباشد . افرادى كه سنگ كليه يا مثانه دارند و يا بول آنان به سختى خارج مىشود بيشتر اين‌گونه افراد اگر چند عدد عقرب را سوزانده و خاكستر آن را ميل نمايند در دفع سنگ و مداواى سختى خروج ادرار بسيار موثر مىباشد .\r\nهرگاه عقرب را در روغن زيتون اندازند و دو سه سال در آن روغن باقى بماند معمولا پس از گذشت سال اول به شرط آنكه چند روزى هم آن را در جلو آفتاب بگذارند روغن حاصل را روغن عقرب مىنامند كه مصرف درمانى فراوان دارد ، ضماد اين روغن معالج سياتيك و اعضاء فلج‌شده بوده و براى بواسير نيز نافع است و ضماد آن در محل بريدگى سبب زود جوش خوردن و التيام سريع زخم مىگردد .\r\nاگر عقرب را بسوزانند و خاكستر آن را با روغن زيتون خمير كرده و بر عضوى كه موى آن ريخته بمالند سبب روئيدن موى عضو مىشود . ايرانيان و يونانيان قديم زنانى را كه مرتب سقط جنين مىكرده‌اند يك عدد عقرب بزرگ را كه خشك يا نمك‌سود شده بوده بر ران آنان مىبسته‌اند اكثر مواقع مانع سقط جنين مىشده است .\r\n\r\nعقرب‌گزيدگى\r\nعقرب يكى از جانوران بىمهره و جزء بندپايان بوده و خواص داروئى آن قابل توجه است كه در صفحات قبل ذكر گرديد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاين حيوان در بيشتر نقاط روى زمين زندگى مىكند در انتهاى دم خود داراى قلاب زهرى است و در بندهاى دم اين حيوان سم يا زهر عقرب ساخته مىشود .\r\nعقربهاى گرمسيرى زهر خطرناكترى دارند و زهر بعضى از انواع آن كشنده است .\r\nولى زهر عقربهاى نواحى سرد زمين ملايم‌تر است و كشنده نيست .\r\nاگر اطفال بوسيله عقرب گزيده شوند لازم است كه در اسرع وقت طفل را به بيمارستان رسانيده و تحت مراقبت‌هاى پزشكى قرار دهند اما بطور كلى افرادى كه بوسيله عقرب گزيده مىشوند از روى علائمى كه در آنها ظاهر مىشود مىتوان آنان را به چهار گروه تقسيم كرد .\r\n1 - افرادى كه آثار كلى و عمومى در بدن آنان نيست و تنها موضع گزيده‌شده دردناك مىباشد . خطرى اين افراد را تهديد نمىكند .\r\n2 - افرادى كه علاوه بر درد موضعى داراى نشانه‌هاى خفيفى از ناراحتى مىباشند مانند : اسپاسم موضعى ، خشكى دهان و يا برعكس افزايش زياد ترشح بزاق و آبريزى از بينى . بايد به پزشك مراجعه كنند اما خطر مرگ بدنبال ندارد .\r\n3 - افرادى كه علاوه بر درد موضعى داراى ناراحتى موضع ، آبريزش از بينى ، خشكى دهان يا ترشح بيش از حد بزاق و ناراحتى عمومى بدن هستند امّا در حال بيهوشى نبوده و انقباض شديد و سراسرى عضلات ندارند . بهتر است بسترى شوند .\r\n4 - افرادى كه داراى نشانه‌هاى شديد سراسرى مىباشند اين‌گونه افراد را معمولا ديگران به بيمارستان مىآورند و حال عمومى آنان وخيم است و داراى ناراحتىهاى شديد دستگاه عصبى مركزى هستند مانند اغماء ، بيهوشى ، تشنج ، سيانوز يا سياه شده بعضى از اعضاء بدن . اين‌گونه افراد احتياج به مراقبت شديد پزشكى دارند .\r\nدرد عقرب‌گزيدگى بسيار شديد است و با درد شكستگى استخوان برابرى مىكند اما جهت تسكين درد بايد از مسكن‌هائى استفاده شود كه اختلالات ناشى از زهر عقرب را تشديد نكنند مثلا تزريق مرفين در افراد عقرب‌گزيده خطرناك بوده و ناراحتىهاى\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nتنفسى را تشديد و سبب مرگ بيمار خواهد شد و به همين طريق اكثر مسكن‌هاى قوى ديگر نيز مىتوانند . اختلالاتى اضافه بر اثر سم ايجاد نمايند از اين لحاظ است كه توصيه مىشود محل گزش عقرب را بىحس موضعى نمايند آن هم با داروهائيكه اثر زهر را تشديد نكنند .\r\nاما افرادى كه در حال اغما هستند بايد تحت مراقبت اورژانس باشند و ضمن تزريق آتروپين بدستور پزشك با دستگاه مخصوصى كه در اورژانس هست مواد ترشح شده و مجتمع در لوله‌هاى تنفسى را خارج سازند تا سبب خفگى بيمار نگردند . بعلاوه جهت مداواى عقرب‌گزيده‌هاى گروه سوم و چهارم مىتوان با نظر پزشك مربوط از داروهائى نظير ليدوكائين و آدرنالين و همچنين از آتروپين استفاده نمود و براى افرادى كه استفراغ و تهوع شديد دارند كلرپرومازين تجويز مىگردد و بخصوص براى افرادى كه در حال اغماء هستند تزريق آتروپين به مقدار لازم ايجاد مىشود تا از ترشحات زيادى مجارى تنفسى جلوگيرى نمايد .\r\nدرصورتىكه فرد عقرب‌گزيده ظرف 24 ساعت از بين نرود خطر مرگ به كلى بر طرف گرديده و بتدريج سم وارد شده در بدن قسمتى در كبد تغيير حالت مىدهد و قسمت ديگر وسيله دستگاههاى دفعى از بدن خارج مىگردد و هيچ‌گونه عارضه‌اى باقى نخواهد ماند .\r\nاما چون زهر عقرب مدت كوتاهى در بدن انسان باقى مىماند و زود دفع يا زايل مىگردد گلبولهاى سفيد بدن مجال آن را ندارند تا ضد اين سم را ساخته و در خون بريزند و انسان را در برابر زهر عقرب مصون سازند و به همين جهت است كه در برابر زهر عقرب بدن نمىتواند مصونيت اكتسابى كسب نموده و هربار كه عقرب شخص را بگزد همه علامات مسموميت ظاهر شده بلكه گاهى شديدتر نيز خواهد شد . پزشكان سنتى معتقدند عضوى را كه عقرب گزيده در داخل سركه بگذارند يا پنبه‌اى را به سركه آلوده نموده و بر محل گزيدگى گذارند و عده‌اى معتقدند كه مقدارى سير را با نمك كوبيده و بر عضو\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nگذارند ضمنا بتجربه رسيده از گياهان داروئى شير فرفيون در خنثى كردن زهر عقرب اثر قابل توجهى دارد و چون شيرابه فرفيون يا كوبيده علف آن را قبل از آنكه سم در بافت جذب شده و وارد خون گردد و از بافت خارج شود بر محل عقرب‌گزيدگى بگذارند اثر قابل توجهى دارد .\r\nشخصى كه وسيله عقرب گزيده‌شده و يا زهر عقرب را همراه با غذا خورده و آثار مسموميت در او ظاهر گشته ( البته درصورتىكه دستگاه گوارش خراشى نداشته باشد زهر عقرب از ديوار سالم آن نمىتواند بگذرد و ايجاد مسموميت نمىيابد ) بايد از غذاها و داروهائيكه خنثىكننده زهر هستند استفاده نمايد و از غذاها و داروهاى مضر پرهيز كند مثلا از موادى كه مصرف آن براى عقرب‌گزيده زياد مضر است كرفس مىباشد كه فرد عقرب‌گزيده نبايد از اين گياه يا دانه آن استفاده كند تا زمانى كه آثار عقرب‌گزيدگى به كلى زايل گردد .\r\nقابل ذكر است كه سرم ضد زهر عقرب كه در زمان حاضر تهيه گرديده و گاهى تزريق مىگردد اكثرا مشاهده شده كه تزريق اين سرمها به عقرب‌گزيده هيچ‌گونه اثر مثبت و قابل توجهى ندارد .\r\nنكته ديگرى كه بايد مورد توجه قرار گيرد اينكه شخصى كه مورد حمله عقرب يا مار يا جانور گزنده ديگرى قرار مىگيرد علاوه بر اثر سم ترس و وحشتى كه به او دست مىدهد گاهى كمتر از اثر سم وارد شده در بدن نيست و بتجربه رسيده بيشتر افرادى كه خود را نباخته‌اند يا تشخيص نداده‌اند كه وسيله چه جانورى گزيده شده‌اند كمتر با خطر مرگ مواجه گشته‌اند لذا تقويت روحى بيمار بايد جزء درمان باشد .\r\nذيلا چند نمونه از داروهاى گياهى را كه اثر زهر عقرب را نقصان مىدهند و بعضى از آنها ترس و هيسترى را كم مىكنند يادآور مىشويم .\r\n1 - بادرنجبويه ( ترنجان ) هم از ترس و وحشت بيمار جلوگيرى مىكند و هم اثر زهر را نقصان مىدهد مقدار خوراك آن ده گرم است كه جوشانده و آب صاف‌شده را\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمىخورند .\r\n2 - خوردن مقدار پانزده گرم دانه قدومه با مقدارى آب انگور فخرى يا كشمش نيز اثر زهر را نقصان مىدهد .\r\n3 - افرادى كه وسيله عقرب‌گزيده شده‌اند اگر مقدارى آب ترب را گرفته و ميل كنند در خنثى كردن زهر اثر بسزائى دارد حتى اگر مقدارى آب ترب را روى عقرب بريزند آن را مىكشد و گاهى نيز جسم آن را متلاشى مىسازد .\r\n4 - زوفا نيز از گياهانى است كه كم‌كننده سموم جانوران زهرى و گزنده مىباشد .\r\n5 - مردم قديم مخلوطى از آب زرشك خوب رسيده و آب سيب شيرين درختى را بطور مساوى باضافه نيم برابر آب ليموى تازه و مقدارى شكر نى مىجوشانيده‌اند تا بقوام مىآمده و تقريبا منعقد مىشده اين دارو را بعنوان پادزهر سموم جانوران گزنده و بخصوص هنگامى كه وسيله مارهاى زهرى گزيده مىشده‌اند مىخورده‌اند در نقصان اثر سم موثر بوده است .\r\n6 - جهت كم شدن درد عقرب‌گزيدگى و نقصان اثر زهر آن مىتوان سوسنبر را با مقدارى عسل خورد .\r\n7 - سير نيز تا حدودى داراى اثر ضد سم بوده و مىتوان هم در روى محل گزيدگى گذاشت و هم مقدارى را به صورت خوراكى مصرف نمود .\r\n\r\nقورباغه - وزغ\r\nاين حيوان نژادهاى مختلف دارد بعضى از آنها در خشكىها زندگى مىكنند و جزء سموم كشنده مىباشند نوعى از اين قورباغه‌هاى سمى در قاره افريقا و در نىزارها زندگى مىكند كه بسيار سمى است و روغنى كه از آن تهيه مىكنند سمى است مهلك و مردم قديم با زهر آن شمشيرها را زهرآلود مىكرده‌اند و نژادهائى كه در جاهاى مرطوب و كنار رودخانه‌ها و باطلاقها زندگى مىكنند غير زهرى مىباشند كه خود نژادهاى مختلف دارند .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمردم قديم قورباغه را پس از ذبح سوزانده و خاكستر آن را با روغن كنجد بر محلى از بدن كه موهاى آن مىريخته است ضماد مىكرده‌اند مانع ريخته شدن موها و گاهى سبب بيرون آمدن موهاى ريخته‌شده مىگرديده است افرادى كه با خوردن پودر الماس كه سمى است مهلك مسموم مىشده‌اند يك تكه از گوشت وزغ را به ريسمانى بسته مىبلعيده‌اند ذرات الماس به گوشت وزغ چسبيده و آن را بالا مىكشيده‌اند سپس مقدارى شير به او مىخورانيده و شخص از خطر مرگ رها مىشده است .\r\nمردم اروپا قورباغه را مىخورند اما غافل از آنند كه گوشت قورباغه سبب ورم احشاء مىشود و در بعضى افراد سبب چاقى بىرويه همراه با ضعف قواى جسمى مىشود بعلاوه قواى جنسى را ضعيف كرده در مردان سبب سرعت انزال و در زنان موجب بىميلى جنسى مىگردد و اگر خوردن اين حيوان ادامه يابد اين ناراحتى نيز شدت مىكند .\r\nاز ناراحتىهائى كه عارض خورندگان گوشت وزغ مىگردد ابتدا سقوط اشتها سپس ورم احشاء و كليه‌ها و ابتلاء به بيمارى استسقاء مىباشد براى جلوگيرى از عوارض ذكر شده لازم است خوردن گوشت اين حيوان را قطع كرده و با خوردن دارچين و سكنجبين و معاجين گرم‌مزاج و ورزش و رفتن بحمامهاى گرم و آشاميدن شربت‌هاى مقوى و مفرح از مضار آن جلوگيرى كرد .\r\n\r\nكبوتر\r\nگوشت كبوتر بخصوص اگر جوان و تازه بال درآورده باشد منافع بسيار دارد كه چند نمونه را يادآور مىشويم .\r\nگوشت كبوتر مقوى كبد و كليه‌ها بوده و براى افراد مبتلا به استسقاء نيز نافع است .\r\nاين گوشت قواى جنسى را تقويت نموده و ضعف عمومى بدن را مرتفع مىسازد . افرادى كه داراى شن كليه مىباشند اگر بچه كبوتر را در روغن كنجد بدون آب و نمك طبخ نموده و ميل نمايند در مجارى ادرارى يك سرى حركات دودى شديد ايجاد مىكند و شن كليه‌ها\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nو مجارى را دفع مىسازد اگر گوشت كبوتر با روغن زيتون و بدون آب و نمك طبخ شود براى سردردهاى سردمزاج و سردردهائى كه از ضعف باشند بسيار مفيد است ضمنا شب كورى را معالجه مىكند . افرادى كه گوشت كبوتر مىخورند رنگ رخساره آنان شفاف و نيكو مىگردد . بچه‌هائى كه سخن گفتن آنان بتأخير مىافتد اگر كبوتر جوان را طبخ نموده و با قدرى عسل به آنان بخورانند به زودى اعضاء مربوط بسخن گفتن و مركز مربوط به سخن گفتن آنان در مغز تقويت‌شده و سخن گفتن آنان جلو مىافتد .\r\nافرادى كه اشك چشمشان زيادتر از حالت طبيعى است اگر زهره كبوتر را در چشم بچكانند مانع نزولات زيادى غدهء اشكى آنان مىگردد .\r\n\r\nكبك\r\nكبك پرنده‌اى است زيبا كه بيشتر در كوهپايه‌ها بسر مىبرد و در سوراخ سنگها لانه خود را انتخاب مىنمايد قبل از اينكه شكارهاى بىرويه در كشور متداول شود اين پرنده بسيار بوده و مردم از گوشت او مصرف مىكرده‌اند اما اكنون تعداد آن به حد اقل رسيده است .\r\nگوشت اين پرنده گرم و خشك بوده و غذائيت فراوان دارد ضمنا زودهضم نيز مىباشد جهت تقويت قواى تناسلى و بر طرف نمودن ضعف عمومى بدن و پرورش قواى فكرى و تقويت جگر و طحال و دستگاه گوارش مىتوان از گوشت اين پرنده استفاده نمود اگر گوشت كبك را با مشروبات الكلى مصرف نمايند سبب بروز درد سر و خارش در پوست بدن مىشود كه براى بر طرف نمودن اين خارش مىتوان از آب‌ميوه‌هاى ترش استفاده نمود . اطباء سنتى به افرادى كه به يرقانهاى سردمزاج مبتلا بوده‌اند دستور مىداده‌اند تا يك مثقال از مغز سر كبك را با نيم مثقال صندل سائيده‌شده مخلوط و ناشتا ميل نمايند و چند روز اين عمل را ادامه دهند ضمنا جگر خام اين پرنده براى بيماران صرعى و زهره او براى تقويت چشم مفيد است كه آن را با قدرى روغن زيتون رقيق كرده و در چشم مىچكانند چشم را بسيار شفاف و قوى مىسازد . افرادى كه حافظه آنان رو به نقصان مىرود\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nچنانچه زهره كبك را با روغن زيتون مخلوط نموده و ماهى يك بار در بينى خود بكشد حافظه آنان را تقويت نموده و فراموشى را از آنان زايل مىسازد . افرادى كه آواز يا قرآن يا چيزى مىخوانند اگر بيضه كبك را كباب كرده ميل نمايند صداى آنان را صاف مىكند اگر سرفه رطوبى هم داشته باشند مرتفع مىسازد افراد لاغر اگر لاغريشان در اثر انگل يا بيمارى خاصى نباشد چنانچه بيضه كبك را كباب كرده و مقدارى كندر پودرشده بر آن بپاشند و بخورند و هرچند روز يك بار اين عمل را ادامه دهند بدن آنان چاق و فربه مىگردد .\r\nاما با توجه به خواص فراوان گوشت كبك گوشت قمرى را نمىتوان به مدت زيادى مصرف كرد چون بتجربه رسيده افرادى كه عادت به خوردن گوشت قمرى دارند به بيمارى وسواس و گاهى نيز به بيمارى ماليخوليا مبتلا مىشوند .\r\n\r\nكرم خاكى\r\nكرم خاكى كه در خاكهاى مرطوب زندگى مىكند جزء كرمهاى حلقوى بوده و براى كشاورزى بسيار مفيد است چون مرتب خاك كشاورزى را جابجا مىكند . اين جانور داراى قدرت ترميم است و چون بدن آن را دو نيمه كنند نيمه‌اى كه سر در آن است رشد نموده و بقيه بدن را مىسازد روى همين خاصيت ترميم است كه مردم قديم براى ترميم بافتهاى ازبين‌رفته بدن از اين حيوان استفاده مىكرده‌اند . طبيعت اين حيوان گرم و تر است . اگر كرم خاكى را خشك كرده و آن را پودر نموده با روغن بادام شيرين مخلوط سازند مرحم حاصل براى التيام زخمها بسيار نافع است ( بايد توجه داشته باشيم كه كرم خاكى از زمين‌هاى آلوده تهيه نشده باشد ) .\r\nاگر مدت چند روز از اين مرحم بر عضوى كه عصب آن بريده باشد ضماد نمايند عصب بريده‌شده ترميم خواهد شد و عضو احساس خود را بازخواهد يافت . بعضى از نوجوانان يا جوانان يا مردانى كه قضيب آنان از حال طبيعى كوچكتر است اگر كرم خاكى را در روغن زيتون خوب طبخ نموده و صاف نمايند و روغن صاف‌شده را چندى بر قضيب\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nبمالند در بزرگ شدن قامت آن بسيار مجرب است . هرگاه گوشت جائى از بدن كنده شده باشد و احتياج به ترميم داشته باشد ضماد مرحمى كه با روغن بادام و پودر كرم خاكى خشك‌شده ساخته مىشود بافت را ترميم مىنمايد .\r\n\r\nلاك‌پشت - سنگ‌پشت\r\nلاك‌پشت يكى از خزندگانى است كه در پشت و زير شكم خود داراى لاكى شاخى و محكم مىباشد و چند نوع است عده‌اى در درياها و عده‌اى در رودخانه‌ها و عده‌اى نيز در خشكى بسر مىبرند گروهى كه در خشكى بسر مىبرند دستهايشان چنگال و ناخن دارد ولى گروهى كه در آبها بسر مىبرند دست‌وپايشان شبيه به پارو شده است آنها كه در خشكى زندگى مىكنند اگر در آب بيفتند شنا ندانسته و خفه مىشوند .\r\nافراد مبتلا به مرض صرع و افراد مبتلا به تشنج اگر مقدار سه مثقال از خون لاك‌پشت خشكى را ميل نمايند براى آنان بسيار نافع مىباشد ضمنا اين افراد مىتوانند خون لاك‌پشت صحرائى را با مقدارى آرد جو و مقدارى عسل مخلوط كرده و به صورت حب‌هائى به قدر فلفل سياه درآورند و مدتى يك حب شب و يكى صبح ناشتا ميل كنند در بهبود صرع بسيار مفيد مىباشد لازم به ذكر است افرادى كه قصد خوردن مقدارى از خون لاك‌پشت را دارند بايد مدتى اين حيوان را در قرنطينه نگهدارند . سپس نسبت به گرفتن خون از حيوان اقدام كنند . افرادى كه به درد مفاصل يا نقرس مبتلا هستند چنانچه مدتى خون لاك‌پشت برى را بر عضو بمالند در بهبودى بيمارى اثر بسزائى دارد اطباء سنتى زهرهء لاك‌پشت را در شيشه‌اى ريخته و در مطب نگهدارى مىكرده و داروهائى از آن مىساخته‌اند ضمنا موقعى كه شخصى به حمله صرعى مبتلا مىشده مقدارى از آن را در بينى او مىچكانيده‌اند به هوش مىآمده و ناراحتى او زايل مىگشته است بعلاوه اين اطباء معتقدند كه چنانچه شكم لاك‌پشت را باز كرده و احشاء آن را خالى نموده سپس آن را بسوزانند تا سفيد گردد بعد آن را با روغن گاو مخلوط نموده و بر پارچه‌اى كرباسى بكشند و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبالاى سرطانى كه زخم شده بگذارند چرك و مواد دفعى آن را مكيده و مدت زيادى از پيشرفت آن جلوگيرى مىكند ضمنا اين دارو براى سوختگىها نيز بسيار نافع مىباشد .\r\nمردانى كه به ضعف دستگاه تناسلى مبتلا شده‌اند اگر مقدارى از گوشت لاك‌پشت را با روغن گاو سرخ كرده ميل نمايند قدرت تناسلى آنان قوى شده و نعوذ كامل به آنان دست مىدهد . افرادى كه موهاى سرشان مىريزد اگر لاك اين حيوان را بسوزانند و سوخته آن را پودر كرده با روغن گل يا روغن تخم‌مرغ يا روغن كنجد و يا مخلوطى از اينها آميخته و به محلى كه موهاى آن ريخته يا مىريزد ضماد نمايند سبب رويانيدن موها خواهد شد .\r\nمقدار خوراك از گوشت لاكپشت پانزده گرم است .\r\nجهت نگهدارى صفرا يا زهرابه لاك‌پشت آن را در شيشه در بستى ريخته و مقدارى روغن زيتون نيز به آن اضافه مىنمايند .\r\n\r\nمورچه\r\nمورچه انواع مختلف دارد و در نواحى مختلف روى زمين زندگى مىكند اين جانور بنوبه خود داراى خواص داروئى و درمانى فراوان است كه مردم قديم در مداواى بعضى بيماريها از آن استفاده مىكرده‌اند طبيعت آن گرم و خشك است . اگر تعداد يك‌صد عدد مورچه را در مقدارى روغن رازقى و يا روغن زنبق و اگر دست‌رسى به دو روغن مذكور نباشد در روغن زيتوان انداخته و مدت سه هفته در آفتاب بگذارند روغن حاصل روغن نمل ناميده مىشود كه خواص طبى فراوان دارد و از جمله مردانى كه به ضعف قواى تناسلى مبتلا شده‌اند اگر از روغن مذكور بر قضيب و اطراف آن بمالند بشدت محرك و مقوى آن خواهد شد . پسرهائى كه آلت تناسلى آنان كوچكتر از حالت طبيعى است ضماد روغن مذكور بر آلت تناسلى آنان سبب رشد سريع آن شده و نگرانى را مرتفع مىسازد . اگر قصد داشته باشيم كه جائى از بدن موى درنياورد مىتوان تعدادى از مورچه‌هاى صحرائى بزرگ را سائيده و پس از مخلوط نمودن با مقدارى روغن روى پوست و بن موها بمالند موها\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمىريزد و چنانچه يكى دو بار تكرار شود پياز مو را خراب كرده و از بيرون آمدن موى در آن نقطه جلوگيرى مىكند . اگر مورچه خورده شود به علت وجود مقدارى كافى اسيد فرميك در بافتهاى بدن اين حيوان نفخ شكم زياد عارض مىشود و هر مقدار كه بيشتر خورده شود نفخ و قراقر شكم بيشتر خواهد شد در چنين مواقع جهت رفع ناراحتى بهتر است مقدارى زيره را پودر كرده با قدرى عسل طبيعى بياميزند و ميل نمايند ناراحتى را بر طرف خواهد كرد . هنگامى كه مورچه‌هاى صحرائى انسان را گاز مىگيرند جاى دهن آنها سوزش و خارش بسيار مىكند و گاهى نيز ورم مىنمايد براى بر طرف شدن ناراحتى اگر مقدارى براده آهن را با سركه مخلوط نموده در محل گازگرفتگى ضماد نمايند ناراحتى مرتفع مىگردد و اگر براده آهن در اختيار نباشد مىتوان به ضماد روغن‌هاى تلخ اكتفا نمود .\r\n\r\nموش\r\nموش اقسام مختلف دارد كه در اين نوشته مختصرى از خصوصيات موش خانگى قيد مىشود . خوردن گوشت موش سبب پيدايش فراموشى شديد در انسان مىشود و به همين طريق است خوردن مدفوع آن يا خوردن غذائى كه موش روى آن ادرار كرده باشد . موش ناقل بعضى از بيماريها از شخصى به شخص ديگر بوده و از جمله در انتشار طاعون در طول تاريخ نقش بسزائى به عهده داشته است . اما از نظر خواص طبى چنانچه موش را در آب طبخ نمايند و كسى كه بول او بند آمده و يا به سختى ادرار مىكند در آن آب بنشيند ادرار او بازميگردد .\r\nهرگاه شخصى را مار يا عقرب گزيده باشد اگر موشى را بطور زنده شكافته و گرما گرم در محل گزيدگى بگذارند قسمت اعظم سم را جذب كرده و خطر مرگ را نقصان مىدهد .\r\n( اين عمل اگر بعد از مكيدن يا بادكش كردن محل گزيدگى باشد بهتر است ) .\r\nدرباره اين حيوان در كتب قديمه مطالب بسيار نوشته شده كه صحت و سقم اين\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمطالب بايد وسيله تجربه و آزمايش باثبات رسد مثلا نوشته‌اند اگر چشم موش را از حدقه بيرون آورده و بر كلاه كسى بدوزند راه رفتن براى او بس آسان مىشود و ديرتر از ساير مواقع خسته مىگردد و اين عمل در بچه‌هائى كه تازه مىخواهند راه رفتن بياموزند نتيجه مطلوب‌ترى مىدهد .\r\nهمچنين نوشته‌اند هرگاه زنى بيضه‌هاى موش را به خود ببندد تا زمانى كه با او هست حامله نمىگردد و همچنين اگر چشم موش را بر گردن كسى كه تب شديد دارد آويزان كنند تب او به حد اقل رسيده و يا قطع مىگردد . اين نوشته‌هاى گذشتگان لازم است بتجربه برسد .\r\n\r\nملخ\r\nملخ يكى از بندپايان است و اقسام مختلف دارد نوعى از آنكه در باغها و كوهپايه‌ها بطور انفرادى ديده مىشود ملخ بومى ناميده مىشود و نوعى ديگر كه در نواحى گرم زمين پرورش ميابد و قدرت مهاجرت داشته و بطور دسته‌جمعى و فوج‌فوج مهاجرت مىكنند ملخ مهاجر نام دارند .\r\nملخ نيز داراى خواص داروئى است پزشكان سنتى در معالجه استسقاء گاهى دستور مىدادند تا دوازده عدد ملخ را گرفته سروپاهاى آنها را قطع و تنه آنها را با چهار گرم برگ مورد سائيده‌شده به بيمار بخورانند اين دارو در معالجه بيمارى بسيار موثر بوده است و همين عمل را در بيماران جذامى نيز همراه مصرف داروهاى اصلى انجام مىداده‌اند .\r\nمخلوط سوخته پاهاى ملخ را با سركه چنانچه بر زگيل بگذارند بعضى از انواع زگيل را زايل مىسازد .\r\n\r\nمار\r\nمارهاى زهرى معمولا در خشكى و سنگلاخها و بيابانها بسر مىبرند و مارهاى غير\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nزهرى معمولا در نواحى مرطوب و حوالى رودها و درياها زندگى مىكنند ضمنا نوعى مار سمى در درياها و درياچه‌هاى گرم زمين گاهى مشاهده مىشود كه سميت زهر آنها چندين برابر زهر مار كبرى مىباشد بكليه مارهاى زهرى كه در خشكى بسر مىبرند اصطلاحا افعى گفته مىشود و منظور ما در اين بحث همين مارها مىباشد . طبيعت گوشت مار گرم و خشك است . هرگاه مار سياهى را در روغن زيتون يا روغن كنجد و در ظرف مسى سربسته‌اى كه بخار آن بيرون نرود حرارت دهند تا خوب پخته شود ماده حاصل داروئى است كه در مداواى چند نوع بيمارى مصرف مىشود نوشته‌اند ضماد اين ماده بر زخم جذام سبب بهبود اين بيمارى مىشود ، افرادى كه جائى از بدنشان مويش ريخته باشد با ضماد اين ماده بر آن عضو اكثرا بتجربه رسيده كه دوباره موى عضو ظاهر شده به حال طبيعى نمو مىنمايد ، اگر افراد معمولى از اين ماده به بن موهاى خود بمالند پياز موها را بسيار قوى كرده و داراى موهاى سالم و قوى خواهند شد .\r\nدر قديم زنان بعضى از بلاد با مصرف اين دارو داراى موهاى قوى و قابل توجهى مىشده‌اند . هرگاه مار سياهى را زنده در كوزه‌اى سفالى انداخته ( كوزه سفالى تازه ) و درب آن را بسته و در كوره‌اى قرار دهند تا مار سوخته و تبديل به خاكستر گردد سپس اين خاكستر را با روغن زيتون ممزوج نمايند مرحمى كه حاصل مىشود براى بيرون آمدن مو در نقاطى از بدن كه موى آن ريخته باشد بسيار نافع است و چنانچه مقدارى از اين ماده را با كمى عسل مخلوط كرده و در چشم بكشند قدرت بينائى را بسيار قوى مىكند .\r\nنوشته‌اند هرگاه سر مار زهرى را در روغن زيتون يا روغن كنجد بجوشانند .\r\nسپس جوشيده را صاف كرده و در ظرف شيشه‌اى نگهدارند اين روغن در معالجه جذام و معالجه زگيل بسيار مجرب است .\r\nزهرابه يا صفراى مار كه از كيسه صفراى او خارج مىشود سمى بسيار كشنده است و چون مقدارى از آن مىتواند از راه پوست جذب شود استعمال آن در هر بيمارى و بهر صورتى كه باشد ممنوع است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nپوست مار\r\nپوست مار زهرى بيشتر مورد نظر است و اين حيوان بيشتر در فصل بهار پوست‌اندازى مىكند . اگر مقدار 5 / 3 گرم از پوست مار زهرى را پودر كرده و با سه عدد خرما مخلوط و سه قسمت كرده و سه روز بخورند در پوست بدن اين شخص زگيل پيدا نمىشود و اگر زگيلى هم باشد مىافتد و اگر اين شخص سنگ مثانه داشته باشد آن سنگ نيز خرد شده و دفع مىگردد . مردم قديم مقدارى پوست مار را در سركه مىجوشانيده و در منزل نگه مىداشته‌اند وقتى درد دندان عارض مىشده و يا به زخم دهان مبتلا مىشده‌اند مقدارى از شربت مذكور را مضمضه مىكرده‌اند درد دندان را ساكت و زخم دهان مرتفع مىشده است افرادى كه از گوش آنان چرك خارج مىشود اگر پوست مار را در روغن زيتون بجوشانند سپس صاف كرده و از آن روغن در گوش بچكانند سبب قطع چرك گوش مىگردد و اگر گوش‌درد هم داشته باشد درد را هم ساكت مىكند همين روغن در مداواى شقاق لبها مقعد يا ساير اعضاء بدن اثر مجربى دارد چنانچه پوست مار را بسوزانند و خاكستر حاصل را با نوشادر مخلوط و با مختصرى كره حيوانى درهم آميخته كنند مرحم حاصل براى زخمهاى جلدى نظير بهق و برص و امثال اينها به صورت ضماد مصرف شود بسيار نافع است و در بيمارى داء الثعلب كه موى بدن مىريزد اگر مقدارى از خاكستر پوست مار را با روغن زيتون مخلوط نموده و ضماد نمايند سبب روئيدن مجدد مو در جاهاى ريخته‌شده خواهد شد در مواردى كه پزشك دستور خوردن پودر پوست مار را مىدهد مقدار خوراك آن حد اكثر تا 3 گرم است . طبيعت پوست مار گرم و خشك است اگر مقدار 4 گرم پوست مار را پودر كرده و با هشت گرم آرد جو خمير كنند و اين خمير را روى ريگهاى داغ بپزند چنانچه افراد مبتلا به بواسير ميل نمايند براى آنان بسيار مفيد بوده و اكثر مواقع سبب از بين رفتن بواسير مىگردد . جهت دفع سنگ‌هاى كليه يا مجارى ادرارى مقدار يك گرم زاج را در ظرفى گذاشته و از زير آن ظرف حرارت بدهند يعنى آن را تكليس كنند و مقدار 4 گرم پوست مار به آن اضافه نموده و صبح ناشتا بخورند سنگهاى مجارى ادرارى را ريزريز كرده\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nو دفع مىنمايد اگر زنى كه در رحم بچه مرده داشته باشد پوست مار را در زير رحم آن بخور دهند در ساعت سبب اخراج جنين مرده و مشيميه خواهد شد . اگر مقدارى پوست مار را بر بالاى ران زنى كه در حال زايمان مىباشد ببنديم زايمان او آسان خواهد شد . در حال سلامت خوردن پوست مار صلاح نيست چون سبب مختصر تارى چشم و زبرى پوست بدن مىشود .\r\n\r\nاگر مار زهرى كسى را بگزد چه كارهائى بايد كرد .\r\nدرصورتىكه مار گزنده غير زهرى باشد دندانهاى آن متناسب با آنچه در دهان حيوان است به صورت سوراخهاى ريز و در دو رديف مشاهده مىشود اما اگر مار زهرى باشد به صورت يك يا دو سوراخ عميق كه جاى فرورفتن قلاب زهرى است مشاهده مىگردد كه در اين حالت اقدامات زير را بايد انجام داد تا از مرگ گزيده‌شده جلوگيرى شود .\r\n1 - با نوار يا وسيله‌اى ديگر فورا بالاى محل گزش بسوى قلب را ببنديد و مواظب باشيد فشار به حدى باشد كه جريان خون سياهرگى را قطع كند نه خون سرخرگ را مثلا اگر نبضى پائين محل بسته‌شده موجود است بايد زنش نبض قطع نگردد تا بافت‌هاى عضو كشته نشود .\r\n2 - در صورت امكان اطرافيان شخص گزيده‌شده مار گزنده را كشته و همراه داشته باشند تا چنانچه تزريق سرم ضد سم مار لازم شد نوع مار مشخص باشد .\r\n3 - فورا در محلى كه جانور نيش خود را فروكرده با تيغ يا چاقوئى تيز يك شكاف طولى به اندازه حدود 5 - 8 ميليمتر داده شود و وسيله كسى كه زخمى در دهانش ندارد مكيده شود و خون مكيده‌شده بيرون ريخته شود اما كسى كه زخمى در دهان دارد حق اين كار را ندارد اين عمل بايد هرچه زودتر انجام شود و اگر حدود يك ربع تا سى دقيقه از زمان گزش گذشته باشد ديگر ايجاد شكاف و مكيدن سودى ندارد ضمنا چنانچه براى مكيدن از شاخهاى حجامت يا بادكش‌هاى مخصوص استفاده شود بهتر است و چنانچه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nطرق مذكور مقدور نشد مىتوان با گذاشتن پنبه آتش زده در ليوان و گذاشتن آن بالاى شكاف اين عمل مكيدن را انجام داد و شكاف نبايد زياد عميق داده شود بلكه كافى است كه پوست با مقدارى از بافت زير آن شكافته شود .\r\nعمل ايجاد شكاف از زمانهاى قديم همراه با اقدامات ديگرى در كشور ايران معمول بوده و در اين مورد گفته‌اند .\r\n باشد چو ز لذع حيّه‌ات غمناكى * گر حامل حلم و صاحب ادراكى\r\nفرما كه بشيشه حجامت بمكند * زان پس كه زنند موضعش را چاكى \r\n4 - شخص گزيده‌شده بايد كاملا بىحركت باشد و هيچ‌گونه حركات ورزشى انجام ندهد چون سرعت جريان خون او تند شده و زهر زودتر بمراكز حساس بدن مىرسد .\r\n5 - چنانچه محل گزش در مفصل يا نزديك سرخرگى باشد برش عضو لازم نيست و اگر برش داده شود ممكن است ضررش بيشتر باشد .\r\n6 - شخص بايد ( شخص گزيده‌شده ) خونسردى خود را حفظ كند و نترسد چون بتجربه رسيده اين‌گونه افراد را بيشتر ترس مىكشد تا زهر و گاهى قبل از اينكه زهر كار خود را انجام دهد ترس آنان را از پاى درمىآورد لذا لازم است به آنان تفهيم شود كه زهر قادر به از بين بردن او نيست .\r\n7 - روى محل گزيدگى يخ گذاشته نشود چون اين كار سودى ندارد بلكه پزشك را در تشخيص شدت گزش گمراه مىسازد ضمنا بر خلاف آنچه در مردم عوام شايع است كه خوردن الكل براى افراد مارگزيده مفيد مىباشد چون الكل سرعت جريان خون را زياد مىكند خوردن آن خطرناك است .\r\n8 - بيمار را بدون آنكه خودش حركت كند به بيمارستان برسانيد تا چنانچه لازم باشد سرم ضد سم مار به او تزريق شود و در اين هنگام است كه اگر نوع مار گزنده مشخص باشد نيكوتر خواهد بود .\r\n9 - بعضى از داروها و غذاها اثر زهر را تشديد و بعضى اثر آن را تضعيف مىكنند لذا\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتا زمانى كه ناراحتىهاى گزش و خطر كاملا بر طرف نشده لازم است كه مواظب مصرف اين‌گونه مواد داروئى يا غذائى باشيم مثلا كرفس از جمله غذاهائى است كه اثر زهر را تشديد مىنمايد .\r\nمار از چند چيز گريزان است .\r\n1 - شاخ گوزن : هرگاه شاخ گوزن را در خانه‌اى يا مكانى نگهداشته و گاه‌گاهى در او بدمند كه صدا كند جمله ماران از آن مكان بگريزند .\r\n2 - جوجه‌تيغى : اين جانور دشمن مار است مار از محل زندگى آن فرار مىكند .\r\n3 - خدنگ : خدنگ خوراكش مار است بدنش پوشش محكمى دارد و سرعت حركتش نسبت به مار زياد و دندانهاى قوى دارد و در كوير زندگى مىكند و هنگامى كه با مار مواجه مىشود در اندك مدت آن را از پاى درمىآورد .\r\n4 - هرگاه در محلى برگ درخت هلو را دود كنند مارها از آن مكان بگريزند .\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nفهرست\r\nمقدمه 5\r\nمنابع و اطلاعات مؤلف 6\r\n\r\nا\r\nاقسام بيماريها 7\r\nاحساس صداهاى غير طبيعى در گوش 30\r\nاپىلپسى 32\r\nاز بين رفتن احساس بويائى 44\r\nاستروژن‌ها 52\r\nارگوتامين 53\r\nالكل اتيليك 54\r\nالكل صنعتى 55\r\nآلودگى چشم با مواد سمى 57\r\nآروغ 66\r\nاسهال 69\r\nاسهالهاى عفونى 71\r\nاسهال حاد آبكى 71\r\nاسهال خونى حاد 74\r\nاسهال درازمدت با نشانه‌هاى سوء جذب 75\r\nاسهالهاى مزمن 78\r\nاسهال ساده 79\r\nاسهال خونى ميكربى 81\r\nاستفراغ 94\r\nآسم 135\r\nافرادى كه به ناراحتيهاى قلبى مبتلا هستند بايد نكات زير را رعايت كنند 141\r\nآثار نزديك شدن زايمان 159\r\nاشاره به نوعى مداواى نازائى 162\r\nاشاره‌اى به كنترل نسل و جلوگيرى از باردارى 164\r\nاحساس سوزش هنگام خروج ادرار 171\r\nآثار و علائم سرخك 187\r\nايدز 190\r\nآثار بيمارى ايدز 191\r\nآرتروز زانو 197\r\nافرادى كه كف پاهايشان داغ مىشود 201\r\nاشاره به افرادى كه مىافتند و بين بيمارى و تمارض اشتباه مىشود 218\r\nافسردگى 265\r\nاگر مار زهرى كسى را بگزد چه كارهائى بايد كرد 311\r\n\r\nب\r\nبيخوابى 38\r\nبوى بد دهان 68\r\nبادشكن‌ها 92\r\nبرفك دهان 114\r\nبارورى مصنوعى 148\r\nبارورى نابجا 158\r\nبىاختيار بول كردن 168\r\nبند آمدن ادرار و سخت ادرار كردن 172\r\nبراى پائين آمدن تب چه‌كار بايد كرد 181\r\nبادگرم 235\r\nبرص 250\r\nبىاشتهائى عصبى 276\r\nبز 285\r\nبوقلمون 286\r\n\r\nپ\r\nپرش گودى زير جناغ سينه 84\r\nپيشگيرى از ابتلاء به قولنج 99\r\nپيروزيس 102\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nپيشگيرى از حدوث بيماريهاى قلبى 140\r\nپيشگيرى از بعضى امراض خطرناك 205\r\nپسوريازيس 248\r\nپرموئى 262\r\nپوست مار 310\r\n\r\nت\r\nتذكر به افرادى كه بعضى از داروها را مصرف مىكنند 84\r\nتعيين حدود و تاريخ احتمالى زايمان در زنهاى باردار 159\r\nتب 180\r\nتذكر به جوانانى كه ميل دارند در سنين پيرى سالم باشند 212\r\nتب‌خال 233\r\nتلقين 278\r\nتب مالت 184\r\n\r\nج\r\nجدول بيماريهاى ناشى از مسموميت‌هاى شغلى 52\r\nجوش‌هاى داخل دهان 110\r\nجلوگيرى از خونريزى زيادتر از حالت طبيعى در زنها 157\r\nجوش غرور 231\r\nجذام 253\r\n\r\nچ\r\nچند نمونه از چيزهايى كه براى اسهال مفيد مىباشند 80\r\nچند نمونه از گياهان اشتهاآور تلخ 88\r\nچند نمونه از ملين‌هاى قندى 90\r\nچند خبر و دستور بهداشتى از معصوم 117\r\nچند نمونه از گياهان مدر صفرا 125\r\nچند نمونه از گياهان خلطآور 139\r\nچند نمونه از گياهان مقوى قلب 142\r\nچند نمونه از داروهاى محرك و مقوى قواى جنسى 146\r\nچند نمونه از داروهاى دفع‌كننده سنگ كليه 175\r\nچند نمونه از گياهان مدر 179\r\nچند نسخه براى مداواى سياتيك 202\r\nچند نمونه از گياهانى كه سبب نيكوئى رنگ رخسار مىشوند 213\r\nچاقى 218\r\nچند شعر بهداشتى 227\r\nچند نمونه از بيماران روانى با علائم بدنى 266\r\nچند نمونه از بيماران بدنى با علائم روانى 266\r\nچند نمونه از گياهانى كه براى وسواس و ماليخوليا مفيدند 273\r\nچند نمونه از گياهان مفرح و مقوى اعصاب و قلب 274\r\n\r\nح\r\nحساسيت فعلى 44\r\n\r\nخ\r\nخروسك 29\r\nخواب 36\r\nخون‌دماغ 42\r\nخشكى مخاط بينى 43\r\nخشم 44\r\nخطر كندن موهاى داخل بينى 45\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nخوردن غذاهاى داغ 87\r\nخيالات بينائى 102\r\nخونريزى از لثه‌ها 111\r\nخشكى زبان 113\r\nخون بول كردن 173\r\nخستگى و سستى و بيحالى 211\r\nخارش پوست بدن 245\r\nخارپشت 287\r\nخفاش 287\r\nخواص شير ماديان 288\r\nخواص شير الاغ 289\r\n\r\nد\r\nدستورات لازم براى افراد كم‌خواب 40\r\nدستور غذا خوردن و آب نوشيدن 60\r\nدرمان اسهال خونى 82\r\nدل‌پيچه 83\r\nداروهاى ضد ترشى و زخم معده 86\r\nداروهاى مفيد براى بواسير 100\r\nداروهاى دافع انگل 104\r\nديابت 120\r\nداروهاى كبدى 121\r\nداروهاى ضد ترشح صفرا 124\r\nداروهاى ضد نكروز كبدى 126\r\nداروهاى مفيد براى تنگى نفس 137\r\nداروهاى محرك جنسى 142\r\nداروهائيكه در فعاليت جنسى اختلال ايجاد مىكنند 145\r\nداروى شب‌ادرارى 147\r\nداروى قطع خونريزى 147\r\nداروهاى ساقطكننده جنين و بازكننده عادت ماهانه زنها 155\r\nدرمان تب 183\r\nدرمان سرخچه 190\r\nدرد كمر ناشى از ضربه يا فشار 196\r\nدرد زانو 197\r\nدرد پاشنه پا 198\r\nدرد انگشت پا 199\r\nداء الصدف 248\r\nدلهره يا دلهوله 274\r\nدستور ساختن روغن بالنگ 280\r\nدستور ساختن معجون كدودانه 281\r\nدستور ساختن معجون فلونيا 282\r\nرنگهاى مختلف ادرار و دلالت اين رنگها بر احوال مختلف بدن 11\r\nرعاف ( خون‌دماغ ) 42\r\nراههاى ابتلاء به انگل 104\r\nريح الكليه 177\r\nرعشه 210\r\nريزش مو 260\r\nروباه 284\r\n\r\nز\r\nزكام 18\r\nزيادى ترشح عرق 230\r\nزوآ 240\r\nزونا 249\r\nزگيل 255\r\nزالو 290\r\nزنبور 293\r\nزبد البحر 294\r\n\r\nس\r\nسردرد 14\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nسرماخوردگى 18\r\nسينوزيت 21\r\nسينوزيت حاد 22\r\nسينوزيت مزمن 23\r\nسم‌شناسى 46\r\nسكسكه 66\r\nسوزش زبان 112\r\nسياه‌سرفه 133\r\nسقط جنين 153\r\nسنگ كليه 174\r\nسرخك 186\r\nسرمازدگى 214\r\nسرگيجه 223\r\nسياه‌زخم 239\r\nسقنقور 295\r\n\r\nش\r\nشقاق زبان 114\r\nشب‌ادرارى 169\r\nشيرپنجه 240\r\nشقاق 244\r\nشرح مختصرى از خواص بعضى جانوران 284\r\nشير شتر 289\r\n\r\nص\r\nصرع 32\r\n\r\nض\r\nضعف معده و كندى عمل هضم غذا در معده 85\r\nضعف كردن استخوانها 202\r\n\r\nط\r\nطاسى 261\r\nطرز تهيه روغن بابونه 280\r\nطرز تهيه روغن گوگرد 281\r\n\r\nع\r\nعلائمى كه وجود آنها دلالت دارد بر مزاجهاى گرم و پرخون 8\r\nعلائم مزاجهاى سرد و بلغمى 8\r\nعلائم مزاجهاى گرم و خشك و صفراوى 9\r\nعلائم مزاجهاى سرد و خشك و سوداوى 10\r\nعواملى كه مىتوانند در بىخوابى دخالت داشته باشند 40\r\nعلائم وجود آسكاريس در روده 105\r\nعلائم بيمارى هارى در سگ 109\r\nعلل تنگى نفس 135\r\nعواملى كه سبب بيماريهاى قلبى مىشوند 140\r\nعواملى كه سبب زايمان سخت مىشوند 160\r\nعواملى كه سبب نازائى مىشوند 161\r\nعواملى كه سبب ورود خون در ادرار مىشوند و مداوا 173\r\nعواملى كه سبب زودتر از موقع سفيد شدن موها مىشوند 214\r\nعلل و اسباب چاقى 219\r\nعلائم فشار خون بيشتر از حالت طبيعى 221\r\nعلائمى كه اسباب و علت سرگيجه مىباشند 224\r\nعواملى كه سبب كندى رشد بچه‌ها مىشوند 229\r\nعقربك 238\r\nعلائم بيمارى افسردگى 268\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nعشق 279\r\nعقرب 297\r\nعقرب‌گزيدگى 297\r\n\r\nغ\r\nغذاهائى كه قدرت جنسى را زياد مىكنند 144\r\nغرب 243\r\n\r\nف\r\nفاخته 295\r\n\r\nق\r\nقولنج 95\r\nقطره‌قطره بول كردن 169\r\nقورباغه 301\r\n\r\nك\r\nكوكائين 53\r\nكمك‌هاى اوليه در مسموميت‌ها 56\r\nكيست هيداتيك 108\r\nكم شدن احساس چشائى 112\r\nكنگر فرنگى 122\r\nكهير 127\r\nكهير ناشى از سرما 128\r\nكمردرد 193\r\nكوه‌گرفتگى 217\r\nكورك 236\r\nكچلى 247\r\nكم شدن عقل در دوران پيرى 278\r\nكبوتر 302\r\nكبك 303\r\nكرم خاكى 304\r\nلاك‌پشت 305\r\n\r\nگ\r\nگلودرد 25\r\nگلودرد ساده 26\r\nگازهاى خفه‌كننده 47\r\nگازهاى شيميائى جنگى 49\r\nگياهان اشتهاآور معطر 92\r\nگياهان بادشكن 93\r\nگفتار ابو على سينا درباره زنانى كه حامله نمىشوند 163\r\nگرمازدگى 216\r\nگل‌مژه 242\r\nگنجشك 284\r\n\r\nل\r\nلاغرى 203\r\nلقوه 209\r\n\r\nم\r\nمداواى صرع 34\r\nمسموميت‌هاى شغلى 51\r\nمسموميت با ماهى 52\r\nمرفين 54\r\nمسموميت با گازهاى سمى 56\r\nمسموميت از راه پوست بدن 57\r\nمسموميت بوسيله مار يا جانوران گزنده ديگر 57\r\nمسموميت در اثر تزريق بيش از حد دارو 58\r\nمسموميت با ارگوتامين 58\r\nمضار آنتىبيوتيك‌ها 58\r\nمداواى يبوست 63\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمسموميت‌هاى غذائى 72\r\nموارد عدم استعمال مسهل 87\r\nملين‌ها 88\r\nملين‌هاى روغنى 89\r\nملين‌هاى لعابدار 90\r\nمداواى قولنج 97\r\nمرض قند 120\r\nموارد استعمال داروهاى مدر 126\r\nمعجون سرعت انزال 147\r\nمعرفى چند نمونه از بيماريهاى ويروسى 188\r\nمداواى كمردرد 194\r\nمداواى لاغرى 204\r\nمداواى چاقى 219\r\nمداواى فشار خون 221\r\nمداواى خارش پوست بدن 246\r\nميخچه 257\r\nمعجون فيقرا 281\r\nمختصرى از خواص نمك طعام 283\r\nمورچه 306\r\nملخ 308\r\nمار 308\r\n\r\nن\r\nنفتالين 55\r\nنفخ دستگاه گوارش 64\r\nنصيحت بهداشتى 132\r\nنصيحت بهداشتى به افراد مسن 132\r\nنصيحت بمادران باردار 152\r\nنفخ كليه 199\r\nنقرس 199\r\nنسيان 226\r\n\r\nو\r\nورم زبان 113\r\nورم پستان زنها 240\r\nوسواس 274\r\n\r\nه\r\nهيپرويتامينوز 116\r\nهيپرويتامينوز 116\r\nهيپرويتامينوز 117\r\nهيپرويتامينوز 117\r\nهيجانات روحى و روانى ناگهانى و عواقب روانى آنها 264\r\n\r\nى\r\nيبوست 61\r\nيرقان 128\r\nيائسگى 167\r\n\r\n\r\n","description":"","footnote":"","page_name":" 320 ","page_number":320}
  ]